var sequence = {"name":"Hesiod. Shield of Heracles","data":"ἢ οἵη προλιποῦσα δόμους καὶ πατρίδα γαῖαν\nἤλυθεν ἐς Θήβας μετʼ ἀρήιον Ἀμφιτρύωνα\nἈλκμήνη, θυγάτηρ λαοσσόου Ἠλεκτρύωνος·\nἥ ῥα γυναικῶν φῦλον ἐκαίνυτο θηλυτεράων\nεἴδεΐ τε μεγέθει τε· νόον γε μὲν οὔ τις ἔριζε\nτάων, ἃς θνηταὶ θνητοῖς τέκον εὐνηθεῖσαι.\nτῆς καὶ ἀπὸ κρῆθεν βλεφάρων τʼ ἄπο κυανεάων\nτοῖον ἄηθʼ οἶόν τε πολυχρύσου Ἀφροδίτης.\nἣ δὲ καὶ ὣς κατὰ θυμὸν ἑὸν τίεσκεν ἀκοίτην,\nὡς οὔ πώ τις ἔτισε γυναικῶν θηλυτεράων·\nἦ μέν οἱ πατέρʼ ἐσθλὸν ἀπέκτανε ἶφι δαμάσσας,\nχωσάμενος περὶ βουσί· λιπὼν δʼ ὅ γε πατρίδα γαῖαν\nἐς Θήβας ἱκέτευσε φερεσσακέας Καδμείους.\nἔνθʼ ὅ γε δώματʼ ἔναιε σὺν αἰδοίῃ παρακοίτι\nνόσφιν ἄτερ φιλότητος ἐφιμέρου, οὐδέ οἱ ἦεν\nπρὶν λεχέων ἐπιβῆναι ἐυσφύρου Ἠλεκτρυώνης,\nπρίν γε φόνον τίσαιτο κασιγνήτων μεγαθύμων\nἧς ἀλόχου, μαλερῷ δὲ καταφλέξαι πυρὶ κώμας\nἀνδρῶν ἡρώων Ταφίων ἰδὲ Τηλεβοάων.\nτὼς γάρ οἱ διέκειτο, θεοὶ δʼ ἐπὶ μάρτυροι ἦσαν·\nτῶν ὅ γʼ ὀπίζετο μῆνιν, ἐπείγετο δʼ ὅττι τάχιστα\nἐκτελέσαι μέγα ἔργον, ὅ οἱ Διόθεν θέμις ἦεν.\nτῷ δʼ ἅμα ἱέμενοι πολέμοιό τε φυλόπιδός τε\nΒοιωτοὶ πλήξιπποι, ὑπὲρ σακέων πνείοντες,\nΛοκροί τʼ ἀγχέμαχοι καὶ Φωκῆες μεγάθυμοι\nἕσποντʼ· ἦρχε δὲ τοῖσιν ἐὺς πάις Ἀλκαίοιο\nκυδιόων λαοῖσι. πατὴρ δʼ ἀνδρῶν τε θεῶν τε\nἄλλην μῆτιν ὕφαινε μετὰ φρεσίν, ὥς ῥα θεοῖσιν\nἀνδράσι τʼ ἀλφηστῇσιν ἀρῆς ἀλκτῆρα φυτεύσαι.\nὦρτο δʼ ἀπʼ Οὐλύμποιο δόλον φρεσὶ βυσσοδομεύων,\nἱμείρων φιλότητος ἐυζώνοιο γυναικός,\nἐννύχιος· τάχα δʼ ἷξε Τυφαόνιον· τόθεν αὖτις\nΦίκιον ἀκρότατον προσεβήσατο μητίετα Ζεύς.\nἔνθα καθεζόμενος φρεσὶ μήδετο θέσκελα ἔργα·\nαὐτῇ μὲν γὰρ νυκτὶ τανυσφύρου Ἠλεκτρυώνης\nεὐνῇ καὶ φιλότητι μίγη, τέλεσεν δʼ ἄρʼ ἐέλδωρ·\nαὐτῇ δʼ Ἀμφιτρύων λαοσσόος, ἀγλαὸς ἥρως,\nἐκτελέσας μέγα ἔργον ἀφίκετο ὅνδε δόμονδε.\nοὐδʼ ὅ γʼ ἐπὶ δμῶας καὶ ποιμένας ἀγροιώτας\nὦρτʼ ἰέναι, πρίν γʼ ἧς ἀλόχου ἐπιβήμεναι εὐνῆς·\nτοῖος γὰρ κραδίην πόθος αἴνυτο ποιμένα λαῶν.\nὡς δʼ ὅτʼ ἀνὴρ ἀσπαστὸν ὑπεκπροφύγῃ κακότητα\nνούσου ὕπʼ ἀργαλέης ἢ καὶ κρατεροῦ ὑπὸ δεσμοῦ,\nὥς ῥα τότʼ Ἀμφιτρύων χαλεπὸν πόνον ἐκτολυπεύσας\nἀσπασίως τε φίλως τε ἑὸν δόμον εἰσαφίκανεν.\nπαννύχιος δʼ ἄρʼ ἔλεκτο σὺν αἰδοίῃ παρακοίτι\nτερπόμενος δώροισι πολυχρύσου Ἀφροδίτης.\nἣ δὲ θεῷ δμηθεῖσα καὶ ἀνέρι πολλὸν ἀρίστῳ\nΘήβῃ ἐν ἑπταπύλῳ διδυμάονε γείνατο παῖδε,\nοὐ καθʼ ὁμὰ φρονέοντε· κασιγνήτω γε μὲν ἤστην·\nτὸν μὲν χειρότερον, τὸν δʼ αὖ μέγʼ ἀμείνονα φῶτα,\nδεινόν τε κρατερόν τε, βίην Ἡρακληείην·\nτὸν μὲν ὑποδμηθεῖσα κελαινεφέι Κρονίωνι,\nτὸν δʼ ἄρα Ἰφικλῆα δορυσσόῳ Ἀμφιτρύωνι,\nκεκριμένην γενεήν· τὸν μὲν βροτῷ ἀνδρὶ μιγεῖσα,\nτὸν δὲ Διὶ Κρονίωνι, θεῶν σημάντορι πάντων.\nὃς καὶ Κύκνον ἔπεφνεν, Ἀρητιάδην μεγάθυμον.\nεὗρε γὰρ ἐν τεμένει ἑκατηβόλου Ἀπόλλωνος\nαὐτὸν καὶ πατέρα ὅν Ἄρην, ἄατον πολέμοιο,\nτεύχεσι λαμπομένους σέλας ὣς πυρὸς αἰθομένοιο,\nἑσταότʼ ἐν δίφρῳ· χθόνα δʼ ἔκτυπον ὠκέες ἵπποι\nνύσσοντες χηλῇσι, κόνις δέ σφʼ ἀμφιδεδήει\nκοπτομένη πλεκτοῖσιν ὑφʼ ἅρμασι καὶ ποσὶν ἵππων.\nἅρματα δʼ εὐποίητα καὶ ἄντυγες ἀμφαράβιζον\nἵππων ἱεμένων· κεχάρητο δὲ Κύκνος ἀμύμων,\nἐλπόμενος Διὸς υἱὸν ἀρήιον ἡνίοχόν τε\nχαλκῷ δηιώσειν καὶ ἀπὸ κλυτὰ τεύχεα δύσειν.\nἀλλά οἱ εὐχωλέων οὐκ ἔκλυε Φοῖβος Ἀπόλλων·\nαὐτὸς γάρ οἱ ἐπῶρσε βίην Ἡρακληείην.\nπᾶν δʼ ἄλσος καὶ βωμὸς Ἀπόλλωνος Παγασαίου\nλάμπεν ὑπὸ δεινοῖο θεοῦ τευχέων τε καὶ αὐτοῦ·\nπῦρ δʼ ὣς ὀφθαλμῶν ἀπελάμπετο. τίς κεν ἐκείνου\nἔτλη θνητὸς ἐὼν κατεναντίον ὁρμηθῆναι\nπλήν γʼ Ἡρακλῆος καὶ κυδαλίμου Ἰολάου;\nκείνων γὰρ μεγάλη τε βίη καὶ χεῖρες ἄαπτοι\nἐξ ὤμων ἐπέφυκον ἐπὶ στιβαροῖσι μέλεσσιν.\nὅς ῥα τόθʼ ἡνίοχον προσέφη κρατερὸν Ἰόλαον·\nτὸν δʼ αὖτε προσέειπεν ἀμώμητος Ἰόλαος·\nὣς φάτο· μείδησεν δὲ βίη Ἡρακληείη\nθυμῷ γηθήσας· μάλα γάρ νύ οἱ ἄρμενα εἶπεν·\nκαί μιν ἀμειβόμενος ἔπεα πτερόεντα προσηύδα·\nἥρως ὦ Ἰόλαε, διοτρεφές, οὐκέτι τηλοῦ\nὑσμίνη τρηχεῖα· σὺ δʼ ὡς πάρος ἦσθα δαΐφρων,\nὣς καὶ νῦν μέγαν ἵππον Ἀρίονα κυανοχαίτην\nπάντη ἀναστρωφᾶν καὶ ἀρηγέμεν, ὥς κε δύνηαι.\nὣς εἰπὼν κνημῖδας ὀρειχάλκοιο φαεινοῦ,\nἩφαίστου κλυτὰ δῶρα, περὶ κνήμῃσιν ἔθηκεν·\nδεύτερον αὖ θώρηκα περὶ στήθεσσιν ἔδυνε\nκαλὸν χρύσειον πολυδαίδαλον, ὅν οἱ ἔδωκε\nΠαλλὰς Ἀθηναίη, κούρη Διός, ὁππότʼ ἔμελλε\nτὸ πρῶτον στονόεντας ἐφορμήσεσθαι ἀέθλους.\nθήκατο δʼ ἀμφʼ ὤμοισιν ἀρῆς ἀλκτῆρα σίδηρον\nδεινὸς ἀνήρ· κοΐλην δὲ περὶ στήθεσσι φαρέτρην\nκαββάλετʼ ἐξόπιθεν· πολλοὶ δʼ ἔντοσθεν ὀιστοὶ\nῥιγηλοί, θανάτοιο λαθιφθόγγοιο δοτῆρες.\nπρόσθεν μὲν θάνατόν τʼ εἶχον καὶ δάκρυσι μῦρον,\nμέσσοι δὲ ξεστοί, περιμήκεες, αὐτὰρ ὄπισθε\nμόρφνοιο φλεγύαο καλυπτόμενοι πτερύγεσσιν.\nεἵλετο δʼ ὄβριμον ἔγχος, ἀκαχμένον αἴθοπι χαλκῷ,\nκρατὶ δʼ ἔπʼ ἰφθίμῳ κυνέην ἐύτυκτον ἔθηκε,\nδαιδαλέην ἀδάμαντος, ἐπὶ κροτάφοις ἀραρυῖαν,\nἥτʼ εἴρυτο κάρη Ἡρακλῆος θείοιο.\nχερσί γε μὴν σάκος εἷλε παναίολον, οὐδέ τις αὐτὸ\nοὔτʼ ἔρρηξε βαλὼν οὔτʼ ἔθλασε, θαῦμα ἰδέσθαι.\nπᾶν μὲν γὰρ κύκλῳ τιτάνῳ λευκῷ τʼ ἐλέφαντι\nἠλέκτρῳ θʼ ὑπολαμπὲς ἔην χρυσῷ τε φαεινῷ\nλαμπόμενον, κυάνου δὲ διὰ πτύχες ἠλήλαντο.\nἐν μέσσῳ δʼ ἀδάμαντος ἔην Φόβος οὔ τι φατειός,\nἔμπαλιν ὄσσοισιν πυρὶ λαμπομένοισι δεδορκώς·\nτοῦ καὶ ὀδόντων μὲν πλῆτο στόμα λευκὰ θεόντων,\nδεινῶν ἀπλήτων, ἐπὶ δὲ βλοσυροῖο μετώπου\nδεινὴ Ἔρις πεπότητο κορύσσουσα κλόνον ἀνδρῶν,\nσχετλίη, ἥ ῥα νόον τε καὶ ἐκ φρένας εἵλετο φωτῶν.\nοἵτινες ἀντιβίην πόλεμον Διὸς υἷι φέροιεν.\nτῶν καὶ ψυχαὶ μὲν χθόνα δύμεναι Ἄιδος εἴσω\nκάκκιον, ὀστέα δέ σφι περὶ ῥινοῖο σαπείσης\nΣειρίου ἀζαλέοιο μελαίνῃ πύθεται αἴῃ.\nἐν δὲ Προΐωξίς τε Παλίωξίς τε τέτυκτο,\nἐν δʼ Ὅμαδός τε Φόβος τʼ Ἀνδροκτασίη τε δεδήει,\nἐν δʼ Ἔρις, ἐν δὲ Κυδοιμὸς ἐθύνεον, ἐν δʼ ὀλοὴ Κὴρ\nἄλλον ζωὸν ἔχουσα νεούτατον, ἄλλον ἄουτον,\nἄλλον τεθνηῶτα κατὰ μόθον ἕλκε ποδοῖιν.\nεἷμα δʼ ἔχʼ ἄμφʼ ὤμοισι δαφοινεὸν αἵματι φωτῶν,\nδεινὸν δερκομένη καναχῇσί τε βεβρυχυῖα.\nἐν δʼ ὀφίων κεφαλαὶ δεινῶν ἔσαν, οὔ τι φατειῶν,\nδώδεκα, ταὶ φοβέεσκον ἐπὶ χθονὶ φῦλʼ ἀνθρώπων,\nοἵ τινες ἀντιβίην πόλεμον Διὸς υἷι φέροιεν·\nτῶν καὶ ὀδόντων μὲν καναχὴ πέλεν, εὖτε μάχοιτο\nἈμφιτρυωνιάδης, τὰ δʼ ἐδαίετο θαυματὰ ἔργα.\nστίγματα δʼ ὣς ἐπέφαντο ἰδεῖν δεινοῖσι δράκουσιν·\nκυάνεοι κατὰ νῶτα, μελάνθησαν δὲ γένεια.\nἐν δὲ συῶν ἀγέλαι χλούνων· ἔσαν ἠδὲ λεόντων\nἐς σφέας δερκομένων, κοτεόντων θʼ ἱεμένων τε.\nτῶν καὶ ὁμιληδὸν στίχες ἤισαν· οὐδέ νυ τώ γε\nοὐδέτεροι τρεέτην· φρῖσσόν γε μὲν αὐχένας ἄμφω.\nἤδη γάρ σφιν ἔκειτο μέγας λῖς, ἀμφὶ δὲ κάπροι\nδοιοί, ἀπουράμενοι ψυχάς, κατὰ δέ σφι κελαινὸν\nαἷμʼ ἀπελείβετʼ ἔραζʼ· οἳ δʼ αὐχένας ἐξεριπόντες\nκείατο τεθνηῶτες ὑπὸ βλοσυροῖσι λέουσιν.\nτοὶ δʼ ἔτι μᾶλλον ἐγειρέσθην κοτέοντε μάχεσθαι,\nἀμφότεροι, χλοῦναί τε σύες χαροποί τε λέοντες.\nἐν δʼ ἦν ὑσμίνη Λαπιθάων αἰχμητάων\nΚαινέα τʼ ἀμφὶ ἄνακτα Δρύαντά τε Πειρίθοόν τε\nὉπλέα τʼ Ἐξάδιόν τε Φάληρόν τε Πρόλοχόν τε\nΜόψον τʼ Ἀμπυκίδην, Τιταρήσιον, ὄζον Ἄρηος,\nΘησέα τʼ Αἰγεΐδην, ἐπιείκελον ἀθανάτοισιν·\nἀργύρεοι, χρύσεια περὶ χροῒ τεύχεʼ ἔχοντες.\nΚένταυροι δʼ ἑτέρωθεν ἐναντίοι ἠγερέθοντο\nἀμφὶ μέγαν Πετραῖον ἰδʼ Ἄσβολον οἰωνιστὴν\nἌρκτον τʼ Οὔρειόν τε μελαγχαίτην τε Μίμαντα\nκαὶ δύο Πευκεΐδας, Περιμήδεά τε Δρύαλόν τε,\nἀργύρεοι, χρυσέας ἐλάτας ἐν χερσὶν ἔχοντες.\nκαί τε συναΐγδην ὡς εἰ ζωοί περ ἐόντες\nἔγχεσιν ἠδʼ ἐλάτῃς αὐτοσχεδὸν ὠριγνῶντο.\nἐν δʼ Ἄρεος βλοσυροῖο ποδώκεες ἕστασαν ἵπποι\nχρύσεοι, ἐν δὲ καὶ αὐτὸς ἐναρσφόρος οὔλιος Ἄρης\nαἰχμὴν ἐν χείρεσσιν ἔχων, πρυλέεσσι κελεύων,\nαἵματι φοινικόεις, ὡς εἰ ζωοὺς ἐναρίζων\nδίφρου ἐπεμβεβαώς· παρὰ δὲ Δεῖμός τε Φόβος τε\nἕστασαν ἱέμενοι πόλεμον καταδύμεναι ἀνδρῶν.\nἐν δὲ Διὸς θυγάτηρ ἀγελείη Τριτογένεια,\nτῇ ἰκέλη ὡς εἴ τε μάχην ἐθέλουσα κορύσσειν,\nἔγχος ἔχουσʼ ἐν χερσὶν ἰδὲ χρυσέην τρυφάλειαν\nαἰγίδα τʼ ἀμφʼ ὤμοις· ἐπὶ δʼ ᾤχετο φύλοπιν αἰνήν.\nἐν δʼ ἦν ἀθανάτων ἱερὸς χορός· ἐν δʼ ἄρα μέσσῳ\nἱμερόεν κιθάριζε Διὸς καὶ Λητοῦς υἱὸς\nχρυσείῃ φόρμιγγι· θεῶν δʼ ἕδος ἁγνὸς Ὄλυμπος·\nἐν δʼ ἀγορή, περὶ δʼ ὄλβος ἀπείριτος ἐστεφάνωτο\nἀθανάτων ἐν ἀγῶνι· θεαὶ δʼ ἐξῆρχον ἀοιδῆς\nΜοῦσαι Πιερίδες, λιγὺ μελπομένῃς ἐικυῖαι.\nἐν δὲ λιμὴν ἐύορμος ἀμαιμακέτοιο θαλάσσης\nκυκλοτερὴς ἐτέτυκτο πανέφθου κασσιτέροιο\nκλυζομένῳ ἴκελος· πολλοί γε μὲν ἂμ μέσον αὐτοῦ\nδελφῖνες τῇ καὶ τῇ ἐθύνεον ἰχθυάοντες\nνηχομένοις ἴκελοι· δοιὼ δʼ ἀναφυσιόωντες\nἀργύρεοι δελφῖνες ἐθοινῶντʼ ἔλλοπας ἰχθῦς.\nτῶν δʼ ὕπο χάλκειοι τρέον ἰχθύες· αὐτὰρ ἐπʼ ἀκταῖς\nἧστο ἀνὴρ ἁλιεὺς δεδοκημένος· εἶχε δὲ χερσὶν\nἰχθύσιν ἀμφίβληστρον ἀπορρίψοντι ἐοικώς.\nἐν δʼ ἦν ἠυκόμου Δανάης τέκος, ἱππότα Περσεύς,\nοὔτʼ ἄρʼ ἐπιψαύων σάκεος ποσὶν οὔθʼ ἑκὰς αὐτοῦ,\nθαῦμα μέγα φράσσασθʼ, ἐπεὶ οὐδαμῇ ἐστήρικτο.\nτὼς γάρ μιν παλάμαις τεῦξεν κλυτὸς Ἀμφιγυήεις\nχρύσεον· ἀμφὶ δὲ ποσσὶν ἔχεν πτερόεντα πέδιλα.\nὤμοισιν δέ μιν ἀμφὶ μελάνδετον ἆορ ἔκειτο\nχαλκέου ἐκ τελαμῶνος· ὃ δʼ ὥς τε νόημʼ ἐποτᾶτο·\nπᾶν δὲ μετάφρενον εἶχε κάρη δεινοῖο πελώρου,\nΓοργοῦς· ἀμφὶ δέ μιν κίβισις θέε, θαῦμα ἰδέσθαι,\nἀργυρέη· θύσανοι δὲ κατῃωρεῦντο φαεινοὶ\nχρύσειοι· δεινὴ δὲ περὶ κροτάφοισιν ἄνακτος\nκεῖτʼ Ἄιδος κυνέη νυκτὸς ζόφον αἰνὸν ἔχουσα.\nαὐτὸς δὲ σπεύδοντι καὶ ἐρρίγοντι ἐοικὼς\nΠερσεὺς Δαναΐδης ἐτιταίνετο. ταὶ δὲ μετʼ αὐτὸν\nΓοργόνες ἄπλητοί τε καὶ οὐ φαταὶ ἐρρώοντο\nἱέμεναι μαπέειν. ἐπὶ δὲ χλωροῦ ἀδάμαντος\nβαινουσέων ἰάχεσκε σάκος μεγάλῳ ὀρυμαγδῷ\nὀξέα καὶ λιγέως· ἐπὶ δὲ ζώνῃσι δράκοντε\nδοιὼ ἀπῃωρεῦντʼ ἐπικυρτώοντε κάρηνα.\nλίχμαζον δʼ ἄρα τώ γε· μένει δʼ ἐχάρασσον ὀδόντας\nἄγρια δερκομένω. ἐπὶ δὲ δεινοῖσι καρήνοις\nΓοργείοις ἐδονεῖτο μέγας Φόβος. οἳ δʼ ὑπὲρ αὐτέων\nἄνδρες ἐμαρνάσθην πολεμήια τεύχεʼ ἔχοντες,\nτοὶ μὲν ὑπὲρ σφετέρης πόλιος σφετέρων τε τοκήων\nλοιγὸν ἀμύνοντες, τοὶ δὲ πραθέειν μεμαῶτες.\nπολλοὶ μὲν κέατο, πλέονες δʼ ἔτι δῆριν ἔχοντες\nμάρνανθʼ· αἱ δὲ γυναῖκες ἐυδμήτων ἐπὶ πύργων\nχαλκέων ὀξὺ βόων, κατὰ δʼ ἐδρύπτοντο παρειάς,\nζωῇσιν ἴκελαι, ἔργα κλυτοῦ Ἡφαίστοιο.\nἄνδρες δʼ, οἳ πρεσβῆες ἔσαν γῆράς τε μέμαρπεν,\nἀθρόοι ἔκτοσθεν πυλέων ἔσαν, ἂν δὲ θεοῖσι\nχεῖρας ἔχον μακάρεσσι, περὶ σφετέροισι τέκεσσι\nδειδιότες· τοὶ δʼ αὖτε μάχην ἔχον. αἳ δὲ μετʼ αὐτοὺς\nΚῆρες κυάνεαι, λευκοὺς ἀραβεῦσαι ὀδόντας,\nδεινωπαὶ βλοσυραί τε δαφοιναί τʼ ἄπληταί τε\nδῆριν ἔχον περὶ πιπτόντων· πᾶσαι δʼ ἄρʼ ἵεντο\nαἷμα μέλαν πιέειν· ὃν δὲ πρῶτον μεμάποιεν\nκείμενον ἢ πίπτοντα νεούτατον, ἀμφὶ μὲν αὐτῷ\nβάλλʼ ὄνυχας μεγάλους, ψυχὴ δʼ Ἄιδόσδε κατῇεν\nΤάρταρον ἐς κρυόενθʼ. αἳ δὲ φρένας εὖτʼ ἀρέσαντο\nαἵματος ἀνδρομέου, τὸν μὲν ῥίπτασκον ὀπίσσω,\nἂψ δʼ ὅμαδον καὶ μῶλον ἐθύνεον αὖτις ἰοῦσαι.\nΚλωθὼ καὶ Λάχεσίς σφιν ἐφέστασαν· ἣ μὲν ὑφήσσων\nἈτροπος οὔ τι πέλεν μεγάλη θεός, ἀλλʼ ἄρα ἥ γε\nτῶν γε μὲν ἀλλάων προφερής τʼ ἦν πρεσβυτάτη τε.\nπᾶσαι δʼ ἀμφʼ ἑνὶ φωτὶ μάχην δριμεῖαν ἔθεντο.\nδεινὰ δʼ ἐς ἀλλήλας δράκον ὄμμασι θυμήνασαι,\nἐν δʼ ὄνυχας χεῖράς τε θρασείας ἰσώσαντο.\nπὰρ δʼ Ἀχλὺς εἱστήκει ἐπισμυγερή τε καὶ αἰνή,\nχλωρὴ ἀυσταλέη λιμῷ καταπεπτηυῖα,\nγουνοπαχής, μακροὶ δʼ ὄνυχες χείρεσσιν ὑπῆσαν.\nτῆς ἐκ μὲν ῥινῶν μύξαι ῥέον, ἐκ δὲ παρειῶν\nαἷμʼ ἀπελείβετʼ ἔραζʼ· ἣ δʼ ἄπλητον σεσαρυῖα\nεἱστήκει, πολλὴ δὲ κόνις κατενήνοθεν ὤμους,\nδάκρυσι μυδαλέη. παρὰ δʼ εὔπυργος πόλις ἀνδρῶν·\nχρύσειαι δέ μιν εἶχον ὑπερθυρίοις ἀραρυῖαι\nἑπτὰ πύλαι· τοὶ δʼ ἄνδρες ἐν ἀγλαΐῃς τε χοροῖς τε\nτέρψιν ἔχον· τοὶ μὲν γὰρ ἐυσσώτρου ἐπʼ ἀπήνης\nἤγοντʼ ἀνδρὶ γυναῖκα, πολὺς δʼ ὑμέναιος ὀρώρει·\nτῆλε δʼ ἀπʼ αἰθομένων δαΐδων σέλας εἰλύφαζε\nχερσὶν ἔνι δμῳῶν· ταὶ δʼ ἀγλαΐῃ τεθαλυῖαι\nπρόσθʼ ἔκιον· τῇσιν δὲ χοροὶ παίζοντες ἕποντο.\nτοὶ μὲν ὑπὸ λιγυρῶν συρίγγων ἵεσαν αὐδὴν\nἐξ ἁπαλῶν στομάτων, περὶ δέ σφισιν ἄγνυτο ἠχώ.\nαἳ δʼ ὑπὸ φορμίγγων ἄναγον χορὸν ἱμερόεντα.\nἔνθεν δʼ αὖθʼ ἑτέρωθε νέοι κώμαζον ὑπʼ αὐλοῦ,\nτοί γε μὲν αὖ παίζοντες ὑπʼ ὀρχηθμῷ καὶ ἀοιδῇ\nτοί γε μὲν αὖ γελόωντες ὑπʼ αὐλητῆρι ἕκαστος\nπρόσθʼ ἔκιον· πᾶσαν δὲ πόλιν θαλίαι τε χοροί τε\nἀγλαΐαι τʼ εἶχον. τοὶ δʼ αὖ προπάροιθε πόληος\nνῶθʼ ἵππων ἐπιβάντες ἐθύνεον. οἱ δʼ ἀροτῆρες\nἤρεικον χθόνα δῖαν, ἐπιστολάδην δὲ χιτῶνας\nἐστάλατʼ. αὐτὰρ ἔην βαθὺ λήιον· οἵ γε μὲν ἤμων\nαἰχμῇς ὀξείῃσι κορωνιόωντα πέτηλα,\nβριθόμενα σταχύων, ὡς εἰ Δημήτερος ἀκτήν·\nοἳ δʼ ἄρʼ ἐν ἐλλεδανοῖσι δέον καὶ ἔπιτνον ἀλωήν,\nοἳ δʼ ἐτρύγων οἴνας δρεπάνας ἐν χερσὶν ἔχοντες,\nοἳ δʼ αὖτʼ ἐς ταλάρους ἐφόρευν ὑπὸ τρυγητήρων\nλευκοὺς καὶ μέλανας βότρυας μεγάλων ἀπὸ ὄρχων,\nβριθομένων φύλλοισι καὶ ἀργυρέῃς ἑλίκεσσιν.\nοἳ δʼ αὖτʼ ἐς ταλάρους ἐφόρευν. παρὰ δέ σφισιν ὄρχος\nχρύσεος ἦν, κλυτὰ ἔργα περίφρονος Ἡφαίστοιο,\nσειόμενος φύλλοισι καὶ ἀργυρέῃσι κάμαξι,\nβριθόμενος σταφυλῇσι· μελάνθησάν γε μὲν αἵδε.\nοἵ γε μὲν ἐτράπεον, τοὶ δʼ ἤρυον· οἳ δʼ ἐμάχοντο\nπύξ τε καὶ ἑλκηδόν· τοὶ δʼ ὠκύποδας λαγὸς ᾕρευν\nἄνδρες θηρευταί, καὶ καρχαρόδοντε κύνε πρό,\nἱέμενοι μαπέειν, οἳ δʼ ἱέμενοι ὑπαλύξαι.\nπὰρ δʼ αὐτοῖς ἱππῆες ἔχον πόνον, ἀμφὶ δʼ ἀέθλῳ\nδῆριν ἔχον καὶ μόχθον. ἐυπλεκέων δʼ ἐπὶ δίφρων\nἡνίοχοι βεβαῶτες ἐφίεσαν ὠκέας ἵππους\nῥυτὰ χαλαίνοντες, τὰ δʼ ἐπικροτέοντα πέτοντο\nἅρματα κολλήεντʼ, ἐπὶ δὲ πλῆμναι μέγʼ ἀύτευν.\nοἳ μὲν ἄρʼ ἀίδιον εἶχον πόνον οὐδέ ποτέ σφιν\nνίκη ἐπηνύσθη, ἀλλʼ ἄκριτον εἶχον ἄεθλον.\nτοῖσιν δὲ προέκειτο μέγας τρίπος ἐντὸς ἀγῶνος,\nχρύσειος, κλυτὰ ἔργα περίφρονος Ἡφαίστοιο.\nἀμφὶ δʼ ἴτυν ῥέεν Ὠκεανὸς πλήθοντι ἐοικώς,\nπᾶν δὲ συνεῖχε σάκος πολυδαίδαλον, οἳ δὲ κατʼ αὐτὸν\nκύκνοι ἀερσιπόται μεγάλʼ ἤπυον, οἵ ῥά τε πολλοὶ\nνῆχον ἐπʼ ἄκρον ὕδωρ· παρὰ δʼ ἰχθύες ἐκλονέοντο.\nθαῦμα ἰδεῖν καὶ Ζηνὶ βαρυκτύπῳ, οὗ διὰ βουλὰς\nἭφαιστος ποίησε σάκος μέγα τε στιβαρόν τε,\nἀρσάμενος παλάμῃσι. τὸ μὲν Διὸς ἄλκιμος υἱὸς\nπάλλεν ἐπικρατέως· ἐπὶ δʼ ἱππείου θόρε δίφρου,\nεἴκελος ἀστεροπῇ πατρὸς Διὸς αἰγιόχοιο,\nκοῦφα βιβάς· τῷ δʼ ἡνίοχος κρατερὸς Ἰόλαος\nδίφρου ἐπεμβεβαὼς ἰθύνετο καμπύλον ἅρμα.\nἀγχίμολον δέ σφʼ ἦλθε θεὰ γλαυκῶπις Ἀθήνη,\nκαί σφεας θαρσύνουσα ἔπεα πτερόεντα προσηύδα·\nὣς εἰποῦσʼ ἐς δίφρον ἐβήσατο δῖα θεάων,\nνίκην ἀθανάτῃς χερσὶν καὶ κῦδος ἔχουσα,\nἐσσυμένως. τότε δή ῥα διόγνητος Ἰόλαος\nσμερδαλέον ἵπποισιν ἐκέκλετο· τοὶ δʼ ὑπʼ ὀμοκλῆς\nῥίμφʼ ἔφερον θοὸν ἅρμα κονίοντες πεδίοιο.\nἐν γάρ σφιν μένος ἧκε θεὰ γλαυκῶπις Ἀθήνη\nαἰγίδʼ ἀνασσείσασα· περιστονάχησε δὲ γαῖα.\nτοὶ δʼ ἄμυδις προγένοντʼ ἴκελοι πυρὶ ἠὲ θυέλλῃ,\nΚύκνος θʼ ἱππόδαμος καὶ Ἄρης ἀκόρητος ἀυτῆς.\nτῶν ἵπποι μὲν ἔπειθʼ ὑπεναντίοι ἀλλήλοισιν\nὀξεῖα χρέμισαν, περὶ δέ σφισιν ἄγνυτο ἠχώ.\nτὸν πρότερος προσέειπε βίη Ἡρακληείη·\nπρηνὴς δʼ ἐν κονίῃσι χαμαὶ πέσεν ἔγχεος ὁρμῇ.\nἔνθα κε δὴ λωβητὸς ἐν ἀθανάτοισιν ἐτύχθη\nχερσὶν ὕφʼ ἡμετέρῃσι λιπὼν ἔναρα βροτόεντα.\nὣς ἔφατʼ· οὐδʼ ἄρα Κύκνος ἐυμμελίης ἐμενοίνα\nτῷ ἐπιπειθόμενος ἐχέμεν ἐρυσάρματας ἵππους.\nδὴ τότʼ ἀπʼ εὐπλεκέων δίφρων θόρον αἶψʼ ἐπὶ γαῖαν\nπαῖς τε Διὸς μεγάλου καὶ Ἐνυαλίοιο ἄνακτος.\nἡνίοχοι δʼ ἔμπλην ἔλασαν καλλίτριχας ἵππους·\nτῶν δʼ ὕπο σευομένων κανάχιζε πόσʼ εὐρεῖα χθών.\nὡς δʼ ὅτʼ ἀφʼ ὑψηλῆς κορυφῆς ὄρεος μεγάλοιο\nπέτραι ἀποθρῴσκωσιν, ἐπʼ ἀλλήλῃς δὲ πέσωσι,\nπολλαὶ δὲ δρῦς ὑψίκομοι, πολλαὶ δὲ τε πεῦκαι\nαἴγειροί τε τανύρριζοι ῥήγνυνται ὑπʼ αὐτέων\nῥίμφα κυλινδομένων, εἵως πεδίονδʼ ἀφίκωνται,\nὣς οἳ ἐπʼ ἀλλήλοισι πέσον μέγα κεκλήγοντες.\nπᾶσα δὲ Μυρμιδόνων τε πόλις κλειτή τʼ Ἰαωλκὸς\nἌρνη τʼ ἠδʼ Ἑλίκη Ἄνθειά τε ποιήεσσα\nφωνῇ ὕπʼ ἀμφοτέρων μεγάλʼ ἴαχον· οἳ δʼ ἀλαλητῷ\nθεσπεσίῳ σύνισαν· μέγα δʼ ἔκτυπε μητίετα Ζεύς.\nκὰδ δʼ ἄρʼ ἀπʼ οὐρανόθεν ψιάδας βάλεν αἱματοέσσας,\nσῆμα τιθεὶς πολέμοιο ἑῷ μεγαθαρσέι παιδί.\nοἷος δʼ ἐν βήσσῃς ὄρεος χαλεπὸς προϊδέσθαι\nκάπρος χαυλιόδων φρονέει θυμῷ μαχέσασθαι\nἀνδράσι θηρευτῇς, θήγει δέ τε λευκὸν ὀδόντα\nδοχμωθείς, ἀφρὸς δὲ περὶ στόμα μαστιχόωντι\nλείβεται, ὄσσε δέ οἱ πυρὶ λαμπετόωντι ἔικτον,\nὀρθὰς δʼ ἐν λοφιῇ φρίσσει τρίχας ἀμφί τε δειρήν·\nτῷ ἴκελος Διὸς υἱὸς ἀφʼ ἱππείου θόρε δίφρου.\nἦμος δὲ χλοερῷ κυανόπτερος ἠχέτα τέττιξ\nὄζῳ ἐφεζόμενος θέρος ἀνθρώποισιν ἀείδειν\nἄρχεται, ᾧ τε πόσις καὶ βρῶσις θῆλυς ἐέρση,\nκαί τε πανημέριός τε καὶ ἠώιος χέει αὐδὴν\nἴδει ἐν αἰνοτάτῳ, ὅτε τε χρόα Σείριος ἄζει,\nτῆμος δὴ κέγχροισι πέρι γλῶχες τελέθουσι\nτούς τε θέρει σπείρουσιν, ὅτʼ ὄμφακες αἰόλλονται,\nοἷα Διώνυσος δῶκʼ ἀνδράσι χάρμα καὶ ἄχθος·\nτὴν ὥρην μάρναντο, πολὺς δʼ ὀρυμαγδὸς ὀρώρει.\nὡς δὲ λέοντε δύω ἀμφὶ κταμένης ἐλάφοιο\nἀλλήλοις κοτέοντες ἐπὶ σφέας ὁρμήσωσι,\nδεινὴ δέ σφʼ ἰαχὴ ἄραβός θʼ ἅμα γίγνετʼ ὀδόντων·\nοἳ δʼ ὥς τʼ αἰγυπιοὶ γαμψώνυχες, ἀγκυλοχεῖλαι,\nπέτρῃ ἔφʼ ὑψηλῇ μεγάλα κλάζοντε μάχονται\nαἰγὸς ὀρεσσινόμου ἢ ἀγροτέρης ἐλάφοιο\nπίονος, ἥν τʼ ἐδάμασσε βαλὼν αἰζήιος ἀνὴρ\nἰῷ ἀπὸ νευρῆς, αὐτὸς δʼ ἀπαλήσεται ἄλλῃ\nχώρου ἄιδρις ἐών· οἳ δʼ ὀτραλέως ἐνόησαν,\nἐσσυμένως δέ οἱ ἀμφὶ μάχην δριμεῖαν ἔθεντο·\nὣς οἳ κεκλήγοντες ἐπʼ ἀλλήλοισιν ὄρουσαν.\nἔνθʼ ἦ τοι Κύκνος μὲν ὑπερμενέος Διὸς υἱὸν\nκτεινέμεναι μεμαὼς σάκει ἔμβαλε χάλκεον ἔγχος,\nοὐδʼ ἔρρηξεν χαλκόν· ἔρυτο δὲ δῶρα θεοῖο.\nἈμφιτρυωνιάδης δέ, βίη Ἡρακληείη,\nμεσσηγὺς κόρυθός τε καὶ ἀσπίδος ἔγχεϊ μακρῷ\nαὐχένα γυμνωθέντα θοῶς ὑπένερθε γενείου\nἤλασʼ ἐπικρατέως· ἀπὸ δʼ ἄμφω κέρσε τένοντε\nἀνδροφόνος μελίη· μέγα γὰρ σθένος ἔμπεσε φωτός.\nἤριπε δʼ, ὡς ὅτε τις δρῦς ἤριπεν ἢ ὅτε πεύκη\nἠλίβατος, πληγεῖσα Διὸς ψολόεντι κεραυνῷ·\nὣς ἔριπʼ· ἀμφὶ δέ οἱ βράχε τεύχεα ποικίλα χαλκῷ.\nτὸν μὲν ἔπειτʼ εἴασε Διὸς ταλακάρδιος υἱός,\nαὐτὸς δὲ βροτολοιγὸν Ἄρην προσιόντα δοκεύσας,\nδεινὸν ὁρῶν ὄσσοισι, λέων ὣς σώματι κύρσας,\nὅς τε μάλʼ ἐνδυκέως ῥινὸν κρατεροῖς ὀνύχεσσι\nσχίσσας ὅττι τάχιστα μελίφρονα θυμὸν ἀπηύρα·\nἐμ μένεος δʼ ἄρα τοῦ γε κελαινὸν πίμπλαται ἦτορ·\nγλαυκιόων δʼ ὄσσοις δεινὸν πλευράς τε καὶ ὤμους\nοὐρῇ μαστιόων ποσσὶν γλάφει, οὐδέ τις αὐτὸν\nἔτλη ἐς ἄντα ἰδὼν σχεδὸν ἐλθέμεν οὐδὲ μάχεσθαι·\nτοῖος ἄρʼ Ἀμφιτρυωνιάδης, ἀκόρητος ἀυτῆς,\nἀντίος ἔστη Ἄρηος, ἐνὶ φρεσὶ θάρσος ἀέξων,\nἐσσυμένως· ὃ δέ οἱ σχεδὸν ἤλυθεν ἀχνύμενος κῆρ·\nἀμφότεροι δʼ ἰάχοντες ἐπʼ ἀλλήλοισιν ὄρουσαν.\nὡς δʼ ὅτʼ ἀπὸ μεγάλου πέτρη πρηῶνος ὀρούσῃ,\nμακρὰ δʼ ἐπιθρῴσκουσα κυλίνδεται, ἣ δέ τε ἠχῇ\nἔρχεται ἐμμεμαυῖα, πάγος δέ οἱ ἀντεβόλησεν\nὑψηλός· τῷ δὴ συνενείκεται, ἔνθα μιν ἴσχει·\nτόσσῃ ὃ μὲν ἰαχῇ βρισάρματος οὔλιος Ἄρης\nκεκληγὼς ἐπόρουσεν· ὃ δʼ ἐμμαπέως ὑπέδεκτο.\nαὐτὰρ Ἀθηναίη, κούρη Διὸς αἰγιόχοιο,\nἀντίη ἦλθεν Ἄρηος ἐρεμνὴν αἰγίδʼ ἔχουσα·\nδεινὰ δʼ ὑπόδρα ἰδοῦσα ἔπεα πτερόεντα προσηύδα·\nὣς ἔφατʼ· ἀλλʼ οὐ πεῖθʼ Ἄρεος μεγαλήτορα θυμόν,\nἀλλὰ μέγα ἰάχων φλογὶ εἴκελά τʼ ἔγχεα πάλλων\nκαρπαλίμως ἐπόρουσε βίῃ Ἡρακληείῃ\nκακτάμεναι μεμαώς· καί ῥʼ ἔμβαλε χάλκεον ἔγχος,\nσπερχνὸν παιδὸς ἑοῦ κοτέων πέρι τεθνηῶτος,\nἐν σάκεϊ μεγάλῳ. ἀπὸ δὲ γλαυκῶπις Ἀθήνη\nἔγχεος ὁρμὴν ἔτραπʼ ὀρεξαμένη ἀπὸ δίφρου.\nδριμὺ δʼ Ἄρην ἄχος εἷλε· ἐρυσσάμενος δʼ ἄορ ὀξὺ\nἔσσυτʼ ἐφʼ Ἡρακλέα κρατερόφρονα· τὸν δʼ ἐπιόντα\nἈμφιτρυωνιάδης, δεινῆς ἀκόρητος ἀυτῆς,\nμηρὸν γυμνωθέντα σάκευς ὕπο δαιδαλέοιο\nοὔτασʼ ἐπικρατέως· διὰ δὲ μέγα σαρκὸς ἄραξε\nδούρατι νωμήσας, ἐπὶ δὲ χθονὶ κάββαλε μέσσῃ.\nτῷ δὲ Φόβος καὶ Δεῖμος ἐύτροχον ἅρμα καὶ ἵππους\nἤλασαν αἶψʼ ἐγγύς, καὶ ἀπὸ χθονὸς εὐρυοδείης\nἐς δίφρον θῆκαν πολυδαίδαλον· αἶψα δʼ ἔπειτα\nἵππους μαστιέτην· ἵκοντο δὲ μακρὸν Ὄλυμπον.\nυἱὸς δʼ Ἀλκμήνης καὶ κυδάλιμος Ἰόλαος\nΚύκνον σκυλεύσαντες ἀπʼ ὤμων τεύχεα καλὰ\nνίσσοντʼ· αἶψα δʼ ἔπειτα πόλιν Τρηχῖνος ἵκοντο\nἵπποις ὠκυπόδεσσιν. ἀτὰρ γλαυκῶπις Ἀθήνη\nἐξίκετʼ Οὔλυμπόν τε μέγαν καὶ δώματα πατρός.\nκύκνον δʼ αὖ Κῆυξ θάπτεν καὶ λαὸς ἀπείρων,\nοἵ ῥʼ ἐγγὺς ναῖον πόλιας κλειτοῦ βασιλῆος\nἌνθην Μυρμιδόνων τε πόλιν κλειτήν τʼ Ἰαωλκὸν\nἌρνην τʼ ἠδʼ Ἑλίκην· πολλὸς δʼ ἠγείρετο λαός,\nτιμῶντες Κήυκα, φίλον μακάρεσσι θεοῖσιν.\nτοῦ δὲ τάφον καὶ σῆμʼ ἀιδὲς ποίησεν Ἄναυρος\nὄμβρῳ χειμερίῳ πλήθων· τὼς γάρ μιν Ἀπόλλων\nΛητοΐδης ἤνωξʼ, ὅτι ῥα κλειτὰς ἑκατόμβας\nὅστις ἄγοι Πυθοῖδε βίῃ σύλασκε δοκεύων.\n"};
