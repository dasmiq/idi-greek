var sequence = {"name":"New Testament. 1 Corinthians","data":"ΠΑΥΛΟΣ κλητὸς ἀπόστολος Ἰησοῦ Χριστοῦ διὰ\n\nθελήματος θεοῦ καὶ Σωσθένης ὁ ἀδελφὸς\nτῇ ἐκκλησίᾳ τοῦ θεοῦ τῇ οὔσῃ ἐν Κορίνθῳ, ἡγιασμένοις ἐν Χριστῷ\n\nἸησοῦ, κλητοῖς ἁγίοις, σὺν πᾶσιν τοῖς ἐπικαλουμένοις τὸ\n\nὄνομα τοῦ κυρίου ἡμῶν Ἰησοῦ Χριστοῦ ἐν παντὶ τόπῳ\n\nαὐτῶν καὶ ἡμῶν·\nχάρις ὑμῖν καὶ εἰρήνη ἀπὸ θεοῦ πατρὸς\n\nἡμῶν καὶ κυρίου Ἰησοῦ Χριστοῦ.\nΕὐχαριστῶ τῷ θεῷ πάντοτε περὶ ὑμῶν ἐπὶ τῇ χάριτι\n\nτοῦ θεοῦ τῇ δοθείσῃ ὑμῖν ἐν Χριστῷ Ἰησοῦ,\nὅτι ἐν παντὶ\n\nἐπλουτίσθητε ἐν αὐτῷ, ἐν παντὶ λόγῳ καὶ πάσῃ γνώσει,\nκαθὼς τὸ μαρτύριον τοῦ χριστοῦ ἐβεβαιώθη ἐν ὑμῖν,\nὥστε ὑμᾶς μὴ ὑστερεῖσθαι ἐν μηδενὶ χαρίσματι,\n\nἀπεκδεχομένους\n\nτὴν ἀποκάλυψιν τοῦ κυρίου ἡμῶν Ἰησοῦ Χριστοῦ·\n\nὃς καὶ βεβαιώσει ὑμᾶς ἕως τέλους\nἀνεγκλήτους ἐν τῇ ἡμέρᾳ\n\nτοῦ κυρίου ἡμῶν Ἰησοῦ [Χριστοῦ].\nπιστὸς ὁ θεὸς διʼ οὗ\n\nἐκλήθητε εἰς κοινωνίαν τοῦ υἱοῦ αὐτοῦ Ἰησοῦ Χριστοῦ τοῦ\n\nκυρίου ἡμῶν.\nΠαρακαλῶ δὲ ὑμᾶς, ἀδελφοί, διὰ τοῦ ὀνόματος τοῦ\n\nκυρίου ἡμῶν Ἰησοῦ Χριστοῦ ἵνα τὸ αὐτὸ λέγητε πάντες,\n\nκαὶ μὴ ᾖ ἐν ὑμῖν σχίσματα, ἦτε δὲ κατηρτισμένοι ἐν τῷ\n\nαὐτῷ νοῒ καὶ ἐν τῇ αὐτῇ γνώμῃ.\nἐδηλώθη γάρ μοι περὶ\n\nὑμῶν, ἀδελφοί μου, ὑπὸ τῶν Χλόης ὅτι ἔριδες ἐν ὑμῖν εἰσίν.\nλέγω δὲ τοῦτο ὅτι ἕκαστος ὑμῶν λέγει Ἐγὼ μέν εἰμι\n\nΠαύλου, Ἐγὼ δὲ Ἀπολλώ, Ἐγὼ δὲ Κηφᾶ, Ἐγὼ δὲ\n\n\n\nΧριστοῦ. μεμέρισται ὁ χριστός.\nμὴ Παῦλος ἐσταυρώθη\n\nὑπὲρ ὑμῶν,\n\nἢ εἰς τὸ ὄνομα Παύλου ἐβαπτίσθητε;\nεὐχαριστῶ\n\n\n\nὅτι οὐδένα ὑμῶν ἐβάπτισα εἰ μὴ Κρίσπον καὶ\n\nΓαῖον,\nἵνα μή τις εἴπῃ ὅτι εἰς τὸ ἐμὸν ὄνομα ἐβαπτίσθητε·\n\nἐβάπτισα δὲ καὶ τὸν Στεφανᾶ οἶκον·\nλοιπὸν οὐκ οἶδα εἴ\n\nτινα ἄλλον ἐβάπτισα.\nοὐ γὰρ ἀπέστειλέν με Χριστὸς\n\nβαπτίζειν ἀλλὰ εὐαγγελίζεσθαι, οὐκ ἐν σοφίᾳ λόγου, ἵνα\n\nμὴ κενωθῇ ὁ σταυρὸς τοῦ χριστοῦ.\nὉ λόγος γὰρ ὁ τοῦ σταυροῦ τοῖς μὲν ἀπολλυμένοις\n\nμωρία ἐστίν, τοῖς δὲ σωζομένοις ἡμῖν δύναμις θεοῦ ἐστίν.\nγέγραπται γάρ\nἈπολῶ τὴν σοφίαν τῶν σοφῶν,καὶ τὴν σύνεσιν τῶν συνετῶν ἀθετήσω.\nποῦ σοφός;\nποῦ γραμματεύς;\nποῦ συνζητητὴς τοῦ αἰῶνος\n\nτούτου; οὐχὶ ἐμώρανεν ὁ θεὸς τὴν σοφίαν τοῦ κόσμου;\nἐπειδὴ γὰρ ἐν τῇ σοφίᾳ τοῦ θεοῦ οὐκ ἔγνω ὁ κόσμος διὰ\n\nτῆς σοφίας τὸν θεόν, εὐδόκησεν ὁ θεὸς διὰ τῆς μωρίας τοῦ\n\nκηρύγματος σῶσαι τοὺς πιστεύοντας.\nἐπειδὴ καὶ Ἰουδαῖοι\n\nσημεῖα αἰτοῦσιν καὶ Ἕλληνες σοφίαν ζητοῦσιν·\nἡμεῖς δὲ\n\nκηρύσσομεν Χριστὸν ἐσταυρωμένον, Ἰουδαίοις μὲν σκάνδαλον\n\nἔθνεσιν δὲ μωρίαν,\nαὐτοῖς δὲ τοῖς κλητοῖς, Ἰουδαίοις\n\nτε καὶ Ἕλλησιν, Χριστὸν θεοῦ δύναμιν καὶ θεοῦ\n\nσοφίαν.\nὅτι τὸ μωρὸν τοῦ θεοῦ σοφώτερον τῶν ἀνθρώπων\n\nἐστίν, καὶ τὸ ἀσθενὲς τοῦ θεοῦ ἰσχυρότερον τῶν\n\nἀνθρώπων.\nΒλέπετε γὰρ τὴν κλῆσιν ὑμῶν,\n\nἀδελφοί, ὅτι οὐ πολλοὶ σοφοὶ κατὰ σάρκα, οὐ πολλοὶ\n\nδυνατοί,\n\nοὐ πολλοὶ εὐγενεῖς·\nἀλλὰ τὰ μωρὰ τοῦ κόσμου\n\nἐξελέξατο ὁ θεός, ἵνα καταισχύνῃ τοὺς σοφούς, καὶ τὰ\n\nἀσθενῆ τοῦ κόσμου ἐξελέξατο ὁ θεός, ἵνα καταισχύνῃ τὰ\n\nἰσχυρά,\nκαὶ τὰ ἀγενῆ τοῦ κόσμου καὶ τὰ ἐξουθενημένα\n\nἐξελέξατο ὁ θεός, [καὶ] τὰ μὴ ὄντα, ἵνα τὰ ὄντα καταργήσῃ,\nὅπως μὴ καυχήσηται πᾶσα σὰρξ ἐνώπιον τοῦ θεοῦ.\nἐξ αὐτοῦ δὲ ὑμεῖς ἐστὲ ἐν Χριστῷ Ἰησοῦ, ὃς ἐγενήθη σοφία\n\nἡμῖν ἀπὸ θεοῦ, δικαιοσύνη τε καὶ ἁγιασμὸς καὶ ἀπολύτρωσις,\n\nἵνα καθὼς γέγραπται\nὉ καυχώμενος ἐν Κυρίῳ\n\nκαυχάσθω.\nΚἀγὼ ἐλθὼν πρὸς ὑμᾶς, ἀδελφοί, ἦλθον οὐ καθʼ ὑπεροχὴν λόγου ἢ σοφίας καταγγέλλων ὑμῖν τὸ μυστήριον τοῦ\n\nθεοῦ,\nοὐ γὰρ ἔκρινά τι εἰδέναι ἐν ὑμῖν εἰ μὴ Ἰησοῦν Χριστὸν\n\nκαὶ τοῦτον ἐσταυρωμένον·\nκἀγὼ ἐν ἀσθενείᾳ καὶ ἐν φόβῳ\n\nκαὶ ἐν τρόμῳ πολλῷ ἐγενόμην πρὸς ὑμᾶς,\nκαὶ ὁ λόγος μου\n\nκαὶ τὸ κήρυγμά μου οὐκ ἐν πιθοῖς σοφίας λόγοις ἀλλʼ ἐν\n\nἀποδείξει πνεύματος καὶ δυνάμεως,\nἵνα ἡ πίστις ὑμῶν μὴ ᾖ\n\nἐν σοφίᾳ ἀνθρώπων ἀλλʼ ἐν δυνάμει θεοῦ.\nΣοφίαν\n\nδὲ λαλοῦμεν ἐν τοῖς τελείοις, σοφίαν δὲ οὐ τοῦ αἰῶνος\n\nτούτου οὐδὲ τῶν ἀρχόντων τοῦ αἰῶνος τούτου τῶν καταργουμένων·\nἀλλὰ λαλοῦμεν θεοῦ σοφίαν ἐν μυστηρίῳ,\n\nτὴν ἀποκεκρυμμένην, ἣν προώρισεν ὁ θεὸς πρὸ τῶν αἰώνων εἰς\n\nδόξαν ἡμῶν·\nἣν οὐδεὶς τῶν ἀρχόντων τοῦ αἰῶνος τούτου\n\nἔγνωκεν, εἰ γὰρ ἔγνωσαν, οὐκ ἂν τὸν κύριον τῆς δόξης\n\nἐσταύρωσαν·\nἀλλὰ καθὼς γέγραπται\nἋ ὀφθαλμὸς οὐκ εἶδεν καὶ\nοὖς\n\nοὐκ ἤκουσεν\nκαὶ ἐπὶ καρδίαν ἀνθρώπου οὐκ ἀνέβη,\nὅσα ἡτοίμασεν ὁ θεὸς τοῖς ἀγαπῶσιν αὐτόν.\nἡμῖν γὰρ ἀπεκάλυψεν ὁ θεὸς διὰ τοῦ πνεύματος, τὸ γὰρ\n\nπνεῦμα πάντα ἐραυνᾷ, καὶ τὰ βάθη τοῦ θεοῦ.\nτίς γὰρ οἶδεν\n\nἀνθρώπων τὰ τοῦ ἀνθρώπου εἰ μὴ τὸ πνεῦμα τοῦ ἀνθρώπου\n\nτὸ ἐν αὐτῷ; οὕτως καὶ τὰ τοῦ θεοῦ οὐδεὶς ἔγνωκεν εἰ μὴ τὸ\n\nπνεῦμα τοῦ θεοῦ.\nἡμεῖς δὲ οὐ τὸ πνεῦμα τοῦ κόσμου\n\nἐλάβομεν ἀλλὰ τὸ πνεῦμα τὸ ἐκ τοῦ θεοῦ, ἵνα εἰδῶμεν τὰ\n\nὑπὸ τοῦ θεοῦ χαρισθέντα ἡμῖν·\nἃ καὶ λαλοῦμεν οὐκ ἐν\n\nδιδακτοῖς ἀνθρωπίνης σοφίας λόγοις, ἀλλʼ ἐν διδακτοῖς\n\n\n\nπνεύματος, πνευματικοῖς πνευματικὰ συνκρίνοντες.\nψυχικὸς\n\nδὲ ἄνθρωπος οὐ δέχεται τὰ τοῦ πνεύματος τοῦ θεοῦ,\n\nμωρία γὰρ αὐτῷ ἐστίν, καὶ οὐ δύναται γνῶναι, ὅτι πνευματικῶς ἀνακρίνεται·\nὁ δὲ πνευματικὸς ἀνακρίνει μὲν πάντα,\n\nαὐτὸς δὲ ὑπʼ οὐδενὸς ἀνακρίνεται.\nτίς\nγὰρ\nἔγνω νοῦν\n\nΚυρίου, ὃς συνβιβάσει αὐτόν;\nἡμεῖς δὲ νοῦν Χριστοῦ\n\nἔχομεν.\nΚἀγώ, ἀδελφοί, οὐκ ἠδυνήθην λαλῆσαι\n\nὑμῖν ὡς πνευματικοῖς ἀλλʼ ὡς σαρκίνοις, ὡς νηπίοις ἐν\n\nΧριστῷ.\nγάλα ὑμᾶς ἐπότισα, οὐ βρῶμα, οὔπω γὰρ ἐδύνασθε.\nἈλλʼ οὐδὲ [ἔτι] νῦν δύνασθε, ἔτι γὰρ σαρκικοί ἐστε.\n\nὅπου γὰρ ἐν ὑμῖν ζῆλος καὶ ἔρις, οὐχὶ σαρκικοί ἐστε καὶ\n\nκατὰ ἄνθρωπον περιπατεῖτε;\nὅταν γὰρ λέγῃ τις Ἐγὼ μέν\n\nεἰμι Παύλου, ἕτερος δέ Ἐγὼ Ἀπολλώ, οὐκ ἄνθρωποί\n\nἐστε;\nτί οὖν ἐστὶν Ἀπολλώς; τί δέ ἐστιν Παῦλος; διάκονοι\n\nδιʼ ὧν ἐπιστεύσατε, καὶ ἑκάστῳ ὡς ὁ κύριος ἔδωκεν.\nἐγὼ ἐφύτευσα, Ἀπολλὼς ἐπότισεν, ἀλλὰ ὁ θεὸς ηὔξανεν·\nὥστε οὔτε ὁ φυτεύων ἐστίν τι οὔτε ὁ ποτίζων, ἀλλʼ ὁ\n\nαὐξάνων θεός.\nὁ φυτεύων δὲ καὶ ὁ ποτίζων ἕν εἰσιν,\n\nἕκαστος δὲ τὸν ἴδιον μισθὸν λήμψεται κατὰ τὸν ἴδιον κόπον,\n\nθεοῦ γάρ ἐσμεν συνεργοί·\nθεοῦ γεώργιον,\n\nθεοῦ οἰκοδομή\n\nἐστε.\nΚατὰ τὴν χάριν τοῦ θεοῦ τὴν δοθεῖσάν\n\nμοι ὡς σοφὸς ἀρχιτέκτων θεμέλιον ἔθηκα, ἄλλος δὲ ἐποικοδομεῖ.\n\nἕκαστος δὲ βλεπέτω πῶς ἐποικοδομεῖ·\nθεμέλιον\n\nγὰρ ἄλλον οὐδεὶς δύναται θεῖναι παρὰ τὸν κείμενον, ὅς\n\nἐστιν Ἰησοῦς Χριστός·\nεἰ δέ τις ἐποικοδομεῖ ἐπὶ τὸν θεμέλιον\n\n\n\nχρυσίον, ἀργύριον, λίθους τιμίους, ξύλα, χόρτον,\n\nκαλάμην,\nἑκάστου τὸ ἔργον φανερὸν γενήσεται, ἡ γὰρ\n\nἡμέρα δηλώσει· ὅτι ἐν πυρὶ ἀποκαλύπτεται, καὶ ἑκάστου τὸ\n\nἔργον ὁποῖόν ἐστιν τὸ πῦρ αὐτὸ δοκιμάσει.\nεἴ τινος τὸ\n\nἔργον μενεῖ ὃ ἐποικοδόμησεν,\n\nμισθὸν λήμψεται·\nεἴ τινος τὸ\n\nἔργον κατακαήσεται, ζημιωθήσεται, αὐτὸς δὲ σωθήσεται,\n\nοὕτως δὲ ὡς διὰ πυρός.\nΟὐκ οἴδατε ὅτι ναὸς\n\nθεοῦ ἐστὲ καὶ τὸ πνεῦμα τοῦ θεοῦ ἐν ὑμῖν οἰκεῖ;\nεἴ τις\n\nτὸν ναὸν τοῦ θεοῦ φθείρει, φθερεῖ τοῦτον ὁ θεός· ὁ γὰρ\n\nναὸς τοῦ θεοῦ ἅγιός ἐστιν, οἵτινές ἐστε ὑμεῖς.\nΜηδεὶς ἑαυτὸν ἐξαπατάτω· εἴ τις δοκεῖ σοφὸς εἶναι ἐν\n\nὑμῖν ἐν τῷ αἰῶνι τούτῳ, μωρὸς γενέσθω, ἵνα γένηται σοφός,\nἡ γὰρ σοφία τοῦ κόσμου τούτου μωρία παρὰ τῷ θεῷ ἐστίν·\n\nγέγραπται γάρ\nὉ δρασσόμενος τοὺς σοφοὺς ἐν τῇ πανουργίᾳ αὐτῶν·\nκαὶ πάλιν\nΚύριος γινώσκει τοὺς διαλογισμοὺς τῶν\nσοφῶν\nὅτι εἰσὶν μάταιοι.\nὥστε μηδεὶς καυχάσθω\n\nἐν ἀνθρώποις·\nπάντα γὰρ ὑμῶν ἐστίν,\n\nεἴτε Παῦλος\n\nεἴτε Ἀπολλὼς εἴτε Κηφᾶς εἴτε κόσμος εἴτε ζωὴ εἴτε\n\nθάνατος εἴτε ἐνεστῶτα εἴτε μέλλοντα,\n\nπάντα ὑμῶν,\nὑμεῖς\n\nδὲ Χριστοῦ, Χριστὸς δὲ θεοῦ.\nΟὕτως ἡμᾶς λογιζέσθω\n\nἄνθρωπος ὡς ὑπηρέτας Χριστοῦ καὶ οἰκονόμους\n\nμυστηρίων θεοῦ.\nὧδε λοιπὸν ζητεῖται ἐν τοῖς οἰκονόμοις\n\nἵνα πιστός τις εὑρεθῇ.\nἐμοὶ δὲ εἰς ἐλάχιστόν ἐστιν ἵνα\n\nὑφʼ ὑμῶν ἀνακριθῶ ἢ ὑπὸ ἀνθρωπίνης ἡμέρας· ἀλλʼ οὐδὲ\n\nἐμαυτὸν ἀνακρίνω·\nοὐδὲν γὰρ ἐμαυτῷ σύνοιδα,\n\nἀλλʼ οὐκ ἐν\n\nτούτῳ δεδικαίωμαι, ὁ δὲ ἀνακρίνων με κύριός ἐστιν.\nὥστε\n\nμὴ πρὸ καιροῦ τι κρίνετε, ἕως ἂν ἔλθῃ ὁ κύριος, ὃς καὶ\n\nφωτίσει τὰ κρυπτὰ τοῦ σκότους καὶ φανερώσει τὰς βουλὰς\n\nτῶν καρδιῶν, καὶ τότε ὁ ἔπαινος γενήσεται ἑκάστῳ ἀπὸ\n\nτοῦ θεοῦ.\nΤαῦτα δέ, ἀδελφοί, μετεσχημάτισα\n\nεἰς ἐμαυτὸν καὶ Ἀπολλὼν διʼ ὑμᾶς, ἵνα ἐν ἡμῖν μάθητε τό\n\nΜὴ ὑπὲρ ἃ γέγραπται, ἵνα μὴ εἷς ὑπὲρ τοῦ ἑνὸς φυσιοῦσθε\n\nκατὰ τοῦ ἑτέρου.\nτίς γάρ σε διακρίνει; τί δὲ ἔχεις ὃ\n\nοὐκ ἔλαβες; εἰ δὲ καὶ ἔλαβες, τί καυχᾶσαι ὡς μὴ λαβών;\nἤδη κεκορεσμένοι ἐστέ; ἤδη ἐπλουτήσατε; χωρὶς ἡμῶν\n\nἐβασιλεύσατε; καὶ ὄφελόν γε ἐβασιλεύσατε, ἵνα καὶ ἡμεῖς\n\nὑμῖν συνβασιλεύσωμεν.\nδοκῶ γάρ, ὁ θεὸς ἡμᾶς τοὺς\n\n\n\nἀποστόλους ἐσχάτους ἀπέδειξεν ὡς ἐπιθανατίους, ὅτι θέατρον\n\nἐγενήθημεν τῷ κόσμῳ καὶ ἀγγέλοις καὶ ἀνθρώποις.\nἡμεῖς μωροὶ διὰ Χριστόν, ὑμεῖς δὲ φρόνιμοι ἐν Χριστῷ·\n\nἡμεῖς ἀσθενεῖς, ὑμεῖς δὲ ἰσχυροί· ὑμεῖς ἔνδοξοι, ἡμεῖς δὲ\n\nἄτιμοι.\nἄχρι τῆς ἄρτι ὥρας καὶ πεινῶμεν καὶ διψῶμεν καὶ\n\nγυμνιτεύομεν καὶ κολαφιζόμεθα καὶ ἀστατοῦμεν\nκαὶ κοπιῶμεν\n\nἐργαζόμενοι ταῖς ἰδίαις χερσίν· λοιδορούμενοι εὐλογοῦμεν,\n\nδιωκόμενοι ἀνεχόμεθα,\nδυσφημούμενοι παρακαλοῦμεν·\n\nὡς περικαθάρματα τοῦ κόσμου ἐγενήθημεν, πάντων\n\nπερίψημα, ἕως ἄρτι.\nΟὐκ ἐντρέπων ὑμᾶς γράφω\n\nταῦτα, ἀλλʼ ὡς τέκνα μου ἀγαπητὰ νουθετῶν·\nἐὰν γὰρ μυρίους παιδαγωγοὺς ἔχητε ἐν Χριστῷ, ἀλλʼ οὐ πολλοὺς\n\nπατέρας, ἐν γὰρ Χριστῷ Ἰησοῦ διὰ τοῦ εὐαγγελίου ἐγὼ\n\nὑμᾶς ἐγέννησα.\nπαρακαλῶ οὖν ὑμᾶς, μιμηταί μου γίνεσθε.\nΔιὰ τοῦτο ἔπεμψα ὑμῖν Τιμόθεον,\n\nὅς ἐστίν μου\n\nτέκνον ἀγαπητὸν καὶ πιστὸν ἐν κυρίῳ, ὃς ὑμᾶς ἀναμνήσει\n\nτὰς ὁδούς μου τὰς ἐν Χριστῷ [Ἰησοῦ], καθὼς πανταχοῦ ἐν\n\nπάσῃ ἐκκλησίᾳ διδάσκω.\nὩς μὴ ἐρχομένου δέ\n\nμου πρὸς ὑμᾶς ἐφυσιώθησάν τινες·\nἐλεύσομαι δὲ ταχέως\n\nπρὸς ὑμᾶς, ἐὰν ὁ κύριος θελήσῃ, καὶ γνώσομαι οὐ τὸν\n\nλόγον τῶν πεφυσιωμένων ἀλλὰ τὴν δύναμιν,\nοὐ γὰρ ἐν\n\nλόγῳ ἡ βασιλεία τοῦ θεοῦ ἀλλʼ ἐν δυνάμει.\nτί θέλετε; ἐν\n\nῥάβδῳ ἔλθω πρὸς ὑμᾶς, ἢ ἐν ἀγάπῃ πνεύματί τε πραΰτητος;\nὍλως ἀκούεται ἐν ὑμῖν πορνεία, καὶ τοιαύτη πορνεία\n\nἥτις οὐδὲ ἐν τοῖς ἔθνεσιν, ὥστε γυναῖκά τινα τοῦ πατρὸς\n\nἔχειν.\nκαὶ ὑμεῖς πεφυσιωμένοι ἐστέ, καὶ οὐχὶ μᾶλλον\n\nἐπενθήσατε, ἵνα ἀρθῇ ἐκ μέσου ὑμῶν ὁ τὸ ἔργον τοῦτο\n\nπράξας;\nἘγὼ μὲν γάρ,\n\nἀπὼν τῷ σώματι παρὼν δὲ τῷ\n\nπνεύματι, ἤδη κέκρικα ὡς παρὼν τὸν οὕτως τοῦτο κατεργασάμενον\nἐν τῷ ὀνόματι τοῦ κυρίου [ἡμῶν] Ἰησοῦ,\n\nσυναχθέντων\n\nὑμῶν καὶ τοῦ ἐμοῦ πνεύματος σὺν τῇ δυνάμει τοῦ\n\nκυρίου ἡμῶν Ἰησοῦ,\nπαραδοῦναι τὸν τοιοῦτον τῷ Σατανᾷ\n\nεἰς ὄλεθρον τῆς σαρκός, ἵνα τὸ πνεῦμα σωθῇ ἐν τῇ ᾑμέρᾳ\n\nτοῦ κυρίου.\nΟὐ καλὸν τὸ καύχημα ὑμῶν. οὐκ οἴδατε ὅτι\n\nμικρὰ ζύμη ὅλον τὸ φύραμα ζυμοῖ;\nἐκκαθάρατε τὴν παλαιὰν\n\nζύμην, ἵνα ἦτε νέον φύραμα, καθώς ἐστε ἄζυμοι.\n\nκαὶ γὰρ\nτὸ πάσχα\nἡμῶν\nἐτύθη\nΧριστός·\nὥστε ἑορτάζωμεν,\n\nμὴ ἐν ζύμῃ παλαιᾷ μηδὲ ἐν ζύμῃ κακίας καὶ πονηρίας,\n\nἀλλʼ ἐν ἀζύμοις εἰλικρινίας καὶ ἀληθείας.\nἜγραψα\n\nὑμῖν ἐν τῇ ἐπιστολῇ μὴ συναναμίγνυσθαι πόρνοις,\nοὐ πάντως\n\nτοῖς πόρνοις τοῦ κόσμου τούτου ἢ τοῖς πλεονέκταις καὶ\n\nἅρπαξιν ἢ εἰδωλολάτραις, ἐπεὶ ὠφείλετε ἄρα ἐκ τοῦ κόσμου\n\nἐξελθεῖν.\nνῦν δὲ ἔγραψα ὑμῖν μὴ συναναμίγνυσθαι ἐάν τις\n\nἀδελφὸς ὀνομαζόμενος ᾖ πόρνος ἢ πλεονέκτης ἢ εἰδωλολάτρης\n\nἢ λοίδορος ἢ μέθυσος ἢ ἅρπαξ, τῷ τοιούτῳ μηδὲ\n\nσυνεσθίειν.\nτί γάρ μοι τοὺς ἔξω κρίνειν; οὐχὶ τοὺς ἔσω\n\nὑμεῖς κρίνετε,\n\nτοὺς δὲ ἔξω ὁ θεὸς κρίνει;\nἐξάρατε τὸν\n\nπονηρὸν ἐξ ὑμῶν αὐτῶν.\nΤολμᾷ τις ὑμῶν πρᾶγμα ἔχων πρὸς τὸν ἕτερον κρίνεσθαι\n\nἐπὶ τῶν ἀδίκων,\n\nκαὶ οὐχὶ ἐπὶ τῶν ἁγίων;\nἢ οὐκ οἴδατε\n\n\n\nὅτι οἱ ἅγιοι τὸν κόσμον κρινοῦσιν; καὶ εἰ ἐν ὑμῖν κρίνεται\n\nὁ κόσμος,\n\nἀνάξιοί ἐστε κριτηρίων ἐλαχίστων;\nοὐκ οἴδατε\n\nὅτι ἀγγέλους κρινοῦμεν,\n\nμήτιγε βιωτικά;\nβιωτικὰ μὲν οὖν\n\nκριτήρια ἐὰν ἔχητε, τοὺς ἐξουθενημένους ἐν τῇ ἐκκλησίᾳ,\n\nτούτους καθίζετε; πρὸς ἐντροπὴν ὑμῖν λέγω.\nοὕτως\n\nοὐκ ἔνι ἐν ὑμῖν οὐδεὶς σοφὸς ὃς δυνήσεται διακρῖναι ἀνὰ\n\nμέσον τοῦ ἀδελφοῦ αὐτοῦ,\nἀλλὰ ἀδελφὸς μετὰ ἀδελφοῦ κρίνεται,\n\nκαὶ τοῦτο ἐπὶ ἀπίστων;\nἤδη μὲν οὖν ὅλως ἥττημα\n\nὑμῖν ἐστὶν ὅτι κρίματα ἔχετε μεθʼ ἑαυτῶν· διὰ τί οὐχὶ\n\nμᾶλλον ἀδικεῖσθε; διὰ τί οὐχὶ μᾶλλον ἀποστερεῖσθε;\nἀλλὰ ὑμεῖς ἀδικεῖτε καὶ ἀποστερεῖτε, καὶ τοῦτο ἀδελφούς.\nἢ οὐκ οἴδατε ὅτι ἄδικοι θεοῦ βασιλείαν οὐ κληρονομήσουσιν;\n\nΜὴ πλανᾶσθε· οὔτε πόρνοι οὔτε εἰδωλολάτραι οὔτε μοιχοὶ\n\nοὔτε μαλακοὶ οὔτε ἀρσενοκοῖται\nοὔτε κλέπται οὔτε πλεονέκται,\n\nοὐ μέθυσοι, οὐ λοίδοροι, οὐχ ἅρπαγες βασιλείαν\n\nθεοῦ κληρονομήσουσιν.\nΚαὶ ταῦτά τινες ἦτε· ἀλλὰ ἀπελούσασθε,\n\nἀλλὰ ἡγιάσθητε, ἀλλὰ ἐδικαιώθητε ἐν τῷ ὀνόματι\n\nτοῦ κυρίου [ἡμῶν] Ἰησοῦ Χριστοῦ καὶ ἐν τῷ πνεύματι\n\nτοῦ θεοῦ ἡμῶν.\nΠάντα μοι ἔξεστιν· ἀλλʼ οὐ πάντα συμφέρει. πάντα\n\nμοι ἔξεστιν· ἀλλʼ οὐκ ἐγὼ ἐξουσιασθήσομαι ὑπό τινος.\nτὰ βρώματα τῇ κοιλίᾳ, καὶ ἡ κοιλία τοῖς βρώμασιν· ὁ δὲ\n\nθεὸς καὶ ταύτην καὶ ταῦτα καταργήσει. τὸ δὲ σῶμα οὐ τῇ\n\nπορνείᾳ ἀλλὰ τῷ κυρίῳ,\n\nκαὶ ὁ κύριος τῷ σώματι·\nὁ δὲ θεὸς\n\nκαὶ τὸν κύριον ἤγειρεν καὶ ἡμᾶς ἐξεγερεῖ διὰ τῆς δυνάμεως\n\nαὐτοῦ.\nοὐκ οἴδατε ὅτι τὰ σώματα ὑμῶν μέλη Χριστοῦ\n\nἐστίν; ἄρας οὖν τὰ μέλη τοῦ χριστοῦ ποιήσω πόρνης μέλη;\n\nμὴ γένοιτο.\nἢ οὐκ οἴδατε ὅτι ὁ κολλώμενος τῇ πόρνῃ ἓν\n\nσῶμά ἐστιν;\nἜσονται\nγάρ, φησίν,\nοἱ δύο εἰς σάρκα μίαν.\nὁ δὲ κολλώμενος τῷ κυρίῳ ἓν πνεῦμά ἐστιν.\nφεύγετε τὴν πορνείαν· πᾶν ἁμάρτημα ὃ ἐὰν ποιήσῃ ἄνθρωπος\n\nἐκτὸς τοῦ σώματός ἐστιν, ὁ δὲ πορνεύων εἰς τὸ ἴδιον\n\nσῶμα ἁμαρτάνει.\nἢ οὐκ οἴδατε ὅτι τὸ σῶμα ὑμῶν ναὸς\n\nτοῦ ἐν ὑμῖν ἁγίου πνεύματός ἐστιν, οὗ ἔχετε ἀπὸ θεοῦ;\nκαὶ οὐκ ἐστὲ ἑαυτῶν,\n\nἠγοράσθητε γὰρ τιμῆς· δοξάσατε δὴ\n\nτὸν θεὸν ἐν τῷ σώματι ὑμῶν.\nΠερὶ δὲ ὧν ἐγράψατε, καλὸν ἀνθρώπῳ γυναικὸς μὴ\n\nἅπτεσθαι·\nδιὰ δὲ τὰς πορνείας ἕκαστος τὴν ἑαυτοῦ γυναῖκα\n\nἐχέτω, καὶ ἑκάστη τὸν ἴδιον ἄνδρα ἐχέτω.\nτῇ γυναικὶ ὁ\n\nἀνὴρ τὴν ὀφειλὴν ἀποδιδότω, ὁμοίως δὲ καὶ ἡ γυνὴ τῷ\n\nἀνδρί.\nἡ γυνὴ τοῦ ἰδίου σώματος οὐκ ἐξουσιάζει ἀλλὰ ὁ\n\nἀνήρ· ὁμοίως δὲ καὶ ὁ ἀνὴρ τοῦ ἰδίου σώματος οὐκ ἐξουσιάζει\n\nἀλλὰ ἡ γυνή.\nμὴ ἀποστερεῖτε ἀλλήλους, εἰ μήτι\n\n[ἂν] ἐκ συμφώνου πρὸς καιρὸν ἵνα σχολάσητε τῇ προσευχῇ\n\nκαὶ πάλιν ἐπὶ τὸ αὐτὸ ἦτε, ἵνα μὴ πειράζῃ ὑμᾶς ὁ Σατανᾶς\n\nδιὰ τὴν ἀκρασίαν [ὑμῶν].\nτοῦτο δὲ λέγω κατὰ συνγνώμην,\n\nοὐ κατʼ ἐπιταγήν.\nθέλω δὲ πάντας ἀνθρώπους εἶναι ὡς\n\nκαὶ ἐμαυτόν· ἀλλὰ ἕκαστος ἴδιον ἔχει χάρισμα ἐκ θεοῦ, ὁ\n\nμὲν οὕτως, ὁ δὲ οὕτως.\nΛέγω δὲ τοῖς ἀγάμοις καὶ ταῖς χήραις, καλὸν αὐτοῖς ἐὰν\n\nμείνωσιν ὡς κἀγώ·\nεἰ δὲ οὐκ ἐγκρατεύονται,\n\nγαμησάτωσαν,\n\nκρεῖττον γάρ ἐστιν γαμεῖν ἢ πυροῦσθαι.\nΤοῖς δὲ γεγαμηκόσιν\n\nπαραγγέλλω, οὐκ ἐγὼ ἀλλὰ ὁ κύριος, γυναῖκα ἀπὸ\n\nἀνδρὸς μὴ χωρισθῆναι,—\nἐὰν δὲ καὶ χωρισθῇ, μενέτω ἄγαμος\n\nἢ τῷ ἀνδρὶ καταλλαγήτω,—καὶ ἄνδρα γυναῖκα μὴ ἀφιέναι.\nΤοῖς δὲ λοιποῖς λέγω ἐγώ,\n\nοὐχ ὁ κύριος· εἴ τις ἀδελφὸς\n\nγυναῖκα ἔχει ἄπιστον, καὶ αὕτη συνευδοκεῖ οἰκεῖν μετʼ αὐτοῦ,\n\nμὴ ἀφιέτω αὐτήν·\nκαὶ γυνὴ ἥτις ἔχει ἄνδρα ἄπιστον,\n\nκαὶ οὗτος συνευδοκεῖ οἰκεῖν μετʼ αὐτῆς, μὴ ἀφιέτω τὸν\n\nἄνδρα.\nἡγίασται γὰρ ὁ ἀνὴρ ὁ ἄπιστος ἐν τῇ γυναικί, καὶ\n\nἡγίασται ἡ γυνὴ ἡ ἄπιστος ἐν τῷ ἀδελφῷ· ἐπεὶ ἄρα τὰ\n\nτέκνα ὑμῶν ἀκάθαρτά ἐστιν, νῦν δὲ ἅγιά ἐστιν.\nεἰ δὲ ὁ\n\nἄπιστος χωρίζεται, χωριζέσθω· οὐ δεδούλωται ὁ ἀδελφὸς\n\nἢ ἡ ἀδελφὴ ἐν τοῖς τοιούτοις, ἐν δὲ εἰρήνῃ κέκληκεν\n\n\n\nὑμᾶς ὁ θεός.\nτί γὰρ οἶδας, γύναι, εἰ τὸν ἄνδρα σώσεις;\n\nἢ τί οἶδας, ἄνερ, εἰ τὴν γυναῖκα σώσεις;\nΕἰ\n\n\n\nμὴ ἑκάστῳ ὡς μεμέρικεν ὁ κύριος, ἕκαστον ὡς κέκληκεν\n\nὁ θεός, οὕτως περιπατείτω· καὶ οὕτως ἐν ταῖς ἐκκλησίαις\n\nπάσαις διατάσσομαι.\nπεριτετμημένος τις ἐκλήθη; μὴ\n\nἐπισπάσθω· ἐν ἀκροβυστίᾳ κέκληταί τις; μὴ περιτεμνέσθω.\nἡ περιτομὴ οὐδέν ἐστιν, καὶ ἡ ἀκροβυστία οὐδέν ἐστιν,\n\nἀλλὰ τήρησις ἐντολῶν θεοῦ.\nἕκαστος ἐν τῇ κλήσει ᾗ\n\nἐκλήθη ἐν ταύτῃ μενέτω.\nδοῦλος ἐκλήθης; μή σοι μελέτω·\n\nἀλλʼ εἰ καὶ δύνασαι ἐλεύθερος γενέσθαι, μᾶλλον\n\nχρῆσαι.\nὁ γὰρ ἐν κυρίῳ κληθεὶς δοῦλος ἀπελεύθερος\n\nκυρίου ἐστίν· ὁμοίως ὁ ἐλεύθερος κληθεὶς δοῦλός ἐστιν\n\nΧριστοῦ.\nτιμῆς ἠγοράσθητε· μὴ γίνεσθε δοῦλοι ἀνθρώπων.\nἕκαστος ἐν ᾧ ἐκλήθη, ἀδελφοί, ἐν τούτῳ μενέτω\n\nπαρὰ θεῷ.\nΠερὶ δὲ τῶν παρθένων ἐπιταγὴν κυρίου οὐκ ἔχω, γνώμην\n\nδὲ δίδωμι ὡς ἠλεημένος ὑπὸ κυρίου πιστὸς εἶναι.\nΝομίζω\n\nοὖν τοῦτο καλὸν ὑπάρχειν διὰ τὴν ἐνεστῶσαν ἀνάγκην,\n\nὅτι καλὸν ἀνθρώπῳ τὸ οὕτως εἶναι.\nδέδεσαι γυναικί; μὴ\n\nζήτει λύσιν·\nλέλυσαι ἀπὸ γυναικός; μὴ ζήτει γυναῖκα· ἐὰν δὲ καὶ γαμήσῃς, οὐχ ἥμαρτες. καὶ ἐὰν γήμῃ [ἡ] παρθένος,\n\nοὐχ ἥμαρτεν. θλίψιν δὲ τῇ σαρκὶ ἕξουσιν οἱ τοιοῦτοι,\n\nἐγὼ δὲ ὑμῶν φείδομαι.\nΤοῦτο δέ φημι, ἀδελφοί, ὁ καιρὸς\n\n\n\nσυνεσταλμένος ἐστίν· τὸ λοιπὸν ἵνα καὶ οἱ ἔχοντες γυναῖκας\n\nὡς μὴ ἔχοντες ὦσιν,\nκαὶ οἱ κλαίοντες ὡς μὴ κλαίοντες, καὶ\n\nοἱ χαίροντες ὡς μὴ χαίροντες, καὶ οἱ ἀγοράζοντες ὡς μὴ\n\nκατέχοντες,\nκαὶ οἱ χρώμενοι τὸν κόσμον ὡς μὴ καταχρώμενοι·\n\nπαράγει γὰρ τὸ σχῆμα τοῦ κόσμου τούτου.\nθέλω δὲ ὑμᾶς ἀμερίμνους εἶναι. ὁ ἄγαμος μεριμνᾷ τὰ τοῦ\n\nκυρίου, πῶς ἀρέσῃ τῷ κυρίῳ·\nὁ δὲ γαμήσας μεριμνᾷ τὰ\n\nτοῦ κόσμου, πῶς ἀρέσῃ τῇ γυναικί, καὶ μεμέρισται.\n\nκαὶ ἡ\n\nγυνὴ ἡ ἄγαμος καὶ ἡ παρθένος μεριμνᾷ τὰ τοῦ κυρίου,\nἵνα\n\nᾖ ἁγία [καὶ] τῷ σώματι καὶ τῷ πνεύματι· ἡ δὲ γαμήσασα\n\nμεριμνᾷ τὰ τοῦ κόσμου, πῶς ἀρέσῃ τῷ ἀνδρί.\nτοῦτο δὲ\n\nπρὸς τὸ ὑμῶν αὐτῶν σύμφορον λέγω, οὐχ ἵνα βρόχον ὑμῖν\n\nἐπιβάλω, ἀλλὰ πρὸς τὸ εὔσχημον καὶ εὐπάρεδρον τῷ κυρίῳ\n\nἀπερισπάστως.\nΕἰ δέ τις ἀσχημονεῖν ἐπὶ τὴν\n\nπαρθένον αὐτοῦ νομίζει ἐὰν ᾖ ὑπέρακμος, καὶ οὕτως ὀφείλει\n\nγίνεσθαι, ὃ θέλει ποιείτω· οὐχ ἁμαρτάνει· γαμείτωσαν.\nὃς δὲ ἕστηκεν ἐν τῇ καρδίᾳ αὐτοῦ ἑδραῖος, μὴ ἔχων ἀνάγκην,\n\nἐξουσίαν δὲ ἔχει περὶ τοῦ ἰδίου θελήματος, καὶ τοῦτο κέκρικεν\n\nἐν τῇ ἰδίᾳ καρδίᾳ, τηρεῖν τὴν ἑαυτοῦ παρθένον, καλῶς\n\nποιήσει·\nὥστε καὶ ὁ γαμίζων τὴν ἑαυτοῦ παρθένον καλῶς\n\n\n\nποιεῖ, καὶ ὁ μὴ γαμίζων κρεῖσσον ποιήσει.\nΓυνὴ\n\nδέδεται ἐφʼ ὅσον χρόνον ζῇ ὁ ἀνὴρ αὐτῆς· ἐὰν δὲ κοιμηθῇ\n\nὁ ἀνήρ, ἐλευθέρα ἐστὶν ᾧ θέλει γαμηθῆναι, μόνον ἐν\n\nκυρίῳ·\nμακαριωτέρα δέ ἐστιν ἐὰν οὕτως μείνῃ,\n\nκατὰ τὴν\n\nἐμὴν γνώμην, δοκῶ γὰρ κἀγὼ πνεῦμα θεοῦ ἔχειν.\nΠερὶ δὲ τῶν εἰδωλοθύτων, οἴδαμεν ὅτι πάντες γνῶσιν\n\nἔχομεν.\nἡ γνῶσις φυσιοῖ, ἡ δὲ ἀγάπη οἰκοδομεῖ.\nεἴ τις\n\nδοκεῖ ἐγνωκέναι τι,\n\nοὔπω ἔγνω καθὼς δεῖ γνῶναι· εἰ δέ\n\nτις ἀγαπᾷ τὸν θεόν, οὗτος ἔγνωσται ὑπʼ αὐτοῦ.\nΠερὶ τῆς\n\nβρώσεως οὖν τῶν εἰδωλοθύτων οἴδαμεν ὅτι οὐδὲν εἴδωλον ἐν\n\nκόσμῳ, καὶ ὅτι οὐδεὶς θεὸς εἰ μὴ εἷς.\nκαὶ γὰρ εἴπερ εἰσὶν\n\nλεγόμενοι θεοὶ εἴτε ἐν οὐρανῷ εἴτε ἐπὶ γῆς, ὥσπερ εἰσὶν\n\nθεοὶ πολλοὶ καὶ κύριοι πολλοί,\n[ἀλλʼ] ἡμῖν εἷς θεὸς ὁ\n\nπατήρ, ἐξ οὗ τὰ πάντα καὶ ἡμεῖς εἰς αὐτόν, καὶ εἷς κύριος\n\n\n\nἸησοῦς Χριστός, διʼ οὗ τὰ πάντα καὶ ἡμεῖς διʼ αὐτοῦ.\n\nἈλλʼ οὐκ ἐν πᾶσιν ἡ γνῶσις·\nτινὲς δὲ τῇ συνηθείᾳ ἕως\n\nἄρτι τοῦ εἰδώλου ὡς εἰδωλόθυτον ἐσθίουσιν, καὶ ἡ συνείδησις\n\nαὐτῶν ἀσθενὴς οὖσα μολύνεται.\nβρῶμα δὲ ἡμᾶς\n\nοὐ παραστήσει τῷ θεῷ· οὔτε ἐὰν μὴ φάγωμεν, ὑστερούμεθα,\n\nοὔτε ἐὰν φάγωμεν, περισσεύομεν.\nβλέπετε δὲ μή\n\nπως ἡ ἐξουσία ὑμῶν αὕτη πρόσκομμα γένηται τοῖς ἀσθενέσιν.\nἐὰν γάρ τις ἴδῃ [σὲ] τὸν ἔχοντα γνῶσιν ἐν εἰδωλίῳ\n\nκατακείμενον, οὐχὶ ἡ συνείδησις αὐτοῦ ἀσθενοῦς ὄντος οἰκοδομηθήσεται\n\nεἰς τὸ τὰ εἰδωλόθυτα ἐσθίειν;\nἀπόλλυται γὰρ\n\nὁ ἀσθενῶν ἐν τῇ σῇ γνώσει, ὁ ἀδελφὸς διʼ ὃν Χριστὸς\n\nἀπέθανεν.\nοὕτως δὲ ἁμαρτάνοντες εἰς τοὺς ἀδελφοὺς καὶ\n\nτύπτοντες αὐτῶν τὴν συνείδησιν ἀσθενοῦσαν εἰς Χριστὸν\n\nἁμαρτάνετε.\nδιόπερ εἰ βρῶμα σκανδαλίζει τὸν ἀδελφόν\n\nμου, οὐ μὴ φάγω κρέα εἰς τὸν αἰῶνα, ἵνα μὴ τὸν ἀδελφόν\n\nμου σκανδαλίσω.\nΟὐκ εἰμὶ ἐλεύθερος; οὐκ εἰμὶ ἀπόστολος; οὐχὶ Ἰησοῦν\n\nτὸν κύριον ἡμῶν ἑόρακα; οὐ τὸ ἔργον μου ὑμεῖς ἐστὲ ἐν\n\nκυρίῳ;\nεἰ ἄλλοις οὐκ εἰμὶ ἀπόστολος,\n\nἀλλά γε ὑμῖν εἰμί,\n\nἡ γὰρ σφραγίς μου τῆς ἀποστολῆς ὑμεῖς ἐστὲ ἐν κυρίῳ.\nἩ ἐμὴ ἀπολογία τοῖς ἐμὲ ἀνακρίνουσίν\n\nἐστιν αὕτη.\nμὴ οὐκ ἔχομεν ἐξουσίαν φαγεῖν καὶ πεῖν;\nμὴ οὐκ ἔχομεν ἐξουσίαν ἀδελφὴν γυναῖκα περιάγειν, ὡς καὶ\n\nοἱ λοιποὶ ἀπόστολοι καὶ οἱ ἀδελφοὶ τοῦ κυρίου καὶ Κηφᾶς;\nἢ μόνος ἐγὼ καὶ Βαρνάβας οὐκ ἔχομεν ἐξουσίαν μὴ ἐργάζεσθαι;\nτίς στρατεύεται ἰδίοις ὀψωνίοις ποτέ; τίς φυτεύει\n\nἀμπελῶνα καὶ τὸν καρπὸν αὐτοῦ οὐκ ἐσθίει; [ἢ] τίς ποιμαίνει\n\nποίμνην καὶ ἐκ τοῦ γάλακτος τῆς ποίμνης οὐκ ἐσθίει;\nΜὴ κατὰ ἄνθρωπον ταῦτα λαλῶ, ἢ καὶ ὁ νόμος ταῦτα οὐ\n\n\n\nλέγει;\nἐν γὰρ τῷ Μωυσέως νόμῳ γέγραπται\nΟὐ φιμώσεις βοῦν ἀλοῶντα.\nμὴ τῶν βοῶν μέλει τῷ θεῷ,\n\nἢ διʼ ἡμᾶς πάντως λέγει;\nδιʼ ἡμᾶς γὰρ ἐγράφη,\n\nὅτι ὀφείλει\n\nἐπʼ ἐλπίδι ὁ ἀροτριῶν ἀροτριᾷν, καὶ ὁ ἀλοῶν ἐπʼ ἐλπίδι\n\nτοῦ μετέχειν.\nΕἰ ἡμεῖς ὑμῖν τὰ πνευματικὰ ἐσπείραμεν,\n\nμέγα εἰ ἡμεῖς ὑμῶν τὰ σαρκικὰ θερίσομεν;\nεἰ ἄλλοι τῆς\n\nὑμῶν ἐξουσίας μετέχουσιν, οὐ μᾶλλον ἡμεῖς; ἀλλʼ οὐκ ἐχρησάμεθα\n\nτῇ ἐξουσίᾳ ταύτῃ, ἀλλὰ πάντα στέγομεν ἵνα μή\n\nτινα ἐνκοπὴν δῶμεν τῷ εὐαγγελίῳ τοῦ χριστοῦ.\nοὐκ οἴδατε\n\nὅτι οἱ τὰ ἱερὰ ἐργαζόμενοι τὰ ἐκ τοῦ ἱεροῦ ἐσθίουσιν, οἱ\n\nτῷ θυσιαστηρίῳ παρεδρεύοντες τῷ θυσιαστηρίῳ συνμερίζονται;\nοὕτως καὶ ὁ κύριος διέταξεν τοῖς τὸ εὐαγγέλιον\n\nκαταγγέλλουσιν ἐκ τοῦ εὐαγγελίου ζῇν.\nἐγὼ δὲ οὐ κέχρημαι\n\nοὐδενὶ τούτων. Οὐκ ἔγραψα δὲ ταῦτα ἵνα οὕτως γένηται\n\nἐν ἐμοί, καλὸν γάρ μοι μᾶλλον ἀποθανεῖν ἢ - τὸ καύχημά\n\nμου οὐδεὶς κενώσει.\nἐὰν γὰρ εὐαγγελίζωμαι, οὐκ ἔστιν\n\nμοι καύχημα, ἀνάγκη γάρ μοι ἐπίκειται· οὐαὶ γάρ μοί\n\nἐστιν ἐὰν μὴ εὐαγγελίσωμαι.\nεἰ γὰρ ἑκὼν τοῦτο πράσσω,\n\nμισθὸν ἔχω· εἰ δὲ ἄκων, οἰκονομίαν πεπίστευμαι.\nτίς οὖν\n\nμού ἐστιν ὁ μισθός; ἵνα εὐαγγελιζόμενος ἀδάπανον θήσω\n\nτὸ εὐαγγέλιον, εἰς τὸ μὴ καταχρήσασθαι τῇ ἐξουσίᾳ μου ἐν\n\nτῷ εὐαγγελίῳ.\nἘλεύθερος γὰρ ὢν ἐκ πάντων\n\nπᾶσιν ἐμαυτὸν ἐδούλωσα,\n\nἵνα τοὺς πλείονας κερδήσω·\nκαὶ\n\nἐγενόμην τοῖς Ἰουδαίοις ὡς Ἰουδαῖος, ἵνα Ἰουδαίους κερδήσω·\n\nτοῖς ὑπὸ νόμον ὡς ὑπὸ νόμον, μὴ ὢν αὐτὸς ὑπὸ\n\nνόμον,\n\nἵνα τοὺς ὑπὸ νόμον κερδήσω·\nτοῖς ἀνόμοις ὡς\n\nἄνομος, μὴ ὢν ἄνομος θεοῦ ἀλλʼ ἔννομος Χριστοῦ, ἵνα\n\nκερδανῶ τοὺς ἀνόμους·\nἐγενόμην τοῖς ἀσθενέσιν ἀσθενής,\n\nἵνα τοὺς ἀσθενεῖς κερδήσω· τοῖς πᾶσιν γέγονα πάντα, ἵνα\n\nπάντως τινὰς σώσω.\nπάντα δὲ ποιῶ διὰ τὸ εὐαγγέλιον,\n\nἵνα συνκοινωνὸς αὐτοῦ γένωμαι.\nΟὐκ οἴδατε\n\nὅτι οἱ ἐν σταδίῳ τρέχοντες πάντες μὲν τρέχουσιν, εἷς δὲ\n\nλαμβάνει τὸ βραβεῖον; οὕτως τρέχετε ἵνα καταλάβητε.\nπᾶς δὲ ὁ ἀγωνιζόμενος πάντα ἐγκρατεύεται, ἐκεῖνοι μὲν\n\nοὖν ἵνα φθαρτὸν στέφανον λάβωσιν, ἡμεῖς δὲ ἄφθαρτον.\nἐγὼ τοίνυν οὕτως τρέχω ὡς οὐκ ἀδήλως, οὕτως πυκτεύω ὡς\n\nοὐκ ἀέρα δέρων·\nἀλλὰ ὑπωπιάζω μου τὸ σῶμα καὶ δουλαγωγῶ,\n\nμή πως ἄλλοις κηρύξας αὐτὸς ἀδόκιμος γένωμαι.\nΟὐ θέλω γὰρ ὑμᾶς ἀγνοεῖν, ἀδελφοί, ὅτι οἱ πατέρες\n\nἡμῶν πάντες ὑπὸ τὴν νεφέλην ἦσαν καὶ πάντες διὰ τῆς\n\n\n\nθαλάσσης διῆλθον,\nκαὶ πάντες εἰς τὸν Μωυσῆν ἐβαπτίσαντο\n\nἐν τῇ νεφέλῃ καὶ ἐν τῇ θαλάσσῃ,\nκαὶ πάντες [τὸ\n\nαὐτὸ] πνευματικὸν βρῶμα ἔφαγον\nκαὶ πάντες τὸ αὐτὸ\n\nπνευματικὸν ἔπιον πόμα, ἔπινον γὰρ ἐκ πνευματικῆς ἀκολουθούσης\n\nπέτρας,\n\nἡ πέτρα δὲ ἦν ὁ χριστός·\nἀλλʼ οὐκ ἐν\n\nτοῖς πλείοσιν αὐτῶν ηὐδόκησεν ὁ θεός,\nκατεστρώθησαν\nγὰρ\nἐν τῇ ἐρήμῳ.\nΤαῦτα δὲ τύποι ἡμῶν\n\nἐγενήθησαν, εἰς τὸ μὴ εἶναι ἡμᾶς\nἐπιθυμητὰς\nκακῶν,\n\n\n\nκαθὼς κἀκεῖνοι\nἐπεθύμησαν.\nμηδὲ εἰδωλολάτραι γίνεσθε,\n\nκαθώς τινες αὐτῶν· ὥσπερ γέγραπται\nἘκάθισεν ὁ λαὸς φαγεῖν καὶ πεῖν, καὶ ἀνέστησαν παίζειν.\nμηδὲ πορνεύωμεν, καθώς τινες αὐτῶν ἐπόρνευσαν, καὶ ἔπεσαν μιᾷ\n\nἡμέρᾳ εἴκοσι τρεῖς χιλιάδες.\nμηδὲ ἐκπειράζωμεν τὸν κύριον,\n\n\n\nκαθώς τινες αὐτῶν ἐπείρασαν, καὶ ὑπὸ τῶν ὄφεων ἀπώλλυντο.\nμηδὲ γογγύζετε,\n\nκαθάπερ τινὲς αὐτῶν ἐγόγγυσαν,\n\nκαὶ ἀπώλοντο ὑπὸ τοῦ ὀλοθρευτοῦ.\nταῦτα δὲ τυπικῶς\n\nσυνέβαινεν ἐκείνοις, ἐγράφη δὲ πρὸς νουθεσίαν ἡμῶν, εἰς\n\nοὓς τὰ τέλη τῶν αἰώνων κατήντηκεν.\nὭστε ὁ\n\nδοκῶν ἑστάναι βλεπέτω μὴ πέσῃ.\nπειρασμὸς ὑμᾶς οὐκ εἴληφεν\n\nεἰ μὴ ἀνθρώπινος· πιστὸς δὲ ὁ θεός, ὃς οὐκ ἐάσει\n\n\n\nὑμᾶς πειρασθῆναι ὑπὲρ ὃ δύνασθε, ἀλλὰ ποιήσει σὺν τῷ\n\nπειρασμῷ καὶ τὴν ἔκβασιν τοῦ δύνασθαι ὑπενεγκεῖν.\nΔιόπερ, ἀγαπητοί μου, φεύγετε ἀπὸ τῆς εἰδωλολατρίας.\nὡς φρονίμοις λέγω· κρίνατε ὑμεῖς ὅ φημι.\nΤὸ ποτήριον\n\nτῆς εὐλογίας ὃ εὐλογοῦμεν, οὐχὶ κοινωνία ἐστὶν τοῦ αἵματος\n\nτοῦ χριστοῦ; τὸν ἄρτον ὃν κλῶμεν, οὐχὶ κοινωνία τοῦ\n\nσώματος τοῦ χριστοῦ ἐστίν;\nὅτι εἷς ἄρτος,\n\nἓν σῶμα οἱ\n\nπολλοί ἐσμεν, οἱ γὰρ πάντες ἐκ τοῦ ἑνὸς ἄρτου μετέχομεν.\n\n\n\n\n\nβλέπετε τὸν Ἰσραὴλ κατὰ σάρκα·\nοὐχ οἱ ἐσθίοντες τὰς\n\nθυσίας κοινωνοὶ τοῦ θυσιαστηρίου εἰσίν;\nτί οὖν φημί; ὅτι\n\nεἰδωλόθυτόν τί ἐστιν,\n\nἢ ὅτι εἴδωλόν τί ἐστιν;\nἀλλʼ ὅτι ἃ\n\nθύουσιν [τὰ ἔθνη],\nδαιμονίοις καὶ οὐ θεῷ θύουσιν,\nοὐ θέλω\n\nδὲ ὑμᾶς κοινωνοὺς τῶν δαιμονίων γίνεσθαι.\nοὐ δύνασθε\n\nποτήριον Κυρίου πίνειν καὶ ποτήριον δαιμονίων· οὐ δύνασθε\nτραπέζης Κυρίου\nμετέχειν καὶ τραπέζης δαιμονίων.\nἢ\nπαραζηλοῦμεν τὸν κύριον;\nμὴ ἰσχυρότεροι αὐτοῦ\n\nἐσμέν; Πάντα ἔξεστιν· ἀλλʼ οὐ πάντα συμφέρει.\nπάντα ἔξεστιν· ἀλλʼ οὐ πάντα οἰκοδομεῖ.\nμηδεὶς τὸ ἑαυτοῦ ζητείτω ἀλλὰ τὸ τοῦ ἑτέρου.\nΠᾶν τὸ ἐν μακέλλῳ πωλούμενον ἐσθίετε μηδὲν ἀνακρίνοντες διὰ\n\nτὴν συνείδησιν,\nτοῦ κυρίου\nγὰρ\nἡ γῆ καὶ τὸ πλήρωμα αὐτῆς.\nεἴ τις καλεῖ ὑμᾶς τῶν ἀπίστων καὶ θέλετε πορεύεσθαι,\n\nπᾶν τὸ παρατιθέμενον ὑμῖν ἐσθίετε μηδὲν ἀνακρίνοντες\n\nδιὰ τὴν συνείδησιν·\nἐὰν δέ τις ὑμῖν εἴπῃ Τοῦτο\n\nἱερόθυτόν ἐστιν, μὴ ἐσθίετε διʼ ἐκεῖνον τὸν μηνύσαντα καὶ\n\nτὴν συνείδησιν·\nσυνείδησιν δὲ λέγω οὐχὶ τὴν ἑαυτοῦ ἀλλὰ\n\nτὴν τοῦ ἑτέρου· ἵνα τί γὰρ ἡ ἐλευθερία μου κρίνεται ὑπὸ\n\nἄλλης συνειδήσεως;\nεἰ ἐγὼ χάριτι μετέχω,\n\nτί βλασφημοῦμαι\n\n\n\nὑπὲρ οὗ ἐγὼ εὐχαριστῶ;\nΕἴτε οὖν ἐσθίετε\n\nεἴτε πίνετε εἴτε τι ποιεῖτε, πάντα εἰς δόξαν θεοῦ ποιεῖτε.\nἀπρόσκοποι καὶ Ἰουδαίοις γίνεσθε καὶ Ἕλλησιν καὶ τῇ\n\nἐκκλησίᾳ τοῦ θεοῦ,\nκαθὼς κἀγὼ πάντα πᾶσιν ἀρέσκω, μὴ\n\nζητῶν τὸ ἐμαυτοῦ σύμφορον ἀλλὰ τὸ τῶν πολλῶν, ἵνα\n\nσωθῶσιν.\nμιμηταί μου γίνεσθε, καθὼς κἀγὼ Χριστοῦ.\nἘπαινῶ δὲ ὑμᾶς ὅτι πάντα μου μέμνησθε καὶ καθὼς\n\nπαρέδωκα ὑμῖν τὰς παραδόσεις κατέχετε.\nΘέλω δὲ ὑμᾶς\n\nεἰδέναι ὅτι παντὸς ἀνδρὸς ἡ κεφαλὴ ὁ χριστός ἐστιν,\n\nκεφαλὴ δὲ γυναικὸς ὁ ἀνήρ, κεφαλὴ δὲ τοῦ χριστοῦ ὁ θεός.\nπᾶς ἀνὴρ προσευχόμενος ἢ προφητεύων κατὰ κεφαλῆς\n\nἔχων καταισχύνει τὴν κεφαλὴν αὐτοῦ·\nπᾶσα δὲ γυνὴ προσευχομένη\n\nἢ προφητεύουσα ἀκατακαλύπτῳ τῇ κεφαλῇ καταισχύνει\n\nτὴν κεφαλὴν αὐτῆς, ἓν γάρ ἐστιν καὶ τὸ αὐτὸ\n\nτῇ ἐξυρημένῃ.\nεἰ γὰρ οὐ κατακαλύπτεται γυνή, καὶ κειράσθω·\n\nεἰ δὲ αἰσχρὸν γυναικὶ τὸ κείρασθαι ἢ ξυρᾶσθαι, κατακαλυπτέσθω.\nἀνὴρ μὲν γὰρ οὐκ ὀφείλει κατακαλύπτεσθαι\n\nτὴν κεφαλήν,\nεἰκὼν\nκαὶ δόξα\nθεοῦ\nὑπάρχων· ἡ γυνὴ δὲ\n\nδόξα ἀνδρός ἐστιν.\nοὐ γάρ ἐστιν ἀνὴρ ἐκ γυναικός, ἀλλὰ\n\n\n\nγυνὴ ἐξ ἀνδρός·\nκαὶ γὰρ οὐκ ἐκτίσθη ἀνὴρ διὰ τὴν γυναῖκα,\n\nἀλλὰ γυνὴ διὰ τὸν ἄνδρα.\nδιὰ τοῦτο ὀφείλει ἡ γυνὴ\n\n\n\nἐξουσίαν ἔχειν ἐπὶ τῆς κεφαλῆς διὰ τοὺς ἀγγέλους.\nπλὴν\n\nοὔτε γυνὴ χωρὶς ἀνδρὸς οὔτε ἀνὴρ χωρὶς γυναικὸς ἐν\n\nκυρίῳ·\nωσπερ γὰρ ἡ γυνὴ ἐκ τοῦ ἀνδρός,\n\nοὕτως καὶ ὁ\n\nἀνὴρ διὰ τῆς γυναικός· τὰ δὲ πάντα ἐκ τοῦ θεοῦ.\nἐν ὑμῖν αὐτοῖς κρίνατε· πρέπον ἐστὶν γυναῖκα ἀκατακάλυπτον τῷ\n\nθεῷ προσεύχεσθαι;\nοὐδὲ ἡ φύσις αὐτὴ διδάσκει ὑμᾶς ὅτι ἀνὴρ μὲν ἐὰν κομᾷ,\n\nἀτιμία αὐτῷ ἐστίν,\nγυνὴ δὲ ἐὰν κομᾷ,\n\nδόξα αὐτῇ ἐστίν; ὅτι ἡ κόμη ἀντὶ περιβολαίου δέδοται\n\nαὐτῇ.\nΕἰ δέ τις δοκεῖ φιλόνεικος εἶναι, ἡμεῖς τοιαύτην\n\nσυνήθειαν οὐκ ἔχομεν, οὐδὲ αἱ ἐκκλησίαι τοῦ θεοῦ.\nΤοῦτο δὲ παραγγέλλων οὐκ ἐπαινῶ ὅτι οὐκ εἰς τὸ\n\nκρεῖσσον ἀλλὰ εἰς τὸ ἧσσον συνέρχεσθε.\nπρῶτον μὲν γὰρ\n\nσυνερχομένων ὑμῶν ἐν ἐκκλησίᾳ ἀκούω σχίσματα ἐν ὑμῖν\n\nὑπάρχειν, καὶ μέρος τι πιστεύω.\nδεῖ γὰρ καὶ αἱρέσεις ἐν\n\nὑμῖν εἶναι· ἵνα [καὶ] οἱ δόκιμοι φανεροὶ γένωνται ἐν ὑμῖν.\nΣυνερχομένων οὖν ὑμῶν ἐπὶ τὸ αὐτὸ οὐκ ἔστιν κυριακὸν\n\nδεῖπνον φαγεῖν,\nἕκαστος γὰρ τὸ ἴδιον δεῖπνον προλαμβάνει\n\nἐν τῷ φαγεῖν, καὶ ὃς μὲν πεινᾷ, ὃς δὲ μεθύει.\nμὴ γὰρ\n\nοἰκίας οὐκ ἔχετε εἰς τὸ ἐσθίειν καὶ πίνειν; ἢ τῆς ἐκκλησίας\n\nτοῦ θεοῦ καταφρονεῖτε, καὶ καταισχύνετε τοὺς μὴ ἔχοντας;\n\nτί εἴπω ὑμῖν; ἐπαινέσω ὑμᾶς; ἐν τούτῳ οὐκ ἐπαινῶ.\nἐγὼ\n\nγὰρ παρέλαβον ἀπὸ τοῦ κυρίου, ὃ καὶ παρέδωκα ὑμῖν, ὅτι\n\nὁ κύριος Ἰησοῦς ἐν τῇ νυκτὶ ᾗ παρεδίδετο ἔλαβεν ἄρτον\n\n\n\nκαὶ εὐχαριστήσας ἔκλασεν καὶ εἶπεν\nΤοῦτό μού ἐστιν τὸ\n\nσῶμα τὸ ὑπὲρ ὑμῶν· τοῦτο ποιεῖτε εἰς τὴν ἐμὴν ἀνάμνησιν.\n\nὡσαύτως καὶ τὸ ποτήριον μετὰ τὸ δειπνῆσαι, λέγων\nΤοῦτο\n\nτὸ ποτήριον ἡ καινὴ\nδιαθήκη\nἐστὶν ἐν\nτῷ\nἐμῷ\nαἵματι·\nτοῦτο ποιεῖτε, ὁσάκις ἐὰν πίνητε, εἰς τὴν ἐμὴν ἀνάμνησιν.\nὁσάκις γὰρ ἐὰν ἐσθίητε τὸν ἄρτον τοῦτον καὶ τὸ ποτήριον\n\nπίνητε, τὸν θάνατον τοῦ κυρίου καταγγέλλετε, ἄχρι οὗ ἔλθῃ.\nὥστε ὃς ἂν ἐσθίῃ τὸν ἄρτον ἢ πίνῃ τὸ ποτήριον τοῦ κυρίου\n\nἀναξίως, ἔνοχος ἔσται τοῦ σώματος καὶ τοῦ αἵματος τοῦ\n\nκυρίου.\nδοκιμαζέτω δὲ ἄνθρωπος ἑαυτόν, καὶ οὕτως ἐκ τοῦ\n\nἄρτου ἐσθιέτω καὶ ἐκ τοῦ ποτηρίου πινέτω·\nὁ γὰρ ἐσθίων\n\nκαὶ πίνων κρίμα ἑαυτῷ ἐσθίει καὶ πίνει μὴ διακρίνων τὸ\n\nσῶμα.\nδιὰ τοῦτο ἐν ὑμῖν πολλοὶ ἀσθενεῖς καὶ ἄρρωστοι\n\nκαὶ κοιμῶνται ἱκανοί.\nεἰ δὲ ἑαυτοὺς διεκρίνομεν, οὐκ ἂν\n\nἐκρινόμεθα·\nκρινόμενοι δὲ ὑπὸ τοῦ κυρίου παιδευόμεθα,\n\nἵνα μὴ σὺν τῷ κόσμῳ κατακριθῶμεν.\nὥστε, ἀδελφοί μου,\n\nσυνερχόμενοι εἰς τὸ φαγεῖν ἀλλήλους ἐκδέχεσθε.\nεἴ τις\n\nπεινᾷ, ἐν οἴκῳ ἐσθιέτω, ἵνα μὴ εἰς κρίμα συνέρχησθε. Τὰ\n\nδὲ λοιπὰ ὡς ἂν ἔλθω διατάξομαι.\nΠερὶ δὲ τῶν πνευματικῶν, ἀδελφοί, οὐ θέλω ὑμᾶς\n\nἀγνοεῖν.\nΟἴδατε ὅτι ὅτε ἔθνη ἦτε πρὸς τὰ εἴδωλα τὰ\n\nἄφωνα ὡς ἂν ἤγεσθε ἀπαγόμενοι.\nδιὸ γνωρίζω ὑμῖν ὅτι\n\nοὐδεὶς ἐν πνεύματι θεοῦ λαλῶν λέγει ΑΝΑΘΕΜΑ ΙΗΣΟΥΣ,\n\nκαὶ οὐδεὶς δύναται εἰπεῖν ΚΥΡΙΟΣ ΙΗΣΟΥΣ\n\nεἰ μὴ ἐν πνεύματι ἁγίῳ.\nΔιαιρέσεις δὲ χαρισμάτων\n\nεἰσίν,\n\nτὸ δὲ αὐτὸ πνεῦμα·\nκαὶ διαιρέσεις διακονιῶν\n\nεἰσίν, καὶ ὁ αὐτὸς κύριος·\nκαὶ διαιρέσεις ἐνεργημάτων εἰσίν,\n\nκαὶ ὁ αὐτὸς θεός, ὁ ἐνεργῶν τὰ πάντα ἐν πᾶσιν.\nἑκάστῳ\n\nδὲ δίδοται ἡ φανέρωσις τοῦ πνεύματος πρὸς τὸ συμφέρον.\nᾧ μὲν γὰρ διὰ τοῦ πνεύματος δίδοται λόγος σοφίας, ἄλλῳ\n\nδὲ λόγος γνώσεως κατὰ τὸ αὐτὸ πνεῦμα,\nἑτέρῳ πίστις ἐν\n\nτῷ αὐτῷ πνεύματι, ἄλλῳ δὲ χαρίσματα ἰαμάτων ἐν τῷ ἑνὶ\n\nπνεύματι,\nἄλλῳ δὲ ἐνεργήματα δυνάμεων, ἄλλῳ [δὲ] προφητεία,\n\nἄλλῳ [δὲ] διακρίσεις πνευμάτων, ἑτέρῳ γένη γλωσσῶν,\n\nἄλλῳ δὲ ἑρμηνία γλωσσῶν·\nπάντα δὲ ταῦτα ἐνεργεῖ τὸ\n\nἓν καὶ τὸ αὐτὸ πνεῦμα, διαιροῦν ἰδίᾳ ἑκάστῳ καθὼς βούλεται.\nΚαθάπερ γὰρ τὸ σῶμα ἕν ἐστιν καὶ μέλη\n\nπολλὰ ἔχει, πάντα δὲ τὰ μέλη τοῦ σώματος πολλὰ ὄντα ἕν\n\nἐστιν σῶμα,\n\nοὕτως καὶ ὁ χριστός·\nκαὶ γὰρ ἐν ἑνὶ πνεύματι ἡμεῖς πάντες εἰς ἓν σῶμα ἐβαπτίσθημεν, εἴτε Ἰουδαῖοι εἴτε\n\nἝλληνες, εἴτε δοῦλοι εἴτε ἐλεύθεροι, καὶ πάντες ἓν πνεῦμα\n\nἐποτίσθημεν.\nκαὶ γὰρ τὸ σῶμα οὐκ ἔστιν ἓν μέλος ἀλλὰ\n\nπολλά.\n\nἐὰν εἴπῃ ὁ πούς\nὍτι οὐκ εἰμὶ χείρ, οὐκ εἰμὶ ἐκ\n\nτοῦ σώματος, οὐ παρὰ τοῦτο οὐκ ἔστιν ἐκ τοῦ σώματος·\n\nκαὶ ἐὰν εἴπῃ τὸ οὖς\nὍτι οὐκ εἰμὶ ὀφθαλμός, οὐκ εἰμὶ ἐκ\n\nτοῦ σώματος, οὐ παρὰ τοῦτο οὐκ ἔστιν ἐκ τοῦ σώματος·\nεἰ ὅλον τὸ σῶμα ὀφθαλμός, ποῦ ἡ ἀκοή; εἰ ὅλον ἀκοή,\n\n\n\nποῦ ἡ ὄσφρησις;\nνῦν δὲ ὁ θεὸς ἔθετο τὰ μέλη,\n\nἓν ἕκαστον\n\nαὐτῶν, ἐν τῷ σώματι καθὼς ἠθέλησεν.\nεἰ δὲ ἦν [τὰ] πάντα\n\nἓν μέλος, ποῦ τὸ σῶμα;\nνῦν δὲ πολλὰ μέλη, ἓν δὲ σῶμα.\n\nοὐ δύναται [δὲ] ὁ ὀφθαλμὸς εἰπεῖν τῇ χειρί\nΧρείαν σου οὐκ ἔχω, ἢ πάλιν ἡ κεφαλὴ τοῖς ποσίν Χρείαν ὑμῶν\n\nοὐκ ἔχω·\nἀλλὰ πολλῷ μᾶλλον τὰ δοκοῦντα μέλη τοῦ\n\nσώματος ἀσθενέστερα ὑπάρχειν ἀναγκαῖά ἐστιν,\nκαὶ ἃ\n\nδοκοῦμεν ἀτιμότερα εἶναι τοῦ σώματος, τούτοις τιμὴν περισσοτέραν\n\nπεριτίθεμεν, καὶ τὰ ἀσχήμονα ἡμῶν εὐσχημοσύνην\n\nπερισσοτέραν ἔχει,\nτὰ δὲ εὐσχήμονα ἡμῶν οὐ χρείαν ἔχει.\n\nἀλλὰ ὁ θεὸς συνεκέρασεν τὸ σῶμα, τῷ ὑστερουμένῳ περισσοτέραν\n\nδοὺς τιμήν,\nἵνα μὴ ᾖ σχίσμα ἐν τῷ σώματι, ἀλλὰ\n\nτὸ αὐτὸ ὑπὲρ ἀλλήλων μεριμνῶσι τὰ μέλη.\nκαὶ εἴτε πάσχει ἓν μέλος, συνπάσχει πάντα τὰ μέλη· εἴτε δοξάζεται\n\nμέλος, συνχαίρει πάντα τὰ μέλη.\nὑμεῖς δέ ἐστε σῶμα\n\nΧριστοῦ καὶ μέλη ἐκ μέρους.\nΚαὶ οὓς μὲν ἔθετο ὁ θεὸς ἐν\n\nτῇ ἐκκλησίᾳ πρῶτον ἀποστόλους, δεύτερον προφήτας, τρίτον\n\nδιδασκάλους, ἔπειτα δυνάμεις, ἔπειτα χαρίσματα ἰαμάτων,\n\nἀντιλήμψεις, κυβερνήσεις, γένη γλωσσῶν.\nμὴ πάντες\n\nἀπόστολοι; μὴ πάντες προφῆται; μὴ πάντες διδάσκαλοι;\n\nμὴ πάντες δυνάμεις;\nμὴ πάντες χαρίσματα ἔχουσιν ἰαμάτων;\n\nμὴ πάντες γλώσσαις λαλοῦσιν; μὴ πάντες διερμηνεύουσιν;\nζηλοῦτε δὲ τὰ χαρίσματα τὰ μείζονα.\nΚαὶ ἔτι καθʼ ὑπερβολὴν ὁδὸν ὑμῖν δείκνυμι. Ἐὰν ταῖς\n\nγλώσσαις τῶν ἀνθρώπων λαλῶ καὶ τῶν ἀγγέλων, ἀγάπην\n\nδὲ μὴ ἔχω, γέγονα χαλκὸς ἠχῶν ἢ κύμβαλον ἀλαλάζον.\nκἂν ἔχω προφητείαν καὶ εἰδῶ τὰ μυστήρια πάντα καὶ\n\nπᾶσαν τὴν γνῶσιν, κἂν ἔχω πᾶσαν τὴν πίστιν ὥστε ὄρη\n\nμεθιστάνειν, ἀγάπην δὲ μὴ ἔχω, οὐθέν εἰμι.\nκἂν ψωμίσω\n\nπάντα τὰ ὑπάρχοντά μου, κἂν παραδῶ τὸ σῶμά μου, ἵνα\n\nκαυχήσωμαι, ἀγάπην δὲ μὴ ἔχω, οὐδὲν ὠφελοῦμαι.\nἩ\n\nἀγάπη μακροθυμεῖ, χρηστεύεται, ἡ ἀγάπη οὐ ζηλοῖ, οὐ περπερεύεται,\n\nοὐ φυσιοῦται,\nοὐκ ἀσχημονεῖ, οὐ ζητεῖ τὰ\n\nἑαυτῆς,\n\nοὐ παροξύνεται, οὐ λογίζεται τὸ κακόν,\nοὐ χαίρει\n\nἐπὶ τῇ ἀδικίᾳ,\n\nσυνχαίρει δὲ τῇ ἀληθείᾳ·\nπάντα στέγει,\n\nπάντα πιστεύει, πάντα ἐλπίζει, πάντα ὑπομένει.\nἩ ἀγάπη οὐδέποτε πίπτει. εἴτε δὲ προφητεῖαι, καταργηθήσονται·\n\nεἴτε γλῶσσαι, παύσονται· εἴτε γνῶσις, καταργηθήσεται.\nἐκ μέρους γὰρ γινώσκομεν καὶ ἐκ μέρους προφητεύομεν·\nὅταν δὲ ἔλθῃ τὸ τέλειον, τὸ ἐκ μέρους καταργηθήσεται.\nὅτε ἤμην νήπιος,\n\nἐλάλουν ὡς νήπιος, ἐφρόνουν\n\nὡς νήπιος, ἐλογιζόμην ὡς νήπιος· ὅτε γέγονα ἀνήρ,\n\nκατήργηκα τὰ τοῦ νηπίου.\nβλέπομεν γὰρ ἄρτι διʼ ἐσόπτρου\n\nἐν αἰνίγματι, τότε δὲ πρόσωπον πρὸς πρόσωπον·\n\nἄρτι γινώσκω ἐκ μέρους, τότε δὲ ἐπιγνώσομαι καθὼς\n\nκαὶ ἐπεγνώσθην.\nνυνὶ δὲ μένει πίστις, ἐλπίς, ἀγάπη·\n\nτὰ τρία ταῦτα, μείζων δὲ τούτων ἡ ἀγάπη.\nΔιώκετε τὴν ἀγάπην, ζηλοῦτε δὲ τὰ πνευματικά, μᾶλλον\n\nδὲ ἵνα προφητεύητε.\nὁ γὰρ λαλῶν γλώσσῃ οὐκ ἀνθρώποις\n\nλαλεῖ ἀλλὰ θεῷ, οὐδεὶς γὰρ ἀκούει, πνεύματι δὲ λαλεῖ\n\nμυστήρια·\nὁ δὲ προφητεύων ἀνθρώποις λαλεῖ οἰκοδομὴν καὶ\n\nπαράκλησιν καὶ παραμυθίαν.\nὁ λαλῶν γλώσσῃ ἑαυτὸν\n\nοἰκοδομεῖ·\nὁ δὲ προφητεύων ἐκκλησίαν οἰκοδομεῖ.\n\nθέλω δὲ πάντας ὑμᾶς λαλεῖν γλώσσαις, μᾶλλον δὲ ἵνα προφητεύητε·\n\nμείζων δὲ ὁ προφητεύων ἢ ὁ λαλῶν γλώσσαις,\n\nἐκτὸς εἰ μὴ διερμηνεύῃ, ἵνα ἡ ἐκκλησία οἰκοδομὴν λάβῃ.\nνῦν δέ, ἀδελφοί, ἐὰν ἔλθω πρὸς ὑμᾶς γλώσσαις λαλῶν, τί\n\nὑμᾶς ὠφελήσω, ἐὰν μὴ ὑμῖν λαλήσω ἢ ἐν ἀποκαλύψει ἢ ἐν\n\nγνώσει ἢ ἐν προφητείᾳ ἢ ἐν διδαχῇ;\nὅμως τὰ ἄψυχα\n\nφωνὴν διδόντα, εἴτε αὐλὸς εἴτε κιθάρα, ἐὰν διαστολὴν τοῖς\n\nφθόγγοις μὴ δῷ, πῶς γνωσθήσεται τὸ αὐλούμενον ἢ τὸ\n\n\n\nκιθαριζόμενον;\nκαὶ γὰρ ἐὰν ἄδηλον σάλπιγξ φωνὴν δῷ,\n\nτίς παρασκευάσεται εἰς πόλεμον;\nοὕτως καὶ ὑμεῖς διὰ τῆς\n\nγλώσσης ἐὰν μὴ εὔσημον λόγον δῶτε, πῶς γνωσθήσεται τὸ\n\nλαλούμενον; ἔσεσθε γὰρ εἰς ἀέρα λαλοῦντες.\nτοσαῦτα εἰ\n\nτύχοι γένη φωνῶν εἰσὶν ἐν κόσμῳ,\n\nκαὶ οὐδὲν ἄφωνον·\nἐὰν\n\nοὖν μὴ εἰδῶ τὴν δύναμιν τῆς φωνῆς, ἔσομαι τῷ λαλοῦντι\n\nβάρβαρος καὶ ὁ λαλῶν ἐν ἐμοὶ βάρβαρος.\nοὕτως καὶ ὑμεῖς,\n\nἐπεὶ ζηλωταί ἐστε πνευμάτων, πρὸς τὴν οἰκοδομὴν τῆς\n\nἐκκλησίας ζητεῖτε ἵνα περισσεύητε.\nΔιὸ ὁ λαλῶν γλώσσῃ\n\nπροσευχέσθω ἵνα διερμηνεύῃ.\nἐὰν [γὰρ] προσεύχωμαι\n\nγλώσσῃ, τὸ πνεῦμά μου προσεύχεται, ὁ δὲ νοῦς μου ἄκαρπός\n\nἐστιν.\nτί οὖν ἐστίν; προσεύξομαι τῷ πνεύματι, προσεύξομαι\n\nδὲ καὶ τῷ νοΐ· ψαλῶ τῷ πνεύματι, ψαλῶ [δὲ] καὶ\n\nτῷ νοΐ·\nἐπεὶ ἐὰν εὐλογῇς [ἐν] πνεύματι,\n\nὁ ἀναπληρῶν\n\nτὸν τόπον τοῦ ἰδιώτου πῶς ἐρεῖ τό Ἀμήν ἐπὶ τῇ σῇ εὐχαριστίᾳ;\n\nἐπειδὴ τί λέγεις οὐκ οἶδεν·\nσὺ μὲν γὰρ καλῶς εὐχαριστεῖς, ἀλλʼ ὁ ἕτερος οὐκ οἰκοδομεῖται.\nεὐχαριστῶ τῷ\n\nθεῷ, πάντων ὑμῶν μᾶλλον γλώσσαις λαλῶ·\nἀλλὰ ἐν ἐκκλησίᾳ\n\nθέλω πέντε λόγους τῷ νοΐ μου λαλῆσαι, ἵνα καὶ ἄλλους\n\nκατηχήσω, ἢ μυρίους λόγους ἐν γλώσσῃ.\nἈδελφοί,\n\nμὴ παιδία γίνεσθε ταῖς φρεσίν, ἀλλὰ τῇ κακίᾳ\n\nνηπιάζετε, ταῖς δὲ φρεσὶν τέλειοι γίνεσθε.\nἐν τῷ νόμῳ\n\nγέγραπται ὅτι\nἘν ἑτερογλώσσοις καὶ ἐν Χείλεσιν ἑτέρων λαλήσω τῷ λαῷ τούτῳ, καὶ οὐδʼ\nοὕτως\nεἰσακούσονταί\nμου, λέγει Κύριος.\nὥστε αἱ γλῶσσαι εἰς σημεῖόν\n\nεἰσιν οὐ τοῖς πιστεύουσιν ἀλλὰ τοῖς ἀπίστοις, ἡ δὲ προφητεία\n\nοὐ τοῖς ἀπίστοις ἀλλὰ τοῖς πιστεύουσιν.\nἘὰν οὖν\n\nσυνέλθῃ ἡ ἐκκλησία ὅλη ἐπὶ τὸ αὐτὸ καὶ πάντες λαλῶσιν\n\nγλώσσαις, εἰσέλθωσιν δὲ ἰδιῶται ἢ ἄπιστοι, οὐκ ἐροῦσιν\n\nὅτι μαίνεσθε;\nἐὰν δὲ πάντες προφητεύωσιν,\n\nεἰσέλθῃ δέ τις\n\nἄπιστος ἢ ἰδιώτης, ἐλέγχεται ὑπὸ πάντων, ἀνακρίνεται ὑπὸ\n\nπάντων,\nτὰ κρυπτὰ τῆς καρδίας αὐτοῦ φανερὰ γίνεται, καὶ\n\nοὕτως πεσὼν ἐπὶ πρόσωπον\nπροσκυνήσει\nτῷ θεῷ, ἀπαγγέλλων\n\nὅτι\nὌντως ὁ θεὸς ἐν ὑμῖν ἐστίν.\nΤί\n\nοὖν ἐστίν, ἀδελφοί; ὅταν συνέρχησθε, ἕκαστος ψαλμὸν\n\nἔχει, διδαχὴν ἔχει, ἀποκάλυψιν ἔχει, γλῶσσαν ἔχει, ἑρμηνίαν\n\nἔχει· πάντα πρὸς οἰκοδομὴν γινέσθω.\nεἴτε γλώσσῃ\n\nτις λαλεῖ, κατὰ δύο ἢ τὸ πλεῖστον τρεῖς, καὶ ἀνὰ μέρος,\n\nκαὶ εἷς διερμηνευέτω·\nἐὰν δὲ μὴ ᾖ διερμηνευτής,\n\nσιγάτω\n\nἐν ἐκκλησίᾳ, ἑαυτῷ δὲ λαλείτω καὶ τῷ θεῷ.\nπροφῆται δὲ\n\nδύο ἢ τρεῖς λαλείτωσαν,\n\nκαὶ οἱ ἄλλοι διακρινέτωσαν·\nἐὰν\n\nδὲ ἄλλῳ ἀποκαλυφθῇ καθημένῳ, ὁ πρῶτος σιγάτω.\nδύνασθε\n\nγὰρ καθʼ ἕνα πάντες προφητεύειν, ἵνα πάντες μανθάνωσιν\n\nκαὶ πάντες παρακαλῶνται,\n(καὶ πνεύματα προφητῶν\n\nπροφήταις ὑποτάσσεται,\nοὐ γάρ ἐστιν ἀκαταστασίας ὁ θεὸς\n\nἀλλὰ εἰρήνης) ὡς ἐν πάσαις ταῖς ἐκκλησίαις τῶν ἁγίων.\nΑἱ γυναῖκες ἐν ταῖς ἐκκλησίαις σιγάτωσαν, οὐ γὰρ\n\nἐπιτρέπεται αὐταῖς λαλεῖν· ἀλλὰ ὑποτασσέσθωσαν, καθὼς\n\nκαὶ ὁ νόμος λέγει.\nεἰ δέ τι μανθάνειν θέλουσιν, ἐν οἴκῳ\n\nτοὺς ἰδίους ἄνδρας ἐπερωτάτωσαν, αἰσχρὸν γάρ ἐστιν γυναικὶ\n\nλαλεῖν ἐν ἐκκλησίᾳ.\nἪ ἀφʼ ὑμῶν ὁ λόγος τοῦ θεοῦ\n\nἐξῆλθεν,\nἢ εἰς ὑμᾶς μόνους κατήντησεν; Εἴ\n\nτις δοκεῖ προφήτης εἶναι ἢ πνευματικός, ἐπιγινωσκέτω ἃ\n\nγράφω ὑμῖν ὅτι κυρίου ἐστὶν ἐντολή·\nεἰ δέ τις ἀγνοεῖ,\n\nἀγνοεῖται.\nὥστε, ἀδελφοί μου, ζηλοῦτε τὸ προφητεύειν,\n\nκαὶ τὸ λαλεῖν μὴ κωλύετε γλώσσαις·\nπάντα δὲ εὐσχημόνως\n\nκαὶ κατὰ τάξιν γινέσθω.\nΓνωρίζω δὲ ὑμῖν, ἀδελφοί, τὸ εὐαγγέλιον ὃ εὐηγγελισάμην\n\nὑμῖν,\n\nὃ καὶ παρελάβετε, ἐν ᾧ καὶ ἑστήκατε,\nδιʼ οἷ\n\nκαὶ σώζεσθε, τίνι λόγῳ εὐηγγελισάμην ὑμῖν, εἰ κατέχετε,\n\nἐκτὸς εἰ μὴ εἰκῇ ἐπιστεύσατε.\nπαρέδωκα γὰρ ὑμῖν ἐν\n\nπρώτοις, ὃ καὶ παρέλαβον, ὅτι Χριστὸς ἀπέθανεν ὑπὲρ τῶν\n\nἁμαρτιῶν ἡμῶν κατὰ τὰς γραφάς,\nκαὶ ὅτι ἐτάφη, καὶ ὅτι\n\nἐγήγερται τῇ ἡμέρᾳ τῇ τρίτῃ κατὰ τὰς γραφάς,\nκαὶ ὅτι\n\n\n\nὤφθη Κηφᾷ,\n\n\n\nεἶτα τοῖς δώδεκα·\nἔπειτα ὤφθη ἐπάνω\n\nπεντακοσίοις ἀδελφοῖς ἐφάπαξ, ἐξ ὧν οἱ πλείονες μένουσιν\n\nἕως ἄρτι,\n\nτινὲς δὲ ἐκοιμήθησαν·\nἔπειτα ὤφθη Ἰακώβῳ,\n\n\n\nεἶτα τοῖς ἀποστόλοις πᾶσιν·\nἔσχατον δὲ πάντων ὡσπερεὶ\n\nτῷ ἐκτρώματι ὤφθη κἀμοί.\nἘγὼ γάρ εἰμι ὁ ἐλάχιστος\n\nτῶν ἀποστόλων, ὃς οὐκ εἰμὶ ἱκανὸς καλεῖσθαι ἀπόστολος,\n\nδιότι ἐδίωξα τὴν ἐκκλησίαν τοῦ θεοῦ·\nχάριτι δὲ θεοῦ εἰμὶ ὅ\n\nεἰμι, καὶ ἡ χάρις αὐτοῦ ἡ εἰς ἐμὲ οὐ κενὴ ἐγενήθη, ἀλλὰ\n\nπερισσότερον αὐτῶν πάντων ἐκοπίασα, οὐκ ἐγὼ δὲ ἀλλὰ ἡ\n\n\n\nχάρις τοῦ θεοῦ σὺν ἐμοί.\nεἴτε οὖν ἐγὼ εἴτε ἐκεῖνοι, οὕτως κηρύσσομεν καὶ οὕτως ἐπιστεύσατε.\nΕἰ δὲ Χριστὸς κηρύσσεται ὅτι ἐκ νεκρῶν ἐγήγερται,\n\nπῶς λέγουσιν ἐν ὑμῖν τινὲς ὅτι ἀνάστασις νεκρῶν οὐκ ἔστιν;\nεἰ δὲ ἀνάστασις νεκρῶν οὐκ ἔστιν, οὐδὲ Χριστὸς ἐγήγερται·\nεἰ δὲ Χριστὸς οὐκ ἐγήγερται, κενὸν ἄρα τὸ κήρυγμα\n\n\n\nἡμῶν, κενὴ καὶ ἡ πίστις ἡμῶν,\nεὑρισκόμεθα δὲ καὶ ψευδομάρτυρες\n\nτοῦ θεοῦ, ὅτι ἐμαρτυρήσαμεν κατὰ τοῦ θεοῦ ὅτι\n\nἤγειρεν τὸν χριστόν, ὃν οὐκ ἤγειρεν εἴπερ ἄρα νεκροὶ\n\nοὐκ ἐγείρονται.\nεἰ γὰρ νεκροὶ οὐκ ἐγείρονται, οὐδὲ Χριστὸς\n\nἐγήγερται·\nεἰ δὲ Χριστὸς οὐκ ἐγήγερται,\n\nματαία ἡ πίστις\n\nὑμῶν [ἐστίν], ἔτι ἐστὲ ἐν ταῖς ἁμαρτίαις ὑμῶν.\nἄρα καὶ οἱ\n\nκοιμηθέντες ἐν Χριστῷ ἀπώλοντο.\nεἰ ἐν τῇ ζωῇ ταύτῃ ἐν\n\nΧριστῷ ἠλπικότες ἐσμὲν μόνον, ἐλεεινότεροι πάντων ἀνθρώπων\n\nἐσμέν.\nΝυνὶ δὲ Χριστὸς ἐγήγερται ἐκ\n\nνεκρῶν, ἀπαρχὴ τῶν κεκοιμημένων.\nἐπειδὴ γὰρ διʼ ἀνθρώπου θάνατος,\n\nκαὶ διʼ ἀνθρώπου ἀνάστασις νεκρῶν·\nὥσπερ\n\nγὰρ ἐν τῷ Ἀδὰμ πάντες ἀποθνήσκουσιν, οὕτως καὶ ἐν τῷ\n\nχριστῷ πάντες ζωοποιηθήσονται.\nἝκαστος δὲ ἐν τῷ ἰδίῳ\n\nτάγματι· ἀπαρχὴ Χριστός, ἔπειτα οἱ τοῦ χριστοῦ ἐν τῇ\n\nπαρουσίᾳ αὐτοῦ·\nεἶτα τὸ τέλος,\n\nὅταν παραδιδῷ τὴν βασιλείαν\n\nτῷ θεῷ καὶ πατρί, ὅταν καταργήσῃ πᾶσαν ἀρχὴν καὶ\n\nπᾶσαν ἐξουσίαν καὶ δύναμιν,\nδεῖ γὰρ αὐτὸν βασιλεύειν\n\n\n\nἄχρι οὗ\nθῇ\nπάντας\nτοὺς ἐχθροὺς ὑπὸ τοὺς πόδας\nαὐτοῦ.\nἔσχατος ἐχθρὸς καταργεῖται ὁ θάνατος,\nπάντα\nγὰρ\nὑπέταξεν ὑπὸ τοὺς πόδας αὐτοῦ.\nὅταν δὲ εἴπῃ ὅτι πάντα\n\nὑποτέτακται, δῆλον ὅτι ἐκτὸς τοῦ ὑποτάξαντος αὐτῷ τὰ\n\nπάντα.\nὅταν δὲ ὑποταγῇ αὐτῷ τὰ πάντα, τότε [καὶ] αὐτὸς\n\nὁ υἱὸς ὑποταγήσεται τῷ ὑποτάξαντι αὐτῷ τὰ πάντα, ἵνα ᾖ\n\nὁ θεὸς πάντα ἐν πᾶσιν.\nἘπεὶ τί ποιήσουσιν οἱ\n\nβαπτιζόμενοι ὑπὲρ τῶν νεκρῶν; εἰ ὅλως νεκροὶ οὐκ ἐγείρονται,\n\nτί καὶ βαπτίζονται ὑπὲρ αὐτῶν;\nτί καὶ ἡμεῖς κινδυνεύομεν πᾶσαν ὥραν;\nκαθʼ ἡμέραν ἀποθνήσκω, νὴ τὴν\n\nὑμετέραν καύχησιν, ἀδελφοί, ἣν ἔχω ἐν Χριστῷ Ἰησοῦ τῷ\n\nκυρίῳ ἡμῶν.\nεἰ κατὰ ἄνθρωπον ἐθηριομάχησα ἐν Ἐφέσῳ,\n\nτί μοι τὸ ὄφελος; εἰ νεκροὶ οὐκ ἐγείρονται,\nφάγωμεν καὶ πίωμεν, αὔριον γὰρ ἀποθνήσκομεν.\nμὴ πλανᾶσθε·\nφθείρουσιν ἤθη χρηστὰ ὁμιλίαι κακαί· ἐκνήψατε\n\nδικαίως καὶ μὴ ἁμαρτάνετε, ἀγνωσίαν γὰρ θεοῦ τινὲς\n\nἔχουσιν· πρὸς ἐντροπὴν ὑμῖν λαλῶ.\nἈλλὰ ἐρεῖ τις Πῶς ἐγείρονται οἱ νεκροί, ποίῳ δὲ\n\nσώματι ἔρχονται;\nἄφρων,\n\nσὺ ὃ σπείρεις οὐ ζωοποιεῖται\n\nἐὰν μὴ ἀποθάνῃ·\nκαὶ ὃ σπείρεις,\n\nοὐ τὸ σῶμα τὸ γενησόμενον\n\nσπείρεις ἀλλὰ γυμνὸν κόκκον εἰ τύχοι σίτου ἤ τινος\n\nτῶν λοιπῶν·\nὁ δὲ θεὸς δίδωσιν αὐτῷ σῶμα καθὼς ἠθέλησεν,\n\nκαὶ ἑκάστῳ τῶν σπερμάτων ἴδιον σῶμα.\nοὐ πᾶσα σὰρξ ἡ αὐτὴ σάρξ, ἀλλὰ ἄλλη μὲν ἀνθρώπων, ἄλλη δὲ\n\nσὰρξ κτηνῶν, ἄλλη δὲ σὰρξ πτηνῶν, ἄλλη δὲ ἰχθύων.\nκαὶ σώματα ἐπουράνια, καὶ σώματα ἐπίγεια· ἀλλὰ ἑτέρα μὲν ἡ\n\nτῶν ἐπουρανίων δόξα, ἑτέρα δὲ ἡ τῶν ἐπιγείων.\nἄλλη δόξα ἡλίου, καὶ ἄλλη δόξα σελήνης, καὶ ἄλλη δόξα ἀστέρων,\n\nἀστὴρ γὰρ ἀστέρος διαφέρει ἐν δόξῃ.\nοὕτως καὶ ἡ\n\nἀνάστασις τῶν νεκρῶν.\nσπείρεται ἐν φθορᾷ, ἐγείρεται ἐν ἀφθαρσίᾳ· σπείρεται ἐν ἀτιμίᾳ,\n\nἐγείρεται ἐν δόξῃ· σπείρεται ἐν ἀσθενείᾳ,\n\nἐγείρεται ἐν δυνάμει·\nσπείρεται σῶμα\n\nψυχικόν, ἐγείρεται σῶμα πνευματικόν. Εἰ ἔστιν σῶμα\n\nψυχικόν, ἔστιν καὶ πνευματικόν.\nοὕτως καὶ γέγραπται\nἘγένετο ὁ πρῶτος ἄνθρωπος Ἀδὰμ εἰς ψυχὴν ζῶσαν·\nὁ ἔσχατος Ἀδὰμ εἰς πνεῦμα ζωοποιοῦν.\nἀλλʼ οὐ πρῶτον\n\nτὸ πνευματικὸν ἀλλὰ τὸ ψυχικόν, ἔπειτα τὸ πνευματικόν.\n\nὁ πρῶτος\nἄνθρωπος ἐκ γῆς Χοϊκός,\nὁ δεύτερος ἄνθρωπος\n\n\n\nἐξ οὐρανοῦ.\nοἷος ὁ χοϊκός, τοιοῦτοι καὶ οἱ χοϊκοί, καὶ οἷος ὁ ἐπουράνιος,\n\nτοιοῦτοι καὶ οἱ ἐπουράνιοι·\nκαὶ καθὼς ἐφορέσαμεν τὴν εἰκόνα τοῦ χοϊκοῦ φορέσωμεν καὶ τὴν εἰκόνα\n\nτοῦ ἐπουρανίου.\nΤοῦτο δέ φημι, ἀδελφοί, ὅτι σὰρξ καὶ\n\nαἷμα βασιλείαν θεοῦ κληρονομῆσαι οὐ δύναται, οὐδὲ ἡ\n\nφθορὰ τὴν ἀφθαρσίαν κληρονομεῖ.\nἰδοὺ μυστήριον ὑμῖν\n\n\n\nλέγω· πάντες οὐ κοιμηθησόμεθα πάντες δὲ ἀλλαγησόμεθα,\nἐν ἀτόμῳ,\n\nἐν ῥιπῇ ὀφθαλμοῦ, ἐν τῇ ἐσχάτῃ σάλπιγγι·\n\nσαλπίσει γάρ, καὶ οἱ νεκροὶ ἐγερθήσονται ἄφθαρτοι, καὶ\n\nἡμεῖς ἀλλαγησόμεθα.\nδεῖ γὰρ τὸ φθαρτὸν τοῦτο ἐνδύσασθαι\n\nἀφθαρσίαν καὶ τὸ θνητὸν τοῦτο ἐνδύσασθαι ἀθανασίαν.\nὅταν δὲ τὸ θνητὸν τοῦτο ἐνδύσηται [τὴν] ἀθανασίαν,\n\nτότε γενήσεται ὁ λόγος ὁ γεγραμμένος\n\nΚατεπόθη\n\nὁ θάνατος εἰς νῖκος.\nποῦ σου, θάνατε, τὸ νῖκος; ποῦ σου,\n\nθάνατε, τὸ κέντρον;\nτὸ δὲ κέντρον\n\nτοῦ θανάτου ἡ ἁμαρτία, ἡ δὲ δύναμις τῆς ἁμαρτίας ὁ\n\nνόμος·\nτῷ δὲ θεῷ χάρις τῷ διδόντι ἡμῖν\nτὸ νῖκος\nδιὰ\n\nτοῦ κυρίου ἡμῶν Ἰησοῦ Χριστοῦ.\nὭστε, ἀδελφοί μου\n\nἀγαπητοί, ἑδραῖοι γίνεσθε, ἀμετακίνητοι, περισσεύοντες\n\nἐν τῷ ἔργῳ τοῦ κυρίου πάντοτε, εἰδότες ὅτι ὁ κόπος ὑμῶν\n\nοὐκ ἔστιν κενὸς ἐν κυρίῳ.\nΠερὶ δὲ τῆς λογίας τῆς εἰς τοὺς ἁγίους, ὥσπερ διέταξα\n\nταῖς ἐκκλησίαις τῆς Γαλατίας, οὕτως καὶ ὑμεῖς ποιήσατε.\nκατὰ μίαν σαββάτου ἕκαστος ὑμῶν παρʼ ἑαυτῷ τιθέτω\n\nθησαυρίζων ὅτι ἐὰν εὐοδῶται, ἵνα μὴ ὅταν ἔλθω τότε\n\nλογίαι γίνωνται.\nὅταν δὲ παραγένωμαι, οὓς ἐὰν δοκιμάσητε\n\nδιʼ ἐπιστολῶν, τούτους πέμψω ἀπενεγκεῖν τὴν χάριν\n\nὑμῶν εἰς Ἰερουσαλήμ·\nἐὰν δὲ ἄξιον ᾖ τοῦ κἀμὲ πορεύεσθαι,\n\nσὺν ἐμοὶ πορεύσονται.\nἘλεύσομαι δὲ πρὸς\n\nὑμᾶς ὅταν Μακεδονίαν διέλθω, Μακεδονίαν γὰρ διέρχομαι,\nπρὸς ὑμᾶς δὲ τυχὸν καταμενῶ ἢ παραχειμάσω,\n\nἵνα ὑμεῖς\n\nμε προπέμψητε οὗ ἐὰν πορεύωμαι.\nοὐ θέλω γὰρ ὑμᾶς\n\nἄρτι ἐν παρόδῳ ἰδεῖν, ἐλπίζω γὰρ χρόνον τινὰ ἐπιμεῖναι\n\nπρὸς ὑμᾶς, ἐὰν ὁ κύριος ἐπιτρέψῃ.\nἐπιμένω δὲ ἐν Ἐφέσῳ\n\nἕως τῆς πεντηκοστῆς·\nθύρα γάρ μοι ἀνέῳγεν μεγάλη καὶ ἐνεργής, καὶ ἀντικείμενοι πολλοί.\nἘὰν δὲ ἔλθῃ\n\nΤιμόθεος, βλέπετε ἵνα ἀφόβως γένηται πρὸς ὑμᾶς, τὸ γὰρ\n\nἔργον Κυρίου ἐργάζεται ὡς ἐγώ·\nμή τις οὖν αὐτὸν ἐξουθενήσῃ.\n\n\n\nπροπέμψατε δὲ αὐτὸν ἐν εἰρήνῃ, ἵνα ἔλθῃ πρός με,\n\nἐκδέχομαι γὰρ αὐτὸν μετὰ τῶν ἀδελφῶν.\nΠερὶ\n\nδὲ Ἀπολλὼ τοῦ ἀδελφοῦ, πολλὰ παρεκάλεσα αὐτὸν\n\nἵνα ἔλθῃ πρὸς ὑμᾶς μετὰ τῶν ἀδελφῶν· καὶ πάντως\n\nοὐκ ἦν θέλημα ἵνα νῦν ἔλθῃ, ἐλεύσεται δὲ ὅταν εὐκαιρήσῃ.\nΓρηγορεῖτε,\n\nστήκετε ἐν τῇ πίστει,\n\nἀνδρίζεσθε, κραταιοῦσθε.\nπάντα ὑμῶν ἐν ἀγάπῃ γινέσθω.\nΠαρακαλῶ δὲ ὑμᾶς, ἀδελφοί· οἴδατε τὴν\n\nοἰκίαν Στεφανᾶ, ὅτι ἐστὶν ἀπαρχὴ τῆς Ἀχαίας καὶ εἰς\n\nδιακονίαν τοῖς ἁγίοις ἔταξαν ἑαυτούς·\nἵνα καὶ ὑμεῖς ὑποτάσσησθε\n\nτοῖς τοιούτοις καὶ παντὶ τῷ συνεργοῦντι καὶ\n\nκοπιῶντι.\nχαίρω δὲ ἐπὶ τῇ παρουσίᾳ Στεφανᾶ καὶ Φορτουνάτου\n\nκαὶ Ἀχαϊκοῦ, ὅτι τὸ ὑμέτερον ὑστέρημα οὗτοι\n\nἀνεπλήρωσαν,\nἀνέπαυσαν γὰρ τὸ ἐμὸν πνεῦμα καὶ τὸ ὑμῶν.\n\nἐπιγινώσκετε οὖν τοὺς τοιούτους.\nἈσπάζονται ὑμᾶς αἱ ἐκκλησίαι τῆς Ἀσίας. ἀσπάζεται\n\nὑμᾶς ἐν κυρίῳ πολλὰ Ἀκύλας καὶ Πρίσκα σὺν\n\nτῇ κατʼ οἶκον αὐτῶν ἐκκλησίᾳ.\nἀσπάζονται ὑμᾶς οἱ\n\nἀδελφοὶ πάντες. Ἀσπάσασθε ἀλλήλους ἐν φιλήματι\n\nἁγίῳ.\nὉ ἀσπασμὸς τῇ ἐμῇ χειρὶ Παύλου.\nεἴ τις οὐ φιλεῖ τὸν κύριον, ἤτω ἀνάθεμα. Μαρὰν ἀθά.\nἡ χάρις τοῦ κυρίου Ἰησοῦ μεθʼ ὑμῶν.\nἡ ἀγάπη μου μετὰ πάντων ὑμῶν ἐν Χριστῷ Ἰησοῦ.\n"};
