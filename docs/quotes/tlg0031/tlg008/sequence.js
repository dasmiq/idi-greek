var sequence = {"name":"New Testament. 2 Corinthians","data":"ΠΑΥΛΟΣ ἀπόστολος Χριστοῦ Ἰησοῦ διὰ θελήματος\n\nθεοῦ καὶ Τιμόθεος ὁ ἀδελφὸς τῇ ἐκκλησίᾳ τοῦ θεοῦ τῇ\n\nοὔσῃ ἐν Κορίνθῳ, σὺν τοῖς ἁγίοις πᾶσιν τοῖς οὖσιν ἐν\n\nὅλῃ τῇ Ἀχαίᾳ·\nχάρις ὑμῖν καὶ εἰρήνη ἀπὸ θεοῦ πατρὸς\n\nἡμῶν καὶ κυρίου Ἰησοῦ Χριστοῦ.\nΕὐλογητὸς ὁ θεὸς καὶ πατὴρ τοῦ κυρίου ἡμῶν Ἰησοῦ\n\nΧριστοῦ, ὁ πατὴρ τῶν οἰκτιρμῶν καὶ θεὸς πάσης παρακλήσεως,\nὁ παρακαλῶν ἡμᾶς ἐπὶ πάσῃ τῇ θλίψει ἡμῶν,\n\nεἰς τὸ δύνασθαι ἡμᾶς παρακαλεῖν τοὺς ἐν πάσῃ θλίψει\n\nδιὰ τῆς παρακλήσεως ἧς παρακαλούμεθα αὐτοὶ ὑπὸ τοῦ\n\nθεοῦ.\nὅτι καθὼς περισσεύει τὰ παθήματα τοῦ χριστοῦ\n\nεἰς ἡμᾶς, οὕτως διὰ τοῦ χριστοῦ περισσεύει καὶ ἡ παράκλησις\n\nἡμῶν.\nεἴτε δὲ θλιβόμεθα, ὑπὲρ τῆς ὑμῶν παραπαθημάτων\n\nκλήσεως καὶ σωτηρίας· εἴτε παρακαλούμεθα, ὑπὲρ τῆς\n\nὑμῶν παρακλήσεως τῆς ἐνεργουμένης ἐν ὑπομονῇ τῶν\n\nαὐτῶν παθημάτων ὧν καὶ ἡμεῖς πάσχομεν,\nκαὶ ἡ ἐλπὶς\n\nἡμῶν βεβαία ὑπὲρ ὑμῶν·ʼ εἰδότες ὅτι ὡς κοινωνοί ἐστε\n\nτῶν παθημάτων, οὕτως καὶ τῆς παρακλήσεως.\nΟὐ γὰρ\n\nθέλομεν ὑμᾶς ἀγνοεῖν, ἀδελφοί, ὑπὲρ τῆς θλίψεως ἡμῶν\n\nτῆς γενομένης ἐν τῇ Ἀσίᾳ, ὅτι καθʼ ὑπερβολὴν ὑπὲρ\n\nδύναμιν ἐβαρήθημεν, ὥστε ἐξαπορηθῆναι ἡμᾶς καὶ τοῦ\n\nζῇν·\nἀλλὰ αὐτοὶ ἐν ἑαυτοῖς τὸ ἀπόκριμα τοῦ θανάτου\n\nἐσχήκαμεν, ἵνα μὴ πεποιθότες ὦμεν ἐφʼ ἑαυτοῖς ἀλλʼ ἐπὶ\n\n\n\nτῷ θεῷ τῷ ἐγείροντι τοὺς νεκρούς·\nὃς ἐκ τηλικούτου\n\nθανάτου ἐρύσατο ἡμᾶς καὶ ῥύσεται, εἰς ὃν ἠλπίκαμεν [ὅτι]\n\nκαὶ ἔτι ῥύσεται,\nσυνυπουργούντων καὶ ὑμῶν ὑπὲρ ἡμῶν\n\nτῇ δεήσει, ἵνα ἐκ πολλῶν προσώπων τὸ εἰς ἡμᾶς χάρισμα\n\nδιὰ πολλῶν εὐχαριστηθῇ ὑπὲρ ἡμῶν.\nἩ γὰρ καύχησις ἡμῶν αὕτη ἐστίν, τὸ μαρτύριον\n\nτῆς συνειδήσεως ἡμῶν, ὅτι ἐν ἁγιότητι καὶ εἰλικρινίᾳ τοῦ\n\nθεοῦ, [καὶ] οὐκ ἐν σοφίᾳ σαρκικῇ ἀλλʼ ἐν χάριτι θεοῦ,\n\nἀνεστράφημεν ἐν τῷ κόσμῳ, περισσοτέρως δὲ πρὸς\n\nὑμᾶς·\nοὐ γὰρ ἄλλα γράφομεν ὑμῖν ἀλλʼ ἢ ἃ ἀναγινώσκετε\n\nἢ καὶ ἐπιγινώσκετε, ἐλπίζω δὲ ὅτι ἕως τέλους ἐπιγνώσεσθε,\nκαθὼς καὶ ἐπέγνωτε ἡμᾶς ἀπὸ μέρους,\n\nὅτι\n\nκαύχημα ὑμῶν ἐσμὲν καθάπερ καὶ ὑμεῖς ἡμῶν ἐν τῇ\n\nἡμέρᾳ τοῦ κυρίου ἡμῶν Ἰησοῦ.\nΚαὶ ταύτῃ τῇ πεποιθήσει ἐβουλόμην πρότερον πρὸς\n\n\n\nὑμᾶς ἐλθεῖν,\n\nἵνα δευτέραν χαρὰν σχῆτε,\nκαὶ διʼ ὑμῶν\n\nδιελθεῖν εἰς Μακεδονίαν, καὶ πάλιν ἀπὸ Μακεδονίας ἐλθεῖν\n\nπρὸς ὑμᾶς καὶ ὑφʼ ὑμῶν προπεμφθῆναι εἰς τὴν Ἰουδαίαν.\nτοῦτο οὖν βουλόμενος μήτι ἄρα τῇ ἐλαφρίᾳ ἐχρησάμην;\n\nἢ ἃ βουλεύομαι κατὰ σάρκα βουλεύομαι, ἵνα ᾖ παρʼ ἐμοὶ\n\nτό Ναί ναὶ καὶ τό Οὔ οὔ;\nπιστὸς δὲ ὁ θεὸς ὅτι\n\nὁ λόγος ἡμῶν ὁ πρὸς ὑμᾶς οὐκ ἔστιν Ναί καὶ Οὔ·\nὁ\n\nτοῦ θεοῦ γὰρ υἱὸς Χριστὸς Ἰησοῦς ὁ ἐν ὑμῖν διʼ ἡμῶν\n\nκηρυχθείς, διʼ ἐμοῦ καὶ Σιλουανοῦ καὶ Τιμοθέου, οὐκ ἐγένετο\n\nΝαί καὶ Οὔ, ἀλλὰ Ναί ἐν αὐτῷ γέγονεν·\nὅσαι γὰρ ἐπαγγελίαι θεοῦ, ἐν αὐτῷ τό Ναί· διὸ καὶ διʼ αὐτοῦ\n\nτό Ἀμήν τῷ θεῷ πρὸς δόξαν διʼ ἡμῶν.\nὁ δὲ βεβαιῶν\n\nἡμᾶς σὺν ὑμῖν εἰς Χριστὸν καὶ χρίσας ἡμᾶς θεός,\n[ὁ] καὶ\n\nσφραγισάμενος ἡμᾶς καὶ δοὺς τὸν ἀρραβῶνα τοῦ πνεύματος\n\nἐν ταῖς καρδίαις ἡμῶν.\nἘγὼ δὲ μάρτυρα\n\nτὸν θεὸν ἐπικαλοῦμαι ἐπὶ τὴν ἐμὴν ψυχήν, ὅτι φειδόμενος\n\nὑμῶν οὐκέτι ἦλθον εἰς Κόρινθον.\nοὐχ ὅτι κυριεύομεν ὑμῶν\n\nτῆς πίστεως, ἀλλὰ συνεργοί ἐσμεν τῆς χαρᾶς ὑμῶν, τῇ\n\nγὰρ πίστει ἑστήκατε.\nἔκρινα γὰρ ἐμαυτῷ τοῦτο, τὸ μὴ\n\nπάλιν ἐν λύπῃ πρὸς ὑμᾶς ἐλθεῖν·\nεἰ γὰρ ἐγὼ λυπῶ ὑμᾶς,\n\n\n\nκαὶ τίς ὁ εὐφραίνων με εἰ μὴ ὁ λυπούμενος ἐξ ἐμοῦ;\nκαὶ\n\nἔγραψα τοῦτο αὐτὸ ἵνα μὴ ἐλθὼν λύπην σχῶ ἀφʼ ὧν ἔδει\n\nμε χαίρειν, πεποιθὼς ἐπὶ πάντας ὑμᾶς ὅτι ἡ ἐμὴ χαρὰ\n\nπάντων ὑμῶν ἐστίν.\nἐκ γὰρ πολλῆς θλίψεως καὶ συνοχῆς\n\nκαρδίας ἔγραψα ὑμῖν διὰ πολλῶν δακρύων, οὐχ ἵνα λυπηθῆτε,\n\nἀλλὰ τὴν ἀγάπην ἵνα γνῶτε ἣν ἔχω περισσοτέρως\n\nεἰς ὑμᾶς.\nΕἰ δέ τις λελύπηκεν, οὐκ ἐμὲ λελύπηκεν,\n\nἀλλὰ ἀπὸ μέρους ἵνα μὴ ἐπιβαρῶ πάντας ὑμᾶς.\nἱκανὸν τῷ τοιούτῳ ἡ ἐπιτιμία αὕτη ἡ ὑπὸ τῶν πλειόνων,\nὥστε τοὐναντίον ὑμᾶς χαρίσασθαι καὶ παρακαλέσαι, μή\n\nπως τῇ περισσοτέρᾳ λύπῃ καταποθῇ ὁ τοιοῦτος.\nδιὸ παρακαλῶ ὑμᾶς κυρῶσαι εἰς αὐτὸν ἀγάπην·\nεἰς τοῦτο γὰρ καὶ ἔγραψα ἵνα γνῶ τὴν δοκιμὴν ὑμῶν, εἰ εἰς\n\nπάντα ὑπήκοοί ἐστε.\nᾧ δέ τι χαρίζεσθε, κἀγώ· καὶ γὰρ\n\nἐγὼ ὃ κεχάρισμαι, εἴ τι κεχάρισμαι, διʼ ὑμᾶς ἐν προσώπῳ\n\nΧριστοῦ,\nἵνα μὴ πλεονεκτηθῶμεν ὑπὸ τοῦ Σατανᾶ,\n\nοὐ γὰρ αὐτοῦ τὰ νοήματα ἀγνοοῦμεν.\nἘλθὼν\n\nδὲ εἰς τὴν Τρῳάδα εἰς τὸ εὐαγγέλιον τοῦ χριστοῦ, καὶ\n\nθύρας μοι ἀνεῳγμένης ἐν κυρίῳ,\nοὐκ ἔσχηκα ἄνεσιν τῷ\n\nπνεύματί μου τῷ μὴ εὑρεῖν με Τίτον τὸν ἀδελφόν μου,\n\nἀλλὰ ἀποταξάμενος αὐτοῖς ἐξῆλθον εἰς Μακεδονίαν.\nΤῷ δὲ θεῷ χάρις τῷ πάντοτε θριαμβεύοντι ἡμᾶς ἐν τῷ\n\nχριστῷ καὶ τὴν ὀσμὴν τῆς γνώσεως αὐτοῦ φανεροῦντι διʼ\n\nἡμῶν ἐν παντὶ τόπῳ·\nὅτι Χριστοῦ εὐωδία ἐσμὲν τῷ θεῷ ἐν τοῖς σωζομένοις καὶ ἐν τοῖς ἀπολλυμένοις,\nοἷς μὲν ὀσμὴ\n\nἐκ θανάτου εἰς θάνατον, οἷς δὲ ὀσμὴ ἐκ ζωῆς εἰς ζωήν.\n\nκαὶ πρὸς ταῦτα τίς ἱκανός;\nοὐ γάρ ἐσμεν ὡς οἱ πολλοὶ καπηλεύοντες τὸν λόγον τοῦ θεοῦ, ἀλλʼ ὡς ἐξ εἰλικρινίας,\n\nἀλλʼ ὡς ἐκ θεοῦ κατέναντι θεοῦ ἐν Χριστῷ λαλοῦμεν.\nἈρχόμεθα πάλιν ἑαυτοὺς συνιστάνειν; ἢ μὴ χρῄζομεν\n\nὥς τινες συστατικῶν ἐπιστολῶν πρὸς ὑμᾶς ἢ ἐξ ὑμῶν;\nἡ ἐπιστολὴ ἡμῶν ὑμεῖς ἐστέ, ἐνγεγραμμένη ἐν ταῖς καρδίαις\n\nἡμῶν, γινωσκομένη καὶ ἀναγινωσκομένη ὑπὸ πάντων\n\n\n\nἀνθρώπων·\nφανερούμενοι ὅτι ἐστὲ ἐπιστολὴ Χριστοῦ\n\n\n\nδιακονηθεῖσα ὑφʼ ἡμῶν,\nἐνγεγραμμένη\nοὐ μέλανι ἀλλὰ\n\nπνεύματι θεοῦ ζῶντος, οὐκ ἐν\nπλαξὶν λιθίναις\nἀλλʼ ἐν\nπλαξὶν καρδίαις σαρκίναις.\nΠεποίθησιν δὲ τοιαύτην ἔχομεν διὰ τοῦ χριστοῦ πρὸς\n\n\n\nτὸν θεόν.\nοὐχ ὅτι ἀφʼ ἑαυτῶν ἱκανοί ἐσμεν λογίσασθαί\n\nτι ὡς ἐξ αὑτῶν,\n\nἀλλʼ ἡ ἱκανότης ἡμῶν ἐκ τοῦ θεοῦ,\nὃς καὶ\n\nἱκάνωσεν ἡμᾶς διακόνους καινῆς διαθήκης, οὐ γράμματος\n\nἀλλὰ πνεύματος, τὸ γὰρ γράμμα ἀποκτείνει, τὸ δὲ\n\nπνεῦμα ζωοποιεῖ.\nΕἰ δὲ ἡ διακονία τοῦ θανάτου\n\nἐν γράμμασιν ἐντετυπωμένη λίθοις ἐγενήθη ἐν δόξῃ, ὥστε\n\nμὴ δύνασθαι ἀτενίσαι τοὺς υἱοὺς Ἰσραὴλ εἰς τὸ πρόσωπον\n\nΜωυσέως διὰ τὴν δόξαν τοῦ προσώπου αὐτοῦ τὴν καταργουμένην,\nπῶς οὐχὶ μᾶλλον ἡ διακονία τοῦ πνεύματος\n\n\n\nἔσται ἐν δόξῃ;\nεἰ γὰρ ἡ διακονία τῆς κατακρίσεως δόξα,\n\nπολλῷ μᾶλλον περισσεύει ἡ διακονία τῆς δικαιοσύνης\n\nδόξῃ.\nκαὶ γὰρ οὐ δεδόξασται τὸ δεδοξασμένον ἐν τούτῳ τῷ\n\nμέρει εἵνεκεν τῆς ὑπερβαλλούσης δόξης·\nεἰ γὰρ τὸ καταργούμενον\n\nδιὰ δόξης, πολλῷ μᾶλλον τὸ μένον ἐν δόξῃ.\nἜχοντες οὖν τοιαύτην ἐλπίδα πολλῇ παρρησίᾳ\n\nχρώμεθα,\nκαὶ οὐ καθάπερ\nΜωυσῆς ἐτίθει κάλυμμα ἐπὶ τὸ πρόσωπον αὐτοῦ,\nπρὸς τὸ μὴ ἀτενίσαι\n\nτοὺς υἱοὺς Ἰσραὴλ εἰς τὸ τέλος τοῦ καταργουμένου.\nἀλλὰ\n\nἐπωρώθη τὰ νοήματα αὐτῶν. ἄχρι γὰρ τῆς σήμερον\n\nἡμέρας τὸ αὐτὸ κάλυμμα ἐπὶ τῇ ἀναγνώσει τῆς παλαιᾶς\n\nδιαθήκης μένει μὴ ἀνακαλυπτόμενον, ὅτι ἐν Χριστῷ καταργεῖται,\nἀλλʼ ἕως σήμερον ἡνίκα ἂν ἀναγινώσκηται\n\nΜωυσῆς κάλυμμα ἐπὶ τὴν καρδίαν αὐτῶν κεῖται·\nἡνίκαδὲ ἐὰν ἐπιστρέψῃ πρὸξ Κύριον, περιαιρεῖται τὸ κάλυμμα.\nὁ δὲ κύριος τὸ πνεῦμά ἐστιν· οὗ δὲ τὸ πνεῦμα\n\nΚυρίου, ἐλευθερία.\nἡμεῖς δὲ πάντες ἀνακεκαλυμμένῳ\n\nπροσώπῳ\nτὴν δόξαν Κυρίου\nκατοπτριζόμενοι τὴν αὐτὴν\n\nεἰκόνα μεταμορφούμεθα ἀπὸ δόξης εἰς δόξαν, καθάπερ\n\nἀπὸ κυρίου πνεύματος.\nΔιὰ τοῦτο, ἔχοντες\n\nτὴν διακονίαν ταύτην καθὼς ἠλεήθημεν, οὐκ ἐγκακοῦμεν,\nἀλλὰ ἀπειπάμεθα τὰ κρυπτὰ τῆς αἰσχύνης,\n\nμὴ περιπατοῦντες\n\nἐν πανουργίᾳ μηδὲ δολοῦντες τὸν λόγον τοῦ\n\nθεοῦ, ἀλλὰ τῇ φανερώσει τῆς ἀληθείας συνιστάνοντες\n\nἑαυτοὺς πρὸς πᾶσαν συνείδησιν ἀνθρώπων ἐνώπιον τοῦ\n\nθεοῦ.\nεἰ δὲ καὶ ἔστιν κεκαλυμμένον τὸ εὐαγγέλιον ἡμῶν,\n\nἐν τοῖς ἀπολλυμένοις ἐστὶν κεκαλυμμένον,\nἐν οἷς ὁ θεὸς\n\nτοῦ αἰῶνος τούτου ἐτύφλωσεν τὰ νοήματα τῶν ἀπίστων\n\nεἰς τὸ μὴ αὐγάσαι τὸν φωτισμὸν τοῦ εὐαγγελίου τῆς\n\nδόξης τοῦ χριστοῦ, ὅς ἐστιν εἰκὼν τοῦ θεοῦ.\nοὐ γὰρ\n\nἑαυτοὺς κηρύσσομεν ἀλλὰ Χριστὸν Ἰησοῦν κύριον,\n\nἑαυτοὺς δὲ δούλους ὑμῶν διὰ Ἰησοῦν.\nὅτι ὁ θεὸς ὁ εἰπών\n\nἘκ σκότους φῶς λάμψει, ὃς ἔλαμψεν ἐν ταῖς καρδίαις\n\nἡμῶν πρὸς φωτισμὸν τῆς γνώσεως τῆς δόξης τοῦ θεοῦ\n\nἐν προσώπῳ Χριστοῦ.\nἜχομεν δὲ τὸν θησαυρὸν τοῦτον ἐν ὀστρακίνοις\n\nσκεύεσιν, ἵνα ἡ ὑπερβολὴ τῆς δυνάμεως ᾖ τοῦ θεοῦ καὶ\n\nμὴ ἐξ ἡμῶν·\nἐν παντὶ θλιβόμενοι ἀλλʼ οὐ στενοχωρούμενοι,\n\nἀπορούμενοι ἀλλʼ οὐκ ἐξαπορούμενοι,\nδιωκόμενοι\n\nἀλλʼ οὐκ ἐγκαταλειπόμενοι;, καταβαλλόμενοι ἀλλʼ οὐκ ἀπολλύμενοι,\nπάντοτε τὴν νέκρωσιν τοῦ Ἰησοῦ ἐν τῷ\n\nσώματι περιφέροντες, ἵνα καὶ ἡ ζωὴ τοῦ Ἰησοῦ ἐν τῷ\n\nσώματι ἡμῶν φανερωθῇ·\nἀεὶ γὰρ ἡμεῖς οἱ ζῶντες εἰς\n\nθάνατον παραδιδόμεθα διὰ Ἰησοῦν, ἵνα καὶ ἡ ζωὴ τοῦ\n\nἸησοῦ φανερωθῇ ἐν τῇ θνητῇ σαρκὶ ἡμῶν.\nὥστε ὁ θάνατος\n\nἐν ἡμῖν ἐνεργεῖται, ἡ δὲ ζωὴ ἐν ὑμῖν.\nἔχοντες\n\nδὲ τὸ αὐτὸ πνεῦμα τῆς πίστεως, κατὰ τὸ γεγραμμένον\nἘπίστευσα, διὸ ἐλάλησα,\nκαὶ ἡμεῖς πιστεύομεν,\n\nδιὸ καὶ λαλοῦμεν,\nεἰδότες ὅτι ὁ ἐγείρας τὸν [κύριον] Ἰησοῦν\n\nκαὶ ἡμᾶς σὺν Ἰησοῦ ἐγερεῖ καὶ παραστήσει σὺν ὑμῖν.\nτὰ γὰρ πάντα διʼ ὑμᾶς, ἵνα ἡ χάρις πλεονάσασα διὰ\n\nτῶν πλειόνων τὴν εὐχαριστίαν περισσεύσῃ εἰς τὴν δόξαν\n\nτοῦ θεοῦ.\nΔιὸ οὐκ ἐγκακοῦμεν, ἀλλʼ εἰ καὶ ὁ ἔξω\n\nἡμῶν ἄνθρωπος διαφθείρεται, ἀλλʼ ὁ ἔσω ἡμῶν ἀνακαινοῦται\n\nἡμέρᾳ καὶ ἡμέρᾳ.\nτὸ γὰρ παραυτίκα ἐλαφρὸν τῆς\n\n\n\nθλίψεως καθʼ ὑπερβολὴν εἰς ὑπερβολὴν αἰώνιον βάρος\n\nδόξης κατεργάζεται ἡμῖν,\nμὴ σκοπούντων ἡμῶν τὰ\n\nβλεπόμενα ἀλλὰ τὰ μὴ βλεπόμενα, τὰ γὰρ βλεπόμενα\n\nπρόσκαιρα, τὰ δὲ μὴ βλεπόμενα αἰώνια.\nοἴδαμεν γὰρ ὅτι\n\nἐὰν ἡ ἐπίγειος ἡμῶν οἰκία τοῦ σκήνους καταλυθῇ, οἰκοδομὴν\n\nἐκ θεοῦ ἔχομεν οἰκίαν ἀχειροποίητον αἰώνιον ἐν τοῖς\n\nοὐρανοῖς.\nκαὶ γὰρ ἐν τούτῳ στενάζομεν, τὸ οἰκητήριον\n\n\n\nἡμῶν τὸ ἐξ οὐρανοῦ ἐπενδύσασθαι ἐπιποθοῦντες,\nεἴ γε\n\n\n\nκαὶ ἐνδυσάμενοι οὐ γυμνοὶ εὑρεθησόμεθα.\nκαὶ γὰρ\n\nοἱ ὄντες ἐν τῷ σκήνει στενάζομεν βαρούμενοι ἐφʼ ᾧ οὐ\n\nθέλομεν ἐκδύσασθαι ἀλλʼ ἐπενδύσασθαι, ἵνα καταποθῇ\n\nτὸ θνητὸν ὑπὸ τῆς ζωῆς.\nὁ δὲ κατεργασάμενος ἡμᾶς\n\nεἰς αὐτὸ τοῦτο θεός, ὁ δοὺς ἡμῖν τὸν ἀρραβῶνα τοῦ πνεύματος.\nΘαρροῦντες οὖν πάντοτε καὶ εἰδότες\n\nὅτι ἐνδημοῦντες ἐν τῷ σώματι ἐκδημοῦμεν ἀπὸ τοῦ\n\nκυρίου,\nδιὰ πίστεως γὰρ περιπατοῦμεν οὐ διὰ εἴδους,—\nθαρροῦμεν δὲ καὶ εὐδοκοῦμεν μᾶλλον ἐκδημῆσαι ἐκ τοῦ\n\nσώματος καὶ ἐνδημῆσαι πρὸς τὸν κύριον·\nδιὸ καὶ φιλοτιμούμεθα, εἴτε ἐνδημοῦντες εἴτε ἐκδημοῦντες, εὐάρεστοι\n\nαὐτῷ εἶναι.\nτοὺς γὰρ πάντας ἡμᾶς φανερωθῆναι δεῖ ἔμπροσθεν\n\nτοῦ βήματος τοῦ χριστοῦ, ἵνα κομίσηται ἕκαστος\n\nτὰ διὰ τοῦ σώματος πρὸς ἃ ἔπραξεν, εἴτε ἀγαθὸν εἴτε\n\nφαῦλον.\nΕἰδότες οὖν τὸν φόβον τοῦ κυρίου ἀνθρώπους πείθομεν,\n\nθεῷ δὲ πεφανερώμεθα· ἐλπίζω δὲ καὶ ἐν ταῖς συνειδήσεσιν\n\nὑμῶν πεφανερῶσθαι.\nοὐ πάλιν ἑαυτοὺς συνιστάνομεν\n\nὑμῖν, ἀλλὰ ἀφορμὴν διδόντες ὑμῖν καυχήματος\n\nὑπὲρ ἡμῶν, ἵνα ἔχητε πρὸς τοὺς ἐν προσώπῳ καυχωμένους\n\nκαὶ μὴ ἐν καρδίᾳ.\nεἴτε γὰρ ἐξέστημεν, θεῷ· εἴτε\n\nσωφρονοῦμεν, ὑμῖν.\nἡ γὰρ ἀγάπη τοῦ χριστοῦ συνέχει ἡμᾶς,\n\nκρίναντας τοῦτο ὅτι εἷς ὑπὲρ πάντων ἀπέθανεν·\n\nἄρα οἱ πάντες ἀπέθανον·\nκαὶ ὑπὲρ πάντων ἀπέθανεν ἵνα\n\nοἱ ζῶντες μηκέτι ἑαυτοῖς ζῶσιν ἀλλὰ τῷ ὑπὲρ αὐτῶν\n\nἀποθανόντι καὶ ἐγερθέντι.\nὭστε ἡμεῖς ἀπὸ\n\nτοῦ νῦν οὐδένα οἴδαμεν κατὰ σάρκα· εἰ καὶ ἐγνώκαμεν\n\nκατὰ σάρκα Χριστόν, ἀλλὰ νῦν οὐκέτι γινώσκομεν.\nὥστε\n\nεἴ τις ἐν Χριστῷ, καινὴ κτίσις· τὰ ἀρχαῖα παρῆλθεν, ἰδοὺ\n\nγέγονεν καινά·\nτὰ δὲ πάντα ἐκ τοῦ θεοῦ τοῦ καταλλάξάντος\n\nἡμᾶς ἑαυτῷ διὰ Χριστοῦ καὶ δόντος ἡμῖν τὴν\n\nδιακονίαν τῆς καταλλαγῆς,\nὡς ὅτι θεὸς ἦν ἐν Χριστῷ\n\nκόσμον καταλλάσσων ἑαυτῷ, μὴ λογιζόμενος αὐτοῖς τὰ\n\nπαραπτώματα αὐτῶν, καὶ θέμενος ἐν ἡμῖν τὸν λόγον τῆς\n\nκαταλλαγῆς.\nὙπὲρ Χριστοῦ οὖν πρεσβεύομεν\n\nὡς τοῦ θεοῦ παρακαλοῦντος διʼ ἡμῶν· δεόμεθα ὑπὲρ\n\nΧριστοῦ, καταλλάγητε τῷ θεῷ.\nτὸν μὴ γνόντα ἁμαρτίαν\n\nὑπὲρ ἡμῶν ἁμαρτίαν ἐποίησεν, ἵνα ἡμεῖς γενώμεθα δικαιοσύνη\n\nθεοῦ ἐν αὐτῷ.\nΣυνεργοῦντες δὲ καὶ παρακαλοῦμεν\n\nμὴ εἰς κενὸν τὴν χάριν τοῦ θεοῦ δέξασθαι ὑμᾶς·\nλέγει γάρ\nΚαιρῷ δεκτῷ ἐπήκουσά σουκαὶ ἐν ἡμέρᾳ σωτηρίας ἐβοήθησά σοι·\n\nἰδοὺ νῦν\nκαιρὸς εὐπρόσδεκτος,\nἰδοὺ νῦν\nἡμέρα σωτηρίας·\nμηδεμίαν ἐν μηδενὶ διδόντες προσκοπήν, ἵνα μὴ\n\nμωμηθῇ ἡ διακονία,\nἀλλʼ ἐν παντὶ συνιστάνοντες ἑαυτοὺς\n\nὡς θεοῦ διάκονοι· ἐν ὑπομονῇ πολλῇ, ἐν θλίψεσιν,\n\nἐν ἀνάγκαις, ἐν στενοχωρίαις,\nἐν πληγαῖς, ἐν φυλακαῖς, ἐν ἀκαταστασίαις, ἐν κόποις, ἐν ἀγρυπνίαις, ἐν νηστείαις,\nἐν ἁγνότητι,\n\nἐν γνώσει, ἐν μακροθυμίᾳ, ἐν χρηστότητι,\n\nἐν πνεύματι ἁγίῳ,\n\nἐν ἀγάπῃ ἀνυποκρίτῳ,\nἐν λόγῳ ἀληθείας,\n\nἐν δυνάμει θεοῦ· διὰ τῶν ὅπλων τῆς δικαιοσύνης τῶν\n\nδεξιῶν καὶ ἀριστερῶν,\n\nδιὰ δόξης\nκαὶ ἀτιμίας, διὰ δυσφημίας\n\nκαὶ εὐφημίας·\nὡς πλάνοι καὶ ἀληθεῖς,\n\nὡς ἀγνοούμενοι\n\nκαὶ ἐπιγινωσκόμενοι, ὡς\nἀποθνήσκοντες\nκαὶ ἰδοὺ\nζῶμεν,\nὡς\nπαιδευόμενοι καὶ μὴ θανατούμενοι,\nὡς λυπούμενοι\n\nἀεὶ δὲ χαίροντες, ὡς πτωχοὶ πολλοὺς δὲ πλουτίζοντες, ὡς\n\nμηδὲν ἔχοντες καὶ πάντα κατέχοντες.\nΤὸ στόμα ἡμῶν ἀνέῳγεν πρὸς ὑμᾶς, Κορίνθιοι,\nἡ καρδία\nἡμῶν\nπεπλάτυνται·\nοὐ στενοχωρεῖσθε ἐν ἡμῖν,\n\nστενοχωρεῖσθε δὲ ἐν τοῖς σπλάγχνοις ὑμῶν·\nτὴν δὲ\n\nαὐτὴν ἀντιμισθίαν, ὡς τέκνοις λέγω, πλατύνθητε καὶ\n\nὑμεῖς.\nΜὴ γίνεσθε ἑτεροζυγοῦντες ἀπίστοις· τίς\n\nγὰρ μετοχὴ δικαιοσύνῃ καὶ ἀνομίᾳ, ἢ τίς κοινωνία φωτὶ\n\nπρὸς σκότος;\nτίς δὲ συμφώνησις Χριστοῦ πρὸς Βελίαρ,\n\n\n\nἢ τίς μερὶς πιστῷ μετὰ ἀπίστου;\nτίς δὲ συνκατάθεσις\n\nναῷ θεοῦ μετὰ εἰδώλων; ἡμεῖς γὰρ ναὸς θεοῦ ἐσμὲν\n\nζῶντος· καθὼς εἶπεν ὁ θεὸς ὅτι\nἘνοικήσω ἐν αὐτοῖς καὶ ἐνπεριπατήσω,καὶ ἔσομαι αὐτῶν θεός, καὶ αὐτοὶ ἔσονταί μου λαός.\nδιὸ\nἐξέλθατε ἐκ μέσου αὐτῶν,\nκαὶ ἀφορίσθητε,\nλέγει Κύριος,\n\nκαὶ\nἀκαθάρτου μὴ ἅπτεσθε·\n\nκἀγὼ\nεἰσδέξομαι ὑμᾶς·\nκαὶ\nἔσομαι\nὑμῖν\nεἰς πατέρα,\nκαὶ\nὑμεῖς ἔσεσθέ\nμοι εἰς υἱοὺς καὶ θυγατέρας,\nλέγει Κύριος Παντοκράτωρ.\nταύτας οὖν ἔχοντες τὰς ἐπαγγελίας, ἀγαπητοί, καθαρίσωμεν\n\nἑαυτοὺς ἀπὸ παντὸς μολυσμοῦ σαρκὸς καὶ πνεύματος,\n\nἐπιτελοῦντες ἁγιωσύνην ἐν φόβῳ θεοῦ. Χωρήσατε\n\nἡμᾶς· οὐδένα ἠδικήσαμεν,\nοὐδένα ἐφθείραμεν,\n\nοὐδένα ἐπλεονεκτήσαμεν.\nπρὸς κατάκρισιν οὐ λέγω,\n\nπροείρηκα γὰρ ὅτι ἐν ταῖς καρδίαις ἡμῶν ἐστὲ εἰς\n\nτὸ συναποθανεῖν καὶ συνζῆν.\nπολλή μοι παρρησία\n\nπρὸς ὑμᾶς, πολλή μοι καύχησις ὑπὲρ ὑμῶν· πεπλήρωμαι\n\nτῇ παρακλήσει, ὑπερπερισσεύομαι τῇ χαρᾷ ἐπὶ\n\nπάσῃ τῇ θλίψει ἡμῶν.\nΚαὶ γὰρ ἐλθόντων\n\nἡμῶν εἰς Μακεδονίαν οὐδεμίαν ἔσληκεν ἄνεσιν ἡ σὰρξ\n\nἡμῶν, ἀλλʼ ἐν παντὶ θλιβόμενοι — ἔξωθεν μάχαι, ἔχωθεν\n\nφόβοι—\nἀλλʼ ὁ παρακαλῶν τοὺς ταπεινοὺς παρεκάλεσεν\n\nἡμᾶς ὁ θεὸς ἐν τῇ παρουσίᾳ Τίτου·\nοὐ μόνον δὲ ἐν τῇ\n\nπαρουσίᾳ αὐτοῦ, ἀλλὰ καὶ ἐν τῇ παρακλήσει ᾗ παρεκλήθη\n\nἐφʼ ὑμῖν, ἀναγγέλλων ἡμῖν τὴν ὑμῶν ἐπιπόθησιν, τὸν\n\nὑμῶν ὀδυρμόν, τὸν ὑμῶν ζῆλον ὑπὲρ ἐμοῦ, ὥστε με\n\nμᾶλλον χαρῆναι.\nὅτι εἰ καὶ ἐλύπησα ὑμᾶς ἐν τῇ ἐπιστολῇ,\n\nοὐ μεταμέλομαι· εἰ καὶ μετεμελόμην, (βλέπω\n\nὅτι ἡ ἐπιστολὴ ἐκείνη εἰ καὶ πρὸς ὥραν ἐλύπησεν ὑμᾶς)\n\nνῦν χαίρω,\nοὐχ ὅτι ἐλυπήθητε, ἀλλʼ ὅτι ἐλυπήθητε εἰς\n\nμετάνοιαν, ἐλυπήθητε γὰρ κατὰ θεόν, ἵνα ἐν μηδενὶ ζημιωθῆτε\n\nἐξ ἡμῶν.\nἡ γὰρ κατὰ θεὸν λύπη μετάνοιαν εἰς\n\nσωτηρίαν ἀμεταμέλητον ἐργάζεται· ἡ δὲ τοῦ κόσμου\n\nλύπη θάνατον κατεργάζεται.\nἰδοὺ γὰρ αὐτὸ τοῦτο τὸ κατὰ\n\nθεὸν λυπηθῆναι πόσην κατειργάσατο ὑμῖν σπουδήν, ἀλλὰ\n\nἀπολογίαν, ἀλλὰ ἀγανάκτησιν, ἀλλὰ φόβον, ἀλλὰ ἐπιπόθησιν,\n\nἀλλὰ ζῆλον, ἀλλὰ ἐκδίκησιν· ἐν παντὶ συνεστήσατε\n\nἑαυτοὺς ἁγνοὺς εἶναι τῷ πράγματι.\nἄρα εἰ καὶ\n\nἔγραψα ὑμῖν, οὐχ ἕνεκεν τοῦ ἀδικήσαντος, [ἀλλʼ] οὐδὲ\n\nἕνεκεν τοῦ ἀδικηθέντος, ἀλλʼ ἕνεκεν τοῦ φανερωθῆναι\n\nτὴν σπουδὴν ὑμῶν τὴν ὑπὲρ ἡμῶν πρὸς ὑμᾶς ἐνώπιον τοῦ\n\nθεοῦ.\nδιὰ τοῦτο παρακεκλήμεθα. Ἐπὶ δὲ τῇ\n\nπαρακλήσει ἡμῶν περισσοτέρως μᾶλλον ἐχάρημεν ἐπὶ\n\nτῇ χαρᾷ Τίτου, ὅτι ἀναπέπαυται τὸ πνεῦμα αὐτοῦ ἀπὸ\n\nπάντων ὑμῶν·\nὅτι εἴ τι αὐτῷ ὑπὲρ ὑμῶν κεκαύχημαι, οὐ\n\nκατῃσχύνθην, ἀλλʼ ὡς πάντα ἐν ἀληθείᾳ ἐλαλήσαμεν ὑμῖν,\n\nοὕτως καὶ ἡ καύχησις ἡμῶν ἐπὶ Τίτου ἀλήθεια ἐγενήθη.\nκαὶ τὰ σπλάγχνα αὐτοῦ περισσοτέρως εἰς ὑμᾶς ἐστὶν\n\nἀναμιμνησκομένου τὴν πάντων ὑμῶν ὑπακοήν, ὡς μετὰ\n\nφόβου καὶ τρόμου ἐδέξασθε αὐτόν.\nΧαίρω ὅτι ἐν παντὶ\n\nθαρρῶ ἐν ὑμῖν.\nΓνωρίζομεν δὲ ὑμῖν, ἀδελφοί, τὴν χάριν τοῦ θεοῦ τὴν\n\nδεδομένην ἐν ταῖς ἐκκλησίαις τῆς Μακεδονίας,\nὅτι ἐν\n\nπολλῇ δοκιμῇ θλίψεως ἡ περισσεία τῆς χαρᾶς αὐτῶν καὶ\n\nἡ κατὰ βάθους πτωχεία αὐτῶν ἐπερίσσευσεν εἰς τὸ πλοῦτος\n\nτῆς ἁπλότητος αὐτῶν·\nὅτι κατὰ δύναμιν,\n\nμαρτυρῶ, καὶ\n\nπαρὰ δύναμιν,\nαὐθαίρετοι μετὰ πολλῆς παρακλήσεως δεόμενοι\n\nἡμῶν, τὴν χάριν καὶ τὴν κοινωνίαν τῆς διακονίας τῆς\n\nεἰς τοὺς ἁγίους,—\nκαὶ οὐ καθὼς ἠλπίσαμεν ἀλλʼ ἑαυτοὺς\n\nἔδωκαν πρῶτον τῷ κυρίῳ καὶ ἡμῖν διὰ θελήματος θεοῦ,\nεἰς\n\nτὸ παρακαλέσαι ἡμᾶς Τίτον ἵνα καθὼς προενήρξατο οὕτως\n\nκαὶ ἐπιτελέσῃ εἰς ὑμᾶς καὶ τὴν χάριν ταύτην·\nἀλλʼ ὥσπερ\n\nἐν παντὶ περισσεύετε, πίστει καὶ λόγῳ καὶ γνώσει καὶ\n\n\n\nπάσῃ σπουδῇ καὶ τῇ ἐξ ἡμῶν ἐν ὑμῖν ἀγάπῃ, ἵνα\n\nκαὶ ἐν ταύτῃ τῇ χάριτι περισσεύητε.\nΟὐ\n\nκατʼ ἐπιταγὴν λέγω, ἀλλὰ διὰ τῆς ἑτέρων σπουδῆς καὶ τὸ\n\nτῆς ὑμετέρας ἀγάπης γνήσιον δοκιμάζων·\nγινώσκετε γὰρ\n\nτὴν χάριν τοῦ κυρίου ἡμῶν Ἰησοῦ [Χριστοῦ], ὅτι διʼ ὑμᾶς\n\nἐπτώχευσεν πλούσιος ὤν, ἵνα ὑμεῖς τῇ ἐκείνου πτωχείᾳ\n\nπλουτήσητε.\nκαὶ γνώμην ἐν τούτῳ δίδωμι· τοῦτο γὰρ\n\nὑμῖν συμφέρει, οἵτινες οὐ μόνον τὸ ποιῆσαι ἀλλὰ καὶ τὸ\n\nθέλειν προενήρξασθε ἀπὸ πέρυσι·\nνυνὶ δὲ καὶ τὸ ποιῆσαι\n\nἐπιτελέσατε, ὅπως καθάπερ ἡ προθυμία τοῦ θέλειν οὕτως\n\nκαὶ τὸ ἐπιτελέσαι ἐκ τοῦ ἔχειν.\nεἰ γὰρ ἡ προθυμία πρόκειται,\n\nκαθὸ ἐὰν ἔχῃ εὐπρόσδεκτος, οὐ καθὸ οὐκ ἔχει.\nοὐ\n\n\n\nγὰρ ἵνα ἄλλοις ἄνεσις, ὑμῖν θλίψις·\nἀλλʼ ἐξ ἰσότητος ἐν\n\nτῷ νῦν καιρῷ τὸ ὑμῶν περίσσευμα εἰς τὸ ἐκείνων ὑστέρημα,\n\nἵνα καὶ τὸ ἐκείνων περίσσευμα γένηται εἰς τὸ ὑμῶν\n\nὑστέρημα,\n\nὅπως γένηται ἰσότης·\nκαθὼς γέγραπται\nὉ τὸ πολὺ οὐκ ἐπλεόνασεν, καὶ ὁ τὸ ὀλίγον οὐκ ἠλαττόνησεν.\nΧάρις δὲ τῷ θεῷ τῷ διδόντι τὴν αὐτὴν\n\nσπουδὴν ὑπὲρ ὑμῶν ἐν τῇ καρδίᾳ Τίτου,\nὅτι τὴν μὲν παράκλησιν\n\nἐδέξατο, σπουδαιότερος δὲ ὑπάρχων αὐθαίρετος\n\nἐξῆλθεν πρὸς ὑμᾶς.\nσυνεπέμψαμεν δὲ μετʼ αὐτοῦ τὸν\n\nἀδελφὸν οὗ ὁ ἔπαινος ἐν τῷ εὐαγγελίῳ διὰ πασῶν τῶν\n\nἐκκλησιῶν,—\nοὐ μόνον δὲ ἀλλὰ καὶ χειροτονηθεὶς ὑπὸ τῶν\n\nἐκκλησιῶν συνέκδημος ἡμῶν ἐν τῇ χάριτι ταύτῃ τῇ διακονουμένῃ\n\nὑφʼ ἡμῶν πρὸς τὴν τοῦ κυρίου δόξαν καὶ προθυμίαν\n\nἡμῶν,—\nστελλόμενοι τοῦτο μή τις ἡμᾶς μωμήσηται\n\nἐν τῇ ἁδρότητι ταύτῃ τῇ διακονουμένῃ ὑφʼ ἡμῶν,\nπρονοοῦμεν\nγὰρ\nκαλὰ\nοὐ μόνον\nἐνώπιον Κυρίου\nἀλλὰ\nκαὶ\nἐνώπιον\nἀνθρώπων.\nσυνεπέμψαμεν δὲ αὐτοῖς τὸν ἀδελφὸν\n\nἡμῶν ὃν ἐδοκιμάσαμεν ἐν πολλοῖς πολλάκις σπουδαῖον\n\nὄντα, νυνὶ δὲ πολὺ σπουδαιότερον πεποιθήσει πολλῇ τῇ\n\nεἰς ὑμᾶς.\nεἴτε ὑπὲρ Τίτου, κοινωνὸς ἐμὸς καὶ εἰς ὑμᾶς\n\nσυνεργός· εἴτε ἀδελφοὶ ἡμῶν, ἀπόστολοι ἐκκλησιῶν, δόξα\n\nΧριστοῦ.\nΤὴν οὖν ἔνδειξιν τῆς ἀγάπης ὑμῶν καὶ ἡμῶν\n\nκαυχήσεως ὑπὲρ ὑμῶν εἰς αὐτοὺς ἐνδείξασθε εἰς πρόσωπον\n\nτῶν ἐκκλησιῶν.\nΠερὶ μὲν γὰρ τῆς διακονίας\n\nτῆς εἰς τοὺς ἁγίους περισσόν μοί ἐστιν τὸ γράφειν ὑμῖν,\nοἶδα γὰρ τὴν προθυμίαν ὑμῶν ἣν ὑπὲρ ὑμῶν καυχῶμαι\n\nΜακεδόσιν ὅτι Ἀχαία παρεσκεύασται ἀπὸ πέρυσι, καὶ τὸ\n\nὑμῶν ζῆλος ἠρέθισε τοὺς πλείονας.\nἔπεμψα δὲ τοὺς ἀδελφούς,\n\nἵνα μὴ τὸ καύχημα ἡμῶν τὸ ὑπὲρ ὑμῶν κενωθῇ ἐν\n\nτῷ μέρει τούτῳ, ἵνα καθὼς ἔλεγον παρεσκευασμένοι ἦτε,\nμή πως ἐὰν ἔλθωσιν σὺν ἐμοὶ Μακεδόνες καὶ εὕρωσιν ὑμᾶς\n\nἀπαρασκευάστους καταισχυνθῶμεν ἡμεῖς, ἵνα μὴ λέγωμεν\n\nὑμεῖς, ἐν τῇ ὑποστάσει ταύτῃ.\nἀναγκαῖον οὖν ἡγησάμην\n\nπαρακαλέσαι τοὺς ἀδελφοὺς ἵνα προέλθωσιν εἰς ὑμᾶς καὶ\n\nπροκαταρτίσωσι τὴν προεπηγγελμένην εὐλογίαν ὑμῶν, ταύτην\n\nἑτοίμην εἶναι οὕτως ως εὐλογίαν καὶ μὴ ὡς πλεονεξίαν.\nΤοῦτο δέ, ὁ σπείρων φειδομένως φειδομένως\n\nκαὶ θερίσει, καὶ ὁ σπείρων ἐπʼ εὐλογίαις ἐπʼ εὐλογίαις\n\nκαὶ θερίσει.\nἕκαστος καθὼς προῄρηται τῇ καρδίᾳ,\n\nμὴ ἐκ λύπης ἢ ἐξ ἀνάγκης,\nἱλαρὸν\nγὰρ\nδότην\nἀγαπᾷ\n\nὁ θεός.\nδυνατεῖ δὲ ὁ θεὸς πᾶσαν χάριν περισσεῦσαι εἰς\n\nὑμᾶς, ἵνα ἐν παντὶ πάντοτε πᾶσαν αὐτάρκειαν ἔχοντες\n\nπερισσεύητε εἰς πᾶν ἔργον ἀγαθόν·\n(καθὼς γέγραπται\nἘσκόρπισεν, ἔδωκεν τοῖς πένησιν,ἡ δικαιοσύνη αὐτοῦ μένει εἰς τὸν αἰῶνα·\nὁ δὲ ἐπιχορηγῶν\nσπέρμα τῷ σπείροντι καὶ ἄρτον εἰς βρῶσιν\nχορηγήσει καὶ πληθυνεῖ τὸν σπόρον ὑμῶν καὶ\n\nαὐξήσει\nτὰ γενήματα τῆς δικαιοσύνης ὑμῶν·)\nἐν παντὶ\n\nπλουτιζόμενοι εἰς πᾶσαν ἁπλότητα, ἥτις κατεργάζεται\n\n\n\nδιʼ ἡμῶν εὐχαριστίαν τῷ θεῷ,—\nὅτι ἡ διακονία τῆς λειτουργίας\n\nταύτης οὐ μόνον ἐστὶν προσαναπληροῦσα τὰ\n\nὑστερήματα τῶν ἁγίων, ἀλλὰ καὶ περισσεύουσα διὰ πολλῶν\n\nεὐχαριστιῶν τῷ θεῷ,—\nδιὰ τῆς δοκιμῆς τῆς διακονίας ταύτης\n\nδοξάζοντες τὸν θεὸν ἐπὶ τῇ ὑποταγῇ τῆς ὁμολογίας ὑμῶν\n\nεἰς τὸ εὐαγγέλιον τοῦ χριστοῦ καὶ ἁπλότητι τῆς κοινωνίας\n\nεἰς αὐτοὺς καὶ εἰς πάντας,\nκαὶ αὐτῶν δεήσει ὑπὲρ ὑμῶν\n\nἐπιποθούντων ὑμᾶς διὰ τὴν ὑπερβάλλουσαν χάριν τοῦ\n\nθεοῦ ἐφʼ ὑμῖν.\nΧάρις τῷ θεῷ ἐπὶ τῇ ἀνεκδιηγήτῳ αὐτοῦ\n\nδωρεᾷ.\nΑὐτὸς δὲ ἐγὼ Παῦλος παρακαλῶ ὑμᾶς διὰ τῆς πραΰτητος\n\nκαὶ ἐπιεικίας τοῦ χριστοῦ, ὃς κατὰ πρόσωπον μὲν\n\nταπεινὸς ἐν ὑμῖν,\n\nἀπὼν δὲ θαρρῶ εἰς ὑμᾶς·\nδέομαι δὲ τὸ\n\nμὴ παρὼν θαρρῆσαι τῇ πεποιθήσει ᾗ λογίζομαι τολμῆσαι\n\nἐπί τινας τοὺς λογιζομένους ἡμᾶς ὡς κατὰ σάρκα περιπατοῦντας.\nἘν σαρκὶ γὰρ περιπατοῦντες οὐ κατὰ σάρκα\n\nστρατευόμεθα,—\nτὰ γὰρ ὅπλα τῆς στρατείας ἡμῶν οὐ σαρκικὰ\n\nἀλλὰ δυνατὰ τῷ θεῷ πρὸς καθαίρεσιν ὀχυρωμάτων,—\nλογισμοὺς καθαιροῦντες καὶ πᾶν ὕψωμα ἐπαιρόμενον κατὰ\n\nτῆς γνώσεως τοῦ θεοῦ, καὶ αἰχμαλωτίζοντες πᾶν νόημα εἰς\n\nτὴν ὑπακοὴν τοῦ χριστοῦ,\nκαὶ ἐν ἑτοίμῳ ἔχοντες ἐκδικῆσαι\n\nπᾶσαν παρακοήν, ὅταν πληρωθῇ ὑμῶν ἡ ὑπακοή.\nΤὰ\n\nκατὰ πρόσωπον βλέπετε. εἴ τις πέποιθεν ἑαυτῷ Χριστοῦ\n\nεἶναι, τοῦτο λογιζέσθω πάλιν ἐφʼ ἑαυτοῦ ὅτι καθὼς αὐτὸς\n\n\n\nΧριστοῦ οὕτως καὶ ἡμεῖς.\nἐάν τε γὰρ περισσότερόν τι\n\nκαυχήσωμαι περὶ τῆς ἐξουσίας ἡμῶν, ἧς ἔδωκεν ὁ κύριος\n\nεἰς οἰκοδομὴν καὶ οὐκ εἰς καθαίρεσιν ὑμῶν, οὐκ αἰσχυνθήσομαι,\nἵνα μὴ δόξω ὡς ἂν ἐκφοβεῖν ὑμᾶς διὰ τῶν ἐπιστολῶν·\nὅτι Αἱ ἐπιστολαὶ μέν,\n\n\n\nφησίν, βαρεῖαι καὶ ἰσχυραί,\n\nἡ δὲ παρουσία τοῦ σώματος ἀσθενὴς καὶ ὁ λόγος ἐξουθενημένος.\nτοῦτο λογιζέσθω ὁ τοιοῦτος,\n\nὅτι οἷοί ἐσμεν τῷ\n\nλόγῳ διʼ ἐπιστολῶν ἀπόντες, τοιοῦτοι καὶ παρόντες τῷ\n\nἔργῳ.\nΟὐ γὰρ τολμῶμεν ἐνκρῖναι ἢ συνκρῖναι ἑαυτούς\n\nτισιν τῶν ἑαυτοὺς συνιστανόντων· ἀλλὰ αὐτοὶ ἐν ἑαυτοῖς\n\nἑαυτοὺς μετροῦντες καὶ συνκρίνοντες ἑαυτοὺς ἑαυτοῖς οὐ\n\nσυνιᾶσιν.\nἡμεῖς δὲ οὐκ εἰς τὰ ἄμετρα καυχησόμεθα, ἀλλὰ\n\nκατὰ τὸ μέτρον τοῦ κανόνος οὗ ἐμέρισεν ἡμῖν ὁ θεὸς\n\nμέτρου,\n\nἐφικέσθαι ἄχρι καὶ ὑμῶν·—\nοὐ γὰρ ὡς μὴ ἐφικνούμενοι\n\nεἰς ὑμᾶς ὑπερεκτείνομεν ἑαυτούς, ἄχρι γὰρ καὶ ὑμῶν\n\nἐφθάσαμεν ἐν τῷ εὐαγγελίῳ τοῦ χριστοῦ·—\nοὐκ εἰς τὰ\n\nἄμετρα καυχώμενοι ἐν ἀλλοτρίοις κόποις, ἐλπίδα δὲ ἔχοντες\n\nαὐξανομένης τῆς πίστεως ὑμῶν ἐν ὑμῖν μεγαλυνθῆναι κατὰ\n\nτὸν κανόνα ἡμῶν εἰς περισσείαν,\nεἰς τὰ ὑπερέκεινα ὑμῶν\n\nεὐαγγελίσασθαι, οὐκ ἐν ἀλλοτρίῳ κανόνι εἰς τὰ ἕτοιμα\n\nκαυχήσασθαι.\nὉ δὲ\nκαυχώμενος ἐν Κυρίῳ καυχάσθω·\nοὐ γὰρ ὁ ἑαυτὸν συνιστάνων,\n\nἐκεῖνός ἐστιν δόκιμος, ἀλλὰ\n\nὃν ὁ κύριος συνίστησιν.\nὌφελον ἀνείχεσθέ μου μικρόν τι ἀφροσύνης· ἀλλὰ καὶ\n\nἀνέχεσθέ μου.\nζηλῶ γὰρ ὑμᾶς θεοῦ ζήλῳ, ἡρμοσάμην\n\nγὰρ ὑμᾶς ἑνὶ ἀνδρὶ παρθένον ἁγνὴν παραστῆσαι τῷ χριστῷ·\nφοβοῦμαι δὲ μή πως, ὡς\nὁ ὄφις ἐξηπάτησεν\nΕὕαν ἐν τῇ\n\nπανουργίᾳ αὐτοῦ, φθαρῇ τὰ νοήματα ὑμῶν ἀπὸ τῆς ἁπλότητος\n\n[καὶ τῆς ἁγνότητος] τῆς εἰς τὸν χριστόν.\nεἰ μὲν\n\nγὰρ ὁ ἐρχόμενος ἄλλον Ἰησοῦν κηρύσσει ὃν οὐκ ἐκηρύξαμεν,\n\nἢ πνεῦμα ἕτερον λαμβάνετε ὃ οὐκ ἐλάβετε, ἢ\n\nεὐαγγέλιον ἕτερον ὃ οὐκ ἐδέξασθε, καλῶς ἀνέχεσθε.\nλογίζομαι γὰρ μηδὲν ὑστερηκέναι τῶν ὑπερλίαν ἀποστόλων·\nεἰ δὲ καὶ ἰδιώτης τῷ λόγῳ,\n\nἀλλʼ οὐ τῇ γνώσει, ἀλλʼ ἐν\n\nπαντὶ φανερώσαντες ἐν πᾶσιν εἰς ὑμᾶς.\nἪ\n\nἁμαρτίαν ἐποίησα ἐμαυτὸν ταπεινῶν ἵνα ὑμεῖς ὑψωθῆτε,\n\nὅτι δωρεὰν τὸ τοῦ θεοῦ εὐαγγέλιον εὐηγγελισάμην ὑμῖν;\nἄλλας ἐκκλησίας ἐσύλησα λαβὼν ὀψώνιον πρὸς τὴν ὑμῶν\n\nδιακονίαν,\nκαὶ παρὼν πρὸς ὑμᾶς καὶ ὑστερηθεὶς οὐ κατενάρκησα\n\n\n\nοὐθενός· τὸ γὰρ ὑστέρημά μου προσανεπλήρωσαν\n\nοἱ ἀδελφοὶ ἐλθόντες ἀπὸ Μακεδονίας· καὶ ἐν παντὶ\n\nἀβαρῆ ἐμαυτὸν ὑμῖν ἐτήρησα καὶ τηρήσω.\nἔστιν ἀλήθεια Χριστοῦ ἐν ἐμοὶ ὅτι ἡ καύχησις αὕτη οὐ φραγήσεται\n\nεἰς ἐμὲ ἐν τοῖς κλίμασι τῆς Ἀχαίας.\n\nδιὰ τί;\nὅτι οὐκ ἀγαπῶ\n\nὑμᾶς; ὁ θεὸς οἶδεν.\nὋ δὲ ποιῶ καὶ ποιήσω,\n\nἵνα ἐκκόψω τὴν ἀφορμὴν τῶν θελόντων ἀφορμήν, ἵνα ἐν ᾧ\n\nκαυχῶνται εὑρεθῶσιν καθὼς καὶ ἡμεῖς.\nοἱ γὰρ τοιοῦτοι\n\nψευδαπόστολοι, ἐργάται δόλιοι, μετασχηματιζόμενοι εἰς\n\nἀποστόλους Χριστοῦ·\nκαὶ οὐ θαῦμα,\n\nαὐτὸς γὰρ ὁ Σατανᾶς\n\nμετασχηματίζεται εἰς ἄγγελον φωτός·\nοὐ μέγα οὖν εἰ καὶ\n\nοἱ διάκονοι αὐτοῦ μετασχηματίζονται ὡς διάκονοι δικαιοσύνης,\n\nὧν τὸ τέλος ἔσται κατὰ τὰ ἔργα αὐτῶν.\nΠάλιν λέγω, μή τίς με δόξῃ ἄφρονα εἶναι·—εἰ δὲ μήγε,\n\nκἂν ὡς ἄφρονα δέξασθέ με, ἵνα κἀγὼ μικρόν τι καυχήσωμαι·\nὃ λαλῶ οὐ κατὰ κύριον λαλῶ,\n\nἀλλʼ ὡς ἐν ἀφροσύνῃ,\n\nἐν ταύτῃ τῇ ὑποστάσει τῆς καυχήσεως.\nἐπεὶ πολλοὶ\n\nκαυχῶνται κατὰ [τὴν] σάρκα, κἀγὼ καυχήσομαι.\nἡδέως\n\nγὰρ ἀνέχεσθε τῶν ἀφρόνων φρόνιμοι ὄντες·\nἀνέχεσθε γὰρ\n\nεἴ τις ὑμᾶς καταδουλοῖ, εἴ τις κατεσθίει, εἴ τις λαμβάνει,\n\nεἴ τις ἐπαίρεται, εἴ τις εἰς πρόσωπον ὑμᾶς δέρει.\nκατὰ\n\nἀτιμίαν λέγω, ὡς ὅτι ἡμεῖς ἠσθενήκαμεν· ἐν ᾧ δʼ ἄν τις\n\nτολμᾷ, ἐν ἀφροσύνῃ λέγω, τολμῶ κἀγώ.\nἘβραῖοί εἰσιν;\n\nκἀγώ. Ἰσραηλεῖταί εἰσιν; κἀγώ. σπέρμα Ἀβραάμ εἰσιν;\n\nκἀγώ. διάκονοι Χριστοῦ εἰσίν;\nπαραφρονῶν λαλῶ, ὕπερ\n\nἐγώ· ἐν κόποις περισσοτέρως, ἐν φυλακαῖς περισσοτέρως,\n\nἐν πληγαῖς ὑπερβαλλόντως,\n\nἐν θανάτοις πολλάκις·\nὑπὸ\n\nἸουδαίων πεντάκις τεσσεράκοντα παρὰ μίαν ἔλαβον,\nτρὶς\n\nἐραβδίσθην, ἅπαξ ἐλιθάσθην, τρὶς ἐναυάγησα, νυχθήμερον\n\nἐν τῷ βυθῷ πεποίηκα· ὁδοιπορίαις πολλάκις,\nκινδύνοις\n\nποταμῶν, κινδύνοις λῃστῶν, κινδύνοις ἐκ γένους, κινδύνοις\n\nἐξ ἐθνῶν, κινδύνοις ἐν πόλει, κινδύνοις ἐν ἐρημίᾳ, κινδύνοις\n\nἐν θαλάσσῃ,\n\nκινδύνοις ἐν ψευδαδέλφοις,\nκόπῳ καὶ μόχθῳ, ἐν\n\nἀγρυπνίαις πολλάκις, ἐν λιμῷ καὶ δίψει, ἐν νηστείαις πολλάκις,\n\nἐν ψύχει καὶ γυμνότητι·\nχωρὶς τῶν παρεκτὸς ἡ\n\nἐπίστασίς μοι ἡ καθʼ ἡμέραν, ἡ μέριμνα πασῶν τῶν ἐκκλησιῶν.\n\nτίς ἀσθενεῖ, καὶ οὐκ ἀσθενῶ;\nτίς σκανδαλίζεται,\n\nκαὶ οὐκ ἐγὼ πυροῦμαι;\nεἰ καυχᾶσθαι δεῖ,\n\nτὰ τῆς ἀσθενείας\n\n[μου] καυχήσομαι.\nὁ θεὸς καὶ πατὴρ τοῦ κυρίου\n\nἸησοῦ οἶδεν, ὁ ὢν εὐλογητὸς εἰς τοὺς αἰῶνας, ὅτι οὐ ψεύδομαι.\nἐν Δαμασκῷ ὁ ἐθνάρχης Ἁρέτα τοῦ βασιλέως\n\nἐφρούρει τὴν πόλιν Δαμασκηνῶν πιάσαι με,\nκαὶ διὰ\n\nθυρίδος ἐν σαργάνῃ ἐχαλάσθην διὰ τοῦ τείχους καὶ ἐξέφυγον\n\nτὰς χεῖρας αὐτοῦ.\nΚαυχᾶσθαι δεῖ· οὐ\n\nσυμφέρον μέν, ἐλεύσομαι δὲ εἰς ὀπτασίας καὶ ἀποκαλύψεις\n\nΚυρίου.\nοἶδα ἄνθρωπον ἐν Χριστῷ πρὸ ἐτῶν δεκατεσσάρων,\n\n—εἴτε ἐν σώματι οὐκ οἶδα, εἴτε ἐκτὸς τοῦ σώματος\n\nοὐκ οἶδα, ὁ θεὸς οἶδεν, —ἁρπαγέντα τὸν τοιοῦτον ἕως τρίτου\n\nοὐρανοῦ.\nκαὶ οἶδα τὸν τοιοῦτον ἄνθρωπον,—εἴτε ἐν σώματι\n\nεἴτε χωρὶς τοῦ σώματος [οὐκ οἶδα,] ὁ θεὸς οἶδεν,\n—ὅτι\n\nἡρπάγη εἰς τὸν παράδεισον καὶ ἤκουσεν ἄρρητα ῥήματα ἃ\n\nοὐκ ἐξὸν ἀνθρώπῳ λαλῆσαι.\nὑπὲρ τοῦ τοιούτου καυχήσομαι,\n\nὑπὲρ δὲ ἐμαυτοῦ οὐ καυχήσομαι εἰ μὴ ἐν ταῖς ἀσθενείαις.\nἐὰν γὰρ θελήσω καυχήσασθαι,\n\nοὐκ ἔσομαι ἄφρων,\n\nἀλήθειαν γὰρ ἐρῶ· φείδομαι δέ, μή τις εἰς ἐμὲ λογίσηται\n\nὑπὲρ ὃ βλέπει με ἢ ἀκούει ἐξ ἐμοῦ,\nκαὶ τῇ ὑπερβολῇ τῶν\n\nἀποκαλύψεων. διὸ ἵνα μὴ ὑπεραίρωμαι, ἐδόθη μοι σκόλοψ\n\nτῇ σαρκί, ἄγγελος Σατανᾶ, ἵνα με κολαφίζῃ, ἵνα μὴ\n\nὑπεραίρωμαι.\nὑπὲρ τούτου τρὶς τὸν κύριον παρεκάλεσα\n\nἵνα ἀποστῇ ἀπʼ ἐμοῦ· καὶ εἴρηκέν μοι Ἀρκεῖ σοι ἡ χάρις\n\nμου· ἡ γὰρ δύναμις ἐν ἀσθενείᾳ τελεῖται.\nἭδιστα\n\nοὖν μᾶλλον καυχήσομαι ἐν ταῖς ἀσθενείαις, ἵνα\n\nἐπισκηνώσῃ ἐπʼ ἐμὲ ἡ δύναμις τοῦ χριστοῦ.\nδιὸ εὐδοκῶ\n\n\n\nἐν ἀσθενείαις, ἐν ὕβρεσιν, ἐν ἀνάγκαις, ἐν διωγμοῖς καὶ\n\nστενοχωρίαις, ὑπὲρ Χριστοῦ· ὅταν γὰρ ἀσθενῶ, τότε\n\nδυνατός εἰμι.\nΓέγονα ἄφρων· ὑμεῖς με ἠναγκάσατε· ἐγὼ γὰρ ὤφειλον\n\n\n\nὑφʼ ὑμῶν συνίστασθαι. οὐδὲν γὰρ ὑστέρησα τῶν ὑπερλίαν\n\nἀποστόλων,\n\nεἰ καὶ οὐδέν εἰμι·\nτὰ μὲν σημεῖα τοῦ\n\nἀποστόλου κατειργάσθη ἐν ὑμῖν ἐν πάσῃ ὑπομονῇ, σημείοις\n\n[τε] καὶ τέρασιν καὶ δυνάμεσιν.\nτί γάρ ἐστιν ὃ\n\nἡσσώθητε ὑπὲρ τὰς λοιπὰς ἐκκλησίας, εἰ μὴ ὅτι αὐτὸς\n\nἐγὼ οὐ κατενάρκησα ὑμῶν; χαρίσασθέ μοι τὴν ἀδικίαν\n\nταύτην.\nἸδοὺ τρίτον τοῦτο ἑτοίμως ἔχω ἐλθεῖν\n\nπρὸς ὑμᾶς, καὶ οὐ καταναρκήσω· οὐ γὰρ ζητῶ τὰ ὑμῶν\n\nἀλλὰ ὑμᾶς, οὐ γὰρ ὀφείλει τὰ τέκνα τοῖς γονεῦσιν θησαυρίζειν,\n\nἀλλὰ οἱ γονεῖς τοῖς τέκνοις.\nἐγὼ δὲ ἥδιστα δαπανήσω καὶ ἐκδαπανηθήσομαι ὑπὲρ τῶν ψυχῶν ὑμῶν. εἰ\n\nπερισσοτέρως ὑμᾶς ἀγαπῶ,\n\nἧσσον ἀγαπῶμαι;\nἜστω\n\nδέ, ἐγὼ οὐ κατεβάρησα ὑμᾶς· ἀλλὰ ὑπάρχων πανοῦργος\n\nδόλῳ ὑμᾶς ἔλαβον.\nμή τινα ὧν ἀπέσταλκα πρὸς ὑμᾶς,\n\nδιʼ αὐτοῦ ἐπλεονέκτησα ὑμᾶς;\nπαρεκάλεσα Τίτον καὶ συναπέστειλα τὸν ἀδελφόν· μήτι ἐπλεονέκτησεν ὑμᾶς Τίτος;\n\nοὐ τῷ αὐτῷ πνεύματι περιεπατήσαμεν; οὐ τοῖς αὐτοῖς\n\nἴχνεσιν;\nΠάλαι δοκεῖτε ὅτι ὑμῖν ἀπολογούμεθα;\n\nκατέναντι θεοῦ ἐν Χριστῷ λαλοῦμεν. τὰ δὲ πάντα,\n\nἀγαπητοί, ὑπὲρ τῆς ὑμῶν οἰκοδομῆς,\nφοβοῦμαι γὰρ μή πως ἐλθὼν οὐχ οἵους θέλω εὕρω ὑμᾶς, κἀγὼ εὑρεθῶ ὑμῖν\n\nοἷον οὐ θέλετε, μή πως ἔρις, ζῆλος, θυμοί, ἐριθίαι, καταλαλιαί,\n\nψιθυρισμοί, φυσιώσεις, ἀκαταστασίαι·\nμὴ πάλιν\n\nἐλθόντος μου ταπεινώσῃ με ὁ θεός μου πρὸς ὑμᾶς, καὶ\n\nπενθήσω πολλοὺς τῶν προημαρτηκότων καὶ μὴ μετανοησάντων\n\nἐπὶ τῇ ἀκαθαρσίᾳ καὶ πορνείᾳ καὶ ἀσελγείᾳ ᾗ\n\nἔπραξαν.\nΤρίτον τοῦτο ἔρχομαι πρὸς ὑμᾶς·\n\nἐπὶ στόματος δύο μαρτύρων καὶ τριῶν σταθήσεται πᾶν ῥῆμα.\nπροείρηκα καὶ προλέγω ὡς παρὼν τὸ δεύτερον\n\nκαὶ ἀπὼν νῦν τοῖς προημαρτηκόσιν καὶ τοῖς λοιποῖς πᾶσιν,\n\nὅτι ἐὰν ἔλθω εἰς τὸ πάλιν οὐ φείσομαι,\nἐπεὶ δοκιμὴν\n\nζητεῖτε τοῦ ἐν ἐμοὶ λαλοῦντος χριστοῦ· ὃς εἰς ὑμᾶς\n\nοὐκ ἀσθενεῖ ἀλλὰ δυνατεῖ ἐν ὑμῖν,\nκαὶ γὰρ ἐσταυρώθη ἐξ\n\nἀσθενείας, ἀλλὰ ζῇ ἐκ δυνάμεως θεοῦ. καὶ γὰρ ἡμεῖς\n\nἀσθενοῦμεν ἐν αὐτῷ, ἀλλὰ ζήσομεν σὺν αὐτῷ ἐκ δυνάμεως\n\nθεοῦ [εἰς ὑμᾶς].\nἙαυτοὺς πειράζετε εἰ ἐστὲ ἐν τῇ πίστει,\n\nἑαυτοὺς δοκιμάζετε· ἢ οὐκ ἐπιγινώσκετε ἑαυτοὺς ὅτι Ἰησοῦς\n\nΧριστὸς ἐν ὑμῖν; εἰ μήτι ἀδόκιμοί ἐστε.\nἐλπίζω δὲ\n\nὅτι γνώσεσθε ὅτι ἡμεῖς οὐκ ἐσμὲν ἀδόκιμοι.\nεὐχόμεθα δὲ\n\nπρὸς τὸν θεὸν μὴ ποιῆσαι ὑμᾶς κακὸν μηδέν, οὐχ ἵνα ἡμεῖς\n\nδόκιμοι φανῶμεν, ἀλλʼ ἵνα ὑμεῖς τὸ καλὸν ποιῆτε, ἡμεῖς δὲ\n\nὡς ἀδόκιμοι ὦμεν.\nοὐ γὰρ δυνάμεθά τι κατὰ τῆς ἀληθείας,\n\nἀλλὰ ὑπὲρ τῆς ἀληθείας.\nχαίρομεν γὰρ ὅταν ἡμεῖς\n\nἀσθενῶμεν, ὑμεῖς δὲ δυνατοὶ ἦτε· τοῦτο καὶ εὐχόμεθα, τὴν\n\nὑμῶν κατάρτισιν.\nΔιὰ τοῦτο ταῦτα ἀπὼν γράφω, ἵνα\n\nπαρὼν μὴ ἀποτόμως χρήσωμαι κατὰ τὴν ἐξουσίαν ἣν ὁ\n\nκύριος ἔδωκέν μοι, εἰς οἰκοδομὴν καὶ οὐκ εἰς καθαίρεσιν.\nΛοιπόν, ἀδελφοί, χαίρετε, καταρτίζεσθε, παρακαλεῖσθε,\n\nτὸ αὐτὸ φρονεῖτε, εἰρηνεύετε, καὶ ὁ θεὸς τῆς ἀγάπης καὶ\n\nεἰρήνης ἔσται μεθʼ ὑμῶν.\nἈσπάσασθε ἀλλήλους ἐν ἁγίῳ\n\nφιλήματι. Ἀσπάζονται ὑμᾶς οἱ ἅγιοι πάντες.\nἩ χάρις τοῦ κυρίου Ἰησοῦ [Χριστοῦ] καὶ ἡ ἀγάπη\n\nτοῦ θεοῦ καὶ ἡ κοινωνία τοῦ ἁγίου πνεύματος μετὰ πάντων\n\nὑμῶν.\n"};
