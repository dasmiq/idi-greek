var sequence = {"name":"New Testament. To the Hebrews","data":"ΠΟΛΥΜΕΡΩΣ ΚΑΙ ΠΟΛΥΤΡΟΠΩΣ πάλαι ὁ θεὸς\n\nλαλήσας τοῖς πατράσιν ἐν τοῖς προφήταις\nἐπʼ ἐσχάτου\n\nτῶν ἡμερῶν τούτων ἐλάλησεν ἡμῖν ἐν υἱῷ, ὃν ἔθηκεν\n\nκληρονόμον πάντων,\n\nδιʼ οὗ καὶ ἐποίησεν τοὺς αἰῶνας·\nὃς\n\nὢν ἀπαύγασμα τῆς δόξης καὶ χαρακτὴρ τῆς ὑποστάσεως\n\nαὐτοῦ, φέρων τε τὰ πάντα τῷ ῥήματι τῆς δυνάμεως αὐτοῦ,\n\nκαθαρισμὸν τῶν ἁμαρτιῶν ποιησάμενος\nἐκάθισεν ἐν δεξιᾷ\nτῆς μεγαλωσύνης ἐν ὑψηλοῖς,\nτοσούτῳ κρείττων\n\nγενόμενος τῶν ἀγγέλων ὅσῳ διαφορώτερον παρʼ αὐτοὺς\n\nκεκληρονόμηκεν ὄνομα.\nΤίνι γὰρ εἶπέν ποτε\n\nτῶν ἀγγέλων\nΥἱός μου εἶ ξύ, ἐγὼ σήμερον γεγέννηκά σε,\n\nκαὶ πάλιν\nἘγὼ ἔσομαι αὐτῷ εἰς πατέρα, καὶ αὐτὸς ἔσται μοιεἰς υἱόν;\nὅταν δὲ πάλιν εἰσαγάγῃ τὸν πρωτότοκον εἰς τὴν οἰκουμένην,\n\nλέγει\nΚαὶ προσκυνησάτωσαν αὐτῷ πάντες ἄγγελοι θεοῦ.\nκαὶ πρὸς μὲν τοὺς ἀγγέλους λέγει\nὉ ποιῶν τοὺς ἀγγέλους αὐτοῦ πνεύματα,καὶ τοὺς λειτουργοὺς αὐτοῦ πυρὸς φλόγα·\nπρὸς δὲ τὸν υἱόν\n\nὉ θρόνος σου ὁ θεὸς εἰς τὸν αἰῶνα [τοῦ αἰῶνος],\nκαὶ ἡ\nῥάβδος\nτῆς\nεὐθύτητος ῥάβδος τῆς βασιλείας\nαὐτοῦ.\nἠγάπησας δικαιοσύνην καὶ ἐμίσησας ἀνομίαν·διὰ τοῦτο ἔχρισέν σε ὁ θεός, ὁ θεός σου, ἔλαιονἀγαλλιάσεως παρα· τοὺς μετόχους σου·\nκαί\nΣὺ κατʼ ἀρχάς, κύριε, τὴν γῆν ἐθεμελίωσας,καὶ ἔργα τῶν χειρῶν σού εἰσιν οἱ οὐρανοί·\nαὐτοὶ ἀπολοῦνται, σὺ δὲ διαμένεις·καὶ πάντες ὡς ἱμάτιον παλαιωθήσονται,\nκαὶ ὡσεὶ περιβόλαιον ἑλίξεις αὐτούς,\nὡς ἱμάτιον\nκαὶ ἀλλαγήσονται·\nσὺ δὲ ὁ αὐτὸς εἶ, καὶ τὰ ἔτη σου οὐκ ἐκλείψουσιν.\nπρὸς τίνα δὲ τῶν ἀγγέλων εἴρηκέν ποτε\nΚάθου ἐκ δεξιῶν μουἕως ἂν θῶ τοὺς ἐχθρούς σου ὑποπόδιον τῶν ποδῶν σου;\nοὐχὶ πάντες εἰσὶν λειτουργικὰ πνεύματα εἰς διακονίαν\n\nἀποστελλόμενα διὰ τοὺς μέλλοντας κληρονομεῖν σωτηρίαν;\nΔιὰ τοῦτο δεῖ περισσοτέρως προσέχειν\n\nἡμᾶς τοῖς ἀκουσθεῖσιν, μή ποτε παραρυῶμεν.\nεἰ γὰρ\n\nὁ διʼ ἀγγέλων λαληθεὶς λόγος ἐγένετο βέβαιος, καὶ πᾶσα\n\nπαράβασις καὶ παρακοὴ ἔλαβεν ἔνδικον μισθαποδοσίαν,\nπῶς ἡμεῖς ἐκφευξόμεθα τηλικαύτης ἀμελήσαντες σωτηρίας,\n\nἥτις, ἀρχὴν λαβοῦσα λαλεῖσθαι διὰ τοῦ κυρίου,\n\nὑπὸ τῶν ἀκουσάντων εἰς ἡμᾶς ἐβεβαιώθη,\nσυνεπιμαρτυροῦντος\n\nτοῦ θεοῦ σημείοις τε καὶ τέρασιν καὶ ποικίλαις\n\nδυνάμεσιν καὶ πνεύματος ἁγίου μερισμοῖς κατὰ τὴν\n\nαὐτοῦ θέλησιν;\nΟὐ γὰρ ἀγγέλοις ὑπέταξεν τὴν οἰκουμένην τὴν μέλλουσαν,\n\nπερὶ ἧς λαλοῦμεν·\nδιεμαρτύρατο δέ πού τις\n\nλέγων\nΤί ἐστιν ἄνθρωπος ὅτι μιμνήσκῃ αὐτοῦ,\nἢ υἱὸς ἀνθρώπου ὅτι ἐπισκέπτῃ αὐτόν;\nἠλάττωσας αὐτὸν βραχύ τι παρʼ ἀγγέλους,δόξῃ καὶ τιμῇ ἐστεφάνωσας αὐτόν,\n[καὶ κατέστησας αὐτὸν ἐπὶ τὰ ἔργα τῶν χειρῶν σου,]\nπάντα ὑπέταξας ὑποκάτω τῶν ποδῶν αὐτού·\nἐν τῷ γὰρ\nὑποτάξαι\n[αὐτῷ] τὰ\nπάντα\nοὐδὲν ἀφῆκεν\n\nαὐτῷ ἀνυπότακτον. νῦν δὲ οὔπω ὁρῶμεν αὐτῷ τὰ\nπάντα ὑποτεταγμένα·\nτὸν δὲ\nβραχύ τι παρʼ ἀγγέλους ἠλαττωμένον\nβλέπομεν Ἰησοῦν διὰ τὸ πάθημα τοῦ\n\n\n\nθανάτου\nδόξῃ καὶ τιμῇ ἐστεφανωμένον,\nὅπως χάριτι\n\nθεοῦ ὑπὲρ παντὸς γεύσηται θανάτου.\nἜπρεπεν γὰρ αὐτῷ,\n\nδιʼ ὃν τὰ πάντα καὶ διʼ οὗ τὰ πάντα, πολλοὺς υἱοὺς\n\nεἰς δόξαν ἀγαγόντα τὸν ἀρχηγὸν τῆς σωτηρίας αὐτῶν\n\nδιὰ παθημάτων τελειῶσαι.\nὅ τε γὰρ ἁγιάζων καὶ οἱ\n\nἁγιαζόμενοι ἐξ ἑνὸς πάντες· διʼ ἣν αἰτίαν οὐκ ἐπαισχύνεται\nἀδελφοὺς\nαὐτοὺς καλεῖν,\nλέγων\nἈπαγγελῶ τὸ ὄνομά σου τοῖς ἀδελφοῖς μου,ἐν μέσῳ ἐκκλησίας ὑμνήσω σε·\nκαὶ πάλιν\nἘγὼ ἔσομαι πεποιθὼς ἐπʼ αὐτῷ·\n\nκαὶ πάλιν\nἸδοὺ ἐγὼ καὶ τὰ παιδία ἅ μοι ἔδωκεν ὁ θεός.\nἐπεὶ οὖν\nτὰ παιδία\nκεκοινώνηκεν αἵματος καὶ σαρκός,\n\nκαὶ αὐτὸς παραπλησίως μετέσχεν τῶν αὐτῶν, ἵνα διὰ\n\nτοῦ θανάτου καταργήσῃ τὸν τὸ κράτος ἔχοντα τοῦ θανάτου,\n\nτοῦτʼ ἔστι τὸν διάβολον,\nκαὶ ἀπαλλάξῃ τούτους,\n\nὅσοι φόβῳ θανάτου διὰ παντὸς τοῦ ζῇν ἔνοχοι ἦσαν\n\nδουλείας.\nοὐ γὰρ δή που ἀγγέλων ἐπιλαμβάνεται,\n\nἀλλὰ σπέρματος Ἀβραὰμ ἐπιλαμβάνεται.\nὅθεν ὤφειλεν\n\nκατὰ πάντα\nτοῖς ἀδελφοῖς\nὁμοιωθῆναι, ἵνα ἐλεήμων\n\nγένηται καὶ πιστὸς ἀρχιερεὺς τὰ πρὸς τὸν θεόν, εἰς\n\nτὸ ἱλάσκεσθαι τὰς ἁμαρτίας τοῦ λαοῦ·\nἐν ᾧ γὰρ\n\nπέπονθεν αὐτὸς πειρασθείς, δύναται τοῖς πειραζομένοις\n\nβοηθῆσαι.\nὍθεν, ἀδελφοὶ ἅγιοι, κλήσεως ἐπουρανίου μέτοχοι,\n\nκατανοήσατε τὸν ἀπόστολον καὶ ἀρχιερέα τῆς ὁμολογίας\n\nἡμῶν Ἰησοῦν,\nπιστὸν\nὄντα τῷ ποιήσαντι αὐτὸν ὡς καὶ\nΜωυσῆς ἐν [ὅλῳ] τῷ οἴκῳ αὐτοῦ.\nπλείονος γὰρ\n\nοὗτος δόξης παρὰ Μωυσῆν ἠξίωται καθʼ ὅσον πλείονα\n\nτιμὴν ἔχει τοῦ οἴκου ὁ κατασκευάσας αὐτόν·\nπᾶς γὰρ\n\nοἶκος κατασκευάζεται ὑπό τινος, ὁ δὲ πάντα κατασκευάσας\n\nθεός.\nκαὶ\nΜωυσῆς\nμὲν\nπιστὸς ἐν ὅλῳ τῷ οἴκῳ αὐτοῦ\nὡς\nθεράπων\nεἰς μαρτύριον τῶν λαληθησομένων,\nΧριστὸς δὲ ὡς υἱὸς ἐπὶ\nτὸν οἶκον αὐτοῦ·\nοὗ οἶκός ἐσμεν\n\nἡμεῖς, ἐὰν τὴν παρρησίαν καὶ τὸ καύχημα τῆς ἐλπίδος\n\n[μέχρι τέλους βεβαίαν] κατάσχωμεν.\nΔιό,\n\nκαθὼς λέγει τὸ πνεῦμα τὸ ἅγιον\nΣήμερον ἐὰν τῆς φωνῆς αὐτοῦ ἀκούσητε,\nμὴ σκληρύνητε τὰς καρδίας ὑμῶν ὡς ἐν τῷ παραπικρασμῷ,κατὰ τὴν ἡμέραν τοῦ πειρασμοῦ ἐν τῇ ἐρήμῳ,\nοὗ ἐπείρασαν οἱ πατέρες ὑμῶν ἐν δοκιμασίᾳκαὶ εἶδον τὰ ἔργα μου\nτεσσεράκοντα ἔτη·\n\nδιὸ προσώχθισα τῇ γενεᾷ ταύτῃκαὶ εἶπον Ἀεὶ πλανῶνται τῇ καρδίᾳ·αὐτοὶ δὲ οὐκ ἔγνωσαν τὰς ὁδούς μου·\nὡς ὤμοσα ἐν τῇ ὀργῇ μουΕἰ εἰσελεύσονται εἰς τὴν κατάπαυσίν μου·\nβλέπετε, ἀδελφοί, μή ποτε ἔσται ἔν τινι ὑμῶν καρδία\n\nπονηρὰ ἀπιστίας ἐν τῷ ἀποστῆναι ἀπὸ θεοῦ ζῶντος,\nἀλλὰ παρακαλεῖτε ἑαυτοὺς καθʼ ἑκάστην ἡμέραν,\n\nἄχρις\n\nοὗ τό\nΣήμερον\nκαλεῖται, ἵνα μὴ\nσκληρυνθῇ\nτις ἐξ\n\nὑμῶν ἀπάτῃ τῆς ἁμαρτίας·\nμέτοχοι γὰρ τοῦ χριστοῦ\n\nγεγόναμεν, ἐάνπερ τὴν ἀρχὴν τῆς ὑποστάσεως μέχρι\n\nτέλους βεβαίαν κατάσχωμεν.\nἐν τῷ λέγεσθαι\nΣήμερον ἐὰν τῆς φωνῆς αὐτοῦ ἀκούσητε,Μὴ σκληρύνητε τὰς καρδίας ὑμῶν ὡς ἐν τῷ παρα-πικρασμῷ.\nτίνες γὰρ ἀκούσαντες\nπαρεπίκραναν;\nἀλλʼ οὐ πάντες\n\nοἱ ἐξελθόντες ἐξ Αἰγύπτου διὰ Μωυσέως;\nτίσιν δὲ\nπροσώχθισεν τεσσεράκοντα ἔτη;\nοὐχὶ τοῖς ἁμαρτήσασιν,\n\nὧν\nτὰ κῶλα ἔπεσεν ἐν τῇ ἐρήμῳ;\nτίσιν δὲ\nὤμοσεν μὴ εἰσελεύσεσθαι εἰς τὴν κατάπαυσιν αὐτοῦ\nεἰ μὴ\n\nτοῖς ἀπειθήσασιν;\nκαὶ βλέπομεν ὅτι οὐκ ἠδυνήθησαν\nεἰσελθεῖν\nδιʼ ἀπιστίαν.\nφοβηθῶμεν οὖν μή ποτε καταλειπομένης\n\nἐπαγγελίας\nεἰσελθεῖν εἰς τὴν κατάπαυσιν αὐτοῦ\nδοκῇ τις ἐξ ὑμῶν ὑστερηκέναι·\nκαὶ γάρ ἐσμεν\n\nεὐηγγελισμένοι καθάπερ κἀκεῖνοι, ἀλλʼ οὐκ ὠφέλησεν\n\n\n\nὁ λόγος τῆς ἀκοῆς ἐκείνους, μὴ συνκεκερασμένους τῇ\n\n\n\nπίστει τοῖς ἀκούσασιν.\nΕἰσερχόμεθα\nγὰρ\nεἰς [τὴν] κατάπαυσιν\nοἱ πιστεύσαντες, καθὼς εἴρηκεν\nὩς ὤμοσα ἐν τῇ ὀργῇ μουΕἰ εἰσελεύσονται εἰς τὴν κατάπαυσίν μου,\n\nκαίτοι\nτῶν ἔργων\nἀπὸ καταβολῆς κόσμου γενηθέντων,\nεἴρηκεν γάρ που περὶ τῆς ἑβδόμης οὕτως\n\nΚαὶ κατέπαυσεν\n\nὁ θεὸς ἐν τῇ ἡμέρᾳ τῇ ἑβδόμῃ ἀπὸ\n\nπάντων τῶν ἔργων αὐτοῦ,\nκαὶ ἐν τούτῳ πάλιν\nΕἰ εἰσελεύσονται εἰς τὴν κατάπαυσίν μου.\nἐπεὶ οὖν\n\nἀπολείπεται τινὰς\nεἰσελθεῖν εἰς\nαὐτήν, καὶ οἱ πρότερον\n\nεὐαγγελισθέντες οὐκ\nεἰσῆλθον\nδιʼ ἀπείθειαν,\nπάλιν\n\nτινὰ ὁρίζει ἡμέραν,\nΣήμερον,\nἐν Δαυεὶδ λέγων μετὰ\n\n\n\nτοσοῦτον χρόνον, καθὼς προείρηται,\nΣήμερον ἐὰν τῆς φωνῆς αὐτοῦ ἀκούσητε,μὴ σκληρύνητε τὰς καρδίας ὑμῶν·\nεἰ γὰρ αὐτοὺς Ἰησοῦς κατέπαυσεν, οὐκ ἂν περὶ ἄλλης\n\nἐλάλει μετὰ ταῦτα ἡμέρας.\nἄρα ἀπολείπεται σαββατισμὸς\n\nτῷ λαῷ τοῦ θεοῦ·\nὁ γὰρ\nεἰσελθὼν εἰς τὴν\n\nκατάπαυσιν αὐτοῦ\nκαὶ αὐτὸς\nκατέπαυσεν ἀπὸ τῶν ἔργων αὐτοῦ\nὥσπερ\nἀπὸ τῶν\nἰδίων\nὁ θεός.\nΣπουδάσωμεν\n\nοὖν\nεἰσελθεῖν εἰς\nἐκείνην\nτὴν κατάπαυσιν,\nἵνα μὴ ἐν τῷ αὐτῷ τις ὑποδείγματι πέσῃ τῆς ἀπειθείας.\nΖῶν γὰρ ὁ λόγος τοῦ θεοῦ καὶ ἐνεργὴς καὶ\n\nτομώτερος ὑπὲρ πᾶσαν μάχαιραν δίστομον καὶ διικνούμενος\n\nἄχρι μερισμοῦ ψυχῆς καὶ πνεύματος, ἁρμῶν τε καὶ\n\nμυελῶν, καὶ κριτικὸς ἐνθυμήσεων καὶ ἐννοιῶν καρδίας·\nκαὶ οὐκ ἔστιν κτίσις ἀφανὴς ἐνώπιον αὐτοῦ, πάντα δὲ\n\nγυμνὰ καὶ τετραχηλισμένα τοῖς ὀφθαλμοῖς αὐτοῦ, πρὸς\n\nὃν ἡμῖν ὁ λόγος.\nἜχοντες οὖν ἀρχιερέα\n\nμέγαν διεληλυθότα τοὺς οὐρανούς, Ἰησοῦν τὸν υἱὸν τοῦ\n\nκρατῶμεν τῆς ὁμολογίας· θεοῦ,\nοὐ γὰρ ἔχομεν ἀρχιερέα\n\nμὴ δυνάμενον συνπαθῆσαι ταῖς ἀσθενείαις ἡμῶν, πεπειρασμένον\n\nδὲ κατὰ πάντα καθʼ ὁμοιότητα χωρὶς ἁμαρτίας.\nπροσερχώμεθα οὖν μετὰ παρρησίας τῷ θρόνῳ τῆς χάριτος,\n\nἵνα λάβωμεν ἔλεος καὶ χάριν εὕρωμεν εἰς εὔκαιρον\n\nβοήθειαν.\nΠᾶς γὰρ ἀρχιερεὺς ἐξ ἀνθρώπων λαμβανόμενος ὑπὲρ\n\nἀνθρώπων καθίσταται τὰ πρὸς τὸν θεόν, ἵνα προσφέρῃ\n\nδῶρά [τε] καὶ θυσίας ὑπὲρ ἁμαρτιῶν,\nμετριοπαθεῖν\n\nδυνάμενος τοῖς ἀγνοοῦσι καὶ πλανωμένοις, ἐπεὶ καὶ αὐτὸς\n\nπερίκειται ἀσθένειαν,\nκαὶ διʼ αὐτὴν ὀφείλει, καθὼς περὶ\n\nτοῦ λαοῦ, οὕτως καὶ περὶ ἑαυτοῦ προσφέρειν περὶ\n\nἁμαρτιῶν.\nκαὶ οὐχ ἑαυτῷ τις λαμβάνει τὴν τιμήν, ἀλλὰ\n\nκαλούμενος ὑπὸ τοῦ θεοῦ, καθώσπερ καὶ Ἀαρών.\nΟὕτως\n\nκαὶ ὁ χριστὸς οὐχ ἑαυτὸν ἐδόξασεν γενηθῆναι ἀρχιερέα,\n\nἀλλʼ ὁ λαλήσας πρὸς αὐτόν\nΥἱός μου εἶ σύ, ἐγὼ σήμερον γεγέννηκά σε·\nκαθὼς καὶ ἐν ἑτέρῳ λέγει\nΣὺ ἱερεὺς εἰς τὸν αἰῶνα κατὰ τὴν τάξιν Μελ-χισεδέκ.\nὃς ἐν ταῖς ἡμέραις τῆς σαρκὸς αὐτοῦ, δεήσεις τε καὶ\n\nἱκετηρίας πρὸς τὸν δυνάμενον σώζειν αὐτὸν ἐκ θανάτου\n\nμετὰ κραυγῆς ἰσχυρᾶς καὶ δακρύων προσενέγκας καὶ\n\nεἰσακουσθεὶς ἀπὸ τῆς εὐλαβείας,\nκαίπερ ὢν υἱός, ἔμαθεν\n\nἀφʼ ὧν ἔπαθεν τὴν ὑπακοήν,\nκαὶ τελειωθεὶς ἐγένετο\n\nπᾶσιν τοῖς ὑπακούουσιν αὐτῷ αἴτιος σωτηρίας αἰωνίου,\nπροσαγορευθεὶς ὑπὸ τοῦ θεοῦ ἀρχιερεὺς\nκατὰ τὴν τάξιν Μελχισεδέκ.\nΠερὶ οὗ πολὺς ἡμῖν ὁ λόγος καὶ δυσερμήνευτος\n\nἐπεὶ νωθροὶ γεγόνατε ταῖς ἀκοαῖς· λέγειν,\nκαὶ γὰρ\n\nὀφείλοντες εἶναι διδάσκαλοι διὰ τὸν χρόνον, πάλιν\n\nχρείαν ἔχετε τοῦ διδάσκειν ὑμᾶς τινὰ τὰ στοιχεῖα τῆς\n\nἀρχῆς τῶν λογίων τοῦ θεοῦ, καὶ γεγόνατε χρείαν ἔχοντες\n\n\n\nγάλακτος, οὐ στερεᾶς τροφῆς.\nπᾶς γὰρ ὁ μετέχων\n\nγάλακτος ἄπειρος λόγου δικαιοσύνης, νήπιος γάρ ἐστιν·\nτελείων δέ ἐστιν ἡ στερεὰ τροφή, τῶν διὰ τὴν ἕξιν τὰ\n\nαἰσθητήρια γεγυμνασμένα ἐχόντων πρὸς διάκρισιν καλοῦ\n\nτε καὶ κακοῦ.\nΔιὸ ἀφέντες τὸν τῆς ἀρχῆς τοῦ χριστοῦ\n\nλόγον ἐπὶ τὴν τελειότητα φερώμεθα, μὴ πάλιν θεμέλιον\n\nκαταβαλλόμενοι μετανοίας ἀπὸ νεκρῶν ἔργων, καὶ πίστεως\n\n\n\nἐπὶ θεόν,\nβαπτισμῶν διδαχὴν ἐπιθέσεώς τε χειρῶν,\n\n\n\nἀναστάσεως νεκρῶν καὶ κρίματος αἰωνίου.\nκαὶ τοῦτο\n\nποιήσομεν ἐάνπερ ἐπιτρέπῃ ὁ θεός.\nἈδύνατον γὰρ τοὺς\n\n\n\nἅπαξ φωτισθέντας γευσαμένους τε τῆς δωρεᾶς τῆς\n\nἐπουρανίου καὶ μετόχους γενηθέντας πνεύματος ἁγίου\nκαὶ καλὸν γευσαμένους θεοῦ ῥῆμα δυνάμεις τε μέλλοντος\n\nαἰῶνος,\nκαὶ παραπεσόντας, πάλιν ἀνακαινίζειν εἰς μετάνοιαν,\n\nἀνασταυροῦντας ἑαυτοῖς τὸν υἱὸν τοῦ θεοῦ καὶ\n\nπαραδειγματίζοντας.\nγῆ\nγὰρ ἡ πιοῦσα τὸν ἐπʼ αὐτῆς\n\nἐρχόμενον πολλάκις ὑετόν, καὶ τίκτουσα\nβοτάνην\nεὔθετον\n\nἐκείνοις διʼ οὓς καὶ γεωργεῖται, μεταλαμβάνει εὐλογίας\n\nἀπὸ τοῦ θεοῦ·\nἐκφέρουσα\nδὲ\nἀκάνθας καὶ τριβόλους\nἀδόκιμος καὶ\nκατάρας\nἐγγύς, ἧς τὸ τέλος εἰς καῦσιν.\nΠεπείσμεθα δὲ περὶ ὑμῶν,\n\nἀγαπητοί,\n\nτὰ κρείσσονα καὶ ἐχόμενα σωτηρίας, εἰ καὶ οὕτως λαλοῦμεν·\nοὐ γὰρ ἄδικος ὁ θεὸς ἐπιλαθέσθαι τοῦ ἔργου ὑμῶν\n\nκαὶ τῆς ἀγάπης ἧς ἐνεδείξασθε εἰς τὸ ὄνομα αὐτοῦ,\n\nδιακονήσαντες τοῖς ἁγίοις καὶ διακονοῦντες.\nἐπιθυμοῦμεν\n\nδὲ ἕκαστον ὑμῶν τὴν αὐτὴν ἐνδείκνυσθαι σπουδὴν πρὸς\n\nτὴν πληροφορίαν τῆς ἐλπίδος ἄχρι τέλους,\nἵνα μὴ νωθροὶ\n\nγένησθε, μιμηταὶ δὲ τῶν διὰ πίστεως καὶ μακροθυμίας\n\nκληρονομούντων τὰς ἐπαγγελίας.\nΤῷ γὰρ\n\nἈβραὰμ ἐπαγγειλάμενος ὁ θεός, ἐπεὶ κατʼ οὐδενὸς εἶχεν\n\nμείζονος ὀμόσαι,\nὤμοσεν καθʼ ἑαυτοῦ,\nλέγων\nΕἰ μὴν εὐλογῶν εὐλογήσω σε καὶ πληθύνων πληθυνῶ\nσε·\nκαὶ οὕτως μακροθυμήσας ἐπέτυχεν τῆς ἐπαγγελίας.\nἄνθρωποι γὰρ κατὰ τοῦ μείζονος ὀμνύουσιν, καὶ πάσης\n\nαὐτοῖς ἀντιλογίας πέρας εἰς βεβαίωσιν ὁ ὅρκος·\nἐν ᾧ\n\nπερισσότερον βουλόμενος ὁ θεὸς ἐπιδεῖξαι τοῖς κληρονόμοις\n\nτῆς ἐπαγγελίας τὸ ἀμετάθετον τῆς βουλῆς αὐτοῦ\n\nἐμεσίτευσεν ὅρκῳ,\nἵνα διὰ δύο πραγμάτων ἀμεταθέτων,\n\nἐν οἷς ἀδύνατον ψεύσασθαι θεόν, ἰσχυρὰν παράκλησιν\n\nἔχωμεν οἱ καταφυγόντες κρατῆσαι τῆς προκειμένης ἐλπίδος·\nἣν ὡς ἄγκυραν ἔχομεν τῆς ψυχῆς,\n\nἀσφαλῆ τε\n\nκαὶ βεβαίαν καὶ\nεἰσερχομένην εἰς τὸ ἐσώτερον τοῦ καταπετάσματος,\nὅπου πρόδρομος ὑπὲρ ἡμῶν εἰσῆλθεν\n\nἸησοῦς,\nκατὰ τὴν τάξιν Μελχισεδὲκ\nἀρχιερεὺς\n\nγενόμενος\nεἰς τὸν αἰῶνα.\nΟὗτος γὰρ ὁ\nΜελχισεδέκ, βασιλεὺς Σαλήμ, ἱερεὺς τοῦ θεοῦ τοῦ ὑψίστου,\n†ὁ†\nσυναντήσας\nἈβραὰμ\nὑποστρέφοντι ἀπὸ τῆς κοπῆς τῶν βασιλέων\nκαὶ\nεὐλογήσας\nαὐτόν,\nᾧ καὶ\nδεκάτην ἀπὸ πάντων\nἐμέρισεν Ἀβραάμ, πρῶτον μὲν ἑρμηνευόμενος Βασιλεὺς\n\nΔικαιοσύνης ἔπειτα δὲ καὶ\nβασιλεὺς Σαλήμ,\nὅ ἐστιν\n\nβασιλεὺς Εἰρήνης,\nἀπάτωρ, ἀμήτωρ, ἀγενεαλόγητος,\n\nμήτε ἀρχὴν ἡμερῶν μήτε ζωῆς τέλος ἔχων, ἀφωμοιωμένος\n\nδὲ τῷ υἱῷ τοῦ θεοῦ, μένει\nἱερεὺς\nεἰς τὸ\n\nδιηνεκές.\nΘεωρεῖτε δὲ πηλίκος οὗτος ᾧ\nδεκάτην Ἀβραὰμ ἔδωκεν\nἐκ τῶν ἀκροθινίων ὁ πατριάρχης.\nκαὶ οἱ μὲν ἐκ τῶν υἱῶν Λευεὶ τὴν ἱερατίαν λαμβάνοντες\n\nἐντολὴν ἔχουσιν ἀποδεκατοῖν τὸν λαὸν κατὰ τὸν\n\nνόμον, τοῦτʼ ἔστιν τοὺς ἀδελφοὺς αὐτῶν, καίπερ ἐξεληλυθότας\n\nἐκ τῆς ὀσφύος Ἀβραάμ·\nὁ δὲ μὴ γενεαλογούμενος\n\nἐξ αὐτῶν δεδεκάτωκεν Ἀβραάμ, καὶ τὸν ἔχοντα\n\nτὰς ἐπαγγελίας\nεὐλόγηκεν.\nχωρὶς δὲ πάσης ἀντιλογίας\n\nτὸ ἔλαττον ὑπὸ τοῦ κρείττονος εὐλογεῖται.\nκαὶ ὧδε μὲν\nδεκάτας\nἀποθνήσκοντες ἄνθρωποι λαμβάνουσιν, ἐκεῖ δὲ\n\nμαρτυρούμενος ὅτι ζῇ.\nκαὶ ὡς ἔπος εἰπεῖν, διʼ Ἀβραὰμ\n\nκαὶ Λευεὶς ὁ δεκάτας λαμβάνων δεδεκάτωται,\nἔτι γὰρ\n\nἐν τῇ ὀσφύϊ τοῦ πατρὸς ἦν ὅτε\nσυνήντησεν αὐτῷ Μελχισεδέκ.\nΕἰ μὲν οὖν τελείωσις διὰ τῆς\n\nΛευειτικῆς ἱερωσύνης ἦν, ὁ λαὸς γὰρ ἐπʼ αὐτῆς νενομοθέτηται,\n\nτίς ἔτι χρεία\nκατὰ τὴν τάξιν Μελχισεδὲκ\nἕτερον ἀνίστασθαι\nἱερέα\nκαὶ οὐ\nκατὰ τὴν τάξιν\nἈαρὼν λέγεσθαι;\nμετατιθεμένης γὰρ τῆς ἱερωσύνης\n\nἐξ ἀνάγκης καὶ νόμου μετάθεσις γίνεται.\nἐφʼ ὃν γὰρ λέγεται\n\nταῦτα φυλῆς ἑτέρας μετέσχηκεν, ἀφʼ ἧς οὐδεὶς\n\nπροσέσχηκεν τῷ θυσιαστηρίῳ·\nπρόδηλον γὰρ ὅτι ἐξ\n\nἸούδα ἀνατέταλκεν ὁ κύριος ἡμῶν, εἰς ἣν φυλὴν περὶ\n\nἱερέων οὐδὲν Μωυσῆς ἐλάλησεν.\nΚαὶ περισσότερον ἔτι\n\nκατάδηλόν ἐστιν, εἰ\nκατὰ τὴν\nὁμοιότητα\nΜελχισεδὲκ\nἀνίσταται\nἱερεὺς\nἕτερος,\nὃς οὐ κατὰ νόμον ἐντολῆς\n\nσαρκίνης γέγονεν ἀλλὰ κατὰ δύναμιν ζωῆς ἀκαταλύτου,\nμαρτυρεῖται γὰρ ὅτι\nΣὺ ἱερεὺς εἰς τὸν αἰῶνα κατὰ τὴν τάξιν Μελχισεδέκ.\nἀθέτησις μὲν γὰρ γίνεται\n\nπροαγούσης ἐντολῆς διὰ τὸ αὐτῆς ἀσθενὲς καὶ\n\nἀνωφελές,\nοὐδὲν γὰρ ἐτελείωσεν ὁ νόμος, ἐπεισαγωγὴ\n\nδὲ κρείττονος ἐλπίδος, διʼ ἧς ἐγγίζομεν τῷ θεῷ.\nΚαὶ\n\nκαθʼ ὅσον οὐ χωρὶς ὁρκωμοσίας, (οἱ μὲν γὰρ χωρὶς\n\nὁρκωμοσίας εἰσὶν ἱερεῖς γεγονότες,\nὁ δὲ μετὰ ὁρκωμοσίας\n\nδιὰ τοῦ λέγοντος πρὸς αἰτόν\nὬμοσεν Κύριος, καὶ οὐ μεταμεληθήσεται, Σὺ ἱερεὺς εἰς τὸν αἰῶνα,)\nκατὰ\n\nτοσοῦτο καὶ κρείττονος διαθήκης γέγονεν ἔγγυος Ἰησοῦς.\nΚαὶ οἱ μὲν πλείονές εἰσιν γεγονότες ἱερεῖς διὰ\n\nτὸ θανάτῳ κωλύεσθαι παραμένειν·\nὁ δὲ διὰ τὸ μένειν\n\nαὐτὸν\nεἰς τὸν αἰῶνα\nἀπαράβατον· ἔχει τὴν ἱερωσύνην·\nὅθεν καὶ σώζειν εἰς τὸ παντελὲς δύναται τοὺς\n\nπροσερχομένους διʼ αὐτοῦ τῷ θεῷ, πάντοτε ζῶν εἰς τὸ\n\nἐντυγχάνειν ὑπὲρ αὐτῶν.\nΤοιοῦτος γὰρ ἡμῖν\n\n[καὶ] ἔπρεπεν ἀρχιερεύς, ὅσιος, ἄκακος, ἀμίαντος, κεχωρισμένος\n\nἀπὸ τῶν ἁμαρτωλῶν, καὶ ὑψηλότερος τῶν\n\nοὐρανῶν γενόμενος·\nὃς οὐκ ἔχει καθʼ ἡμέραν ἀνάγκην,\n\nὥσπερ οἱ ἀρχιερεῖς, πρότερον ὑπὲρ τῶν ἰδίων ἁμαρτιῶν\n\nθυσίας ἀναφέρειν, ἔπειτα τῶν τοῦ λαοῦ· (τοῦτο γὰρ\n\nἐποίησεν ἐφάπαξ ἑαυτὸν ἀνενέγκας)·\nὁ νόμος γὰρ ἀνθρώπους\n\nκαθίστησιν ἀρχιερεῖς ἔχοντας ἀσθένειαν, ὁ λόγος\n\nδὲ τῆς ὁρκωμοσίας τῆς μετὰ τὸν νόμον\nυἱόν, εἰς τὸν αἰῶνα\nτετελειωμένον.\nΚεφάλαιον δὲ ἐπὶ τοῖς λεγομένοις, τοιοῦτον ἔχομεν\n\nἀρχιερέα, ὃς\nἐκάθισεν ἐν δεξιᾶ\nτοῦ θρόνου τῆς μεγαλωσύνης\n\nἐν τοῖς οὐρανοῖς,\nτῶν ἁγίων λειτουργὸς καὶ\nτῆς σκηνῆς\nτῆς ἀληθινῆς,\nἣν ἔπηξεν ὁ κύριος,\nοὐκ ἄνθρωπος.\nπᾶς γὰρ ἀρχιερεὺς εἰς τὸ προσφέρειν\n\nδῶρά τε καὶ θυσίας καθίσταται· ὅθεν ἀναγκαῖον ἔχειν\n\nτι καὶ τοῦτον ὃ προσενέγκῃ.\nεἰ μὲν οὖν ἦν ἐπὶ γῆς,\n\nοὐδʼ ἂν ἦν ἱερεύς, ὄντων τῶν προσφερόντων κατὰ νόμον\n\nτὰ δῶρα·\n(οἵτινες ὑποδείγματι καὶ σκιᾷ λατρεύουσιν τῶν\n\nἐπουρανίων, καθὼς κεχρημάτισται Μωυσῆς μέλλων ἐπιτελεῖν\n\nτὴν σκηνήν,\nὍρα\nγάρ, φησίν,\nποιήσεις πάντα gt κατὰ τὸν τύπον τὸν δειχθέντα σοι ἐν τῷ ὄρει·)\nνῦν\n\nδὲ διαφορωτέρας τέτυχεν λειτουργίας, ὅσῳ καὶ κρείττονός\n\nἐστιν διαθήκης μεσίτης, ἥτις ἐπὶ κρείττοσιν ἐπαγγελίαις\n\nνενομοθέτηται.\nεἰ γὰρ ἡ πρώτη ἐκείνη ἦν ἄμεμπτος,\n\nοὐκ ἂν δευτέρας ἐζητεῖτο τόπος·\nμεμφόμενος γὰρ αὐτοὺς\n\nλέγει\nἸδοὺ ἡμέραι ἔρχονται, λέγει Κύριος,καὶ συντελέσω ἐπὶ τὸν οἶκον Ἰσραὴλ καὶ ἐπι\nτὸν οἶκον Ἰούδα διαθήκην καινήν,\nοὐ κατὰ τὴν διαθήκην ἣν ἐποίησα τοῖς πατράσιναὐτῶνἐν ἡμέρᾳ ἐπιλαβομένου μου τῆς χειρὸς αὐτῶνἐξαγαγεῖν αὐτοὺς ἐκ γῆς Αἰγύπτου,ὅτι αὐτοὶ οὐκ ἐνέμειναν ἐν τῇ διαθήκῃ μου,\nκἀγὼ ἠμέλησα αὐτῶν, λέγει Κύριος.\nὅτι αὕτη ἡ διαθήκη ἣν διαθήσομαι τῷ οἴκῳἸσραήλμετὰ τὰς ἡμέρας ὲκείνας, λέγει Κύριος,διδοὺς νόμους μου εἰς τὴν διάνοιαν αὐτῶν, καὶ ἐπὶ καρδίας αὐτῶν ἐπιγράψω αὐτούς,καὶ ἔσομαι αὐτοῖς εἰς θεόν\nκαὶ αὐτοὶ ἔσονται μοι εἰς λαόν.\nκαὶ οὐ μὴ διδάξωσιν ἕκαστος τὸν πολίτην αὐτοῦκαὶ ἕκαστος τὸν ἀδελφὸν αὐτοῦ, λέγων Γνῶθιτὸν κύριον,ὅτι παντες εἰδήσουσίν με\nἀπὸ μικροῦ ἕως μεγάλου αὐτῶν.\nὅτι ἵλεως ἔσομαι ταῖς ἀδικίαις αὐτῶν,καὶ τῶν ἁμαρτιῶν αὐτῶν οὐ μὴ μνησθῶ ἔτι.\nἐν τῷ λέγειν\nΚαινήν\nπεπαλαίωκεν τὴν πρώτην, τὸ δὲ\n\nπαλαιούμενον καὶ γηράσκον ἐγγὺς ἀφανισμοῦ.\nΕἶχε μὲν οὖν [καὶ] ἡ πρώτη δικαιώματα λατρείας τό\n\nτε ἅγιον κοσμικόν.\nσκηνὴ γὰρ κατεσκευάσθη· ἡ πρώτη\n\nἐν ᾗ ἥ τε λυχνία καὶ ἡ τράπεζα καὶ ἡ πρόθεσις τῶν\n\n\n\nἄρτων,\n\nἥτις λέγεται Ἅγια·\nμετὰ δὲ τὸ δεύτερον καταπέτασμα\n\nσκηνὴ ἡ λεγομένη Ἅγια Ἁγίων,\nχρυσοῦν ἔχουσα\n\nθυμιατήριον καὶ τὴν κιβωτὸν τῆς διαθήκης περικεκαλυμμένην\n\nπάντοθεν χρυσίῳ, ἐν ᾗ στάμνος χρυσῆ ἔχουσα τὸ\n\nμάννα καὶ ἡ ῥάβδος Ἀαρὼν ἡ βλαστήσασα καὶ αἱ πλάκες\n\nτῆς διαθήκης,\nὑπεράνω δὲ αὐτῆς Χερουβεὶν δόξης\n\nκατασκιάζοντα τὸ ἱλαστήριον· περὶ ὧν οὐκ ἔστιν νῦν\n\nλέγειν κατὰ μέρος.\nΤούτων δὲ οὕτως κατεσκευασμένων,\n\nεἰς μὲν τὴν πρώτην σκηνὴν διὰ παντὸς εἰσίασιν οἱ ἱερεῖς\n\nτὰς λατρείας ἐπιτελοῦντες,\nεἰς δὲ τὴν δευτέραν ἅπαξ τοῦ\n\nἐνιαυτοῦ μόνος ὁ ἀρχιερεύς, οὐ χωρὶς αἵματος, ὃ προσφέρει\n\nὑπὲρ ἑαυτοῦ καὶ τῶν τοῦ λαοῦ ἀγνοημάτων,\nτοῦτο δηλοῦντος\n\nτοῦ πνεύματος τοῦ ἁγίου, μήπω πεφανερῶσθαι τὴν τῶν\n\nἁγίων ὁδὸν ἔτι τῆς πρώτης σκηνῆς ἐχούσης στάσιν,\nἥτις\n\nπαραβολὴ εἰς τὸν καιρὸν τὸν ἐνεστηκότα, καθʼ ἣν δῶρά\n\nτε καὶ θυσίαι προσφέρονται μὴ δυνάμεναι κατὰ συνείδησιν\n\nτελειῶσαι τὸν λατρεύοντα,\nμόνον ἐπὶ βρώμασιν καὶ πόμασιν\n\nκαὶ διαφόροις βαπτισμοῖς, δικαιώματα σαρκὸς μέχρι\n\nκαιροῦ διορθώσεως ἐπικείμενα.\nΧριστὸς\n\nδὲ παραγενόμενος ἀρχιερεὺς τῶν γενομένων ἀγαθῶν διὰ\n\nτῆς μείζονος καὶ τελειοτέρας σκηνῆς οὐ χειροποιήτου,\n\nτοῦτʼ ἔστιν οὐ ταύτης τῆς κτίσεως,\nοὐδὲ διʼ αἵματος τράγων\n\nκαὶ μόσχων διὰ δὲ τοῦ ἰδίου αἵματος, εἰσῆλθεν ἐφάπαξ εἰς\n\nτὰ ἅγια, αἰωνίαν λύτρωσιν εὑράμενος.\nεἰ γὰρ τὸ αἷμα\n\nτράγων καὶ ταύρων καὶ σποδὸς δαμάλεως ῥαντίζουσα τοὺς\n\nκεκοινωμένους ἁγιάζει πρὸς τὴν τῆς σαρκὸς καθαρότητα,\nπόσῳ μᾶλλον τὸ αἷμα τοῦ χριστοῦ,\n\nὃς διὰ πνεύματος\n\nαἰωνίου ἑαυτὸν προσήνεγκεν ἄμωμον τῷ θεῷ, καθαριεῖ\n\nτὴν συνείδησιν ἡμῶν ἀπὸ νεκρῶν ἔργων εἰς τὸ λατρεύειν\n\nθεῷ ζῶντι.\nΚαὶ διὰ τοῦτο διαθήκης καινῆς μεσίτης\n\nἐστίν, ὅπως θανάτου γενομένου εἰς ἀπολύτρωσιν τῶν ἐπὶ\n\nτῇ πρώτῃ διαθήκῃ παραβάσεων τὴν ἐπαγγελίαν λάβωσιν\n\nοἱ κεκλημένοι τῆς αἰωνίου κληρονομίας.\nὅπου γὰρ διαθήκη,\n\nθάνατον ἀνάγκη φέρεσθαι τοῦ διαθεμένου·\nδιαθήκη\n\nγὰρ ἐπὶ νεκροῖς βεβαία, ἐπεὶ μὴ τότε ἰσχύει ὅτε ζῇ ὁ\nδιαθέμενος. Ὅθεν οὐδὲ ἡ πρώτη χωρὶς αἵματος ἐνκεκαίνισται·\nλαληθείσης γὰρ πάσης ἐντολῆς κατὰ τὸν νόμον\n\nὑπὸ Μωυσέως παντὶ τῷ λαῷ, λαβὼν τὸ αἷμα τῶν μόσχων\n\nκαὶ τῶν τράγων μετὰ ὕδατος καὶ ἐρίου κοκκίνου καὶ ὑσσώπου\n\nαὐτό τε τὸ βιβλίον. καὶ πάντα τὸν λαὸν ἐράντισεν,\nλέγων\n\nΤοῦτο τὸ αἷμα τῆς διαθήκης ἧς ἐνετείλατο\nπρὸς ὑμᾶς ὁ θεός·\n\nκαὶ τὴν σκηνὴν δὲ καὶ πάντα τὰ\n\nσκεύη τῆς λειτουργίας τῷ αἵματι ὁμοίως ἐράντισεν.\nκαὶ σχεδὸν\n\nἐν αἵματι πάντα καθαρίζεται κατὰ τὸν νόμον, καὶ χωρὶς\n\nαἱματεκχυσίας οὐ γίνεται ἄφεσις.\nἈνάγκη\n\nοὖν τὰ μὲν ὑποδείγματα τῶν ἐν τοῖς οὐρανοῖς τούτοις\n\nκαθαρίζεσθαι, αὐτὰ δὲ τὰ ἐπουράνια κρείττοσι θυσίαις\n\nπαρὰ ταύτας.\nοὐ γὰρ εἰς χειροποίητα εἰσῆλθεν ἅγια\n\nΧριστός, ἀντίτυπα τῶν ἀληθινῶν, ἀλλʼ εἰς αὐτὸν τὸν\n\nοὐρανόν, νῦν ἐμφανισθῆναι τῷ προσώπῳ τοῦ θεοῦ ὑπὲρ\n\nἡμῶν·\nοὐδʼ ἵνα πολλάκις προσφέρῃ ἑαυτόν,\n\nὥσπερ ὁ\n\nἀρχιερεὺς εἰσέρχεται εἰς τὰ ἅγια κατʼ ἐνιαυτὸν ἐν αἵματι\n\nἀλλοτρίῳ,\nἐπεὶ ἔδει αὐτὸν πολλάκις παθεῖν ἀπὸ καταβολῆς\n\nκόσμου· νυνὶ δὲ ἅπαξ ἐπὶ συντελείᾳ τῶν αἰώνων\n\nεἰς ἀθέτησιν τῆς ἁμαρτίας διὰ τῆς θυσίας αὐτοῦ πεφανέρωται.\nκαὶ καθʼ ὅσον ἀπόκειται τοῖς ἀνθρώποις ἅπαξ\n\nἀποθανεῖν,\n\nμετὰ δὲ τοῦτο κρίσις,\nοὕτως καὶ ὁ χριστός,\n\nἅπαξ προσενεχθεὶς εἰς τὸ\nπολλῶν ἀνενεγκεῖν ἁμαρτίας,\nἐκ δευτέρου χωρὶς ἁμαρτίας ὀφθήσεται τοῖς αὐτὸν\n\nἀπεκδεχομένοις εἰς σωτηρίαν.\nΣκιὰν γὰρ ἔχων ὁ νόμος τῶν μελλόντων ἀγαθῶν,\n\n\n\nοὐκ αὐτὴν τὴν εἰκόνα τῶν πραγμάτων, κατʼ ἐνιαυτὸν ταῖς\n\n\n\nαὐταῖς θυσίαις ἃς προσφέρουσιν εἰς τὸ διηνεκὲς οὐδέποτε\n\nδύνανται τοὺς προσερχομένους τελειῶσαι·\nἐπεὶ\n\nοὐκ ἂν ἐπαύσαντο προσφερόμεναι, διὰ τὸ μηδεμίαν ἔχειν\n\nἔτι συνείδησιν ἁμαρτιῶν τοὺς λατρεύοντας ἅπαξ κεκαθαρισμένους;\nἀλλʼ ἐν αὐταῖς ἀνάμνησις ἁμαρτιῶν κατʼ ἐνι αυτόν,\nἀδύνατον γὰρ αἷμα ταύρων καὶ τράγων ἀφαιρεῖν\n\nἁμαρτίας.\nΔιὸ εἰσερχόμενος εἰς τὸν κόσμον λέγει\n\nΘυσίαν καὶ προσφορὰν οὐκ ἠθέλησας, σῶμα δὲ\nκατηρτίσω μοι·\nὁλοκαυτώματα καὶ περὶ ἁμαρτίας οὐκ εὐδόκησας.\nτότε εἶπον Ἰδοὺ ἥκω, ἐν κεφαλίδι βιβλίου γέ-γραπται περὶ ἐμοῦ,τοῦ ποιῆσαι, ὁ θεός, τὸ θέλημά σου.\nἀνώτερον λέγων ὅτι\nΘυσίας καὶ προσφορὰς\nκαὶ\nὁλοκαυτώματα καὶ περὶ ἁμαρτίας οὐκ ἠθέλησας οὐδὲ εὐδόκησας,\nαἵτινες κατὰ νόμον προσφέρονται,\nτότε\nεἴρηκεν\nἸδοὺ ἥκω τοῦ ποιῆσαι τὸ θέλημά σου·\nἀναιρεῖ τὸ πρῶτον ἵνα τὸ δεύτερον στήσῃ.\nἐν ᾧ\nθελήματι\nἡγιασμένοι ἐσμὲν διὰ τῆς\nπροσφορᾶς\nτοῦ\nσώματος\nἸησοῦ Χριστοῦ ἐφάπαξ.\nΚαὶ πᾶς μὲν ἱερεὺς ἕστηκεν\n\nκαθʼ ἡμέραν λειτουργῶν καὶ τὰς αὐτὰς πολλάκις προσφέρων\n\nθυσίας, αἵτινες οὐδέποτε δύνανται περιελεῖν ἁμαρτίας.\nοὗτος δὲ μίαν ὑπὲρ ἁμαρτιῶν προσενέγκας θυσίαν εἰς τὸ\n\nδιηνεκὲς\nἐκάθισεν ἐν δεξιᾷ\nτοῦ θεοῦ,\nτὸ λοιπὸν ἐκδεχόμενος\nἕως τεθῶσιν οἱ ἐχθροὶ αὐτοῦ ὑποπόδιον τῶν ποδῶν αὐτοῦ,\nμιᾷ γὰρ προσφορᾷ τετελείωκεν εἰς τὸ\n\nδιηνεκὲς τοὺς ἁγιαζομένους.\nΜαρτυρεῖ δὲ ἡμῖν καὶ τὸ\n\nπνεῦμα τὸ ἅγιον, μετὰ γὰρ τὸ εἰρηκέναι\nΑὕτη ἡ διαθήκη ἣν διαθήσομαι\nπρὸς αὐτούς\nμετὰ τὰς ἡμέρας ἐκείνας, λέγει Κύριος,διδοὺς νόμους μου ἐπὶ καρδίας αὐτῶν,καὶ ἐπὶ τὴν διάνοιαν αὐτῶν ἐπιγράψω αὐτούς,—\nΚαὶ τῶν ἁμαρτιῶν αὐτῶν\nκαὶ\nτῶν ἀνομιῶν αὐτῶν οὐ μὴ μνησθησομαι ἔτι·\nὅπου δὲ ἄφεσις τούτων,\n\nοὐκέτι προσφορὰ περὶ ἁμαρτίας.\nἜχοντες οὖν, αδελφοί, παρρησίαν εἰς τὴν εἴσοδον τῶν\n\nἁγίων ἐν τῷ αἵματι Ἰησοῦ,\nἣν ἐνεκαίνισεν ἡμῖν ὁδὸν πρόσφατον\n\nκαὶ ζῶσαν διὰ τοῦ καταπετάσματος, τοῦτʼ ἔστιν\n\nτῆς σαρκὸς αὐτοῦ,\nκαὶ ἱερέα μέγαν ἐπὶ\nτὸν οἰκον\nτοῦ θεοῦ,\nπροσερχώμεθα μετὰ ἀληθινῆς καρδίας ἐν πληροφορίᾳ\n\nπίστεως, ῤεραντισμενοι τὰς καρδίας ἀπὸ συνειδήσεως\n\nπονηρᾶς καὶ λελουσμένοι τὸ σῶμα ὕδατι καθαρῷ·\nκατέχωμεν\n\nτὴν ὁμολογίαν τῆς ἐλπίδος ἀκλινῆ, πιστὸς γὰρ ὁ\n\nἐπαγγειλάμενος·\nκαὶ κατανοῶμεν ἀλλήλους εἰς παροξυσμὸν\n\nἀγάπης καὶ καλῶν ἔργων,\nμὴ ἐγκαταλείποντες τὴν\n\nἐπισυναγωγὴν ἑαυτῶν, καθὼς ἔθος τισίν, ἀλλὰ παρακαλοῦντες,\n\nκαὶ τοσούτῳ μᾶλλον ὅσῳ βλέπετε ἐγγίζουσαν\n\nτὴν ἡμέραν.\nἙκουσίως γὰρ ἁμαρτανόντων\n\nἡμῶν μετὰ τὸ λαβεῖν τὴν ἐπίγνωσιν τῆς ἀληθείας, οὐκέτι\n\nπερὶ ἁμαρτιῶν ἀπολείπεται θυσία,\nφοβερὰ δέ τις ἐκδοχὴ\n\nκρίσεως καὶ\nπυρὸς ζῆλος ἐσθίειν\nμέλλοντος\nτοὺς ὑπεναντίους.\nἀθετήσας τις νόμον Μωυσέως χωρὶς οἰκτιρμῶν\nἐπὶ δυσὶν ἢ τρισὶν μάρτυσιν ἀποθνήσκει·\nπόσῳ δοκεῖτε\n\nχείρονος ἀξιωθήσεται τιμωρίας ὁ τὸν υἱὸν τοῦ θεοῦ\n\nκαταπατήσας, καὶ\nτὸ αἷμα τῆς διαθήκης\nκοινὸν ἡγησάμενος\n\nἐν ᾧ ἡγιάσθη, καὶ τὸ πνεῦμα τῆς χάριτος ἐνυβρίσας.\nοἴδαμεν γὰρ τὸν εἰπόντα\nἘμοὶ ἐκδίκησις,\nἐγὼ\nἀνταποδώσω·\nκαὶ πάλιν\nΚρινεῖ Κύριος τὸν λαὸν αὐτοῦ.\nφοβερὸν τὸ ἐμπεσεῖν εἰς χεῖρας θεοῦ ζῶντος.\nἈναμιμνήσκεσθε δὲ τὰς πρότερον ἡμέρας,\n\nἐν αἷς φωτισθέντες πολλὴν ἄθλησιν ὑπεμείνατε\n\nπαθημάτων,\nτοῦτο μὲν ὀνειδισμοῖς τε καὶ θλίψεσιν\n\nθεατριζόμενοι, τοῦτο δὲ κοινωνοὶ τῶν οὕτως ἀναστρεφομένων\n\nγενηθέντες·\nκαὶ γὰρ τοῖς δεσμίοις συνεπαθήσατε,\n\nκαὶ τὴν ἁρπαγὴν τῶν ὑπαρχόντων ὑμῶν μετὰ χαρᾶς\n\nπροσεδέξασθε, γινώσκοντες ἔχειν ἑαυτοὺς κρείσσονα\n\nὕπαρξιν καὶ μένουσαν.\nΜὴ ἀποβάλητε οὖν τὴν παρρησίαν\n\nἥτις ἔχει μεγάλην μισθαποδοσίαν, ὑμῶν,\nὑπομονῆς\n\nγὰρ ἔχετε χρείαν ἵνα τὸ θέλημα τοῦ θεοῦ ποιήσαντες\n\nκομίσησθε τὴν ἐπαγγελίαν·\nἔτι γὰρ μικρὸν ὅσον ὅσον,\nὁ\nἐρχόμενος ἥξει καὶ οὐ χρονίσει·\nὁ δὲ δίκαιός [μου] ἐκ πίστεως ζήσεται,\nκαὶ\nἐὰν ὑποστείληται, οὐκ εὐδοκεῖ ἡ ψυχή μου ἐν αὐτῷ.\nἡμεῖς δὲ οὐκ ἐσμὲν\nὑποστολῆς\nεἰς ἀπώλειαν, ἀλλὰ\nπίστεως\nεἰς περιποίησιν ψυχῆς.\nἜστιν δὲ πίστις ἐλπιζομένων ὑπόστασις, πραγμάτων\n\nἔλεγχος οὐ βλεπομένων·\nἐν ταύτῃ γὰρ ἐμαρτυρήθησαν\n\nοἱ πρεσβύτεροι.\nΠίστει νοοῦμεν κατηρτίσθαι\n\nτοὺς αἰῶνας ῥήματι θεοῦ, εἰς τὸ μὴ ἐκ φαινομένων τὸ\n\nβλεπόμενον γεγονέναι.\nΠίστει πλείονα θυσίαν Ἅβελ\n\nπαρὰ Καὶν προσήνεγκεν τῷ θεῷ, διʼ ἧς ἐμαρτυρήθη εἶναι\n\nδίκαιος, μαρτυροῦντος\nἐπὶ τοῖς δώροις αὐτοῦ τοῦ θεοῦ,\nκαὶ διʼ αὐτῆς ἀποθανὼν ἔτι λαλεῖ.\nΠίστει\n\nἙνὼχ μετετέθη τοῦ μὴ ἰδεῖν θάνατον, καὶ\nοὐχ ηὑρίσκετο διότι μετέθηκεν αὐτὸν ὁ θεός·\nπρὸ γὰρ τῆς μεταθέσεως\n\nμεμαρτύρηται\nεὐαρεστηκέναι τῷ θεῷ,\nχωρὶς δὲ\n\nπίστεως ἀδύνατον\nεὐαρεστῆσαι,\nπιστεῦσαι γὰρ δεῖ τὸν\n\nπροσερχόμενον [τῷ] θεῷ ὅτι ἔστιν καὶ τοῖς ἐκζητοῦσιν\n\nαὐτὸν μισθαποδότης γίνεται.\nΠίστει χρηματισθεὶς Νῶε\n\nπερὶ τῶν μηδέπω βλεπομένων εὐλαβηθεὶς κατεσκεύασεν\n\nκιβωτὸν εἰς σωτηρίαν τοῦ οἴκου αὐτοῦ, διʼ ἧς κατέκρινεν\n\nτὸν κόσμον, καὶ τῆς κατὰ πίστιν δικαιοσύνης ἐγένετο\n\nκληρονόμος.\nΠίστει καλούμενος Ἀβραὰμ ὑπήκουσεν\nἐξελθεῖν\nεἰς τόπον ὃν ἤμελλεν λαμβάνειν εἰς κληρονομίαν,\n\nκαὶ\nἐξῆλθεν\nμὴ ἐπιστάμενος ποῦ ἔρχεται.\nΠίστει\nπαρῴκησεν\nεἰς γῆν τῆς ἐπαγγελίας ὡς ἀλλοτρίαν, ἐν\n\nσκηναῖς κατοικήσας μετὰ Ἰσαὰκ καὶ Ἰακὼβ τῶν συνκληρονόμων\n\nτῆς ἐπαγγελίας τῆς αὐτῆς·\nἐξεδέχετο γὰρ\n\nτὴν τοὺς θεμελίους ἔχουσαν πόλιν, ἧς τεχνίτης καὶ δημιουργὸς\n\nὁ θεός.\nΠίστει καὶ αὐτὴ Σάρρα δύναμιν εἰς\n\nκαταβολὴν σπέρματος ἔλαβεν καὶ παρὰ καιρὸν ἡλικίας,\n\nἐπεὶ πιστὸν ἡγήσατο τὸν ἐπαγγειλάμενον·\nδιὸ καὶ ἀφʼ ἑνὸς\n\n\n\nἐγεννήθησαν, καὶ ταῦτα νενεκρωμένου,\nκαθὼς τὰ ἄστρα τοῦ οὐρανοῦ\nτῷ πλήθει\nκαὶ ὡς ἡ ἄμμος ἡ παρὰ τὸ\n\nχεῖλος τῆς θαλάσσης\nἡ ἀναρίθμητος.\nΚατὰ\n\nπίστιν ἀπέθανον οὗτοι πάντες, μὴ κομισάμενοι τὰς ἐπαγγελίας,\n\nἀλλὰ πόρρωθεν αὐτὰς ἰδόντες καὶ ἀσπασάμενοι,\n\nκαὶ ὁμολογήσαντες ὅτι\nξένοι καὶ παρεπίδημοί\nεἰσιν\nἐπὶ τῆς γῆς·\nοἱ γὰρ τοιαῦτα λέγοντες ἐμφανίζουσιν ὅτι\n\nπατρίδα ἐπιζητοῦσιν.\nκαὶ εἰ μὲν ἐκείνης ἐμνημόνευον\n\nἀφʼ ἧς ἐξέβησαν,\n\nεἶχον ἂν καιρὸν ἀνακάμψαι·\nνῦν δὲ\n\nκρείττονος ὀρέγονται, τοῦτʼ ἔστιν ἐπουρανίου. διὸ οὐκ ἐπαισχύνεται\n\nαὐτοὺς ὁ θεὸς θεὸς ἐπικαλεῖσθαι αὐτῶν,\n\nἡτοίμασεν γὰρ αὐτοῖς πόλιν.\nΠίστει\nπροσενήνοχεν Ἀβραὰμ τὸν Ἰσαὰκ πειραζόμενος,\nκαὶ τὸν\n\nμονογενῆ προσέφερεν ὁ τὰς ἐπαγγελίας ἀναδεξάμενος,\n\nπρὸς ὃν ἐλαλήθη ὅτι\nἘν Ἰξαὰκ κληθήσεταί σοι\n\nξπέρμα,\nλογισάμενος ὅτι καὶ ἐκ νεκρῶν ἐγείρειν δυνατὸς\n\nὁ θεός· ὅθεν αὐτὸν καὶ ἐν παραβολῇ ἐκομίσατο.\nΠίστει καὶ περὶ μελλόντων εὐλόγησεν Ἰσαὰκ\n\nτὸν Ἰακὼβ καὶ τὸν Ἠσαῦ.\nΠίστει Ἰακὼβ ἀποθνήσκων\n\nἕκαστον τῶν υἱῶν Ἰωσὴφ εὐλόγησεν, καὶ\nπροσεκύνησεν ἐπὶ τὸ ἄκρον τῆς ῥάβδου αὐτοῦ.\nΠίστει\n\nἸωσὴφ τελευτῶν περὶ τῆς ἐξόδου τῶν υἱῶν Ἰσραὴλ ἐμνημόνευσεν,\n\nκαὶ περὶ τῶν ὀστέων αὐτοῦ ἐνετείλατο.\nΠίστει\n\nΜωυσῆς γεννηθεὶς\nἐκρύβη τρίμηνον\nὑπὸ τῶν πατέρων\n\nαὐτοῦ, διότι\nεἶδον ἀστεῖον\nτὸ παιδίον καὶ οὐκ ἐφοβή\n\nθησαν τὸ διάταγμα τοῦ βασιλέως.\nΠίστει\nΜωυσῆς μέγας γενόμενος\nἠρνήσατο λέγεσθαι υἱὸς θυγατρὸς\n\nΦαραώ,\nμᾶλλον ἑλόμενος συνκακουχεῖσθαι τῷ λαῷ τοῦ\n\nθεοῦ ἢ πρόσκαιρον ἔχειν ἁμαρτίας ἀπόλαυσιν,\nμείζονα\n\nπλοῦτον ἡγησάμενος τῶν Αἰγύπτου θησαυρῶν\nτὸν ὀνειδισμὸν τοῦ χριστοῦ,\nἀπέβλεπεν γὰρ εἰς τὴν μισθαποδοσίαν.\nΠίστει κατέλιπεν Αἴγυπτον,\n\nμὴ φοβηθεὶς τὸν\n\nθυμὸν τοῦ βασιλέως, τὸν γὰρ ἀόρατον ὡς ὁρῶν ἐκαρτέρησεν.\nΠίστει πεποίηκεν\nτὸ πάσχα\nκαὶ τὴν πρόσχυσιν\nτοῦ αἵματος,\nἵνα μὴ\nὁ ὀλοθρεύων\nτὰ πρωτότοκα θίγῃ\n\nαὐτῶν.\nΠίστει διέβησαν τὴν Ἐρυθρὰν Θάλασσαν ὡς\n\nδιὰ ξηρᾶς γῆς, ἧς πεῖραν λαβόντες οἱ Αἰγύπτιοι κατεπόθησαν.\nΠίστει τὰ τείχη Ἰερειχὼ ἔπεσαν κυκλωθέντα\n\nἐπὶ ἑπτὰ ἡμέρας.\nΠίστει Ῥαὰβ ἡ πόρνη οὐ συναπώλετο\n\nτοῖς ἀπειθήσασιν, δεξαμένη τοὺς κατασκόπους\n\nμετʼ εἰρήνης.\nΚαὶ τί ἔτι λέγω; ἐπιλείψει με\n\nγὰρ διηγούμενον ὁ χρόνος περὶ Γεδεών, Βαράκ, Σαμψών,\n\nἸεφθάε,\n\nΔαυείδ τε καὶ Σαμουὴλ καὶ τῶν προφητῶν,\nοἳ\n\nδιὰ πίστεως κατηγωνίσαντο βασιλείας, ἠργάσαντο δικαιοσύνην,\n\nἐπέτυχον ἐπαγγελιῶν, ἔφραξαν στόματα λεόντων,\nἔσβεσαν δύναμιν πυρός,\n\nἔφυγον στόματα μαχαίρης, ἐδυναμώθησαν\n\nἀπὸ ἀσθενείας, ἐγενήθησαν ἰσχυροὶ ἐν πολέμῳ,\n\nπαρεμβολὰς ἔκλιναν ἀλλοτρίων·\nἔλαβον †γυναῖκες† ἐξ\n\nἀναστάσεως τοὺς νεκροὺς αὐτῶν· ἄλλοι δὲ ἐτυμπανίσθησαν,\n\nοὐ προσδεξάμενοι τὴν ἀπολύτρωσιν, ἵνα κρείττονος\n\nἀναστάσεως τύχωσιν·\nἕτεροι δὲ ἐμπαιγμῶν καὶ μαστίγων\n\nπεῖραν ἔλαβον,\n\nἔτι δὲ δεσμῶν καὶ φυλακῆς·\nἐλιθάσθησαν,\n\nἐπειράσθησαν, ἐπρίσθησαν, ἐν φόνῳ μαχαίρης ἀπέθανον,\n\nπεριῆλθον ἐν μηλωταῖς, ἐν αἰγίοις δέρμασιν, ὑστερούμενοι,\n\nθλιβόμενοι, κακουχούμενοι,\nὧν οὐκ ἦν ἄξιος ὁ κόσμος\n\nἐπὶ ἐρημίαις πλανώμενοι καὶ ὄρεσι καὶ σπηλαίοις\n\nκαὶ ταῖς ὀπαῖς τῆς γῆς.\nΚαὶ οὗτοι πάντες\n\nμαρτυρηθέντες διὰ τῆς πίστεως οὐκ ἐκομίσαντο τὴν ἐπαγγελίαν,\nτοῦ θεοῦ περὶ ἡμῶν κρεῖττόν τι προβλεψαμένου,\n\nἵνα μὴ χωρὶς ἡμῶν τελειωθῶσιν.\nΤοιγαροῖν καὶ ἡμεῖς, τοσοῦτον ἔχοντες περικείμενον\n\nἡμῖν νέφος μαρτύρων, ὄγκον ἀποθέμενοι πάντα καὶ τὴν\n\nεὐπερίστατον ἁμαρτίαν, διʼ ὑπομονῆς τρέχωμεν τὸν προκείμενον\n\nἡμῖν ἀγῶνα,\nἀφορῶντες εἰς τὸν τῆς πίστεως\n\nἀρχηγὸν καὶ τελειωτὴν Ἰησοῦν, ὃς ἀντὶ τῆς προκειμένης\n\nαὐτῷ χαρᾶς ὑπέμεινεν σταυρὸν αἰσχύνης καταφρονήσας,\nἐν δεξιᾷ\nτε τοῦ θρόνου τοῦ θεοῦ\nκεκάθικεν.\nἀναλογίσασθε\n\nγὰρ τὸν τοιαύτην ὑπομεμενηκότα ὑπὸ\nτῶν ἁμαρτω-\n\nλῶν εἰς ἑαυτοὺς\nἀντιλογίαν, ἵνα μὴ κάμητε ταῖς ψυχαῖς\n\nὑμῶν ἐκλυόμενοι.\nΟὔπω μέχρις αἵματος ἀντικατέστητε\n\nπρὸς τὴν ἁμαρτίαν ἀνταγωνιζόμενοι,\nκαὶ ἐκλέλησθε\n\nτῆς παρακλήσεως, ἥτις ὑμῖν ὡς υἱοῖς διαλέγεται,\nυἱέ μου, μὴ ὀλιγώρει παιδείας Κυρίου,\nμηδὲ ἐκλύου ὑπʼ αὐτοῦ ἐλεγχόμενος·\nὃν γὰρ ἀγαπᾷ Κύριος παιδεύει,μαστιγοῖ δὲ πάντα υἱὸν ὃν παραδέχεται.\nεἰς παιδείαν ὑπομένετε· ὡς υἱοῖς ὑμῖν προσφέρεται ὁ θεός·\n\nτίς γὰρ υἱὸς ὃν οὐ παιδεύει πατήρ;\nεἰ δὲ χωρίς ἐστε\n\nπαιδείας ἧς μέτοχοι γεγόνασι πάντες, ἄρα νόθοι καὶ\n\nοὐχ υἱοί ἐστε.\nεἶτα τοὺς μὲν τῆς σαρκὸς ἡμῶν πατέρας\n\nεἴχομεν παιδευτὰς καὶ ἐνετρεπόμεθα· οὐ πολὺ μᾶλλον\n\nὑποταγησόμεθα τῷ πατρὶ τῶν πνευμάτων καὶ ζήσομεν;\nοἱ μὲν γὰρ πρὸς ὀλίγας ἡμέρας κατὰ τὸ δοκοῦν αὐτοῖς\n\nἐπαίδευον, ὁ δὲ ἐπὶ τὸ συμφέρον εἰς τὸ μεταλαβεῖν τῆς\n\n\n\nἁγιότητος αὐτοῦ.\nπᾶσα μὲν παιδεία πρὸς μὲν τὸ παρὸν\n\nοὐ δοκεῖ χαρᾶς εἶναι ἀλλὰ λύπης, ὕστερον δὲ καρπὸν εἰρηνικὸν\n\nτοῖς διʼ αὐτῆς γεγυμνασμένοις ἀποδίδωσιν δικαιοσύνης.\nΔιὸ τὰς παρειμένας χεῖρας καὶ τὰ παραλελυ-μένα γόνατα ἀνορθώσατε,\nκαὶ\nτροχιὰς ὀρθὰς ποιεῖτε τοῖς ποσὶν\nὑμῶν, ἵνα μὴ τὸ χωλὸν ἐκτραπῇ, ἰαθῇ δὲ μᾶλλον.\nΕἰρήνην διώκετε\nμετὰ πάντων,\n\nκαὶ\n\nτὸν ἁγιασμόν, οὗ χωρὶς οὐδεὶς ὄψεται τὸν κύριον,\nἐπισκοποῦντες\n\nμή τις ὑστερῶν ἀπὸ τῆς χάριτος τοῦ θεοῦ,\nμή τις ῥίζα πικρίας ἄνω φύουσα ἐνοχλῇ\nκαὶ διʼ αὐτῆς\n\nμιανθῶσιν οἱ πολλοί,\nμή τις πόρνος ἢ βέβηλος ὡς Ἠσαῦ,\n\nὃς ἀντὶ βρώσεως μιᾶς\nἀπέδετο τὰ πρωτοτόκια\nἑαυτοῦ.\nἴστε γὰρ ὅτι καὶ μετέπειτα θέλων κληρονομῆσαι τὴν\n\nεὐλογίαν ἀπεδοκιμάσθη, μετανοίας γὰρ τόπον οὐχ εὗρεν,\n\nκαίπερ μετὰ δακρύων ἐκζητήσας αὐτήν.\nΟὐ\n\nγὰρ προσεληλύθατε ψηλαφωμένῳ καὶ\nκεκαυμένῳ πυρὶ\nκαὶ\nγνόφῳ\nκαὶ\n\nζόφῳ καὶ θυέλλῃ\nκαὶ σάλπιγγος ἤχῳ\nκαὶ φωνῇ ῥημάτων,\nἧς οἱ ἀκούσαντες παρῃτήσαντο\n\nπροστεθῆναι αὐτοῖς λόγον·\nοὐκ ἔφερον γὰρ τὸ διαστελλόμενον\nΚἂν θηρίον θίγῃ τοῦ ὄρους, λιθοβοληθήσεται·\nκαί,\n\nοὕτω φοβερὸν ἦν τὸ φανταζόμενον,\n\nΜωυσῆς εἶπεν\nἘκφοβός εἰμι\nκαὶ ἔντρομος.\nἀλλὰ\n\nπροσεληλύθατε Σιὼν ὄρει καὶ πόλει θεοῦ ζῶντος, Ἰερουσαλὴμ\n\nἐπουρανίῳ, καὶ μυριάσιν ἀγγέλων, πανηγύρει\nκαὶ\n\nἐκκλησίᾳ πρωτοτόκων ἀπογεγραμμένων ἐν οὐρανοῖς, καὶ\n\nκριτῇ θεῷ πάντων, καὶ πνεύμασι δικαίων τετελειωμένων,\nκαὶ διαθήκης νέας μεσίτῃ Ἰησοῦ,\n\nκαὶ αἵματι ῥαντισμοῦ\n\nκρεῖττον λαλοῦντι παρὰ τὸν Ἅβελ.\nΒλέπετε μὴ παραιτήσησθε\n\nτὸν λαλοῦντα· εἰ γὰρ ἐκεῖνοι οὐκ ἐξέφυγον\n\nἐπὶ γῆς παραιτησάμενοι τὸν χρηματίζοντα, πολὺ μᾶλλον\n\nἡμεῖς οἱ τὸν ἀπʼ οὐρανῶν ἀποστρεφόμενοι·\nοὗ ἡ\n\nφωνὴ τὴν γῆν ἐσάλευσεν τότε, νῦν δὲ ἐπήγγελται λέγων\nἜτι ἅπαξ ἐγὼ σείσω\nοὐ μόνον\nτὴν γῆν\nἀλλὰ καὶ\nτὸν οὐρανόν.\nτὸ δέ\nἜτι ἅπαξ\nδηλοῖ [τὴν] τῶν σαλευομένων\n\nμετάθεσιν ὡς πεποιημένων, ἵνα μείνῃ τὰ μὴ σαλευόμενα.\nΔιὸ βασιλείαν ἀσάλευτον παραλαμβάνοντες\n\nἔχωμεν χάριν, διʼ ἧς λατρεύωμεν εὐαρέστως τῷ θεῷ\n\nμετὰ εὐλαβείας καὶ δέους,\nκαὶ γὰρ ὁ\nθεὸς\nἡμῶν\nπῦρ καταναλίσκον.\nἩ φιλαδελφία μενέτω.\nτῆς φιλοξενίας μὴ ἐπιλανθάνεσθε,\n\nδιὰ ταύτης γὰρ ἔλαθόν τινες ξενίσαντες ἀγγέλους.\nμιμνήσκεσθε τῶν δεσμίων ὡς συνδεδεμένοι,\n\nτῶν κακουχουμένων\n\nὡς καὶ αὐτοὶ ὄντες ἐν σώματι.\nΤίμιος ὁ\n\nγάμος ἐν πᾶσιν καὶ ἡ κοίτη ἀμίαντος, πόρνους γὰρ καὶ\n\nμοιχοὺς κρινεῖ ὁ θεός.\nἈφιλάργυρος ὁ τρόπος· ἀρκούμενοι\n\nτοῖς παροῦσιν· αὐτὸς γὰρ εἴρηκεν\nΟὐ μή σε ἀνῶ οὐδʼ οὐ μή σε ἐγκαταλίπω·\nὥστε θαρροῦντας\n\nἡμᾶς λέγειν\nΚύριος ἐμοὶ βοηθός, οὐ φοβηθήσομαι·τί ποιήσει μοι ἄνθρωπος;\nΜνημονεύετε τῶν ἡγουμένων ὑμῶν, οἵτινες ἐλάλησαν\n\nὑμῖν τὸν λόγον τοῦ θεοῦ, ὧν ἀναθεωροῦντες τὴν ἔκβασιν\n\nτῆς ἀναστροφῆς μιμεῖσθε τὴν πίστιν.\nἸησοῦς\n\nΧριστὸς ἐχθὲς καὶ σήμερον ὁ αὐτός, καὶ εἰς τοὺς αἰῶνας.\n\nδιδαχαῖς ποικίλαις καὶ ξέναις μὴ παραφέρεσθε·\nκαλὸν γὰρ\n\nχάριτι βεβαιοῦσθαι τὴν καρδίαν, οὐ βρώμασιν, ἐν οἷς\n\n\n\nοὐκ ὠφελήθησαν οἱ περιπατοῦντες.\nἔχομεν θυσιαστήριον\n\nἐξ οὗ φαγεῖν οὐκ ἔχουσιν [ἐξουσίαν] οἱ τῇ σκηνῇ λατρεύοντες.\nὧν γὰρ\nεἰσφέρεται\nζῴων\nτὸ αἷμα περὶ ἁμαρτίας εἰς τὰ ἅγια\nδιὰ τοῦ ἀρχιερέως, τούτων τὰ σώματα\nκατα καίεται ἔξω τῆς παρεμβολῆς·\nδιὸ καὶ Ἰησοῦς,\n\nἵνα\n\nἁγιάσῃ διὰ τοῦ ἰδίου αἵματος τὸν λαόν, ἔξω τῆς πύλης\n\nἔπαθεν.\nτοίνυν ἐξερχώμεθα πρὸς αὐτὸν\nἔξω τῆς παρεμβολῆς,\nτὸν ὀνειδισμὸν αὐτοῦ φέροντες,\nοὐ γὰρ ἔχομεν\n\nὧδε μένουσαν πόλιν, ἀλλὰ τὴν μέλλουσαν ἐπιζητοῦμεν·\nδιʼ αὐτοῦ\nἀναφέρωμεν θυσίαν αἰνέσεως\nδιὰ παντὸς\nτῷ θεῷ,\nτοῦτʼ ἔστιν\nκαρπὸν χειλέων\nὁμολογούντων\n\nτῷ ὀνόματι αὐτοῦ.\nτῆς δὲ εὐποιίας καὶ κοινωνίας μὴ\n\nἐπιλανθάνεσθε, τοιαύταις γὰρ θυσίαις εὐαρεστεῖται ὁ\n\nθεός.\nΠείθεσθε τοῖς ἡγουμένοις ὑμῶν καὶ\n\nὑπείκετε, αὐτοὶ γὰρ ἀγρυπνοῦσιν ὑπὲρ τῶν ψυχῶν ὑμῶν\n\nὡς λόγον ἀποδώσοντες, ἵνα μετὰ χαρᾶς τοῦτο ποιῶσιν καὶ\n\nμὴ στενάζοντες, ἀλυσιτελὲς γὰρ ὑμῖν τοῦτο.\nΠροσεύχεσθε περὶ ἡμῶν, πειθόμεθα γὰρ ὅτι καλὴν\n\nσυνείδησιν ἔχομεν, ἐν πᾶσιν καλῶς θέλοντες ἀναστρέφεσθαι.\nπερισσοτέρως δὲ παρακαλῶ τοῦτο ποιῆσαι ἵνα τάχειον\n\nἀποκατασταθῶ ὑμῖν.\nὉ δὲ θεὸς τῆς\n\nεἰρήνης,\nὁ ἀναγαγὼν\nἐκ νεκρῶν\nτὸν ποιμένά τῶν προβάτων\nτὸν μέγαν\nἐν αἵματι διαθήκης αἰωνίου,\nτὸν κύριον\n\nἡμῶν Ἰησοῦν,\nκαταρτίσαι ὑμᾶς ἐν παντὶ ἀγαθῷ εἰς τὸ\n\n\n\nποιῆσαι τὸ θέλημα αὐτοῦ, ποιῶν ἐν ἡμῖν τὸ εὐάρεστον\n\nἐνώπιον αὐτοῦ διὰ Ἰησοῦ Χριστοῦ, ᾧ ἡ δόξα εἰς τοὺς\n\nαἰῶνας τῶν αἰώνων· ἀμήν.\nΠαρακαλῶ δὲ\n\nὑμᾶς, ἀδελφοί, ἀνέχεσθε τοῦ λόγου τῆς παρακλήσεως,\n\nκαὶ γὰρ διὰ βραχέων ἐπέστειλα ὑμῖν.\nΓινώσκετε\n\nτὸν ἀδελφὸν ἡμῶν Τιμόθεον ἀπολελυμένον, μεθʼ οὗ\n\nἐὰν τάχειον ἔρχηται ὄψομαι ὑμᾶς.\nἈσπάσασθε πάντας τοὺς ἡγουμένους ὑμῶν καὶ πάντας\n\nτοὺς ἁγίους. Ἀσπάζονται ὑμᾶς οἱ ἀπὸ τῆς Ἰταλίας.\nἩ χάρις μετὰ πάντων ὑμῶν.\n"};
