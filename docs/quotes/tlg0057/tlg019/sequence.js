var sequence = {"name":"Galen. De Victu Attenuante","data":"ΓΑΛHNOΥ\nΠEPI ΛΕΠΤΥΝΟΥΣΗΣ ΔΙΑΙΤΗΣἘπειδὴ τὰ πλεῖστα τῶν χρονίων ἀρρωστημάτων\nλεπτυνούσης χρήζει διαίτης, ὧς πολλάκις ἐπὶ μόνη\nταύτῃ καταστῆναι καὶ μηδενὸς ἔτι φαρμάκου δεηθῆναι,\nκαλῶς ἂν ἔχοι διορίσασθαι περὶ αὐτῆς ἀκριβέστερον·\nἄμεινον γὰρ ἐν οἷς ἐγχωρεῖ διαίτῃ μόνον χρησάμενον\nἐπιτυχεῖν τοῦ τέλους, ἐν τούτοις ἀφίστασθαι τῶν φαρμάκων.\nὧς ἔγωγε καὶ νεφρίτιδας οἶδα καὶ ἀρθρίτιδας οὐκ ὀλίγας, ὅσαι γε μὴ πώρων ἀπέφηναν τὰ ἄρθρα\nμεστά, τὰς μὲν <πατντελῶς> παυσαμένας ἐπὶ <τῇ> τοιαύτῃ\nδιαίτῃ, τὰς δὲ μετριωτέρας ἀποδειχθείσας· οἶδα\nδὲ καὶ τῶν δυσπνοίᾳ συνεχῶς ἁλισκομένων οὐκ ὀλίγους\n\n\n\n\nεἰς τοσοῦτον ὠφεληθέντας ὧς ἤτοι καταστῆναι τελέως\nἢ διὰ μακρῶν χρόνων ἐνοχλεῖσθαι μικρά· τήκει δὲ καὶ\nσπλῆνας μεγάλους ἡ λεπτύνουσα δίαιτα καὶ ἧπαρ\nσκιρρούμενον, καὶ ἐπιληψίας τὰς μὲν μικρὰς ἔτι καὶ\nἀρχομένας ἰᾶται τελέως, ὅσαι ἁ ἤδη χρόνιαί τε καὶ\nὕπουλοι, καὶ ταύτας ὀνίνησιν οὐ μικρά.\nκέκληται μὲν\nοὖν ὑπὸ τῶν ἰατρῶν ἡ τοιαύτη δίαιτα λεπτύνουσα,\nκαθότι καὶ παχύνουσαν ἑτέραν ὠνόμασαν ἐναντίαν τῆςδε,\nκατὰ τὸν γεννώμενον ἐφ’ ἑκατέρας ἐν τοῖς σώμασιν\nἡμῶν χυμόν· ἔγνωσται δὲ μακρῷ χρόνῳ πείρᾳ θ’ ἅμα\nκαὶ λόγῳ κριθεῖσα· καὶ γὰρ ὀσμὴ καὶ γεῦσις ἱκανά γνωρίσματα\nπροσβάλλουσι τῷ λογισμῷ πρὸ τῆς πείρας τῶν\nτοιούτων ἐδεσμάτων ἁπάντων.\nὅσα γὰρ ἐρεθίζει καὶ δάκνει\nτὰς αἰσθήσεις, εὔδηλον ὧς δριμέα τ’ ἐστὶ ταῦτα καὶ\nπάχος χυμῶν τέμνειν ἱκανά, καὶ μὲν δὴ καὶ πλείω\nτοῦ δέοντος ληφθέντα δῆξιν ἐργάζεται τῇ γαστρὶ καὶ\nἄσην οὐ σμικράν, ἐμούμενά τε καὶ διαχωρούμενα δριμείας\nὀσμὰς ἀποπέμπει· τὰ πλεῖστα δ’ αὐτῶν καὶ οὖρα\nκαὶ ἱδρῶτας ἐκβάλλει δυσώδεις τε καὶ δριμεῖς· καὶ\nμέν γε καὶ φύμασιν ἐπιτιθέμενα καὶ δοθιῆσιν ἕνια\nμὲν αὐτῶν ῥήγνυσι καὶ διαβιβρώσκει ῥᾳδίως, ἔνια δὲ\nκατατίτρησι τὸ δέρμα, πολλὰ δ’· οἷον λέπος ἀφίστησιν\nαὐτοῦ καί τινα ἕλκη καὶ μάλιστα τὰς καλουμένας\nἐσχάρας ἐργάζεται.\nταῦτα πάντα γνωρίσματ’ ἐστὶ\nμέγιστα τοῦ καὶ τοὺς ἐν τῷ σώματι χυμούς ὑπ’ αὐτῶν\nλεπτύνεσθαι δριμεῖαν τιν’ ἐχόντων καὶ τμητικὴν δύνασμικρά\n\n\n\nμιν, ἀλλὰ καὶ ἡ πεῖρα μαρτυρεῖ τῷ λόγῳ· φαίνεται\nγὰρ ἱκανῶς ὑπὸ τῶν τοιούτων ἐδεσμάτων ὀνινάμενα\nπάνθ’ ὅσα παχέων καὶ γλίσχρων καὶ ψυχρῶν χυμῶν\nἀναπέπλησται σώματα.\nχρὴ δ’ ὥσπερ ἐπὶ τῶν ἄλλων ἁπάντων ἐπιστάτην εἷναι τὸν ἰατρόν, τόν τε καιρὸν\nἐξευρίσκοντα καὶ τὸ μέτρον τῆς χρήσεως, οὕτω κἀν\nτοῖσδε· κίνδυνος γὰρ εἰς κακοχυμίαν ἐμπεσεῖν τὸν\nοὐκ ὀρθῶς αὐτοῖς χρώμενον· ἀλλ’ οὐ τοῦτο νῦν πρόκειται\nδιδάσκειν, ἀλλ’ ὑπὲρ αὐτῶν μόνον τῶν ἐδεσμάτων\nδιελθεῖν.\nὍτι μὲν οὖν σκόροδα καὶ κρόμμυα καὶ κάρδαμα καὶ πράσα καὶ νᾶπυ τῶν λεπτυνόντων ἐστίν, οὐδ’ ἂν\nοὐδ᾿ ἰδιώτην λάθοι διὰ τὸ σφοδρὸν τῆς ἐν αὐτοῖς\nδυνάμεως, ἐφεξῆς δὲ τούτων σμύρνιόν τε καὶ πύρεθρον\nὀρίγανόν τε καὶ καλαμίνθη καὶ σισύμβρια καὶ γλήχων\nκαὶ θύμβρα καὶ θύμα, χλωρὰ πάντα προσφερόμενα\nπρὶν ξηρανθῆναι· ἀποξηρανθέντα γὰρ ἤδη φάρμακα\nτε] καὶ οὐκέτι τροφαί.\nκαθόλου δὲ πᾶν τὸ ξηρὸν ἰσχυρότερον τοῦ τεθηλότος ἐστί, καθότι καὶ αὐτῶν τῶν\nὢ μὴ ξηρῶν τὰ τελεώτερα τῶν ἀτελῶν ἐστιν ἰσχυρότερα,\nκαὶ ὅσα κατὰ λόφους ἢ ἐν χωρίοις ἀνύδροις ηὐξήθη,\nτῶν ἐν πεδίοις ἢ κήποις ἢ τέλμασιν ἰσχυρότερα.\nταυτὶ μὲν <οὗν> ὑπὲρ ἀπάντων χρὴ γινώσκειν κοινῇ·\nδ’ εἰρημένοις ἐφεξῆς ἐστιν ὅ τε τῆς καππάρεως καὶ ὁ\n\n\n\n\nτῆς τερμίνθου καρπός καὶ τούτων ἐφεξῆς εὔζωμά τε\nκαὶ σία καὶ σέλινα καὶ πετροσέλινα καὶ ὤκιμα καὶ\nῥαφανῖδες καὶ κράμβη καὶ τεῦτλα.\nμαλάχη δὲ καὶ\nβλίτα καὶ ἀτράφαξις, εἰ καὶ ταῖς ἰδέαις ἐγγυτάτω τῶν\nτεύτλων εἰσίν, ἀλλὰ τήν γε δύναμιν οὐκ ἐγγύς· ὑδατώδη\nτε γάρ ἐστι καὶ ἀμβλέα καὶ δριμείας δυνάμεως\nἤκιστα μετέχοντα παραπλησίως κολοκύνθαις τε καὶ\nσικύοις πέποσί τε καὶ μηλοπέποσι καὶ κοκκυμήλοις.\nἅπαντα γὰρ τὰ τοιαῦθ’ ὑγρὰ καὶ ψυχρὰ καὶ φλεγματώδη,\nκαὶ μᾶλλον ὅσα χωρὶς ἑψήσεως ἐσθίεται, μῆλα\nκαὶ ἄπιοι καὶ σίκυοι· διὸ καί τινες ἑψοῦσι τῶν σικύων\nτοὺς σκληροτέρους ὁμοίως ταῖς κολοκύνθαις· καὶ τῶν\nμήλων δὲ καὶ τῶν ἀπίων ἧττον βλάπτουσιν αἶ ἑφθαί.\nκαὶ τῶν ὠμῶν ἐσθιομένων αἶ εἰς ἀπόθεσιν ἐπιτηδειόταται\nτῶν εἰρημένων ἧττόν εἰσι μοχθηραί. ἀλλὰ γὰρ\nοὐ περὶ τούτων ὁ λόγος μοι νῦν.\nΑὖθις οὖν ἐπὶ τὰ λεπτύνντα τούς ἐν τῷ σώματι\nχυμοὺς ἐδέσματα μέτειμι, τὴν ἀρχὴν ἀκριβέστερον\nποιησάμενος ἀφ’ ὧν ἀπέλιπον, ἐπειδὴ διορισμοῦ δεῖταί\nτινος ἀκριβεστέρου.\nτὰ τοίνυν ἁπαλὰ καὶ νέα\nπάντα διὰ τὸ πλῆθος ἔτι τῆς ὑγρότητος ἢν ἔτ’ αύξανόμενα\nκέκτηται, μέτρια ταῖς δυνάμεσίν ἐστιν, ὧς καὶ\nμικρῷ πρόσθεν εἴρηται, καὶ διὰ τὴν αἰτίαν τήνδε\nπολλὰ τῶν φαρμακωδῶν, ἔστ’ ἂν ἔτι φύηται καὶ αὔξηται,\nπαραπλησίως τοῖς ἐδέσμασιν ἐσθίεται, καθάπερ οἵ\n\n\n\n\nτε τοῦ σιλφίου καὶ οἶ τοῦ νάπυος κα·υλοὶ καὶ προσέτι\nτούτοις πυρέθρου τε καὶ σκολύμου καὶ ἠρυγγίου\nκαὶ ἄλλων μυρίων, ἃ δὴ καλεῖν ἔθος ἡμῖν ἐστιν\nλάχανα τῷ μικρὸν ὕστερον αὐτῶν ἕκαστον ἀκανθῶδές\nτε γίνεσθαι καὶ μηδὲ τοῖς βοσκήμασιν ἐδώδιμον ὑπάρχειν.\nεἰδέναι δὲ δεῖ πάντα τὰ τοιαῦτα τελειωθέντα μὲν ἱκανῶς τμητικά, φυόμενα δὲ καὶ αὐξανόμενα\nμετρίως λεπτύνειν· οὕτω γέ τοι καὶ ἡ ἀκαλήφη πρὶν\nξηρανθῆναι παραπλησίως γε μαλάχαις καὶ τοῖς τεύτλοις\nἐδώδιμος ὑπάρχει, μάραθρον δὲ καὶ πήγανον καὶ κορίανον\nκαὶ ἄνηθον ἐκ τῆς αὐτῆς ἐστι τούτοις ἰδέας\nπρὸς τῷ καὶ θερμαίνειν ἐπιφανῶς.\nἕτερον δέ τι γένος ἐστὶ λαχάνων ἀγρίων ἧττον τῶν εἰρημένων τμητικόν,\nὧς δοκεῖν ἐκ τῆς μέσης τε καὶ οὐδετέρας εἷναι φύσεως\nὧς μήτε τέμνειν σαφῶς μήτε παχύνειν· καλεῖται δὲ τὰ\nτοιαῦτα λάχανα κοινὴ μὲν ἅπαντα σέρις, ἰδ’ ία δὲ κατ’\nεἶδος ἕκαστον αὐτῶν ἴδιον ὄνομα κέκτηται παρὰ τοῖς\nἀγροίκοις οἷον αἴ τε θριδακίναι καὶ αἶ χονδρίλαι καὶ\nτὰ παρὰ τοῖς Σοροῖς γιγγίδια καὶ ἄλλα μυρία τοιαῦτα\nκαθ’ ἕκαστον ἔθνος· Ἀθηναῖοι μέντοι κοινὴ\nπάντα σέρεις ὀνομάζουσιν· οἶ γὰρ παλαιοὶ τοῖς εἴδεσιν\nf. 134r G αὐτῶν ἅπασιν | οὐκ ἔθεντο προσηγορίαν οὐδεμίαν.\nἐπεὶ τοίνυν οὐδὲν εἶδος αὐτῶν ἐστιν ἅπασι γνώ-\n\n\n\nριμον, ὅτι μηδὲ φύεται πανταχόθι πάντα, καθόλου\nχρὴ τῆς δυνάμεως αὐτῶν ἐκμαθόντα γνωρίσματα μήτ᾿\nὀνομάτων δεῖσθαι κατ’ εἴδη μήτε τῆς κατὰ μέρος\nαὐτῶν ἐξηγήσεως.\nεἰ μὲν δὴ κατὰ τὴν γεῦσιν ἡ τὴν\nὀσμὴν ἢ καὶ ἀμφοτέρας τὰς αἰσθήσεις δριμύ <τι> καὶ\nδάκνον καὶ θερμὸν φαίνοιτο, τμητικὴν καὶ λεπτύνουσαν\nἔλπιζε τὴν δύναμιν ὑπάρχειν αὐτῷ· κατὰ ταὐτὰ\nδὲ κἂν εὐωδίαν τινὰ κατὰ τὴν ὀσμὴν ἔχον ἀρώματος\nἐμποιῇ τῇ γεύσει φαντασίαν, ἀνάγκη καὶ τοῦτο θερμὸν\nμὲν εἷναι τὴν δύναμιν, ἀλλ’ ἧττον τῶν δακνόντων τε\nκαὶ διαβιβρωσκόντων καὶ θερμαινόντων ἐπιφανῶς.\nἔχει δέ τι τμητικὸν καὶ ὅσα νιτρῶδες ἢ ἁλμυρῶδες ἐν\nτῇ γεύσει προσφέρει, πρὸς τῷ καὶ τὴν γαστέρα τὰ\nπλεῖστα τῶν τοιούτων ὑπάγειν· οὐχ ἧττον δὲ\nτὰ πικρὰ λεπτυνούσης ἐστὶ δυνάμεως, ὅθεν καὶ τὰ\nπλεῖστα τῶν τοιούτων ἕψοντες ἐσθίουσιν.\nοὐ μικρὸν\nδὲ δήπου διαφέρει καὶ τὸ δι’ ὀξυμέλιτος ἢ ὄξους ἢ\nἀλῶν ἢ ἐλαίου προσενέγκασθαί τι τῶν τοιούτων· ἐπιτείνεται\nμὲν γὰρ ἡ δύναμις αὐτῶν ὄξει τε καὶ ὀξυμέλιτι,\nκαθαιρεῖται δ᾿ ἐλαίῳ· πρὸς γὰρ τῷ μηδὲν\nὑπάρχειν ἐλαίῳ παχέων χυμῶν λεπτυντικὸν ἔτι καὶ\nτὴν ἰσχὺν ὅσα τοῦτο δρᾶν πέφυκε καθαιρεῖ.\nταῦτ’\nἄρα καὶ τῶν τῶν ἐδεσμάτων ὑδατώδη τε καὶ ἀμβλέα\nγευομένοις ἐστίν — ὑπάρχει δὲ τοῦτο διὰ περιττὴν\nὑγρότητα τοῖς πλείστοις τῶν λαχανωδῶν καὶ μάλιστα\n\n\n\n\nτοῖς κηπευομένοις — ἅπαντα ταῦτα δι’ ὄξους ἐσθίουσιν,\nὅσα μὲν ἥδιον ὦμά προσφέρεσθαι, γάρου μιγνύντες,\nὅσα δ’ ἑφθά, τοὔλαιον ἐπιχέοντες· ἔνια δὲ\nκαὶ δι’ ὑποτριμμάτων ἐσθίουσιν ὄξος μὲν ἐχόντων\nἀπάντων, ἀλλ’ ἤτοι μετὰ μέλιτος ἢ νάπυος, ἄνηθον ἢ\nΛιβυστικὸν ἢ κύμινον ἢ σέλινον ἢ τὸ τοῦ κάρου\nσπέρμα μιγνύντες ἢ τι τοιοῦτον ἕτερον.\nαὐτὴ γὰρ ἡ φύσις ἡγεῖται καὶ διδάσκει τὸ ποιητέον οὐ μόνον τούς\nτι σοφώτερον ἐπισταμένους ἀλλὰ καὶ τοὺς ἰδιώτας·\nκαὶ ἔγωγε πολλάκις συνεχῶς χρῆσθαι τοῖς τοιούτοις\nὑποτρίμμασιν ἐκέλευον <ἂν> οἷς μέλει\nδιαίτης, εἰ μὴ τῆς σαρκὸς τῶν φοινίκων ἐμίγνυον\nαὐτοῖς ἔνιοι τῶν ὀψοποιῶν πάμπολυ.\nγινώσκειν οὖν χρὴ καὶ περὶ τῶν ὑποτριμμάτων ἐν βραχεῖ· τὰ μὲν\nδὴ <διὰ> τῶν δριμέων τε καὶ θερμῶν πλείστων\nοἷάπερ ἐστὶ τά τε νῦν εἰρημένα καὶ ὅσα\nδιά κρομμύων τε καὶ σκορόδων ἢ κοριάνου σκευάζουσι,\nταῦτα μὲν οὖν ἅπαντα τῆς λεπτυνούσης ἐστὶ δυνάμεως,\nὅσα δ’ ἧττον τούτων μὲν μετέχει πλειόνων δὲ\nτῶν παχυνόντων, ἐπί μικτὰ ταῖς δυνάμεσιν ὑπάρχει.\nἘπεὶ δ’ ἐξ ἀρχῆς ὁ λόγος ἐγένετό μοι περὶ IV τῶν λαχανωδῶν ἐδεσμάτων ὡς τά πλεῖστα τοῦ γένους\nτούτου λεπτύνει, ἐφεξῆς ἂν εἴη ῥητέον καὶ περὶ τῶν\nἀσπαράγων καλουμένων, ἑλείου τε καὶ μυακανθίνου\nκαὶ τοῦ τῆς χαμαιδάφνης ἔτι τε καὶ βρυωνίας καὶ\n\n\n\nἄγνου καὶ ἀκτῆς καὶ τῶν ὁμοίων· ἐν τούτῳ δὲ τῷ\nγένει καὶ οἶ τῶν ἀμπέλων ἕλικές εἰσι καὶ οἶ τῶν\nβάτων καὶ εἴ τινος ἄλλου δένδρου βλαστὸς ἢ ἄνθος\nἐδώδιμον ὑπάρχει.\nὁ μὲν οὖν μυακάνθινος ὀνομαζόμενος\nτῆς μέσης πως ὑπάρχει δυνάμεως· ἐφ’ ἑκάτερα\nδὲ τούτου μικρὸν ἀποδέοντες ὅ θ’ ἕλειός ἐστι καὶ ὁ\nτῆς χαμαιδάφνης, τοσούτῳ δ’ ὑγρότερος ὁ ἕλειος ὅσῳ\nξηρότερος ὁ τῆς χαμαιδάφνης· εὐστόμαχος δ’ οὐδὲν\nἧττον τῶν εἰρημένων ἐστὶν ὅ τε τῆς βρυωνίας καὶ ὁ\nτοῦ ἄγνου καὶ <ὁ τῆς> ἀκτῆς | καὶ μᾶλλον ἔτι f. 134v G\nτούτων οἶ σαφῶς αὐστηροὶ καὶ στύφοντες οἷος καὶ ὁ\nτῆς βάτου καὶ· <ὁ> τῆς ἀμπέλου· καθαίρει δὲ διὰ\nκάτω γαστρὸς ὁ τῆς ἀκτῆς.\nἀλλὰ τοὺς μὲν καθαίροντας\nοὐχ οἷόν τ’ ἐστὶ γνωρίσαι πρὶν πειραθῆναι, τῶν\nδ’ ἄλλων τῆς δυνάμεως ἔνεστι στοχάσασθαι τῇ γεύσει\nτεκμαιρόμενον. οἶ μὲν γὰρ στύφοντες ἄπαντες ἐύστόμαχοί\nτ’ εἰσὶ τοὐπίπαν καὶ μέσοι πως μάλιστα\nδύναμιν, ἐξ οὗ γένους ἐστὶ καὶ ὁ τῆς φοίνικος ἐγκέφαλος·\nοὕτω γὰρ ὀνομάζουσι τὸ ἁπαλὸν ἐκβλάστημα\n<*****> τοῦ φυτοῦ, καθάπ·ερ ἐλάτας τὰς ἐκ τῶν πλαγίων·\nοἶ δὲ καὶ πικρότητος ἐμφαίνοντές τι τοσούτῳ\nξηρότεροι καὶ τμητικώτεροι τούτων εἰσὶν ὅσῳ καὶ\nπικρότεροι· εἰ δὲ καὶ δάκνοιεν ἢ θερμαίνοιεν ἐπιἕλιος\n\n\n\nφανῶς τὴν γλῶτταν, ἐν τῇ λεπτυνούσῃ σαφῶς ἰδέᾳ\nτίθεσθαι τούσδε.\nΠερὶ μὲν οὖν λαχανωδῶν ἐδεσμάτων ἀρκεῖ καὶ V ταῦτα, σπερμάτων δ’ ἐφεξῆς μνημονεύω. καθόλου μὲν\nοὖν εἰπεῖν καὶ περὶ τῶνδε, τοῖς φυτοῖς ἔοικε τὰς\nδυνάμεις ὧν ἐστι σπέρματα, ξηρότερά γε μὴν ὑπάρχει\nπάντων ἐκείνων καὶ διὰ τοῦτο λεπτυντικώτερα καὶ\nοὐκ ἐξ ἅπαντος ἐδώδιμα, καθάπερ οὐδ’ αἶ βοτάναι\nτῶν ἐσθιομένων σπερμάτων ἐδώδιμοι πᾶσαι· πλὴν ὅσα\nγε τῶν σπερμάτων ἐσθίεται, κατὰ τὴν φύσιν ἀεὶ τῶν\nβοτανῶν ἐπὶ τὸ ξηρότερόν τε καὶ θερμότερον ὧς εἴρηται\nῥέποντα.\nοὕτως γοῦν καὶ τὸ τῆς μήκωνος σπέρμα πολὺ τῆς μήκωνος αὐτῆς ἐστι μετριώτερον, ὥστε καὶ\nτοῖς ἄρτοις ἐπιπάττουσιν αὐτὸ καὶ πολλοῖς τῶν ἄλλων\nπεμμάτων μιγνύουσιν ὧς οὐδεμίαν ἔχον βλάβην· ἀλλ’\nὅτι μὲν καὶ τοῦτο ψύχει, δῆλον ἐκ τοῦ καρηβαρές τ’\nεἷναι καὶ ὑπνῶδες, οὐ μὴν ὁμοίως γε τῇ μήκωνι, ἁλλ’\nὅσον ὁ ὀπὸς αὐτῆς εἰς ψῦξίν ἐστιν ἰσχυρότερος,\nτοσοῦτον αὕτη τοῦ σπέρματος· ὑπνῶδες δὲ καὶ τὸ τῆς\nθριδακίνης σπέρμα· καὶ γὰρ καὶ τοῦτο τὸ λάχανον\nὑγρόν τ’ ἐστὶ καὶ ψυχρόν· ὥστε χρὴ φυλάττεσθαι\nταῦτα τὰ σπέρματα τὸν διαίτῃ λεπτυνούσῃ χρώμενον.\nκαὶ τὸ τοῦ σησάμου σπέρμα παχὺν καὶ γλίσχρον ἐν τῷ σώματι γεννᾷ χυμόν· σελίνου μέντοι καὶ πετροσελίνου\nκαὶ κυμίνου καὶ κάρου καὶ ἀνήθου σπέρμα καὶ\n\n\n\n\nπροσέτι Λιβυστικοῦ καὶ σίνωνος καὶ ἄμμεώς τε καὶ\nσεσέλεως καὶ δαύκου καὶ τορδύλου καὶ πάντων τῶν\nεὐωδῶν καὶ δριμέων καὶ θερμῶν ἐπιφανῶς ἁρμόζει\nτοῖς λεπτυνούσῃ διαίτη χρωμένοις.\nἔνια δὲ τῶν τοιούτων\nοὕτως ἐστὶν ἰσχυρὰ ταῖς δυνάμεσιν ὥστ’ οὐδὲν\nἀπολείπεται τῶν γενναιοτάτων φαρμάκων, ὁποῖόν τι\nκαὶ τὸ τοῦ πηγάνου σπέρμα τετύχηκεν ὄν, ἰσχυρὸν ἐν\nτοῖς μάλιστα καὶ λεπτυντικὸν ἱκανῶς· οὕτω δὲ καὶ\n<τὸ> τῆς λύγου σπέρμα καὶ τὸ τῆς καννάβεως\nφαρμακῶδες μόνον ἀλλὰ καὶ κεφαλαλγές· καὶ χρήσαιτ’\nἄν τις αὐτοῖς εἰς ἒν μόνον ἐπιτηδείως, ἐπειδὰν δι’\nοὔρων καθαρᾶι τὸ αἷμα προαιρῆται. ἀλλὰ γὰρ οὐ περὶ\nφαρμάκων πρόκειται λέγειν ὅτι μὴ πάρεργον, ὥστ’· οὐ\nχρὴ μηκύνειν ἐν τούτοις.\nἈλλ’ αὖθις ἐπὶ τὸ τῶν ἄλλων σπερμάτων\nἐπάνειμι γένος, ἃ δὴ καὶ Δημήτριά τινες ὀνομάζουσι·\nσυνηθεστέρα μέντοι κλῆσίς ἐστι τοῖς Ἕλλησιν ἐπὶ τοῦ\nγένους αὐτῶν ἅπαντος ἡ τῶν ὀσπρίων· ἔνιοι μέντοι\nχέδροπά ταῦτα καλοῦσιν· εἰσὶ δ’ οἳ τὸ μὲν σύμπαν\nγένος ὄσπρια, μόνα δ’ ἐξ αὖ | τῶν ὅσα τῇ χειρὶ\nδρέπονται, χέδροπά προσαγορεύουσι, τὰ δ’ ἄλλα πάντα\nτὰ διὰ τῶν δρεπάνων θεριζόμενα σῖτον· ἔνιοι δὲ τὸν\nπυρὸν μόνον σῖτον· οἶ δὲ καὶ τὰς κριθὰς αὐτῷ προστιθέασιν.\nὀνομαζέτω μὲν οὖν ἕκαστος ὧς ἂν ἐθέλῃ,\nπερὶ δὲ τῆς τῶν ὀσπρίων δυνάμεως ἐφεξῆς ἐγὼ διηἄμεώς\n\n\n\nγήσομαι.\nπυροὶ μὲν οὖν ἔδεσμα τροφιμώτατόν εἰσι <καὶ> γλίσχρου καὶ παχέος ἐν τοῖς σώμασι\nγεννητικοί, ὥστε εἰ μή τις σκευάσας αὐτοὺς ὡς σκευάζονται\nπροσφέροιτο, παχύν καὶ γλίσχρον ἱκανῶς ὑποθρέψει\nχυμόν.\nοὔκουν οὔθ’ ἁπλῶς ἐψημένον ἐσθίειν χρὴ πυρόν, ὧς εἶδον ἐσθίοντας ἐπὶ τῆς Ἀσίας τῶν\nἀγροίκων παμπόλλους — ἡδύνουσι δ’ ὀλίγοις ἁλσὶν\nαὐτόν — οὔτ’ ἄλευρον ποιήσαντας ἑψεῖν ὧς ἔτνος ἢ\nὕδατι δεύσαντας ἢ γάλακτι· πᾶσαι γὰρ αἶ τοιαῦται\nσκευασίαι καὶ δύσπεπτοι καὶ κακόχυμοι, μόνη δ’ ἐπιτήδειος\nἤπερ καὶ μόνη νῦν εὐδοκιμεῖ δεόντως, ἡ διὰ\nτῆς ζύμης τε καὶ τῶν ἀλῶν καὶ τοῦ κλιβάνου, χείρων\nδὲ βραχὺ ταύτης ἡ διὰ τῶν ἴπνων.\nτῶν μὲν γὰρ ἄλλων οὐδὲ μεμνῆσθαι προσήκει· ἔστι δὲ καὶ πυρῶν\nαὐτῶν οὐκ ὀλίγη διαφορὰ κατ’ εἶδος· ὅσοι μὲν γὰρ\nβαρεῖς καὶ πυκνοὶ καὶ διὰ βάθους ξανθοί, τροφιμώτατοί\nτ’ εἰσὶ καὶ παχύχυμοι καὶ γλίσχρου χυμοῦ γεννητικοί·\nὄσοι δὲ κοῦφοι καὶ ἀραιοὶ καὶ λευκοὶ τὰ\nἔνδον, οὗτοι καὶ ἧττον τρέφουσι καὶ ἧττον παχὺν καὶ\nγλίσχρον ἀπογεννῶσι χυμόν.\nἔστι δὲ καὶ ἡ σεμίδαλις καὶ ὁ χόνδρος ἱκανῶς τρόφιμα καὶ παχύχυμα καὶ\nγλίσχρα· ἀλλά σεμιδάλεως μὲν οὐδ’ ἀναγκαῖον ἅπτεσθαι\nτοῖς λεπτυνούσῃ διαίτῃ χρωμένοις· χόνδρου δ’\nἔξεστιν ἀπολαύειν τὰ μέτρια <καὶ> καθ’ ἑαυτὸν\nὕδατος ἑφθοῦ <καὶ> μετ’ οἰνομέλιτος ἢ οἴνου\nμὲν ἀλλά ξανθοῦ τε καὶ λεπτοῦ κατὰ τὴν τοῦ Φαλε-\n\n\n\nρίνου μάλιστα δύναμιν, καὶ πολλοῖς δὲ τῶν ἄλλων\nἐδεσμάτων ἐπιμιγνύντας καὶ μάλιστα τῷ τριπτῷ τεύτλῳ\nκαὶ τοῖς ὀρνιθείοις ζωμοῖς.\nεἰ δέ τις ἔτνος ἢ ῥόφημα\nσκευάζειν ἐκ χόνδρου βούλοιτο, μὴ μόνον ἀνήθου\nμιγνύειν, ἀλλὰ καὶ πράσου τι προσεπεμβάλλειν ἢ\nγηήχωνος ἢ καλαμίνθης ἢ ὑσσώπου· καὶ μὲν δὴ καὶ\nἡ τῆς πεπέρεως μῖξις οὐκ ἐπὶ τοῖς τοιούτοις ἐδέσμασι\nμόνον ἀλλά καὶ τοῖς ἄλλοις σχεδὸν ἅπασιν οὐ σμικρὰ\nτῇ λεπτυνούσῃ διαίτῃ συντελεῖ.\nπτισάνη δὲ καὶ αὐτὴ\nκαθ’ ἑαυτὴν ἔχει τι ῥυπτικόν, ὧς μηδ’ ὑσσώπου\nδεῖσθαι· καὶ εἴ ποτε δὲ βουληθείης αὐτῆς ἐπιτεῖναι\nτὴν δύναμιν, ἀρκεῖ πεπέρεως μιγνύναι αὐτῇ· μέλιτος\nδ’ οὐδὲν δεῖται πτισάνη πλὴν εἰ μὴ τά κατὰ θώρακά\nτε καὶ πνεύμονά τις ἐκκαθαίρειν ἐθέλοι, τοῖς μέντοι\nκαθ’ ἧπαρ ἢ σπλῆνα πάθεσιν οὐκ ἐπιτήδειος ἡ μῖξις\nμᾶλλον γὰρ ἐξαίρεται ταῦτα τὰ σπλάγχνα πρὸς τῶν ἐκ\nτοῦ χόνδρου ῥοφημάτων καὶ αὐτῶν καθ’ ἑαυτὰ καὶ\nπολὺ μᾶλλον εἰ σὺν μέλιτι σκευάσαις. ἀλλὰ περὶ μὲν\nτῆς τοῦ μέλιτος χρήσεως ἀπάσης ὀλίγον ὕστερον\nεἰρήσεται.\nΝυνὶ ἁ ἐπὶ τὰς κριθὰς αὖθις ἐπανίωμεν· οὐ\nγὰρ ἔν γε πτισάνη μόνῃ ἡ χρῆσις αὐτῶν ἐδώδιμος,\n\n\n\n\nἀλλὰ καὶ ἄρτοι πολλαχόθι κρίθινοι γίνονται καὶ μετὰ\nγάλακτος ἕψεται τὸ αὐτῶν ἄλευρον καὶ φρυγεισῶν\nἄλφιτα γίνεται καὶ δι’ ὕδατος ὥσπερ χόνδρος\nἑψηθεῖσαι καὶ μετ’ οἴνου γλυκέος ἢ σιραίου προσφέρονται.\nπερὶ μὲν δὴ τῶν ἄρτων ὧδε γινώσκειν χρή· ὀλιγότροφοι πάντες εἰσὶ καὶ παχύχυμοι καὶ φυσώδεις\nἤκιστα, ὅπως ἂν σκευασθῶσι· περὶ δὲ τῶν ἀλφίτων·\nἅπαντα ὀλιγότροφα τοῖς ἄρτοις ὁμοίως, ξηραίνει δὲ\nμᾶλλον τῷ πεφρῦχθαι· τὸ δ’ ἄλευρον ὑγρότερόν τ’\nἐστὶν ἀμφοῖν καὶ περιττωματικώτερον καὶ φυσωδέδτερον\nκαὶ μάλιστ’ ἂν μετὰ γάλακτος σκευασθῇ ὁμοίως\nτῴ χόνδρῳ.\nαἶ δὲ διά τινος τῶν γλυκέων λαμβανόμεναι κριθαὶ πολὺ μὲν εἰς τὴν προκειμένην δίαιτάν\nεἰσι χόνδρου λυσιτελέστεραι· καὶ γὰρ παχύν τε καὶ\nγλίσχρον χυμὸν ὁ χόνδρος γεννᾷ· πειρᾶσθαι δ’ ὅμως\nκαὶ ταύτας μήτε διὰ σιραίου μήτε διά τινος τῶν\nπάχος ἐχόντων ἱκανὸν προσλαμβάνειν, ἀλλ’ ἤτοι δι’\nοἰνομέλιτος ἢ διά τινος οἴνου παραπλησίου τῷ φαλερίνῳ.\nκατά δὲ τὸν αὐτὸν τρόπον καὶ ταῖς τίφαις ἔνεστι χρήσασθαι καὶ τῷ βρόμῳ πλὴν ὅσα καὶ δυσπεπτότερα\nκαὶ περιττωματικώτερα πτισάνης ἐστὶ καὶ\nχόνδρου· πάμπολλα δὲ ταῦτα τὰ σπέρματα κατὰ τὴν\nἐν Ἀσίᾳ γεννᾶται Μυσίαν, ὥστε καὶ ἄρτους ἐξ αὐτῶν\nσκευάζουσιν· εἰσὶ δὲ δήπου καὶ αὐτοὶ οἶ ἄρτοι δύσπεπτοί\nτε καὶ οὐκ εὔχυμοι.\nκαὶ ἡ ὄλυρα δὲ καλουμένη πλείστη κατά τὴν Ἀσίαν ἐστίν, ἐν τῷ μέσῳ τούτων\nτε καὶ πυρῶν καθεστηκυῖα· τοσούτῳ γάρ ἐστι\nπυροῦ χείρων ὅσῳ τούτων βελτίων· χρῶνται δὲ καὶ\n\n\n\nταύτῃ κατὰ τοὺς αὐτοὺς τρόπους.\nζειᾶς δὲ μὴ ζητεῖν\nἕτερον παρὰ τὰς ὀλύρας καὶ τίφας ἐδώδιμον Ἕλλησιν·\nἀκριβῶς μὲν γὰρ οὐκ οἶδα καθ’ ὁποτέρου τούτων οἱ\nπαλαιοὶ τὸ τῆς ζειᾶς ἔφερον ὄνομα, τρίτον δ’ οὐδέν\nἐστι τούτοις ὅμοιον γένος; ἀλλ’ ἤτοι τὰς τίφας ἢ τὰς\nὀλύρας οὕτως ὠνόμαζον· Μνησίθεος δὲ κατὰ μὲν ταὐτοῦ\nσπέρματος ἄμφω τὰ ὀνόματα φέρει τίφας καὶ\nὀλύρας ὀνομάζων, τὰς ζειὰς δ’ ὧς ἕτερόν τι τούτου\nμοχθηρότερον ὑπείληφεν ἔδεσμα, καί μοι δοκεῖ τὰς\nνῦν ὑφ’ ἡμῶν ὀνομαζομένας τίφας αὐτὸς ζειὰς προσαγορείειν\nἢ τι καὶ τῶνδε μοχθηρότερον.\nἔστι δὲ τὸ\nσπέρμα πτισθῆναι μὲν δεόμενον ὥσπερ ἡ κριθὴ καὶ\nἡ ὄλυρα καὶ ὁ βρόμος, ἐπειδὰν δὲ γυμνωθῇ, πολὺ καὶ\nπυροῦ καὶ κριθῆς καὶ ὀλύρας ἰσχνότερόν τε καὶ μικρότερον\nγίνεται· ἔστι δὲ καὶ ξανθὸν ὁμοίως τοῖς\nπυροῖς, οὐχ ὥσπερ ἡ κριθὴ λευκόν.\nγίνεται δ’ ἔν τισιν\nἔθνεσι κριθὴ γυμνή, καθάπερ ἐν Καππαδοκίᾳ, καὶ\nκαλεῖται οὕτως πρὸς αὐτῶν ἐκείνων ὧς ἐμοὶ νῦν\nεἴρηται καὶ ἔστι τά τ’ ἄλλα καλλίστη καὶ ἐξ ὕδατος\nὥσπερ χόνδρος ἑψηθεῖσα σύν τινι τῶν γλυκέων οἴνων ὢ\nἐπιτηδειοτάτη ληφθῆναι.\nΚύαμοι δὲ ῥυπτικὸν μὲν ἔχουσί τι καὶ αὐτοὶ\nκριθῶν δὲ] οὐδὲν ἧττον, ἀλλ’ οὔτε πέττονται ῥᾳδίως\nκαὶ φυσώδεις ἱκανῶς εἰσιν, ὥστε πολύ βέλτιον τοὺς\nπισσοὺς ἐσθίειν· ἀμείνους γὰρ εἰς ἅπαντα κυάμων.\n\n\n\n\nὦχροι δὲ καὶ δόλιχοι καὶ φάσηλοι πολὺ καὶ τῶν\nκυάμων μοχθηρότεροι.\nοὐ μὴν οἴ γε φακοὶ φαῦλοι τὰ πάντα καίτοι παχὺν ὑποτρέφοντες Χυμόν, ἀλλ’ ὥστε\nχρῆσθαί τινα μὴ παρόντος τῶν ἐπιτηδείων ἐδεσμάτων\nτινός· ὅμοιοι δὲ καὶ οἶ θέρμοι ταῖς φακοῖς, πλὴν\nἧττον ξηραίνουσιν.\nἐρέβινθοι δὲ φυσῶδες μέν ἐστι καὶ δύσπεπτον καὶ περιττωματικὸν ἔδες μὰ, πρὸς μέντοι\nτὴν οὔρησιν ἐπιτήσειοι, καί τι καὶ ῥυπτικὸν ἔχουσιν.\nὄροβοι δὲ βοῶν μᾶλλον ἢ ἀνθρώπων ἔδεσμα, τημτικὴν μέντοι δύναμιν ἔχουσιν, ὥστε καὶ σκευάζεται δι’\nαὐτῶν φάρμακον οὐδενὸς ἧττον ἐκκαθαῖρον τὰ κατὰ\nθώρακα.\nβούκερας δὲ καὶ τῆλις — ἑκατέρως γάρ ὀνομάζεται — λαμβάνεται μὲν οὐ κακῶς καὶ πρὸ τῶν\nσιτίων ὑπαγωγῆς ἕνεκα γαστρὸς ἅμα τῷ γάρῳ, προσφέρονται\nδὲ καί τινες καὶ τὸν χυλὸν αὐτῆς μετὰ\nμέλιτος ὧς καὶ θερμαίνειν καὶ ῥύπτειν δυνάμενον· καὶ\nἔστι μὲν ἐς ἄμφω ταῦτα ἀγαθή, φυλάττεσθαι δ’ ἐπὶ\nπλέον ταύτῃ χρῆσθαι· κεφαλαλγὴς γάρ ἐστι.\nκαὶ τοῖς ἄλλοις δὲ τοῖς οὕτω προσλαμβανομένοις ὑπαγωγῆς\nἕνεκα γαστρὸς ὀλιγίστοις χρῆσθαι προσῆκε· φυσώδη\nγὰρ αὐτῶν ἐστι τὰ πλεῖστα καὶ δύσπεπτα, καθάπερ\nκαὶ οἶ θέρμοι καὶ οἶ ὦχροι καὶ οἶ φάσηλοι.\nτὰ δὲ Δαμασκηνὰ κοκκύμηλα δι’ ὑδρομέλιτος ἕψοντα προεσθίειν\nἄμεινον, ὅτῳ λεπτυνούσης ἐστὶ χρεία διαίτης·\nτούτων δ᾿ ἔτι μᾶλλον ὑπάγει γαστέρα τὰ ἀπὸ τῆς\nἸβηρίας· καὶ μὲν δὴ καὶ οἶ θαλάττιοι τῶν ἐχίνων καὶ\n\n\n\nοἱ τῶν κογχαρίων ἁπάντων ζωμοὶ καὶ οἶ τῶν παλαιῶν\nβλάπτουσι τὸν λεπτυνούσῃ διαίτῃ χρῆσθαι προῃρημένον.\nμελίνη δὲ καὶ κέγχρος ἔλυμός τε καὶ εἴ τι τοιοῦτον\nἕψον οὔτ’ εὔχυμα καὶ δυσώδη καὶ δύσπεπτα,\nξηραίνει δ’ ἱκανῶς καὶ τὰ τῆς γαστρὸς ῥεύματα καὶ\nσύμπαν οὐχ ἤκιστα τὸ σῶμα.\nσκευάζεται δὲ κἀκ τῶν\nκαλουμένων λοβῶν ἔτνος, οἵπερ δὴ καὶ κηπεύονται,\nπαραπλησίως τῷ κυαμίνῳ· καὶ χρὴ καὶ τοῦτο γινώσκειν\nπαχύχυμόν τε καὶ φλεγματικὸν ὑπάρχον, ἧττον μέντοι\nκυάμων εἰσὶ φυσώδεις οἶ λοβοὶ καὶ τὸ ῥυπτικὸν ὅπερ\nτούτοις ὑπάρχει τοῖς λοβοῖς οὐ πρόσεστι.\nτί δ᾿ ἂν ἔτι περὶ\nτῶν ἄλλων σπερμάτων λέγοιμι τῶν μοχθηρῶν, ἃ καὶ\nτῆς ἡμετέρας παραινέσεως ἄπαντες ἤδη φεύγουσιν; ἀρκεῖ\nγὰρ κατὰ πάντων εἰπεῖν ὡς κριθαὶ μὲν εἰς λεπτύνουσαν\nδίαιταν ἄλυποι παρὰ πάντα τὰ σιτηρὰ ἐδέσματα, δεύτεροι\nδ’ οἶ ἐκ τῶν πυρῶν ἄρτοι κριβανῖται· τῶν δ’\nἄλλων ἀπέχεσθαι πειρᾶσθαι, πλὴν εἰ μὴ διὰ μακροῦ\nπισσῶν ἢ φακῆς γεύεσθαι δή τις ἐθέλοι ἢ χόνδρου.\nΠλείστην δ’ ἂν ἔχοις εἰ βούλοιο καὶ ἄφθονον\nἐδεσμάτων χρῆσιν εἰς λόγον λεπτυνούσης διαίτης\nἀπὸ τῶν πετραίων ἰχθύων καὶ τῶν ὀρείων ὀρνίθων\nτῶν μικρῶν· οἶ μὲν γὰρ ἐν τοῖς ἕλεσι καὶ ταῖς λίμναις\nκαὶ τοῖς πεδίοις ὑγρότεροί τ’ εἰσὶ καὶ περιττωματικώ-\n\n\n\n\nτεροι, τὰ δ’ ἐν τοῖς ὄρεσι διαιτώμενα ζῷα πάντα\nξηρότερά τε καὶ θερμότερα ταῖς κράσεσιν ὑπάρχει καὶ\nἡ σὰρξ αὐτῶν ἤκιστα φλεγματώδης ἐστὶ καὶ γλίσχρα.\nἔστι δὲ καὶ τά ἄλλα πάντα τὰ ἐν τοῖς ὄρεσι φυόμενα μακρῷ βελτίω τῶν ἐν τοῖς πεδίοις, καί μοι δοκοῦσι\nκαὶ οἶ ἄρειοι στρουθοὶ μὴ μόνον τῇ λεπτότητι τοῦ\nἀέρος ἀλλὰ καὶ ταῖς τροφαῖς οὐχ ἤκιστα πλεονεκτεῖν\nτῶν ἐν ἕλεσί τε καὶ πεδίοις διαιτωμένων.\nψᾶρας οὖν καὶ κίχλας καὶ κοττύφους καὶ πέρδικας ἅμα τοῖς\nἄλλοις στρουθοῖς τοῖς ὀρείοις ἐσθίειν,\nδὲ καὶ νηττῶν καὶ τῶν ἄλλων ὀρείων ὀρνίθων· ἄρτω\nδὲ καὶ ὠτίδων καὶ χηνῶν καὶ τῶν ἄλλων μεγάλων\nστρουθῶν ἃς καὶ στρουθοκαμήλους ὀνομάζουσι καὶ\nπά.πων τῶν ὁμοίων ἀφεκτέον, ὅτῳ φροντίς ἐστι λεπτυνούσῃ\nχρῆσθαι διαίτῃ· σύμπαντα γὰρ τὰ τοιαῦτα περιττωματικὴν\nἔχει τὴν σάρκα.\nκαὶ οἶ πυργίται καλούμενοι στρουθοὶ καὶ ὅσοι κατὰ τὰς ἀμπέλους διαιτῶνται\nκαὶ τῶν περιστερῶν αἶ ἐκ τῶν πύργων ἀμείνους\nτῶν κατοικιδίων εἰσίν· οὕτω δὲ καὶ οἶ σύες οἶ ὄρειοι\nτῶν ἡμέρων βελτίους εἰς ἐδωδὴν καὶ καθόλου πάντα\nτὰ γεγυμνασμένα τῶν ἀγυμνάστων καὶ τὰ ξηροτέραις\nτροφαῖς χρώμενα τῶν ὑγροτέραις καὶ τὰ καθαρὸν καὶ\nλεπτὸν ἀναπνέοντα τὸν ἀέρα βελτίω τῶν ἐναντίον· αἶ\nγὰρ τῶν ἡμέρων συῶν σάρκες ἀπάντων μὲν τῶν ἐδε-\n\n\n\n\nσμάτων εἰσὶ τροφιμώταται, πάμπολυ δ’ ἔχουσιν ἐν\nαὑταῖς τὸ γλίσχρον ἀργίᾳ θ’ ἄμα τῇ τοῦ ζῴου καὶ\nἀφθονίᾳ τροφῆς ὑγροτέρας.\nἀλλὰ τούτων μὲν ἀπέχεσθαι\nπαντάπασιν οἷς μέλει λεπτυνούσης διαίτης πλὴν\nὅσα τῶν ἀκραίων ἅπτεσθαί ποτε μηδὲ τούτων ἀπλῶς,\nἀλλ’ εἰ γυμνάζοιτό τις ἀξιολόγως· ἔξεστι γὰρ τούτῳ\nκαὶ ὧτα καὶ ῥύγχη καὶ πόδας συῶν ἐσθίειν καὶ γαστρὸς\nγεύεσθαι καὶ μήτρας καλῶς καθεψημένων· ὅσοι\nδ’ ἀργότερον καὶ ῥᾳθυμότερον διαιτῶνται, τούτους\nεἴργεσθαι προσήκει οὐ τούτων μόνον τῶν συῶν τῆς\nἐδωδῆς ἀλλὰ καὶ τῶν ὀρείων, ἀρκέσει δ’ αὐτοῖς ὑπό\nτε στρουθῶν διαιτᾶσθαι τῶν ὀρείων καὶ ἰχθύων τῶν\nπετραίων, ἰουλίδος καὶ φυκίδος καὶ κοττύφου καὶ\nκίχλης καὶ σκάρου καὶ ἀπλῶς εἰπεῖν ἀπάντων ὅσοι\nμαλακήν τε καὶ ψαθυρὰν ἔχουσι τὴν σάρκα, τῶν δ᾿\nἤτοι σκληρὰν ἢ γλίσχραν ἐχόντων ἀπέχεσθαι παντάπασιν.\nμαλακὴ μὲν οὖν ἡ τῶν ὀνίσκων σὰρξ ἀλλ’ ἧττον\nψαθυρὰ τῆς τῶν πετραίων, τῶν μέντοι τριγλῶν ψαθυρὰ\nμὲν οὐ μὴν <καὶ> μαλακή.\nταῦτ’ οὖν ἄμφω\nγνωρίσματα περὶ παντὸς ζῴου σαρκός, μαλακόν τε καὶ\nψαθυρὸν εἷναι, καὶ τούτοις προσέχων τὸν νοῦν ᾧ μὲν\n\n\n\n\nγὰρ] ὑπάρχει συναμφότερον, εἰς κόρον ἐσθίειν, τῶν\nδ’ ἄλλων ᾧ μὲν μηδέτερον, ἀπέχεσθαι παντάπασιν, ᾧ\nδὲ θάτερον, ἐσθίειν μέν ποτε καὶ τόδε τῶν ἄλλων\nἀπορήσαντα, φυλάττεσθαι δὲ τὸν κόρον.\nὥστε καὶ ὀνίσκων καὶ τριγλῶν καὶ τῶν ἄλλων ἰχθύων τῶν πελαγίων\nἐξέστω προσφέρεσθαι μὴ παρόντων πετραίων\nκαὶ μᾶλλον ὅσοι διὰ νάπυος ἐσθίονται, καθάπερ ὁ\nσκορπίος· ἔστι δὲ δή τινα γένη ζῴων οἷς ὑπάρχει μὲν\nτὸ ἕτερον ὧν εἷπον γνωρισμάτων, ἀλλά διὰ τὴν ἀμετρίαν\nθατέρου φυλάττεσθαι χρὴ καὶ τὴν [τοιαύτην]\nτούτων ἐδωδήν.\nαἶ μὲν γάρ ἐγχέλυες καὶ τὰ πλεῖστα τῶν μαλακίων τε καὶ σελαχίων καίτοι μαλακὴν ἔχοντα\nτὴν σάρκα διὰ τὸ γλίσχρον καὶ φλεγματῶδες αὐτῶν\nἱκανῶς ἐστι βλαβερὰ τοῖς λεπτυνούσῃ διαίτῃ χρῆσθαι\nδεομένοις, οὕτω δὲ καὶ τὰ πλεῖστα τῶν ὀστρέων· οἶ\nδὲ τράγοι καὶ οἶ βόες ἤκιστα μὲν ὑγρὰν καὶ φλεγμα-\nτώδη καὶ γλίσχραν ἔχουσι τὴν σάρκα, βλάπτουσι δ’ ἱκανῶς\nκαὶ αὐτοὶ τῷ πάνυ σκληρῷ καὶ δυσμεταβλήτῳ.\nκαὶ τὰ πλεῖστα δὲ τῶν ὀστρακοδέρμων τε καὶ μαλακοστράκων\nζῴων ἢ διὰ τὸ συναμφότερον ἢ διὰ τὴν σκληρότητα τῆς\nσαρκὸς φευκτέα, μόνα δ’ ἐκ τῶν σελαχίων ἡ νάρκη τε καὶ\nἡ τρυγὼν ἐπιτήδεια· καὶ χρῆσθαί ποτε καὶ τούτοις ἐγχω-\n\n\n\n\nρεῖ μὴ παρόντων πετραίων, σκευάζειν δ᾿ ἄμεινον\nἅμα τεύτλοις τριπτοῖς ἢ τοῖς λευκοῖς ζωμοῖς ἀφθονώτερον\nἐπεμβάλλοντα πράσου καί τι καὶ πεκέρεως\nπροσεπιπάττοντα· κλησίον δὲ τῆς τούτων δυνάμεώς\nεἰσι τά τε βούγλωττα καὶ αἱ ψῆτται.\nΤῶν δ᾿ ἄλλων ζῴων τῶν πεζῶν κριοὶ μὲν καὶ\nτράγοι καὶ σύμπαν δὲ τὸ τῶν προβάτων καὶ τῶν αἰγῶν\nγένος οὐ χρηστὴ τροφή· μόνοις δὲ τοῖς ἐρίφοις εἰκότως\nἄν τις χρῷρο· τὴν δὲ τῶν ἀρνῶν ἐδωδὴν φυλακτέον\nδι᾿ ὑπερβάλλουσαν ὑγρότητα.\nτοὺς δ᾿ ἵππους καὶ\nτοὺς ὄνους ὀνώδεσιν ἀνθρώποις ἐπιτρεπτέον ἐσθίειν,\nὥσπερ δὴ καὶ παρδάλεις καὶ ἄρκτους καὶ λέοντας τοῖς θηριώδεσιν·\nἐγγὺς δὲ τῆς τῶν ὄνων ἐδωδῆς εἰσι καὶ οἱ ἔλαφοι,\nὥστε καὶ τούτων ἀφεκτέον.\nἡ δὲ τοῦ λαγωοῦ σὰρξ εἰς\nμὲν τὴν ἄλλην τὴν ξηραίνουσαν δίαιταν ἐπιτήδειος, εἰς\nδὲ τὴν νῦν προκειμένην οὐ πάνυ χρηστή ἐστι· παχὺ\nγὰρ ἱκανῶς αἷμα γεννᾷ· καὶ μὲν δὴ καὶ ἡ τοῦ αἵματος\nἐδωδὴ ἀπάντων τῶν ζῴων φευκτέα καὶ πολὺ μᾶλλον\nεἰς τὴν λεπτύνουσαν δίαιταν ἡ τοῦ τῶν λαγωῶν, οὕτω\nδὲ καὶ τὰ σπλάγχνα πάντα· καὶ γὰρ καὶ περιττωματικὰ\nκαὶ δύσπεπτα καὶ κακόχυμα.\nκυνῶν δὲ καὶ\nἀλωπέκων σαρκὸς ἐγὼ μὲν οὐδ᾿ ἐγευσάμην ποτὲ διὰ\nτὸ μὴ εἰθίσθαι τὴν ἐδωδὴν αὐτῶν μήτ᾿ ἐπὶ τῆς\n<Ἀσίας μήτ᾿ ἐπὶ τῆς> Ἑλλάδος, ἀλλά μηδὲ κατὰ τὴν\nἸταλίαν· ἀκούω δὲ καὶ ταῦτα πολλαχόθι ἐσθίεσθαι καὶ\n\n\n\nτεκμαίρομαι παραπλησίαν εἷναί τὴν δύναμιν αὐτῶν τῇ\nτῶν λαγωῶν· ἔστι γὰρ ὁμοίως ξηρὰ καὶ λαγὼς καὶ\nκύων καὶ ἀλώπηξ.\nὥσπερ δὲ τώ ὑῶν τοῖς ἀκραίοις χρῆσθαι συνεχωρήσαμεν, οὕτω καὶ τῶν ἀλεκιρυόνων\nτοῖς πτεροῖς· οὐ μὴν οἴ γ’ ὄρχεις καὶ τά σπλάγχνα\nλεπτυνούσῃ διαίτῃ χρηστά· καὶ αὐτοῖς δὲ τοῖς σώμασι\nτῶν ἀλεκτρυόνων οὐ κωλύω χρῆσθαι εἰ γυμνάζοιτό τις\nκαὶ μάλιστα τῶν ἐν ὄρεσι τεθραμμένων, ἀγυμνάστῳ δὲ\nμετρίως ἅπτεσθαι προσήκει καὶ ἀλεκτρυόνων ἐδωδῆς\nκαὶ περιστερῶν καὶ τρυγόνων.\nκαίτοι ξηροτέρα τὴν κρασὶν ἡ τρυγών ἐστι καὶ μάλισθ’ ἡ ὀρεία, ὥστε τὴν\nτοιαύτην κἂν ἀλύπως ἐσθίοι τις· χρὴ δὲ μὴ πρόσφατον\nἀλλ’ ἕωλον ἐργασάμενον ἡμέρᾳ ’μῷ <τούλάχιστον>\nοὕτως ἐσθίειν οὐ τρυγόνα μόνον ἀλλὰ καὶ πέρδικα\nτἄλλα πάντα τὰ μετρίως σκληράν ἔχοντα τὴν σάρκα.\nφάττα μὲν οὑν πρὸς τῷ σκληροτέραν ἔχειν καὶ περιστερῶν καὶ τρυγόνων καὶ περδίκων τὴν σάρκα καὶ\nδύσπεπτός ἐστι καὶ περιττωματική, πέρδικες δὲ καὶ\nτρυγόνες οὔτ’ ἐσχάτως σκληρὰς ἔχουσι τὰς σάρκας οὔτε\nδυσπέπτους οὔτε κακοχύμους, ἀλλὰ καὶ τὸ σκληρὸν\nαὐτῶν ἡμέρᾳ μιᾷ φυλαχθεισῶν νεκρῶν μεταπίπτει ῥᾳ-\n\n\n\n\nδίως καὶ γίνονται ψαθυραὶ καὶ εὔπεπτοι πάντῃ· καὶ\nγὰρ χρηστὴν τροφὴν διδόασι τῷ σώματι καὶ γλίσχρον\nἤκιστα γεννῶσιν αἷμα καὶ πάχους καὶ λεπτότητος ἐν\nτῷ μέσῳ καθεστηκός, ὅπερ οἶμαι τοῖς ὑγιεινοῖς ἐδέσμασι\nπροσήκειν μάλιστα.\nΠερὶ μὲν δὴ τούτων αὐταρκῶς εἴρηται· περὶ δὲ\nτῶν ὑπολοίπων αὖθις ῥητέον. αἶ ῥίζαι τῶν λαχάνων\nἅπασαι μὲν ὧς οὕτω φάναι περιττωματικαί τ’ εἰσὶ καὶ\nδύσπεπτοι, πρὸς μέντοι τὰ παρόντα καὶ αἶ τοῦ δαύκου\nκαὶ αἶ τῆς καροῦς οὐδὲν ἔχουσι βλαβερὸν ὥσπερ οὐδ’\nἐπιτήδειον· ἐναντιώταται δ’ αἶ γογγυλίδες ὁμοίως\nὀλίγου δεῖν τοῖς βολβοῖς, ἀπάντων δὲ χείριστοι\nμύκητες.\nοὕτω δὲ καὶ τὰς ῥίζας ὑποπτεύειν\nἁπάντων δεῖ, ὅσαι γε τὸ δακνῶδες οὐκ ἔχουσι καὶ\nδριμύ καὶ θερμὸν ἐν τῇ γεύσει, ὥστε καὶ τὰς τῶν\nτεύτλων φυλάττεσθαι προσήκει· καὶ τοῦτο δὲ τὸ λάχανον\nἥκιστα φλεγματῶδες, ἀλλ’ ὅμως καὶ τὰς τούτων\nῥίζας φευκτέον. τί δεῖ λέγειν περὶ μαλαχῶν;\nὧν οὐχ\nαἶ ῥίζαι μόνον οὐδ’ ὁ καυλὸς ἀλλὰ καὶ τὰ φύλλα\nφλεγματώδη γεννᾷ χυμόν, ἧττον δ’ εἰσὶ βλαβεραί· πρὸς\nγοῦν τὴν λεπτύνουσαν δίαιταν αἶ ἄγριαι τῶν κηπευομένων\nεἰσὶ καλλίους. ἔστι δ’ ἐκ ταὐτοῦ γένους καὶ τά\nὕδνα τούτοις, πλὴν ὅσον ἐν ψαμμώδει τε καὶ ἧττον\nὑγρᾷ συνίσταται γῇ καὶ ταύτῃ τῶν μυκήτων ἀπολείπεται\nτῆς κακίας.\nἑνὶ δὲ λόγῳ συμπάσας μὲν τἀς ῥίζας\n\n\n\nδυσπέπτους ὑποπτεύειν, γεύεσθαι δὲ μόνων τῶν θερμῶν\nτε καὶ δριμέων, ὥσπερ σκορόδου τε καὶ κρομμύου\nκαὶ ῥαφανῖδος, καὶ τούτων ὧς φαρμάκου μᾶλλον\nἢ ὧς ἐδέσματος.\nἈλλὰ γάρ καὶ περὶ τῶν ῥιζῶν ἀρκεῖ τοσαῦτα· μετιέναι δ’ ἤδη καιρὸς ἐπὶ τοὺς τῶν δένδρων καρπούς·\nεἰσὶ δ’ οὐκ ὀλίγοι τούτων ὑγροὶ καὶ ψυχροὶ καὶ μάλισθ’\nὅσους οὐδ’ εἰς ἀπόθεσιν ἀγαγεῖν ἔστιν· ἥκιστα δ’\nλυποῖτό τις ὑπὸ τῶν λαπαττόντων τὴν κοιλίαν, ὧσπερ\nτά μόρα λαπάττει καὶ τούτων ἐφεξῆς τὰ κοκκύμηλα καὶ\nτὰ κεράσια καὶ τὰ σῦκα· τὰ δὲ βραδυπόρα χείρω πάντων\nκαὶ μᾶλλον εἰ καὶ σκληρὰ τοῖς σώμασιν ὑπάρχει.\nἀλλὰ τούτων μὲν μὴ γεύεσθαι μηδενὸς πλὴν τῶν εἰς ἀπόθεσιν ἐπιτηδείων, οἷάπερ ἐστὶν ἀπίων τε καὶ μήλων\nκαὶ σταφυλῶν οὐκ ὀλίγα γένη, τὰ δὲ μαλακώτερα\nμᾶλλον ἐσθίειν τῶν σκληροτέρων, οὐ μὴν εἰς κόρον\nγ’ οὐδενὸς τούτων, οὔτε τῶν μήλων τῶν Περσικῶν\nοὔτε τῶν Ἀρμενίων ἃ δὴ πρεκόκια καλοῦσι\nἔτι δὲ μᾶλλον καὶ τῶν ὀνομαζομένων Σηρικῶν.\nκαὶ μὴν καὶ τά μύρτα καὶ τὰ διόσπυρα καὶ τἆλλ’ ὅσα\nτούτοις ἔοικεν οὐκ ἐπιτήδεια· καὶ τοῖς οὔοις δὲ καὶ\nτοῖς μεσπίλοις εἰς ἄλλα μὲν ὀρθῶς ἄν τις χρῷτο, πρὸς\nδὲ τὴν λεπτύνουσαν δίαιταν οὐκ ἐπιτήδεια, καὶ μάλιστα\nτὰ μέσπιλα· τὸ καθόλου δ’ εἰπεῖν ὅσα σφοδρῶς αὐστηρὰ\nκαὶ στρυφνά, μοχθηρὰ τῇ διαίτῃ ταύτῃ, συμφέρει δὲ\n\n\n\n\nμόνοις τοῖς κατὰ κοιλίαν ῥεύμασιν ἢ ἐκλύτῳ στομάχῳ\nκαὶ γαστρί.\nτῶν δ’ εἰς τὸν χειμῶνα φυλαχθῆναι δυναμένων\nἐπιτηδειότατα πάντων ἐστὶν ἰσχάδες τε καὶ\nκάρυα < * * * * * * * * * * *> καὶ τὰ πιστάκια· πρὸς γοῦν\nταύτην οὐ φαῦλαι καὶ τῶν ἀμυγδαλῶν αἶ ὑπόπικροι.\nτὰ δὲ Ποντικά καλούμενα κάρυα σκληρότερά τε τούτων\nἐστὶ καὶ οὐδὲν ἔχει τῶν ἐν τοῖς σπλάγχνοις περιττωμάτων\nῥυπτικόν· αἶ δὲ καστανέαι καὶ αἰ βάλανοι\nχείρισται μὲν αἶ ὠμαί, μοχθηραὶ δὲ κἂν ἑψηθῶσιν ἢ\nὀπτηθῶσιν ἢ φρυγῶσιν.\nἐλαῖαι δὲ μέσον πῶς εἰσιν\nἔδεσμα πρός γε τὰ παρόντα, ὥστ’ οὔτ’ ἐπαινεῖν ἔχομεν\nοὔτε ψέγειν οὐδὲν ἀξιόλογον, ὡσπερ οὐδὲ τἀς κρεμασθείσας\nσταφυλάς· αἶ δ’ ἐν τοῖς στεμφύλοις ἢ βοτρύοις\nἡ ὅπως ἂν ὀνομαζειν ἐθέλῃς ἀποτιθέμεναι ταῖς\nμὲν τῆς γαστρὸς ἀρρωστίαις οὐκ ἀνεπιτήδειοι, χείρους\nδ’ εἰς τὰ παρόντα, καὶ τούτων ἔτι μᾶλλον αἶ εἰς οἶνον\nἐμβαλλόμεναι.\nαἶ δ’ ἀσταφίδες, ὅσαι μήπω\nσπληνὶ καὶ ἥπατι μεγάλοις οὐκ ἀγαθαί, βελτίους δ’· εῖς\nτά κατά θώρακα καὶ πνεύμονα πάθη· καὶ μὲν δὴ καὶ\nτῶν ῥοιῶν αἶ στρυφναὶ μοχθηραὶ μὲν εἰς ταῦτα, βελτίους\nδ’ εἰς τὰς τῆς γαστρὸς ἀρρωστίας.\nτοὺς δ’ ἄλλους\nτῶν δένδρων καρπούς ἀπὸ τούτων ὁρμώμενος κρῖνε·\n\n\n\n\nοἶ μὲν γὰρ σκληροὶ καὶ στρυφνοὶ πάντες εἰσὶ\nμοχθηροί, τῶν δ’ ἄλλων γεύεσθαι τὰ μέτρια, ὥστε κἂν\nεἰ διαφερούσας τι ποιότητας ἔχῃ κατὰ τά μόρια, τὰ\nμὶν ὄξεα τε καὶ δριμέα τῶν μερῶν αὐτοῦ προσφέρεσθαι\nχρή, τὰ δ’ ἄλλα φυλάττεσθαι· πολλὰ δ’ ἂν εὕροις\nτοιαῦτα, καθάπερ καὶ τὸ Μηδικὸν μῆλον, ὃ κίτρον\nὀνομάζομεν· ἔστι γάρ αὐτοῦ δριμύς μὲν ὁ φλοιός, ὀξύ\nδὲ τὸ ἔνδον, παχύχυμος δὲ καὶ φλεγματώδης ἡ σάρξ.\nΤῶν δ’ ἐν ὄξει καὶ ἅλμῃ δυναμένων ἀποτίθεσθαι τοσοῦτον ὑπηλλάχθαι χρὴ νομίζειν τὴν ἀρχαίαν\nδύναμιν ὅσον ἐκ τῆς σκευασίας ἠλλοιώθησαν· ὅτι δ’\nὄξος καὶ ἅλμη τῶν τεμνόντων καὶ λεπτυνόντων, οὐδεὶς\nἀγνοεῖ.\nταῦτ’ ἄρα καὶ τῶν ἰχθύων οἶ ταριχευθέντες ἱκανώτατα λεπτύνουσι καὶ τέμνουσι τούς παχεῖς χυμοὺς\nκαὶ γλίσχρους· ἐκλέγεσθαι δὲ καὶ τούτων ὅσοι φύσει\nμαλακόσαρκοι, τοὺς δὲ κητώδεις φυλάττεσθαι καὶ πολὺ\nδὴ τούτων ἔτι μαλλὸν αὐτά δὴ τὰ κήτη· γεύεσθαι δ’\nεἰ βούλοιτό τις καὶ τούτων ἀπορίᾳ τῶν βελτιόνων ἢ\nκαὶ ἄλλως ὀρεχθείς, ἤτοι δι’ ὑποτρίμματος δριμέος\nὢ οἷον καὶ τὸ τοθ’ νάπυός ἐστι>ν ἢ καὶ> δι’ ἐλαίου καὶ\nὄξους μόνον ἁρμόττει.\nκαθόλου δὲ περὶ πάντων ἐδεσμάτων τοῦτ’ ἐπίστασθαι χρὴ κοινόν, ὧς εἶτ’ ἀποτεθείη\nδιά τινος τῶν εἰρημένων εἴτε σκευασθείη, μέγιστον\nαὐτοῖς τοῦθ’ ὑπάρχει πρὸς τὸ λεπτύνειν· ὥστε\nκαὶ αὐτὸν ἕκαστον ὅτῳ πρόκειται τοιαύτης διαίτης\nσκοπὸς ἐπιτεχνᾶσθαι <δεῖ> δι’ ὄξους καὶ\n\n\n\n\nἐσκευασμένα προσφέρεσθαι τῶν ἐδεσμάτων τὰ πλεῖστα\nκαὶ προταριχεύειν αὐτῶν ὅσα δυνατόν· ταριχευθέντων\nδή τοι καὶ τῶν χοιρείων <κρεῶν> γεύοιτ’ ἄν τις\nἄλλως δὲ φυλάττεσθαι χρὴ καὶ ταῦτα παχὺν καὶ\nγλίσχρον γεννῶντα χυμόν.\nἘπεὶ δὲ καὶ περὶ τούτων αὐταρκῶς δέῃρηται,\nλείποιτ’ ἄν ἔτι καὶ περὶ μέλιτος καὶ οἴνου καὶ γάλακτος\nδιελθεῖν, καὶ πρῶτόν γε περὶ μέλιτος, ἐπειδὴ μόνον\nὧς ἔπος εἰπεῖν τῶν γλυκέων [καὶ] οὐκ ἐδεσμάτων\nμόνον ἀλλά καὶ πομάτων ἀκριβῶς λεπτοῦ τὴν σύστασιν\nχυμοῦ γεννητικὸν ὑπάρχει.\nτῶν γὰρ οἴνων οἳ ἂν\nὧσι γλυκεῖς ἱκανῶς ἅπαντες παχέος αἵματός εἰσι γεννητικοί·\nκαὶ γὰρ μέλανές εἰσιν οὗτοι καὶ παχεῖς τὴν\nσύστασιν· ἔτι δὲ μᾶλλον τῶν οἴνων τὸ σίραιον ὀνομαζόμενον·\nἔστι δὲ τοῦτο γλεῦκος ἐπὶ πλεῖστον ἑψημένον.\nοἶδα δέ τινας οὕτως ὀνομάζοντας καὶ τὸ τῶν\nἰσχάδων ἀφέψημα· ἔστι δὲ καὶ τοῦτο παραπλήσιον\nμοχθηρῷ μέλιτι καὶ αὐτό τινα δύναμιν ἔχει τμητικήν,\nἀλλ’ ἀπολείπεται μέλιτος οὐκ ὀλίγον, καὶ πολύ δὴ\nμᾶλλον αἶ ἰσχάδες αὐταί, τὰ δὲ σῦκα πολὺ καὶ τούτων\nἔτι μᾶλλον, ὥστ’ ἐκπεπτωκέναι τῆς λεπτυνούσης ἰδέας.\nὅσα μὲν οὖν πέπονα σῦκα, τῆς μέσης ὕλης τῶν ἐδεσμάτων\nἐστίν, ἢν οὔτε λεπτύνειν οὔτε παχύνειν ἱκανῶς\n\n\n\n\nτοὺς χυμοὺς εἰπεῖν ἐγχωρεῖ· τὰ δ’ ἄλλα πάντα τῆς\nμέσης ἐστὶ κατωτέρω· παχύχυμά τε γάρ ἐστι καὶ ψυχρὰ\nκαὶ δύσπεπτα καὶ φυσώδη τὰ μηδέπω καλῶς πέπειρα,\nκαθάπερ ὁ γλεύκινος οἶνος· ἔν δ’ αὐτοῖς ἀγαθὸν\nὑπάρχει τὸ ταχέως διεξιέναι καὶ ταύτῃ σμικρά βλάπτειν.\nκαὶ μὲν δὴ καὶ σταφυλαὶ γλυκεῖαι τῆς αὐτῆς εἰσι φύσεως, καὶ μᾶλλον ἔτι τούτων αὐτῶν φοινίκων βάλανοι·\nαἶ μὲν γάρ κατὰ τὴν Ἀλεξάνδρειαν καὶ Κύπρον καὶ\nΦοινίκην καὶ Λυκίαν καὶ Κιλικίαν οὐδὲ τὴν ἀπόθεσιν\nὑπομένουσιν, ἀλλ’ ὡς ὀπῶραι μᾶλλον ἐσθίονται διὰ\nπεριττὴν ὑγρότητα σηπόμεναι ῥᾳδίως· τῶν δ’ ἄλλων\nτῶν εἰς ἀπόθεσιν ἐσκευασμένων ἐλάττων μὲν ἡ βλάβη,\nπαχὺς δ’ οὐδὲν ἧττον καὶ τούτων ὁ χυμός, ὥστε\nφυλάττεσθαι χρὴ τὴν ἐδωδὴν αὐτῶν ἐν τοῖς\nεἰρημένοις πάθεσιν.\nἭκιστα δ’ ἂν ὑπίδοιτό τις οἴνους παχεῖς ὅσοι καθαροὶ καὶ διαυγεῖς εἰσι καὶ τὴν χροιὰν ὦχροί καὶ\nξανθοί· λευκὸν δ’ οὐδ’ ἂν εὕροις οἶνον ἅμα καὶ γλυκύν,\nὥσπερ οὐδὲ τῶν ξανθῶν αὐτῶν σφόδρα γλυκύν.\nεἰσὶ δὲ σύμπαντες οἶ τοιοῦτοι οἶνοι μέσου τὴν σύστασιν\nχυμοῦ γεννητικοί.\nοἶ μὲν γὰρ παχεῖς θ’ ἅμα καὶ μέλανες καὶ γλυκεῖς παχέος αἵματος πληροῦσι τὰς\n\n\n\n\nφλέβας, οἶ δὲ λευκοὶ καὶ λεπτοὶ τέμνουσί τε τοὺς\n<παχεῖς> χυμοὺς καὶ καθαίρουσι δι’ οὔρων τὸ\nμέσοι δ’ αὐτῶν ὄντες τὴν ἰδέαν οἶ ξανθοί θ’ ἄμα καὶ\nγλυκεῖς καὶ διαυγεῖς μέσοι πώς εἰσι καὶ τὴν δύναμιν,\nοὔτε παχύνοντες τοὺς χυμοὺς τοῖς μέλασιν ὁμοίως οὔτ’\nεἰς οὔρησιν ὁρμῶντες ὧς οἶ λευκοί.\nεἰσὶ δὲ †οὐ πολλοὶ\nκαθ’ ἕκαστον ἔθνος, ἀλλ’ ἐπῖφανεῖς ἐξ αὐτῶν δ’ τ’\nἈρούσιος καὶ ὁ Λέσβιος καὶ ὁ Θαλερῖνος καὶ ὁ Τμωλίτης\nκαὶ ὁ Θηραῖος, οἷς τεκμαιρόμενος καὶ τοὺς ὁμοίους\nἐκλέγεσθαι· χρηστὸν γὰρ οἱ τοιοῦτοι πάντες αἷμα καὶ\nσύμμετρον τῷ πάχει γεννῶσι χυμόν.\nὄντες δ’ αὐτῶν\nοἶ πλεῖστοι εὐώδεις καὶ θερμότεροι τῶν ἄλλων οἴνων\nεὐλόγως ἅπτονται τῆς κεφαλῆς, καὶ ταύτῃ φυλακτέον\nτοῖς τε κεφαλαίᾳ κάμνουσι καὶ ἡμικρανίᾳ καὶ τοῖς ἄλλως\nκεφαλαλγοῦσιν ἐπιλήπτοις τε καὶ μανιώδεσι καὶ συλλήβδην\nεἰπεῖν οἷς πέπονθεν ἡ κεφαλή.\nτὰ δὲ κατὰ\nθώρακα καὶ πνεύμονα χωρὶς πυρετοῦ πάθη πάντα τὰ\nχρόνια μεγάλως ὑπὸ τῶνδε τῶν οἴνων ὀνίναται\nμάλισθ’ ὅσα διὰ πτυσμάτων ἐκκαθαίρεται [δέονται]·\nδεῖται γάρ οὐ τέμνεσθαι μόνον καὶ θερμαίνεσθαι τὰ\nμέλλοντα καλῶς ἀποπτυσθῆναι, ἀλλὰ καὶ μετρί·ως·\nὑγραίνεσθαι· ὧς τά γε περαιτέρω τοῦ καιροῦ ξηρά καὶ\nγλίσχρα πτύσματα καὶ βῆχας ἐγείρει σφοδρὰς τῷ βιαίῳ\nτῆς διεξόδου καὶ κίνδυνον ἐπάγει ῥήξεως ἀγγείου.\nταῦτ’ ἄρα καὶ οἶ παχεῖς τῶν οἴνων καὶ γλυκεῖς τῷ\n\n\n\nμόνιμον ἔχειν τὴν ὑγρότητα διὰ τὸ πάχος, ὅταν ἄμα\nλεπτύνουσι φαρμάκοις προσφέρωνται, χρηστοὶ τοῖς κατὰ\nθώρακα καὶ πνεύμονα πάθεσιν ὑπάρχουσιν· ἀλλ’ οὔτ’\nαὐστηρᾶς οὔτε στρυφνῆς οὔθ’ ὅλως στυφούσης αὐτοῖς\nχρὴ μετεῖναι δυνάμεως, ἀλλ’ ἐπὶ τὸ μελιτῶδες\nἐν ὀσμὴ καὶ γεύσει καὶ τῇ συμπάσῃ δυνάμει προσεληλυθέναι.\nτοιοῦτός ἐστιν ὁ ἀπὸ τῆς Παμφυλίας οἶνος ὁ καὶ Σκυβελίτης ὀνομαζόμενος· ἀρκεῖ γὰρ οἷον κανόνα\nκαὶ σκοπὸν τοῦτον ἔχειν εἰς τοὺς ὁμοίους ἅπαντας·\nἄριστος μὲν γάρ οὗτος τῶν ὁμογενῶν, μὴ παρόντος\nἁ αὐτοῦ καὶ Θηραίῳ χρήσαιτ’ ἄν τις καὶ προτρόπῳ\nκαὶ σιραίῳ καὶ καρυίνῳ.\nμέλανος δ’ οἴνου γλυκέος ἅμα καὶ αὐστηροῦ παράδειγμα τὸν ἐκ τῆς Κιλικίας\nοἶνον ἔχοις ἄνι’ ὂν †ὀνοβάστην ὀνομάζουσιν· ἄχρηστος\nδ’ οὗτος ἅπασίν ἐστι τοῖς κατὰ θώρακα καὶ πνεύμονα\nπάθεσιν ὑπὲρ ὦν ὁ λόγος ἐνέστηκε καὶ ἔτι μᾶλλον\nὅσοι στρυφνοὶ μὲν ἐπιφανῶς εἰσι, γλυκύτητος δ’ ἢ\nοὐδόλως ἢ παντάπασιν ἀμυδρῶς μετέχουσιν.\nἄδοξοι δ’ οἶ τοιοῦτοι πάντες εἰσὶ καὶ διά τοῦτο λανθάνουσι τοὺς\nπολλοὺς καίτοι πολλαχόθι γεννώμενοι τῷ μήτε τοῖς\n\n\n\nἐμπόροις λυσιτελεῖν [ἐξ] αὐτοὺς ὠνεῖσθαι μήθ’ ὑπὸ\nτῶν κεκτημένων σπουδάζεσθαι [πιπράσκεσθαι]·\nφνὸν γὰρ ἅμα καὶ παχὺν οἶνον μέλανα τίς ἂν ἢ εἰς\nσυμπόσιον παρασκευάσειεν ἢ εἰς γάμους ἢ εἰς θεῶν\nθυσίαν ἢ εἰς ἄλλην τιν’ εὐφροσύνην;\nκαὶ γὰρ πλήσμιοι\nκαὶ βραδυπόροι καὶ τὰς δία χωρήσεις\nἐπέχουσιν ἀμφοτέρας, τάς τε κατὰ γαστέρα καὶ οὐχ\nἧττον αὐτῶν τὰς ἐπὶ κύστιν [καὶ μεσάραιον], κἀπὶ\nπλεῖστον ἐν τοῖς ὑποχονδρίοις μένουσι καὶ ῥᾳδίως\nἀποξύνονται καὶ εἰς ἔμετον χωροῦσι, μόνοις δ’ εἰσὶν\nἐπιτήδειοι τοῖς κατὰ γαστέρα ῥεύμασιν οὐδὲ τούτοις\nεἰς κόρον πινόμενοι.\nτοιοῦτος οἶνος <οὐκ ὀλίρος> ἐν\nΑἰγαῖς ταῖς Αἰολίσι γεννᾶται ἐν τῷ πεδίῳ καί τις\nὅμοιος ἕτερος αὐτῷ κατὰ τὴν ἀστυγείτονα πόλιν Περγάμου\nΠερπερίναν, καὶ πίνουσιν οἶ μὲν ἐπιχώριοι πάντες\nαὐτοὺς ὑπὸ συνηθείας ἀλύπως· καὶ γὰρ καὶ καταπαύουσιν\nἐν τῷ προσήκοντι μέτρῳ τὴν πόσιν· οὐκ ἀλύπως\nδ’ οἵ τ’ ἀήθεις ἄπαντες καὶ ὅσοι περαιτέρω τοῦ μέτρου\nπροσφέρονται.\nτρέφουσι δ’ οὗτοι φανερῶς τὰ σώματα\nτῶν πινόντων, καὶ οἶδά τινας τῶν ἐπιχωρίων\n\n\n\n\n\n\n\nνεανίσκων τῶν ἀμφὶ παλαίστραν ἐχόντων εἰς εὐεξίαν\nαὐτοῖς προσχρωμένους οὐδὲν ἧττον χοιρείων κρεῶν\nἐδωδῆς.\nἈλλὰ γὰρ οὗτοι ἐναντιώτατοι τῇδε τῇ διαίτῃ, καὶ οὐ χρὴ μέμφεσθαι τὸν λόγον ὧς ἄλλα μὲν ἐπαγγειλάμενον,\nἄλλα δὲ διδάσκειν ἐπιχειροῦντα· χρὴ γὰρ οὐ\nτὰ λεπτύνοντα μεταδιώκειν μόνον ἀλλὰ καὶ φεύγειν τὰ\nπαχύνοντα τὸν λεπτυνούσῃ διαίτη καλῶς χρήσασθαι\nπροαιρούμενον.\nοὕτω τοι καὶ αὐτὴν ὅλην τὴν ἰατρικὴν οὐχ ὑγιεινῶν μόνον ἀλλά καὶ νοσωδῶν ἐπιστήμην\nεἷναί φαμεν, καὶ οὐχ ἧττόν γε νοσ.ωδῶν ἢ ὑγιεινῶν·\nκαὶ γὰρ οὐδ’ <ἂν> βλάπτοιτό τις ἧττον ἐκ τοῦ\nτοῖς νοσώδεσιν ἢ ἀπέχεσθαι τῶν ὑγιεινῶν.\nἁπάντων οὖν ἐπιστήμην ἔχειν προσήκει τὸν καλῶς θατέρῳ γένει προσχρησόμενον, ἀλλὰ τῶν μὲν πρώτων\nτε καὶ δι’ †αὐτὴν <* * * * *> αἱρετὴν· ἔστι δὲ καὶ\nτρίτον τι γυιὸς <μέσον> ἀμφοῖν, ὃ μήτ’ ὠφελεῖ\nβλάπτει, καὶ χρὴ τοῦτο γινὠσκειν οὐτ’ εῖς αἵρεσιν\nὑγιεινὸν οὔτ’ εἰς βλάβην νοσῶδες· ἀλλ’ εἰ μὲν παρείη\nποτέ, [καὶ] <μὴ> μάτην αὐτοί φύγωμεν ὧς βλάπτον,\nεἰ δ’ ἀπείη, μὴ μάτην αὐτὸ ζητῶμεν ὧς ὠφελοῦν.\nἐν τούτω τῷ γένει καὶ πρὸς τούς κάμνοντάς εἰσι χάριτες\nτοῖς ἰατροῖς· τὸ μὲν γάρ βλαβερὸν αἰτοῦσιν αὐτοῖς οὐκ\nἂν τις συγχωρήσειεν, ὥσπερ οὐδ’ εἰ φύγοιεν τὸ συμφέρον,\nτὰ δ’ οὐδέτερα καὶ φεύγουσι καὶ διώκουσι τοῖς\n\n\n\nκάμνουσι συγχωρητέον σκοπὸν ἐν αὐτοῖς οὐ τὴν ὠφέλειαν\nἢ τὴν βλάβην ὥσπερ ἐν τοῖς ὑγιεινοῖς τε καὶ\nνοσώδεσιν, ἀλλὰ τὴν ἐπιθυμίαν τοῦ κάμνοντος ποιούμενον.\nἔστι δ’ οὐχ ἀπλῶς μία φύσις ἐδεσμάτων ἢ\nπομάτων ἢ ὅλως διαιτημάτων ὑγιεινὴ καὶ νοσώδης καὶ\nοὐδετέρα, ἀλλ’ ἐν τῷ πρός τι πάντα τὰ τοιαῦτα λέγεται·\nὧν οὑν ἐμνημόνευσα κατ’ ἀρχὰς τοῦδε τοῦ\nλόγου νοσημάτων, ὑγιεινὴ μὲν ἡ λεπτύνουσα δίαιτα,\nνοσώδης δ’ ἡ παχύνουσα, μέση δ’ ἀμφοῖν ᾗ μηδέτερον\nὑπάρχει σαφῶς, ἀλλ’ ὧς ἂν διακείμενα παραλάβῃ\nτὰ ἐν τῷ σώματι, τοιαῦτα φυλάττει.\nΚαὶ δὴ τούτων οὕτως ἐχόντων αὖθις ἐπὶ τὸ προκείμενον\nἰτέον. ἐν δὲ τῷ καθόλου γνωστέον, ὥσπερ\nἐπὶ θώρακός τε καὶ πνεύμονος οἶ γλυκεῖς τῶν οἴνων\nἄμα τινὶ τῶν λεπτυνόντων φαρμάκων ἐκκαθαίρουσι τοὺς\nπαχεῖς καὶ γλίσχρους χυμοὺς καὶ φλεγματώδεις, οὕτως\nἐν οἷς ἧπαρ ἢ σπλὴν μέγας ὑπάρχει, μείζονα τὴν ἀπ’\nαὐτῶν βλάβην τῆς ὡφελείας γίνεσθαι· ἀθρόα γὰρ ἐπὶ\nτῶν σπλάγχνων τούτων ὁλκὴ τῶν εἰς τὴν κοιλίαν καταποθέντων\nγίνεται, καὶ ταύτῃ σφηνοῦται ταχέως ἐν τοῖς\nπέρασι τῶν ἀγγείων καὶ μᾶλλον καθ’ ἧπαρ, ἔνθα\nσυνάπτουσιν αἶ ἀπὸ τῶν πυλῶν φλέβες ταῖς ἀπὸ τῆς\nκοίλης.\nοὔτ’ οὖν φλεγμαίνουσιν οὔτε σκιρρουμένοις\nοὔτ’ ἐμπεφραγμένοις τὰ στενὰ στόματα τῶν ἀγγείων\nτοῖς σπλάγχνοις οὐδὲν τῶν γλυκέων ἐπιτήδειον, οὐδ’\nοὖν οὐδ’ αὐτὸ τὸ μέλι καίτοι τμητικῆς ὑπάρχον δυνάμεως,\nἀλλὰ καὶ τούτου τὸ σφοδρὸν τῆς γλυκύτητος\n\n\n\nὄξους ἐπιμιξίᾳ κολάζουσι.\nκαὶ οὕτως ἂν εἴη σοι καὶ λόγῳ καὶ πείρᾳ βασανίζοντι τῶν εἰς λεπτύνουσαν\nδίαιταν ἐπιτηδειότατον τὸ ὀξύμελι· τό τε γοῦν\nφαρμακῶδες ὅ τισιν ὑπάρχει τῶν λυσιτελούντων τούτῳ\nοὐ πρόσεστιν οὔτε κακόχυμόν ἐστιν οὔτε κακοστόμαχον\nοὔτ’ ἄλλην ἀτοπίαν ἔχον οὐδεμίαν.\nεἰ δὲ καὶ σκιλλητικὸν εἴη τὸ ὄξος, οὕτω μὲν ἂν οὐ διαιτημάτων μόνον\nἀλλὰ καὶ φαρμάκων ἁπάντων ὑπάρχοι τμητικώτερον,\nκαὶ προσήκει τοιούτῳ οἴνῳ χρῆσθαι καὶ ὄξει τοὺς\nἄκρως τέμνειν καὶ λεπτύνειν βουλομένους ὅσον ἐν τῷ\nσώματι παχὺ καὶ γλίσχρον καὶ φλεγματῶδες ὑποτρέφεται\nπερίττωμα, ὧς ἔγωγε μυρίους οἶδα τἆλλα μὴ πάνυ\nκαλῶς διαιτωμένους ὑγιεῖς εἰς τέλος γενομένους ἐπὶ\nτῷ διὰ τῆς σκίλλης ὄξει τε καὶ οἴνῳ.\nοὐ μὴν τούτου γ’ ἕνεκα καὶ αὐτὸν χρὴ τῶν ἄλλων ἀπάντων ἀμελεῖν,\nἀλλὰ γυμνασίοις τε χρῆσθαι τοῖς προσήκουσι καὶ τὰς\nτῶν εἰρημένων ἐδεσμάτων ποιότητάς τε καὶ ποσότητας\nἀκριβῶς παραφυλάττειν· ἄμεινον γὰρ οἶμαι διὰ πάντων\nτῶν ὠφελούντων ἰόντα θᾶττον ἐπιτυχεῖν τοῦ\nτέλους ἢ τοῖς χρηστοῖς τά πονηρὰ μιγνύντα μέχρι\nτέλους νοσηλεύεσθαι.\nΚαὶ μὲν δὴ καὶ ὁ τοῦ γάλακτος ὄρρος ἐκ τῶν λεπτυνόντων ἐστὶ πρὸς τῷ ὑπάγειν τὴν γαστέρα· χρῆσθαι\nτοίνυν αὐτῷ πολλάκις ἔκ τινων διαστημάτων\n\n\n\n\nἁρμόττει· τὸ μέντοι γάλα παχύνει πως ἤδη καὶ τούτου\nγὰρ τῶν ἐσχάτως παχυνόντων ὥσπερ βολβοὶ καὶ\nκοχλίαι καὶ τὸ ὄσπρια πανία καὶ ἐγκέφαλοι καὶ τῶν\nσπλάγχνων ἧπάρ τε καὶ σπλ·ὴν καὶ νεφροὶ ταῦτ’ οὔ\nδὴ φυλάττεσθαι παραινῶ καὶ πρὸ τούτων τοὺς μύκητας\nκαὶ τωι ᾠῶν τά ἑφθά· τά γὰρ ῥοφητὰ καλούμενα\nμετρίως καχύνει, καθάπερ καὶ τὸ διὰ χόνδρου ῥόφημα\nπροσλαβὸν οὐκ ἀνήθου μόνον ἤ πράσου ἀλλὰ καὶ τινος\nτῶν ἀξιολόγως τεμνόντων οἷον ὑσσώπου καὶ γλήχωνος\nκαὶ θύμβρας καὶ πεπέρεως καὶ θύμου· ἀλλὰ πεπέρεως\nμὲν λεπτὸν ἐπιπάττειν ὠτῶ, τὰ δ’ ἄλλα συνεψεῖν.\nκαὶ\nμὶν δὴ καὶ εἴ κοτε δεήσειε γάλακτι χρῆσθαι, καὶ τοῦτο\nδιά τινος τῶν τοιούτων ἑψείσθω· μέλιτι δὲ μιγνύμενον\nγάλα τοῖς μὲν κατά θώρακα πάθεσιν ὀά ἀνεπιτήδειον,\nεἰς δὲ τά καθ’ ἧπάρ τε κα·ὶ σπλῆνα βλαβερώτατον ὅσα\nγε λεπτυνούσης χρῄζει διαίτης· ἀεὶ γὰρ τούτου χρὴ\nμεμνῆσθαι τοῦ κατ’ ἀρχὰς εὐθὺς εἰρημένου καὶ μὴ\nνομίζειν ἁπλῶς γεγράφθαι τὰ μόρια χωρὶς τοῦ πάσχειν κ’\nὧς εἴρηται.\nπαχυχυμότατον <μὲν οὖν> γάλα τὸ τυρωδέστατον,\nοἷονπερ ἑαὶ τὸ βόειον καὶ τὸ τῆς ὑός,\nλεπτότατον δὲ [καὶ] <τὸ> ὀρρωδέστατον, οἷονπερ ἐστὶ\nτὸ ὄνειον, ἐν τῷ μέσῳ δ’ ἀμφοῖν τὸ τῆς αἰγός· ἀλλά\nτὸ μὲν ἑφθὸν παχυχυμότατόν ἐστιν· ἀναλίσκει γάρ ἡ\nἕψησις ἐξ αὐτοῦ τὸ λεπτότερόν τε καὶ ὀρρωδέστερον·\nεἰ δὲ καὶ μέλιτος ἢ ἀλῶν ἢ ἀμφοτέρων προσλάβοι,\n\n\n\n\nπολὺ δὴ μᾶλλον ἔτι λεπτότερον ἔσται.\nἐξ οὑν τῶν εἰρη- μένων εὔδηλον ὧς ὄνειον μὲν ὦμόν γάλα προσλαβὸν ἁλῶν ἢ μέλιτος ἥκιστα ἂν εἴη παχύχυμον, ὥστε\nοὐδὲ βλάψει τι τοὺς λεπτυνούσῃ διαίτῃ χρῆσθαι δεομένους·\nτὰ δ’ ἄλλα πάντα φυλάττεσθαι προσήκει.\n"};
