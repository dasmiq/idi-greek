var sequence = {"name":"Galen. De venereis","data":"λε. Περὶ τῆϲ ἐπὶ τῶν ϲιμῶν διαβάϲεωϲ, ἐκ τοῦ αὐτοῦ λόγου.Πνεύματοϲ τονωτικὸν τοῦτο τὸ γυμνάϲιον καὶ εὐκαμπείαϲ τῆϲ περὶ τὸ\nϲῶμα, μάλιϲτα δὲ τῆϲ περὶ ϲκέλη ποιητικὸν μετὰ τοῦ καὶ ἰϲχὺν περιποιεῖν τοῖϲ\nκινουμένοιϲ μέρεϲιν· ἔϲτι δὲ καὶ μακροτονίαϲ παραϲκευαϲτικὸν καὶ νεύρων\nκαταλλάξεωϲ ἐπιτρεπτικόν· μεταβιβάζει καὶ ὕλην καὶ περιττώματα\nμετέωρα πρὸϲ τὰϲ ἐξόδουϲ ἀπωθεῖ. εἰ δὲ καὶ μετὰ κρατήϲεωϲ\nἁλτηρίων παραλαμβάνοιτο, τῶν ϲτιβαρωτάτων γυμναϲίων ἕν τι γίνεται, διαπονοῦν\nὁμοίωϲ καὶ τὰ ἄνω καὶ τὰ κάτω τοῦ ϲώματοϲ.\nλϛ. Περὶ ὁπλομαχίαϲ, ἐκ τοῦ αὐτοῦ λόγου.Οὐ τῶν παλαιῶν γυμναϲίων τοῦτο, λέγω δὲ τῶν τοῖϲ κά|μνουϲιν ὠφελίμων, ἐπεὶ ἄλλωϲ ἡ ἐν ὅπλοιϲ ἄϲκηϲιϲ παλαιά. Ῥωμαῖοι δ᾿\nἐξεῦρον τὴν ὁπλομαχίαν τήνδε, πρῶτον δ᾿ ὑπὲρ τῆϲ εἰϲ πόλεμον\nπαραϲκευῆϲ· τὸ δὲ νῦν ὑπὲρ τοῦ διαπονεῖν τὰ ϲώματα οἵ γε οὖν ϲτρατιῶται·\nμονομάχων γὰρ ὅπλα ἐνδυόμενοι ἢ πρὸϲ ἀντιπάλουϲ ἢ πρὸϲ κίονα ὡϲ\nπρὸϲ ἀντίπαλον διαμάχονται. δύναται δὲ τοῦτο τὸ γυμνάϲιον\nεὐκίνητόν τε ποιῆϲαι τὸ ϲῶμα καὶ εὔϲαρκον· πλαδαρὰν μέντοι ϲάρκα περιποιεῖ·\nκεφαλῇ δ᾿ ἀλυϲιτελὲϲ διά τε τὸ ϲκέπεϲθαι λίαν αὐτὴν ὑπὸ τῶν πίλων καὶ τῆϲ\nπερικεφαλαίαϲ διά τε τὸ μοχθεῖν ὑπὸ τοῦ βάρουϲ. μέγιϲτον δ᾿ ἐπάγγελμα τοῦδε\nτοῦ γυμναϲίου μακρόπνοια καὶ\nϲυντονία τοῦ ϲώματοϲ, ἔνθεν οἱ προεθίϲαντεϲ αὐτῷ πᾶϲαν ἄλλην\nἀποδίωξιν πνεύματοϲ ὑποφέρειν εἰϲὶν ἱκανοί. |\nλζ. Περὶ ἀφροδιϲίων, ἐκ τῶν Γαληνοῦ.Ἀφροδιϲίων δὲ κατὰ μὲν Ἐπίκουρον οὐδεμία χρῆϲιϲ ὑγιεινή· κατὰ δὲ\nτἀληθὲϲ ἐκ διαλειμμάτων τηλικούτων, ὡϲ ἐπὶ ταῖϲ χρήϲεϲι μήτε\nἐκλύϲεωϲ αἰϲθάνεϲθαι καὶ κουφότερον αὐτὸν αὑτοῦ δοκεῖν γεγονέναι καὶ\nεὐπνούϲτερον. ὁ δὲ καιρὸϲ τῆϲ χρήϲεωϲ, ὅταν ἀκριβῶϲ μέϲον ᾖ τῶν\nἔξωθεν περιϲτάϲεων ἁπαϲῶν τὸ ϲῶμα, μήτε ὑπερπεπληρωμένον\n\n\nμήτε ἐνδεὲϲ μήτε ὑπερεψυγμένον μήτε ὑπερτεθερμαϲμένον ἢ ἐξηραμ μένον ἢ ὑγραϲμένον ἀμέτρωϲ. εἰ δὲ\nκαὶ διαμαρτάνοιέν ποτε κατά τι, μικρὸν μὲν ἔϲτω τὸ ἁμαρτανόμενον· ἄμεινον δὲ\nτὸ τεθερμαϲμένῳ μᾶλλον ἢ ἐψυγμένῳ, | καὶ πεπληρωμένῳ μᾶλλον ἢ\nἐνδεεῖ, καὶ ὑγραϲμένῳ μᾶλλον ἢ ἐξηραμμένῳ τῷ\nϲώματι χρῆϲθαι τοῖϲ ἀφροδιϲίοιϲ.\nοἱ μὲν οὖν ἀϲθενῆ τὴν δύναμιν ἔχοντεϲ ὑπὸ τῆϲ λαγνείαϲ εἰϲ\nἐϲχάτην ἀρρωϲτίαν ἀφικνοῦνται· οἱ δ’ ἰϲχυρὰν καὶ νοϲοῦντεϲ ἀπὸ φλέγματοϲ\nοὔτε καταλυθήϲονται καὶ ξηραίνουϲι τὴν τοῦ\nφλεγματοϲ περιουϲίαν τῷ διαφορεῖν ἐπὶ πλέον τοὺϲ χυμούϲ· ἀβλαβῆ\nγὰρ ἀφροδίϲια τοῖϲ ὑγροῖϲ καὶ θερμοῖϲ ἐϲτι καὶ ὅϲοι φύϲει\nπολύϲπερμοι. ἀλλὰ καὶ θερμαίνει τὸ ϲῶμα τοῖϲ ἐρρωμένην ἔχουϲι\nτὴν δύναμιν ἡ λαγνεία· τοῖϲ δ᾿ ἀϲθενέϲιν ἐν μὲν τῷ παραχρῆμα θερμαίνει.\nψύχει δὲ μετὰ ταῦτω γενναίωϲ. ἔνιοι μὲν οὖν εὐ|θέωϲ\nἐπὶ ταῖϲ ϲυνουϲίαιϲ ἀπὸ νεότητοϲ ἀϲθενεῖϲ γίνονται· τινὲϲ δέ, εἰ μὴ ϲυνεχῶϲ\nχρῷντο, βαρύνονται τὴν κεφαλὴν ἀϲώδειϲ τε καὶ πυρετώδειϲ γίνονται καὶ χεῖρον\nὀρέγονται καὶ ἧττον πέττουϲιν· τοιαύτηϲ γοῦν ἐνίουϲ ὄνταϲ\nφύϲεωϲ, εἶτα ἐγκρατεῖϲ ἀφροδιϲίων χρήϲεωϲ γενομένουϲ ναρκώδειϲ τε καὶ\nδυϲκινήτουϲ ἔγνωμεν ἀποτελεϲθένταϲ, ἐνίουϲ δὲ καὶ ϲκυθρωπούϲ ἀλόγωϲ καὶ\nδυϲέλπιδαϲ ὁμοίωϲ τοῖϲ μελαγχολικοῖϲ, ταῦτα δὲ παυόμενα ταχέωϲ ἐπὶ ταῖϲ τῶν ἀφροδιϲίων χρήϲεϲιν. ταῦτα ἀναλογιζομένῳ μοι μεγάλωϲ\nφαίνεται βλάπτειν ἡ τοῦ ϲπέρματοϲ ἐπίϲχεϲιϲ, ἐφ᾿ ὧν αὐτό τε\nφύϲει κακοχυμότερον καὶ πλεῖον, ἀργότερόϲ τε ὁ βίοϲ, καὶ τῶν ἀφροδιϲίων ἡ\nχρῆϲιϲ πρότερον μὲν ἱκανὴ πάνυ, μετὰ ταῦτα δὲ | ἰϲχυροί τε καὶ νέοι· τούτοιϲ ἡ τοῦ ϲώματοϲ ἕξιϲ εἰϲ\nἀραιότητα πλέον ἤπερ ἡ δύναμιϲ εἰϲ ἀρρωϲτίαν ἀλλοιοῦται, καὶ τοίνυν\nἐπανόρθωϲιϲ διὰ τῶν ϲυναγόντων καὶ ϲφιγγόντων γίνεται αὐτοῖϲ,\nὁποῖόν ἐϲτι τὸ παραϲκευαϲτικὸν γυμνάϲιον. εἰ δὲ δὴ καὶ ψῦξίϲ τιϲ\nἐπὶ τοῖϲ ἀφροδιϲίοιϲ ἐγγίνοιτο, καὶ κατὰ τοῦτο ἂν εἴη τῷ παραϲκευαϲτικῷ\nγυμναϲίῳ χρηϲτέον· ἐπεγείρει γὰρ τὴν θερμότητα. τῆϲ δ᾿ ὥραϲ τοῦ\nἔτουϲ ἐπιτρεπούϲηϲ, οὐδὲ τῆϲ ψυχρολουϲίαϲ ἀφεκτέον. ἐδέϲματα δὲ\nτῷ πλήθει μὲν ἐλάττω, τῇ ποιότητι δ᾿ ὑγρότερα δοτέον, ἵνα καὶ\nπέψη καλῶϲ αὐτὰ καὶ τὴν ἐκ τῶν ἀφροδιϲίων ἐπανορθώϲηται\nξηρότητα. χρὴ δ᾿ οὐδὲ ψυχρότερα τὴν κρᾶϲιν, ἀλλὰ τῆϲ μέϲηϲ ἰδέαϲ τῶν\nθερμαινόντων ὑπάρχειν αὐτὰ·\n\n\n\nδιότι γὰρ | ἐξ ἀφροδιϲίων ἀραιότερον ἅμα καὶ ἀϲθενέϲτερον καὶ\nξηρότερον ἀποτελεῖται τὸ ϲῶμα, χρὴ δήπου τὰ πυκνοῦντα καὶ\nθερμαίνοντα καὶ τὴν δύναμιν ἀναρρωννύντα προϲφέρεϲθαι, καὶ τούτουϲ εἶναι\nϲκοποὺϲ ἐπ᾿ αὐτοῖϲ.\n"};
