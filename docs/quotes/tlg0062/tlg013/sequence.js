var sequence = {"name":"Lucian of Samosata. Calumniae non temere credundum","data":"Δεινόν γε ἡ ἄγνοια καὶ πολλῶν κακῶν ἀνθρώποις 1\nαἰτία, ὥσπερ ἀχλύν τινα καταχέουσα τῶν\nπραγμάτων καὶ τὴν ἀλήθειαν ἀμαυροῦσα καὶ τὸν\nἑκάστου βίον ἐπηλυγάζουσα. ἐν σκότῳ γοῦν\nπλανωμένοις πάντες ἐοίκαμεν, μᾶλλον δὲ τυφλοῖς\nὅμοια πέπονθαμεν, τῷ μὲν προσπταίοντες ἀλόγως,\nτὸ δὲ ὑπερβαίνοντες, οὐδὲν δέον, καὶ τὸ μὲν πλησίον\nκαὶ παρὰ πόδας οὐχ ὁρῶντες, τὸ δὲ πόρρωω\nκαὶ πάμπολυ διεστηκὸς ὡς ἐνοχλοῦν δεδιότες· καὶ\nὅλως ἐφʼ ἑκάστου τῶν πραττομένων οὐ διαλείπομεν\nτὰ πολλὰ ὁλισθαίνοντες. τοιγάρτοι μυρίας\nἤδη τοῖς τραγῳδοδιδασκάλοις ἀφορμὰς εἰς τὰ\nδράματα τὸ τοιοῦτο παρέσχηται, τοὺς Λαβδακίδας\nκαὶ τοὺς Πελοπίδας καὶ τὰ τούτοις παραπλήσια·\nσχεδὸν γὰρ τὰ πλεῖστα τῶν ἐν τῇ σκηνῇ\nἀναβαινόντων κακῶν εὕροι τις ἂν ὑπὸ τῆς ἀγνοίας\nκαθάπερ ὑπὸ τραγικοῦ τινος δαίμονος\nκεχορηγημένα.\nΛέγω δὲ καὶ ἐς τὰ ἄλλα μὲν ἀποβλέπων,\nμάλιστα δὲ ἐς τὰς οὐκ ἀληθεῖς κατὰ τῶν συνηθων\nκαὶ φίλων διαβολάς, ὑφʼ ὧν ἤδη καὶ οἶκοι ἀνάστατοι\nγεγόνασι καὶ πόλεις ἄρδην ἀπολώλασι,\n\n\nπατέρες τε κατὰ παίδων ἐξεμάνησαν καὶ ἀδελφοὶ\nκατὰ τῶν ὁμογενῶν καὶ παῖδες κατὰ τῶν γειναμένων\nκαὶ ἐρασταὶ κατὰ τῶν ἐρωμένων· πολλαὶ\nδὲ καὶ φιλίαι συνεκόπησαν καὶ ὅρκοι 1 συνεχύθησαν\nὑπὸ τῆς κατὰ τὰς διαβολὰς πιθανότητος.\nἵν᾿  οὖν ὡς ἥκιστα περιπίπτωμεν αὐταῖς, ὑποδεῖξαι 2\nβούλομαι τῷ λόγῳ καθάπερ ἐπί τινος γραφῆς\nὁποῖόν τί ἐστιν ἡ διαβολὴ καὶ πόθεν ἄρχεται καὶ\nὁποῖα ἐργάζεται.\nΜᾶλλον δὲ Ἀπελλῆς ὁ Ἐφέσιος πάλαι ταύτην\nπροὔλαβε τὴν εἰκόνα· καὶ γὰρ οὖ καὶ οὗτος διαβληθεὶς\nπρὸς τὸν Πτολεμαῖον ὡς μετεσχηκώς\nΘεοδότᾳ τῆς συνωμοσίας ἐν Τύρῳ,— ὁ δὲ\nἈπελλῆς οὐχ ἑωράκει ποτὲ τὴν Τύρον οὐδὲ τὸν\nΘεοδόταν, ὅστις ἦν, ἐγίνωσκεν, ἡ καθʼ ὅσον ἤκουε\nΠτολεμαίου τινὰ ὕπαρχον εἶναι τὰ κατὰ τὴν\nΦοινίκην ἐπιτετραμμένον. ἀλλʼ ὅμως τῶν ἀντιτέχνων\nτις Ἀντίφιλος τοὔνομα ὑπὸ φθόνου τῆς\nπαρὰ βασιλεῖ τιμῆς καὶ ὑπὸ 2 τῆς κατὰ τὴν\nτέχνην ζηλοτυπίας κατεῖπεν αὐτοῦ πρὸς τὸν\nΠτολεμαῖον ὡς εἴη κεκοινωνηκὼς τῶν ὅλων καὶ\nὡς θεάσαιτό τις αὐτὸν ἐν Φοινίκῃ συνεστιώμενον\nεοδότᾳ καὶ παρʼ ὅλον τὸ δεῖπνον πρὸς τὸ οὖς\nαὐτῷ κοινολογούμενον, καὶ τέλος ἀπέφηνε τὴν\nΤύρου ἀπόστασιν καὶ Πηλουσίου κατάληψιν ἐκ\nτῆς Ἀπελλοῦ συμβουλῆς γεγονέναι.\nὉ δὲ Πτολεμαῖος ὡς ἂν καὶ τἆλλα οὐ κάρτα 3\nφρενήρης τις ὤν, ἀλλʼ ἐν κολακείᾳ δεσποτικῇ\nτεθραμμένος, οὕτως ἐξεκαύθη καὶ συνεταράχθη\n\n\n\n\n\nπρὸς τῆς παραδόξου ταύτης διαβολῆς, ὥστε\nμηδὲν τῶν εἰκότων λογισάμενος, μηδʼ ὅτι ἀντίτεχνος\nἦν ὁ διαβάλλων μηδʼ ὅτι μικρότερος ἢ\nκατὰ τηλικαύτην προδοσίαν ζωγράφος, καὶ ταῦτα\nεὖ πεπονθὼς ὑπʼ αὐτοῦ καὶ παρʼ ὁντινοῦν τῶν\nὁμοτέχνων τετιμημένος, ἀλλʼ οὐδὲ τὸ παράπαν\nεἰ ἐξέπλευσεν Ἀπελλῆς ἐς Τύρον ἐξετάσας,\nεὐθὺς ἐξεμήνιεν 1 καὶ βοῆς ἐνεπίμπλα τὰ βασίλεια\nτὸν ἀχάριστον κεκραγὼς καὶ τὸν ἐπίβουλον καὶ\nσυνωμότην. καὶ εἴ γε μὴ τῶν συνειλημμένοων\nτις ἀγανακτήσας ἐπὶ τῇ τοῦ Ἀντιφίλου ἀναισχυντίᾳ\nκαὶ τὸν ἄθλιον Ἀπελλῆν κατελεήσας\nἔφη μηδενὸς αὐτοῖς κεκοινωνηκέναι τὸν ἄνθρωπον,\nἀπετέτμητο ἂν τὴν κεφαλὴν καὶ παραπελελαύκει\nτῶν ἐν Τύρῳ κακῶν οὐδὲν αὐτὸς αἴτιος γεγονώς.\nὉ μὲν οὖν Πτολεμαῖος οὕτω λέγεται αἰσχυνθῆναι 4\nἐπὶ τοῖς γεγονόσιν, ὥστε τὸν μὲν Ἀπελλῆν\nἑκατὸν ταλάντοις ἐδωρήσατο, τὸν δὲ Ἀντίφιλον\nδουλεύειν αὐτῷ παρέδωκεν. ὁ δὲ Ἀπελλῆς ὧν\nπαρεκινδύνευσε μεμνημένος τοιᾷδέ τινι εἰκόνι\nἠμύνατο τὴν διαβολήν.\nἐν δεξιᾷ τις ἀνὴρ κάθηται 5\nτὰ ὦτα παμμεγέθη ἔχων μικροῦ δεῖν τοῖς τοῦ\nΜίδου προσεοικότα, τὴν χεῖρα προτείνων πόρρωθεν\nἔτι προσιούσῃ τῇ Διαβολῇ. περὶ δὲ αὐτὸν\nἑστᾶσι δύο γυναῖκες, Ἄγνοιά μοι δοκεῖ καὶ\nὙπόληψις· ἑτέρωθεν δὲ προσέρχεται ἡ Διαβολή,\nγύναιον ἐς ὑπερβολὴν πάγκαλον, ὑπόθερμον\nδὲ καὶ παρακεκινημένον, οἷον δὴ τὴν\nλύτταν καὶ τὴν ὀργὴν δεικνύουσα, τῇ μὲν ἀριστερᾷ\nδᾷδα καιομένην ἔχουσα, τῇ ἑτέρᾳ δὲ νεανίαν\nτινὰ τῶν τριχῶν σύρουσα τὰς χεῖρας ὀρέγοντα\n\n\n\nεἰς τὸν οὐρανὸν καὶ μαρτyρόμενον τοὺς θεούς.\nἡγεῖται δὲ ἀνὴρ ὠχρὸς καὶ ἄμορφος, ὁξὺ δεδορκὼς\nκαὶ ἐοικὼς τοῖς ἐκ νόσου μακρὰς κατεσκληκόοι.\nτοῦτον οὖν εἶναι τὸν Φθόνον ἄν τις εἰκάσειε. καὶ\nμὴν καὶ ἄλλαι τινὲς δύο παρομαρτοῦσι προτρέπουσαι\nκαὶ περιστέλλουσαι καὶ κατακοσμοῦσαι\nτὴν Διαβολήν. ὡς δέ μοι καὶ ταύτας ἐμήνυσεν ὁ\nπεριηγητὴς τῆς εἰκόνος, ἡ μέν τις Ἐπιβουλὴ 1 ἦν,\nἡ δὲ Ἀπάτη. κατόπιν δὲ ἠκολούθει πάνυ πενθικῶς\nτις ἐσκευασμένη, μελανείμαων καὶ κατεσπαραγμένη,\nετάνοια, οἶμαι, 2 αὕτη ἐλέγετο ἐπεστρέφετο\nγοῦν εἰς τοὐπίσω δακρύουσα καὶ μετʼ αἰδοῦς\nπάνυ τὴν Ἀλήθειαν προσιοῦσαν ὑπέβλεπεν.\nΟὕτως μὲν Ἀπελλῆς τὸν ἑαυτοῦ κίνδυνον ἐπὶ\nτῆς γραφῆς ἐμιμήσατο. φέρε δὲ καὶ ἡμεῖς, εἰ 6\nδοκεῖ, κατὰ τὴν τοῦ Ἐφεσίου ζωγράφου τέχνην\nδιέλθωμεν τὰ προσόντα τῇ διαβολῇ, πρότερόν\nγε ὅρῳ τινὶ περιγράψαντες αὐτήν· οὕτω γὰρ ἄν\nἡμῖν ἡ εἰκῶν γένοιτο φανερωτέρα. ἔστι τοίνυν\nδιαβολὴ κατηγορία τις ἐξ ἐρημίας γινομένη, τὸν\nκατηγορούμενον λεληθυῖα, ἐκ τοῦ μονομεροῦς\nἀναντιλέκτως πεπιστευμένη. τοιαύτη μὲν ἡ ὑπόθεσις\nτοῦ λόγου. τριῶν δʼ ὅντων προσώπων,\nκαθάπερ ἐν ταῖς κωμῳδίαις, τοῦ διαβάλλοντος\nκαὶ τοῦ διαβαλλομένου καὶ τοῦ πρὸς ὃν ἡ διαβολὴ\nγίνεται, καθʼ ἕκαστον αὐτῶν ἐπισκοπήσωμεν οἴα\nεἰκὸς εἶναι τὰ γινόμενα.\nΠρῶτον μὲν δή, εἰ δοκεῖ, παραγάγωμεν τὸν 7\nπρωταγωνιστὴν τοῦ δράματος, λέγω δὲ τὸν ποιητὴν\nτῆς διαβολῆς. οὖτος δὲ δὴ ὡς μὲν οὐκ\n\n\n\n\nἀγαθὸς ἄνθρωπός ἐστι, πᾶσιν οἶμαι γνώριμον·\nοὐδεὶς γὰρ ἂν ἀγαθὸς κακῶν αἴτιος γένοιτο τῷ πλησίον,\nἀλλʼ ἔστιν ἀγαθῶν ἀνδρῶν ἀφʼ ὧν εὖ ποιοῦσιν\nαὐτοὶ τοὺς φίλους, οὐκ ἀφʼ ὧν τοὺς ἄλλους ἀδικοῦντες\nαἰτιῶνται καὶ μισεῖσθαι παρασκευάζουσιν,\nεὐδοκιμεῖν δόξαν εὐνοίας προσλαβόντες.\nἜπειτα δὲ ὡς ἄδικος ὁ τοιοῦτος καὶ παράνομός 8\nἐστι καὶ ἀσεβὴς καὶ τοῖς χρωμένοις ἐπιζήμιος,\nῥᾴδιον καταμαθεῖν. τίς γὰρ οὐκ ἂν ὁμολογήσειε\nτὴν μὲν ἰσότητα ἐν ἅπαντι καὶ τὸ μηδὲν πλέον\nδικαιοσύνης ἔργα εἶναι, τὸ δὲ ἄνισόν τε καὶ\nπλεονεκτικὸν ἀδικίας; ὁ δὲ τῇ διαβολῇ κατὰ τῶν\nἀπόντων λάθρᾳ χρώμενος πῶς οὐ πλεονέκτης\nἐστὶν ὅλον τὸν ἀκροατὴν σφετεριζόμενος καὶ\nπροκαταλαμβάνων αὐτοῦ τὰ ὦτα καὶ ἀποφράττων\nκαὶ τῷ δευτέρῳ λόγῳ παντελῶς ἄβατα κατασκευάζων\nαὐτὰ ὑπὸ τῆς διαβολῆς προεμπεπλησμένα;\nἐσχάτης ἀδικίας τὸ τοιοῦτον, ὡς φαῖεν ἂν\nκαὶ οἱ ἄριστοι τῶν νομοθετῶν, οἷον ὁ Σόλων καὶ ὁ\nράκων, ἔνορκον ποιησάμενοι τοῖς δικασταῖς τὸ\nὁμοίως ἀμφοῖν ἀκροᾶσθαι καὶ τὸ τὴν εὔνοιαν ἴσην\nτοῖς κρινομένοις ἀπονέμειν, ἄχρι ἄν ὁ τοῦ δευτέρου\nλόγος παρατεθεὶς θατέρου χείρων ἢ ἀμείνων φανῇ·\nπρὶν δέ γε ἀντεξετάσαι τὴν ἀπολογίαν τῇ κατηγορίᾳ,\nπαντελῶς ἀσεβῇ καὶ ἀνόσιον ἡγήσαντο\nἔσεσθαι τὴν κρίσιν. καὶ γὰρ ἄν καὶ αὐτοὺς\nἀγανακτῆσαι τοὺς θεοὺς εἴποιμεν, εἰ τῷ κατηγόρῳ\nμετʼ ἀδείας ἅ θέλει λέγειν ἐπιτρέποιμεν, ἀποφράξαντες\nδὲ τῷ κατηγορουμένῳ τὰ ὦτα ἡ τῷ στόματι\nσιωπῶντος 1 καταψηφιζοίμεθα τῷ προτέρῳ λόγῳ\n\n\n\nκεχειρωμένοι ὥστε οὐ κατὰ τὸ δίκαιον καὶ τὸ\nνόμιμον καὶ τὸν ὅρκον τὸν δικαστικὸν φαίη τις ἄν\nγίγνεσθαι τὰς διαβολάς. εἰ δέ τῳ μὴ ἀξιόπιστοι\nδοκοῦσιν οἱ νομοθέται παραινοῦντες οὕτω δικαίας\nκαὶ ἀμερεῖς ποιεῖσθαι τὰς κρίσεις, ποιητήν μοι\nδοκῶ τὸν ἄριστον ἐπάγειν τῷ λόγῳ εὖ μάλα περὶ\nτούτων ἀποφηνάμενον, μᾶλλον δέ νομοθετήσαντα.\nφησὶ δέ,\nμήτε δίκην δικάσῃς, πρὶν ἄμφω μῦθον ἀκούσῃς.\nἠπίστατο γάρ, οἶμαι, καὶ οὗτος ὡς πολλῶν ὄντων\nἐν τῷ βίῳ ἀδικημάτων οὐδὲν ἄν τις εὕροι χεῖρον\nοὐδὲ ἀδικώτερον ἢ ἀκρίτους τινὰς καὶ ἀμοίρους\nλόγων καταδεδικάσθαι· ὅπερ ἐξ ἅπαντος ὁ διαβάλλων\nἐπιχειρεῖ ποιεῖν ἄκριτον ὑπάγων τὸν\nδιαβαλλόμενον τῇ τοῦ ἀκούοντος ὀργῇ καὶ τὴν\nἀπολογίαν τῷ λαθραίῳ τῆς κατηγορίας\nπαραιρούμενος.\nΚαὶ γὰρ ἀπαρρησίαστος καὶ δειλὸς ἅπας ὁ 9\nτοιοῦτος ἄνθρωπος οὐδὲν ἐς τοὐμφανὲς ἄγων, ἀλλʼ\nὥσπερ οἱ λοχῶντες ἐξ ἀφανοῦς ποθεν τοξεύων, ὡς\nμηδὲ ἀντιτάξασθαι δυνατὸν εἶναι μηδὲ ἀνταγωνίσασθαι,\nἀλλʼ ἐν ἀπορίᾳ καὶ ἀγνοίᾳ τοῦ πολέμου\nδιαφθείρεσθαι, μέγιστόν ἐστι σημεῖον τοῦ μηδὲν\nὑγιὲς τοὺς διαβάλλοντας λέγειν. ἐπεὶ εἴ τίς γε\nτἀληθῆ κατηγοροῦντι ἑαυτῷ συνεπίσταται, οὗτος,\nοἶμαι, καὶ εἰς τὸ φανερὸν ἐλέγχει καὶ διευθύνει καὶ\nἀντεξετάζει τῷ λόγῳ, ὥσπερ οὐδεὶς ἂν ἐκ τοῦ\nπροφανοῦς νικᾶν δυνάμενος ἐνέδρᾳ ποτὲ καὶ ἀπάτῃ\nχρήσαιτο κατὰ τῶν πολεμίων.\nἼδοι δʼ ἄν τις τοὺς τοιούτους μάλιστα ἔν τε 10\nβασιλέων αὐλαῖς καὶ περὶ τὰς τῶν ἀρχόντων καὶ\nδυναστευόντων φιλίας εὐδοκιμοῦντας, ἔνθα πολὺς\nμὲν ὁ φθόνος, μυρίαι δὲ ὑπόνοιαι, πάμπολλαι δὲ\nκολακειῶν καὶ διαβολῶν ὑποθέσεις· ὅπου γὰρ ἀεὶ\nμείζους ἐλπίδες, ἐνταῦθα καὶ οἱ φθόνοι χαλεπώτεροι\nκαὶ τὰ μίση ἐπισφαλέστερα καὶ αἰ ζηλοτυπίαι\nκακοτεχνέστεραι. πάντες οὖν ἀλλήλους ὀξὺ\nδεδόρκασι καὶ ὥσπερ οἱ μονομαχοῦντες ἐπιτηροῦσιν\nεἴ πού τι γυμνωθὲν μέρος θεάσαιντο τοῦ σώματος·\nκαὶ πρῶτος αὐτὸς ἕκαστος εἶναι βουλόμενος παρωεῖται\nκαὶ παραγκωνίζεται τὸν πλησίον καὶ τὸν\nπρὸ αὑτοῦ, εἰ δύναιτο, ὑποσπᾷ καὶ ὑποσκελίζει.\nἔνθα ὁ μὲν χρηστὸς ἀτεχνῶς εὐθὺς ἀνατέτραπται\nκαὶ παρασέσυρται καὶ τὸ τελευταῖον ἀτίμως\nἐξέωσται, ὁ δὲ κολακευτικώτερος καὶ πρὸς τὰς\nτοιαύτας κακοηθείας πιθανώτερος εὐδοκιμεῖ· καὶ\nὅλως ὁ1 φθάσας κρατεῖ· τὰ γὰρ τοῦ Ὁμήρου πάνυ\nἐπαληθεύουσιν, ὅτι τοι\nξυνὸς Ἐνυάλιος καὶ τὸν κτανεοντα κατέκτα.\nτοιγαροῦν ὡς οὐ περὶ μικρῶν τοῦ ἀγῶνος ὄντος\nποικίλας κατʼ ἀλλήλων ὁδοὺς ἐπινοοῦσιν, ὧν\nταχίστη καὶ ἐπισφαλεστάτη ἐστὶν ἡ τῆς διαβολῆς,\nτὴν μὲν ἀρχὴν ἀπὸ φθόνου ἡ μίσους εὐέλπιδα2\nλαμβάνουσα, οἰκτρότερα δὲ καὶ τραγικὰ ἐπάγουσα\nτὰ τέλη καὶ πολλῶν συμφορῶν ἀνάπλεα.\nΟὐ μέντοι μικρὸν οὐδὲ ἀπλοῦν ἐστι τοῦτο, ὡς 11\nἄν τις ὑπολάβοι, ἀλλὰ πολλῆς μὲν τέχνης, οὐκ\nὀλίγης δὲ ἀγχινοίας, ἀκριβοῦς δέ τινος ἐπιμελείας\n\n\n\n\nδεόμενον· οὐ γὰρ ἂν τοσαῦτα ἔβλαπτεν ἡ διαβολή,\nεἰ μὴ πιθανόν τινα τρόπον ἐγίνετο· οὐδʼ ἂν\nκατίσχυε τὴν πάντων ἰσχυροτέραν ἀλήθειαν, εἰ\nμὴ πολὺ τὸ ἐπαγωγὸν καὶ πιθανὸν καὶ μυρία ἄλλα\nπαρεσκεύαστο κατὰ τῶν ἀκουόντων.\nΔιαβάλλεται μὲν οὖν ὡς τὸ πολὺ μάλιστα ὁ 12\nτιμώμενος καὶ διὰ τοῦτο τοῖς ὑπολειπομένοις\nαὐτοῦ ἐπίφθονος· ἅπαντες γὰρ τῷδʼ ἐπιτοξάζονται\nκαθάπερ τι κώλυμα καὶ ἐμπόδιον προορώμενοι,\nκαὶ ἕκαστος οἴεται πρῶτος αὐτὸς ἔσεσθαι τὸν\nκορυφαῖον ἐκεῖνον ἐκπολιορκήσας καὶ τῆς φιλίας\nἀποσκευασάμενος. οἷόν τι καὶ ἐπὶ τοῖς γυμνικοῖς\nἀγῶσιν ἐπὶ τῶν δρομέων γίγνεται· κἀκεῖ γὰρ ὁ\nμὲν ἀγαθὸς δρομεὺς τῆς ὕσπληγγος εὐθὺς καταπεσούσης\nμόνον τοῦ πρόσω ἐφιέμενος καὶ τὴν\nδιάνοιαν ἀποτείνας πρὸς τὸ τέρμα κὰν τοῖς ποσὶ\nτὴν ἐλπίδα τῆς νίκης ἔχων τὸν1 πλησίον οὐδὲν\nκακουργεῖ οὐδέ τι τῶν2 κατὰ τοὺς ἀγαωνιστὰς\nπολυπραγμονεῖ, ὁ δὲ κακὸς ἐκεῖνος καὶ ἄναθλος\nἀνταγωνιστὴς ἀπογνοὺς τὴν ἐκ τοῦ τάχους ἐλπίδα\nἐπὶ τὴν κακοτεχνίαν ἐτράπετο, καὶ τοῦτο μόνον\nἐξ ἅπαντος σκοπεῖ, ὅπως τὸν τρέχοντα ἐπισχών\nἡ ἐμποδίσας ἐπιστομιεῖ, ὡς, εἰ τούτου διαμάρτοι,\nοὐκ ἄν ποτε νικῆσαι δυνάμενος. ὁμοίως δὲ τούτοις\nκάν ταῖς φιλίαις τῶν εὐδαιμόνων τούτων γίνεται·\nὁ γὰρ προέχων αὐτίκα ἐπιβουλεύεται καὶ ἀφύλακτος\nἐν μέσῳ ληφθεὶς τῶν δυσμενῶν ἀνηρπάσθη, οἱ\nδὲ ἀγαπῶνται καὶ φίλοι δοκοῦσιν ἐξ ὧν ἄλλους\nβλάπτειν ἔδοξαν.\nΤό τε ἀξιόπιστον τῆς διαβολῆς οὐχ ὡς ἔτυχεν 13\n\n\n\nἐπινοοῦσιν, ἀλλ’ ἐν τούτῳ τὸ πᾶν αὐτοῖς ἐστιν\nἔργον δεδοικόσι τι προσάψαι ἀπῳδὸν ἣ καὶ\nἀλλότριον. ὡς γοῦν ἐπὶ πολὺ τὰ προσόντα τῷ\nδιαβαλλομένῳ πρὸς τὸ χεῖρον μεταβάλλοντες\nοὐκ ἀπιθάνους ποιοῦνται τὰς κατηγορίας, οἷον\nτὸν μὲν ἰατρὸν διαβάλλουσιν ὡς φαρμακέα, τὸν\nπλούσιον δὲ ὡς τύραννον, τὸν τυραννικὸν δὲ ὡς\nπροδοτικόν.\nἘνίοτε μέντοι και ὁ ἀκροώμενος αὐτὸς ὑποβάλλει 14\nτῆς διαβολῆς τὰς ἀφορμάς, καὶ πρὸς τὸν\nἐκείνου τρόπον οἱ κακοήθεις αὐτοὶ ἁρμοζόμενοι\nεὐστοχοῦσιν. ἢν μὲν γὰρ ζηλότυπον αὐτὸν ὄντα\nἴδωσι, Διένευσε, φασί, τῇ γυναικί σου παρὰ τὸ\nδεῖπνον καὶ ἀπιδὼν ἐς αὐτὴν ἐστέναξε, καὶ ἡ\nΣτρατονίκη πρὸς αὐτὸν οὐ μάλα ἀηδῶς· καὶ ὅλως\nἐρωτικαί τινες καὶ μοιχικαὶ πρὸς αὐτὸν αἱ διαβολαί.\nἢν δὲ ποιητικὸς ᾖ καὶ ἐπὶ τούτῳ μέγα\nφρονῇ. Μὰ Δί’ ἐχλεύασέ σου Φιλόξενος τὰ\nἔπη καὶ διέσυρε καὶ ἄμετρα εἶπεν αὐτὰ καὶ\nκακοσύνθετα. πρὸς δὲ τὸν εὐσεβῇ καὶ φιλόθεον\nὡς ἄθεος καὶ ἀνόσιος ὁ φίλος διαβάλλεται καὶ\nὡς τὸ θεῖον παρωθούμενος καὶ τὴν πρόνοιαν\nἀρνούμενος· ὁ δὲ ἀκούσας εὐθὺς μύωπι διὰ\nτοῦ ὠτὸς τυπεὶς διακέκαυται ὡς τὸ εἰκὸς καὶ\nἀπέστραπται τὸν φίλον οὐ περιμείνας τὸν ἀκριβῇ\nἔλεγχον.\nὅλως γὰρ τὰ τοιαῦτα ἐπινοοῦσι καὶ 15\nλέγουσιν, ἃ μάλιστα ἴσασιν ἐς ὀργὴν δυνάμενα\nπροκαλέσασθαι τὸν ἀκροώμενον, καὶ ἔνθα τρωτός\nἐστιν ἕκαστος ἐπιστάμενοι, ἐπʼ ἐκεῖνο τοξεύουσι\nκαὶ ἀκοντίζουσιν ἐς αὐτό, ὥστε τῇ παραυτίκα\nὀργῇ τεταραγμένον μηκέτι σχολὴν ἄγειν τῇ\nἐξετάσει τῆς ἀληθείας, ἀλλὰ κἂν θέλῃ τις\n\n\nἀπολογεῖσθαι, μὴ προσίεσθαι, τῷ παραδόξῳ τῆς\nἀκροάσεως ὡς ἀληθεῖ προκατειλημμένον.\nἈνυσιμώτατον γὰρ τὸ εἶδος τῆς διαβολῆς τὸ 16\nὑπεναντίον τῆς τοῦ ἀκούοντος ἐπιθυμίας, ὁπότε καὶ\nπαρὰ Πτολεμαίῳ τῷ Διονύσῳ ἐπικληθέντι ἐγένετό\nτις ὃς διέβαλλε τὸν Πλατωνικὸν Δημήτριον, ὅτι\nὕδωρ τε πίνει καὶ μόνος τῶν ἄλλων γυναικεῖα οὐκ\nἐνεδύσατο ἐν τοῖς Διονυσίοις· καὶ εἴ γε μὴ κληθεὶς\nἕωθεν ἔπιέ τε πάντων ὁρώντων καὶ λαβὼν ταραντινίδιον\nἐκυμβάλισε καὶ προσωρχήσατο, ἀπολώλει\nἂν ὡς οὐχ ἡδόμενος τῷ βίῳ τοῦ βασιλέως, ἀλλʼ\nἀντισοφιστὴς ὢν καὶ ἀντίτεχνος τῆς Πτολεμαίου\nτρυφῆς.\nΠαρὰ δὲ Ἀλεξάνδρῳ μεγίστη ποτὲ πασῶν ἦν 17\nδιαβολή, εἰ λέγοιτο1 τις μὴ σέβειν μηδὲ προσκυνεῖν\nτὸν Ἡφαιστίωνα· ἐπεὶ γὰρ ἀπέθανεν Ἡφαιστίων,\nὑπὸ τοῦ ἔρωτος Ἀλέξανδρος ἐβουλήθη προσθεῖναι\nκαὶ τοῦτο τῇ λοιπῇ μεγαλουργίᾳ καὶ θεὸν χειροτονῆσαι\nτὸν τετελευτηκότα. εὐθὺς οὖν νεώς τε\nἀνέστησαν αἱ πόλεις καὶ τεμένη καθιδρύετο καὶ\nβωμοὶ καὶ θυσίαι καὶ ἑορταὶ τῷ καινῷ τούτῳ\nθεῷ ἐπετελοῦντο, καὶ ὁ μέγιστος ὅρκος ἦν ἅπασιν\nἩφαιστίων. εἰ δέ τις ἢ μειδιάσειε πρὸς τὰ γινόμενα\nἢ μὴ φαίνοιτο πάνυ εὐσεβῶν, θάνατος\nἐπέκειτο ἡ ζημία. ὑπολαμβάνοντες δὲ οἱ κόλακες\nτὴν μειρακιώδη ταύτην τοῦ Ἁλεξάνδρου ἐπιθυμίαν\nπροσεξέκαιον εὐθὺς καὶ ἀνεζωπύρουν ὀνείρατα\nδιηγούμενοι τοῦ Ἡφαιστίωνος, ἐπιφανείας τινὰς\nκαὶ ἰάματα προσάπτοντες αὐτῷ καὶ μαντείας ἐπιφημίζοντες·\n\n\n\nκαὶ τέλος ἔθυον παρέδρῳ καὶ ἀλεξικάκῳ\nθεῷ. ὁ δὲ Ἀλέξανδρος ἥδετό τε ἀκούων\nκαὶ τᾷ τελευταῖα ἐπίστευε καὶ μέγα ἐφρόνει\nὡσανεὶ οὐ θεοῦ παῖς ὢν μόνον, ἀλλὰ καὶ θεοὺς\nποιεῖν δυνάμενος. πόσους τοίνυν οἰώμεθα τῶν\nἈλεξάνδρου φίλων παρὰ τὸν καιρὸν ἐκεῖνον ἀπολαῦσαι\nτῆς Ἡφαιστίωνος θειότητος, διαβληθέντας\nὡς οὐ τιμῶσι τὸν κοινὸν ἀπάντων θεόν, καὶ διὰ\nτοῦτο ἐξελαθέντας καὶ τῆς τοῦ βασιλέως εὐνοίας\nἐκπεσόντας; τότε καὶ Ἀγαθοκλῆς ὁ Σάμιος 18\nταξιαρχῶν παῤ Ἀλεξάνδρῳ καὶ τιμώμενος παῤ \nαὐτοῦ μικροῦ δεῖν συγκαθείρχθη λέοντι διαβληθεὶς\nὅτι δακρύσειε παριὼν τὸν Ἡφαιστίωνος τάφον.\nἀλλʼ ἐκείνῳ μὲν βοηθῆσαι λέγεται Περδίκκας\nἐπομοσάμενος κατὰ πάντων θεῶν καὶ κατὰ\nἩφαιστίωνος, ὅτι δὴ κυνηγετοῦντί οἱ φανέντα\nἐναργῆ τὸν θεὸν ἐπισκῆψαι εἰπεῖν Ἀλεξάνδρῳ\nφείσασθαι Ἀγαθοκλέους· οὐ γὰρ ὡς ἀπιστοῦντα\nοὐδὲ ὡς ἐπὶ νεκρῷ δακρῦσαι, ἀλλὰ τῆς πάλαι\nσυνηθείας μνημονεύσαντα.\nἩ δʼ οὖν1 κολακεία καὶ ἡ διαβολὴ τότε μάλιστα 19\nχώραν ἔσχε πρὸς τὸ Ἀλεξάνδρου πάθος συντιθεμένη·\nκαθάπερ γὰρ ἐν πολιορκίᾳ οὐκ ἐπὶ τὰ\nὑψηλὰ καὶ ἀπόκρημνα καὶ ἀσφαλῆ τοῦ τείχους\nπροσίασιν οἱ πολέμιοι, ἀλλʼ ᾗ ἂν ἀφύλακτόν τι\nμέρος ἢ σαθρὸν αἴσθωνται ἢ ταπεινόν, ἐπὶ τοῦτο\nπάσῃ δυνάμει χωροῦσιν ὡς ῥᾷστα παρεισδῦναι\nκαὶ ἑλεῖν δυνάμενοι, οὕτω καὶ οἱ διαβάλλοντες ὅ\nτι ἂν ἀσθενὲς ἴδωσι τῆς ψυχῆς καὶ ὑπόσαθρον καὶ\nεὐεπίβατον, τούτῳ προσβάλλουσι καὶ προσάγουσι\n\n\n\nτὰς μηχανάς, καὶ τέλος ἐκπολιορκοῦσι μηδενὸς\nἀντιταττομμένου μηδὲ τὴν ἔφοδον αἰσθομένου. εἶτ’\nἐπειδὰν ἐντὸς ἅπαξ τῶν τειχῶν γένωνται, πυρπολοῦσι\nπάντα καὶ παίουσι καὶ σφάττουσι καὶ\nἐξελαύνουσιν, οἷα εἰκὸς ἁλισκομένης ψυχῆς καὶ\nἐξηνδραποδισμένης ἔργα εἶναι.\nΜηχανήματα δὲ αὐτοῖς κατὰ τοῦ ἀκούοντος ἥ 20\nτε ἀπάτη καὶ τὸ ψεῦδος καὶ ἡ ἐπιορκία καὶ προσλιπάρησις\nκαὶ ἀναισχυντία καὶ ἄλλα μυρία\nῤᾳδιουργήματα. ἡ δὲ δὴ μεγίστη πασῶν ἡ κολακεία\nἐστί, συγγενής, μᾶλλον δὲ ἀδελφή τις οὖσα τῆς\nδιαβολῆς. οὐδεὶς γοῦν οὕτω γεννάδας ἐστὶ καὶ\nἀδαμάντινον τεῖχος τῆς ψυχῆς προβεβλημένος, ὃς\nοὐκ ἂν ἐνδοίη πρὸς τὰς τῆς κολακείας προσβολάς,\nκαὶ ταῦτα ὑπορυττούσης καὶ τοὺς θεμελίους\nὑφαιρούσης τῆς διαβολῆς.\nκαὶ τὰ μὲν ἐκτὸς 21\nταῦτα. ἔνδοθεν δὲ πολλαὶ προδοσίαι συναγωνίζονται\nτὰς χεῖρας ὀρέγουσαι καὶ τὰς πύλας\nἀναπετῶσαι καὶ πάντα τρόπον τῇ ἁλώσει τοῦ\nἀκούοντος συμπροθυμούμεναι. πρῶτον μὲν τὸφιλόκαινον,\nὃ φύσει πᾶσιν ἀνθρώποις ὑπάρχει, καὶ τὸ\nἁψίκορον, ἔπειτα δὲ τὸ πρὸς τὰ παράδοξα τῶν\nἀκουσμάτων ἑπόμενον. 2 οὐ γὰρ οἶδ’ ὅπως ἡδόμεθα\nπάντες λαθρηδὰ καὶ πρὸς τὸ οὖς λεγόμενα καὶ\nμεστὰ ὑπονοίας ἀκούοντες· 3 οἶδα γοῦν τινας οὕτως\nἡδέως γαργαλιζομένους τὰ ὦτα ὑπὸ τῶν διαβολῶι\nὥσπερ τοὺς πτεροῖς κνωμένοιυς.\nἘπειδὰν τοίνυν ὑπὸ τούτων ἀπάντων συμμαχούμενοι 22\nπροσπέσωσι, κατὰ κράτος αἰροῦσιν,\nοἶμαι, καὶ οὐδὲ δυσχερὴς ἡ νίκη γένοιτʼ ἂν μηδενὸς\nἀντιπαραταττομένου μηδὲ ἀμυνομένου τὰς προσβολάς,\nἀλλὰ τοῦ μὲν ἀκούοντος ἑκόντος ἑαυτὸν\nἐνδιδόντος, τοῦ διαβαλλομένου δὲ τὴν ἐπιβουλὴν\nἀγνοοῦντος· ὥσπερ γὰρ ἐν νυκτὶ πόλεως ἀλούσης\nκαθεύδοντες οἱ διαβαλλόμενοι φονεύονται.\nΚαὶ τὸ παντων οἴκτιστον, ὁ μὲν οὐκ εἰδὼς τὰ 23\nγεγενημένα προσέρχεται τῷ φίλῳ φαιδρὸς ἅτε\nμηδὲν ἑαυτῷ φαῦλον συνεπιστάμενος καὶ τὰ\nσυνήθη λέγει καὶ ποιεῖ, παντὶ τρόπῳ ὁ ἄθλιος\nἐνηδρευμένος· ὁ δὲ ἢν μὲν ἔχῃ τι γενναῖον καὶ\nἐλεύθερον καὶ παρρησιαστικόν, εὐθὺς ἐξέρρηξε τὴν\nὀργὴν καὶ τὸν θυμὸν ἐξέχεε, καὶ τέλος τὴν ἀπολογίαν\nπροσιέμενος ἔγνω μάτην κατὰ τοῦ φίλου 24\nπαρωξυμμένος. ἢν δὲ ἀγεννέστερος καὶ ταπεινότερος,\nπροσίεται μὲν καὶ προσμειδιᾷ τοῖς χείλεσιν\nἄκροις, μισεῖ δὲ καὶ λάθρᾳ τοὺς ὀδόντας διαπρίει\nκαί, ὡς ὁ ποιητής φησι, βυσσοδομεύει τὴν ὀργήν.\nοὗ δὴ ἐγὼ οὐδὲν οἶμαι ἀδικώτερον οὐδὲ δουλοπρεπέστερον,\nἐνδακόντα τὸ χεῖλος ὑποτρέφειν τὴν\nχολὴν καὶ τὸ μῖσος ἐν αὑτῷ κατάκλειστον αὔξειν\nἕτερα μὲν κεύθοντα ἐνὶ φρεσίν, ἄλλα δὲ λέγοντα\nκαὶ ὑποκρινόμενον ἱλαρῷ καὶ κωμικῷ τῷ προσώπῳ\nμάλα περιπαθῇ τινα καὶ ἰοῦ γέμουσαν τραγῳδίαν.\nΜάλιστα δὲ τοῦτο πάσχουσιν, ἐπειδὰν πάλαι\nφίλος ὁ ἐνδιαβάλλων δοκῶν εἶναι τῷ ἐνδιαβαλλομένῳ\nποιῆται ὅμως· τότε γὰρ οὐδὲ φωνὴν\n\n\nἀκούειν ἔτι θέλουσι τῶν διαβαλλομένων ἢ τῶν\nἀπολογουμένων, τὸ ἀξιόπιστον τῆς κατηγορίας\nἐκ τῆς πάλαι δοκούσης φιλίας προειληφότες.\nοὐδὲ τοῦτο λογιζόμενοι, ὅτι πολλαὶ πολλάκις ἐν\nτοῖς φιλτάτοις μίσους παραπίπτουσιν αἰτίαι τοὺς\nἄλλους λανθάνουσαι· καὶ ἐνίοτε οἷς αὐτός τις\nἔνοχός ἐστι, ταυτὶ φθάσας κατηγόρησε τοῦ πλησίον\nἐκφυγεῖν οὕτω πειρώμενος τὴν διαβολήν.\nκαὶ ὅλως ἐχθρὸν μὲν οὐδεὶς ἂν τολμήσειε διαβαλεῖν·\nἄπιστος γὰρ αὐτόθι ἡ κατηγορία πρόδηλον\nἔχουσα τὴν αἰτίαν· τοῖς δοκοῦσι δὲ μάλιστα\nφίλοις ἐπιχειροῦσι τὴν πρὸς τοὺς ἀκούοντας\nεὔνοιαν ἐμφῆναι προαιρούμενοι, ὅτι ἐπὶ τῷ ἐκείνων\nσυμφέροντι οὐδὲ τῶν οἰκειοτάτων ἀπέσχοντο.\nΕἰσὶ δέ τινες οἳ κἂν μάθωσιν ὕστερον ἀδίκως 25\nδιαβεβλημένους παρʼ αὐτοῖς τοὺς φίλους, ὅμως\nἰπʼ αἰσχύνης ὧν ἐπίστευσαν οὐδʼ ἔτι προσίεσθαι\nοὐδὲ προσβλέπειν τολμῶσιν αὐτοῖς ὥσπερ ἠδικημένοι,\nὅτι μηδὲν ἀδικοῦντας ἐπέγνωσαν.\nΤοιγαροῦν πολλῶν κακῶν ὁ βίος ἐπλήσθη ὑπὸ 26\nτῶν οὕτω ῥᾳδίως καὶ ἀνεξετάστως πεπιστευμένων\nδιαβολῶν. ἡ μὲν γὰρ Ἄντεια\nτεθναίης (φησίν), ὦ Προῖτʼ, ἢ κάκτανεΒελλεροφόντην,ὅς μʼ ἔθελεν φιλότητι μιγήμεναι οὐκ ἐθελούσῃ\nαὐτὴ προτέρα ἐπιχειρήσασα καὶ ὑπεροφθεῖσα.\n\n\nκαὶ μικροῦ ὁ νεανίας ἐν τῇ πρὸς τὴν Χίμαιραν\nσυμπλοκῇ διεφθάρη ἐπιτίμιον σωφροσύνης ὑποσχὼν\nκαὶ τῆς πρὸς τὸν ξένον αἰδοῦς ὑπὸ μάχλου\nγυναικὸς ἐπιβεβουλευμένος. ἡ δὲ Φαίδρα, κἀκείνη\nτὰ ὅμοια κατειποῦσα τοῦ προγόνου, ἐπάρατον\nἐποίησε τὸν Ἱππόλυτον γενέσθαι ὑπὸ τοῦ πατρὸς\nοὐδέν, ὦ θεοί, οὐδὲν ἀνόσιον εἰργασμένον.\nΝαί, φήσει τις· ἀλλʼ ἀξιόπιστός ἐστιν ἐνίοτε 27\nὁ διαβάλλων ἀνὴρ τά τε ἄλλα δίκαιος καὶ συνετὸς\nεἶναι δοκῶν, καὶ ἐχρῆν προσέχειν αὐτῷ ἅτε μηδὲν\nἂν τοιοῦτο κακουργήσαντι. ἆρʼ οὖν τοῦ Ἀριστείδου\nἔστι τις δικαιότερος; ἀλλʼ ὅμως κἀκεῖνος\nσυνεστη ἐπὶ τὸν Θεμιστοκλέα καὶ συμπαρώξυνε\nτὸν δῆμον, ἧς, φασίν, ἐκεῖνος πολιτικῆς φιλοτιμίας\nὑποκεκνισμένος.1 δίκαιος μὲν γὰρ ὡς πρὸς τοὺς\nἄλλους Ἀριστείδης, ἄνθρωπος δὲ καὶ αὐτὸς ἦν καὶ\nχολὴν εἶχε, καὶ ἠγάπα τινὰ καὶ ἐμίσει.\nκαὶ εἴ γε 28\nἀληθής ἐστιν ὁ περὶ τοῦ Παλαμήδους λόγος, ὁ\nσυνετώτατος τῶν Ἀχαιῶν κάν τοῖς ἄλλοις ἄριστος\nτὴν ἐπιβουλὴν καὶ ἐνέδραν ὑπὸ φθόνου φαίνεται\nσυντεθεικὼς κατὰ ἀνδρὸς ὁμαίμου καὶ φίλου καὶ\nἐπὶ τὸν αὐτὸν κίνδυνον ἐκπεπλευκότος· οὕτως ἔμφυτον\nἅπασιν ἀνθρώποις ἡ περὶ τὰ τοιαῦτα ἁμαρτία.\nτί γὰρ ἄν τις ἢ τὸν Σωκράτην λέγοι τὸν ἀδίκως 29\nπρὸς τοὺς Ἀθηναίους διαβεβλημένον ὡς ἀσεβῇ\n\n\n\nκαὶ ἐπίβουλον; ἢ τὸν Θεμιστοκλέα ἡ τὸν Μιλτιάδην,\nτοὺς μετὰ τηλικαύτας νίκας ἐπὶ προδοσίᾳ τῆς\nἙλλάδος ὑπόπτους γενομένους; μυρία γὰρ τὰ\nπαραδείγματα καὶ σχεδὸν τὰ πλεῖστα ἤδη\nγνώριμα.\nΤί οὖν χρὴ καὶ ποιεῖν τόν γε νοῦν ἔχοντα 30\nἢ ἀρετῆς ἢ ἀληθείας ἀμφισβητοῦντα; ὅπερ,\nοἶμαι, καὶ Ὅμηρος ἐν τῷ περὶ Σειρήνων μύθῳ\nᾐνίξατο παραπλεῖν κελεύσας τὰς ὀλεθρίους ταύτας\nτῶν ἀκουσμάτων ἡδονὰς καὶ ἀποφράττειν\nτὰ ὦτα καὶ μὴ ἀνέδην αὐτὰ ἀναπεταννύειν τοῖς\nπάθει προειλημμένοις, ἀλλʼ ἐπιστήσαντα ἀκριβῆ\nθυρωρὸν τὸν λογισμὸν ἅπασι τοῖς λεγομένοις τὰ\nμὲν ἄξια προσίεσθαι καὶ παραβάλλεσθαι, τὰ\nφαῦλα δὲ ἀποκλείειν καὶ ἀπωθεῖν· καὶ γὰρ ἄν εἴη\nγελοῖον τῆς μὲν οἰκίας θυρωροὺς καθιστάναι, τὰ\nὦτα δὲ καὶ τὴν διάνοιαν ἀνεῳγμένα ἐᾶν.\nἐπειδὰν 31\nτοίνυν τοιαῦτα προσίῃ τις λέγων, αὐτὸ ἐφʼ ἑαυτοῦ\nχρὴ τὸ πρᾶγμα ἐξετάζειν, μήτε ἡλικίαν τοῦ λέγοντος\nὁρῶντα μήτε τὸν ἄλλον βίον μήτε τὴν ἐν τοῖς λόγοις\nἀγχίνοιαν. ὅσῳ γάρ τις πιθανώτερος, τοσούτῳ ἐπιμελεστέρας\nδεῖται τῆς ἐξετάσεως. οὐ δεῖ τοίνυν\nπιστεύειν ἀλλοτρίᾳ κρίσει, μᾶλλον δὲ μίσει τοῦ\nκατηγοροῦντος, ἀλλʼ ἑαυτῷ τὴν ἐξέτασιν φυλακτέον\nτῆς ἀληθείας, ἀποδόντα καὶ τῷ διαβάλλοντι τὸν\nφθόνον καὶ ἐν φανερῷ ποιησάμενον τὸν ἔλεγχον\nτῆς ἑκατέρου διανοίας, καὶ μισεῖν οὕτω καὶ ἀγαπᾶν\nτὸν δεδοκιμασμένον. πρὶν δὲ τοῦτο ποιῆσαι ἐκ\nτῆς πρώτης διαβολῆς κεκινημένον, Ἡράκλεις, ὡς\n\n\nμιρακιῶδες καὶ ταπεινὸν καὶ πάντων οὐχ ἥκιστα\nἄδικον.\nἀλλὰ τούτων ἁπαντων αἴτιον, ὅπερ ἐν 32\nἀρχῇ ἔφημεν, ἡ ἄγνοια καὶ τὸ ἐν σκότῳ που εἶναι\nτὸν ἑκάστου τρόπον· ὡς εἴ γε θεῶν τις ἀποκαλύψειεν\nἡμῶν τοὺς βίους, οἴχοιτο ἂν φεύγουσα ἐς τὸ\nβάραθρον ἡ διαβολὴ χώραν οὐκ ἔχουσα, ὡς ἂν\nπεφωτισμένων τῶν πραγμάτων ὑπὸ τῆς ἀληθείας.\n"};
