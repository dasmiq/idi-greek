var sequence = {"name":"Lucian of Samosata. Vitarum auctio","data":"ΖΕΥΣ1 Σὺ μὲν διατίθει τὰ καὶ παρασκεύαζε τὸν\nτόπον τοῖς ἀφικνουμένοις, σὺ δὲ στῆσον ἑξῆς παραγαγὼν\nτοὺς βίους, ἀλλὰ κοσμήσας πρότερον, ὡς\nεὐπρόσωποι φανοῦνται καὶ ὅτι πλείστους ἐπάξονται·\nσὺ δέ, ὦ Ἑρμῇ, κήρυττε καὶ συγκάλει.\nΕΡΜΗΣἌγαθῇ τύχῃ τοὺς ὠνητὰς ἤδη παρεῖναι πρὸς τὸ\nπωλητήριον. ἀποκηρύξομεν δὲ βίους φιλοσόφους\nπαντὸς εἴδους καὶ προαιρέσεων ποικίλων. εἰ δέ\nτις τὸ παραυτίκα μὴ ἔχει τἀργύριον καταβαλέσθαι,\nεἰς νέωτα ἐκτίσει καταστήσας ἐγγυητήν.\nΠολλοὶ συνίασιν· ὥστε χρὴ μὴ διατρίβειν μηδὲ\nκατέχειν αὐτούς. πωλῶμεν οὖν.\nΕΡΜΗΣ2 Τίνα πρῶτον ἐθέλεις παραγάγωμεν;\nΤουτονὶ τὸν κομήτην, τὸν Ἰωνικόν, ἐπεὶ καὶ\nσεμνός τις εἶναι φαίνεται.\nΕΡΜΗΣΟὗτος ὁ Πυθαγορικὸς κατάβηθι καὶ πάρεχε\nσεαυτὸν ἀναθεωρεῖσθαι τοῖς συνειλεγμένοις.\nΖΕΥΣΚήρυττε δή.\nΕΡΜΗΣΤὸν ἄριστον βίον πωλῶ, τὸν σεμνότατον. τίς\nὠνήσεται; τίς ὑπὲρ ἄνθρωπον εἶναι βούλεται; τίς\nεἰδέναι τὴν τοῦ παντὸς ἁρμονίαν καὶ ἀναβιῶναι\nπάλιν;\nΑΓΟΡΑΣΤΗΣΤὸ μὲν εἶδος οὐκ ἀγεννής. τί δὲ μάλιστα οἶδεν;\nΕΡΜΗΣἈριθμητικήν, ἀστρονομίαν, τερατείαν, γεωμετρίαν,\nμουσικήν, γοητείαν. μάντιν ἄκρον βλέπεις.\nΑΓΟΡΑΣΤΗΣἘξεστιν αὐτὸν ἀνακρίνειν;\nΕΡΜΗΣἈνάκρινε ἀγαθῇ τύχῃ.\nΑΓΟΡΑΣΤΗΣ3  Ποδαπὸς εἶ σύ;\nΠΥΘΑΦΟΡΑΣΣάμιος.\nΑΓΟΡΑΣΤΗΣΠοῦ δὲ ἐπαιδεύθης;\nΠΥΘΑΓΟΡΑΣἘν Αἰγύπτῳ παρὰ τοῖς ἐκεῖ σοφοῖσι.\nΑΦΟΡΑΣΤΗΣΦέρε δέ, ἢν πρίωμαί σε, τί με διδάξει;\nΠΥΘΑΦΟΡΑΣΔιδάξομαι μὲν οὐδέν, ἀναμνήσω δέ.\nΑΓΟΡΑΣΤΗΣΠῶς ἀναμνήσεις;\nΠΥΘΑΓΟΡΑΣΚαθαρὴν πρότερον τὴν ψυχὴν ἐργασάμενος καὶ\nτὸν ἐπʼ αὐτῇ ῥύπον ἐκκλύσας.\nΑΓΟΡΑΣΤΗΣΚαὶ δὴ νόμισον ἤδη ἐκκεκαθάρθαι με, τις ὁ\nτρόπος τῆς ἀναμνήσεως;\nΠΥΘΑΦΟΡΑΣΤὸ μὲν πρῶτον ἡσυχίη μακρὴ καὶ ἀφωνίη καὶ\nπέντε ὅλων ἐτέων λαλέειν μηδέν.\nΑΓΟΡΑΣΤΗΣὭρα σοι, ὦ βέλτιστε, τὸν Κροισου παῖδα παιδεύειν·\nἐγὼ γὰρ λάλος, οὐκ ἀνδριὰς εἶναι βούλομαι.\nτί δὲ μετὰ τὴν σιωπὴν ὅμως καὶ τὴν πενταετίαν;\nΠΥΘΑΓΟΡΑΣΜουσουργίῃ καὶ γεωμετρίῃ ἐνασκήσεαι.\nΑΓΟΡΑΣΤΗΣΧάριεν λέγεις, εἰ πρῶτόν με κιθαρῳδὸν γενόμενον\nκᾆτα εἶναι σοφὸν χρή.\nΠΥΘΑΦΟΡΑΣ4 Εἶτ᾿ ἐπὶ τουτέοισιν ἀριθμέειν.\nΑΓΟΡΑΣΤΗΣΟἶδα καὶ νῦν ἀριθμεῖν.\nΠΥΘΑΦΟΡΑΣΠῶς ἀριθμέεις;\nΑΓΟΡΑΣΤΗΣἝν, δύο, τρία, τέτταρα.\nΠΥΘΑΦΟΡΑΣὉρᾷς; ἂ σὺ δοκέεις τέσσαρα, ταῦτα δέκα ἐστὶ\nκαὶ τρίγωνον ἐντελὲς καὶ ἡμέτερον ὅρκιον.\nΑΓΟΡΑΣΤΗΣΟὐ μὰ τὸν μέγιστον τοίνον ὅρκου τὰ τετταρα,\nοὔποτε θειοτέρους λόγους ἤκουσα οὐδὲ μᾶλλον\nἱερούς.\nΠΥΘΑΦΟΡΑΣΜετὰ δέ, ὦ ξεῖνε, εἴσεαι γῆς τε πέρι καὶ ἠέρος\nκαὶ ὕδατος καὶ πυρὸς ἥτις αὐτέοισιν ἡ φορὴ καὶ\nὁκοῖα ἐόντα μορφὴν ὅκως κινέονται.\nΑΓΟΡΑΣΤΗΣΜορφὴν γὰρ ἔχει τὸ πῦρ ἢ ἀὴρ ἢ ὕδωρ;\nΠΥΘΑΦΟΡΑΣΚαὶ μάλα ἐμφανέα· οὐ γὰρ οἶά τε ἀμορψίῃ καὶ\nἀσχημοσύνη κινέεσθαι. καὶ ἐπὶ τουτέοισι δὲ γνώσεαι\nτὸν θεὸν ἀριθμὸν ἐόντα καὶ νόον καὶ ἁρμονίην.\nΑΓΟΡΑΣΤΗΣΘαυμάσια λέγεις.\nΠΥΘΑΓΟΡΑΣ5 Πρὸς δὲ τοῖσδεσι τοῖσιν εἰρημένοισι καὶ σεωυτὸν\n\n\nἕνα δοκέοντα ἄλλον ὁρεόμενον καὶ ἄλλον ἐόντα\nεἴσεαι.\nΑΓΟΡΑΣΤΗΣΤί φής; ἄλλος εἰμὶ καὶ οὐχ οὗτο ὅσπερ νῦν\nπρὸς σὲ διαλέγομαι;\nΠΥΘΑΓΟΡΑΣΝῦν μὲν οὗτος, πάλαι δὲ ἐν ἄλλῳ σώματι καὶ ἐν\nἄλλῳ οὐνόματι ἐφαντάζεο· χρόνῳ δὲ αὖτις ἐς\nἄλλον μεταβήσεαι.\nΑΓΟΡΑΣΤΗΣΤοῦτο φής, ἀθάνατον ἔσεσθαί με ἀλλαττόμενον\n6 ἐς μορφὰς πλείονας; ἀλλὰ τάδε μὲν ἱκανῶς. τὰ δ᾿\nἀμφὶ δίαιταν ὁποῖός τις εἶ;\nΠΥΘΑΓΟΡΑΣἘμψυχήϊον μὲν οὐδὲ ἓν σιτεομαι, τὰ δὲ ἄλλα\nπλὴν κυάμων.\nΑΓΟΡΑΣΤΗΣΤίνος ἕνεκα; ἢ μυσάττῃ τοὺς κυάμους;\nΠΥΘΑΓΟΡΑΣΟὔκ, ἀλλὰ ἱροί εἰσι καὶ θωυμαστὴ αὐτέων ἡ\nφύσις· πρῶτον μὲν γὰρ τὸ πᾶν γονή εἰσι, καὶ ἢν\nἀποδύσῃς κύαμον ἔτι χλωρὸν ἐόντα, ὄψεαι τοῖσιν\nἀνδρείοισι μορίοισιν ἐμφερέα τὴν φθήν· ἑψηθέντα\nδὲ ἢν ἀφῇς ἐς τὴν σεληναίην νυξὶ μεμετρημένῃσιν,\nαἷμα ποιήσεις. τὸ δὲ μέζον, Ἀθηναίοισι νόμος\nκυάμοισι τὰς ἀρχὰς αἱρέεσθαι.\nΑΓΟΡΑΣΤΗΣΚαλῶς πάντα ἔφης καὶ ἱεροπρεπῶς. ἀλλὰ ἀπόδθυι,\nκαὶ γυμνὸν γάρ σε ἰδεῖν βούλομαι. ὦ Ἡράκλεις,\nχρυσοῦς αὐτῷ ὁ μηρός ἐστι. θεός, οὐ βροτός\nτις εἶναι φαίνεται· ὥστε ὠνήσομαι πάντως αὐτόν.\nπόσου τοῦτον ἀποκηρύττεις;\nΕΡΜΗΣΔέκα μνῶν.\nΑΓΟΡΑΣΤΗΣἜχω τοσούτου λαβών.\nΖΕΥΣΓράφε τοῦ ὠνησαμένου τοὔνομα καὶ ὅθεν ἐστίν.\nΕΡΜΗΣἸταλιώτης, ὦ Ζεῦ, δοκεῖ τις εἶναι τῶν ἀμφὶ\nΚρότωνα καὶ Τάραντα καὶ τὴν ταύτῃ Ἑλλάδα·\nκαίτοι οὐχ εἷς, ἀλλὰ τριακόσιοι σχεδὸν ἐώνηνται\nκατὰ κοινὸν αὐτόν.\nΖΕΥΣἈπαγέτωσαν· ἄλλον παράγωμεν.\nΕΡΜΗΣ7 Βούλει τὸν αὐχμῶντα ἐκεῖνον, τὸν Ποντικόν;\nΖΕΥΣsΠάνυ μὲν οὖν.\nΕΡΜΗΣΟὗτος ὁ τὴν πήραν ἐξηρτημένος, ὁ ἐξωμίας, ἐλθὲ\n\n\nκαὶ περίιθι ἐν κύκλῳ τὸ συνέδριον. βίον ἀνδρικὸν\nπωλῶ, βίον ἄριστον καὶ γεννικόν, βίον ἐλεύθερον·\nτίς ὠνήσεται;\nΑΓΟΡΑΣΤΗΣὉ κῆρυξ πῶς ἔφης σύ; πωλεῖς τὸν ἐλεύθερον;\nΕΡΜΗΣἜγωγε.\nΑΓΟΡΑΣΤΗΣΕἶτ᾿  οὐ δέδιας μή σοι δικάσηται ἀνδραποδισμοῦ\nἢ καὶ προκαλέσηταί σε εἰς Ἄρειον πάγον;\nΕΡΜΗΣΟὐδὲν αὐτῷ μέλει τῆς πράσεως· οἴεται γὰρ εἶναι\nπαντάπασιν ἐλεύθερος.\nΑΓΟΡΑΣΤΗΣΤί δʼ ἄν τις αὐτῷ χρήσαιτο ῥυπῶντι καὶ οὕτω\nκακοδαιμόνως διακειμένῳ; πλὴν εἰ μὴ σκαπανέα\nγε καὶ ὑδροφόρον αὐτὸν ἀποδεικτέον.\nΕΡΜΗΣΟὐ μόνον, ἀλλὰ καὶ ἢν θυρωρὸν αὐτὸν ἐπιστήσῃς,\nπολὺ πιστοτέρῳ χρήσῃ τῶν κυνῶν.\nἀμέλει κύων αὐτῷ καὶ τὸ ὄνομα.\nΑΓΟΡΑΣΤΗΣΠοδαπὸς δέ ἐστιν ἢ τίνα τὴν ἄσκησιν ἐπαγγέλλεται;\nΕΡΜΗΣΑὐτὸν ἐροῦ· κάλλιον γὰρ οὕτω ποιεῖν.\nΑΓΟΡΑΣΤΗΣΔέδια τὸ σκυθρωπὸν αὐτοῦ καὶ κατηφές, μή\nμε ὑλακτήσῃ προσελθόντα ἢ καὶ νὴ Δία δάκῃ γε.\nοὐχ ὁρᾶς ὡς διῆρται τὸ ξύλον καὶ συνέσπακε τὰς\n\n\nὀφρῦς καὶ ἀπειλητικόν τι καὶ χολῶδες\nὑποβλέπει;\nΕΡΜΗΣΜὴ δέδιθι· τιθασὸς γάρ ἐστι.\nΑΓΟΡΑΣΤΗΣ8 Τὸ πρῶτον, ὦ βέλτιστε, ποδαπὸς εἶ;\nΔΙΟΓΕΝΗΣΠαντοδαπός.\nΑΓΟΡΑΣΤΗΣΠῶς λέγεις;\nΔΙΟΓΕΝΗΣΤοῦ κόσμου πολίτην ὁρᾷς.\nΑΓΟΡΑΣΤΗΣΖηλοῖς δὲ δὴ τίνα;\nΔΙΟΓΕΝΗΣΤὸν Ἡρακλέα.\nΑΓΟΡΑΣΤΗΣΤί οὖν οὐχὶ καὶ λεοντῆν ἀμπέχῃ; τὸ μὲν γὰρ\nξύλον ἔοικας αὐτῷ.\nΔΙΟΓΕΝΗΣΤουτί μοι λεοντῆ, τὸ τριβώνιον. στρατεύομαι\nδὲ ὥσπερ ἐκεῖνος ἐπὶ τὰς ἡδονάς, οὐ κελευστός,\nἀλλὰ ἑκούσιος, ἐκκαθᾶραι τὸν βίον προαιρούμενος.\nΑΓΟΡΑΣΤΗΣΕὖ γε τῆς προαιρέσεως. ἀλλὰ τι μάλιστα εἰδέναι\nσε φῶμεν; ἢ τίνα τὴν τέχνην ἔχεις;\nΔΙΟΓΕΝΗΣἘλευθερωτής εἰμι τῶν ἀνθρώπων καὶ ἰατρὸς\nτῶν παθῶν· τὸ δὲ ὅλον ἀληθείας καὶ παρρησίας\nπροφήτης εἶναι βούλομαι.\nΑΓΟΡΑΣΤΗΣ9 Εὖ γε, ὦ προφῆτα· ἢν δὲ πρίωμαί σε, τίνα με\nτὸν τρόπον διασκήσεις;\nΔΙΟΓΕΝΗΣΠρῶτον μὲν παραλαβών σε καὶ ἀποδύσας τὴν\nτρυφὴν καὶ ἀπορίᾳ συγκατακλείσας τριβώνιον\nπεριβαλῶ, μετὰ δὲ πονεῖν καὶ κάμνειν καταναγκάσω\nχαμαὶ καθεύδοντα καὶ ὕδωρ πίνοντα καὶ ὧν\nἔτυχεν ἐμπιμπλάμενον, τὰ δὲ χρήματα, ἢν ἔχῃς,\nἐμοὶ πειθόμενος εἰς τὴν θάλατταν φέρων ἐμβαλεῖς,\nγάμου δὲ ἀμελήσεις καὶ παίδων καὶ πατρίδος, καὶ\nπάντα σοι ταῦτα λῆρος ἔσται, καὶ τὴν πατρῴαν\nοἰκίαν ἀπολιπὼν ἢ τάφον οἰκήσεις ἢ πυργίον\nἔρημον ἢ καὶ πίθον· ἡ πήρα δέ σοι θέρμων ἔσται\nμεστὴ καὶ ὀπισθογράφων βιβλίων· καὶ οὕτως\nἔχων εὐδαιμονέστερος εἶναι φήσεις τοῦ μεγάλου\nβασιλέως. ἢν μαστιγοῖ δέ τις ἢ στρεβλοῖ, τούτων\nοὐδὲν ἀνιαρὸν ἡγήσῃ.\nΑΓΟΡΑΣΤΗΣΠῶς τοῦτο φὴς τὸ μὴ ἀλγεῖν μαστιγούμενον; οὐ\nγὰρ χελώνης ἢ καράβου τὸ δέρμα περιβέβλημαι.\nΔΙΟΓΕΝΗΣΤὸ Εὐριπίδειον ἐκεῖνο ζηλώσεις μικρὸν ἐναλλάξας.\nΑΓΟΡΑΣΤΗΣΤὸ ποῖον;\nΔΙΟΓΕΝΗΣἩ φρήν σοι ἀλγήσει, ἡ δὲ γλῶσσα ἔσται ἀνάλγητος.\n10 ἃ δὲ μάλιστα δεῖ προσεῖναι, ταῦτά ἐστιν·\nἰταμὸν χρὴ εἶναι καὶ θρασὺν καὶ λοιδορεῖσθαι\nπᾶσιν ἑξῆς καὶ βασιλεῦσι καὶ ἰδιώταις· οὔτω γὰρ\nἀποβλέψονταί σε καὶ ἀνδρεῖον ὑπολήψονται.\nβάρβαρος δὲ ἡ φωνὴ ἔστω καὶ ἀπηχὲς τὸ φθέγμα\nκαὶ ἀτεχνῶς ὅμοιον κυνί, καὶ πρόσωπον δὲ ἐντεταμένον\nκαὶ βάδισμα τοιούτῳ προσώπῳ πρέπον, καὶ\nὅλως θηριώδη τὰ πάντα καὶ ἄγρια. αἰδὼς δὲ καὶ\nἐπιείκεια καὶ μετριότης ἀπέστω, καὶ τὸ ἐρυθριᾶν\nἀπόξυσον τοῦ προσώπου παντελῶς. δίωκε δὲ τὰ\nπολυανθρωπότατα τῶν χωρίων, καὶ ἐν αὐτοῖς\nτούτοις μόνος καὶ ἀκοινώνητος εἶναι θέλε μὴ\nφίλον, μὴ ξένον προσιέμενος· κατάλυσις γὰρ τὰ\nτοιαῦτα τῆς ἀρχῆς. ἐν ὄψει δὲ πάντων, ἃ μηδὲ\nἰδίᾳ ποιήσειεν ἄν τις, θαρρῶν ποίει, καὶ τῶν\nἀφροδισίων αἱροῦ τὰ γελοιότερα, καὶ τέλος, ἤν σοι\nδοκῇ, πολύποδα ὠμὸν ἢ σηπίαν φαγὼν ἀπόθανε.\nταύτην σοι τὴν εὐδαιμονίαν προξενοῦμεν.\nΑΓΟΡΑΣΤΗΣ11 Ἄπαγε· μιαρὰ γὰρ καὶ οὐκ ἀνθρώπινα λέγεις.\nΔΙΟΓΕΝΗΣἈλλὰ ῥᾷστά γε, ὦ οὗτος, καὶ πᾶσιν εὐχερῆ\nμετελθεῖν· οὐ γάρ σοι δεήσει παιδείας καὶ λόγων\nκαὶ λήρων, ἀλλʼ ἐπίτομος αὕτη σοι πρὸς δόξαν ἡ\nὁδός· κἂν ἰδιώτης ᾖς, ἤτοι σκυτοδέψης ἢ ταριχοπώλης\n\n\nἢ τέκτων ἢ τραπεζίτης, οὐδέν σε κωλύσει\nθαυμαστὸν εἴναι, ἢν μόνον ἡ ἀναίδεια καὶ τὸ\nθράσος παρῇ καὶ λοιδορεῖσθαι καλῶς ἐκμάθῃς.\nΑΓΟΡΑΣΤΗΣΠρὸς ταῦτα μὲν οὐ δέομαί σου. ναύτης δʼ ἂν\nἴσως ἢ κηπουρὸς ἐν καιρῷ γένοιο, καὶ ταῦτα,\nἢν ἐθέλῃ σε ἀποδόσθαι οὑτοσὶ τὸ μέγιστον δύʼ\nὀβολῶν.\nΕΡΜΗΣἜχε λαβών· καὶ γὰρ ἄσμενοι ἀπαλλαξόμεθα\nἐνοχλοῦντος αὐτοῦ καὶ βοῶντος καὶ ἅπαντας\nἁπαξαπλῶς ὑβρίζοντος καὶ ἀγορεύοντος κακῶς.\nΖΕΥΣ12 Ἄλλον κάλει τὸν Κυρηναῖον, τὸν ἐν τῇ πορφυρίδι,\nτὸν ἐστεφανωμένον.\nΕΡΜΗΣἌγε δή, πρόσεχε πᾶς· πολυτελὲς τὸ χρῆμα\nκαὶ πλουσίων δεόμενον. βίος οὗτος ἥδιστος, βίος\nτρισμακάριστος. τις ἐπιθυμεῖ τρυφῆς; τίς ὠνεῖται\nτὸν ἀβρότατον;\nΑΓΟΡΑΣΤΗΣἘλθὲ σὺ καὶ λέγε ἄπερ εἰδὼς τυυχάνεις· ὠνησομαι\nγάρ σε, ἢν ὠφέλιμος ᾖς.\nΕΡΜΗΣΜὴ ἐνόχλει αὐτόν, ὦ βέλτιστε, μηδὲ ἀνάκρινε·\nμεθύει γάρ. ὥστε οὐκ ἂν ἀποκρίναιτό σοι, τὴν\nγλῶτταν, ὡς ὁρᾷς, διολισθάνων.\nΑΓΟΡΑΣΤΗΣΚαὶ τίς ἂν εὖ φρονῶν πρίαιτο διεφθαρμένον\nοὕτω καὶ ἀκόλαστον ἀνδράποδον; ὅσον δὲ καὶ\nἀποπνεῖ μύρων, ὡς δὲ καὶ σφαλερὸν βαδίζει καὶ\nπαράφορον. ἀλλὰ κἂν σύ γε, ὦ Ἑρμῆ, λέγε\nὁποῖα πρόσεστιν αὐτῷ καὶ ἃ μετιὼν τυγχάνει.\nΕΡΜΗΣΤὸ μὲν ὅλον, συμβιῶναι δεξιὸς καὶ συμπιεῖν\nἱκανὸς καὶ κωμάσαι μετὰ αὐλητρίδος ἐπιτήδειος\nἐρῶντι καὶ ἀσώτῳ δεσπότῃ· τὰ ἄλλα δὲ πεμμάτων\nἐπιστήμων καὶ ὀψοποιὸς ἐμπειρότατος, καὶ\nὅλως σοφιστὴς ἡδυπαθείας. ἐπαιδεύθη μὲν οὖν\nἈθήνησιν, ἐδούλευσε δὲ καὶ περὶ Σικελίαν τοῖς\nτυράννοις καὶ σφόδρα εὐδοκίμει παῤ αὐτοῖς. τὸ\nδὲ κεφάλαιον τῆς προαιρέσεως, ἁπάντων καταφρονεῖν,\nἄπασι χρῆσθαι, πανταχόθεν ἐρανίζεσθαι\nτὴν ἡδονήν.\nΑΓΟΡΑΣΤΗΣὭρα σοι ἄλλον περιβλέπειν τῶν πλουσίων\nτούτων καὶ πολυχρημάτων· ἐγὼ μὲν γὰρ οὐκ\nἐπιτήδειος ἱλαρὸν ὠνεῖσθαι βίον.\nΕΡΜΗΣἌπρατος ἔοικεν ἡμῖν οὗτος, Ζεῦ, μένειν.\nΖΕΥΣ13 Μετάστησον· ἄλλον παράγε· μᾶλλον δὲ τὼ\nδύο τούτω, τὸν γελῶντα τὸν Ἀβδηρόθεν καὶ τὸν\nκλάοντα τὸν ἐξ Ἐφέσου· ἅμα γὰρ αὐτὼ πεπρᾶσθαι\nβούλομαι.\nΕΡΜΗΣΚατάβητον ἐς τὸ μέσον. τὼ ἀρίστω βίω πωλῶ.\nτὼ σοφωτάτω πάντων ἀποκηρύττομεν.\nΑΓΟΡΑΣΤΗΣὮ Ζεῦ τῆ ἐναντιότητος. ὁ μὲν οὐ διαλειπει\nγελῶν, ὁ δέ τινα ἔοικε πενθεῖν· δακρύει γοῦν τὸ\nπαράπαν. τί ταῦτα, ὦ οὗτος; τί γελᾷς;\nΔΗΜΟΚΡΙΤΟΣἘρωτᾷς; ὅτι μοι γελοῦα πάντα δοκέει τὰ πρήγματα\nὑμέων καὶ αὐτοὶ ὑμέες.\nΑΓΟΡΑΣΤΗΣΠῶς λέγεις; καταγελᾷς ἡμῶν ἁπάντων καὶ παῤ\nοὐδὲν τίθεσαι τὰ ἡμέτερα πράγματα;\nΔΗΜΟΚΡΙΤΟΣὯδε ἔχει· σπουδαῖον γὰρ ἐν αὐτέοισιν οὐδέν,\nκενεὰ δὲ πάντα καὶ ἀτόμων φορὴ καὶ ἀπειρίη.\nΑΓΟΡΑΣΤΗΣΟὐ μὲν οὖν, ἀλλὰ σὺ κενὸς ὡς ἀληθῶς καὶ\n14 ἄπειρος. ὢ τῆς ὕβρεως, οὐ παύσῃ γελῶν; σὺ δὲ\nτί κλάεις, ὦ βέλτιστε; πολὺ γὰρ οἶμαι κάλλιον\nσοὶ προσλαλεῖν.\nΗΡΑΚΛΕΙΤΟΣἩγέομαι γάρ, ὦ ξεῖνε, τὰ ἀνθρωπήϊα πρήγματα\nὀϊζυρὰ καὶ δακρυώδεα καὶ οὐδὲν αὐτέων ὅ τι μὴ\nἐπικήριον· τὸ δὴ οἰκτείρω τε σφέας καὶ ὀδύρομαι,\nκαὶ τὰ μὲν παρεόντα οὐ δοκέω μεγάλα, τὰ δὲ\nὑστέρῳ χρόνῳ ἐσόμενα πάμπαν ἀνιηρά, λέγω δὲ\n\n\nτὰς ἐκπυρώσιας καὶ τὴν τοῦ ὅλου συμφορήν· ταῦτα\nὀδύρομαι καὶ ὅτι ἔμπεδον οὐδέν, ἀλλ᾿ ὅκως ἐς\nκυκεῶνα τὰ πάντα συνειλέονται καί ἐστι τὠυτὰ\nτέρψις ἀτερψίη, γνῶσις ἀγνωςίη, μέγα μικρόν,\nἄνω κάτω περιχωρέοντα καὶ ἐμειβόμενα ἐν τῇ\nτοῦ αἰῶνος παιδιᾖ.\nΑΓΟΡΑΣΤΗΣΤί γὰρ ὁ αἰών ἐστι;\nΗΡΑΚΛΕΙΤΟΣΠαῖς παίζων, πεσσεύων, διαφερόμενος,\nσυμφερόμενος.\nΑΓΟΡΑΣΤΗΣΤί δὲ ἄνθρωποι;\nΗΡΑΚΛΕΙΤΟΣΘεοὶ θνητοί.\nΑΓΟΡΑΣΤΗΣΤί δὲ θεοί;\nΗΡΑΚΛΕΙΤΟΣἌυθρωποι ἀθάνατοι.\nΑΓΟΡΑΣΤΗΣΑἰνίγματα λέγεις, ὦ οὖτος, ἢ γρίφους συντίθης;\nἀτεχνῶς γὰρ ὥσπερ ὁ Λοξίας οὐδὲν ἀποσαφεῖς.\nΗΡΑΚΛΕΙΤΟΣΟὐδὲν γάρ μοι μέλει ὑμέων.\nΑΓΟΡΑΣΤΗΣΤοιγαροῦν οὐδὲ ὠνήσεταί σέ τις εὖ φρονῶν.\nΗΡΑΚΛΕΙΤΟΣἘγὼ δὲ κέλομαι πᾶσιν ἡβηδὸν οἰμώζειν, τοῖσιν\nὠνεομένοισι καὶ τοῖσιν οὐκ ὠνεομένοισι.\nΑΓΟΡΑΣΤΗΣΤουτὶ τὸ κακὸν οὐ πόρρω μελαγχολίας ἐστίν·\nοὐδέτερον δὲ ὅμως αὐτῶν ἔγωγε ὠνήσομαι.\nΕΡΜΗΣἌπρατοι καὶ οὗτοι μένουσιν.\nΖΕΥΣἌλλον ἀποκήρυττε.\nΕΡΜΗΣ15 Βούλει τὸν Ἀθηναῖον ἐκεῖνον, τὸν στωμύλον;\nΖΕΥΣΠάνυ μὲν οὖν.\nΕΡΜΗΣΔεῦρο ἐλθὲ συ. βίον ἀγαθὸν καὶ συνετὸν ἀποκηρύττομεν.\nτίς ὠνεῖται τὸν ἱερώτατον;\nΑΓΟΡΑΣΤΗΣΕἰπέ μοι, τί μάλιστα εἰδὼς τυγχάνεις;\nΣΩΚΡΑΤΗΣΠαιδεραστής εἰμι καὶ σοφὸς τὰ ἐρωτικά.\nΑΓΟΡΑΣΤΗΣΠῶς οὖν ἐγὼ πρίωμαί σε; παιδαγωγοῦ γὰρ\nἐδεόμην τῷ παιδὶ καλῷ ὄντι μοι.\nΣΩΚΡΑΤΗΣΤίς δ᾿ ἂν ἐπιτηδειότερος ἐμοῦ γένοιτο συνεῖναι\nκαλῷ; καὶ γὰρ οὐ τῶν σωμάτων ἐραστής εἰμι, τὴν\nψυχὴν δὲ ἡγοῦμαι καλήν. ἀμέλει κἂν ὑπό ταὐτὸν\n\n\nἱμάτιόν μοι κατακέωνται, ἀκούσει αὐτῶν λεγόντων\nμηδὲν ὑπ᾿ ἐμοῦ δεινὸν παθεῖν.\nΑΓΟΡΑΣΤΗΣἌπιστα λέγεις, τὸ παιδεραστὴν ὄντα μὴ πέρα\nτῆς ψυχῆς πολυπραγμονεῖν, καὶ ταῦτα ἐπ᾿ ἐξουσίας,\nὑπὸ τῷ ἀυτῷ ἱματίῳ κατακείμενου.\nΣΩΚΡΑΤΗΣ16 Καὶ μὴν ὀμνύω γέ σοι τὸν κύνα καὶ τὴν πλάτανον\nοὕτω ταῦτα ἔχειν.\nΑΓΟΡΑΣΤΗΣἩράκλεις τῆς ἀτοπίας τῶν θεῶν.\nΣΩΚΡΑΤΗΣΤί σὺ λέγεις; οὐ δοκεῖ σοι ὁ κύων εἰναι θεός;\nοὐχ ὁρᾷς τὸν Ἄνομβιν ἐν Αἰγύπτῳ ὅσος; καὶ τὸν\nἐν οὐρανῷ Σείριον καὶ τὸν παρὰ τοῖς κάτω\nΚέρβερον;\nΑΓΟΡΑΣΤΗΣ17 Εὖ λέγεις, ἐγὼ δὲ διημάτανον. ἀλλὰ τίνα βιοῖς\nτὸν τρόπον;\nΣΩΚΡΑΤΗΣΟἰκῶ μὲν ἐμαντῷ τινα πόλιν ἀναπλάσας, χρῶμαι\nδὲ πολιτείᾳ ξένῃ καὶ νόμους νομίζω τοὺς ἐμούς.\nΑΓΟΡΑΣΤΗΣἛν ἐβουλόμην ἀκοὒσαι τῶν δογμάτων.\nΣΩΚΡΑΤΗΣἌκουε δὴ τὸ μέγιστον, ὃ περὶ τῶν γυναικῶν μοι\n\n\nδοκεῖ· μηδεμίαν αὐτῶν μηδενὸς εἶναι μόνου, παντὶ\nδὲ μετεῖναι τῷ βουλομένῳ τοῦ γάμου.\nΑΓΟΡΑΣΤΗΣΤοῦτο φής, ὰνῃρῆσθαι τοὺς περὶ μοιχείας\nνόμους;\nΣΩΚΡΑΤΗΣΝὴ Δία, καὶ ἁπλῶς γε πᾶσαν τὴν περὶ τὰ\nτοιαῦτα μικρολογίαν.\nΑΓΟΡΑΣΤΗΣΤί δὲ περὶ τῶν ἐν ὥρᾳ παίδων σοι δοκεῖ;\nΣΩΚΡΑΤΗΣΚαὶ οὔτοι ἔσονται τοἲς ἀρίστοις ἀθλον φιλῆσαι\nλαμπρόν τι καὶ νεανικὸν ἐργασαμένοις.\nΑΓΟΡΑΣΤΗΣ18 Βαβαὶ τῆς φιλοδωρίας. τῆς δὲ σοφίας τί σοι τὰ\nκεφάλαιον;\nΣΩΚΡΑΤΗΣΑἱ ἰδέαι καὶ τὰ τῶν ὄντων παραδείγματα· ὁπόσα\nγὰρ δὴ ὁρᾷς, τὴν γῆν, τὰ ἐπὶ γῆς, τὸν ὀρανόν,\nτὴν θάλατταν, ἁπάντων τούτων εἰκόνες ἀφανεῖς\nἑστᾶσιν ἔξω τῶν ὅλων.\nΑΓΟΡΑΣΤΗΣΠοῦ δὲ ἑστᾶσιν;\nΣΩΚΡΑΤΗΣΟὐδαμοῦ· εἰ γάρ που εἶεν, οὐκ ἂν εἶεν.\nΑΓΟΡΑΣΤΗΣΟὐχ ὁρῶ ταῦθ᾿ ἅπερ λέγεις τὰ παραδείνματα.\nΣΩΚΡΑΤΗΣΕἰκότως· τυφλὸς γὰρ εἶ τῆς ψυχῆς τὸν ὀφθαλμόν.\nἐγὼ δὲ πάντων ὁρῶ εἰκόνας καὶ σὲ ἀφανῆ\nκάμὲ ἄλλον, καὶ ὅλως διπλᾶ πάντα.\nΑΓΟΡΑΣΤΗΣΤοιγαροῦν ὠνητέος εἶ σοφὸς καὶ ὀζυδερκής τις\nὤν. φέρε ἴδω τί καὶ πρίξεις με ὑπὲρ αὐτοῦ σύ;\nΕΡΜΗΣΔὸς δύο τάλαντα.\nΑΓΟΡΑΣΤΗΣὨνηςάμην ὅσου φής. τἀργύριον μέντοι εἰς αὐθις\nκαταβαλῶ.\nΕΡΜΗΣ19 Τί σοι τοὔνομα;\nΑΓΟΡΑΣΤΗΣΔίων Συρακούσιος.\nΕΡΜΗΣἌγε λαβὼν ἀγαθῇ τύχῃ. τὸν Ἐπικούρειον σὲ\nἤδηκαλῶ. τίς ὠνήσεται τοῦτον; ἔστι μὲν τοῦ γελῶντος\nἐκείνου μαθητὴς καὶ τοῦ μεθύοντος, οὓς μικρῷ\nπρόσθεν ἀπεκηρύττοερος τυγχάνει· τὰ δὲ ἄλλα\nἡδὺς καὶ λιχνείᾳ φίλος.\nΑΓΟΡΑΣΤΗΣΤίς ἡ τιμή;\nΕΡΜΗΣΔύο μναῖ.\nΑΓΟΡΑΣΤΗΣΛάμβανε· τὸ δεἴνα δέ, ὅπως εἰδῶ, τίσε χαίρει\nτῶν ἐδέσματων;\nΕΡΜΗΣΤά γλυκέα σιτεῖται καὶ τὰ μελιτώδη καὶ μάλιστά\nγε τὰς ἰσχάδας.\nΑΓΟΡΑΣΤΗΣΧαλεπὸν οὐδέν· ὠνηςόμεθα γὰρ αὐτῷ παλάθας\nτῶν Καρικῶν.\nΖΕΥΣ20 Ἄλλον κάλει, τὸν ἐν χρῷ κουρίαν ἐκεῖνον, τὸν\nσκυθρωπόν, τὸν ἀπὸ τῆς στοᾶς.\nΕΡΜΗΣΕὐ λέγεις· ἐοίκασι γὰρ πολύ τι πλῆθος αὐτὸν\nπεριμένειν τῶν ἐπὶ τὴν ἀγορὰν ἀπηντηκότων. αὐτὴν\nτὴν ἀρετὴν πωλῶ, τῶν βίων τὸν τελειότατον.\nτίς ἅπαντα μόνος εἰδέναι θέλει;\nΑΓΟΡΑΣΤΗΣΠῶς τοῦτο φής;\nΕΡΜΗΣὍτι μόνος οὗτος σοφός, μόνος καλός, μόνος\nδίκαιος ἀνδρεῖος βασιλεὺς ῥήτωρ πλούσιος νομοθέτης\nκαὶ τὰ ἄλλ ὁπόσα ἐστίν.\nΑΓΟΡΑΣΤΗΣΟὐκοῦν καὶ μάγειρος μόνος, καὶ νὴ Δία γε\nσκυτοδέψης ἢ τέκτων καὶ τὰ τοιαὔτα;\nΕΡΜΗΣἜοικεν.\nΑΓΟΡΑΣΤΗΣ21 Ἐλθέ, ὦγαθέ, καὶ λέγε πρὸς τὸν ὠνητὴν\nἐμὲ ποῑός τις εἶ, καὶ πρῶτον εἰ οὐκ ἄχθῃ πιπρασκόμενος\nκαὶ δοῦλος ὤν.\nΧΡΥΣΙΠΠΟΣΟὐδαμῶς· οὐ γὰρ ἐφ᾿ ἡμῖν ταῦτά ἐστιν. ἃ δὲ\nοὐκ ἐφ᾿ ἡμῖν, ἀδιάφορα εἶναι συμβέβηκεν.\nΑΓΟΡΑΣΤΗΣΟὐ μανθάνω ᾖ καὶ λέγεις.\nΧΡΥΣΙΠΠΟΣΤί φής; οὐ μανθάνεις ὅτι τῶν τοιούτων τὰ μέν\nἀστι προηγμένα, τὰ δ᾿ ἀνάπαλιν ἀποπροηγμένα;\nΑΓΟΡΑΣΤΗΣΟὐδὲ νῦν μανθάνω.\nΧΡΥΣΙΠΠΟΣΕἰκότως· οὐ γὰρ εἶ συνήθης τοἶς ἡμετέροις όνόμασιν\nοὐδὲ τὴν καταληπτικὴν φανταςίαν ἔχεις, ὁ\nδὲ σπουδαῖος ὁ τὴν λογικὴν θεωρίαν ἐκμαθὼν οὐ\nμόνον ταῦτα οἶδεν, ἀλλὰ καὶ σύμβαμα καὶ παραςύμβαμα\nὁποῖα καὶ ὁπόσον ἀλλήλων διαφέρει.\nΑΓΟΡΑΣΤΗΣΠρὸς τῆς σοφίας, μὴ φθονήσῃς κἂν τοῦτο\n\n\n\nεἰπεῖν, τί τὸ σύμβαμα καὶ τὸ παρασύμβαμα· καὶ\nγὰρ οὐκ οἶδ᾿ ὅπως ἐπλήγην ὑπὸ τοῦ ῥυθμοῦ τῶν\nἀνομάτων.\nΧΡΥΣΙΠΠΟΣἈλλ᾿ οὐδεὶς φθόνος· ἢν γάρ τις χωλὸς ὢν αὐτῷ\nἐκείνῳ τῷ χωλῷ ποδὶ προσπταίσας λίθῳ τραῦμα\nἐξ ἀφανοῦς λάβῃ, ὁ τοιοῦτος εἶχε μὲν δήπου σύμβαμα\nτὴν χωλείαν, τὸ τραῦμα δὲ παρασύμβαμα\nπροσέλαβεν.\nΑΓΟΡΑΣΤΗΣ22 Ὤ τῆς ἀγχινοιας. τί δὲ ἄλλο μάλιστα φὴς\nεἰδέναι;\nΧΡΥΣΙΠΠΟΣΤὰς τῶν λόγων πλεκτάνας αἷς συμποδίζω τοὺς\nπροσομιλοῦντας καὶ ἀποφράττω καὶ σιωπᾶν ποιῶ,\nφιμὸν ἀτεχνῶς αὐτοῖς περιτιθείς· ὄνομα δὲ τῇ\nδυνάμει ταύτῃ ὁ ἀοίδιμος συλλογισμός.\nΑΓΟΡΑΣΤΗΣἩράκλεις, ἄμαχόν τινα καὶ βίαιον λεγεις.\nΧΡΥΣΙΠΠΟΣΣκόπει γοῦν· ἔστι σοι παιδίον;\nΑΓΟΡΑΣΤΗΣΤί μὴν;\nΧΡΥΣΙΠΠΟΣΤοῦτο ἤν πως κροκόδειλος ἁρπάσῃ πλησίον τοῦ\nποταμοῦ πλαζόμενον εὑρών, κᾀτά σοι ἀποδώσειν\nὑπισχνῆται αὐτό, ἢν εἴπῃς τἀληθὲς ὅ τι δέδοκται\n\n\n\nαὐτῷ περὶ τῆς ἀποδόσεως τοῦ βρέφους, τί φήσεις\nαὐτὸν ἐγνωκέναι;\nΑΓΟΡΑΣΤΗΣΔυσαπόκριτον ἐρωτᾷς. ἀπορῶ γὰρ ὁπότερον\nεἰπὼν ἀπολάβοιμι. ἀλλὰ σὺ πρὸς Διὸς ἀπρκρινάμενος\nἀνάσωσαί μοι τὸ παιδίον, μὴ καὶ φθάσῃ\nαὐτὸ καταπιών.\nΧΡΥΣΙΠΠΟΣΘάρρει· καὶ ἄλλα γάρ σε διδάξομαι\nθαυμασιώτερα.\nΑΓΟΡΑΣΤΗΣΤὰ ποῖα;\nΧΡΥΣΙΠΠΟΣΤὸν θερίζοντα καὶ τὸν κυριεύοντα καὶ ἐπὶ πᾶσι\nτὴν Ἠλέκτραν καὶ τὸν ἐγκεκαλυμμένον.\nΑΓΟΡΑΣΤΗΣΤίνα τοῦτον τὸν ἐγκεκαλυμμένον ἢ τίνα τὴν\nἨλέκτραν λέγεις;\nΧΡΥΣΙΠΠΟΣἨλέκτραν μὲν ἐκείνην τὴν πάνυ, τὴν Ἀγαμέμνονος,\nἣ τὰ αὐτὰ οἶδέ τε ἅμα καὶ οὐκ οἶδε· παρεστῶτος\nγὰρ αὐτῇ τοῦ Ὀρέστου ἔτι ἀγνῶτος οἶδε μὲν\n\n\n\nὈρέστην, ὅτι ἀδελφὸς αὐτῆς, ὅτι δὲ οὗτος Ὀρέστης\nἀγνοεῖ. τὸν δ᾿ αὖ ἐγκεκαλυμμένον καὶ πάνυ θαυμαστὸν\nἀκούσῃ λόγον· ἀπόκριναι γάρ μοι, τὸν\nπατέρα οἶσθα τὸν σεαυτοῦ;\nΑΓΟΡΑΣΤΗΣΝαί.\nΧΡΥΣΙΠΠΟΣΤί οὖν; ἢν σοι παραστήσας τινὰ ἐγκεκαλυμμένον\nἔρωμαι, τοῦτον οἶσθα; τί φήσεις;\nΑΓΟΡΑΣΤΗΣΔηλαδη ἀγνοεῖν.\nΧΡΥΣΙΠΠΟΣ23 Ἀλλὰ μὴν αὐτὸς οὗτος ἦν ὁ πατὴρ ὁ σός· ὥστε\nεἰ τοῦτον ἀγνοεῖς, δῆλος εἶ τὸν πατέρα τὸν σὸν\nἀγνοῶν.\nΑΓΟΡΑΣΤΗΣΟὐ μὲν οὖν· ἀλλ᾿ ἀποκαλύψας αὐτὸν εἴσομαι\nτὴν ἀλήθειαν. ὅμως δ᾿ οὖν τί σοι τῆς σοφίας τὸ\nτέλος, ἢ τί πράξεις πρὸς τὸ ἀκρότατον τῆς ἀρετῆς\nἀφικόμενος;\nΧΡΥΣΙΠΠΟΣΠερὶ τὰ πρῶτα κατὰ φύσιν τότε γενήσομαι,\nλέγω δὲ πλοῦτον, ὑγίειαν καὶ τὰ τοιαῦτα. πρότερον\nδὲ ἀνάγκη πολλὰ προπονῆσαι λεπτογράφοις\nβιβλίοις παραθήγοντα τὴν ὄψιν καὶ σχόλια συναγείρονταs\n\n\n\n\nκαὶ σολοικισμῶν ἐμπιπλάμενον καὶ\nἀτόπων ῤημάτων· καὶ τὸ κεφάλαιον, οὐ θέμις\nγενέσθαι σοφόν, ἢν μὴ τρὶς ἐφεξῆς τοῦ ἐλλεβόρου\nπίῃς.\nΑΓΟΡΑΣΤΗΣΓενναῖά σου ταῦτα καὶ δεινῶς ἀνδρικά. τὸ δὲ\nΓνίφωνα εἶναι καὶ τοκογλύφον — καὶ γὰρ τάδε\nὁρῶ σοι προσόντα— τί φῶμεν, ἀνδρὸς ἤδη πεπωκότος\nτὸν ἐλλέβορον καὶ τελείου πρὸς ἀρετήν;\nΧΡΥΣΙΠΠΟΣΝαί· μόνῳ γοῦν τὸ δανείζειν πρέποι ἂν τῷ σοφῷ·\nἐπεὶ γὰρ ἴδιον αὐτοῦ συλλογίζεσθαι, τὸ δανείζειν\nδὲ καὶ λογίζεσθαι τοὺς τόκους πλησίον εἶναι\nδοκεῖ τῷ συλλογίζεσθαι, μόνου ἂν εἴη τοῦ σπουδαίου\nκαθάπερ ἐκεῖνο καὶ τοῦτο, καὶ οὐ μόνον γε\nἁπλοῦς, ὥσπερ οἱ ἄλλοι, τοὺς τόκους, ἀλλὰ καὶ\nτούτων ἑτέρους τόκους λαμβάνειν· ἢ γὰρ ἀγνοεῖς\nὅτι τῶν τόκων οἱ μέν εἰσι πρῶτοί τινες, οἱ δὲ\nδεύτεροι, καθάπερ αὐτῶν ἐκείνων ἀπόγονοι; ὁρᾶς\nδὲ δὴ καὶ τὸν συλλογισμὸν ὁποῖά φησιν· εἰ τὸν\nπρῶτον τόκον λήψεται, λήψεται καὶ τὸν δεύτερον·\nἀλλὰ μὴν τὸν πρῶτον λήψεται, λήψεται ἄρα\nκαὶ τὸν δεύτερον.\nΑΓΟΡΑΣΤΗΣ24 Οὐκοῦν καὶ μισθῶν πέρι τὰ αὐτὰ φῶμεν, οὓς\nσὺ λαμβάνεις ἐπὶ τῇ σοφίᾳ παρὰ τῶν νέων, καὶ\nδῆλον ὅτι μόνος ὁ σπουδαῖος μισθὸν ἐπὶ τῇ ἀρετῇ\nλήψεται;\nΧΡΥΣΙΠΠΟΣΜανθάνεις· οὐ γὰρ ἐμαυτοῦ ἕνεκα λαμβάνω.\nτοῦ δὲ διδόντος αὐτοῦ χάριν· ἀπεὶ γάρ ἐστιν ὁ μέν\nτις ἐκχύτης, ὁ δὲ περιεκτικός, ἐμαυτὸν μὲν ἀσκῶ\nεἶναι περιεκτικόν, τὸν δὲ μαθητὴν ἐκχύτην.\nΑΓΟΡΑΣΤΗΣΚαὶ μὴν τοὐναντίον ἐχρῆν τὸν νέον μὲν εἶναι\nπεριεκτικόν, σὲ δὲ τὸν μόνον πλούσιον ἐκχύτην.\nΧΡΥΣΙΠΠΟΣΣκώπτεις, ὦ οὑτος. ἀλλ᾿ ὅρα μή σε ἀποτοξεύσωρ\nτῷ ἀναποδείκτῳ συλλογισμῷ.\nΑΓΟΡΑΣΤΗΣΚαὶ τί δεινὸν ἀπὸ τοῦ βέλους;\nΧΡΥΣΙΠΠΟΣἈπορία καὶ σιωπὴ καὶ διαστραφῆναι τὴν διάνοιαν.\n25 ὃ δὲ μέγιστον, ἢν ἐθέλω, τάχιστά σε ἀποδείξω\nλίθον.\nΑΓΟΡΑΣΤΗΣΠῶς λίθον; οὐ γὰρ Περσεὺς σύ, ὦ βέλτιστε,\nεἰναί μοι δοκεῖς.\nΧΡΥΣΙΠΠΟΣὯδέ πως· ὁ λίθος σῶμά ἐστι;\nΑΓΟΡΑΣΤΗΣΝαί.\nΧΡΥΣΙΠΠΟΣΤί δέ; τὸ ζῷον οὐ σῶμα;\nΑΓΟΡΑΣΤΗΣΝαί.\nΧΡΥΣΙΠΠΟΣΣὺ δὲ ζῷον;\nΑΓΟΡΑΣΤΗΣἜοικα γοῦν.\nΧΡΥΣΙΠΠΟΣΛίθος ἄρα εἶ σῶμα ὢν.\nΑΓΟΡΑΣΤΗΣΜηδαμῶς. ἀλλ᾿ ἀνάλυςόν με πρὸς τοῦ Διὸς καὶ\nἐξ ὑπαρχῆς ποίησον ἄνθρωπον.\nΧΡΥΣΙΠΠΟΣΟὐ χαλεπόν· ἀλλ᾿ ἕμπαλιν ἴσθι ἄνθρωπος. εἰπὲ\nγάρ μοι, πᾶν σῶμα ζῷον;\nΑΓΟΡΑΣΤΗΣΟὒ.\nΧΡΥΣΙΠΠΟΣΤί δέ; λίθος ζῷον;\nΑΓΟΡΑΣΤΗΣΟὔ.\nΧΡΥΣΙΠΠΟΣΣὺ δὲ σῶμα εἶ;\nΑΓΟΡΑΣΤΗΣΝαί.\nΧΡΥΣΙΠΠΟΣΣῶμα δὲ ὢν ζῷον εἶ;\nΑΓΟΡΑΣΤΗΣΝαί.\nΧΡΥΣΙΠΠΟΣΟὐκ ἄρα λίθος εἶ ζῷόν γε ὤν.\nΑΓΟΡΑΣΤΗΣΕὐ γε έποίησας, ὡς ἤδη μου τὰ σκέλη καθάπερ\nτῆς Νιόβης ἀπεψύχετο καὶ πάγια ἦν. ἀλλὰ ὠνήσομαί\nγε σέ. πόσον ὑπὲρ αὐτοῦ καταβαλῶ;\nΕΡΜΗΣΜνᾶς δώδεκα.\nΑΓΟΡΑΣΤΗΣΛάμβανε.\nΕΡΜΗΣΜόνος δὲ αὐτὸν ἐώνησαι;\nΑΓΟΡΑΣΤΗΣΜὰ Δί᾿ , ἀλλʼ οὗτοι πάντες οὓς ὁρᾷς.\nΕΡΜΗΣΠολλοί γε καὶ τοὺς ὤμους καρτεροὶ καὶ τοῦ\nθερίζοντος ἄξιοι.\nΖΕΥΣ26 Μὴ διάτριβε· ἄλλον κάλει τὸν Περιπατητικόν.\nΕΡΜΗΣΣέ φημι, τὸν καλόν, τὸν πλούσιον. ἄγε δή, ὠνησασθε\nτὸν συνετώτατον, τὸν ἅπαντα ὅλως ἐπιστάμενον.\nΑΓΟΡΑΣΤΗΣΠοῖος δέ τις ἐστί;\nΕΡΜΗΣΜέτριος, ἐπιεικής. ἁρμόδιος τῷ βίῳ, τὸ δὲ μέγιστον,\nδιπλοῦς,\nΑΓΟΡΑΣΤΗΣΠῶς λέγεις;\nΕΡΜΗΣἌλλος μὲν ὁ ἔκτοσθεν φαινόμενος, ἄλλος δὲ ὁ\nἔντοσθεν εἶναι δοκεῖ· ὥστε ἢν πρίῃ αὐτόν, μέμνησο\nτὸν μὲν ἐξωτερικόν, τὸν δὲ ἐσωτερικὸν καλεῖν.\nΑΓΟΡΑΣΤΗΣΤί δὲ γινώσκει μάλιστα;\nΕΡΜΗΣΤρία εἶναι τὰ ἀγαθά, ἐν ψυχῇ, ἐν σώματι, ἐν τοῖς\nἐκτος.\nΑΓΟΡΑΣΤΗΣἈνθρώπινα φρονεῖ. πόσου δέ ἐστιν;\nΕΡΜΗΣΕἴκοσι μνῶν.\nΑΓΟΡΑΣΤΗΣΠολλοῦ λέγεις.\nΕΡΜΗΣOὔκ, ὦ μακάριε· καὶ γὰρ αὐτὸς ἔχειν τι ἀργύριον\nδοκεῖ, ὥστε οὐκ ἂν φθάνοις ὠνούμενος. ἔτι\nδὲ εἴσῃ αὐτίκα μάλα παῤ αὐτοῦ πόσον μὲν ὁ\nκώνωψ βιοῖ τὸν χρόνον, ἐφ᾿  ὁπόσον δὲ βάθος ἡ\nθάλαττα ὑπὸ τοῦ ἡλίου καταλάμπεται, καὶ ὁποία\nτίς ἐστιν ἡ ψυχὴ τῶν ὀστρείων.\nΑΓΟΡΑΣΤΗΣἩράκλεις τῆς ἀκριβολογίας.\nΕΡΜΗΣΤί δὲ εἰ ἀκούσειας ἄλλα πολλῷ τούτων ὀξυδερκέστερα,\nγονῆς τε πέρι καὶ γενέσεως καὶ τῆς ἐν\nταῖς μήτραις τῶν ἐμβρύων πλαστικῆς, καὶ ὡς\nἄνθρωπος μὲν γελαστικόν, ὄνος δὲ οὐ γελαστικὸν\nοὐδὲ τεκταινόμενον οὐδὲ πλωῖζόμενον;\nΑΓΟΡΑΣΤΗΣΠάνσεμνα φὴς καὶ ὀνησιφόρα τὰ μαθήματα,\nὥστε ὠνοῦμαι αὐτὸν τῶν εἴκοσιν.\nΕΡΜΗΣ27 Εἶεν.\nΖΕΥΣΤίς λοιπὸς ἡμῖν;\nΕΡΜΗΣΚαταλείπεται ὁ Σκεπτικὸς οὗτος. σὺ ὁ Πυρρίας\nπόσιθι καὶ ἀποκηρύττου κατὰ τάχος. ἤδη\nμὲν ὑπορρέουσιν οἱ πολλοὶ καὶ ἐν ὀλίγοις ἠ πρᾶσις\nἔσται. ὅμως δὲ τίς καὶ τοῦτον ὠνήσεται;\nΑΓΟΡΑΣΤΗΣἜγωγε. ἀλλὰ πρῶτον εἰπέ μοι, σὺ τι\nἐπιστασαι;\nΠΥΡΡΩΝὐδέν.\nΑΓΟΡΑΣΤΗΣΠῶς τοῦτο ἔφησθα;\nΠΥΡΡΩΝΟτι οὐδὲν ὅλως εἶναί μοι δοκεῖ.\nΑΓΟΡΑΣΤΗΣΟὐδὲ ἡμεῖς ἄρα ἐσμέν τινες;\nΠΥΡΡΩΝΟὐδὲ τοῦτο οἶδα.\nΑΓΟΡΑΣΤΗΣΟὐδὲ ὅτι σύτις ὢν τυγχάνεις;\nΠΥΡΡΩΝΠολὺ μᾶλλον ἔτι τοῦτο ἀγνοῶ.\nΑΓΟΡΑΣΤΗΣὬ τῆς ἀπορίας. τί δὲ σοι τὰ σταθμία ταυτὶ\nβούλεται;\nΠΥΡΡΩΝΖυγοστατῶ ἐν αὐτοῖς τοὺς λόγους καὶ πρὸς τὸ\nἴσον ἀπευθύνω, καὶ ἐπειδὰν ἀκριβῶς ὁμοίους τε\n\n\n\nκαὶ ἰσοβαρεῖς ἴδω, τότε δὴ τότε ἀγνοῶ τὸν\nἀληθέστερον.\nΑΓΟΡΑΣΤΗΣΤῶν ἄλλων δὲ τί ἂν πράττοις ἐμμελῶς;\nΠΥΡΡΩΝΤὰ πάντα πλὴν δραπέτην μεταδιώκειν.\nΑΓΟΡΑΣΤΗΣΤί δὲ τοῦτό σοι ἀδύνατον;\nΠΥΡΡΩΝὍτι, ὦγαθέ, οὐ καταλαμβάνω.\nΑΓΟΡΑΣΤΗΣΕἰκότως· βραδὺς γὰρ καὶ νωθής τις εἶναι δοκεῖς.\nἀλλὰ τί σοι τὸ τέλος τῆς ἐπιστάσεως;\nΠΥΡΡΩΝἩ ἀμαθία καὶ τὸ μήτε ἀκούειν μήτε ὁρᾶν.\nΑΓΟΡΑΣΤΗΣΟὐκοῦν καὶ τὸ τυφλὸς ἅμα καὶ κωφὸς εἶναι\nλέγεις;\nΠΥΡΡΩΝΚαὶ ἄκριτός γε προσέτι καὶ ἀναίσθητος καὶ\nὅλως τοῦ σκώληκος οὐδὲν διαφέρων.\nΑΓΟΡΑΣΤΗΣὨνητέος εἶ διὰ ταῦτα. πόσου τοῦτον ἄξιον χρὴ\nφάναι;\nΕΡΜΗΣΜνᾶς Ἀττικῆς·\nΓΟΡΑΣΤΗΣΛάμβανε. τί φής, ὦ οὗτος; ἐώνημαι σε;\nΠΥΡΡΩΝἌδηλον.\nΑΓΟΡΑΣΤΗΣΜηδαὢς· ἐώνημαι γὰρ καὶ τἀργύριον\nκατέβαλον.\nΠΥΡΡΩΝἘπέχω περὶ τούτου καὶ διασκέπτομαι.\nΑΓΟΡΑΣΤΗΣΚαὶ μὴν ἀκολούθει μοι, καθάπερ χρὴ ἐμὸν\nοἰκέτην.\nΠΥΡΡΩΝΤίς οἰδεν εἰ ἀληθῆ ταῦτα φής;\nΑΓΟΡΑΜΤΗΣὉ κῆρυξ καὶ ἡ μνᾶ καὶ οἱ παρόντες.\nΠΥΡΡΩΝΠάρεισι γὰρ ἡμῖν τινες;\nΑΓΟΡΑΣΤΗΣἈλλ᾿ ἔγωγέ σε ἤδη ἐμβαλὼν ἐς τὸν μυλῶνα\nπείσω εἶναι δεσπότης κατὰ τὸν χείρω λόγον.\nΠΥΡΡΩΝἜπεχε περὶ τούτου.\nΑΓΟΡΑΣΤΗΣΜὰ Δί᾿ , ἀλλ᾿ ἤδη γε ἀπεφηνάμην.\nΕΡΜΗΣΣὺ μὲν παῦσαι ἀντιτείνων καὶ ἀκολούθει τῷ\nπριαμένῳ ὑμᾶς δὲ εἰς αὔριον παρακαλοῦμεν· ἀποκηρύξειν\nγᾶρ τοὺς ἰδιώτας καὶ βαναύσους καὶ\nἀγοραίους βίους μέλλομεν.\n"};
