var sequence = {"name":"Lucian of Samosata. Dialogi Marini","data":"ΔΩΡΙΣΚαλὸν ἐραστήν, ὦ Γαλάτεια, τὸν Σικελὸν\nτοῦτον ποιμένα φασὶν ἐπιμεμηνέναι σοί.\nΓΑΛΑΤΕΙΑΜὴ σκῶπτε, Δωρί· Ποσειδῶνος γὰρ υἱός ἐστιν,\nὁποῖος ἂν ᾖ.\nΔΩΡΙΣΤί οὖν; εἰ καὶ τοῦ Διὸς αὐτοῦ παῖς ὢν ἄγριος\nοὕτως καὶ λάσιος ἐφαίνετο καί, τὸ πάντων ἀμορφότατον,\nμονόφθαλμος, οἴει τὸ γένος ἄν τι ὀνῆσαι\nαὐτὸν πρὸς τὴν μορφήν;\nΓΑΛΑΤΕΙΑΟὐδὲ τὸ λάσιον αὐτοῦ καί, ὡς φῄς, ἄγριον\nἄμορφόν ἐστιν—ἀνδρῶδες γάρ—ὅ τε ὀφθαλμὸς ἐπιπρέπει\nτῷ μετώπῳ οὐδὲν ἐνδεέστερον ὁρῶν ἢ εἰ δύ' ἦσαν.\nΔΩΡΙΣἜοικας, ὦ Γαλάτεια, οὐκ ἐραστὴν ἀλλ’ ἐρώμενον\nἔχειν τὸν Πολύφημον, οἷα ἐπαινεῖς αὐτόν.\nΓΑΛΑΤΕΙΑΟὐκ ἐρώμενον, ἀλλὰ τὸ πάνυ ὀνειδιστικὸν\nτοῦτο οὐ φέρω ὑμῶν, καί μοι δοκεῖτε ὑπὸ φθόνου\nαὐτὸ ποιεῖν, ὅτι ποιμαίνων\n\nποτὲ ἀπὸ τῆς σκοπῆς\nπαιζούσας ἡμᾶς ἰδὼν ἐπὶ τῆς ἠϊόνος ἐν τοῖς πρόποσι\nτῆς Αἴτνης, καθ' ὃ μεταξὺ τοῦ ὄρους καὶ τῆς θαλάσσης\nαἰγιαλὸς ἀπομηκύνεται, ὑμᾶς μὲν οὐδὲ προσέβλεψεν,\nἐγὼ δὲ ἐξ ἁπασῶν ἡ καλλίστη ἔδοξα, καὶ\nμόνῃ ἐμοὶ ἐπεῖχε τὸν ὀφθαλμόν. ταῦτα ὑμᾶς ἀνιᾷ·\nδεῖγμα γάρ, ὡς ἀμείνων εἰμὶ καὶ ἀξιέραστος,\nὑμεῖς δὲ παρώφθητε.\nΔΩΡΙΣΕἰ ποιμένι καὶ ἐνδεεῖ τὴν ὄψιν καλὴ ἔδοξας,\nἐπίφθονος οἴει γεγονέναι; καίτοι τί ἄλλο ἐν σοὶ\nἐπαινέσαι εἶχεν ἢ τὸ λευκὸν μόνον; καὶ τοῦτο,\nοἶμαι, ὅτι συνήθης ἐστὶ τυρῷ καὶ γάλακτι· πάντα\nοὖν τὰ ὅμοια τούτοις ἡγεῖται καλά.\nΔΩΡΙΣἐπεὶ τά γε\nἄλλα ὁπόταν ἐθελήσῃς μαθεῖν, οἵα τυγχάνεις οὖσα\nτὴν ὄψιν, ἀπὸ πέτρας τινός, εἴ ποτε γαλήνη εἴη,\nἐπικύψασα ἐς τὸ ὕδωρ ἰδὲ σεαυτὴν οὐδὲν ἄλλο ἢ\nχροίαν λευκὴν ἀκριβῶς· οὐκ ἐπαινεῖται δὲ τοῦτο,\nἢν μὴ ἐπιπρέπῃ αὐτῷ καὶ τὸ ἐρύθημα.\nΓΑΛΑΤΕΙΑΚαὶ μὴν ἐγὼ μὲν ἡ ἀκράτως λευκὴ ὅμως ἐραστὴν\nἔχω κἂν τοῦτον, ὐμῶν δὲ οὐκ ἔστιν ἥντινα ἢ ποιμὴν\nἢ ναύτης ἢ πορθμεὺς ἐπαινεῖ· ὁ δέ γε Πολύφημος\nτά τε ἄλλα καὶ μουσικός ἐστι.\nΔΩΡΙΣΣιώπα, ὦ Γαλάτεια· ἠκούσαμεν αὐτοῦ ᾄδοντος\nὁπότε ἐκώμασε πρῴην ἐπὶ σέ· Ἀφροδίτη φίλη, ὄνον\nἄν τις ὀγκᾶσθαι ἔδοξεν. καὶ αὐτὴ δὲ ἡ πηκτὶς οἵα;\nκρανίον ἐλάφου γυμνὸν τῶν σαρκῶν, καὶ τὰ μὲν\nκέρατα πήχεις ὥσπερ ἦσαν, ζυγώσας δὲ αὐτὰ καὶ\nἐνάψας τὰ νεῦρα, οὐδὲ κολλάβοις\n\nπεριστρέψας,\nἐμελῴδει ἄμουσόν τι καὶ ἀπῳδόν, ἄλλο μὲν αὐτὸς\nβοῶν, ἄλλο δὲ ἡ λύρα ὑπήχει, ὥστε οὐδὲ κατέχειν\nτὸν γέλωτα ἐδυνάμεθα ἐπὶ τῷ ἐρωτικῷ ἐκείνῳ\nᾄσματι· ἡ μὲν γὰρ Ἠχὼ οὐδὲ ἀποκρίνεσθαι αὐτῷ\nἤθελεν οὕτω λάλος οὖσα βρυχομένῳ, ἀλλ’ ᾐσχύνετο,\nεἰ φανείη μιμουμένη τραχεῖαν ᾠδὴν καὶ καταγέλαστον.\nΔΩΡΙΣ ἔφερεν δὲ ὁ ἐπέραστος ἐν ταῖς\nἀγκάλαις ἀθυρμάτιον\n\nἄρκτου σκύλακα τὸ λάσιον\n\n\nαὐτῷ προσεοικότα. τίς οὐκ ἂν φθονήσειέ σοι, ὦ\nΓαλάτεια, τοιούτου ἐραστοῦ;\nΓΑΛΑΤΕΙΑΟὐκοῦν σύ, Δωρί, δεῖξον ἡμῖν τὸν σεαυτῆς,\nκαλλίω δῆλον ὅτι ὄντα καὶ ᾠδικώτερον καὶ κιθαρίζειν\nἄμεινον ἐπιστάμενον.\nΔΩΡΙΣἈλλὰ ἐραστὴς μὲν οὐδεὶς ἔστι μοι οὐδὲ σεμνύνομαι\nἐπέραστος εἶναι· τοιοῦτος δὲ οἷος ὁ Κύκλωψ\nἐστί, κινάβρας ἀπόζων ὥσπερ ὁ τράγος, ὠμοβόρος,\n\n\nὥς φασι, καὶ σιτούμενος τοὺς ἐπιδημοῦντας τῶν\nξένων, σοὶ γένοιτο καὶ πάντοτε σὺ ἀντερῴης αὐτοῦ.\nΚΥΚΛΩΨὮ πάτερ, οἷα πέπονθα ὑπὸ τοῦ καταράτου\nξένου, ὃς μεθύσας ἐξετύφλωσέ με κοιμωμένῳ ἐπιχειρήσας.\nΠΟΣΕΙΔΩΝ Τίς δὲ ἦν ὁ ταῦτα τολμήσας, ὦ Πολύφημε;\nΚΥΚΛΩΨΤὸ μὲν πρῶτον Οὖτιν ἑαυτὸν ἀπεκάλει, ἐπεὶ δὲ\nδιέφυγε καὶ ἔξω ἦν βέλους, Ὀδυσσεὺς ὀνομάζεσθαι ἔφη.\nΠΟΣΕΙΔΩΝΟἶδα ὃν λέγεις, τὸν Ἰθακήσιον· ἐξ Ἰλίου δ’\nἀνέπλει. ἀλλὰ πῶς ταῦτα ἔπραξεν οὐδὲ πάνυ\nεὐθαρσὴς ὤν;\nΚΥΚΛΩΨΚατέλαβον αὐτοὺς ἐν τῷ ἄντρῳ ἀπὸ τῆς νομῆς\nἀναστρέψας πολλούς τινας, ἐπιβουλεύοντας δῆλον ὅτι\nτοῖς ποιμνίοις· ἐπεὶ γὰρ ἐπέθηκα τῇ θύρᾳ τὸ\nπῶμα—πέτρα δέ ἐστί μοι παμμεγέθης—καὶ τὸ πῦρ\nἀνέκαυσα\n\nἐναυσάμενος ὃ ἔφερον δένδρον ἀπὸ τοῦ\nὄρους, ἐφάνησαν ἀποκρύπτειν αὑτοὺς πειρώμενοι·\nἐγὼ δὲ συλλαβών τινας αὐτῶν, ὥσπερ εἰκὸς ἦν,\nκατέφαγον λῃστάς γε ὄντας. ἐνταῦθα ὁ πανουργότατος\nἐκεῖνος, εἴτε Οὖτις εἴτε Ὀδυσσεὺς ἦν,\nδίδωσί μοι πιεῖν φάρμακόν τι ἐγχέας, ἡδὺ μὲν καὶ\nεὔοσμον, ἐπιβουλότατον δὲ καὶ ταραχωδέστατον·\n\n\n\n\n\n\nἅπαντα γὰρ εὐθὺς ἐδόκει μοι περιφέρεσθαι πιόντι\n\n\nκαὶ τὸ σπήλαιον αὐτὸ ἀνεστρέφετο καὶ οὐκέτι\nὅλως ἐν ἐμαυτοῦ ἤμην,\n\nτέλος δὲ εἰς ὕπνον κατεσπάσθην.\nὁ δὲ ἀποξύνας τὸν μοχλὸν καὶ πυρώσας\nπροσέτι ἐτύφλωσέ με καθεύδοντα, καὶ ἀπ' ἐκείνου\nτυφλός εἰμί σοι, ὦ Πόσειδον.\nΠΟΣΕΙΔΩΝὩς βαθὺν ἐκοιμήθης, ὦ τέκνον, ὃς οὐκ\nἐξέθορες μεταξὺ τυφλούμενος. ὁ δ’ οὖν Ὀδυσσεὺς\nπῶς διέφυγεν; οὐ γὰρ ἂν εὖ οἶδ’ ὅτι ἠδυνήθη\nἀποκινῆσαι τὴν πέτραν ἀπὸ τῆς θύρας.\nΚΥΚΛΩΨἈλλ' ἐγὼ ἀφεῖλον, ὡς μᾶλλον αὐτὸν λάβοιμι\nἐξιόντα, καὶ καθίσας παρὰ τὴν θύραν ἐθήρων τὰς\nχεῖρας ἐκπετάσας, μόνα παρεὶς τὰ πρόβατα εἰς τὴν\nνομήν, ἐντειλάμενος τῷ κριῷ ὅσα ἐχρῆν πράττειν\nαὐτὸν ὑπὲρ ἐμοῦ.\nΠΟΣΕΙΔΩΝΜανθάνω· ὑπ' ἐκείνοις ἔλαθον ὑπεξελθόντες· σὲ δὲ\nτοὺς ἄλλους Κύκλωπας ἔδει ἐπιβοήσασθαι ἐπ' αὐτόν.\nΚΥΚΛΩΨΣυνεκάλεσα, ὦ πάτερ, καὶ ἧκον· ἐπεὶ δὲ\nἤροντο τοῦ ἐπιβουλεύοντος τοὔνομα κἀγὼ ἔφην ὅτι\nΟὖτίς ἐστι, μελαγχολᾶν οἰηθέντες με ἀπιόντες\nᾤχοντο. οὕτω κατεσοφίσατό με ὁ κατάρατος τῷ\nὀνόματι. καὶ ὃ μάλιστα ἠνίασέ με, ὅτι καὶ ὀνειδίζων\nἐμοὶ τὴν συμφοράν, Οὐδὲ ὁ πατήρ, φησίν, ὁ\nΠοσειδῶν ἰάσεται σε.\nΠΟΣΕΙΔΩΝΘάρρει, ὦ τέκνον· ἀμυνοῦμαι γὰρ αὐτόν, ὡς\nμάθῃ ὅτι, εἰ καὶ πήρωσίν μοι τῶν ὀφθαλμῶν\nἰᾶσθαι ἀδύνατον, τὰ γοῦν τῶν πλεόντων [τὸ σῴζειν\nαὐτοὺς καὶ ἀπολλύναι]\n\nἐπ' ἐμοί ἐστι·\n\nπλεῖ δὲ ἔτι.\nΠΟΣΕΙΔΩΝΤί τοῦτο, ὦ Ἀλφειέ; μόνος τῶν ἄλλων ἐμπεσὼν\nἐς τὸ πέλαγος οὔτε ἀναμίγνυσαι τῇ ἅλμῃ, ὡς\nνόμος\n\nποταμοῖς ἅπασιν, οὔτε ἀναπαύεις σεαυτὸν\nδιαχυθείς, ἀλλὰ διὰ τῆς θαλάσσης συνεστὼς καὶ γλυκὺ\nφυλάττων τὸ ῥεῖθρον, ἀμιγὴς ἔτι καὶ καθαρὸς\nἐπείγῃ οὐκ οἶδ’ ὅπου βύθιος ὑποδὺς καθάπερ οἱ\nλάροι καὶ ἐρωδιοί; καὶ ἔοικας ἀνακύψειν που\nκαὶ αὖθις ἀναφανεῖν\n\nσεαυτόν.\nΑΛΦΕΙΟΣἘρωτικόν τι τὸ πρᾶγμά ἐστιν, ὦ Πόσειδον, ὥστε\nμὴ ἔλεγχε· ἠράσθης δὲ καὶ αὐτὸς πολλάκις.\nΠΟΣΕΙΔΩΝ Γυναικός, ὦ Ἀλφειέ, ἢ νύμφης ἐρᾷς ἢ καὶ τῶν\nΝηρεΐδων ἁλίας;\n\n\nΑΛΦΕΙΟΣΟὔκ, ἀλλὰ πηγῆς, ὦ Πόσειδον.\nΠΟΣΕΙΔΩΝἩ δὲ ποῦ σοι γῆς αὕτη ῥεῖ;\nΑΛΦΕΙΟΣΝησιῶτίς ἐστι Σικελή· Ἀρέθουσαν αὐτὴν ὀνομάζουσιν.\nΠΟΣΕΙΔΩΝΟἶδα οὐκ ἄμορφον, ὦ Ἀλφειέ, τὴν Ἀρέθουσαν,\nἀλλὰ διαυγής ἐστι καὶ διὰ καθαροῦ\nἀναβλύζει καὶ τὸ ὕδωρ ἐπιπρέπει ταῖς ψηφῖσιν\nὅλον ὑπὲρ αὐτῶν φαινόμενον ἀργυροειδές.\nΑΛΦΕΙΟΣὩς ἀληθῶς οἶσθα τὴν πηγήν, ὦ Πόσειδον· παρ'\nἐκείνην οὖν ἀπέρχομαι.\nΠΟΣΕΙΔΩΝἈλλ' ἄπιθι μὲν καὶ εὐτύχει ἐν τῷ ἔρωτι· ἐκεῖνο\nδέ μοι εἰπέ, ποῦ τὴν Ἀρέθουσαν εἶδες αὐτὸς μὲν\nἈρκὰς ὤν, ἡ δὲ ἐν Συρακούσαις ἐστίν;\nΑΛΦΕΙΟΣἘπειγόμενόν με κατέχεις, ὦ Πόσειδον, περίεργα ἐρωτῶν.\nΠΟΣΕΙΔΩΝΕὖ λέγεις· χώρει παρὰ τὴν ἀγαπωμένην, καὶ\nἀναδὺς ἀπὸ τῆς θαλάσσης συναναμίγνυσο\n\nτῇ\nπηγῇ καὶ ἓν ὕδωρ γίγνεσθε.\nΜΕΝΕΛΑΟΣἈλλὰ ὕδωρ μέν σε γενέσθαι, ὦ Πρωτεῦ, οὐκ\nἀπίθανον, ἐνάλιόν γε ὄντα, καὶ δένδρον, ἔτι φορητόν,\nκαὶ εἰς λέοντα δὲ εἰ ἀλλαγείης, ὅμως οὐδὲ τοῦτο\nἔξω πίστεως· εἰ δὲ καὶ πῦρ γίγνεσθαι δυνατὸν ἐν\nτῇ θαλάσσῃ οἰκοῦντά σε, τοῦτο πάνυ θαυμάζω καὶ ἀπιστῶ.\nΠΡΩΤΕΥΣΜὴ θαυμάσῃς, ὦ Μενέλαε· γίγνομαι γάρ.\nΜΕΝΕΛΑΟΣΕἶδον καὶ αὐτός· ἀλλά μοι δοκεῖς—εἰρήσεται\nγὰρ πρὸς σέ—γοητείαν τινὰ προσάγειν τῷ πράγματι\nκαὶ τοὺς ὀφθαλμοὺς ἐξαπατᾶν τῶν ὁρώντων\nαὐτὸς οὐδὲν τοιοῦτο γιγνόμενος.\nΠΡΩΤΕΥΣΚαὶ τίς ἂν ἡ ἀπάτη ἐπὶ τῶν οὕτως ἐναργῶν\nγένοιτο; οὐκ ἀνεῳγμένοις τοῖς ὀφθαλμοῖς εἶδες, εἰς\nὅσα μετεποίησα ἐμαυτόν; εἰ δὲ ἀπιστεῖς καὶ τὸ\nπρᾶγμά σοι ψευδὲς εἶναι δοκεῖ, καὶ φαντασία τις\nπρὸ τῶν ὀφθαλμῶν ἱσταμένη, ἐπειδὰν πῦρ γένωμαι,\nπροσένεγκέ μοι, ὦ γενναῖε, τὴν χεῖρα· εἴσῃ γάρ,\nεἰ ὁρῶμαι μόνον ἢ καὶ τὸ κάειν τότε μοι πρόσεστιν.\nΜΕΝΕΛΑΟΣΟὐκ ἀσφαλὴς ἡ πεῖρα, ὦ Πρωτεῦ.\nΠΡΩΤΕΥΣΣὺ δέ μοι, ὦ Μενέλαε, δοκεῖς οὐδὲ πολύποδα\n\n\nἑωρακέναι πώποτε οὐδὲ ἃ πάσχει ὁ ἰχθῦς οὗτος εἰδέναι.\nΜΕΝΕΛΑΟΣἈλλὰ τὸν μὲν πολύποδα εἶδον, ἃ δὲ πάσχει, ἡδέως\nἂν μάθοιμι παρὰ σοῦ.\nΠΡΩΤΕΥΣὉποίᾳ ἂν πέτρᾳ προσελθὼν ἁρμόσῃ τὰς\nκοτύλας\n\nκαὶ προσφὺς ἔχηται κατὰ τὰς πλεκτάνας,\nἐκείνῃ ὅμοιον ἐργάζεται ἑαυτὸν καὶ μεταβάλλει τὴν\nχροίαν μιμούμενος τὴν πέτραν, ὡς λανθάνειν\n\nτοὺς\nἁλιέας μὴ διαλλάττων μηδὲ ἐπίσημος\n\nὢν διὰ\nτοῦτο, ἀλλὰ ἐοικὼς τῷ λίθῳ.\nΜΕΝΕΛΑΟΣΦασὶ ταῦτα· τὸ δὲ σὸν πολλῷ παραδοξότερον,\nὦ Πρωτεῦ.\nΠΡΩΤΕΥΣΟὐκ οἶδα, ὦ Μενέλαε, ᾥτινι ἂν ἄλλῳ πιστεύσειας\nτοῖς σεαυτοῦ ὀφθαλμοῖς ἀπιστῶν.\nΜΕΝΕΛΑΟΣΕἶδον· ἀλλὰ τὸ πρᾶγμα τεράστιον, ὁ αὐτὸς πῦρ\nκαὶ ὕδωρ.\nΠΟΣΕΙΔΩΝΕὖ γε, ὦ Δελφῖνες, ὅτι ἀεὶ φιλάνθρωποί ἐστε,\nκαὶ πάλαι μὲν τὸ τῆς Ἰνοῦς παιδίον ἐπὶ τὸν Ἰσθμὸν\nἐκομίσατε ὑποδεξάμενοι ἀπὸ τῶν Σκειρωνίδων μετὰ\nτῆς μητρὸς ἐμπεσόν, καὶ νῦν σὺ τὸν κιθαρῳδὸν\nτουτονὶ τὸν ἐκ Μηθύμνης ἀναλαβὼν ἐξενήξω ἐς\nΤαίναρον αὐτῇ σκευῇ καὶ κιθάρᾳ, οὐδὲ περιεῖδες\nκακῶς ὑπὸ τῶν ναυτῶν ἀπολλύμενον.\nΔΕΛΦΙΝΕΣΜὴ θαυμάσῃς, ὦ Πόσειδον, εἰ τοὺς ἀνθρώπους\nεὖ ποιοῦμεν ἐξ ἀνθρώπων γε καὶ αὐτοὶ ἰχθύες\nγενόμενοι. Καὶ μέμφομαί\n\nγε τῷ Διονύσῳ, ὅτι\nἡμᾶς καταναυμαχήσας καὶ μετέβαλε, δέον χειρώσασθαι\nμόνον, ὥσπερ τοὺς ἄλλους ὑπηγάγετο.\nΠΟΣΕΙΔΩΝΠῶς δ’ οὖν τὰ κατὰ τὸν Ἀρίονα τοῦτον ἐγένετο,\nὦ Δελφίν;\nΔΕΛΦΙΝΕΣὉ Περίανδρος, οἶμαι, ἔχαιρεν αὐτῷ καὶ πολλάκις\nμετεπέμπετο αὐτὸν\n\nἐπὶ τῇ τέχνῃ, ὁ δὲ πλουτήσας\nπαρὰ τοῦ τυράννου ἐπεθύμησεν πλεύσας οἴκαδε\nεἰς τὴν Μήθυμναν ἐπιδείξασθαι τὸν πλοῦτον, καὶ\nἐπιβὰς πορθμείου τινὸς κακούργων ἀνδρῶν ὡς\n\n\n\n\n\n\n\nἔδειξεν πολὺν ἄγων χρυσόν τε καὶ ἄργυρον, ἐπεὶ\nκατὰ μέσον τὸ Αἰγαῖον ἐγένετο, ἐπιβουλεύουσιν\nαὐτῷ οἱ ναῦται· ὁ δὲ—ἠκροώμην γὰρ ἅπαντα\nπαρανέων τῷ σκάφει—Ἐπεὶ ταῦτα ὑμῖν δέδοκται,\nἔφη, ἀλλὰ τὴν σκευὴν ἀναλαβόντα με καὶ ᾄσαντα\nθρῆνόν τινα ἐπ' ἐμαυτῷ ἑκόντα ἐάσατε ῥῖψαι\nἐμαυτόν. ἐπέτρεψαν οἱ ναῦται καὶ ἀνέλαβε τὴν\nσκευὴν καὶ ᾖσε πάνυ λιγυρόν, καὶ ἔπεσεν εἰς τὴν\nθάλασσαν ὡς αὐτίκα πάντως ἀποθανούμενος·\nἐγὼ δὲ ὑπολαβὼν καὶ ἀναθέμενος αὐτὸν ἐξενηξάμην\nἔχων εἰς Ταίναρον.\nΠΟΣΕΙΔΩΝἘπαινῶ σε τῆς φιλομουσίας· ἄξιον γὰρ τὸν\nμισθὸν ἀπέδωκας αὐτῷ τῆς ἀκροάσεως.\nΠΟΣΕΙΔΩΝΤὸ μὲν στενὸν τοῦτο, ἔνθα ἡ παῖς κατηνέχθη,\nἙλλήσποντος ἀπ' αὐτῆς καλείσθω· τὸν δὲ\nνεκρὸν ὑμεῖς, ὦ Νηρεΐδες, παραλαβοῦσαι τῇ Τρῳάδι\nπροσενέγκατε, ὡς ταφείη ὑπὸ τῶν ἐπιχωρίων.\nΑΜΦΙΤΡΙΤΗΜηδαμῶς, ὦ Πόσειδον, ἀλλ’ ἐνταῦθα ἐν τῷ\nἐπωνύμῳ πελάγει τεθάφθω· ἐλεοῦμεν γὰρ αὐτὴν\nοἴκτιστα ὑπὸ τῆς μητρυιᾶς πεπονθυῖαν.\nΠΟΣΕΙΔΩΝΤοῦτο μέν, ὦ Ἀμφιτρίτη, οὐ θέμις· οὐδὲ ἄλλως\nκαλὸν ἐνταῦθά που κεῖσθαι ὑπὸ τῇ ψάμμῳ αὐτήν,\nἀλλ’ ὅπερ ἔφην ἐν τῇ Τρῳάδι ἢ ἐν Χερρονήσῳ\nτεθάψεται. ἐκεῖνο δὲ παραμύθιον οὐ μικρὸν ἔσται\nαὐτῇ, ὅτι μετ' ὀλίγον τὰ αὐτὰ καὶ ἡ Ἰνὼ πείσεται\nκαὶ ἐμπεσεῖται ὑπὸ τοῦ Ἀθάμαντος διωκομένη ἐς\nτὸ πέλαγος ἀπ' ἄκρου τοῦ Κιθαιρῶνος, καθ' ὅπερ\nκαθήκει ἐς τὴν θάλασσαν, ἔχουσα καὶ τὸν υἱὸν ἐπὶ\nτῆς ἀγκάλης. ἀλλὰ κἀκείνην σῶσαι δεήσει χαρισαμένους\nτῷ Διονύσῳ· τροφὸς γὰρ αὐτοῦ καὶ\nτίτθη ἡ Ἰνώ.\nΑΜΦΙΤΡΙΤΗΟὐκ ἐχρῆν οὕτω πονηρὰν οὖσαν.\nΠΟΣΕΙΔΩΝἈλλὰ τῷ Διονύσῳ ἀχαριστεῖν,\n\nὦ Ἀμφιτρίτη, οὐκ ἄξιον.\nΝΗΡΕΙΔΕΣΑὕτη δὲ ἄρα τί παθοῦσα κατέπεσεν ἀπὸ τοῦ\nκριοῦ, ὁ ἀδελφὸς δὲ ὁ Φρίξος ἀσφαλῶς ὀχεῖται;\nΠΟΣΕΙΔΩΝΕἰκότως· νεανίας γὰρ καὶ δύναται ἀντέχειν\nπρὸς τὴν φοράν, ἡ δὲ ὑπ' ἀηθείας ἐπιβᾶσα ὀχήματος\nπαραδόξου καὶ ἀπιδοῦσα ἐς βάθος ἀχανές, ἐκπλαγεῖσα\nκαὶ τῷ θάλπει\n\nἅμα συσχεθεῖσα καὶ ἰλιγγιάσασα\nπρὸς τὸ σφοδρὸν τῆς πτήσεως ἀκρατὴς\nἐγένετο τῶν κεράτων τοῦ κριοῦ, ὧν τέως ἐπείληπτο,\nκαὶ κατέπεσεν ἐς τὸ πέλαγος.\nΝΗΡΕΙΔΕΣΟὔκουν ἐχρῆν τὴν μητέρα τὴν Νεφέλην βοηθῆσαι πιπτούσῃ;\nΠΟΣΕΙΔΩΝἘχρῆν· ἀλλ’ ἡ Μοῖρα τῆς Νεφέλης πολλῷ δυνατωτέρα.\nΠΑΝΟΠΗΕἶδες, ὦ Γαλήνη, χθὲς οἷα ἐποίησεν ἡ Ἔρις\nπαρὰ τὸ δεῖπνον ἐν Θετταλίᾳ, διότι μὴ καὶ αὐτὴ\nἐκλήθη εἰς τὸ συμπόσιον;\nΓΑΛΗΝΗΟὐ συνειστιώμην ὑμῖν ἔγωγε· ὁ γὰρ Ποσειδῶν\nἐκέλευσέ με, ὦ Πανόπη, ἀκύμαντον ἐν τοσούτῳ\nφυλάττειν τὸ πέλαγος. τί δ’ οὖν ἐποίησεν ἡ Ἔρις\nμὴ παροῦσα;\n\n\nΠΑΝΟΠΗἩ Θέτις μὲν ἤδη καὶ ὁ Πηλεὺς ἀπεληλύθεσαν\nἐς τὸν θάλαμον ὑπὸ τῆς Ἀμφιτρίτης καὶ τοῦ Ποσειδῶνος\nπαραπεμφθέντες, ἡ Ἔρις δὲ ἐν τοσούτῳ\nλαθοῦσα πάντας—ἐδυνήθη δὲ ῥᾳδίως, τῶν μὲν\nπινόντων, ἐνίων δὲ κροτούντων ἢ τῷ Ἀπόλλωνι\nκιθαρίζοντι ἢ ταῖς Μούσαις ᾀδούσαις προσεχόντων\nτὸν νοῦν—ἐνέβαλεν ἐς τὸ συμπόσιον μῆλόν τι\nπάγκαλον, χρυσοῦν ὅλον, ὦ Γαλήνη· ἐπεγέγραπτο δὲ “ἡ καλὴ λαβέτω.” κυλινδούμενον δὲ τοῦτο ὥσπερ ἐξεπίτηδες ἧκεν ἔνθα Ἥρα τε καὶ Ἀφροδίτη καὶ Ἀθηνᾶ κατεκλίνοντο.\nΠΑΝΟΠΗκἀπειδὴ ὁ Ἑρμῆς\nἀνελόμενος ἐπελέξατο τὰ γεγραμμένα, αἱ μὲν\nΝηρεΐδες ἡμεῖς ἐσιωπήσαμεν. τί γὰρ ἔδει ποιεῖν\nἐκείνων παρουσῶν; αἱ δὲ ἀντεποιοῦντο ἑκάστη καὶ\nαὑτῆς εἶναι τὸ μῆλον ἠξίουν, καὶ εἰ μή γε ὁ Ζεὺς\nδιέστησεν αὐτάς, καὶ ἄχρι χειρῶν ἂν τὸ πρᾶγμα\nπροὐχώρησεν. ἀλλ’ ἐκεῖνος, Αὐτὸς μὲν οὐ κρινῶ,\nφησί, περὶ τούτου,—καίτοι ἐκεῖναι αὐτὸν δικάσαι\nἠξίουν—ἄπιτε δὲ ἐς τὴν Ἴδην παρὰ τὸν\n\nΠριάμου\nπαῖδα, ὃς οἶδέ τε διαγνῶναι τὸ κάλλιον φιλόκαλος\nὤν, καὶ οὐκ ἂν ἐκεῖνος κρίναι κακῶς.\nΓΑΛΗΝΗΤί οὖν αἱ θεαί, ὦ Πανόπη;\nΠΑΝΟΠΗΤήμερον, οἶμαι, ἀπίασιν εἰς τὴν Ἴδην, καί τις\nἥξει μετὰ μικρὸν ἀπαγγέλλων ἡμῖν τὴν κρατοῦσαν.\nΓΑΛΗΝΗἬδη σοί φημι, οὐκ ἄλλη κρατήσει τῆς Ἀφροδίτης\nἀγωνιζομένης, ἢν μὴ πάνυ ὁ διαιτητὴς\n\nἀμβλυώττῃ.\nΤΡΙΤΩΝἘπὶ τὴν Λέρναν, ὦ Πόσειδον, παραγίνεται\nκαθ' ἑκάστην ἡμέραν ὑδρευσομένη παρθένος, πάγκαλόν\nτι χρῆμα· οὐκ οἶδα ἔγωγε καλλίω παῖδα ἰδών.\nΠΟΣΕΙΔΩΝἘλευθέραν τινά, ὦ Τρίτων, λέγεις, ἢ θεράπαινά\nτις ὑδροφόρος ἐστίν;\nΤΡΙΤΩΝΟὐ μὲν οὖν, ἀλλὰ τοῦ Αἰγυπτίου ἐκείνου θυγάτηρ,\nμία τῶν πεντήκοντα καὶ αὐτή, Ἀμυμώνη τοὔνομα·\nἐπυθόμην γὰρ ἥτις καλεῖται καὶ τὸ γένος. ὁ Δαναὸς\nδὲ σκληραγωγεῖ τὰς θυγατέρας καὶ αὐτουργεῖν διδάσκει\nκαὶ πέμπει ὕδωρ τε ἀρυσομένας καὶ πρὸς τὰ\nἄλλα παιδεύει ἀόκνους εἶναι αὐτάς.\nΠΟΣΕΙΔΩΝΜόνη δὲ παραγίνεται μακρὰν οὕτω τὴν ὁδὸν ἐξ\nἌργους εἰς Λέρναν;\nΤΡΙΤΩΝΜόνη· πολυδίψιον δὲ τὸ Ἄργος, ὡς οἶσθα·\nὥστε ἀνάγκη ἀεὶ ὑδροφορεῖν.\nΠΟΣΕΙΔΩΝὮ Τρίτων, οὐ μετρίως με διετάραξας περὶ τῆς\nπαιδὸς εἰπών· ὥστε ἴωμεν ἐπ' αὐτήν.\nΤΡΙΤΩΝἼωμεν· ἤδη γὰρ καιρὸς τῆς ὑδροφορίας· καὶ\nσχεδόν που κατὰ μέσην τὴν ὁδόν ἐστιν ἰοῦσα ἐς τὴν Λέρναν.\nΠΟΣΕΙΔΩΝΟὐκοῦν ζεῦξον τὸ ἅρμα· ἢ τοῦτο μὲν πολλὴν\nἔχει τὴν διατριβὴν ὑπάγειν τοὺς ἵππους τῇ ζεύγλῃ\nκαὶ τὸ ἅρμα ἐπισκευάζειν, σὺ δὲ ἀλλὰ δελφῖνά μοί\nτινα τῶν ὠκέων παράστησον· ἀφιππάσομαι\n\nγὰρ\nἐπ' αὐτοῦ τάχιστα.\nΤΡΙΤΩΝ Ἰδού σοι οὑτοσὶ δελφίνων ὁ ὠκύτατος.\nΠΟΣΕΙΔΩΝΕὖ γε· ἀπελαύνωμεν· σὺ δὲ παρανήχου, ὦ\nΤρίτων. κἀπειδὴ πάρεσμεν εἰς τὴν Λέρναν, ἐγὼ\nμὲν λοχήσω ἐνταῦθά που, σὺ δὲ ἀποσκόπει·\nὁπόταν αἴσθῃ προσιοῦσαν\n\nαὐτὴν—\nΤΡΙΤΩΝΑὕτη σοι πλησίον.\nΠΟΣΕΙΔΩΝΚαλή, ὦ Τρίτων, καὶ ὡραία παρθένος· ἀλλὰ\nσυλληπτέα ἡμῖν ἐστιν.\nΑΜΥΜΩΝΗἌνθρωπε, ποῖ με συναρπάσας ἄγεις; ἀνδραποδιστὴς\nεἶ, καὶ ἔοικας ἡμῖν ὑπ' Αἰγύπτου τοῦ\nθείου ἐπιπεμφθῆναι· ὥστε βοήσομαι τὸν πατέρα.\nΤΡΙΤΩΝΣιώπησον, ὦ Ἀμυμώνη· Ποσειδῶν ἐστι.\nΑΜΥΜΩΝΗΤί Ποσειδῶν λέγεις; τί βιάζῃ με, ὦ ἄνθρωπε,\nκαὶ εἰς τὴν θάλασσαν καθέλκεις; ἐγὼ δὲ ἀποπνιγήσομαι\nἡ ἀθλία καταδῦσα.\nΠΟΣΕΙΔΩΝΘάρρει, οὐδὲν δεινὸν μὴ πάθῃς· ἀλλὰ καὶ\nπηγὴν ἐπώνυμον ἀναδοθῆναί σοι ποιήσω\n\nἐνταῦθα\n\n\n\n\n\n\n\nπατάξας τῇ τριαίνῃ τὴν πέτραν πλησίον τοῦ\nκλύσματος, καὶ σὺ εὐδαίμων ἔσῃ καὶ μόνη τῶν\nἀδελφῶν οὐχ ὑδροφορήσεις ἀποθανοῦσα.\nΙΡΙΣΤὴν νῆσον τὴν πλανωμένην, ὦ Πόσειδον, ἣν\nἀποσπασθεῖσαν τῆς Σικελίας ὕφαλον ἔτι νήχεσθαι\n\n\nσυμβέβηκεν, ταύτην, φησὶν ὁ Ζεύς, στῆσον ἤδη καὶ\nἀνάφηνον καὶ ποίησον ἤδη δῆλον ἐν τῷ Αἰγαίῳ\nμέσῳ βεβαίως μένειν στηρίξας πάνυ ἀσφαλῶς·\nδεῖται γάρ τι αὐτῆς.\nΠΟΣΕΙΔΩΝΠεπράξεται ταῦτα, ὦ Ἶρι. τίνα δ’ ὅμως παρέξει\nτὴν χρείαν αὐτῷ ἀναφανεῖσα καὶ μηκέτι πλέουσα;\nΙΡΙΣΤὴν Λητὼ ἐπ' αὐτῆς δεῖ ἀποκυῆσαι· ἤδη δὲ\nπονήρως ὑπὸ τῶν ὠδίνων ἔχει.\nΠΟΣΕΙΔΩΝΤί οὖν; οὐχ ἱκανὸς ὁ οὐρανὸς ἐντεκεῖν; εἰ δὲ μὴ\nοὗτος, ἀλλ’ ἥ γε γῆ πᾶσα οὐκ ἂν ὑποδέξασθαι\nδύναιτο τὰς γονὰς αὐτῆς;\nΙΡΙΣΟὔκ, ὦ Πόσειδον· ἡ Ἥρα γὰρ ὅρκῳ μεγάλῳ\nκατέλαβε τὴν γῆν, μὴ παρασχεῖν τῇ Λητοῖ τῶν\nὠδίνων ὑποδοχήν. ἡ τοίνυν νῆσος αὕτη ἀνώμοτός\nἐστιν· ἀφανὴς γὰρ ἦν.\nΠΟΣΕΙΔΩΝΣυνίημι. στῆθι, ὦ νῆσε, καὶ ἀνάδυθι αὖθις ἐκ\nτοῦ βυθοῦ καὶ μηκέτι ὐποφέρου, ἀλλὰ βεβαίως μένε\nκαὶ ὑπόδεξαι, ὦ εὐδαιμονεσάτη, τοῦ ἀδελφοῦ τα\nτέκνα δύο, τοὺς καλλίστους τῶν θεῶν· καὶ ὑμεῖς, ὦ\nΤρίτωνες, διαπορθμεύσατε τὴν Λητὼ ἐς αὐτήν· καὶ\nγαληνὰ ἅπαντα ἔστω. τὸν δράκοντα δέ, ὃς νῦν\nἐξοιστρεῖ αὐτὴν φοβῶν, τὰ νεογνὰ ἐπειδὰν τεχθῇ,\nαὐτίκα μέτεισι καὶ τιμωρήσει τῇ μητρί. σὺ δὲ\nἀπάγγελλε τῷ Διὶ ἅπαντα εἶναι εὐτρεπῆ· ἕστηκεν\nἡ Δῆλος· ἡκέτω ἡ Λητὼ ἤδη καὶ τικτέτω.\nΞΑΝΘΟΣΔέξαι με, ὦ θάλασσα, δεινὰ πεπονθότα καὶ\nκατάσβεσόν μου τὰ τραύματα.\nΘΑΛΑΣΣΑΤί τοῦτο, ὦ Ξάνθε; τίς σε κατέκαυσεν;\nΞΑΝΘΟΣὉ Ἥφαιστος. ἀλλ’ ἀπηνθράκωμαι ὅλος ὁ\nκακοδαίμων καὶ ζέω.\nΘΑΛΑΣΣΑ Διὰ τί δαί σοι καὶ ἐνέβαλε τὸ πῦρ;\nΞΑΝΘΟΣΔιὰ τὸν ταύτης υἱὸν τῆς Θέτιδος· ἐπεὶ γὰρ\nφονεύοντα τοὺς Φρύγας ἱκετεύσας οὐκ ἔπαυσα\n\nτῆς\nὀργῆς, ἀλλ’ ὑπὸ τῶν νεκρῶν ἐνέφραττέ μοι τὸν\nῥοῦν, ἐλεήσας τοὺς ἀθλίους ἐπῆλθον ἐπικλύσαι\nἐθέλων, ὡς φοβηθεὶς ἀπόσχοιτο τῶν ἀνδρῶν.\nΞΑΝΘΟΣ\nἐνταῦθα ὁ Ἥφαιστος—ἔτυχε γὰρ πλησίον που ὤν—πᾶν\nοἶμαι ὅσον ἐν τῇ καμίνῳ πῦρ εἶχεν\n\nκαὶ ὅσον\nἐν τῇ Αἴτνῃ φέρων\n\nἐπῆλθέ μοι, καὶ ἔκαυσε μὲν τὰς\nπτελέας μου καὶ μυρίκας, ὤπτησε δὲ καὶ τοὺς\nκακοδαίμονας ἰχθῦς καὶ τὰς ἐγχέλεις, αὐτὸν δὲ ἐμὲ\nὑπερκαχλάσαι ποιήσας μικροῦ δεῖν ὅλον ξηρὸν\nεἴργασται. ὁρᾷς γοῦν ὅπως διάκειμαι ἀπὸ\n\nτῶν\nἐγκαυμάτων.\nΘΑΛΑΣΣΑΘολερός, ὦ Ξάνθε, καὶ θερμός, ὡς εἰκός, τὸ\nαἷμα μὲν ἀπὸ τῶν νεκρῶν, ἡ θέρμη δέ, ὡς φῄς, ἀπὸ\nτοῦ πυρός· καὶ εἰκότως, ὦ Ξάνθε, ὃς ἐπὶ τὸν ἐμὸν\nυἱωνὸν\n\nὥρμησας οὐκ αἰδεσθεὶς ὅτι Νηρεΐδος υἱὸς ἦν.\nΞΑΝΘΟΣΟὐκ ἔδει οὖν ἐλεῆσαι γείτονας ὄντας τοὺς Φρύγας;\nΘΑΛΑΣΣΑΤὸν Ἥφαιστον δὲ οὐκ ἔδει ἐλεῆσαι Θέτιδος υἱὸν\nὄντα τὸν Ἀχιλλέα;\nΝΟΤΟΣΤαύτην, ὦ Ζέφυρε, τὴν δάμαλιν, ἣν διὰ τοῦ\nπελάγους εἰς Αἴγυπτον ὁ Ἑρμῆς ἄγει, ὁ Ζεὺς\nδιεκόρησεν\n\nἁλοὺς ἔρωτι;\nΖΕΦΥΡΟΣΝαί, ὦ Νότε· οὐ δάμαλις δὲ τότε, ἀλλὰ παῖς\nἦν τοῦ ποταμοῦ Ἰνάχου· νῦν δὲ ἡ Ἥρα τοιαύτην\nἐποίησεν αὐτὴν ζηλοτυπήσασα, ὅτι πάνυ ἑώρα\nἐρῶντα τὸν Δία.\nΝΟΤΟΣΝῦν δὲ ἔτι ἐρᾷ τῆς βοός;\nΖΕΦΥΡΟΣ Καὶ μάλα, καὶ διὰ τοῦτο αὐτὴν εἰς Αἴγυπτον\nἔπεμψεν καὶ ἡμῖν προσέταξε μὴ κυμαίνειν τὴν\nθάλασσαν ἔστ' ἂν διανήξεται,\n\nὡς ἀποτεκοῦσα ἐκεῖ—κυεῖ\nδὲ ἤδη—θεὸς γένοιτο καὶ αὐτὴ καὶ τὸ τεχθέν.\nΝΟΤΟΣἩ δάμαλις θεός;\nΖΕΦΥΡΟΣΚαὶ μάλα, ὦ Νότε· ἄρξει τε, ὡς ὁ Ἑρμῆς ἔφη,\nτῶν πλεόντων καὶ ἡμῶν ἔσται δέσποινα, ὅντινα ἂν\nἡμῶν ἐθέλῃ ἐκπέμψαι ἢ κωλῦσαι ἐπιπνεῖν.\nΝΟΤΟΣΘεραπευτέα τοιγαροῦν, ὦ Ζέφυρε, ἤδη δέσποινά\nγε οὖσα. εὐνουστέρα γὰρ ἂν οὕτως γένοιτο.\nΖΕΦΥΡΟΣἈλλ' ἤδη γὰρ διεπέρασε καὶ ἐξένευσεν ἐς τὴν γῆν.\nὁρᾷς ὅπως οὐκέτι μὲν τετραποδητὶ\n\nβαδίζει, ἀνορθώσας\nδὲ αὐτὴν ὁ Ἑρμῆς γυναῖκα παγκάλην αὖθις ἐποίησεν;\nΝΟΤΟΣΠαράδοξα γοῦν ταῦτα, ὦ Ζέφυρε· οὐκέτι τὰ\nκέρατα οὐδὲ οὐρὰ καὶ δίχηλα τὰ σκέλη, ἀλλ’\nἐπέραστος κόρη. ὁ μέντοι Ἑρμῆς τί παθὼν μεταβέβληκεν\nἑαυτὸν καὶ ἀντὶ νεανίου κυνοπρόσωπος γεγένηται;\nΖΕΦΥΡΟΣΜὴ πολυπραγμονῶμεν, ὅτι ἄμεινον ἐκεῖνος οἶδε τὸ πρακτέον.\nΔΩΡΙΣΤί δακρύεις, ὦ Θέτι;\nΘΕΤΙΣΚαλλίστην, ὦ Δωρί, κόρην εἶδον ἐς κιβωτὸν ὑπὸ\nτοῦ πατρὸς ἐμβληθεῖσαν, αὐτήν τε καὶ βρέφος αὐτῆς\nἀρτιγέννητον· ἐκέλευσεν δὲ ὁ πατὴρ τοὺς\nναύτας ἀναλαβόντας τὸ κιβώτιον, ἐπειδὰν πολὺ\nτῆς γῆς ἀποσπάσωσιν, ἀφεῖναι εἰς τὴν θάλασσαν,\nὡς ἀπόλοιτο ἡ ἀθλία, καὶ αὐτὴ καὶ τὸ βρέφος.\nΔΩΡΙΣΤίνος ἕνεκα, ὦ ἀδελφή; εἰπέ, εἴ τι\n\nἔμαθες ἀκριβῶς.\nΘΕΤΙΣἍπαντα. ὁ γὰρ\n\nἈκρίσιος ὁ πατὴρ αὐτῆς καλλίστην\nοὖσαν ἐπαρθένευεν ἐς χαλκοῦν τινα θάλαμον ἐμβαλών·\nεἶτα, εἰ μὲν ἀληθὲς οὐκ ἔχω εἰπεῖν, φασὶ δ’ οὖν\nτὸν Δία χρυσὸν\n\nγενόμενον ῥυῆναι διὰ τοῦ ὀρόφου\nἐπ' αὐτήν, δεξαμένην δὲ ἐκείνην ἐς τὸν κόλπον\nκαταρρέοντα τὸν θεὸν ἐγκύμονα γενέσθαι. τοῦτο\nαἰσθόμενος ὁ πατήρ, ἄγριός τις καὶ ζηλότυπος\nγέρων, ἠγανάκτησε καὶ ὑπό τινος μεμοιχεῦσθαι\nοἰηθεὶς αὐτὴν ἐμβάλλει εἰς τὴν κιβωτὸν ἄρτι τετοκυῖαν.\nΔΩΡΙΣἩ δὲ τί ἔπραττεν, ὦ Θέτι, ὁπότε καθίετο;\nΘΕΤΙΣὙπὲρ αὐτῆς μὲν ἐσίγα, ὦ Δωρί, καὶ ἔφερε τὴν\nκαταδίκην. τὸ βρέφος δὲ παρῃτεῖτο μὴ ἀποθανεῖν\n\n\n\n\n\n\n\n\nδακρύουσα καὶ τῷ πάππῳ\n\nδεικνύουσα αὐτό, κάλλιστον\nὄν· τὸ δὲ ὑπ' ἀγνοίας τῶν κακῶν ὑπεμειδία\nπρὸς τὴν θάλασσαν. ὑποπίμπλαμαι αὖθις τοὺς\nὀφθαλμοὺς δακρύων μνημονεύσασα αὐτῶν.\nΔΩΡΙΣΚἀμὲ δακρῦσαι ἐποίησας. ἀλλ’ ἤδη τεθνᾶσιν;\nΘΕΤΙΣΟὐδαμῶς· νήχεται γὰρ ἔτι ἡ κιβωτὸς ἀμφὶ τὴν\nΣέριφον ζῶντας αὐτοὺς φυλάττουσα.\nΔΩΡΙΣΤί οὖν οὐχὶ σῴζομεν αὐτοὺς τοῖς ἁλιεῦσι τούτοις\nἐμβαλοῦσαι ἐς τὰ δίκτυα τοῖς Σεριφίοις; οἱ δὲ ἀνασπάσαντες\nσώσουσι δῆλον ὅτι.\nΘΕΤΙΣΕὖ λέγεις, οὕτω ποιῶμεν· μὴ γὰρ ἀπολέσθω\nμήτε αὐτὴ μήτε τὸ παιδίον οὕτως ὂν καλόν.\nΕΝΙΠΕΥΣΟὐ καλὰ ταῦτα, ὦ Πόσειδον· εἰρήσεται γὰρ\nτἀληθές· ὑπελθών μου τὴν ἐρωμένην εἰκασθεὶς\nἐμοὶ διεκόρησας\n\nτὴν παῖδα· ἡ δὲ ᾤετο ὑπ'\nἐμοῦ αὐτὸ πεπονθέναι καὶ διὰ τοῦτο παρεῖχεν ἑαυτήν.\nΠΟΣΕΙΔΩΝΣὺ γάρ, ὦ Ἐνιπεῦ, ὑπεροπτικὸς ἦσθα καὶ βραδύς,\nὃς κόρης οὕτω καλῆς φοιτώσης ὁσημέραι παρὰ σέ,\nἀπολλυμένης ὑπὸ τοῦ ἔρωτος, ὑπερεώρας καὶ\nἔχαιρες λυπῶν αὐτήν, ἡ δὲ περὶ τὰς ὄχθας ἁλύουσα\nκαὶ ἐπεμβαίνουσα καὶ λουομένη ἐνίοτε ηὔχετό σοι\nἐντυχεῖν, σὺ δὲ ἐθρύπτου πρὸς αὐτήν.\nΕΝΙΠΕΥΣΤί οὖν; διὰ τοῦτο ἐχρῆν σε προαρπάσαι τὸν\nἔρωτα καὶ καθυποκρίνασθαι Ἐνιπέα ἀντὶ Ποσειδῶνος\nεἶναι καὶ κατασοφίσασθαι τὴν Τυρὼ ἀφελῆ\nκόρην οὖσαν;\nΠΟΣΕΙΔΩΝὈψὲ ζηλοτυπεῖς, ὦ Ἐνιπεῦ, ὑπερόπτης πρότερον\nὤν· ἡ Τυρὼ δὲ οὐδὲν δεινὸν πέπονθεν\nοἰομένη ὑπὸ σοῦ διακεκορῆσθαι.\n\n\nΕΝΙΠΕΥΣΟὐ μὲν οὖν· ἔφησθα γὰρ ἀπιὼν ὅτι Ποσειδῶν\nἦσθα. ὃ καὶ μάλιστα ἐλύπησεν αὐτήν· καὶ ἐγὼ\nτοῦτο ἠδίκημαι, ὅτι τὰ ἐμὰ σὺ ηὐφραίνου τότε καὶ\nπεριστήσας πορφύρεόν τι κῦμα, ὅπερ ὑμᾶς συνέκρυπτεν\nἅμα, συνῆσθα τῇ παιδὶ ἀντ' ἐμοῦ.\nΠΟΣΕΙΔΩΝΝαί· σὺ γὰρ οὐκ ἤθελες, ὦ Ἐνιπεῦ.\nΤΡΙΤΩΝΤὸ κῆτος ὑμῶν, ὦ Νηρεΐδες, ὃ ἐπὶ τὴν τοῦ\nΚηφέως θυγατέρα τὴν Ἀνδρομέδαν ἐπέμψατε, οὔτε\nτὴν παῖδα ἠδίκησεν, ὡς οἴεσθε, καὶ αὐτὸ ἤδη τέθνηκεν.\nΝΗΡΕΙΔΕΣὙπὸ τίνος, ὦ Τρίτων; ἢ ὁ Κηφεὺς καθάπερ\nδέλεαρ προθεὶς τὴν κόρην ἀπέκτεινεν ἐπιών, λοχήσας\nμετὰ πολλῆς δυνάμεως;\nΤΡΙΤΩΝΟὔκ· ἀλλὰ ἴστε, οἶμαι, ὦ Ἰφιάνασσα, τὸν\nΠερσέα, τὸ τῆς Δανάης παιδίον, ὃ μετὰ τῆς μητρὸς\nἐν τῇ κιβωτῷ ἐμβληθὲν εἰς τὴν θάλασσαν ὑπὸ τοῦ\nμητροπάτορος ἐσώσατε οἰκτείρασαι αὐτούς.\nΙΦΙΑΝΑΣΣΑΟἶδα ὃν λέγεις· εἰκὸς δὲ ἤδη νεανίαν εἶναι καὶ\nμάλα γενναῖόν τε καὶ καλὸν ἰδεῖν.\nΤΡΙΤΩΝΟὗτος ἀπέκτεινεν τὸ κῆτος.\nΙΦΙΑΝΑΣΣΑΔιὰ τί, ὦ Τρίτων; οὐ γὰρ δὴ σῶστρα ἡμῖν τοιαῦτα\nἐκτίνειν αὐτὸν ἐχρῆν.\nΤΡΙΤΩΝἘγὼ ὑμῖν φράσω τὸ πᾶν ὡς ἐγένετο· ἐστάλη\nμὲν οὗτος ἐπὶ τὰς Γοργόνας ἆθλόν τινα τῷ βασιλεῖ\nἐπιτελῶν, ἐπεὶ δὲ ἀφίκετο εἰς τὴν Λιβύην—\nΙΦΙΑΝΑΣΣΑΠῶς, ὦ Τρίτων; μόνος; ἢ καὶ ἄλλους συμμάχους\nἦγεν; ἄλλως γὰρ δύσπορος ἡ ὁδός.\nΤΡΙΤΩΝΔιὰ τοῦ ἀέρος· ὑπόπτερον γὰρ αὐτὸν ἡ Ἀθηνᾶ\nἔθηκεν. ἐπεὶ δ’ οὖν ἧκεν ὅπου διῃτῶντο, αἱ μὲν\nἐκάθευδον, οἶμαι, ὁ δὲ ἀποτεμὼν τῆς Μεδούσης τὴν\nκεφαλὴν ᾤχετο ἀποπτάμενος.\nΙΦΙΑΝΑΣΣΑ Πῶς ἰδών; ἀθέατοι γάρ εἰσιν· ἢ ὃς ἂν ἴδῃ, οὐκ\nἄν τι ἄλλο μετὰ ταύτας ἴδοι.\nΤΡΙΤΩΝἩ Ἀθηνᾶ τὴν ἀσπίδα προφαίνουσα—τοιαῦτα γὰρ\nἤκουσα διηγουμένου αὐτοῦ πρὸς τὴν Ἀνδρομέδαν\nκαὶ πρὸς τὸν Κηφέα ὕστερον—ἡ Ἀθηνᾶ δὴ ἐπὶ τῆς\nἀσπίδος ἀποστιλβούσης ὥσπερ ἐπὶ κατόπτρου\nπαρέσχεν αὐτῷ ἰδεῖν τὴν εἰκόνα τὴς Μεδούσης·\nεἶτα λαβόμενος τῇ λαιᾷ τῆς κόμης, ἐνορῶν δ’ ἐς\nτὴν εἰκόνα, τῇ δεξιᾷ τὴν ἅρπην ἔχων, ἀπέτεμεν τὴν\nκεφαλὴν αὐτῆς, καὶ πρὶν ἀνεγρέσθαι τὰς ἀδελφὰς\nἀνέπτατο.\nΤΡΙΤΩΝἐπεὶ δὲ κατὰ τὴν παράλιον ταύτην\nΑἰθιοπίαν ἐγένετο, ἤδη πρόσγειος πετόμενος, ὁρᾷ\nτὴν Ἀνδρομέδαν προκειμένην ἐπί τινος πέτρας\nπροβλῆτος προσπεπατταλευμένην,\n\nκαλλίστην, ὦ\n\n\n\n\n\n\nθεοί, καθειμένην τὰς κόμας, ἡμίγυμνον πολὺ ἔνερθε\nτῶν μαστῶν· καὶ τὸ μὲν πρῶτον οἰκτείρας τὴν\nτύχην αὐτῆς ἀνηρώτα τὴν αἰτίαν τῆς καταδίκης,\nκατὰ μικρὸν δὲ ἁλοὺς ἔρωτι—ἐχρῆν γὰρ σεσῶσθαι\nτὴν παῖδα—βοηθεῖν διέγνω· καὶ ἐπειδὴ τὸ κῆτος\nἐπῄει μάλα φοβερὸν ὡς καταπιόμενον τὴν\nἈνδρομέδαν, ὑπεραιωρηθεὶς ὁ νεανίσκος πρόκωπον\nἔχων τὴν ἅρπην τῇ μὲν καθικνεῖται, τῇ δὲ προδεικνὺς\nτὴν Γοργόνα λίθον ἐποίει αὐτό, τὸ δὲ τέθνηκεν\nὁμοῦ καὶ πέπηγεν αὐτοῦ τὰ πολλά, ὅσα εἶδε τὴν\nΜέδουσαν· ὁ δὲ λύσας τὰ δεσμὰ τῆς παρθένου,\nὑποσχὼν τὴν χεῖρα ὑπεδέξατο ἀκροποδητὶ κατιοῦσαν\nἐκ τῆς πέτρας ὀλισθηρᾶς οὔσης, καὶ νῦν\nγαμεῖ ἐν τοῦ Κηφέως καὶ ἀπάξει αὐτὴν εἰς Ἄργος,\nὥστε ἀντὶ θανάτου γάμον οὐ τὸν τυχόντα εὕρετο.\nΙΦΙΑΝΑΣΣΑἘγὼ μὲν οὐ πάνυ τῷ γεγονότι ἄχθομαι· τί\nγὰρ ἡ παῖς ἠδίκει ἡμᾶς, εἰ ἡ μήτηρ αὐτῆς,\nἐμεγαλαυχεῖτο καὶ ἠξίου εἶναι καλλίων;\nΔΩΡΙΣὍτι οὕτως ἂν\n\nἤλγησεν ἐπὶ τῇ θυγατρὶ μήτηρ\nγε οὖσα.\nΙΦΙΑΝΑΣΣΑΜηκέτι μεμνώμεθα, ὦ Δωρί, ἐκείνων, εἴ τι\nβάρβαρος γυνὴ ὑπὲρ τὴν ἀξίαν ἐλάλησεν· ἱκανὴν\nγὰρ ἡμῖν τιμωρίαν ἔδωκεν φοβηθεῖσα ἐπὶ τῇ παιδί.\nχαίρωμεν οὖν τῷ γάμῳ.\nΖΕΦΥΡΟΣΟὐ πώποτε πομπὴν ἐγὼ μεγαλοπρεπεστέραν\nεἶδον ἐν τῇ θαλάσσῃ, ἀφ' οὗ γέ εἰμι καὶ πνέω. σὺ\nδὲ οὐκ εἶδες, ὦ Νότε;\nΝΟΤΟΣΤίνα ταύτην λέγεις, ὦ Ζέφυρε, τὴν πομπήν; ἢ\nτίνες οἱ πέμποντες ἦσαν;\nΖΕΦΥΡΟΣἩδίστου θεάματος ἀπελείφθης, οἷον οὐκ ἂν\nἄλλο ἴδοις ἔτι.\nΝΟΤΟΣΠερὶ τὴν ἐρυθρὰν γὰρ θάλασσαν εἰργαζόμην,\nἐπέπνευσα δὲ καὶ μέρος τῆς Ἰνδικῆς, ὅσα παράλια\nτῆς χώρας· οὐδὲν οὖν οἶδα ὧν λέγεις.\nΖΕΦΥΡΟΣἈλλὰ τὸν Σιδώνιόν γε Ἀγήνορα οἶδας;\nΝΟΤΟΣΝαί· τὸν τῆς Εὐρώπης πατέρα. τί μήν;\nΖΕΦΥΡΟΣΠερὶ αὐτῆς ἐκείνης διηγήσομαί σοι.\nΝΟΤΟΣΜῶν ὅτι ὁ Ζεὺς ἐραστὴς τῆς παιδὸς ἐκ πολλοῦ;\nτοῦτο γὰρ καὶ πάλαι ἠπιστάμην.\nΖΕΦΥΡΟΣΟὐκοῦν τὸν μὲν ἔρωτα οἶσθα, τὰ μετὰ ταῦτα δὲ\nἤδη ἄκουσον.\nΖΕΦΥΡΟΣἡ μὲν Εὐρώπη κατεληλύθει ἐπὶ τὴν\nἠϊόνα παίζουσα τὰς ἡλικιώτιδας παραλαβοῦσα, ὁ\nΖεὺς δὲ ταύρῳ εἰκάσας ἑαυτὸν συνέπαιζεν αὐταῖς\nκάλλιστος φαινόμενος· λευκός τε γὰρ ἦν ἀκριβῶς\nκαὶ τὰ κέρατα εὐκαμπὴς\n\nκαὶ τὸ βλέμμα ἥμερος·\nἐσκίρτα οὖν καὶ αὐτὸς ἐπὶ τῆς ἠϊόνος καὶ ἐμυκᾶτο\nἥδιστον, ὥστε τὴν Εὐρώπην τολμῆσαι καὶ ἀναβῆναι\nαὐτόν. ὡς δὲ τοῦτο ἐγένετο, δρομαῖος μὲν ὁ\nΖεὺς ὥρμησεν ἐπὶ τὴν θάλασσαν φέρων αὐτὴν καὶ\nἐνήχετο ἐμπεσών, ἡ δὲ πάνυ ἐκπλαγὴς τῷ πράγματι\nτῇ λαιᾷ μὲν εἴχετο τοῦ κέρατος, ὡς μὴ\nἀπολισθάνοι,\n\nτῇ ἑτέρᾳ δὲ ἠνεμωμένον τὸν πέπλον συνεῖχεν.\nΝΟΤΟΣἩδὺ τοῦτο θέαμα εἶδες, ὦ Ζέφυρε, καὶ\nἐρωτικόν, νηχόμενον τὸν Δία καὶ φέροντα τὴν ἀγαπωμένην.\nΖΕΦΥΡΟΣΚαὶ μὴν τὰ μετὰ ταῦτα ἡδίω παρὰ πολύ, ὦ Νότε· ἥ τε γὰρ θάλασσα εὐθὺς ἀκύμων ἐγένετο καὶ τὴν γαλήνην ἐπισπασαμένη λείαν παρεῖχεν ἑαυτήν, ἡμεῖς δὲ πάντες ἡσυχίαν ἄγοντες οὐδὲν ἄλλο ἢ θεαταὶ μόνον τῶν γιγνομένων παρηκολουθοῦμεν, Ἔρωτες δὲ παραπετόμενοι μικρὸν ὑπὲρ τὴν θάλασσαν, ὡς ἐνίοτε ἄκροις τοῖς ποσὶν ἐπιψαύειν τοῦ ὕδατος, ἡμμένας τὰς δᾷδας φέροντες ᾖδον ἅμα τὸν ὑμέναιον, αἱ Νηρεΐδες δὲ ἀναδῦσαι παρίππευον ἐπὶ τῶν δελφίνων ἐπικροτοῦσαι ἡμίγυμνοι τὰ πολλά, τό τε τῶν Τριτώνων γένος καὶ εἴ τι ἄλλο μὴ φοβερὸν ἰδεῖν τῶν θαλασσίων ἅπαντα περιεχόρευε τὴν παῖδα· ὁ μὲν γὰρ Ποσειδῶν ἐπιβεβηκὼς ἅρματος, παροχουμένην τὴν Ἀμφιτρίτην ἔχων, προῆγε γεγηθὼς ὁδοποιῶν νηχομένῳ τῷ ἀδελφῷ· ἐπὶ πᾶσι δὲ τὴν Ἀφροδίτην δύο Τρίτωνες ἔφερον ἐπὶ κόγχης κατακειμένην, ἄνθη παντοῖα ἐπιπάττουσαν τῇ νύμφῃ.\nΖΕΦΥΡΟΣταῦτα ἐκ Φοινίκης ἄχρι τῆς\nΚρήτης ἐγένετο· ἐπεὶ δὲ ἐπέβη τῇ νήσῳ\n\nὁ μὲν\nταῦρος οὐκέτι ἐφαίνετο, ἐπιλαβόμενος δὲ τῆς\nχειρὸς ὁ Ζεὺς ἀπῆγε τὴν Εὐρώπην εἰς τὸ Δικταῖον\nἄντρον ἐρυθριῶσαν καὶ κάτω ὁρῶσαν· ἠπίστατο\nγὰρ ἤδη ἐφ' ὅτῳ ἄγοιτο. ἡμεῖς δὲ ἐμπεσόντες\nἄλλο ἄλλος τοῦ πελάγους μέρος διεκυμαίνομεν.\nΝΟΤΟΣὮ μακάριε\n\nΖέφυρε τῆς θέας· ἐγὼ δὲ γρῦπας\nκαὶ ἐλέφαντας καὶ μέλανας ἀνθρώπους ἑώρων.\n"};
