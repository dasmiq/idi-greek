var sequence = {"name":"Pseudo-Scymnus. Ad Nicomedem regem, vv. 1-980","data":"Πάντων ἀναγκαιότατον ἡ κωμῳδία,\nθειότατε βασιλεῦ Νικόμηδες, τοῦτʼ ἔχει\nτὸ καὶ βραχέως ἕκαστα καὶ φράζειν σαφῶς\nκαὶ ψυχαγωγεῖν πάντα τὸν ὕγιῆ κριτήν.\nΔιὸ δὴ δοκιμάσας τὸ πιθανὸν τῆς λέξεως\nσοί τε διὰ ταύτης ἐντυχεῖν ἐσπούδασα\nκαὶ διαλεγῆναι βραχέα, τό τε συνηγμένον\nεὐπεριγράφως ὠφέλιμον ἀναδοῦναι τάδε\nσύνταγμα, κοινὴν πᾶσι τὴν εὐχρηστίαν\nδιὰ σὲ παρέξων τοῖς θέλουσι φιλομαθεῖν.\nΒουλόμενος οὖν σοι πρῶτον ἐκθέσθαι σαφῶς\nτὸν ἀπολογισμὸν τῆς ὅλης συντάξεως,\nαἰτῶ δοθῆναι τῇ προεκθέσει λόγον\nμὴ πολύν· ἐμοὶ γὰρ κρίνεται λακωνικῶς\nπερὶ μεγάλων ἐλάχιστα πραγμάτων λέγειν.\nἜστι δʼ ἃ γράφω τοιαῦτα. Τοῖς ἐν Περγάμῳ\nβασιλεῦσιν, ὧν ἡ δόξα καὶ τεθνηκότων\nπαρὰ πᾶσιν ἡμῖν ζῶσα διὰ παντὸς μένει,\nτῶν Ἀττικῶν τις γνησίων τε φιλολόγων,\nγεγονὼς ἀκουστὴς Διογένους τοῦ Στωῖκοῦ,\nσυνεσχολακὼς δὲ πολὺν Ἀριστάρχῳ χρόνον,\nσυνετάξατʼ ἀπὸ τῆς Τρωῖκῆς ἁλώσεως\nχρονογραφίαν στοιχοῦσαν ἄχρι τοῦ νῦν βίου.\nἜτη δὲ τετταράκοντα πρὸς τοῖς χιλίοις\nὡρισμένως ἐξέθετο, καταριθμούμενος\nπόλεων ἁλώσεις, ἐκτοπισμοὺς στρατοπέδων,\nμεταναστάσεις ἐθνῶν, στρατείας βαρβάρων,\nἐφόδους περαιώσεις τε ναυτικῶν στόλων,\nθέσεις ἀγώνων, συμμαχίας, σπονδὰς, μάχας,\nπράξεις βασιλέων, ἐπιφανῶν ἀνδρῶν βίους,\nφυγὰς, στρατείας, καταλύσεις τυραννίδων·\nπάντων ἐπιτομήν τῶν χύδην εἰρημένων·\nμέτρῳ δὲ ταύτην ἐκτιθέναι προείλετο,\nτῷ κωμικῷ δὲ, τῆς σαφηνίας χάριν,\nεὐμνημόνευτον ἐσομένην οὕτως ὁρῶν.\nΤὸ δ᾿ ὅμοιον ἔλαβεν εἰκάσας ἐκ τοῦ βίου·\nὥσπερ γὰρ εἴ τις ἀναλαβὼν θέλοι φέρειν\nξύλων λελυμένων πλῆθος, οὐκ ἂν εὐχερῶς\nτούτων κρατήσαι, δεδεμένων δὲ ῥᾳδίως·\nοὕτω λελυμένην λέξιν ἀναλαβεῖν ταχύ\nοὐκ ἔστι, τῷ μέτρῳ δὲ περιειλημμένην\nἔστιν κατασχεῖν εὐσκόπως καὶ πιστικῶς·\nἔχει γὰρ ἐπιτρέχουσαν ἐν ἑαυτῇ χάριν,\nὅταν ἱστορία καὶ λέξις ἔμμετρος πλεκῇ.\nΚεῖνος μὲν οὖν κεφάλαια συναθροίσας χρόνων\nεἰς βασιλέως ἀπέθετο φιλαδέλφου χάριν,\nἃ καὶ διὰ πάσης γέγονε τῆς οἰκουμένης,\nἀθάνατον ἀπονέμοντα δόξαν Ἀττάλῳ\nτῆς πραγματείας ἐπιγραφὴν εἰληφότι.\nἘγὼ δʼ ἀκούων, διότι τῶν νῦν βασιλέων\nμόνος βασιλικὴν χρηστότητα προσφέρεις,\nπεῖραν ἐπεθύμησʼ αὐτὸς ἐπʼ ἐμαυτοῦ λαβεῖν\nκαὶ παραγενέσθαι καὶ τί βασιλεύς ἐστʼ ἰδεῖν,\nἵνʼ αὐτὸς ἑτέροις πάλιν ἀπαγγέλλειν ἔχω.\nΔιὸ τῇ προθέσει σύμβουλον ἐξελεξάμην\nτὸν συγκατορθώσαντα καὶ τῷ σῷ πατρί\nτὰ τῆς βασιλείας πρότερον, ὡς ἀκούομεν,\nπαρὰ σοί τε, βασιλεῦ, γνησίως τιμώμενον\nκατὰ πάντα, τὸν Ἀπόλλωνα τὸν Διδυμῆ λέγω,\nτὸν καὶ θεμιστεύοντα καὶ μουσηγέτην.\nΟὗ δὴ σχεδὸν μάλιστα καὶ πεπεισμένος\nπρὸς σὴν κατὰ λόγον ἧκα κοινὴν γὰρ σχεδόν\nτοῖς φιλομαθοῦσιν ἀναδέδειχας ἑστίαν·\nθεὸς δὲ συνεφάψαιτα τῇ προαιρέσει.,\nἘκ τῶν σποράδην γὰρ ἱστορουμένων τισίν\nἐν ἐπιτομῇ σοι γέγραφα τὰς ἀποικίας\nκτίσεις τε πόλεων, τῆς ὅλης τε γῆς σχεδόν\nὅσ᾿ ἐστὶ πλωτὰ καὶ πορευτὰ τῶν τόπων.\nΤούτων δʼ ὅσα μὲν εὔσημά τʼ ἐστὶ καὶ σαφῆ\nἐπὶ κεφαλαίου συντεμὼν ἐκθήσομαι,\nὅσα δʼ ἐστὶν αὐτῶν οὐ σαφῶς ἐγνωσμένα,\nὁ κατὰ μέρος ταῦτʼ ἐξακριβώσει λόγος,\nὥστε, βασιλεῦ, τὸν πάντα τῆς οἰκουμένης\nἔχειν σε περιορισμὸν ἐπιτετμημένον,\nποταμῶν τε μεγάλων ἰδιότητας καὶ ῥύσεις,\nτὴν τῶν δύʼ ἠπείρων τε κατὰ μέρος θέσιν,\nἐν ἑκατέρᾳ τινες εἰσὶν Ἑλλήνων πόλεις,\nτίνες ἐκτίσαν, κατὰ τίνας ᾤκησαν χρόνους,\nτοὺς ὁμοεθνεῖς ὄντας τε τούς τʼ αὐτόχθονας,\nτίνʼ ἔστι πλησιόχωρα βαρβάρων γένη,\nτίνα μιγάδων λεγόμενα, ποῖα νομαδικά,\nτίνες ἥμεροι, τινες εἰσὶν ἀξενώτατοι\nἔθεσι, τρόποις τʼ ἔργοις τε βαρβαρώτατοι,\nτίνα τῶν ἐθνῶν μέγιστα πολυανδροῦντά τε.\nτίσιν νόμοις ἕκαστα χρῆται καὶ βίοις,\nτῶν ἐμπορίων ὅσα τʼ ἐστὶν εὐτυχέστατα,\nνήσων τε πασῶν τῶν πρὸς Εὐρώπην θέσιν,\nἑξῆς τε τῶν σύνεγγυς Ἀσίᾳ κειμένων,\nκτίσεις τε πόλεων τῶν ἐν αὐταῖς φερομένων,\nἀπλῶς θʼ ἀπάντων ὁρικῶς * διέξοδον\nκαὶ τὴν ὅλην περίοδον ἐν ὀλίγους στέχοις,\nἧς ὁ κατακούσας οὐ μόνον τερφθήσεται,\nἅμα δʼ ὠφελίαν ἀποίσετʼ εὔχρηστον μαθών,\nεἰ μηθὼν ἕτερον, φασί, ποῦ ποτʼ ἔστι γῆς,\nκἀν τίσι τόποις τὴν πατρίδα κειμένην ἔχει,\nτίνων τε πρότερον γενομένην οἰκητόρω\nπόλεσί τε ποίαις συγγένειαν ἀναφέρει·\nσυνελόντι δʼ εἰπεῖν, οὐχὶ τὴν Ὀδυσσέως\nἀναδεξάμενος, ὥς φασιν οἱ μῦθοι, πλάνην,\nἐπὶ τῆς ἰδίας δὲ καταμένων εὐδαιμόνως,\nοὐχὶ μόνον ἑτερόφυλον ἀνθρώπων βίον,\nἐθνῶν ὅλων δὲ γνώσετʼ ἄστη καὶ νόμους.\nΛαβοῦσα δʼ ἡ σύνταξις ἐπιφανέστατον\nἀρχηγέτην σε φιλάγαθόν τε προστάτην\nἥξει διὰ λόχους ἐπμελεῖς εἰς τὸν βίον,\nτὸ σόν τε, βασιλεῦ, πᾶσι κηρύξει κλέος\nδιαπεμπομένη πρὸς ἕτερον ἀφʼ ἑτέρου τόπον\nκαὶ τοῖς μακρὰν ἀπέχουσι τὴν εὐφημίαν.\nἬδν δ᾿ ἐπʼ ἀρχὴν εἶμι τῆς συντάξεως\nτοὺς συγγραφεῖς ἐκθέμενος, οἷς δὴ χρώμενος\nτὸν ἱστορικὸν εἰς πίστιν ἀναπέμπω λόγον·\nτῷ τὴν γεωγραφίαν γὰρ ἒπιμελέστατα\nγεγραφότι, τοῖς τε κλάμασι καὶ τοῖς σχήμασιν,\nἘρατοσθένει μάλιστα συμπεπεισμένος,\nἘφόρῳ τε καὶ τῷ τὰς κτίσεις εἰρηκότι\nἐν πέντε βίβλοις Χαλκιδεῖ Διονυσίῳ,\nΔημητρίῳ τε Καλλατιανῷ συγγραφεῖ\nκαὶ τῷ Σικελῷ Κλέωνι καὶ Τιμοσθένει,\nτὴν τῆς υ ῶτέ τῶν\nθέσιν.\nκαὶ τὸν πολίτην δʼ ἐκ\nπ . ψ ασιν γνωριμενεἰσὶφκαί\nὸγεφετπαρ' ἱστορεῖν\nἐπι λλομέν τόπους\nἀκολουθῶν δὲ καὶ Καλλισθένη\nἰληφα καὶ κχ χ\nενίων δὲ καί\nΤίμαιον, ἄνδρα Σικελὸν ἐκ Ταυρομενίου,\nἐκ τῶν ὑφʼ Ἡροδότου τε συντεταγμένων·\nἃ δʼ αὐτὸς ἰδίᾳ φιλοπόνως ἐξητακώς\nαὐτοπτικὴν πίστιν τε προσενηνεγμένος,\nὡς ὢν θεατὴς οὐ μόνον τῆς Ἑλλάδος\nἢ τῶν κατʼ Ἀσίαν κειμένων πολισμάτων,\nἵστωρ δὲ γεγονὼς τῶν τε περὶ τὸν Ἀδρίαν\nκαὶ τῶν κατὰ τὸν Ἰόνιον ἑξῆς κειμένων,\nἐπεληλυθὼς δὲ τούς τε τῆς Τυρρηνίας\nκαὶ τοὺς Σικελικοὺς καὶ πρὸς ἐσπέραν ὅρους\nκαὶ τῆς Λιβύης τὰ πλεῖστα καὶ Καρχηδόνος.\nΤὰ δὲ πολλὰ συνελὼν ἄρξομαι τῶν πραγμάτων,\nπρῶτον δὲ τάξω τοὺς κατʼ Εὐρώπην τόπους.\nΤὸ τῆς θαλάττης τῆς Ἀτλαντικῆς στόμα\nσταδίων μὲν εἶναί φασιν ἑκατὸν εἴκοσιν·\nἡ περιέχουσα δʼ αὐτὸ χώρα πλησίον\nἡ μὲν Λιβύης ἡ δʼ ἐστὶν Εὐρώπης ἄκρα.\nΝῆσοι δὲ τούτων ἑκατέρωθεν κείμεναι\nδιέχουσʼ ἀπʼ ἀλλήλων τριάκοντα σχεδόν\nσταδίους· καλοῦνται δʼ ὑπό τινων Ἡρακλέους\nστῆλαι. Μιᾶς τούτων δὲ Μασσαλιωτική\nπόλις ἐστὶν ἐγγὺς, Μαινάκη καλουμένη·\nαὕτη πρὸς Εὐρώπην δὲ τῶν Ἑλληνίδων\nπόλεων ἁπασῶν ἐσχάτην ἔχει θέσιν.\nΚάμψαντι τὴν ἄκραν δὲ τὴν κατʼ ἀντικρύ\nπρὸς ἥλιον δύνοντα πλοῦς ἐσθʼ ἡμέρας·\nεἶτ᾿ ἐχομένη ᾿ στὶ νῆσος ἡ καλουμένη\nἘρύθεια, μεγέθει μὲν βραχεῖα παντελῶς,\nβοῶν δʼ ἀγέλας ἔχουσα καὶ βοσκημάτων,\nπροσεμφερεῖς ταύροις τε τοῖς Αἰγυπτίοις\nκαὶ τοῖς κατὰ τὴν Ἤπειρον ἔτι Θεσπρωτίοις·\nπροσεσπερίους δʼ Αἰθίοπας οἰκητὰς ἔχειν\nλέγουσιν αὐτὴν γενομένης ἀποικίας.\nΤαύτης σύνεγγυς δ ἐστὶ πόλις\nλαβοῦσα Τυρίων ἐμπόρων ἀποικίαν,\nΓάδειῤ, ὅπου μέγισ ια γίνεσθαι λόγος\nκήτη. Μετὰ ταύτην δʼ ἐστιν ἡμερῶν δυοῖν\nτελέσαντι πλοῦν ἐμπόριον εὐτυχέστατον\nἡ λεγομένη Ταρτησσὸς, ἐπιφανὴς πόλις,\nποταμόρρυτον κασσίτερον ἐκ τῆς Κελτικῆς\nχρυσόν τε καὶ χαλκὸν φέρουσα πλείονα.\nἜπειτα χώρα Κελτικὴ καλουμένη\nμέχρι τῆς θαλάττης τῆς κατὰ Σαρδὼ κειμένης,\nὅπερ μέγιστόν ἐστι πρὸς δυσμαῖς ἔθνος.\nΤὴν μὲν γὰρ ἐντὸς ἀνατολῶν πᾶσαν σχεδόν\nοἰκοῦσιν Ἰνδοὶ, τὴν δὲ πρὸς μεσημβρίαν\nΑἰθίοπες ἐγγὺς κείμενοι νότου πνοῆς·\nτὸν ἀπὸ ζεφύρου Κελτοὶ δὲ μέχρι δυσμῶν τόπον\nθερινῶν ἔχουσιν, τὸν δὲ πρὸς βορρᾶν Σκύθαι.\nἸνδοὶ μὲν οὖν μεταξὺ θερινῶν ἀνατολῶν\nκαὶ χειμερινῶν οἰκοῦσι· Κελτοὶ δʼ ἀνάπαλιν\nὑπ᾿ ἰσημερινῆς θερινῆς τε δύσεως, ὡς λόγος.\nΤὰ μὲν οὖν ἔθνη τὰ τέτταῤ ἐστὶ τοῖς ὄχλοις\nτοῖς πλήθεσίν τε τῶν κατοικούντων ἴσα·\nἡ δʼ Αἰθιόπων πλέονʼ ἐστὶ χώραν καὶ Σκυθῶν\nἐρημίαν δʼ ἔχουσα πλείστην, διὰ τὸ καί\nτὰ μὲν ἔμπυῤ εἶναι μᾶλλον αὐτῶν τὰ δʼ ἔνυγρα.\nΧρῶνται δὲ Κελτοὶ τοῖς ἔθεσιν Ἑλληνικοῖς,\nἔχοντες οἰκειότατα πρὸς τὴν Ἑλλάδα\nδιὰ τὰς ὑποδοχὰς τῶν ἐπιξενουμένων·\nσὺν μουσικῇ δʼ ἄγσυσι τὰς ἐκκλησίας,\nζηλοῦντες αὐτὴν ἡμερώσεως χάριν.\nΤούτων δ᾿ κεῖται λεγομένη τις ἐσχάτη\nστήλη βόρειος· ἔστι δʼ ὑψηλὴ πάνυ\nεἰς κυματῶδες πέλαγος ἀνατείνουσ᾿ ἄκραν.\nΟἰκοῦσι τῆς στήλης δὲ τοὺς ἐγγὺς τόπους\nΚελτῶν ὅσοι λήγουσιν ὄντες ἔσχατοι\nἜνετοί τε καὶ τῶν ἐντὸς εἰς τὸν Ἀδρίαν\nἼστρων καθηκόντων· λέγουσι δʼ αὐτόθεν\nτὸν Ἴστρον ἀρχήν λαμβάνειν τοῦ ῥεύματος.\nΤῶν πρὸς τὸ Σαρδῷον δ᾿ πέλαγος κειμένων\nοἰκοῦσι Λιβυφοίνικες, ἐκ Καρχηδόνος\nἀποικίαν λαβόντες· ἑξῆς δʼ, ὡς λόγος,\nΤαρτήσσιοι κατέχουσιν· εἶτ᾿ Ἴβηρες οἱ\nπροσεχεῖς. Ἐπάνω τούτων δὲ κεῖνται τῶν τόπων\nΒέβρυκες. Ἔπειτα παραθαλάττιοι κάτω\nΛίγυες ἔχονται καὶ πόλεις Ἑλληνίδες,\nἃς Μασσαλιῶται Φωκαεῖς ἀπῴκισαν·\nπρώτη μὲν Ἐμπόριον, Ῥόδη δὲ δευτέρα·\nταύτην δὲ πρὶν ναῶν κρατοῦντες ἔκτισαν\nῬόδιοι. Μεθ᾿ οὓς ἐλθόντες εἰς Ἱβηρίαν\nοἱ Μασσαλίαν κτίσαντες ἔσχον Φωκαεῖς\nἈγάθην Ῥοδανουσίαν τε, Ῥοδανὸς ἣν μέγας\nποταμὸς παραρρεῖ, Μασσαλία δʼ ἐστʼ ἐχομένη,\nπόλις μεγίστη, Φωκαέων ἀποικία.\nἘν τῇ Λιγυστικῇ δὲ ταύτην ἔκτίσαν\nπρὸ τῆς μάχης τῆς ἐν Σαλαμῖνι γενομένης\nἔτεσιν πρότερον, ὥς φασιν, ἑκατὸν εἴκοσι.\nΤίμαιος οὕτως ἱστορεῖ δὲ τὴν κτίσιν.\nΕἶτεν μετὰ ταύτην Ταυρόεις καὶ πλησίον\nπόλις Ὀλβία κἀντίπολις αὐτῶν ἐσχάτη.\nΜετὰ τὴν Λιγυστικὴν Πελασγοὶ δʼ εἰσὶν αἱ\nπρότερον κατοικήσαντες ἐκ τῆς Ἑλλάδος,\nκοινὴν δὲ Τυρρηνοῖσι χώραν νεμόμενοι.\nΤυρρηνίαν δʼ ὁ Λυδὸς Ἄτυος ἔκτισεν\nΤυρρηνὸς ἐπὶ τοὺς Ὀμβρικοὺς ἐλθών ποτε.\nἘν τῷ πόρῳ κεῖνται δὲ νῆσοι πελάγιαι,\nΚύρνος τε καὶ Σαρδὼ, μεγίστη λεγομένη\nμετὰ τὴν Σικελίαν νῆσον, αἵ τε πρίν ποτε\nΣειρηνίδες Κίρκης τε νῆσοι λεγόμεναι.\nΕἰσὶ δ᾿ ἐπάνω μὲν τῶν Πελασγῶν Ὀμβρικοί,\nοὓς ᾤκισ᾿ οὑκ Κίρκης Ὀδωσσεῖ γενόμενος\nΛατῖνος, Αὔσονές τε μεσόγειον τόπον\nἔχοντες, Αὔσων οὓς συνοικίσαι δοκεῖ,\nὈδυσσέως παῖς καὶ Καλυψοῦς γενόμενος.\nἘν τοῖς ἔθνεσι τούτοις δὲ Ῥώμη ᾿ στὶν πόλις\nἔχουσʼ ἐφάμιλλον τῇ δυνάμει καὶ τοὔνομα,\nἄστρον τι κοινὸν τῆς ὅλης οἰκουμένης,\nἐν τῆ Λατίνῃ· Ῥωμύλον δʼ αὐτὴν κτίσαι\nθέμενον ἀφʼ αὑτοῦ φασι τοῦτο τοὔνομα.\nΜετὰ δὲ Λατίνους ἔστιν ἐν Ὀπικοῖς πόλις\nτῆς λεγομένης λίμνης Ἀόρνου πλησίον\nΚύμη, πρότερον ἣν Χαλκιδεῖς ἀπῴκισαν,\nεἶτ᾿ Αἰολεῖς· οὗ\nΚερβέριόν τι δείκνυται\nὑποχθόνιον μαντεῖον· ἐλθεῖν\nφασι δέ\nδεῦρο παρὰ Κίρκης ἐπανάγοντʼ\nὈδυσσέα.\nἘκ τῆς δὲ Κύμης τῆς πρὸς Ἀόρνῳ\nκειμένης\nκτίσιν κατὰ χρησμὸν ἔλαβιν ἡ\nΝεάπολις.\nΤούτοις δὲ Σαυνῖται παροικοῦσʼ ἐχόμενοι\nτῶν Αὐσόνων· μεθʼ οὓς μεσόγειοι κείμενοι\nοἰκοῦσι Λευκανοί τε Καμπανοί θʼ ἅμα.\nΠροσεχεῖς δὲ τούτοις εἰσὶ πάλιν Οἰνώτριοι\nμέχρι τῆς Ποσειδωνιάδος ὠνομασμένης,\nἥν φασι Συβαρίτας ἀποικίσαι προτοῦ,\nκαὶ Μασσαλιωτῶν Φωκαέων τʼ Ἐλέα πόλις,\nἣν ἔκτισαν φυγόντες ὑπὸ τὰ Περσικά\nοἱ Φωκαεῖς· μάλιστα δʼ\nεὐανδρουμένη\nκατὰ τὴν Ἀσίαν Φωκαία κειμένη\nπόλις.\nἘν τῷ πόρῳ κεῖνται δὲ τῷ Τυρρηνικῷ\nνησῖδες ἑπτὰ τῆς Σικελίας οὐ πρόσω,\nἃς δὴ προσαγορεύουσι νήσους Αἰόλου,\nὧν ἔστιν Ἱερὰ λεγομένη τις εὐλόγως·\nκαιόμενα φαίνεται γὰρ ἐξ αὐτῆς πυρά\nἀπὸ σταδίων εὔδηλα πᾶσι πλειόνων,\nκαὶ διαπύρων εἰς ὕψος ἀναβολαὶ μύδρων,\nἔργα τε σιδήρειός τε ῥαιστήρων κτύπος.\nΜία δʼ ἐστὶν αὐτῶν Δωρικὴν ἀποικίαν\nἔχουσα, Λιπάρα δʼ ὄνομα, συγγενὶς Κνίδου.\nἙξῆς Σικελία νῆσος εὐτυχεστάτη,\nἣν τὸ πρότερον μὲν ἑτερόγλωσσα βάρβαρα\nλέγουσι πλήθη κατανέμεσθʼ Ἰβηρικά,\nδιὰ τὴν ἑτερόπλευρον δὲ τῆς χώρας φύσιν\nὑπὸ τῶν Ἰβήρων Τρινακρίαν καλουμένην\nχρόνῳ Σικελίαν προσαγορευθῆναι πάλιν,\nΣικελοῦ δυναστεύσαντος· εἶθ᾿ Ἑλληνικάς\nἔσχεν πόλεις, ὥς φασιν, ἀπὸ τῶν Τρωϊκῶν\nδεκάτη γενεᾷ μετὰ ταῦτα Θεοκλέους στόλον\nπαρὰ Χαλκιδέων λαβόντος· ἦν δʼ οὗτος γένει\nἐκ τῶν Ἀθηνῶν· καὶ συνῆλθον, ὡς λόγος,\nἼωνες εἶτα Δωριεῖς οἰκήτορες.\nΣτάσεως δʼ ἐν αὐτοῖς γενομένης, οἱ Χαλκιδεῖς\nκτίζουσι Νάξον, οἱ Μεγαρεῖς δὲ τὴν Ὕβλαν,\nτὸ δʼ ἐπὶ Ζεφύριον τῆς Ἰταλίας Δωριεῖς\nκατέσχον. Ἀρχίας δὲ τούτους προσλαβών\nὁ Κορίνθιος μετὰ Δωριέων κατῴκισεν\nἀπὸ τῆς ὁμόρου λίμνης λαβούσας τοὔνομα\nτὰς νῦν Συρακούσας παῤ αὐτοῖς λεγομένας.\nΜετὰ ταῦτα δʼ ἀπὸ Νάξου Λεοντῖνοι πόλις,\nἡ τὴν θέσιν τʼ ἔχουσα Ῥηγίου πέραν,\nἐπὶ τοῦ δὲ πορθμοῦ κειμένη τῆς Σικελίας,\nΖάγκλη, Κατάνη, Καλλίπολις ἔσχʼ ἀποικίαν.\nΠάλιν ἀπὸ τούτων δύο πόλεις, Εὔβοια καί\nΜύλαι κατῳκίσθησαν ἐπικαλούμεναι,\nεἶθ᾿ Ἱμέρα καὶ Ταυρομένιον ἐχομένη·\nεἰσὶν δὲ πᾶσοι Χαλκιδέων αὗται πόλεις.\nΤὰς Δωρικὰς δὲ πάλιν ἀναγκαῖον φράσαι.\nΜεγαρεῖς Σελινοῦνθ᾿ , οἱ Γελῷοι δ᾿ ἔκτισαν\nἈκράγαντα, Μεσσήνην δʼ Ἴωνες ἐκ Σάμου,\nΣυρακόσιοι δὲ τὴν Καμάριναν λεγομένην·\nαὐτοὶ δὲ ταύτην ἦραν ἐκ βάθρων πάλιν,\nπρὸς ἓξ ἔτη καὶ τετταράκοντʼ ᾠκημένην.\nΑὗται μὲν οὖν εἰσ᾿ αἱ πόλεις Ἑλληνίδες·\nτὰ δὲ λοιπὰ βάρβαῤ ἐστὶ τῶν πολισμάτων,\nΚαρχηδονίων ἐντειχισάντων τοὺς τόπους.\nἩ δʼ Ἰταλία προσεχὴς μέν ἐστʼ Οἰνωτρίᾳ,\nμιγάδας τὸ πρότερον ἥτις ἔσχε βαρβάρους,\nἀπὸ τοῦ δυναστεύσαντος Ἰταλοῦ τοὔνομα\nλαβοῦσα, μεγάλη δʼ ὕστερον πρὸς ἐσπέραν\nἙλλὰς προσαγορευθεῖσα ταῖς ἀποικίαις.\nἙλληνικὰς γοῦν παραθαλαττίους ἔχει\nπόλεις· Τέρειναν πρῶτον, ἢν ἀπῴκισαν\nΚροτωνιᾶται πρότερον, ἃς θʼ οἱ πλησίον\nἹαπώνιον καὶ Μέδμαν ᾤκισαν Λοκροί.\nΕἶτ᾿ εἰσὶ Ῥηγῖνοι πόλις τε Ῥήγιον,\nὅθεν ἐστὶν ἐγγυτάτω πλέοντι διάβασις\nεἰς τὴν Σικελίαν· Χαλκιδεῖς δὲ Ῥήγιον\nἀποικίσαι δοκοῦσιν. Οἱ δὲ λεγόμενοι\nἘπιζεφύριοι πλησίον κεῖνται Λοκροί.\nΤούτους δὲ πρώτους φασὶ χρήσασθαι νόμοις\nγραπτοῖσιν, οὓς Ζάλευκος ὑποθέσθαι δοκεῖ·\nεἰσὶν δʼ ἄποικοι τῶν Ὀπουντίων Λοκρῶν·\nἔνιοι δὲ Λοκρῶν φασι τῶν ἐν Ὀζόλαις.\nἜχεται δὲ τούτων πρῶτα μὲν Καυλωνία,\nἐκ τοῦ Κρότωνος ἥτις ἔσχʼ ἀποικίαν·\nἀπὸ τοῦ σύνεγγυς κειμένου δὲ τῇ πόλει\nαὐλῶνος αὕτη τοὔνομα σχοῦσʼ ὔστερον\nμετωνομάσθη τῷ χρόνῳ Καυλωνία.\nἙξῆς δὲ ταύτης ἦ πρὶν εὐτυχεστάτη\nεὐανδροτάτη πόλις τε γενομένη Κρότων,\nΜύσκελος Ἀχαιὸς ἣν ἀποικίσαι δοκεῖ.\nΜετὰ δὲ Κρότωνα Πανδοσία καὶ Θούριοι·\nὅμορον δὲ τούτοις ἐστὶ τὸ Μεταπόντιον.\nΤαύτας Ἀχαιοὺς ἐκ Πελοποννήσου κτίσαι\nἀφικομένους λέγουσι πάσας τὰς πόλεις.\nΕἶτεν μεγίστη τῶν ἐν Ἰταλία Τάρας,\nἀπό τινος ἥρωος Τάραντος λεγομένη,\nΛακεδαιμονίων ἄποικος, εὐδαίμων πόλις.\nΟἱ Παρθενίαι ταύτην γὰρ ἔκτισαν προτοῦ\nεὔκαιρον, ὀχυρὰν, φυσικὸν εὐτύχημά τι·\nσυναγομένη γὰρ λιμέσιν ἐπὶ νῆσον δυσίν\nπάση σκεπεινὴν νηὶ καταγωγὴν ἔχει.\nἮν καὶ πρότερον μέγιστον ἐξυμνημένη\nπόλις μεγάλη, βαρεῖα, πλουσία, καλή,\nἀπὸ τοῦ ποταμοῦ Συβάριδος ὠνομασμένη\nΣύβαρις, Ἀχαιῶν ἐπιφανὴς ἀποικία,\nδέκα μυριάδας ἔχουσα τῶν ἀστῶν σχεδόν\nπεριουσία πλείστη τε κεχορηγημένη·\nοἳ δὴ παρεξαρθέντες οὐκ ἀνθρωπίνως\nαὔτανδρον ἐξέφθειραν ἐπιφανῆ πόλιν,\nτἀγαθὰ τὰ λίαν μὴ μαθόντες εὖ φέρειν.\nΛέγεται γὰρ αὐτοὺς μήτε τοῖς νόμοις ἔτι\nτοῖς τοῦ Ζαλεύκου τἀκόλουθα συντελεῖν,\nτρυφὴν δὲ καὶ ῤᾴθυμον ἑλομένους βίον\nχρόνῳ προελθεῖν εἰς ὕβριν τε καὶ κόρον,\nσπεῦσαι δὲ καὶ τὸν τῶν Ὀλυμπίων ὅπως\nἀγῶνα καταλύσωσι, τάς τε τοῦ Διός\nἀνέλωσι τιμὰς τῇδε τῇ παρευρέσει\nἁδρόμισθον Διὶ γυμνικόν τινʼ ἐπετέλουν\nκατὰ τὸν χρόνον τὸν αὐτὸν Ἠλείοις, ἵνα\nπᾶς τις πρὸς αὐτοὺς τοῖς ἐπάθλοις ἀγόμενος\nσπεύδοι καταντᾶν, ἀπολιπὼν τὴν Ἑλλάδα.\nΚροτωνιᾶται πλησίον δὲ κείμενοι\nκατὰ κράτος αὐτοὺς ἦραν ἐν βραχεῖ χρόνῳ\nτὰ πάντα διαμείναντας ἀπταίστως ἔτη\nὡς ἑκατὸν ἐνενήκοντα πρὸς τοῖς εἴκοσι.\nΜετὰ τὴν Ἰταλίαν εὐθὺς Ἰόνιος πόρος\nκεῖται· καθήκοντες δὲ πρὸς τὴν εἰσβολήν\nοἰκοῦσ᾿ Ἰάπυγες μεθʼ οὓς Οἰνώτριοι\nΒρεντέσιον ἐπίνειόν τε τῶν Μεσσαπίων.\nΠέραν δὲ τούτων ἔστʼ ὄρη Κεραύνια.\nΜεσσαπίων δʼ οἰκοῦσιν,\nὈμβρικοί,\nοὕς φασιν ἁβροδίαιτον αἱρεῖσθαι βίον\nΛυδοῖσι βιοτεύοντας ἐμφερέστατα.\nΕἶτ᾿ ἔστιν Ἀδριανὴ θάλαττα λεγομένη.\nΘεόπομπος ἀναγράφει δὲ ταύτης τὴν θέσιν,\nὡς δὴ συνισθμίζουσα πρὸς τὴν Ποντικήν\nνήσους ἔχει ταῖς Κυκλάσιν ἐμφερεστάτας,\nτούτων δὲ τὰς μὲν λεγομένας Ἀψυρτίδας\nἨλεκτρίδας τε, τὰς δὲ καὶ Λιβυρνίδας.\nΤὸν κόλπον ἱστοροῦσι τὸν Ἀδριατικόν\nτῶν βαρβάρων πλῆθός τι περιοικεῖν κύκλῳ\nἑκατὸν σχεδὸν μυριάσι πεντήκοντά τε\nχώραν ἀρίστην νεμομένων καὶ καρπίμην·\nδιδυμητοκεῖν γάρ φασι καὶ τὰ θρέμματα·\nἀὴρ διαλλάττων δὲ παρὰ τὸν Ποντικόν\nἐστὶν ὑπὲρ αὐτοὺς, καίπερ ὄντας πλησίον·\nοὐ γὰρ νιφετώδης οὐδʼ ἄγαν ἐψυγμένος,\nὑγρὸς δὲ παντάπασι διὰ τέλους μένει·\nὀξὺς δὲ ταραχώδης τε πρὸς τὰς μεταβολάς,\nμάλιστα τοῦ θέρους δὲ, πρηστήρων τε καί\nβολὰς κεραυνῶν τούς τε λεγομένους ἔχει\nτυφῶνας. Ἐνετῶν δʼ εἰσὶ πεντήκοντά που\nπόλεις ἐν αὐτῷ κείμεναι πρὸς τῷ μυχῷ,\nοὓς δὴ μετελθεῖν φασιν ἐκ τῆς Παφλαγόνων\nχώρας κατοικῆσαί τε περὶ τὸν Ἀδρίαν.\nἘνετῶν ἔχονται Θρᾷκες Ἴστροι λεγόμενοι.\nΔύο δὲ κατʼ αὐτούς εἰσι νῆσοι κείμεναι,\nκασσίτερον αἳ δοκοῦσι κάλλιστον φέρειν.\nὁπὲρ δὲ τούτους Ἴσμενοι καὶ Μέντορες\nἨριδανὸς, ὃς κάλλιστον ἤλεκτρον φέρει,\nὅ φασιν εἶναι δάκρυον ἀπολιθούμενον,\nδιαυγὲς ἀγείρων ἀποστάλαγμά τι.\nΛέγουσι γὰρ δὴ τὴν κεραύνωσιν προτοῦ\nτὴν τοῦ Φαέθοντος δεῦρο γεγονέναι τινές·\nδιὸ καὶ τὰ πλήθη πάντα τῶν οἰκητόρων\nμελανειμονεῖν τε πενθικάς τ᾿ ἔχειν στολάς.\nἩ πλησίον χώρα δὲ τούτων κειμένη\nὑπὸ τῶν Πελαγόνων καὶ Λιβυρνῶν κατέχεται.\nΤούτοις συνάπτον δʼ ἐστὶ Βουλινῶν ἔθνος·\nἑξῆς δὲ μεγάλη χερρόνησος Ὑλλική\nπρὸς τὴν Πελοπόννησόν τι ἐξισουμένη·\nπόλεις δʼ ἐν αὐτῇ φασι πέντε καὶ δέκα\nὝλλους κατοικεῖν, ὄντας Ἕλληνας γένει·\nτὸν Ἡρακλέους γὰρ Ὕλλον οἰκιστὴν λαβεῖν,\nἐκβαρβαρωθῆναι δὲ τούτους τῷ χρόνῳ\nτοῖς ἔθεσιν ἱστοροῦσι τοῖς τῶν πλησίον,\nὥς φασι Τίμαιός τε κἀρατοσθένης.\nΝῆσος κατʼ αὐτοὺς δʼ ἔστιν Ἴσσα λεγομένη,\nΣυρακοσίων ἔχουσα τὴν ἀποικίαν.\nἩ δ᾿ Ἰλλυρὶς μετὰ ταῦτα παρατείνουσα γῆ\nἔθνη περιέχει πολλά· πλήθη γὰρ συχνά\nτῶν Ἰλλυριῶν λέγουσιν εἶναι καὶ τὰ μέν\nαὐτῶν κατοικεῖν τὴν μεσόγειον νεμόμενα,\nἃ δὲ τὴν παράλιον ἐντὸς ἐπέχειν Ἀδρίου,\nκαί τινα μὲν αὐτῶν βασιλικαῖς ἐξουσίαις\nὑπήκο᾿ εἶναι, τινὰ δὲ καὶ μοναρχίαις,\nἃ δʼ αὐτονομεῖσθαι· θεοσεβεῖς δʼ αὐτοὺς ἄγαν\nκαὶ σφόδρα δικαίους φασὶ καὶ φιλοξένους,\nκοινωνικὴν διάθεσιν ἠγαπηκότας\nεἶναι, βίον ζηλοῦν τε κοσμιώτατον.\nΦάρος δὲ τούτων οὐκ ἄπωθεν κειμένη\nνῆσος Παρίων κτίσις ἐστὶν ἥ τε λεγομένη\nΜέλαινα Κόρκυῤ, ἣν Κνίδιοι κατῴκισαν.\nἜχει δὲ λίμνην εὖ μάλʼ ἡ χώρα τινά\nμεγάλην, παῤ αὐτοῖς τὴν Λυχνῖτιν λεγομένην.\nΠροσεχὴς δὲ νῆσός ἐστιν, οὗ φασίν τινες\nἐλθόντα Διομήδην ὑπολιπεῖν τὸν βίον·\nὅθεν ἐστὶ Διομήδεια ταύτη τοὔνομα.\nὙπὲρ δὲ τούτους εἰσὶ Βρῦγοι βάρβαροι.\nΠρὸς τῇ θαλάττῃ δʼ ἔσιν Ἐπίδαμνος, πόλις\nἙλληνὶς, ἣν Κόρκυῤ ἀποικίσαι δοκεῖ.\nὙπὲρ δὲ Βρύγους Ἐγχέλειοι λεγόμενοι\nοἰκοῦσιν, ὧν ἐπῆρξε καὶ Κάδμος ποτέ.\nΟἷς πλησιόχωρός ἐστιν Ἀπολλωνία,\nΚορκυραίων τε καὶ Κορινθίων κτίσις,\nἙλληνὶς Ὠρικός τε παράλιος πόλις·\nἐξ Ἰλίου γὰρ ἐπανάγοντες Εὐβοεῖς\nκτίζουσι, κατενεχθέντες ὑπὸ τῶν πνευμάτων.\nἜπειτα Θεσπρωτῶν τε καὶ τῶν Χαόνων\nἔθνη κατοικεῖ βάρβαῤ οὐ πολὺν τόπον.\nΚόρκυρα νῆσος δʼ ἐστὶ κατὰ Θεσπρωτίαν.\nΜετὰ τοὺς δὲ Θεσπρωτοὺς Μολοττοὶ λεγόμενοι\nοἰκοῦσιν, οὓς κατήγαγεν Πύρρος ποτέ,\nὁ Νεοπτολέμου παῖς, ἥ τε Δωδώνη Διός\nμαντεῖον ἵδρυμ᾿ ἐστὶ δʼ οὖν Πελασγικόν.\nἘν τῇ μεσογείῳ δʼ εἰσὶ μιγάδες βάρβαροι,\nοὓς καὶ προσοικεῖν φασι τῷ χρηστηρίῳ.\nΜετὰ τοὺς Μολοττὺς δʼ Ἀμβρακία Κορινθίων\nἄποικός ἐστιν· ᾤκισεν δʼ ὁ Κυψέλου\nαὐτὴν πρότερον παῖς Γόργος· εἶτʼ Ἀμφιλοχικόν\nἌργος λεγόμενον· τοῦτο δὲ κτίσαι δοκεῖ\nἈμφίλοχος, υἱὸς Ἀμφιαράου μάντεως.\nΕἰσὶ δʼ ἐπάνω τούτων ἔποικοι βάρβαροι.\nἘν τῇ παραλία δʼ ἔστʼ Ἀνακτόριον πόλις·\nταύτην δʼ Ἀκαρνᾶνές τε καὶ Κορίνθιοι\nἀπῴκισαν· μετέπειτα δʼ Ἀκαρνανία·\nὧν τοὺς μὲν Ἀλκμέωνά φασιν οἰκίσαι,\nτοὺς δὲ τὸν ἐκείνου παῖδʼ Ἀκαρνᾶνα κτίσαι.\nΚεῖνται δὲ καὶ νῆσοι κατὰ ταύτην πλείονες·\nΛευκὰς μὲν ἐν πρώταις, Κορινθίων κτίσις,\nεἶθ᾿ ἡ Κεφαλλήνων, Ἰθάκη δὲ πλησίον,\nἥ τε Πελοποννήσῳ σύνεγγυς κειμένη\nΖάκυνθος, εἶτεν αἱ καθήκουσαι πέραν\nπρὸς τὸν Ἀχελῷον, λεγόμεναι δʼ Ἐχινάδες.\nἙξῆς διέξιμεν δὲ πάλι τὴν Ἑλλάδα,\nἐπὶ κεφαλαίου τούς τε περὶ αὐτὴν τόπους\nἐθνικῶς ἅπόντας κατʼ Ἔφορον δηλώσομεν\nΜετὰ τοὺς Ἀκαρνᾶνες μὲν ἔστʼ Αἰτωλία,\nἐξ Ἤλιδος λαβοῦσα τὴν ἀποικίαν·\nΚουρῆτες αὐτὴν γὰρ κατῴκουν τὸ πρότερον,\nἀφικόμενος δʼ Αἰτωλὸς ἐκ τῆς Ἤλιδος\nΑἰτωλίαν ὠνόμασ᾿ ἐκείνους ἐκβαλών.\nΠρὸς τῷ Ῥίῳ κεῖται δὲ Ναύπακτος πόλις,\nἣν Δωριεῖς κτίζουσιν οἱ σὺν Τημένῳ.\nἜπειτ’ ἀπʼ Αἰτωλῶν παροικοῦσιν Λοκροί,\nοὓς Ὀζόλας καλοῦσʼ, ἀποίκους γενομένους\nἀπὸ τῶν πρὸς Εὔβοιαν Λοκρῶν ἐστραμμένων.\nΔελφοὶ συνάπτουσιν δὲ τούτοις ἐχόμενοι\nτό τε Πυθικὸν μαντεῖον ἀψευδέστατον.\nἙξῆς δὲ Φωκεῖς, οὓς δοκεῖ συνοικίσαι\nΦῶκος, κατελθὼν μετὰ Κορινθίων προτοῦ\nγενεαλογεῖται δʼ Ὀρνύτου τοῦ Σισύφου.\nΤαύτης δὲ κεῖται πλησίον Βοιωτία,\nχώρα μεγίστη καιρία τε τῇ θέσει·\nχρῆται μόνη γὰρ τρισὶ θαλάτταις, ὡς λόγος,\nἔχει δὲ λιμένας οὓς μὲν εἰς μεσημβρίαν\nβλέποντας εὐκαιρότατα πρὸς τὸν Ἀδρίαν\nτὸ Σικελικόν τʼ ἐμπόριον, οὓς δὲ πρὸς Κύπρον\nκαὶ τὸν κατʼ Αἴγυπτόν τε τὰς νήσους τε πλοῦν·\nοὗτοι δὲ περὶ τὴν Αὐλίδ᾿ εἰσὶν οἱ τόποι,\nἐν οἷς Ταναγραίων ἐστὶ κειμένη πόλις,\nὑπὲρ δὲ ταύτην ἐν μεσογείῳ Θεσπιαί·\nτὸν δὲ τρίτον ἔξω τοῦ κατʼ Εὔριπον δρόμου\nεἰς τὴν Μακεδόνων Θετταλῶν θʼ ἱκνούμενον,\nἐφ᾿ οὗ παράλιός ἐστιν Ἀνθηδὼν πόλις.\nΘῆβαι μέγισται δʼ εἰσὶ τῆς Βοιωτίας.\nΕἶτεν συνάπτει Μέγαρα, Δωρικὴ πόλις·\nσύμπαντες αὐτὴν ἐπόλισαν γὰρ Δωριεῖς,\nπλεῖστοι Κορίνθιοι δὲ καὶ Μεσσήνιοι.\nΛέγουσι δʼ Ὀγχηστοῦ γενόμενον ἐγκρατῆ\nΜεγαρέ᾿ ἀφ᾿ αὑτοῦ τοῦτο θέσθαι τοὔνομα.\nἩ Μεγαρὶς ἀφορίζει δὲ τὴν Βοιωτίαν.\nὉ Κορίνθιος δὲ κόλπος ἐστὶν ἐχόμενος\nὅ τε Κεγχρεάτης, οἵ τὸν ἰσθμὸν εἰς στενὸν\nσυνάγουσιν ἑκατέρωθεν ἠπειρούμενον.\nΕἶτ᾿ ἔστα Πελοπόννησος ἑξῆς κειμένη,\nκόλπους βαθεῖς ἔχουσα καὶ πολλὰς ἄκρας,\nΜαλέαν μεγίστην Ταίναρόν τε λεγομένην·\nἱερὸν Ποσειδῶνος δὲ θεοπρεπέστατον\nὑπὸ τῶν Λακώνων ἐνθάδʼ ἔσθʼ ἱδρυμένον.\nΤὰ μὲν οὖν βόρεια τῆς Πελοποννήσου μέρη\nΣικυώνιοι κατέχουσιν, οἵ τε πρίν ποτε\nΚόρινθον οἰκίσαντες ἐπιφανῆ πόλιν,\nἄλλοι τʼ Ἀχαιοί· τοὺς πρὸς ἑσπέραν δʼ ὅρους\nκαὶ ζέφυρον Ἠλεῖοί τε καὶ Μεσσήνιοι\nτὸ· πρὸς μεσημβρίαν δὲ καὶ νότον κλίμα\nΛάκωνες Ἀργεῖοί τε πρὸς ἀνιόντα δέ\nἥξλιον ὅσαι κατέχουσι τὴν Ἀκτὴν πόλεις\nἐν τῇ μεσογείῳ δʼ ἔστιν ἡ Φλιασία,\nτό τʼ Ἀρκάδων μέγιστον ἐν τούτοις ἔθνος.\nΤοὺς Ἀρκάδας μὲν οὖν λέγουσʼ αὐτόχθονας,\nὕστερον Ἀλήτην δʼ οἰκίσαι Κορινθίους,\nΦάλκην δὲ τὸν Σικυῶνα, τὴν δʼ Ἀχαΐαν\nΤισαμενὸν, Ἤλιδος δ᾿ ὁπάρχειν Ὄξωλον\nἡγεμόνα, Κρεσφόντην δὲ τῆς Μεσσηνίας,\nΕὐρυσθένην δὲ καὶ Προκλῆν Λακεδαίμονος,\nἌργους δὲ Κεῖσον καὶ μετʼ αὐτοῦ Τήμενον,\nτῶν δὲ περὶ τὴν Ἀκτὴν Ἀγέλαον, ὡς λόγος,\nκαὶ Δηϊφόντην, γαμβρὸν ὄντα Τημένου.\nΚρήτη δὲ νῆσος τῆς Πελοποννήσου πέραν\nκεῖται, μεγάλη τὸ μέγεθος εὐδαίμων τʼ ἄγαν,\nἀπὸ τῆς Μαλείας τῆς Λακωνικῆς ἄκρας\nκατὰ μἦκος εἰς τὸ πέλαγος ἄχρι τῆς Δωρίδος\nῬόδου παρεκτείνουσα καὶ πλείστοις σχεδόν\nὌχλοις ἀπʼ ἀρχῆς καὶ πόλεσιν οἰκουμένη.\nἈρχαιοτάτους ἔχει δὲ τοὺς οἰκήτορας\nτοὺς δὴ παῤ αὐτοῖς Ἐτεόκρητας λεγομένους.\nΠράτους δὲ Κρῆτάς φασι τῆς Ἑλληνικῆς\nἄρξαι θαλάττης τάς τε νησιώτιδας\nπόλεις κατασχεῖν, ἃς δὲ καὶ συνοικίσαι\nαὐτῶν Ἔφορος εἴρηκεν, εἶναί φησί τε\nἐπώνυμον τὴν νῆσον ἀπὸ Κρητός τινος,\nτοῦ δὴ γενομένου βασιλέως αὐτόχθονος,\nπλοῦν ἡμέρας ἀπέχειν δὲ τῆς Λακωνικῆς.\nἘν τῷ πόρῳ δὲ κειμένη τῷ Κρητικῷ\nἄποικός ἐστιν Ἀστυπάλαια Μεγαρέων,\nνῆσος πελαγία· πρὸς δὲ τῇ Λακωνικῇ\nΚύθηρα· μετὰ δὲ ταῦτα κατʼ Ἐπίδαυρον ἥ\nπρότερον μὲν Οἰνώνη προσηγορεύετο,\nὕστερον ἀπʼ Αἰγίνης δὲ τῆς Ἀσωπίδος\nAἴγιναν ἐκάλεσεν κατασχὼν Αἰακός·\nκαὶ πλησίον ταύτῃ Σαλαμὶς, ἐν ᾗ λόγος\nτὸν Αἰακοῦ Τελαμῶνα βασιλεῦσαί ποτε.\nἙξῆς Ἀθῆναι φασὶ δʼ οἰκητὰς λαχεῖν\nταύτας Πελασγοὺς πρῶτον, οὓς δὲ καὶ λόγος\nΚραναοὺς καλεῖσθαι, μετὰ δὲ ταῦτα Κεκροπίδας,\nΚέκροπος δυναστεύσαντος, ὑστέροισι δέ\nχρόνοις, Ἐρεχθέως τῆς πόλεως ἡγουμένου,\nἀπὸ τῆς Ἀθηνᾶς τὴν προσηγορίαν λαχεῖν.\nἩρόδοτος ἱστορεῖ δὲ ταῦτα συγγράφων.\nΤὸ Σούνιον κάμψαντι δʼ ἀπὸ τῆς Ἀττικῆς\nΕὔβοια κεῖται νῆσος, ἡ καλουμένη\nδιὰ τὴν φύσιν τὸ πρότερον, ὥς φασιν, Μάκρις,\nἔπειτεν ἀπὸ τῆς λεγομένης Ἀσωπίδος.\nχρόνῳ λαβοῦσα τοὔνομ᾿ Εὐβοίας πάλιν.\nΠρώτους δʼ ἐν αὐτῇ φασὶν οἰκῆσαι προτοῦ\nμιγάδας συνοίκους Λέλεγας ἐκ τῆς δʼ Ἀττικῆς\nτὸν Ἐρεχθέως διαβάντα Πάνδωρον κτίσαι\nπόλιν μεγίστην τῶν ἐν αὐτῇ Χαλκίδα,\nAἴκλον δʼ Ἐρέτριαν, ὄντ᾿ Ἀθηναῖον γένει,\nτὴν δʼ ἐναλίαν Κήρινθον ὡσαύτως Κόθον,\nΔρύοπας δὲ τὴν Κάρυστον ὠνομασμένην·\nἡ δʼ Ἑστίαια γέγονε Περραιβῶν κτίσις.\nΚεῖνται δὲ καὶ νησῖδες αὐτῆς πλησίον,\nΣκῦρος, Πεπάρηθος, Σκίαθος, ὧν Κρῆτες μὲν οἱ\nμετὰ Σταφύλου διαβάντες ἐκ Κνωσσοῦ ποτε\nΠεπάρηθον ἐγγὺς κειμένην τʼ αὐτῆς Ἴκον\nνῆσον συνοικίζουσι, τὴν Σκῦρον δὲ καί\nτὴν Σκίαθον ἐκ Θρᾴκης διαβάντες, ὡς λόγος,\nΠελασγιῶται· πάλι δʼ ἐρήμους γενομένας\nαὐτὰς ἁπάσας Χαλκιδεῖς συνῴκισαν.\nἈπέναντι δʼ Εὐβοίας κατοικοῦσιν Λοκροί,\nὧν πρῶτος ἦρξεν, ὡς λέγουσʼ, Ἀμφικτύων\nὁ Δευκαλίωνος, ἐχόμενος δʼ ἀφʼ αἵματος\nΑἰτωλὸς, εἶτα Φύσκος, ὃς γεννᾷ Λοκρόν,·\nὃς τοὺς Λέλεγας ὠνόμασεν ἀφʼ ἑαυτοῦ Λοκρούς.\nἘξῆς δὲ τούτων Δωριεῖς μικρὰς πόλεις,\nἘρινεὸν Βοιόν τε καὶ Κυτίνιον,\nἀρχαιοτάτας ἔχουσι Πίνδον τʼ ἐχομένην,\nἃς Δῶρος Ἕλληνος γενόμενος ιᾤκισεν·\nτούτων δʼ ἔποικοι πάντες εἰσὶ Δωριεῖς.\nΕἶτεν παῤ αὐτὰς Ἡράκλειʼ ἐστὶν πόλις,\nἣν οἱ Λάκωνες, μυρίους οἰκήτορας\nπέμψαντες εἰς Τραχῖνα, πρότερον ἐκτίσαν.\nΤαύτης Πύλαια δʼ ἐστὶν ἑξῆς παράλιος\nἀγορὰ δʼ ἐν αὐτῇ γίνετʼ Ἀμφικτυονική.\nΚόλπος δὲ κεῖται Μαλιακὸς ἐν τῷ μυχῷ,\nἘχῖνος οὗ πόλις ἐστὶ, τοῦ Σπαρτοῦ κτίσις\nἘχίονος, καὶ Μαλιέων ἄλλαι πόλεις.\nἜπειτ᾿ Ἀχαιοὶ παράλιοι Φθιωτικοί.\nΜάγνητες οἰκοῦσιν δὲ περὶ τὸ Πήλιον.\nὙπὲρ δὲ τούτους ἔστιν εὐβοτωτάτη\nχώρα, κράτιστα πεδία καὶ τελεσφόρα\nἔχουσα καὶ Λάρισαν εὐτυχεστάτην\nπόλιν συχνὰς ἄλλας τε, Πηνειὸς διʼ ἧς\nμέγας διαρρεῖ ποταμὸς ἐπί τε τὰ στενά\nΤέμπη διήκων, τήν τε πρὸς τῷ Πηλίῳ\nλίμνην βαθεῖαν λεγομένην Βοιβηΐδα.\nΤῇ Θετταλίᾳ δ᾿ ἔσθ᾿ ὅμορος Ἁθαμανία,\nΔολόπων τε Περραιβῶν τε συνορίζοντ᾿ ἔθνη\nτά τʼ Αἰνιάνων, οἵτινες τῶν Αἱμόνων\nδοκοῦσι Λαπιθῶν Μυρμιδόνων τε γεγονέναι.\nὙπὲρ τὰ Τέμπη δ᾿ ἔστιν ἡ τῶν Μακεδόνων\nχώρα παρὰ τὸν Ὄλυμπον ἑξῆς κειμένη,\nἧς φασι βασιλεῦσαι Μακεδόνα γηγενῆ,\nἔθνος τὸ Λυγκηστῶν δὲ καὶ τῶν Πελαγόνων,\nτῶν κειμένων ἐκεῖσε παρὰ τὸν Ἄξιον,\nκαὶ Βοττεατῶν, τῶν τε περὶ τὸν Στρυμόνα.\nἘν τῇ μεσογείῳ δʼ εἰσὶ μὲν πολλαὶ πόλεις,\nἡ Πέλλα καὶ Βέροια δʼ ἐπιφανέσταται\nἐν παραλίᾳ δὲ Θετταλονίκη Πύδνα τε.\nΚάμψαντι τὴν ἄκραν δὲ τὴν καλουμένην\nΑἴνειαν ἡ πρὶν γενομένη Κορινθίων\nκτίσις Ποτίδαιʼ ἐστὶ, Δωρικὴ πόλις,\nμετὰ ταῦτα Κασάνδρεια δʼ ὠνομασμένη.\nἘν τῇ μεσογείῳ δʼ Ἀντιγόνεια λεγομένν\nὌλυνθος ὕστερον δὲ γενομένη πόλις,\nἣν ἐξανέστησεν Φίλιππος ὁ Μακεδών,\nδόρατι κρατήσας. Μετὰ δὲ τὴν Ὀλυνθίαν\nἈρέθουσα, Παλλήνη τʼ ἐπ᾿ ἰσθμοῦ κειμένη.\nΤαύτην δὲ, Φλέγραν τὸ πρότερον καλουμένην,\nτοὺς θεομάχους Γίγαντας οἰκῆσαι λόγος,\nμετὰ ταῦτα Παλληνεῖς δʼ ἀφʼ αὑτῶν ὀνομάσαι\nλέγουσιν ὁρμηθέντας ἐξ Ἀχαΐας.\nΕἶτ᾿ ἔστι κόλπος λεγόμενος Τορωνικός,\nοὗ πρότερον ἦν τις Μηκύβερνα κειμένη·\nἑξῆς Τορώνη τοῖς τόποις ὁμώνυμος.\nΕἶτεν πελαγία Λῆμνος, Ἡφαίστου τροφός,\nἣν ὁ Διονύσου πρῶτος οἰκίζει Θόας,\nμετὰ ταῦτα δʼ ἔσχεν Ἀττικὴν ἀποικίαν.\nΤὸν Ἄθω δὲ παραπλεύσαντι παράλιος πόλις\nἌκανθός ἐστιν, Ἀνδρίων ἀποικία,\nπαῤ ἣν διῶρυξ δείκνυται τετμημένη\nἑπταστάδιος Ξέρξην δὲ λέγετʼ αὐτὴν τεμεῖν·\nεἶτ᾿ Ἀμφίπολις. Στρυμὼν δὲ παρὰ ταύτην μέγας\nποταμὸς παραρρε μέχρι θαλάττης φερόμενος\nκατὰ τοὺς λεγομένους κεῖσε Νερῄδων χορούς\nἐφʼ οὗ κατὰ μεσόγειον Ἀντιφάνους πατρίς\nκεῖται λεγομένη Βέργα, τοῦ δὴ γεγραφότος\nἄπιστον ἱστορίας τε μυθικῆς γέλων.\nΜετʼ Ἀμφίπολιν δʼ ἡ πρότερον Οἰσύμη πόλις\nΘασίων γενομένη, μετὰ δὲ ταῦτα Μακεδόνων,\nἀπὸ τῆς Μακέσσης Ἠμαθίας τε λεγομένη.\nἙξῆς Νέα πόλις ἐστὶ καὶ νῆσος Θάσος,\nἣν βάρβαροι τὸ πρότερον ᾤκουν, ὡς λόγος,\nἔπειτα Φοίνικες μετὰ Κάδμου καὶ Θάσου\nἐκ τῆς Ἀσίας διαβάντες ἔλαβε δʼ ἡ Θάσος\nἀπὸ τοῦ Θάσου καὶ τοὔνομ᾿ , ὡς καὶ νῦν ἔχει.\nΤὴν ὑπεράνω χώραν δὲ μέχρι τοῦ Ποντικοῦ\nἼστρου παρεκτείνουσι Θρᾷκες νεμόμενοι.\nΤῶν δʼ ἐπὶ θαλάττῃ κειμένων ἔστιν πόλις\nἌβδηῤ, ἀπʼ Ἀβδήρου μὲν ὠνομασμένη\nτοῦ καὶ κτίσαντος πρότερον αὐτὴν, ὃς δοκεῖ\nὑπὸ τῶν Διομήδους ὕστερον ξενοκτόνων\nἵππων φθαρῆναι Τήιοι δὲ τὴν πόλιν\nσυνῴκισαν φυγόντες ὑπὸ τὰ Περσικά.\nΤαύτης δʼ ἐπί ταδι ποταμός ἐστι κείμενος\nΝέστος λεγόμενος, ἐκ δὲ τῶν πρὸς ἀνατολήν\nμερῶν λαβοῦσα τοὔνομ᾿ ἀπὸ τῶν Βιστόνων\nΘρακῶν προμήκης ἐστὶ λίμνη Βιστονίς.\nΕἶτεν Μαρώνει᾿ , οὗ κατοικῆσαι τὸ πρίν\nτοὺς Κίκονας ἱστοροῦσι τοὺς ἐν Ἰσμάρῳ·\nαὔτη δὲ Χίων ἐγένεθ᾿ ὕστερον κτίσις.\nΠέραν Σαμοθρᾴκη δʼ ἔστι νῆσος Τρωῖκή,\nἔχουσα τὴν οἴκησιν ἀναμεμιγμένην·\nπρότερον γὰρ εἶναί φασιν ἐν ταύτῃ τινές\nτοὺς Τρῶας, Ἠλέκτρας τεκούσης Δάρδανον\nτῆς λεγομένης Ἄτλαντος Ἰασίωνά τε,\nὧν τὸν μὲν Ἰασίωνα δυσσέβημά τι\nπρᾶξαι περὶ Δήμητρος λέγουσʼ ἄγαλμα καί\nπληγῇ κεραυνωθέντα δαιμονίῳ θανεῖν,\nτὸν Δάρδανον δὲ δὴ λιπόντα τοὺς τόπους\nπρὸς τὴν ὑπώρειάν γε τῆς Ἴδης κτίσαι\nπόλιν ἀφʼ ἑαυτοῦ Δαρδανίαν καλουμένην·\nτοὺς δὲ Σαμοθρᾷκος, Τρῶας ὄντας τῷ γένει,\nἀπὸ τοῦ τόπου δὲ Θρᾷκας ἐκικαλουμένους,\nδιʼ εὐσέβειαν ἐγκαταμεῖναι τῷ τόπῳ.\nἘν σιτοδείᾳ τῶν Σαμίων δʼ αὐτοῖς ποτε᾿\nἐπαρκεσάντων, τηνικαῦτʼ ἐκ τῆς Σάμου\nἐπιδεξάμενοί τινας συνοίκους ἔσχοσαν.\nΜετὰ τὴν Μαρώνειαν δὲ κεῖτ᾿ Αἶνος πόλις\nἔχουσʼ ἐποίκους ἐκ Μιτυλήνης Αἰολεῖς.\nἩ Θρᾳκία δὲ χερρόνησος ἐχομένη\nκεῖται, καθʼ ἣν πόλις ἐστὶ πρώτη Καρδία,\nἀρχήν μὲν ὑπὸ Μιλησίων κτισθεῖσα καί\nΚλαζομενίων, πάλιν δʼ Ἀθηναίων ὕπο,\nὅτα Μιλτιάδης ἐκράτησε Χερρονησίων.\nΠροσεχὴς δὲ Λυσιμάχεια ταύτην δʼ ἔκτισεν\nἐπώνυμον Λυσίμαχος ἀφʼ ἑαυτοῦ πόλιν,\nΛίμναι δʼ ἐφεξῆς εἰσὶν αἱ Μιλησίων·\nεἶτ᾿ Αἰολέων Ἀλωπεκόννησος πόλις·\nἑξῆς Ἐλαιοῦς, Ἀττικὴν ἀποικίαν\nἔχουσα, Φόρβας ἣν συνοικίσαι δακεῖ.\nἜπειτα Σηστὸς καὶ Μάδυτος, αἱ κείμεναι\nἐπὶ τοῦ στενωποῦ Λεσβίων δʼ οὗσαι κτίσεις.\nΕἶτ᾿ ἔστι Κριθώτη πόλις τε Πακτύη·\nλέγουσι καὶ ταύτας δὲ Μιλτιάδην κτίσαι.\nΜετὰ τὴν δὲ Χερρόνησον ἐν Προποντίδε\nΘρᾴκη παρήκει, καὶ Σαμίων ἐποικία\nΠέρινθός ἐστιν· ἐχομένως Σηλυμβρία,\nἣν οἱ Μεγαρεῖς κτίζουσι πρὶν Βυζαντίου·\nἑξῆς Μεγαρέων εὐτυχῶν Βυζάντιον.\nΜετὰ ταῦτα δʼ ἔσδʼ ὁ Πόντος, οὗ δὴ τὴν θέσιν\nὁ Καλλατιανὸς συγγράφων Δημήτριος\nἔοικεν ἐπιμελεστάτως πεπυσμένος.\nΚατὰ μέρος αὐτοῦ τοὺς τόπους διέξιμεν.\nΤοῦ Ποντικοῦ γὰρ στόματός ἐστι πλησίον\nΒυζαντίων χώρα Φιλία καλουμένη.\nΕἶτ᾿ αἰγιαλός τις Σαλμυδησσὸς λεγόμενος\nἐφ᾿ ἑπτακόσια στάδια τεναγώδης ἄγαν\nκαὶ δυσπρόσορμος ἀλίμενός τε παντελῶς\nπαρατέταται, ταῖς ναυσὶν ἐχθρότατος τόπος.\nΕἶτʼ εὐλίμενος ἄκρα συνάπτει Θυνιάς,\nτῆς Ἀστικῆς Θρᾴκης ὑπάρχουσʼ ἐσχάτη,\nμεθʼ ἣν πόλις ἐστὶ σύνορος Ἁπολλωνία.\nταύτην δὲ πρότερον ἔτεσι πεντήκοντά που\nκτίζουσι τῆς Κύρου βασιλείας τὴν πόλιν\nεἰς τοὺς τόπους ἐλθόντες οἱ Μιλήσιοι·\nπλείστας ἀποικίας γὰρ ἐξ Ἰωνίας\nἔστειλαν εἰς τὸν Πόντον, ὃν πρὶν ἄξενον\nδιὰ τὰς ἐπιθέσεις λεγόμενον τῶν βαρβάρων\nπροσηγορίας ἐποίησαν εὐξείνου τυχεῖν.\nΠερὶ τὴν ὑπώρειαν δὲ τοῦ καλουμένου\nΑἵμου πόλις ἐστὶ λεγομένη Μεσημβρία,\nτῇ Θρᾳκίᾳ Γετικῇ τε συνορίζουσα γῇ·\nΚαλχηδόνιοι ταύτην δὲ Μεγαρεῖς τʼ ᾤκισαν,\nἵτʼ ἐπὶ Σκύθας Δαρεῖος ἐστρατεύετο.\nΑἷμος μέγιστον δʼ ἔστιν ὑπὲρ αὐτὴν ὄρος,\nτῷ Κίλικι Ταύρῳ τὸ μέγεθος προσεμφερής\nτῇ τε κατὰ μῆκος τῶν τόπων παρεκτάσει\nἀπὸ γὰρ Κροβύζων τῶν τε Ποντικῶν ὅρων\nἄχρι τῶν Ἀδριατικῶν διεκβάλλει τόπων.\nὈδησσὸς, ἣν Μιλήσιοι\nκτίζουσιν, Ἀστυάγης ὅτ᾿ ἦρχε Μηδίας\nαὕτη Κροβύζους Θρᾶκας ἐν κύκλῳ δʼ ἔχει.\nΔιονυσόπολις δʼ, ἣ πρῶτον ὠνομάζετο\nΚρουνοὶ διὰ τὰς τῶν ἐγγὺς ὑδάτων ἐκρύσεις·\nΔιονυσιακοῦ δὲ προσπεσόντος ὕστερον\nἐκ τῆς θαλάττης τοῖς τόποις ἀγάλματος,\nΔιονυσόπολιν λέγουσι κληθῆναι πάλιν.\nἘν μεθορίοις δὲ τῆς Κροβύζων καὶ Συυθῶν\nχώρα μιγάδας Ἕλληνας οἰκητὰς ἔχει.\nΒιζώνη Τοῦτο δέ\nτὸ πολίχνιον φασίν τινες μὲν βαρβάρων,\nτινὲς δʼ ἄποικον γεγονέναι Μεσημβρίας.\nΚάλλατις,\nἀποικία τῶν Ἡρακλεωτῶν γενομένη\nκατὰ χρησμόν· ἔκτίσαν δὲ ταύτην, ἡνίκα\nτὴν Μακεδόνων ἀρχὴν Ἀμύντας παρέλαβεν.\nΤόμοι δʼ ἄποικοι γενόμενοι Μιλησίων,\nὑπὸ Σκυθῶν κύκλῳ δὲ περιοικούμενοι.\nΠόλις\nἼστρος ἀπὸ τοῦ ποταμοῦ λαβοῦσα τοὔνομα.\nΤαύτην τὴν πόλιν\nΜιλήσιοι κτίζουσιν, ἡνίκα Σωθῶν\nεἰς τὴν Ἀπίαν στράτευμα διέβη βαρβάρων\nτὸ Κιμμερίους διῶκον ἐκ τοῦ Βοσπόρου.\nἼστρος ὁ ποταμός\nκατέρχετʼ ἀπὸ τῶν ἑσπερίων οὗτος τόπων\nτὴν ἐκβολὴν πέντε στόμασι ποιούμενος·\nκαὶ δυσὶ δὲ ῥεῖ σχιζόμενος εἰς τὸν Ἀδρίαν.\nἈμέλει δὲ μέχρι τῆς Κελτικῆς γινώσκεται.\nκαὶ τῷ θέρει τὸν πάντα διαμένων χρόνον·\nχειμῶνι μὲν γὰρ αὔξεται πληρούμενος\nτοῖς γινομένοις ὄμβροισιν, ἐν δὲ τῷ θέρει\nἀπὸ τῆς χιόνος, ὥς φασι, τὰς ἐπιρρύσεις\nτῶν τηκομένων τε λαμβάνων ἀεὶ πάγων,\nτὸ ῥεῖθρον ἐξίησιν ὡσαύτως ἴσον.\nἜχει δὲ καὶ νήσους ἐν αὑτῷ κειμένας\nπολλάς τε καὶ μεγάλας μεγέθεσιν, ὡς λόγος,\nὧν ἡ μεταξὺ τῆς θαλάττης κειμένη\nκαὶ τῶν στομάτων οὐκ ἔστʼ ἐλάττον μὲν Ῥόδου,\nΠεύκη δὲ λέγεται διὰ τὸ πλῆθος ὧν ἔχει\nπευκῶν. ἐπʼ εὐθείας κατʼ αὐτὴν πελαγία\nἈχιλλέως ἡ νῆσός ἐστι κειμένη.\nἜχει δὲ πλῆθος χειρόηθες ὀρνέων\nθέαν ἱεροπρεπῆ τε τοῖς ἀφικνουμένοις.\nΟὐ δυνατὸν ἀπὸ ταύτης δʼ ἰδεῖν χώραν τινά\nκαίπερ ἀπεχούσης τῆς πέραν στάδια μόνον\nτετρακόσιʼ, ὡς δὴ συγγράφει Δημήτριος.\n(Οὑτοι δὲ Θρᾷκες Βαστάρναι τʼ ἐπήλυδες.)\nὉ ποταμός\nΤύρας βαθύς τʼ ὢν εὔβοτός τε ταῖς νομαῖς,\nτῶν ἰχθύων διάθεσιν ἐμπόροις ἔχων,\nταῖς ὁλκάσιν τε ναυσὶν ἀνάπλουν ἀσφαλῆ.\nὉλμώνυμος δὲ τῷ ποταμῷ κεῖται πόλις\nΤύρας, ἄποικος γενομένη Μιλησίων.\nἘπὶ ταῖς δὲ καθʼ Ὕπανίν τε καὶ Βορυσθένην\nποταμῶν διπλαῖσι συμβολαῖς ἔστιν πόλισ\nκτισθεῖσα, πρότερον Ὀλβία καλουμένη,\nμετἀ ταῦθ' ὑφ' Ἑλλήνων πάλιν Βορυσθένης\nκληθεῖσα. ταύτην τὴν πόλιν Μιλήσιοι\nκτίζουσι κατὰ τὴν Μηδικὴν ἐπαρχίαν.\nδιακοσίων σταδίων δὲ καὶ δὶς εἴκοσιν\nἀπὸ τῆς θαλάττης τὸν ἀνάπλουν Βορυσθένει\nἔχει ποταμῷ.\nΟὗτος δὲ πάντων ἐστὶ χρειωδέστατος,\nκήτη μεγάλα καὶ πολλὰ καὶ καρποὺς φέρων\nτοὺς φυομένους νομάς τε τοῖς βοσκήμασιν.\nῬεῖν δʼ αὐτὸν ἐπὶ μὲν ἡμερῶν λέγουσι πλοῦν\nὡς τετταράκοντα πλωτὸν, εἰς δὲ τοὺς ἄνω\nτόπους ἄπλωτός ἐστι κοῦ περάσιμος·\nὑπὸ χιόνος γὰρ καὶ πάγων ἐξείργεται.\nἈχίλλειος ὅρόμος,\nὅπερ ἐστὶν ᾐὼν σφόδρα μακρά τε καὶ στενή\nἩ Ταυρικὴ δὲ χερρόνησος λιγομένη\nτούτοις συνάπτει, πόλιν ἔχουσʼ Ἑλληνίδα,\nἣν Ἡρακλεῶται Δήλιοί τʼ ἀπῴκισαν,\nτοῖς Ἡρακλεώταις γενομένου χρησμοῦ τινος\nτοῖς τὴν Ἀσίαν οἰκοῦσιν ἐντὸς Κυανέων\nἅμα Δηλίοισι χερρόνησον οἰκίσαι.\nΤοῦτον εἰς τόπον τινές\nτῆς Ταυρικῆς λέγουσιν ἀφικέσθαι ποτέ\nκλαπεῖσαν Ἰφιγένειαν ἐκ τῆς Αὐλίδος\nΕἰσὶν δὲ τοῖς ὄχλοισιν οἱ Ταῦροι συχνοί,\nβίον δʼ ἐνόρειον νομάδα τʼ ἐζηλωκότες\nτὴν δʼ ὠμότητα βάρβαροί τε καὶ φονεῖς,\nἱλασκόμενοι τὰ θεῖα τοῖς ἀσεβήμασιν.\nἜπειτ᾿ ἐπʼ αὐτοῦ τοῦ στόματος Μαιώτιδος\nλίμνης τὸ Παντικάπαιόν ἐστιν ἔσχατον,\nτοῦ Βοσπόρου βασίλειον ὠνομασμένον\nἌνωθε τούτων ἡ Σωθὶς γῆ βάρβαρος\nπρὸς τὴν ἀοίκητον συνορίζουσʼ ἐστὶ γῆν\nκαὶ πᾶσι τοῖς Ἕλλησιν ἀγνοουμένην.\nΠρώτους δὲ παρὰ τὸν Ἵστρον εἶναι Καρπίδας\nεἴρηκεν Ἔφορος, εἶλτεν Ἀροτῆρας πρόσω\nΝευρούς τε μέχρι γῆς πάλιν ἐρῄμου διὰ πάγον,\nπρὸς ἀνατολὰς δʼ ἐκβάντι τὸν Βορυσθένην\nτὴν λεγομένην Ὕλαιαν οἰκοῦντας Σκύθας\nεἶναι, Γεωργοὺς δʼ ἐχομένους τούτων ἄνω,\nἔπειτα πάλιν ἔρημον ἐπὶ πολὺν τόπον,\nὑπὲρ δὲ ταύτην Ἀνδροφάγων Σκυθῶν ἔθνος,\nἐπέκεινα δʼ εἶναι πάλιν ἔρημον ἐχομένην.\nΤὸν Παντικάπην διαβάντι Λιμναίων ἔθνος\nἕτερά τε πλείονʼ οὐ διωνομασμένα,\nΝομαδικὰ δʼ ἐπικαλούμεν᾿ , εὐσεβῆ πάνυ,\nὧν οὐδὶ εἷς ἔμψυχον ἀδικήσαι ποτʼ ἄν\nοἰκοφόρα δʼ, ὡς εἴρηκε, καὶ σιτούμενα\nγάλακτι ταῖς Σκυθικαῖσί θ᾿ ἱππομολγίαις·\nζῶσιν δὲ τήν τε κτῆσιν ἀναδεδειχότες\nκοινήν ἀπάντων τήν θʼ ὅλην συνουσίαν.\nΚαὶ τὸν σοφὸν δʼ Ἀνάχαρσιν ἐκ τῶν Νομαδικῶν\nφησὶν γενέσθαι τῶν σφόδῤ εὐσεβεστάτων.\nΚαὶ κατοικῆσαί τινας\nεἰς τὴν Ἀσίαν ἐλθόντας, οὓς δὴ καὶ Σάκας\nκαλοῦσιν· εὐσημότατον εἶναί φησι δέ\nτὸ Σαυροματῶν καὶ τῶν Γελωνῶν καὶ τρίτον\nτὸ τῶν Ἀγαθύρσων ἐπικαλούμενον γένος\nἈπὸ τῶν δὲ Μαιωτῶν λαβοῦσα τοὔνομα\nΜαιῶτις ἑξῆς ἐστὶ λίμνη κειμένη,\nεἰς ἣν ὁ Τάναῖς\nἀπὸ τοῦ ποταμοῦ λαβὼν τὸ ῥεῦμʼ Ἀράξεως\nἐπιμίσγεθ᾿ , ὡς Ἑκαταῖς εἶφ᾿ οὑρετριεύς,\nὡς δʼ Ἔφορος ἱστόρηκεν, ἐκ λίμνης τινός,\nἧς τὸ πέρας ἔστʼ ἄφραστον. Ἐξίησι δέ\nδίστομον ἔχων τὸ ῥεῖθρον εἰς τὴν λεγομένην\nΜαιῶτιν εἰς τὸν Κιμμερικόν τε Βόσπορον.\nΤὴν Τάναῖν, ὅστις ἐστὶ τῆς Ἀσίας ὅρος,\nτέμνων γε τὴν ἤπειρον ἑκατέραν δίχα,\nπρῶτοι νέμονται Σαρμάται, δισχίλια\nστάδιʼ ἐπέχοντες.\nΕἶτα μετὰ τούτους ἐστὶ Μαιωτῶν γένος\nἸαζαματῶν λεγόμενον, ὡς Δημήτριος\nὁ συγγραφεὺς εἴρηκεν, ὡς δʼ Ἔφορος λέγει\nΣαυροματῶν λέγεται ἔθνος.\nΤούτοις ἐπιμεμίχθαι δὲ τὰς Ἀμαζόνας\nτοῖς Σαυρομάταις λέγουσιν ἐλθούσας ποτέ\nἀπὸ τῆς περὶ Θερμώδοντα γενομένης μάχης.\nἐφ᾿ οἷς ἐπεκλήθησαν Γυναικοκρατούμενοι.\nΕἶτ᾿ ἔστιν Ἑρμώνασσα Φαναγόρειά τε,\nἣν Τηΐους λέγουσιν οἰκίσαι ποτέ,\nκαὶ Σινδικὸς λιμὴν, ἔχων οἰκήτορας\nἝλληνας ἀπὸ τῶν ἐγγὺς ἥκοντας τόπων.\nΤαύτας περιέχει τὰς πόλεις διακειμένας\nνῆσος, κατὰ τὴν Μαιῶτιν ἄχρι τοῦ Βοσπόρου\nχώραν ἀπολαμβάνουσα πολλὴν πεδιάδα,\nἥτις τὰ μὲν τοῖς ἕλεσι καὶ τοῖς ποταμίοις\nἀδιάβατος τοῖς τενάγεσίν τʼ ἐν τῷ πέραν,\nἃ δὲ τῇ θαλάττῃ τῇ τε λίμνῃ γίνεται.\nΤὸ δὲ στόμʼ ἐκπλέοντι Κιμμερὶς πόλις,\nἀπὸ Κιμμερίων μὲν βαρβάρων κεκλημένη,\nκτίσις τυράννων δʼ οὖσα τῶν ἐν Βοσπόρῳ,\nΚῆπός τʼ ἀποικισθεῖσα διὰ Μιλησίων.\nΜοσύνοικοι\nἔθεσι νόμοις ἔργοις τε βαρβαρώτατοι·\nφασὶν γὰρ ἐν ξυλίνοισιν ὑψηλοῖς τʼ ἄγαν\nπύργοις ἐνοικεῖν πάντας, ἔν φανερῷ δʼ ἀεὶ\nἕκαστα πράττειν, τὸν δʼ ἑαυτῶν βασιλέα\nδεδεμένον ἐν πύργῳ τε συγκεκλεισμένον\nτηρεῖν ἐπιμελῶς, τὴν ἀνωτάτω στέγην\nἔχοντα, τοῖς φρουροῦσι δʼ αὐτὸν ἐπιμελές\nεἶναι, νομίμως ἵνα πάντα προστάττῃ ποιεῖν·\nεἰ δὲ παραβαίη, κόλασιν αὐτοῦ λαμβάνειν\nφασὶν μεγίστην, μὴ διδόντας τὴν τροφήν.\nΚερασοῦς Σλνωπέων ἄποικος\nκαθʼ ἣν ἔρημος κειμένη\nπαρήκει νῆσος Ἄρεως λεγομένη.\nΤιβαρηνοὶ ᾤκουν ἔθνος ὁμοχώριον,\nγελᾶν πάνυ σπεύδοντες ἐκ παντὸς τρόπου,\nεὐδαιμονίαν ταύτην μεγίστην κεκρικότες.\nἈμισὸς ἐν τῇ Λευκοσύρων γῇ κειμένη\nΦωκαέων ἀποικία,\nτέτταρσι πρότερον ἔτεσιν οἰκισθεῖσα γάρ\nτῆς Ἡρακλείας ἔλαβʼ Ἰωνικὴν κτίσιν.\nΚατὰ τὴν πόλιν ταύτην δὲ τῆς Ἀσίας σχεδόν\nστενότατος αὐχήν ἐστιν εἰς τὸν Ἰσσικόν\nκόλπον διήκων τήν τʼ Ἀλεξανδρούπολιν,\nτῶ Μακεδόνι κτισθεῖσαν· ἡμερῶν δʼ ὁδόν\nεἰς τὴν Κιλικίαν ἑπτὰ τῶν πασῶν ἔχει·\nτὸ τῆς Ἀσίας λέγεται γὰρ ἰσθμωδέστατον\nεἰς τὸν περὶ αὐτὸν ὄντα συνάγεσθαι μυχόν.\nὉ δ᾿ Ἡρόδοτος ἔοικεν ἀγνοεῖν, λέγων\nἐκ τῆς Κιλικίας ἀνδρί γʼ εὐζώνῳ\nμολεῖν\nπένθʼ ἡμερῶν εἰς Πόντον εἶναι τὴν\nὁδόν.\nἜθνη δʼ ἔχει τὰ πάντα\nπεντεκαίδεκα\nἡ χερρόνησος, ὧν τρία μὲν Ἑλληνικά,\nΑἰολικὸν εἶτʼ Ἰωνικὸν καὶ Δωρικόν,\nτὰ λοιπὰ τῶν μιγάδων δὲ χωρὶς βάρβαρα.\nΚίλικες μὲν οὖν Λύκιοί τε πρὸς τούτοις ἅμα\nΚᾶρες Μαριανδυνοί τε παραθαλάττιοι.\nοἰκοῦσι Παφλαγόνες τε καὶ Παμφύλιοι·\nΧάλυβες δὲ τὴν μεσόγειον οἵ τε πλησίον\nΚαππάδοκες οἵ τε νεμόμενοι τὴν Πισιδικήν\nΛυδοί τε καὶ πρὸς τοῖσδε Μυσοὶ καὶ Φρύγες.\nΕἶτεν Σινώπη πόλις ἐπώνυμος μιᾶς\nἈμαζόνων, ὧν πλησίον τὸ χωρίον,\nἥν ποτε μὲν ᾤκουν εὐγενεῖς ὄντες Σύροι,\nμετὰ ταῦτα δ᾿ , ὡς λέγουσιν, Ἑλλήνων ὅσοι\nἐπʼ Ἀμαζόνας διέβησαν, Αὐτόλυκός τε καί\nσὺν Δηῖλέοντι Φλόγιος, ὄντες Θετταλοί,\nἔπειτα δʼ Ἁβρώνδας γένει Μιλήσιος·\nὑπὸ Κιμμερίων οὗτος δʼ ἀναιρεῖσθαι δοκεῖ·\nμετὰ Κιμμερίους Κῷος, πάλιν δὲ Κρητίνης,\nοἱ γενόμενοι φυγάδες ὅρῶν Μιλησίων·\nοὗτοι συνοικίζουσι δʼ αὐτήν, ἡνίκα\nὁ Κιμμερίων κατέδραμε τὴν Ἀσίαν στρατός.\nΚαταντικρὺ δὲ Καράμβεως ἐν τῇ πέραν\nκεῖται μέγιστον\nἀπότομον εἰς θάλατταν ὑψηλόν τʼ ὄρος,\nΚριοῦ μέτωπον λεγόμενον,\nνυχθήμερον πλοῦν ἀπέχον ἐκ Καράμβεως.\nὯν δὴ τόπων λέγουσιν ἄρξαι Φινέα,\nτὸν τοῦ Τυρίου Φοίνικος, ὕστέροισι δέ\nχρόνοις κατελθεῖν ἐεξ Ἰωνίας στόλον\nΜιλησίων κτίσαι τε ταύτας τὰς πόλεις,\nἃς εἰς Ἄμαστριν ὕστερον συνήγαγεν\nἐπὶ τεῶν τόπων κτίσασʼ ὁμώνυμον πόλιν\nἌμαστρις, Ὀξυάθρου μὲν ἱστορουμένη\nθυγάτηρ ὑπάρχειν, ὡς λόγος, τοῦ Περσικοῦ,\nτοῦ δ᾿ Ἡρακλείας γενομένη Διονυσίου\nγυνὴ τυράννου.\nΠαρθένιος Οὗιος ὁ ποταμός\nπλωτὸς καταφέρων ῥεῖθρον ἡσυχώτατον.\nἘν δʼ αὐτῷ λόγος\nἈρτέμιδος εἶναι λουτρὸν ἐπιφανέστατον.\nΕἶτ᾿ ἔστιν Ἡράκλεια, Βοιωτῶν κτίσις\nκαὶ Μεγαρέων· ἐντὸς δὲ ταύτην Κυανέων\nκτίζουσιν ὁρμηθέντες ἀπὸ τῆς Ἑλλάδος,\nκαθʼ οὓς χρόνους ἐκράτησε Κῦρος Μηδίας.\nΣαγγάριος Οὖτος ὁ ποταμός\nἐκ τῆς ὑπὲρ Θυνῶν τε καὶ Φρυγῶν χθονός\nφερόμενος ἐξίησι διὰ τῆς Θυνίδος.\nὝπιος· ἐφʼ αὑτῷ δʼ ἔχει\nμεσηγὺ τὴν Προυσιάδα λεγομένην πόλιν.\n"};
