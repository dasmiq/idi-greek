var sequence = {"name":"Dionysius Periegetes. Orbis Descriptio","data":"Ἀρχόμενος γαῖάν τε καὶ εὐρέα πόντον ἀείδειν\nκαὶ ποταμοὺς πόλιάς τε καὶ ἀνδρῶν ἄκριτα φῦλα,\nμνήσομαι Ὠκεανοῖο βαθυρρόου· ἐν γὰρ ἐκείνῳ\nπᾶσα χθὼν, ἅτε νῆσος ἀπείριτος, ἐστεφάνωται,\nοὐ μὲν πᾶσα διαπρὸ περίδρομος, ἀλλὰ διαμφὶς\nὀξυτέρη βεβαυῖα πρὸς ἠελίοιο κελεύθους,\nσφενδόνῃ εἰοικυῖα· μίαν δέ ἑ καίπερ ἐοῦσαν\nἄνθρωποι τρισσῇσιν ἐπ’ ἠπείροισι δάσαντο·\nπρώτην μέν Λιβύην, μετὰ δʼ Εὐρώπην Ἀσίην τε.\nἈλλʼ ἤτοι Λιβύη μὲν ἀπʼ Εὐρώπης ἔχει οὖρον\nλοξὸν ἐπὶ γραμμῆσι, Γάδειρά τε καὶ στόμα Νείλου,\nἔνθα βορειότατος πέλεται μυχὸς Λλγύλπτοιο\nκαὶ τέμενος περίπυστον Ἀμυκλαίοιο Κανώβου\nΕὐρώπην δʼ Ἀσίης Τάναϊς διὰ μέσσον ὁρίζει,\nὅς ῥά θʼ ἑλισσόμενος γαίης διὰ Σαυροματάων\nσύρεται ἐς Σκυθίην τε καὶ ἐς Μαιώτιδα λίμνην,\nπρὸς βορέην· νότιον δὲ μεσούριον Ἑλλήσποντος·\nσῆμα δ ὑπερτέταται νοτιώτερον ἐς στόμα Νείλου·\nἌλλοι δʼ ἠπείροισι διὰ χθόνα νοσφίζουσιν.\nἸσθμὸς ἄνω τέταταί τις ὑπέρτατος Ἀσίδος αἴης,\nΚασπίης τε μεσηγὺ καὶ Εὐξείνοιο Οκλάσσης·\nκεῖνον δ᾿ Εὐρώπης Ἀσίης θ΄ ὅρον ηὐδάξαντο·\nἄλλος δʼ αὖ μακρὸς καὶ ἀθέσφατος ἐς νότον ἕρπει,\nἈραβίου κόλποιο καὶ Αἰγύπτοιο μεσηγὺ,\nὅς ῥά τε νοσφίζει Λιβύην Ἀσιήτιδος αἴης.\nΤοῖα μὲν ἀμφʼ οὔροισι βροτοὶ διεφημίξαντο·\nπάντη δʼ ἀκαμάτου φέρεται ῥόος Ὠκεανοῖο,\nεἷς μὲν ἐὼν, πολλῇσι δʼ ἐπωνυμίῃσιν ἀρηρώς·\nἤτοι ὁ μὲν Λοκροῖο παρʼ ἐσχατιὴν ζεφύροιο\nἌτλας ἑσπέριος κικλήσκεται, αὐτὰρ ὕπερθεν\nπρὸς βορέην, ἵνα παῖδες ἀρειμανέων Ἀριμασπῶν,\nπόντον μιν καλέουσι πεπηγότα τε Κρόνιόν τε·\nἄλλοι δʼ αὖ καὶ νεκρὸν ἐφήμισαν εἵνεκ’ ἀφαυροῦ\nἠελίου· βράδιον γὰρ ὑπεὶρ ἔλα τήνδε φαείνει,\nαἰεὶ δὲ σκιερῇσι παχύνεται ἐν νεφέλῃσιν·\nαὐτὰρ ὅθι πρώτιστα φαείνεται ἀνθρώποισιν,\nἠῷον καλέουσι καὶ Ἰνδικὸν οἶδμα θαλάσσης·\nἄγχι δʼ Ἐρυθραῖόν τε καὶ Αἰθόπιον καλέουσιν\nπρὸς νότον· ἔνθα δὲ πολλὸς ἀοικήτου χθονὸς αὐλὼν\nἐκτέταται, μαλεροῖσι κεκαυμένος ἠελίοισιν.\nΟὕτως Ὠκεανὸς περιδέδρομε γαῖαν ἅπασαν,\nτοῖος ἐὼν καὶ τοῖα μετʼ ἀνδράσιν οὐνόμαθʼ ἕλκων.\nΚόλπους δἔνθακαὶ ἔνθʼ ἀπερεύγεται,εῖς ἅλα βάλλων\nἔνδοθι· τυτθοὺς μὲν πλέονας, πίσυρας δὲ μεγίστους·\nἤτοι μὲν πρώτιστον, ὅς ἑσπερίην ἅλα τίκτει,\nσυρόμενος Λιβύηθεν ἔσω Παμφυλίδος αἴης·\nδεύτερον αὖτ· ὀλίγον μὲν, ἀτὰρ προφερέστατον ἄλλων,\nἀποκιδνάμενος Κρονίης ἁλὸς ἐκ βορέαο\nὅς τ Κασπίη αἰπὺ ῥέεθρον ἐπιπροΐησι θαλάσσῃ,\nἥντε καὶ Ὑρκανίην ἕτεροι διεφημίξαντο.\nΤῶν δʼ ἄλλων, οἵτ’ εἰσὶν ἀπαὶ νοτίης ἁλὸς ἄμφω,\nεἶςμὲν ἀνώτερόςἐστι,τὸ Περσικὸν οἶδμαπροχεύων,\nἀντία Κασπίης τετραμμένος ἀμφιτρίτης·\nἄλλος δʼ Ἀράβιος κυμαίνεται ἔνδοθι κόλπος,\nΕὐξείνου πόντου νοτιώτερον ὁλκὸν ἑλίσσων.\nΤόσσοι μὲν κόλποι βαθυκύμονος Ὠκεανοῖο\nοἱ μείζους· ἄλλοι δέ τ᾿ ἀπειρέσιοι γεγάασιν·\nνῦν δʼ ἁλὸς ἑσπερίης ἐρέω πόρον, ἥτʼ ἐπὶ πάσας\nἠπείρους λοξοῖσιν ἐπιστρέφεται πελάγεσσιν,\nἄλλοτε μὲν νήσοισι περίδρομος, ἄλλοτε δʼ οὖτε\nἢ ὀρέων ἢ πέζαν ὑποξύουσα πολήων.\nὙμεῖς δ᾿ , Μοῦσαι, σκολιὰς ἐνέποιτε κελεύθους,\nἀρξάμεναι στοιχηδὸν ἀφʼ ἑσπέρου Ὠκεανοῖο·\nἔνθα τε καὶ στῆλαι περὶ τέρμασιν Ἡρακλῆος\nἑστᾶσιν, μέγα θαῦμα, παρʼ ἐσχατόωντα Γάδειρα,\nμακρὸν ὑπὸ πρηῶνα πολυσπερέων Ἀτλάντων,\nἦχί τε καὶ χάλκειος ἐς οὐρανὸν ἔδραμε κίων,\nἠλίβατος, πυκινοῖσι καλυπτόμενος νεφέεσσιν.\nΠόντος μὲν πρώτιστος Ἰβηρικὸς ἀρχομένοισιν\nἐγκέχυται, ὅσπερ τε καὶ Εὐρώπης πέλει ἀρχὴ\nκαὶ Λιβύης· μέσσος γὰρ ἐλίσσεται ἀμφοτεράων.\nΣτῆλαι δʼ ἔνθα καὶ ἔνθα παρὰ πλευρῇσι κέονται,\nἡ μὲν ἐπʼ Εὐρώπην, ἡ δʼ ἐς Λιβύην δρόωσα.\nΤὸν δέ μετεκδέχεται Γαλάτης ῥόος, ἔνθα τε γαῖα\nΜασσαλίη τετάνυσται, ἐπίστροφον ὅρμον ἔχουσα.\nἙξείης δʼ ἐπὶ τοῖσι Λιγυστιὰς ἕλκεται ἄλμη,\nἐνθʼ Ἰταλῶν υἱῆες ἐπʼ ἠπείροιο νέμονται,\nἐκ Διὸς Αὐσονιῆες, ἀεὶ μέγα κοιρανέοντες,\nἀρξάμενοι βορέηθεν ἔσω Λευκὴν ἐπὶ πέτρην,\nἥ ῥά τε καὶ Σικελῆς ἐπὶ πορθμίδος ἐρρίζωται·\nἑξείης δʼ ἐπὶ Κύρνον ἐρεύγεται ἁλμυρὸν ὕδωρ.\nΤῇ δʼ ἔπι Σαρδόνιος μορμύρεται ἔνδοθι πόντος·\nτὸν δὲ μέτʼ ὠρύεται Τυρσηνίδος οἶδμα θαλάσσης\nπρὸς νότον· αὐτὰρ ἔπειτα πρὸς αὐγὰς ἠελίοιο\nκυρτὸς ἐπιστρέφεται Σικελὸς ῥόος· αὐτὰρ ἔνερθεν\nἐγκέχυται καὶ μέχρι πολυκλύστοιο Παχύνου\nκαὶ Κρήσσης ἄκρης(ἥτʼ εἰς ἅλα πουλὺ νένευκε,\nπάρ θʼ ἱερὴν Γόρτυνα καὶ ἠπειρώτιδα Φαιστόν,\nπροπρηνὴς, Κριοῖο παραυγάζουσα κάρηνον·.\nτοὔνεκα καὶ Κριοῦ μιν ἐφημίξαντο μέτωπον)·\nναὶ μὴν καὶ τετάνυσιαι Ἰηπυγίην ἐπὶ γαῖαν.\nΚεῖθεν δʼ εὐρυνθεῖσα τιταίνεται Ἀδριὰς ἅλμη\nπρὸς βορέην, αὖθις δὲ πρὸς ἐσπέριον μυχὸν ἕρπει,\nἥντε καὶ Ἰονίην περιναιέται ηὐδάξαντο.\nΔισσὰς δʼ ἠπείρους ἐπερεύγεται· ἐς μέν ἰόντι\nδεξιτερὴν κατὰ χεῖρα φαείνεται Ἰλλυρὶς αἶα,\nΔαλματίη δʼ ἐφύπερθεν, ἐνυαλίων πέδον ἀνδρῶν·\nσκαιῆ δʼ Αὐσονίων παραπέπταται ἄσπετος ἰσθμός,\nπουλυτενὴς, τρισσῇσι περίδρομος ἀμφιτρίτῃς,\nΤυρσηνῇ Σικελῇ τε καὶ Ἀδριάδι πληθούσῃ·\nἡ μία δʼ εἰς ἄνεμον τεκμαίρεται ὁλκὸν ἑκάστη,\nΤυρσηνὴ ζέφυρον, Σικελὴ νότον, Ἀδριὰς εὖρον.\nΑὐτὰρ ὑπὲρ Σικελῆς χθονὸς ἕλκεται οἶδμα κορύσσων\nΛιβύης,νοτίην περὶ Σύρτιν ἑλίσσων\nτὴν ἑτέρην, ἥνπερ τε καὶ εὐρυτέρην ἐνέπουσιν·\nἄλλη δ᾿, τις ἀφαυρὸν ἔχει πόρον, ἔνδον ἐοῦσα,\nτηλόθεν ἐρχομένην δέχεται πλημμύριδα πόντου.\nὫς οἱ μὲν βοόωσιν ἑλισσόμενοι δύο κόλποι·\nἐκ δὲ ῥόων Σικελῶν Κρήτης ἀναπέπταται οἶδμα\nμακρὸν ἐπ’ ἀντολίην Σαλμωνίδος ἄχρι καρήνου,\nἣν Κρήτης ἐνέπουσιν ἑώϊον ἔμμεναι ἄκρην.\nΔοιαὶ δʼ ἑξείης προτέρω φρίσσουσι θάλασσαι,\nἸσμαρικοῦ πνοιῇσιν ἐλαυνόμεναι βορέαο,\nὀρθὸν φυσιόωντος, ἐπεὶ κατεναντία κεῖνται·\nναῦται δὲ πρώτην Φαρίην ἅλα κικλήσκουσιν,\nὕστατον ἐς πρηῶνα τιταινομένην Κασίοιο·\nΣιδονίην δʼ ἑτέρην, ὅθι τείνεται ἐς μυχὰ γαίῃς\nἸσσοῦ ἄχρι πτόλιος, Κιλίκων χώρην παραμείβων,\nἸσσικὸς ἑλκόμενος βορέην ἔπι κόλπος ἀπείρων,\nοὐ μὲν πολλὸν ἄνευθεν ἰσόδρομος· ἄγχι γὰρ ἤδη\nὕσπληγγι δνοφερῇ Κιλίκων ἀποπαύεται αἴης·\nτῆμος ἐπὶ ζέφυρον στρεπτὴν ἐπερεύγεται ἅλμην.\nὩς δὲ δράκων βλοσυρωπὸς ἑλίσσεται, ἀγκύλος ἕρπων,\nνωθὴς τῷ δ᾿ ὕποπᾶσα βαρύνεταιοὔρεος ἄκρη\nἐρχομένῳ· τὼς κεῖνος ἐλίσσεται εἰν ἁλὶ κόλπος,\nνήχυτος, ἔνθα καὶ ἔνθα βαρυνόμενος προχοῇσιν.\nΤοῦ μὲν ἐπὶ προχοῇ Παμφύλιοι ἀμφινέμονται,\nὅσσον ἐπιπροβέβηκε Χελιδονίων μυχὰ νήσων·\nσῆμα δʼ ἔχει ζεφύρου Παταρηίδα τηλόθεν ἄκρην.\nΦράζεο δʼ, ἐκ κείνου τετραμμένος αὖθις ἐπʼ ἄρκτους\nΑἰγαίου πόντοιο πλατὺν πόρον, ἔνθα τε κῦμα\nῥησσόμενον νήσοισι περιβρέμεται Σποράδεσσιν·\nοὐ γάρ τις κείνῳ ἐναλίγκια κύματʼ ὀφέλλει,\nὑψόθι μορμύρων, ἕτερος πόρος ἀμφιτρίτης·\nοὖρον δʼ ἐς Τένεδον τεκμαίρεται ἐσχατόωσαν,\nἼμβρον ἔχων ἑτέρωθεν,ὅθεν στενὸς ἔρχεται αὐλών,\nσυρόμενος βορέηνδε Προποντίδος ἔνδοθι πάσης.\nΤῆς δʼ ὅπερ ἄσπετα φῦλα τιταίνεται Ἀσίδος αἴης\nπρὸς νότον· ἠπείρου γὰρ ἐπὶ πλατὺς ἔρχεται ἰσθμός.\nΤῇ δʼἔπι Θρηικίου στόμα Βοσπόρου, ὃν πάρος Ἰώ\nἭρης ἐννεσίῃσιν ἐνήξατο, πόρτις ἐοῦσα.\nΣτεινότατος δὴ κεῖνος ἀπάντων ἔπλετο πορθμὸς\nτῶν ἄλλων, οἵτʼ εἰσὶ πολυκλύστοιο θαλάσσης,\nΚυανέας ὅθι μῦθος ἀναιδέας εἰν ἁλὶ πέτρας\nπλαζομένας καναχηδὸν ἐπʼ ἀλλήλῃσι φέρεσθαι.\nἘκ δὲ τοῦ οἰγόμενος παραπέπταται ἀνδράσι Πόντος\nπολλὸς ἐὼν καὶ πολλὸν ἐπʼ ἀντολίης μυχὸν ἕρπων.\nΤοῦ δʼ ἤτοι λοξαὶ μέν ἐπιτροχάουσι κέλευθοι,\nαἰεὶ πρὸς βορέην τε καὶ ἀντολίην ἁρόωσαι·\nμέσσαι δʼ ἔνθα καὶ ἔνθα δύω ἀνέχουσι κολῶναι,\nἡ μὲν ὑπερνοτίη; τήν τε κλείουσι Κάραμβιν,\nἡ δὲ βορειοτέρη γαίης ὑπὲρ Εὐρωπείης,\nτήν ῥα περικτίονες Κριοῦ καλέουσι μέτωπον·\nαἵτʼ ἄμφω ξυνίασιν ἐναντίαι, οὐ μὲν ἐοῦσαι\nἐγγύθεν, ἀλλ ὅσον ὁλκὰς ἐπὶ τρίτον ἦμαρ ἀνύσσαι.\nἘκ τοῦ δʼ ἂν καὶ Πόντον ἴδοις διθάλασσον ἐόντα,\nτόρνῳ ἐειδόμενον περιηγέος ἅμματι τόξου·\nἀλλʼ εἴη νευρῆς σημήια δεξιὰ Πόντου,\nἰθὺ διαγραφθέντα, μόνη δέ τοί ἐστι Κάραμβις,\nγραμμῆς ἐκτὸς ἐοῦσα καὶ ἐς βορέην ὁρόωσα·\nσῆμα δʼ ἔχει κεράων σκαιὸς πόρος, ὅστ’ ἐπὶ δισσὴν\nεἱλεῖται στροφάλιγγα, βιοῦ κεράεσσιν ἐοικώς.\nΤοῦ καὶ πρὸς βορέην Μαιώτιδος ὕδατα λίμνης\nἐγκέχυται. Τῇ μέν τε πέρι Σκύθαι ἀμφινέμονται,\nἄνδρες ἀπειρέσιοι, καλέουσι δὲ μητέρα Πόντου·\nἐκ τῆς γὰρ Πόντοιο τὸ μυρίον ἕλκεται ὕδωρ\nὀρθὸν Κιμμερίου διὰ Βοσπόρου, ᾧ ἔνι πολλοὶ\nΚιμμέριοι ναίουσιν ὑπὸ ψυχρῷ ποδὶ Ταύρου.\nΤοίη μὲν μορφὴ κυαναυγέος ἀμφιτρίτης·\nνῦν δέ τοι ἠπείρου μυθήσομαι εἶδος ἁπάσης,\nὄρρα καὶ οὐκ ἐςιδών περ ἔχοις εὔφραστον ὀπωπήν·\nἐκ τοῦ δʼ ἂν γεραρός τε καὶ αἱδοιέστερος εἴης,\nἀνδρὶ παρʼ ἀγνώσσοντι πιφαυσκόμενος τὰ ἕκαστα.\nἬτοι μὲν Λιβύη τετανυσμένη ἐς νότον ἕρπει,\nἐς νότον ἀντολίην τε, τραπεζίῳ εἶδος ὁμοίη,\nἀρξαμένη πρώτιστα Γαδειρόθεν, ᾗχί περ ἄκρη\nἐζ μοχὸν ὀξονθεῖσα τιταίνεται Ὠκεανοῖο\nοὖρον δʼ Ἀραβίης τεκμαίρεται ἄγχι θαλάσσης\nεὐρύτερον· τόθι γαῖα κελαινῶν Αἰθιοπήων\nτῶν ἑτέρων, τῶν ἄγχι τιταίνεται οὖδας Ἐρεμβῶν·\nπαρδαλέῃ δέ μιν ἄνδρες ἐπικλείουσιν ὁμοίην·\nἦ γὰρ διψηρή τε καὶ αὐχμήεσσα τέτυκται,\nτῇ καὶ τῇ κυανῇσι κατάστικτος φολίδεσσιν·\nἀλλʼ ἤτοι πυμάτην μὲν ἐπὶ γλωχῖνα νέμονται φῦλα,\nἀγχοῦ στηλάων Μαυρουσίδος ἔθνεα γαίης.\nΤοῖσι δʼ ἔπι Νομάδων παραπέπταται ἄσπετα\nἔνθα Μασαισύλιοί τε καὶ ἀγρόνομοι Μασυλῆες\nβόσκονται σὺν παισὶν ἀνʼ ἤπειρόν τε καὶ ὕλην,\nμαιόμενοι βιότοιο κακήν καὶ ἀεικέα θήρην.\nΟὐ γὰρ γειομόροιο τομὴν ἐδάησαν ἀρότρου,\nκείνοις δʼ οὔποτε τερπνὸς ἀκούεται ὁλκὸς ἀμάξης,\nοὐδὲ βοῶν μυκηθμὸς ἐς αὔλιον ἐρχομενάων·\nἀλλʼ αὔτως, ἅτε θῆρες, ἀνὰ δρία βουκολέονται,\nνήιδες ἀσταχύων καὶ ἀπευθέες ἀμήτοιο.\nΤοῖς δʼ ἔπι Καρχηδὼν πολυήρατον ἀμπέχει ὅρμον,\nΚαρχηδὼν, Λιβύων μέν, ἀτὰρ πρότερον Φοινίκων,\nΚαρχηδὼν, ἣν μῦθος ὑπαὶ βοῒ μετρηθῆναι.\nἙξείης δʼ ἐπὶ Σύρτις ἀγάρροον ὁλκὸν ἑλίσσει\nβαιοτέρη· μετὰ τὴν δὲ πρὸς αὐγὰς ἕλκεται ἄλη,\nἄσπετος, εὐρυτέρησι βαρυνομένη προχοῇσιν·\nἔνθα, κορυσσομένης Τυρσηνίδος ἀμφιτρίτης,\nἄλλοτε μὲν πλημμυρὶς ἐγείρεται, ἄλλοτε δʼ αὖτε\nἄμπωτις ξηρῇσιν ἐπιτροχάει ψαμάθοισιν.\nΤάων δʼ ἀμφοτέρων μεσάτη πόλις ἐστηρικται,\nἥν ῥά τε κικλήσκουσι Νέην πόλιν· ἧς ὑπὲρ αἶαν\nΛωτοφάγοι ναίουσι, φιλόξεινοι γεγαῶτες\nἔνθα ποτʼ αἰολόμητις ἀλώμενος ἦλθεν Ὀδυσσύς.\nΚεῖνον δ᾿ αὖ περὶ χῶρον ἐρημωθέντα μέλαθρα\nἀνδρῶν ἀθρήσειας ἀποφθιμένων Νασαμώνων,\nοὓς Διὸς οὐκ ἀλέγοντας ἀπώλεσεν Αὐσονὶς αἰχμή.\nἈσβύσται δʼ ἰπὶ τοῖσι μεσήπειροι τελέθουσιν\nκαὶ τέμενος Λιβυκοῖο θεοῦ ψαμάθῳ ὑπὸ πολλῇ,\nΚυρήνη τʼ εὔιππος, Ἀμυκλαίων γένος ἀνδρῶν·\nἄγχι δὲ Μαρμαρίδαι προνενευκότες Αἰγύπτοιο,\nΓαίτουλοί τʼ ἐφύπερθε καὶ ἀγχίγυοι Νίγρητες.\nἙξείης δʼ ἐπὶ τοῖσι Φαρούσιοι, ὧν ὑπὲρ αἶαν\nναίουσιν Γαράμαντες ἀπείριτοι· ἐν δὲ μυχοῖσι\nβόσκοντʼ ἠπείροιο πανύστατοι Αἰθιοπῆες,\nαὐτῷ ἐπʼ Ὠκεανῷ, πυμάτης παρὰ τέμπεα Κέρνης.\nΤῶν πάρος αἰθαλέων Βλεμύων ἀνέχουσι κολῶναι,\nἔνθεν πιοτάτοιο κατέρχεται ὕδατα Νείλου,\nὃς δʼ ἤτοι, Λιβύηθεν ἐπ’ ἀντολίην πολὺς ἕρπων,\nΣῖρις ὑπʼ Αἰθιόπων κικλήσκεται· οἱ δὲ Συήνης\nἐνναίται στρεφθέντα μετ᾿ οὔνομα Νεῖλον ἔθεντο.\nΚεῖθεν δʼ ἐς βορέην τετανυσμένος ἄλλυδις ἄλλος,\nἑπτὰ διὰ στομάτων εἱλιγμένος εἰς ἅλα πίπτει,\nὕδασι πιαίνων λιπαρὸν πέδον Αἰγύπτοιο.\nΟὐ γάρ τις ποταμῶν ἐναλίγκιος ἔπλετο Νείλῳ,\nοὔτʼ ἰλὺν βαλέειν, οὔτε χθονὸς ὄλβον ἀέξειν·\nὅς ῥά τε καὶ Λιβύην ἀποτέμνεται Ἀσίδος αἴης,\nἐς λίβα μὲν Λιβύην, ἐς δʼ αὐγὰς Ἀσίδα γαῖαν.\nΤῷ πάρα ναιετάουσιν ἀριπρεπέων γένος ἀνδρῶν,\nοΐ πρῶτοι βιότοιο διεστήσαντο κελεύθους,\nπρῶτοι δʼ ἱμεροεντος ἐπειρήθησαν ἀρότρου,\nκαὶ σπόρον ἰθυτάτης ὑπὲρ αὔλακος ἁπλώσαντο,\nπρῶτοι δὲ γραμμῇσι πόλον διεμετρήσαντο,\nθυμῷ φρασσάμενοι λοξὸν δρόμον ἠελίοιο.\nΤῶν δέ κεν αὐδήσαιμι καὶ αὐτῆς πείρατα γαίης\nκαὶ μορφήν· οὐ μὲν γὰρ ὀλίζονος ἔμμορε τιμῆς·\nοὐδὲ μὲν οὐδʼ ὀλίγη μέγεθος πέλει, ἀλλά τις ἄλλων\nεὔβοτος εὐλείμων τε καὶ ἀγλαὰ πάντα φέρουσα.\nΣχῆμα μὲν οὖν τρισσῇσιν ἐπὶ πλευρῇσι βέβηκεν,\nεὐρὺ μὲν ἀμφʼ ἀκτὰς βορεήτιδας, ὀξὺ δʼ ἐπʼ ἠ\nἑλκόμενον καὶ μέχρι βαθυκρήμνοιο Συήνης,\nοὔρεσιν ἀμφοτέροισι περισκεπέεσσιν ἐρυμνόν,\nτῶν μέσα καλλιρόοιο κατέρχεται ὕδατα Νείλου.\nΚαὶ τὴν μὲν πολλοί τε καὶ ὄλβιοι ἄνδρες ἔχουσιν,\nἠμὲν ὅσοι Θήβην ἐρικυδέα ναιετάουσιν,\nΘήβην ὠγυγίην, ἑκατόμπυλον, ἔνθα γεγωνὼς\nΜέμνων ἀντέλλουσαν ἑὴν ἀσπάζεται Ἠῶ·\nὅσσοι θʼ ἑπτάπολιν μεσάτην ἤπειρον ἔχουσιν,\nἦδʼ ὅσσοι νοτερῇσιν ἐπʼ ἠιόνεσσι θαλάσσης\nπαραλίην ναίουσιν ἔσω Σερβωνίδος ἅλμης.\nΤῆς πρὸς μὲν ζεφύροιο Μακηδόνιον πτολίεθρον,\nἔνθα Σινωπίταο Διὸς μεγάλοιο μέλαθρον,\nχρυσῷ τιμήεντι κεκασμένον. Οὐκ ἂν ἐκείνου\nνηὸν ἐν ἀνθρώποισι θεώτερον ἄλλον ἴδηαι,\nοὐδὲ μὲν ἀφνειὴν ἑτέρην πόλιν, ᾗχί τε μακραί\nφαίνονται σκοπιαὶ Παλληνίδος Εἰδοθεείης.\nΤὴν δὲ μέτʼ ἀντολίηνδε παραὶ Κασιώτιδα πέτρην\nΠηλῆος πτολίεθρον ἐπώνυμον ἄνδρες ἔχουσιν\nἔξοχα ναυτιλίης δεδαημένοι. Οὐ μὲν ἐκεῖνοι\nἀνέρες ἐν Λιβύεσσιν ἀρίθμιοι ἦ γὰρ ἐς αὐγὰς\nἑπταπόρου Νείλοιο νενασμένον ἔλλαχον ἄστυ·\nἄλλοι δὲ πλεῖστοι τήνδε χθόνα ναιετάουσιν·\nοἱ μὲν ἐπʼ Ὠκεανῷ, οἱ δʼ ἠπείρους ἀνὰ μέσσας,\nοἱ δʼ ἀμφʼ εὐρείης Τριτωνίδος ὕδατα λίμνης.\nἥτε μέση Λιβύης ἀμφέλκεται εὐρέα κόλπον.\nΤοίη μὲν Λιβύης μορφὴ καὶ σχῆμα τέτυκται\nεἰ δὲ καὶ Εὐρώπης ἐθέλεις τύπον, οὔ τί σε κεύσω.\nΩὐτὸς μὲν Λιβύης ῥυσμὸς πέλει, ἀλλὰ μετʼ ἄρκτους\nἔστραπται, καὶ τοῖος ἐπʼ ἀντολίην πάλιν ἕρπει,\nοἷος καὶ νοτίης Λιβύης ἐπὶ τέρμα βέβηκεν·\nἄμφω δʼ ἶσον ἔχουσιν ἐπʼ Ἀσίδα νείατον ἴχνος,\nἡ μὲν πρὸς βορέην, ἡ δʼ ἐς νότον. Εἰ δέ κε θείης\nταύτας ἀμφοτέρας γαῖαν μίαν, ἦ κεν ἐπιπρὸ\nσχῆμα πέλοι κώνου πλευρῇς ἴσον ἀμφοτέρῃσιν,\nὀξὺ μὲν ἑσπέριον, πλατὺ δʼ ἀντολίην ὑπὸ μέσσην.\nΤοὔνεκά μοι, τοιοῦτον ἰδὼν πόρον ἀμφοτεράων\nἠπείρων, ῥέα τέρμα κιχήσεαι Εὐρωπείης.\nΤῆς ἤτοι πυμάτην μὲν ὑπὸ γλωχῖνα νέμονται\nἀγχοῦ στηλάων μεγαθύμων ἔθνος Ἰβήρων,\nμῆκος ἐπʼ ἠπείρου τετραμμένονγᾖχ βόρετίου\nὨκεανοῦ κέχυται ψυχρὸς ῥόος, ἔνθα Βρετανοὶ\nλευκά τε φῦλα νέμονται ἀρειμανέων Γερμανῶν,\nἙρκυνίου δρυμοῖο παραθρώσκοντες ὀρόγκους.\nἬπειρον κείνην ἰκέλην ἐνέπουσι βοείῃ.\nΤοῖς δ᾿ ἔπι Πυρηναῖον ὄρος καὶ δώματα Κελτῶν,\nἀγχόθι πηγάων καλλιρρόου Ἠριδανοῖο,\nοὖ ποτʼ ἐπὶ προχοῇσιν ἐρημαίην ἀνὰ νύκτα\nἩλιάδες κώκυσαν, ὀδυρόμεναι Φαέθοντα\nκεῖθι δὲ Κελτῶν παῖδες, ὑφήμενοι αἰγείροισι,\nδάκρυʼ ἀμέλγονται χρυσαυγέος ἠλέκτροιο.\nΤὸν δὲ μέθʼ ἑξείης Τυρσηνίδος ἤθεα γαίης·\nτῆς δὲ πρὸς ἀντολίην ἀναφαίνεται Ἄλπιος ἀρχή,\nτῆς διὰ μεσσατίης κατασύρεται ὕδατα Ῥήνου\nὑστάτιον ποτὶ χεῦμα βορειάδος ἀμφιτρίτης.\nῬήνῳ δʼ ἑξιίης ἐπιτέλλεται ἱερὸς Ἴστρος,\nἼστρος, ἐς ἀντολίην τετραμμένος ἄχρι θαλάσσης\nΕὐξείνου, τόθι πᾶσαν ἐρεύγεται ὕδατος ἄχνην,\nπενταπόροις προχοῇσιν ἑλισσόμενος περὶ Πεύκην.\nΤοῦ μέν πρὸς βορέην τετανυσμένα φῦλα κέχυνται\nπολλὰ μάλʼ ἑξείης Μαιώτιδος ἐς στόμα λίμνης.\nΓερμανοὶ Σαμάται τε Γέται θʼ ἅμα Βαστάρναι τε,\nΔακῶν τʼ ἄσπετος αἶα καὶ ἀλκήεντες Ἀλανοί,\nΤαῦροί θ᾿ , οἳ ναίουσιν Ἀχιλλῆος δρόμον αἰπύν,\nστεινὸν ὁμοῦ δολιχόν τε, καὶ αὐτῆς ἔς στόμα λίμνης.\nΤῶν δʼ ὕπερ ἐκτέταται πολυΐππων φῦλον Ἀγαυῶν·\nἔνθα Μελάγχλαινοί τε καὶ ἀνέρες Ἱππημολγοί,\nΝευροί θʼ Γππόποδές τε Γιλωνοί τ᾿ ἠδ᾿ Ἀγαθυρεὸις\nᾗχι Βορυσθένεος ποταμοῦ τετανυσμένον ὕδωρ\nμίσγεται Εὐξείνῳ, Κριοῦ προπάροιθε μετώπου,\nὀρθὸν ἐπὶ γραμμῇ κατεναντία Κυανεάων.\nΚεῖθι καὶ Ἀλδήσκοιο καὶ ὕδατα Παντικάπαο\nῬιπαίοις ἐν ὄρεσσι διάνδυχα μορμύρουσι.\nΤῶν δὲ παρὰ προχοῇσι πεπηγότος ἐγγύθι πόντου\nἡδυφαὴς ἤλεκτρος ἀέξεται, οἷά τις αὐγὴ\nμήνης ἀρχομένης· ἀδάμαντά τε παμφανόωντα\nἐγγύθεν ἀθρήσειας ὑπὸ ψυχροῖς Ἀγαθύρσοις.\nἼστρου μὲν τοσσοίδε βορειότεροι γεγάασιν·\nπρὸς δὲ νότον Γέρραι καὶ Νωρίκιʼ ἄστεʼ ἐρυμνά,\nΠαννόνιοι, Μυσοί τε, βορειότεροι Θρηίκων,\nαὐτοί τε Θρήικες, ἀπείρονα γαῖαν ἔχοντες,\nοἱ μὲν ἐπὶ προβολῇσι Προποντίδος ἀμφιτρίτης,\nοἱ δ᾿ ὑπὲρ Ἑλλήσποντον ἀγάρροον, οἱ δʼ ὑπὲρ αὐτῆς\nΑἰγαίης βαθὺ κῦμα πολυφλοίσβοιο θαλάσσης.\nἜνθα μελισσοβότοιο κατὰ σκοπιὰς Παλλήνης\nφύεται ἀστέριος καλὸς λίθος, οἷά τις ἀστὴρ\nμαρμαίρων, λύχνις τεπυρὸς φλογὶ πάμπαν ὁμοῖος.\nἼστρον μὲν ποταμὸν τόσσοι περιναιετάουσιν·\nφράζεο δʼ Εὐρώπης λοιπὸν πόρον, ὅστ’ ἐπὶ τρισσὴν\nἐκτέταται κρηπῖδα πρὸς ἠῶ, τὴν μὲν Ἰβήρων,\nτὴν δὲ Πανελλήνων, τὴν δʼ ἐσθλῶν Αὐσονιήων.\nἈλλʼ ἤτοι πυμάτη μὲν ἀγαυῶν ἐστιν Ἰβήρων,\nγείτων Ὠκεανοῖο πρὸς ἑσπέρου· ἐν δέ οἱ ἄκμη\nστηλάων Ἀλύβη κεῖται μία· τῆς δʼ ὑπένερθεν\nΤαρτησὸς χαρίεσσα, ῥυηφενέων πέδον ἀνδρῶν,\nΚεμψοί θ᾿ , οἳ ναίουσιν ὑπαὶ πόδα Πυρηναῖον.\nΜέσση δʼ ἀμφοτέρων παραπέπταται Αὐσονὶς αἶα,\nπουλυτενής· τὴν μέν τε μέσην ὄρος ἄνδυχα τέμνει\nὀρθὸν, ἅτʼ ἐκ στάθμης ἰθυμμένον· οὐκ ἂν ἐκεῖνο\nἴδρις μωμήσαιτο σοφῆς ὑποεργὸς Ἀθήνης·\nὅν ῥά τε κικλήσκουσιν Ἀπέννιον· ἐκ δὲ βορείης\nἌλπιος ἀρχόμενος Σικελὴν ἐπὶ πορθμίδα λήγει.\nΠολλὰ δέ οἱ φῦλʼ ἀμφί, τά τοι ῥέα πάντʼ ἀγορεύσω,\nἀρξάμενος πλευρῆς ζεφυρίτιδος ἐκ βορέαο·\nΤυρσηνοὶ μὲν πρῶτ᾿ ,ἐπὶ δέ σφισι φῦλα Πελασγῶν,\nοἳ ποτε Κυλλήνηθεν ἐφ’ ἑσπερίην ἅλα βάντες,\nαὐτόθι ναιήσαντο σὺν ἀνδράσι Τυρσηνοῖσιν.\nΤοῖς δʼ ἔπι μέρμερον ἔθνος ἀγαυῶν ἐστι Λατίνων,\nγαῖαν ναιετάοντες ἐπήρατον, ἧς διὰ μέσσης\nΘύμβρις ἑλισσόμενος καθαρὸν ῥόον εἰς ἅλα βάλλει,\nΘύμβρις ἐϋρρείτης, ποταμῶν βασιλεύτατος ἄλλων,\nΘύμβρις, ὃς ἱμερτὴν ἀποτέμνεται ἄνδυχα Ῥώμην,\nῬώμην τιμήεσσαν, ἐμῶν μέγαν οἶκον ἀνάκτων,\nμητέρα πασάων πολίων, ἀφνειὸν ἔδεθλον.\nΤῇ δʼ ἔπι Καμπανῶν λιπαρὸν πέδον, ᾗχι μέλαθρον\nἁγνῆς Παρθενόπης, σταχύων βεβριθὸς ἀμάλλαις,\nΠαρθενόπης, ἣν πόντος ἑοῖς ὑπεδέξατο κόλποις.\nΠρὸς δὲ νότον,μάλα πολλὸν ὑπὲρ Σειρηνίδαπέτρην,\nφαίνονται προχοαὶ Πευκεντίνου Σιλάροιο·\nἄγχι δὲ Λευκανοὶ καὶ Βρέντιοι ἄνδρες ἔασι,\nτοσσάτιον ναίοντες, ὅσον Λευκὴν ἐπὶ πέτρην.\nΚεῖθεν δʼ ἐς βορέην Ζεφύρου παραφαίνεται ἄκρη·\nτῇ δʼ ὕπο Λοκροὶ ἔασιν, ὅσοι προτέροις ἐτέεσσιν\nἦλθον ἐπʼ Αὐσονίην, σφετέρης μιχθέντες ἀνάσσῃς,\nτῶν καὶ νῦν γένος ἐστὶν ἐπὶ προχοῇσιν Ἄληκος.\nΤοὺς δὲ μέθʼ ἑξείης Μεταπόντιοι· ἐγγύθι δέ σφεων\nἱμερτὸν πτολίεθρον ἐϋστεφάνοιο Κρότωνος,\nναιόμενον χαρίεντος ἐπ’ Αἰσάρου προχοῇσιν,\nἔνθα κεν αἰπὺν ἴδοιο Λακινιάδος δόμον ἽΙρης.\nἜστι δέ τοι κἀκεῖθι, Διὸς μέγα χωσαμένοιο,\nδειλαίη Σύβαρις, ναέτας στενάχουσα πεσόντας,\nμηναμένους ὑπὲρ αἶσαν ἐπʼ Ἀλφειοῦ γεράεσσιν.\nΣαυνῖται δʼ ἐπὶ τοῖσι μέσην χθόνα ναιετάουσι\nκαὶ Μαρσῶν θοὰ φῦλα· Τάρας δʼἁλὸς ἐγγύθιναίει,\nἥν ποτʼ Ἀμυκλαίων ἐπολίσσατο καρτερὸς Ἄρης.\nἙξείης δʼ ἐπὶ τοῖσι Καλαβρίδος ἤθεα γαίης,\nφῦλά τ᾿ Ἰηπύγων τετανυσμένα μέσφ᾿ Ὑριοιο\nπαραλίης Ὑρίου, τόθι σύρεται Ἀδριὰς ἃλμη\nπόντον ἐς ἀγχίπορον Ἀκυλήιον· ἔνθα νένασται\nἄστυ Τεγεστραίων, μυχάτοις ἐπὶ πείρασι πόντου.\nΤόσσα μὲν Αὐσονίην περιβόσκεται ἔθνεα γαῖαν.\nΚεῖθεν δʼ εἰς αὐγὰς στρεπτὴν ἀπερεύγεται ἅλμην,\nθῖνας ὑποξύουσα Λιβυρνίδας, ἀμφί τʼ ἐρυμνὴν\nὙλλήων χθόνα πᾶσαν, ὅση παρακέκλιται ἰσθμῷ\nΒουλίνων τ' ἀκταῖς· ἐπὶ δ'ἄσπιτον ὁλκὸν γουσα,\nἸλλυρικὴν περὶ χέρσον ἐλίσσεται ἄχρι κολώνης,\nοὐρέων τʼ ἠλιβάτων, τὰ Κεραύνια κικλήσκουσιν.\nΚεῖνον δʼ ἂν περὶ κόλπον ἴδοις ἐρικυδέα τύμβον,\nτύμβον, ὃν Ἁρμονίης Κάδμοιό τε φῆμις ἐνίσπει\nκεῖθι γὰρ εἰς ὀφίων σκολιὸν δέμας ἠλλάξαντο,\nὁππότ ἀπʼ Ἰσμηνοῦ λιπαρὸν μετὰ γῆρας ἵκοντο.\nἜνθα σφιν τέρας ἄλλο θεοὶ θέσαν· ἀμφὶ γὰρ αἶαν\nκείνην ἀμφοτέρωθεν ἐρηρέδαται δύο πέτραι,\nαἵτ’ ἄμφω ξυνίασι δονεύμεναι, εὖτέ τις ἀρχὴλον\nγίγνεται ἐνναέτησι κυλινδομένοιο κακοῖο.\nΠρὸς δὲ νότον,μάλα πολλὸνὑπέρ Θρῄκην ἐρίβω·\nὩρικίην θʼ ὑπῖρ αΐαν, ἐρείδεται Ἑλλάδος ἀρχή,\nπολλὸν ἀνερχομένη, δισσῇ ζωσθεῖσα θαλάσσῃ,\nΑἰγαίῃ Σικελῇ τʼ ἄνεμον δέ τοι ἔλλαχʼ ἑκάστη,\nἑσπέρτον Σικελὴ, τόν τε ζέφυρον καλέουσιν,\nΑἰγαίη δʼ εὖρον. Πέλοπος δʼ ἐπὶ νῆσος ὀπηδεῖ,\nεἰδομένη πλατάνοιο μυουρίζοντι πετήλῳ.\nἌκρῳ μὲν γὰρ ἔοικεν ἐεργόμενος στενὸς Ἰσθμὸς\nπρὸς βορέην,καὶ ξυνὸν ἐφ’ Ἑλλάδος ἴχνος ἐρείδων·\nφύλλῳ δʼ ἤπειρος πολυδινήτῳ περίμετρος,\nκόλποις εἰναλίοις ἐστεμμένη ἔνθα καὶ ἔνθα.\nΤῆς μὲν πρὸς ζεφύροιο Τριφυλίδος ἤθεα γαίης,\nἔνθʼ ἐρατεινότατος ποταμῶν Ἀλφειὸς ὁδεύει,\nσχιζόμενος προχοῇσι Μεσηνίου Εὐρώταο,\nοἵτ’ ἄμφω Ἀσέηθεν ἀναβλύζουσι ῥέεθρα·\nἀλλʼ ὁ μὲν Ἠλείων, ὁ δʼ Ἀμυκλαίων χθόνα τέμνει.\nΚαδδὲ μέσην νῆσον κοίλην χθόνα ναιετάουσιν\nἈρκάδες Ἀπιδκνῆες ὑπὸ σκοπιὴν Ἐρυμάνθου,\nἔνθα Μέλας, ὅθι Κρᾶθις, ἵνα ῥέεὶ ὑγρὸς Ἰάων,\nἧχι καὶ ὠγύγιος μηκύνεται ὕδασι Λάδων.\nἈγχοῦ δʼ Ἀργείων ἄροσις καὶ γαῖα Λακώνων,\nἡ μὲν ἐς ἀντολίην, ἡ δʼ ἐς νότον εἰσορόωσα.\nΔοιαὶ δʼ Ἴσθμια νῶτα περιβρομέουσι θάλασσαι,\nἥ τʼ Ἐφύρης ἀντικρὺ ποτὶ ζόφον, ἥ τε πρὸς αὐγὰς\nἑλκομένη, τὴν μέν τε Σαρωνίδα κικλήσκουσιν.\nΝέρθε γε μὴν Ἰσθμοῖο πρὸς αὐγὰς Ἀττικὸν οὖδας,\nτοῦ διὰ θεσπεσίου φέρεται ῥόος Ἰλισσοῖο,\nἔνθεν καὶ Βορέης ποτʼ ἀνήρπασεν Ὠρείθυιαν.\nΤῷ δʼ ἔπι Βοιωτῶν τε πέδον καὶ Λοκρὶς ἄρουρα·\nΘεσσαλίη δʼ ἐπὶ τοῖσι, Μακηδονίης τε πόληες.\nΤαῖς δʼ ἔπι φαίνονται κορυφαὶ χιονώδεος Λἵμου\nΘρηικίου· τοῦ δʼ ἄντα ποτὶ ῥιπὴν ζεφύροιο\nΔωδώνης ἤπειρος ἀπείριτος ἐκτετάνυσται.\nΤῆς δʼ ὕπερ ἐς νότον εἶσι, μετὰ σκοπιήν Ἀρακύνθου,\nἀνδρῶν Αἰτωλῶν πεδίον μέγα· τοῦ διὰ μέσσου\nσύρεται ὁλκὸν ἄγων Ἀχελώιος ἀργυροδίνης,\nΤρινακίης ἐπὶ πόντον ἑλισσόμενος διὰ μέσσων\nνήσων, ἃς καλέουσιν Ἐχινάδας, ᾗσιν ὁμούρων\nἕσπεται ἄλλυδις ἄλλα Κεφαλλήνων πτολίεθρα.\nΤῷ δ᾿ ἔπι Φωκὶς ἄρουρα, πρὸς ἀντολίην τε κοὶ ἠῶ\nἑλκομένη βορέηνδε κατὰ στόμα Θερμοπυλάων,\nΠαρνησοῦ νιφόεντος ὑπὸ πτυχί· τῆς διὰ μέσσης\nΚηφισοῦ μέγα χεῦμα κατερχόμενον κελαρύζει.\nΤῷ πάρα Πυθῶνος θυόεν πέδον, ᾗχι δράκοντος\nΔελφύνης τριπόδεσσι θεοῦ παρακέκλιται ὁλκός,\nὁλκός, ἀπειρεσίῃσιν ἐπιφρίσσων φολίδεσσι,\nνηῷ ἐν ἱμερτῷ,τόθι πολλάκις αὐτὸς Ἀπόλλων,\nἢ ἀπὸ Μιλήτου ἠὲ Κλάρου ἄρτι βεβηκώς,\nἱστάμενος χρυσέης ἀναλύεται ἄμμα φαρέτρης.\nἈλλʼ ὁ μὲν ἱλήκοι· σὺ δέ μοι, Διὸς, ἔννεπε, Μοῦσα,\nνήσων πασάων ἱερὸν πόρον, αἵτʼ ἐνὶ πόντῳ\nἀνδράσι ναίονται, τετραμμέναι ἄλλυδις ἄλλαι.\nἬτοι μὲν κατὰ μέσσον ὑφεσπερίων στηλάων\nἐσχατόωντα Γάβειρα φαείνεται ἀνθρώποισι,\nνήσου ἐπ’ ἀμφιρύτης, ἐπὶ τέρμασιν Ὠκεανοῖο.\nἘνθάδε Φοινίκων ἀνδρῶν γένος ἐνναίουσιν,\nἁζόμενοι μεγάλοιο Διὸς γόνον Ἡρακλῆα·\nκαὶ τὴν μὲν ναετῆρες, ἐπὶ προτέρων ἀνθρώπων\nκλῃζομένην Κοτινοῦσαν, ἐφημίξαντο Γάδειρα.\nΝῆσοι δʼ ἑξείης Γυμνήσιαι· ἄγχι δὲ Βοῦσος,\nΣαρδώ τʼ εὐρυτάτη καὶ ἐπήρατος εἰν ἁλὶ Κύρνος,\nἥν ῥά τε Κορσίδα φῶτες ἐπιχθόνιοι καλέουσιν·\nὕλῃ δʼ ἀμφιλαφὴς οὔτις τόσον, ὅσσον ἐκείνη.\nΤὴν δὲ μετʼ Αἰόλου εἰσὶ περίδρομοι εἰν ἁλὶ νῆσοι,\nΑἰόλου Ἱπποτάδαο, φιλοξείνου βασιλῆος,\nΑἰόλου, ὅς θηητὰ μετʼ ἀνδράσιν ἔλλαχε δῶρα,\nκοιρανίην ἀνέμων κλονεόντων θʼ ἱσταμένων τε.\nἙπτὰ δέ οἱ ταί γ᾿ εἰσίν,ἐπώνυμοι ἀνδράσι Πλωταί,\nοὕνεκα μέσσον ἔχουσι περίπλοον ἀμφιέλικτον.\nΤρινακίη δʼ ἐπὶ τῇσιν ὑπὲρ πέδον Αὐσονιήων ·\nἐκτέταται, πλευρῇσιν ἐπὶ τρισὶν ἑστηκυῖα·\nἄκρα δέ οἱ Πάχυνός τε Πελωρίς τε Λιλύβη τε.\nἈλλʼ ἤτοι Λιλύβη μὲν ἐπὶ ῥιπὴν ζεφύροιο\nεἰσανέχει, Πάχυνος δὲ πρὸς αὐγάς, αὐτὰρ ἐπʼ ἄρκτους\nἠνεμόεσσα Πελωρὶς, ἐς Αὐσονίην ὁρόωσα.\nΤῆς μὲν πρὸς βορέην ὀλοὴ ναύτῃσι κέλευθος,\nστεινή τε σκολιή τε καὶ ἄσχετος, ἧχι θάλασσα\nσυρομένη μακρῇσι περιβρέμεται σπιλάδεσσιν,\nἈονίῳ τμηθεῖσα πολυγλώχινι σιδήρῳ.\nΠρὸς δὲ νότον Λιβυκός τε πόρος καὶ Σύρτιδος ἀρχὴ\nτῆς ἑτέρης· ἑτέρην δʼ ἂν ἴδοις προτέρωσε περήσας,\nἑσπερίην· τῆς πρόσθε δύω νησῖδες ἔασι,\nΜῆνιγξ καὶ Κέρκιννα, Λιβυστικὸν ὅρμον ἔχουσαι.\nἈλλʼ ὁπότ’ Ἀδριάδος σκαιὸν πόρον ἀμφιτρίτης\nεἰσελάσῃς ἐπὶ νηός, Ἰηπυγίην ἐπὶ γαῖαν,\nδήεις ἰφθίμου Διομήδεος αὐτίκα νῆσον,\nἔνθʼ ἥρως ἀφίκανε, χαλεψαμένης Ἀφροδίτης,\nὁππότε τριλλίστων μετεκίαθεν ἔθνος Ἰβήρων,\nἧς ἀλόχου βουλῇσι κακόφρονος Αἰγιαλείης.\nἙξείης δὲ πόροιο πρὸς αὐγὰς ἠελίοιο\nἈψύρτου νήσων ἀναφαίνεται ἄσπετος ὁλκός,\nτάς ποτε Κόλχων υἷες ἐπέδραμον, εὖτ’ ἐμόγησαν\nἴχνια μαστεύοντες ἀλήμονος Αἰητίνης.\nἙξείης δʼ ἐπὶ τῇσι Λιβυρνίδες ἐρρίζωνται.\nΠρὸς δὲ νότον μετὰ δρυμὰ Κεραύνια νηὶ θεούσῃ\nνῆσοί κεν φαίνοιντο περαιόθεν Ἀμπρακιήων\nκαὶ λιπαρὴ Κέρκυρα, φίλον πέδον Ἀλκινόοιο.\nΤῇ δʼ ἔπι Νηρικίης Ἰθάκης ἕδος ἐστήρικται,\nνήσων τʼ ἀλλάων, ὅσσας τʼ ἀπὸ Χαλκίδος ἕρπων\nδίνης ἀργυρέῃς Ἀχελώιος ἀμφὶς ἑλίσσει.\nΠολλ αὶ δʼ Ἀμνισοὶο βορειότεραι ὁρόωνται,\nΑἴγιλά τ’ ἠδὲ Κύθηρα Καλαύριά τε τρηχεῖα·\nΚάρπαθος αὖθʼ ἑτέρωθι ποτὶ ζόφον· ἐγγύθι δʼ αὐτῆς\nΚρήτη τιμήεσσα, Διὸς μεγάλοιο τιθήνη,\nπολλή τε λιπαρή τε καὶ εὔβοτος, ἧς ὕπερ Ἴδη,\nἼδη, καλλικόμοισιν ὑπὸ δρυσὶ τηλεθόωσα\nκαὶ τῆς τοι μέγεθος περιώσιον. Ἄντα δὲ πέζης\nΑἰγυπτίης Ῥόδος ἐστὶν, Ἰηλυσίων πέδον ἀνδρῶν\nΠρόσθε δὲ Σουνιάδος κορυφῆς, ἐφύπερθεν Ἀβάντων,\nφαίνονται Σαλαμίς τε καὶ Αἰγίνης πτολίεθρον.\nΚύπρος δʼ εἰς αὐγὰς Παμφυλίου ἔνδοθι κόλπου\nκλύζετʼ, ἐπήρατον ἄστυ Διωναίης Ἀφροδίτης·\nΤὴν δὲ μέτʼ ἀντολίηνδε Χελιδόνιαι γεγάασι.\nτρεῖς νῆσοι μεγάλης Παταρηΐδος ἔνδοθεν ἄκρης.\nἄγχι δὲ Φοινίκης Ἄροδος μεγάλῳ ἐνὶ πόντῳ.\nΘηητὸς δέ τίς ἐστι βαθὺς πόρος Αἰγαίοιο,\nἐντὸς ἔχων ἑκάτερθεν ἀπειρεσίων στίχα νήσων,\nὅσσον ἐπὶ στεινωπὸν ὕδωρ Ἀθαμαντίδος Ἕλλης,\nΣηστὸς ὅπη καὶ Ἄβυδος ἐναντίον ὅρμον ἔθεντο.\nΕὐρώπης δʼ αἱ μὲν λαιῆς ὑπὸ νεύματι χειρὸς\nῥώονθʼ ἑξείης, Ἀσίης δʼ ἐπὶ δεξιὰ κεῖνται,\nμῆκος ἐπ’ ἀρκτῴοιο τιταινόμεναι βορέαο.\nΕὐρώπης δ᾿ ἤτοι μὲν Ἀβαντιὰς ἔπλετο Μάκπις,\nΣκῦρός τ᾿ ἠνεμόεσσα καὶ αἰπεινὴ Πεπάπηθος·\nἔνθεν καὶ Λῆμνος, κρχναὸν πέδον Ἠραίστοιο,\nπέπταται, ὠγυγίη τε Θάσος, Δημήτερος ἀκτή,\nἼμβροζ, Θρηικίη τε Σάμος, Κορυβάντιον ἄστυ.\nΑἳ δ᾿ Ἀσίης πρώτην αἶσαν λάχον, ἀμφίς ἐοῦσαι\nΔῆλον ἐκυκλώσαντο, καὶ οὔνομα Κυκλάδες εἶσί·\nῥύσια δʼ Ἀπόλλωνι χοροὺς ἀνάγουσιν ἅπασαι,\nἱσταμένου γλυκεροῦ νέον εἴαρος, εὖτ’ ἐν ὄρεσσιν\nἀνθρώπων ἀπάνευθε κυεῖ λιγύφωνος ἀηδών.\nΝῆσοι δʼ ἐξείης Σποράδες περιπαμφανόωσιν,\nοἷον ὅι’ ἀνεφέλοιο διʼ ἠέρος εἴδεται ἄστρα,\nὑγρὰ νέφη κραιπνοῖο βιησαμένου βορέαο.\nΤαὶς δ᾿ ἔπι νῆσοι ἔασιν Ἰωνίδες· ἔνθα δὲ Καῦνος\nκαὶ Σάμος ἱμερόεσσα, Πελασγίδος ἕδρανον Ἥρης,\nκαὶ Χίος ἠλιβάτοιο Πελινναίου ὑπὸ πέζαν.\nΚεῖθεν δ᾿ Αἰολίδων ἀωαφαίνεται οὔρεα νήσων,\nΛέσβου τ᾿ εὐρυχόροτο καὶ ἱμερτῆς Τεωεδοιο.\nΚεῖθι Μέλας καὶ κόλπος ἐφʼ Ἑλλήσποντον ἵησιν\nἀφρὸν ἐρευγόμενος· βορέην δʼ ἐπὶ πολλὸν ἰόντι\nπέπταται ἔνθα καὶ ἔνθα Προποντίδος οἶδμα θαλάσσης.\nἜστι δέ τις καὶ σκαιὸν ὑπὲρ πόρον Εὐξείνοιο\nἄντα Βορυσθένεος μεγαλώνυμος εἰν ἁλὶ νῆσος\nἡρώων· Λευκήν μιν ἐπωνυμίην καλέουσιν,\nοὕνεκά οἱ τὰ πάρεστι κινώπετα λευκὰ τέτυκται·\nκεῖθι δʼ Ἀχιλλῆός τε καὶ ἡρώων φάτις ἄλλων\nψυχὰς εἱλίσσεσθαι ἐρημαίας ἀνὰ βήσσας·\nτοῦτο δʼ ἀριστήεσσι Διὸς πάρα δῶρον ὀπηδεῖ\nἀντʼ ἀρετῆς· ἀρετὴ γὰρ ἀκήρατον ἔλλαχε τιμήν.\nΚιμμέριον δʼ ἄρα τοι διὰ Βόσπορον ἰθὺς ἰόντι\nἄλλη ἀπειρεσίη νῆσος πέλει, ἢ ῥά τε λίμνης\nἔνδοθι δεξιτερῇ Μαιώτιδος ἐστήρικται·\nἧς ἔπι Φαιναγόρη τε καὶ εὔκτιτος Ἑρμώνασσα,\nἔνθα τε ναιετάουσιν Ἰωνίδος ἔκγονοι αἴης.\nΑἵδε μὲν ἀνθρώποισιν ἀγακλέις εἰν ἁλὶ νῆσοι·\nἄλλαι δʼ Ὠκεανοῖο παρὰ ῥόον ἐστεφάνωνται·\nτάων δʼ ἂν περίσημον ἐγὼ θέσιν ἐξενέποιμι,\nὁπποτέρου τʼ ἀνέμοιο παρὰ σφυρόν ἐστιν ἑκάστη.\nἬτοι μὲν ναίουσι βοοτρόφον ἄμφʼ Ἐρύθειαν\nἌτλαντος περὶ χεῦμα θεουδέες Αἰθιοπῆες,\nΜακροβίων υἱῆες ἀμύμονες, οἵ ποθʼ ἵκοντο\nΓηρυόνος μετὰ πότμον ἀγήνορος· αὐτὰρ ὑπ᾿ ἄκρην\nἹρὴν, ἣν ἐνέπουσι κάρην ἔμεν Εὐρωπείης,\nνήσους Ἑσπερίδας, τόθι κασσιτέροιο γενέθλη,\nἀφνειοὶ ναίουσιν ἀγαυῶν παῖδες Ἰβήρων.\nἌλλαι δʼ Ὠκεανοῖο παραὶ βορεώτιδας ἀκτὰς\nδισσαὶ νῆσοι ἔασι Βρετανίδες, ἀντία Ῥήνου·\nκεῖθι γὰρ ὑστατίην ἀπερεύγεται εἰς ἅλα δίνην\nΤάων τοι μέγεθος περιώσιον, οὐδέ τις ἄλλη\nνήσοις ἐν πάσῃσι Βρετανίσιν ἰσοφαρίζει.\nἌγχι δὲ νησίδων ἕτερος πόρος, ἔνθα γυναῖκες\nἀνδρῶν ἀντιπέρηθεν ἀγαυῶν Ἀμνιτάων\nὀρνύμεναι τελέουσι κατὰ νόμον ἱερὰ Βάκχῳ,\nστεψάμεναι κισσοῖο μελαμφύλλοιο κορύμβοις,\nἐννύχιαι· παταγῆς δὲ λιγύθροος ὄρνυται ἠχή.\nΟὐχ οὕτω Θρήικος ἐπʼ ᾐόσιν Ἀψίνθοιο\nΒιστονίδες καλέουσιν ἐρίβρομον Εἰραφιώτην,\nοὐδʼ οὕτω σὺν παισὶ μελανδίνην ἀνὰ Γάγγην\nἸνδοὶ κῶμον ἄγουσιν ἐριβρεμέτῃ Διονύσῳ,\nὡς κεῖνον κατὰ χῶρον ἀνευάζουσι γυναῖκες.\nΠολλὴν δὲ προτέρωσε ταμὼν ὁδὸν Ὠκεανοῖο,\nνῆσόν κεν Θούλην εὐεργέϊ νηὶ περήσαις·\nἔνθα μὲν, ἠελίοιο βεβηκότος ἐς πόλον ἄρκτων,\nἤμαθ’ ὁμοῦ καὶ νύκτας ἀειφανές ἐκκέχυται πῦρ·\nλοξοτέρῃ γὰρ τῆμος ἐπιστρέφεται στροφάλιγγι,\nἀκτίνων ἰθεῖαν ἐπὶ κλίσιν ἐρχομενάων,\nμέσφʼ ἐπὶ κυανέους νοτίην ὁδὸν αὖτις ἐλάσσῃ·\nἀλλ’ ὁπόταν Σκυθικοῖο βαθὺν ῥόον Ὠκεανοῖο\nνηὶ τάμῃς, προτέρω δὲ πρὸς ἠῴην ἅλα κάμψῃς,\nΧρυσείην τοι νῆσον ἄγει πόρος, ἔνθα καὶ αὐτοῦ\nἀντολίη καθαροῖο φαείνεται ἠελίοιο.\nΚεῖθεν δὲ στρεφθεὶς νοτίης προπάροιθε κολώνης,\nαἶψά κε Κωλιάδος μεγάλην ἐπὶ νῆσον ἵκοιο,\nμητέρα Ταπροβάνην Ἀσιηγενέων ἐλεφάντων,\nᾗς ὕπερ, οὐρανίῃσιν ἀειρόμενος στροφάδεσσι,\nδινεῖται κατὰ κύκλον ἐν αἰθέρι Καρκίνος αἴθων·\nαὐτὴ δʼ εὐρυτάτη μέγεθος πέλει· ἀμφὶ δὲ πάντη\nκήτεα θῖνες ἔχουσιν, Ἐρυθραίου βοτὰ πόντου,\nοὔρεσιν ἠλιβάτοισιν ἐοικότα· τῶν δʼ ὑπὲρ ἄκρων\nτέτρηχεν νώτων περιμήκετος ὁλκὸς ἀκάνθης\nΔυσμενέων τοι παῖδες, ἑλισσόμενοι περὶ πόντον,\nκείνοις ἀντήσειαν ἀλώμενοι· οὐ γὰρ ἐρωὴ\nλυγροῖς ἐν στομάτεσσιν, ἐπεὶ μέγα χάσμα τέτυκται·\nπολλάκι δʼ αὖ καὶ νῆα σὺν αὐτοῖς ἀνδράσι νηὸς\nκεῖνα καταβρώξειε τεράατα· τοῖς γὰρ ἀλιτροῖς\nεἰν ἁλὶ καὶ γαίη κακὰ μυρία θήκατο δαίμων.\nἜστι δέ τοι προτέρω Καρμανίδος ἔκτοθεν ἄκρης\nὬγυρις, ἔνθα τε τύμβος Ἐρυθραίου βασιλῆος·\nἑκ τῆς δʼ ἂν περάσειας ἐπὶ στόμα Περσίδος ἅλμης,\nὁρμηθεὶς βορέηνδε, καὶ Ἴκαρον εἰσαφίκοιο,\nἼκαρον εἰναλίην, ὅθι Ταυροπόλοιο θεοῖο\nβωμοὶ κνισσήεντες ἀδευκέα καπνὸν ἔχουσι.\nΤόσσας μὲν νήσους ἐπέχει ῥόος Ὠκεανοῖο\nεὐρυτέρας· ἕτεραι δέ τʼ ἀπειῤέσιαι γεγάασιν,\nαἱ μὲν ἐπὶ προχοῇσι Λιβυστίδος ἀμφιτρίτης,\nαἱ δʼ Ἀσίης, αἱ δʼ αὖτε περὶ κλίσιν Εὐρωπείης.\nἌλλαι δʼ ἔλλοθινῆσοι ἀπείριτοι, αἱ μὲν ὑπʼ ἀνδρῶν\nναιόμεναι καὶ νηυσὶν ἐπήρατον ὅρμον ἔχουσαι,\nαἱ δὲ βαθύκρημνοί τε καὶ οὐ ναύτῃσιν ἑτοῖμαι,\nτῶν οὐ ῥηίδιόν μοι ἐνισπέμεν οὔνομα πασέων.\nΣχῆμα δέ τοι Ἀσίης ῥυσμὸς πέλει ἀμφοτεράων\nἠπείρων, ἑτέρωθεν ἀλίγκιον εἴδεϊ κώνου,\nἑλκόμενον κατὰ βαιὸν ἐπʼ ἀντολίης μυχὰ πάσης,\nἔνθα τε καὶ στῆλαι Θηβκιγενέος Διονύσου\nἑστᾶσιν, πυμάτοιο παρὰ ῥόον Ὠκεανοῖο,\nἸνδῶν ὑστατίοισιν ἐν οὔρεσιν, ἔνθα τε Γάγγης\nλευκὸν ὕδωρ Νυσαῖον ἐπὶ πλαταμῶνα κυλίνδει.\nἈλλʼ οὐκ ἂν τόσσον μέγεθος πέλοι Ἀσίδος αἴης,\nοὐδʼ ἅπαν εἶδος ἔοικεν ἀλίγκιον· ἐν γὰρ ἐκείναις\nἠπείροις εἷς πόντος ἔσω ῥόον ἡγεμονεύει,\nἐν δʼ Ἀσίη πολὺς Ὠκεανός· τρισσοὺς γὰρ ἑλίσσων\nκόλπους κυμαίνοντας ἐρεύγεται, εἰς ἅλα βάλλων,\nΠερσικὸν Ἀράβιόν τε καὶ Ὑρκάνιον βαθυδίνην·\nτοὺς δύο μέν νοτίους, τὸν δʼ ἐς βορέην ὁρόωντα,\nἐς βορέην ὁρόωντα καὶ ἐς λίβα γείτονα πόντου\nΕὐξείνου, τόθι φῶτες ἀπείριτοι ἀμφινέμονται.\nΜέσσον δʼἀμφοτέρων χθονὸς ἄσπετος ἰσθμὸς ὁρίζει,\nτῇ καὶ τῇ μακροῖσι τιταινόμενος πεδίοισιν.\nΜέσσα γε μὴν πάσης Ἀσίης ὄρος ἀμφιβέβηκεν,\nἀρξάμενον γαίης Παμφυλίδος ἄχρι καὶ Ἰνδῶν,\nἄλλοτε μὲν λοξόν τε καὶ ἀγκύλον, ἄλλοτε δʼ αὖτε\nἴχνεσιν ὀρθότατον· Ταῦρον δέ ἑ κικλήσκουσιν,\nοὕνεκα ταυροφανές τε καὶ ὀξυκάρηνον ὁδεύει,\nοὔρεσιν ἐκταδίοισι πολυσχιδὲς ἔνθα καὶ ἔνθα.\nἘκ τοῦ ἀπειρέσιοι ποταμοὶ καναχηδὰ ῥέουσιν,\nοἱ μὲν πρὸς βορέην, οἱ δʼ ἐς νότον, οἱ δʼ ἐπὶ ῥτπὴν\nεὔρου καὶ ζεφύροιο· τίς ἂν πάντʼ οὐνόματʼ εἴποι;\nΟὐ μὲν ἐπωνυμίην μίαν ἔλλαχεν, ἀλλ᾿ ἐν ἑκάστῃ\nοὔνομ᾿ ἔχει στποφάλιγγι· τὰ δ᾿ ἂν κείνοισι μέλοιτο\nἀνδράσιν, οἳ κατὰ χῶρον ὁμούριον οἶκον ἔθεντο.\nΝῦν γε μὲν ἔθνεα πάντα διίξομαι, ὅσσ’ ἀρίδηλα\nἐνναίει Μοῦσαι δʼ ἰθύντατον ἴχνος ἄγοιεν.\nἬτοι μὲν λίμνης Μαιώτιδος ἄγχι νέμονται\nαὐτοὶ Μαιῶταί τε καὶ ἔθνεα Σαυροματάων,\nἐσθλὸν ἐνυαλίου γένος Ἄρεος· ἐκ γὰρ ἐκείνης\nἰφθίμης φιλότητος Ἀμαδονίδων ἐγένοντο,\nτήν ποτε Σαυρομάτῃσιν ἐπʼ ἀνθρώποισι μίγησαν,\nπλαγχθεῖσαι πάτρηθεν ἀπόπροθι Θερμώδοντος.\nΤοὔνεκα καὶ παῖδες μεγαλήτορες ἐξεγένοντο,\nὕλην ναιετάοντες ἀπείριτον, ἧς διὰ μέσσης\nσυρόμενος Τάναϊς Μαιώτιδος ἐς μυχὰ πίπτει,\nὅστε καὶ Εὐρώπην ἀποτέμνεται Ἀσίδος αἴης,\nἐς δύσιν Εὐρώπην, ἐς δʼ αὐγὰς Ἀσίδα γαῖαν.\nΤοῦ δʼ ἤτοι πηγαὶ μὲν ἐν οὔρεσι Καυκασίοισι\nτηλόθι μορμύρουσιν· ὁ δὲ πλατὺς ἔνθα καὶ ἔνθα\nἐσσυμένος Σκυθικοῖσιν ἐπιτροχάει πεδίοισιν.\nΤοῦ δʼ ἂν, κυμαίνοντος ἀπείριτον ἐκ βορέαο,\nπηγετὸν ἀθρήσειας ἀπὸ κρυμοῖο παγέντα.\nΣχέτλιοι, οἳ περὶ κεῖνον ἐνοίκια χῶρον ἔχουσιν·\nαἰεί σφιν ψυχρή τε χιὼν κρυμός τε δυσαής·\nκαὶ δέ κεν, ἐξ ἀνέμων ὁπόταν πλεῖστονκρύος ἔλθῃ,\nἢ ἵππους θνήσκοντας ἐν ὀφθαλμοῖσιν ἶδοιο,\nἠὲ καὶ ἡμιόνους ἢ ἀγραύλων γένος οἰῶν·\nοὐδὲ μὲν οὐδʼ αὐτοί κεν ἀπήμαντοι τελέθοιεν\nἀνέρες, οἳ κείνχσιν ὑπαὶ ῥιπῆσι μένοιεν·\nἀλλὰ γὰρ ἠλάσκουσιν, ὑποζεύξαντες ἀπήνας\nχώρην εἰς ἑτέρην, λείπουσι δὲ γαῖαν ἀήταις\nχειμερίοις, οἵτε σφι κακῇ θύοντες ἀέλλῃ\nγαῖάν τε κλονέουσι καὶ οὔρεα πευκήεντα.\nΤόσσοι μὲν Τάναϊν ποταμὸν περιναιετάουσιν.\nΣαυρομάτας δʼ ἐπέχουσιν ἐπασσύτεροι γεγαῶτες\nΣινδοὶ, Κιμμέριοί τε καὶ οἱ πέλας Εὐξείνοιο\nΚερκέτιοι Τορέται τε καὶ ἀλκήεντες Ἀχαιοί,\nτούς ποτʼ ἀπὸ Ξάνθοιο καὶ Ἰδαίου Σιμόεντος\nπνοιαὶ νοσφίσσαντο νότοιό τε καὶ ζεφύροιο,\nἑσπομένους μετὰ δῆριν Ἀρητιάδῃ βασιλῆι.\nΤοῖς δʼ ἔπι ναιεταουσιν, ὁμούριον αἶαν ἔχοντες,\nἩνίοχοι Ζύγιοί τε, Πελασγίδος ἔκγονοι αἴης.\nΠὰρ δὲ μυχὸν Πόντοιο, μετὰ χθόνα Τυνδαριδάων,\nΚόλχοι ναιετάουσι, μετήλυδες Αἰγύπτοιο,\nΚαυκάσου ἐγγὺς ἐόντες, ὃς Ὑρκάνιον περὶ πόντον\nοὔρεσιν ἠλιβάτοισιν ἀέξεται ἔνθα τε Φᾶσις,\nΚιρκαίου κατὰ νῶτον ἑλισσόμενος πεδίοιο,\nΕὐξείνου ποτὶ χεῦμα θοὴν ἀπερεύγεται ἄχνην,\nἀρξάμενος τὸ πρῶτον ἀπʼ οὔρεος Ἀρμενίοιο.\nΤοῦ δὲ πρὸς ἀντολίην βορέην τ᾿ ἐπικέκλιται ἰσθμός,\nἰσθμὸς Κασπίης τε καὶ Εὐξείνοιο θαλάσσης.\nΤῷ δʼ ἔπι ναιετάουσιν ἑωθινὸν ἔθνος Ἰβήρων,\nοἳ ποτε Πυρήνηθεν ἐπʼ ἀντολίην ἀφίκοντο,\nἀνδράσιν Ὑρκανίοισιν ἀπεχθέα δῆριν ἔχοντες,\nκαὶ Καμαριτάων φῦλον μέγα, τοι ποτε Βάκχον\nἸνδῶν ἐκ πολέμοιο δεδεγμένοι ἐξείνισσαν,\nκαὶ μετὰ Ληνάων ἱερὸν χορὸν ἐστήσαντο,\nζώματα καὶ νεβρῖδας ἐπὶ στήθεσσι βαλόντες,\nεὐοῖ Βάκχε λέγοντες· ὁ δὲ φρεσὶ φίλατο δαίμων\nκείνων ἀνθρώπων γενεὴν καὶ ἤθεα γαίης.\nΤοῖς δʼ ἔπι Κασπίη κυμαίνεται ἀμφιτρέτη.\nῬεῖα δέ τοι καὶ τήνδε καταγράψαιμι θάλασσαν,\nοὐ μὲν ἰδὼν ἀπάνευθε πόρους, οὐ νηὶ περήσας·\nοὐ γάρ μοι βίος ἐστὶ μελαινάων ἐπὶ νηῶν,\nοὐδέ μοι ἐμπορίη πατρώιος, οὐδʼ ἐπὶ Γάγγην\nἔρχομαι, οἷά τε πολλοὶ, Ἐρυθραίου διὰ κόντου,\nψυχῆς οὐκ ἀλέγοντες, ἵνʼ ἄσπετον ὄλβον ἕλωνται.\nοὐδὲ μὲν Ὑρκανίοις ἐπιμίσγομαι, οὐδʼ ἐρεείνω\nΚαυκασίας κνημῖδας Ἐρυθραίων Ἀριηνῶν·\nἀλλά με Μουσάων φορέει νόος, αἵτε δύνανται\nνόσφιν ἀλημοσύνης πολλὴν ἅλκ μετρήσασθαι,\nοὔρεά τʼ ἤπειρόν τε καὶ αἰθερίην ὁδὸν ἄστρων.\nἈλλʼ εἴη τοι σχῆμα περίδρομον, ἀμφιέλικτον,\nπάσης Κασπίης μεγάλης ἁλός· οὐκ ἂν ἐκείνην\nνηὶ περήσειας τριτάτης ἐπὶ κύκλα σελήνης·\nτόσσος γὰρ πόρος ἐστὶν ἀμείλιος· ἂψ δὲ μετ᾿ ἄρκτους\nἐλκόμενος, προχοῆς ἐπιμίσγεται Ὠκεανοῖο·\nἣ δὴ πολλὰ μὲν ἄλλα μετʼ ἀνδράσι θαύματʼ ἀέξει,\nφύει δὲ κρύσταλλον ἰδʼ ἠερόεσσαν ἴασπιν,\nἐχθρὴν ἐμπούσησι καὶ ἄλλοις εἰδώλοισιν.\nΠάντα δέ τοι ἐρέω, ὅσα μιν πέρι φῦλα νέμονται,\nἀρξάμενος πλευρῆς ζεφυρίτιδος ἐκ βορέαο.\nΠρῶτοι μὲν Σκύθαι εἰσὶν, ὅσοι Κρονίης ἁλὸς ἄγχι\nπαραλίην ναίουσιν ἀνὰ στόμα Κασπίδος ἅλμης·\nΟὖννοι δʼ ἐξείης· ἐπὶ δʼ αὐτοῖς Κάσπιοι ἄνδρες,\nἈλβανοί τʼ ἐπὶ τοῖσιν ἀρήιοι, οἵ θʼ ὑπέρ αἶαν\nτρηχεῖαν ναίουσι Καδούσιοι ἄγχι δὲ Μάρδοι,\nὙρκάνιοι Τάπυροί τ᾿ · ἐκὶ δέ σφισιν ὁλκὸν ἑλίσσει\nΜάρδος, Δερκεβίων τε καὶ ἀφνειῶν πόμα Βάκτρων·\nἀμφοτέρων γὰρ μέσσος ἐς Ὑρκανίην ἅλα βάλλει·\nἀλλʼ ἤτοι Βάκτροι μὲν ἐπ’ ἡπείροιο νέμονται\nχώρην εὐρυτέρην κνημοῖς ὑπὸ Παρνησοῖο,\nΔερκέβιοι δ᾿ ἑτέρωθεν ἐφ᾿ ὕδασι Κασπίοισιν.\nΤοὺς μέτ᾿ ἀντολίηνδε, πέρην κελάδοντος Ἀράξεω\nΜασσαγέται ναίουσι, θοῶν ῥυτῆρες ὀῖστῶν,\nἀνέρες, οἷς μήτʼ αὐτὸς ἐγὼ, μήθʼ ὅστις ἑταῖρος\nἐμπελάσαι· μάλα γάρ τε κακοξεινώτεροι ἄλλων·\nοὐ γάρ σφιν σίτοιο μελίφρονός ἐστιν ἐδωδή,\nοὐδὲ μὲν οὐδʼ οἶνος μεταδήμιος· ἀλλὰ γὰρ ἵππων\nαἵματι μίσγοντες λευκὸν γάλα, δαῖτα τίθενται.\nΤοῖς δʼ ἔπι πρὸς βορέην Χωράσμιοι, οἶς ἔπι γαῖα\nΣουγδιάς, ἧς ἀνὰ μέσσον ἑλίσσεται ἱερὸς Ὦξος,\nὅστε λιπὼν Ἠμωδὸν ὄρας μετὰ Κασπίδα βάλλει.\nΤὸν μέτʼ ἐπὶ προχοῇσιν Ἰαξάρταο νέμονται\nτόξα Σάκαι φορέοντες, ἃ μή κέ τις ἄλλος ἐλέγχοι\nτοξευτής οὐ γάρ σφι θέμις ἀνεμώλια βάλλειν·\nκαὶ Τόχαροι Φροῦνοί τε καὶ ἔθνεα βάρβαρα Σηρῶν,\nοἵτε βόας μὲν ἀναίνονται καὶ ἴφια μῆλα,\nαἰόλα δὲ ξαίνοντες ἐρήμης ἄνθεα γαίης,\nεἳματα τευχουσιν πολυδαίδαλα, τιμήεντα,\nεἰδόμενα χροιῇ λειμωνίδος ἄνθεσι ποίης·\nκείνοις οὔ τί κεν ἔργον ἀραχνάων ἐρίσειεν.\nἌλλοι δὲ Σκύθαι εἰσὶν ἐπήτριμοι, οἵτε νέμονται\nἐσχατιάς· παρὰ δέ σφι δυσήνεμος ἐκτέταταιχθών,\nχειμερίοις ἀνέμοισι λελειμμένη ἠδὲ χαλάζαις.\nΤόσσοι μὲν φῶτες περὶ Κάσπια κύματʼ ἔασιν·\nφράζεο δʼ ἐκ Κόλχων καὶ Φάσιδος ἐς δύσιν ἤδη,\nΕὐξείνου παρὰ χεῖλος, ἐπιλαδὸν ἔθνεα Πόντου\nἄχρι Θρηικίου στόματος, τόθι Χαλκὶς ἄρουρα.\nΒύζηρές τοι πρῶτα καὶ ἀγχόθι φῦλα Βεχείρων,\nΜάκρωνες Φίλυρές τε καὶ οἳ μόσσυνας ἔχουσι\nδουρατέους· τῶν δʼ ἄγχι πολύρρηνες Τιβαρηνοί·\nτοῖς δ᾿ ἔπι καὶ Χάλυβεςστυρελὴν καὶ ἀπήνεα γαῖαν\nναίουσιν, μογεροῦ δεδκηκότες ἔργα σιδήρου,\nοἵ ῤα, βαρυγδούποισιν ἐπʼ ἄκμοσιν ἑστηῶτες,\nοὔποτε παύονται καμάτου καὶ ὀϊζύος αἰνῆς.\nΤοὺς δὲ μέτʼ Ἀσσυρίης πρόχυσις χθονὸς ἐκτετάνυσται\nἔνθα δʼ Ἀμαζονίδεσσιν ἀπʼ οὔρεος Ἀρμενίοιο\nλευκὸν ὕδωρ προΐησιν ἐνυάλιος Θερμώδων,\nὅς ποτʼ ἀλωομένην Ἀσωπίδα δέκτο Σινώπην,\nκαί μιν ἀκηχεμένην σφετέρῃ παρενάσσατο χώρῃ\nΖηνὸς ἐφημοσύνῃσιν· ὁ γὰρ φιλότητος ἐρκννῆς\nἰσχανόων, πάτρης ἀπενόσφισεν οὐκ ἐθέλουσαν·\nἐκ τῆς καὶ πτολίεθρον ἐπώνυμον ἄνδρες ἔχουσιν.\nΚείνου δʼ ἂν ποταμοῖο περὶ κρυμώδεας ὄχθας\nτέμνοις κρυστάλλου καθαρὸν λίθον, οἷά τε πάχνην\nχειμερίην· δήεις δὲ καὶ ὑδατόεσσκν ἴασπιν.\nἾρις δʼ ἑξείης καθαρὸν ῥόον εἰς ἅλα βάλλει.\nΤῷ δʼ ἔπι μορμύρουσι ῥοαὶ Ἅλυος ποταμοῖο,\nἑλκόμεναι βορέηνδε Καραμβίδος ἐγγύθεν ἄκρης,\nἀρξάμεναι τὸ πρῶτον ἀπʼ οὔρεος Ἀρμενίοιο.\nΠαφλαγόνες δʼ ἐπὶ τοῖσιν ἐπ’ ἠιόνεσσι νέμονται,\nκαὶ Μαριανδυνῶν ἱερὸν πέδον· ἔνθʼ ἐνέπουσιν\nοὐδαίου Κρονίδαο μέγαν κύνα χαλκεόφωνον,\nχερσὶν ἀνελκόμενον μεγαλόφρονος Ἡρακλῆος,\nδεινὸν ἀπὸ στομάτων βαλέειν σιαλώδεα χυλόν,\nτὸν μέν ἐδέξατο γαῖα καὶ ἀνδράσι πῆμʼ ἐφύτευσεν.\nἌγχι δὲ Βιθυνοὶ λιπαρήν χθόνα ναιετάουσι,\nῬήβας ἔνθʼ ἐρατεινὸν ἐπιπροΐησι ῥέεθρον,\nῬήβας, ὃς Πόντοιο παρὰ στομάτεσσιν ὁδεύει,\nῬήβας, οὗ κάλλιστον ἐπὶ χθονὶ σύρεται ὕδωρ.\nΤόσσοι μὲν Πόντοιο περικτίται ἄνδρες ἔασι·\nκεῖνα δέ τοι Σκυθίης προλελεγμένα φῦλα πελέσθω.\nΝῦν δʼ αὖ παραλίης Ἀσίης πόρον ἐξενέποιμι,\nὅς ῥά τε πρὸς νότον εἰσιν ἐφʼ Ἑλλήσποντον ὁδεύων,\nκαὶ ποτὶ μηκίστου νότιον ῥόον Αἰγαίοιο\nμέσφʼ αὐτῆς Συρίης τε καὶ Ἀραβίης ἐρατεινῆς.\nΧαλκιδέες μὲν πρῶτα παρὰ στόμα γαῖαν ἔχουσιν,\nοὖδας ἐς ἀντιπέρην βυζάντιον εἰσορόωντες·\nΒέβρυκες δʼ ἐπὶ τοῖσι καὶ οὔρεα Μυσίδας αἴης,\nᾗχί περ ἱμερόεντα Κίος προΐησι ῥέεθρα,\nτοῦ ποτʼ ἐπὶ προχοῇσιν Ὕλαν ἡρπάξατο Νύμφη, κὼν\nὀτρηρὸν θεράποντα πελωρίου Ἡρακλῆος.\nἜνθεν ἐφʼ Ἑλλήσποντον ἐπιτρέχει ἄσπετος ἀγβαιοτέρης\nΦρυγίης· ἑτέρη δέ τοι ἔνδοθι κεῖται,\nεὐρυτέρη γεγαυῖα, παρʼ ὕδασι Σαγγαρίοιο·\nἀλλʼ ἤτοι μεγάλη μὲν ἐπʼ ἀντολίην τετάνυσται.\nἱππόβοτος, λιπαρή τε· πρὸς ἑσπερίην δ᾿ ἂν ἴδκο\nτὴν ἑτέρην, ἣ κεῖται ὑπὸ ζαθέης κόδας Ἴδης,\nἼλιον, ἠνεμόεσσαν ὑπὸ πλευρῇσιν ἔχουσα,\nἼλιον ἀγλαὸν ἄστυ παλαιγενέων ἡρώων,\nἼλιον, ἣν ἐπόλισσε Ποσειδάων καὶ Ἀπόλλων,\nἽλιον, ἣν ἀλάπαξαν Ἀθηναίη τε καὶ Ἥρη,\nΞένθῳ ἔπʼ εὐρυρέοντι καὶ Ἰδαίῳ Σιμόεντι.\nΤὴν δὲ μέτʼ Αἰολίδος παραπέπταται ἔθεα γαίης\nΑἰγαίου παρὰ χεῖλος, ὑπέρ μέγαν Ἑλλήσποντον.\nΤῇ δʼ ἔπι ναιετάουσιν ἀγαυῶν ἔθνος Ἰώνων,\nἀγχίαλοι γεγαῶτες, ἐπὶ χθονὸς, ἧς διὰ μέσσης\nΜαίανδρος λιπαρῇσι κατέρχεται εἰς ἅλα δίναις,\nΜιλήτου τε μεσηγὺ καὶ εὐρυχόροιο Πριήνης.\nΤάων ἀμφοτέρων γε βορειοτέρην ἐσίδοιο\nπαραλίην Ἔφεσον, μεγάλην πόλιν Ἰοχεαίρης,\nἔνθα θεῇ ποτε νηὸν Ἀμαζονίδες τετύκοντο\nπρέμνῳ ἔνι πτελέης, περιώσιον ἀνδράσι θαῦμα.\nΜῃονίη δʼ ἐπὶ τοῖσιν ἐπ᾿ ἀντολίην τετάνυσται\nΤμώλῳ ὔπ’ ἠνεμόεντι, τόθεν Πακτωλὸς ὁδεύων\nχρυσὸν ὁμοῦ δίνησιν ἐφελκόμενος κελαρύζει\nτοῦ δʼ ἂν ἐπὶ πλευρῇσι καθήμενος εἴαρος ὥρῃ\nκύκνων εἰσαΐοις λιγυρὴν ὄπα, τοί τε καθʼ ὕδωρ\nἔνθα καὶ ἔνθα νέμονται ἀεξομένης ἐπὶ ποίης·\nπολλοὶ γὰρ λειμῶνες ἐν Ἀσίδι τηλεθόωσιν,\nἔξοχα δʼ ἀμπεδίον Μαιάνδριον, ἔνθα Καΰστρου\nἥσυχα καχλάζοντος ἐπιρρέει ἀγλαὸν ὕδωρ.\nΟὐ μὰν οὐδὲ γυναῖκας ὀνόσσεαι, αἳ περὶ κεῖνο\nθεῖον ἕδος, χρυσοῖο κατʼ ἰξύος ἔμμα βαλοῦσαι,\nὀρχεῦνται, θηητὸν ἑλισσόμεναι περὶ κύκλον,\nεὖτε Διωνύσοιο χοροστασίας τελέοιεν·\nσὺν καὶ παρθενικαὶ νεοθηλέες, οἷά τε νεβροί,\nσκαίρουσιν· τῇσιν δὲ περισμαραγεῦντες ἀῆται\nἱμερτοὺς δονέουσιν ἐπὶ στήθεσσι χιτῶνας.\nἈλλὰ τὰ μὲν Λυδοῖσι μετʼ ἀνθρώποισι μέλονται\nπρὸς δʼ ἅλα κεκλιμένοι Λύκιοι χθόνα ναιετάουσι\nΞάνθου ἐπὶ προχοῇσιν, ἐϋρρείτου ποταμοῖο·\nἔνθα βαθυκρήμνοιο φαείνεται οὔρεα Ταύρου\nΠαμφύλων καὶ μέχρι· Κράγον δέ ἑ φημίζουσιν.\nΚεῖθι δʼ ἂν ἀθρήσειας ὑπειράλιον πτολίεθρον\nἌσπενδον, ποταμοῖο παρὰ ῥόον Εὐρυμέδοντος,\nἔνθα συοκτονίῃσι Διωναίην ἱλάονται.\nἌλλαι δʼ ἑξείης Παμφυλίδες εἰσὶ πόληες,\nΚώρυκος Πέργη τε καὶ ἤνεμόεσσα Φάσηλις.\nΤῶν δὲ πρὸς ἀντολιην μεσάτην χθόνα ναιετάουσιν\nἴδριες ἐν πολέμοισι Λυκάονες ἀγκυλότοξοι.\nΤοῖς δʼ ἔπι Πισιδέων λιπαρὸν πέδον, ἧχι πόληες γη.\nΤερμησσὸς Λύρβη τε καὶ ἣν ἐπολίσσατο λαὸς\nπρίν ποτʼ Ἀμυκλαίων μεγαλώνυμος ἐν χθονὶ Σέλ\nΚεῖθεν δʼ εἶς αὐγὰς σκολιὸν περιτέμνεται οἶμον\nπολλὸν ἔσω βεβαυῖα περίδρομος ἀμφιτρίτη,\nγείτων Εὐξείνοιο πολυκλύστοιο θαλάσσης.\nΚεῖνός τοι Κιλίκων περισύρεται ἔθνεα κόλπος\nμακρὸς ἐπʼ ἀντολίην· Ἀσίης δὲ στεινὰ καλεῦσιν.\nΚαὶ τῶ μὲν πλεόνων ποταμῶν ἐπιμίσγεται ὕδωρ\nτηλόθεν ἐρχομένων, Πυράμοιότε καὶ Πινάροιο,\nΚύδνου τε σκολιοῖο, μέσην διὰ Ταρσὸν ἰόντος,\nΤαρσὸν ἐϋκτιμένην, ὅθι δή ποτε Πήγασος ἵππος,\nταρσὸν ἀφεὶς, χώρῳ λίπεν οὔνομκ, τῆμος ἀφ᾿ ἵππου\nἐς Διὸς ἱέμενος πέσεν ἥρως Βςλλεροφόντης.\nΚεῖθι δὲ καὶ πεδίον τὸ Ἀλήιον, οὗ κατὰ νῶτα\nἀνθρώπων ἀπάνευθεν ἀλώμενος ἐνδιάασκεν.\nΠολλαὶ δ᾿ ἑξείης Κιλίκων γεγάκσι πόληες,\nΛυρνησσὸς Μαλλός τε καὶ Ἀγχιάλεια Σόλοι τε,\nαἱ μὲν ἐν ἠπείρῳ, αἱ δʼ αὐτῆς ἄγχι θαλάσσης.\nΤῇς δʼ ἔπι Κομμαγεηνὸν ἕδος, Συρίης τε πόληες\nθινὸς ἐπὶ στρεπτῆς περιμήκεες· ἀμφὶ γὰρ ὁλκὸς\nἐς δύσιν ἔστραπται πολιῆς ἁλὸς, ἄχρι κολώνης\nοὔρεος ἀγχιάλοιο, βαθυκρήμνου Κασίοιο.\nῬηιδίως δʼ ἄν τοι λοιπὸν πόρον αὐδήσαιμι\nγαιάων Ἀσίης· ὁ δέ τοι λόγος ἐν φρεσὶν ἔστω,\nμηδʼ ἀνέμοις φορέοιτο πονηθέντων χάρις ἔργων.\nΕἰ γάρ μοι σάφα τήνδε καταφράσσαιο κέλευθον,\nἦ τάχα κἂν ἄλλοισιν ἐπισταμένως ἀγορεύοις\nκαὶ ποταμοὺς,πολίων τε θέσιν καὶ γαῖαν ἑκάστην.\nΣχῆμα μὲν οὖν πισύρεσσιν ἐπὶ πλευρῇσι τετύχθω,\nπεπταμένον δολιχοῖσιν ἐπʼ ἀντολίην πεδίοισιν.\nΟἶσθα μὲν, ἐν πρώτοισιν ἐμεῦ εἰπόντος ἀκούσας,\nπᾶσαν ἕως Ἰνδῶν Ἀσίην ὄρος ἄνδυχα τέμνειν.\nΚεῖνό τοι ἐν πλευρῇσι βορειότερον τελέοιτο·\nΝεῖλος δʼ ἑσπέριον πλευρὸν πέλοι· αὐτὰρ ἑῷον\nἸνδικὸς Ὠκεανός·νότιον δ᾿ ἁλὸς οἴδματ’ Ἐρυθρῆς.\nΦράζεο δʼ ὡς ὑπὸ πέζαν ἐπʼ αὐγὰς ἵξομαι ἤδη,\nἀρξάμενος Συρίηθεν, ὅθεν λίπον· οὐδʼ ἂν ἔμοιγε\nμύθου ἄτε ψευσθέντος ἀνὴρ ἐπιμωμήσαιτο.\nἈλλʼ ἤτοι Συρίη μὲν ὑπεὶρ ἁλὸς ἐγγύθεν ἕρπει\nἐς νότον ἀντολίην τε, πολύπτολιν αἶαν ἔχουσα,\nἣν Κοίλην καλέουσιν ἐπώνυμον, οὕνεκ’ ἄρʼ αὐτὴν\nμέσσην καὶ χθαμαλὴν ὀρέων ὑπὸ πρῶνες ἔχουσιν,\nἑσπερίου Κασίοιο καὶ ἠῴου Λιβάνοιο.\nΚαὶ τὴν μὲν πολλοί τε καὶ ὄλβιοι ἄνδρες ἔχουσιν,\nοὐχ ἅμα ναιετάοντες ὁμώνυμοι, ἀλλὰ διαμφίς,\nοἱ μὲν ἐπʼ ἠπείρῳ, τοίπερ Σύριοι καλέονται,\nοἱ δʼ ἁλὸς ἐγγὺς ἐόντες, ἐπωγυμίην Φοίνικες,\nτῶν ἀνδρῶν γενεῆς, οἳ Ἐρυθραῖοι γεγάασιν,\nοἳ πρῶτοι νήεσσιν ἐπειρήσαντο θαλάσσης,\nπρῶτοι δʼ ἐμπορίης ἁλιδινέος ἐμνήσαντο,\nκαὶ βαθὺν οὐρανίων ἄστρων πόρον ἐφράσσαντο·\nοἵτ’ Ἰόπην καὶ Γάζαν Ἐλαίδα τʼ ἐνναίουσι,\nκαὶ Τύρον ὠγυγίην, Βηρυτοῦ τʼ αἶαν ἐραννήν,\nΕύβλον τʼ ἀγχίαλον καὶ Σιδῶνʼ ἀνθεμόεσσαν,\nναιομένην χαρίεντος ἐφʼ ὕδασι Βοστρηνοῖο,\nκαὶ Τρίπολιν λιπαρὴν, Ὀρθωσίδα τε Μάραθόν τε\nΛαοδίκην θ᾿, ἣ κεῖται ἐπʼ ἠιόνεσσι θαλάσσης,\nκαὶ Ποσιδήια ἔργα καὶ ἱερὰ τέμπεα Δάφνης,\nᾗχί περ Ἀντιόχοιο ἐπώνυμος Ἀντιόχεια.\nΑὐτὰρ ἐνὶ μέσσῃσιν Ἀπαμείης πτολίεθρον·\nτῆς δὲ πρὸς ἀντολίην κατασύρεται ὑγρὸς Ὀρόντης,\nἄσπετος, Ἀντιόχοιο μέσην διὰ γαῖαν ὁρίζων.\nΠᾶσα δέ τοι λιπαρή τε καὶ εὔβοτος ἔπλετο χώρη,\nμῆλά τε φερβέμεναι καὶ δένδρεσι καρπὸν ἀέξειν.\nΤῆς δʼ ἂν ἴδοις προτέρω, νοτιώτερον οἶμον ὁδεύων,\nἈραβίου κόλπου μύχατον πόρον, ὅστε μεσηγὺ\nεἱλεῖται Συρίης τε καὶ Ἀραβίης ἐρατεινῆς,\nτυτθὸν ἐπ᾿ ἀντολίην τετραμμένος, ἄχρις Ἐλάνων.\nΚεῖθεν δʼ ὀλβίστων Ἀράβων παρακέκλιται αἶα,\nπολλὸν ἀνερχομένη, δισσῇ ζωσθεῖσα θαλάσσῃ,\nΠερσίδι τʼ Ἀραβίῃτʼ ·ἄνεμον δέ τοι ἔλλαχ᾿ ἑκάστη,\nἈραβίη ζέφυρον, Περσὶς δʼ εὔροιο κελεύθους.\nΠίζα δέ τοι νοτίη, τετραμμένη ἀντολίηνδε,\nκλύζετʼ Ἐρυθραίοις ὕπο κύμασιν Ὠκεανοῖο.\nΚαὶ τῆς τοι θέσιας μυθήσομαι· ἔξοχα γάρ μιν\nπασάων πολύολβα καὶ ἀγλαὰ φῦλα νέμονται.\nἌλλο δέ τοι καὶ θαῦμα μέγ ἔξοχον ἔλλαχ ἐκείνη·\nαἰεὶ κηώεσσα θύοις ὕπο λαρὸν ὄδωδεν\nἢ θύου ἢ σμύρνης εὐώδεος ἢ καλάμοιο\nἢ καὶ θεσπεσίοιο πεπαινομένου λιβάνοιο\nἢ κασίης· ἐτεὸν γὰρ ἀνὰ χθόνα λύσατο κείνην\nΖεὺς αὐτὸς Διόνυσον ἐϋρραφέος παρὰ μηροῦ·\nτῷ καὶ γεινομένῳ κηώδεα φύετο πάντα.\nΜῆλα δὲ καὶ τῆμος λασίοις ἐβαρύνετο μαλλοῖς\nἐν νομῷ, αὐτόματοι δέ κατέρρεον ὕδασι λίμναι\nὄρνιθες δʼ ἑτέρωθεν ἀοικήτων ἀπὸ νήσων\nἦλθον φύλλα φέροντες ἀκηρασίων κιναμώμων.\nΑὐτὰρ ὁ νεβρίδας μὲν ἐπωμαδίας ἐτάνυσσε,\nκισσῷ δʼ ἱμερόεντι καλὰς ἔστεψεν ἐθείρας,\nἀκροχάλιξ δʼ οἴνῳ πλεκτοὺς ἀνεσείσατο θύρσους,\nμειδιόων, καὶ πολλὸν ἐπ’ ἀνδράσιν ὄλβον ἔχευεν.\nΤοὔνεκεν εἰσέτι νῦν λιβάνῳ κομόωσιν ἄρουραι,\nοὔρεα δὲ χρυσῷ, ποταμοὶ δʼ ἑτέρωθι θυηλαῖς\nαὐτοὶ δʼ ἐνναέται μάλα πίονα δῆμον ἔχουσι,\nχροσείοις πέπλοισιν ἀγαλλόμενοι μαλακοῖσιν·\nἀλλʼ ἤτοι πρῶτοι μὲν ὑπὲρ κλιτὺν Λιβάνοιο\nἀφνειοὶ ναίουσιν ἐπωνυμίην Ναβαταῖοι·\nἄγχι δὲ Χαυλάσιοί τε καὶ Ἀγρέες, οἷς ἔπι γαῖα\nΧατραμὶς ἐνναίει κατεναντία Περσίδος αἴης.\nΑὐτὰρ Ἐρθθρκάης πλευρὸν ναίουσι θαλάσσης\nΜινναῖοί τε Σάβαι τε καὶ ἀγχίγυοι Κλεταβηνοί.\nΤόσσα μὲν Ἀραβίην περιώσια φῦλα νέμονται·\nἄλλα δέ τοι καὶ πλεῖστα περι πρὸ γάρ ἐστιμεγίστη.\nΤῆς δὲ πρὸς ἀντιπέραιαν ὑπαὶ ῥιπὴν ζεφύροιο\nλυπρὸν ὀρεσκῴων παραφαίνεται οὖδας Ἐρεμβῶν,\nοἳ βίον ἐν πέτρῃσι κατωρυχέεσσιν ἔθεντο,\nγυμνοὶ καὶ κτεάνων ἐπιδευέες· ἀμφὶ δʼ ἄρα σφιν\nἴδεϊ θαλπομένοισι μελαίνεται αὐαλέος χρώς·\nαὔτως δ᾿, οἱά τε θῆρες, ἀλώμενοι ἄλγεʼ ἔχουσιν,\nοὐχ ὡς ἁβροβίων Ἀράβων γένος· οὐ γὰρ ἐν ὄλβῳ\nἴσην μοῖραν ἅπασιν ἐπ’ ἀνδράσι θήκατο δαίμων.\nΑὐτὰρ ὑπὲρ Λιβάνοιο πρὸς αὐγὰς ἠελίοιο\nης Συρίης δολιχὴ μηκύνεται αἶα,\nἑλκομένη καὶ μέχρις ἁλικλύστοιο Σινώπης·\nτῆς δʼ ἤτοι μέσσης μὲν ἐπʼ ἠπείροιο βαθείης\nΚαππαδόκαι ναίουσι, δαήμονες ἱπποσυνάων,\nἈσσύριοι δʼ ἁλὸς ἄγχι παρὰ στόμα Θερμώδοντος.\nΤῆς δὲ πρὸς ἀντολίην ὀρέων ἀπὸ παιπαλοέντων\nφαίνετʼ ἀπειρεσίου ποταμοῦ ῥόος Εὐφρήταο,\nὃς δʼ ἤτοι πρῶτον μὲν ἀπʼ οὔρεος Ἀρμενίοιο\nμακρὸς ἐπὶ νότον εἶσι, πάλιν δʼ, ἀγκῶνας ἑλίξας,\nἄντκν ἠελίοιο μέσην Βαβυλῶνα περήσας,\nΠερσίδος εἰς ἁλὸς οἶδμα θοὴν ἀπερεύγεται ἄχνην,\nὑστατίῃς προχοῇσι Τερηδόνος ἐγγὺς ὁδεύων.\nΤὸν δὲ μέτʼ εἰς αὐγὰς ποταμῶν ὤκιστος ἁπάντων\nΤίγρις ἐϋρρείτης φορέει ῥόον ἶσον ἐλαύνων,\nτόσσον ἄνευθεν ἐὼν, ὅσον ἕβδομον ἦμαρ ὁδεύσας\nἴφθιος καὶ κραιπνὸς ἀνὴρ ἀνύσειεν ὁδίτης.\nἜστι δέ τις κατὰ μέσσα περίτροχος ὕδασι λίμνη,\nοὕνομα Θωνῖτις, ἧς ἕλκεται ἐς μυχὰ Τίγρις,\nδύνων πολλὸν ἔνερθε· πάλιν δʼ ἐξαῦτις ἀνασχὼν,\nὀξύτερον προΐησι κάτω ῥόον· οὐκ ἂν ἐκείνου\nἐν πᾶσιν ποταμοῖσι θοώτερον ἄλλον ἶδοιο.\nὍσσῃ δʼ Εὐφρήτου καὶ Τίγριος ἔνδοθι γαῖα,\nτήνδε περικτίονες μέσσην ποταμῶν ἐνέπουσιν.\nΟὐ μέντοι κείνης γε νομοὺς ὠνόσσατο βούτης,\nοὐδʼ ὅστις, σύριγγι κερώνυχα Πᾶνα γεραίρων,\nμήλοις ἀγραύλοισιν ἐφέσπεται· οὐδὲ μὲν ὕλην\nπαντοίην φυτοεργὸς ἀνὴρ ἀθερίσσατο καρπῶν,\nτοίη ἐπεὶ κείνης ἄροσις πέλει, ἐν μὲν ἀέξειν\nποίην, ἐν δέ νομοὺς εὐανθέας, ἐν δὲ καὶ ἀνδρῶν\nφύτλην καλλίστην τε καὶ ἀθανάτοισιν ὁμοίην.\nΤῆς μέν πρὸς βορέην λιπαρὴν χθόνα ναιετάουσιν\nἀνέρες Ἀρμένιοί τε καὶ ἀγχέμαχοι Ματιηνοί,\nοὔρεσι κεκλιμένοι, ποταμοῦ πρόπαρ Εὐφρήταο, πᾶσαν\nπίονες ἀφνειοί τε καὶ Ἄρεος εὖ δεδαῶτες.\nΠρὸς δὲ νότον Βαβυλὼν ἱερὴ πόλις, ἥν ῥά τε\nτείχεσιν ἁρραγέεσσι Σεμίραμις ἐστεφάνωσεν·\nαὐτὰρ ἐπʼ ἀκροπόληι μέγαν δόμον εἵσατο Βήλῳ,\nχρσσῷ τʼ ἡδʼ ἐλέφαντι καὶ ἀργύρῳ ἀσκήσασα.\nΚαὶ τῆς τοι πεδίον περιώσιον, ἔνθα τε πολλοὶ\nἀκρόκομοι φοίνικες ἐπηρεφέες πεφύασιν.\nΝαὶ μὴν καὶ χρυσοῖο φέρει χαριέστερον ἄλλο,\nὑγρῆς βηρύλλου γλαυκὴν λίθον, ἣ περὶ χῶρον\nφύεται ἐν προβολῆς ὀφιήτιδος ἔνδοθι πέτρης.\nΑὐτὰρ ὁπὲρ Βαβυλῶνος ἐπὶ πνοιὴν βορέαο\nΚισσοὶ Μεσσαβάται τε Χαλωνῖταί τε νέμονται·\nἀλλʼ ὁπότʼ Ἀρμενίων ὀρέων προπάροιθεν ὁδεύσῃς\nεἰς αὐγὰς, τότʼ ἔπειτα τὰ Μηδικὰ τέμπεα δήεις.\nΤῶν πρὸς μέν βορέην ἐριθηλέα γαῖαν ἔχουσι\nΤηλοί τε Μάρδοι τε καὶ ἀνέρες Ἀτροπατηνοί.\nΠρὸς δὲ νότον ναίουσιν ἀγαυῶν ἔθνεα Μήδων,\nκείνης τοι γενεῆς ἐρικυδέος ἐκγεγαῶτες\nΑἰήταο θυγατρὸς, ἀμύμονος ἡρωίνης.\nΕὖτε γὰρ Ἀκταίοιο παρὰ ῥόον Ἰλισσοῖς\nφάρμακʼ ἐμήσατο λυγρὰ γόνῳ Πανδιονίδαο,\nαἰδοῖ μὲν χῶρον κεῖνον λίπεν, ἐς δὲ βαθεῖαν,\nπλαζομένη κατὰ φῶτας, ὁμώνυμον ἵκετο γαῖαν,\nοὐ μὲν ἑκὰς Κόλχων· Κόλχωνγε μὲν αἶαν ἱκέσθαι\nοὔ οἱ ἔην· μῆνιν γὰρ ἑοῦ δειδίσσετο πατρός.\nΤοὔνεκεν εἰσέτι νῦν πολυφάρμακοι ἄνδρες ἔασι\nχώρην ναιετάοντες ἀπείριτον, οἱ μὲν ἐπʼ αὐτὰς\nπέτρας, αἳ φύουσιν ἀφεγγέα ναρκισσίτην,\nοἱ δʼ ἑκὰς ἐν λασίησι νενασμένοι εἰαμενῇσι,\nπώεα καλὰ νέμοντες, ἄδην βεβριθότα μαλλοῖς,\nτόσσον ἐπ’ ἀντολίην τετραμμένοι, ἄχρι πυλάων\nΚασπιάδων, αἳτʼ εἰσὶ βαθυνομένας ὑπὸ πέτρας,\nκληῖδες γαίης Ἀσιήτιδος, ᾗχι κέλευθος\nἐκτέταται βορέηνδε καὶ ἐς νότον ἐρχομένοισιν,\nἡ μὲν ἐς Ὑρκανίους, ἡ δʼ οὔρεα Περσίδος αἴης.\nἈλλʼ ἤτοι πυλέων μὲν ὑπαὶ πόδα Κασπιάων\nΠάρθοι ναιετάουσιν ἀρήιοι, ἀγκυλότοξοι,\nπαντοίου πολέμοιο δαήμονες· οὐ γὰρ ἀρότρῳ\nαὔλακ᾿ ἐπιθύνουσι, διασχίζοντες ἀρούρας,\nοὐδὲ μὲν ἐν νήεσσιν ἅλα τμήγουσιν ἐρετμοῖς,\nοὐδὲ νομῷ φέρβουσι βοῶν γένος· ἐκ δὲ γενέθλης\nνηπίαχοι τόξοισι καὶ ἱπποσύνησι μέλονται,\nαἰεὶ δʼ ἠχήεσσαν ἀνὰ χθόνα δοῦπος ἀκόντων\nἢ βελέων, πάντη δέ τʼ ἀελλοπόδων δρόμος ἵππων\nθυνόντων· οὐ γάρ σφι θέμις δόρποιο πάσασθαι,\nπρὶν πολέμου μόχθοισι κάρην ἱδρῶτι παλῦναι·\nφέρβονται δʼ ἄγρῃσι δορικτήτου βιότοιο·\nἀλλʼ ἔμπης κατὰ δῆριν ἀμαιμακέτους περ ἐόντας\nΑὐσονίου βασιλῆος ἐπεπρήϋνεν ἀκωκή.\nΕἰ δέ σε καὶ Πέρσας ἰδέειν γλυκὺς ἵμερος αἱρεῖ,\nεὐφραδέως ἄν σοι καὶ τῶν γένος αὐδήσαιμι,\nκαὶ πόρον ἀενάων ποταμῶν, ὀρέων τε κελεύθους.\nΜοῦνοι γάρ τʼ Ἀσίης βασιλεύτατον ἔθνος ἔχουσι,\nμοῦνοι δʼ ἄσπετον ὄλβον ἐνὶ μεγάροισιν ἔθεντο,\nὁππότε Μῃονίην καὶ Σάρδιας ἐξαλάπαξαν.\nΧρύσεά τοι κείνων μὲν ἐπὶ χροῒ τεύχεα φωτῶν,\nχρύσεα δʼαὖθʼ ἵπποισιν ἐπὶ στομάτεσσι χαλινά,\nχρυσῷ δʼ ἀμφὶ πόδεσσιν ἐκοσμήσαντο πέδιλα\nτόσσος γάρ σφισιν ὄλβος ἀπείριτος· ἀλλά τοι εἴη\nΠερσὶς ὅλη μεγάλοισι περίδρομος οὔρεσι γαῖα,\nΚασπιάδων πυλέων νοτιώτερον οἶμον ἔχουσα,\nἑλκομένη καὶ μέχρις ὁμωνύμου ἀμφιτρίτης.\nΤριχθὰ δέ μιν ναίουσι διασταδὸν, οἱ μὲν ὑπʼ ἄρκτους\nτοξοφόρων σκιεροῖσι παρήμενοι οὔρεσι Μήδων,\nοἱ δὲ μεσήπειροι, οἱ δʼ ἐς νότον ἄχρι θαλάσσης·\nπρῶτα Σάβαι, μετὰ τοὺς δὲ Πασαργάδαι, ἄγχι δὲ\nΤασκοί,\nἄλλοι θʼ, οἳ ναίουσι διάνδιχα Περσίδα γαῖαν.\nΚαὶ τὴν μὲν πολέες ποταμοὶ περιπιαίνουσι,\nτῇ καὶ τῇ σκολιῇσιν ἐλαυνόμενοι προχοῇσι.\nΧωρὶς μὲν Κόρος ἐστὶ μέγας, χωρὶς δὲ Χοάσπης,\nἕλκων Ἰνδὸν ὕδωρ, παρά τε ῥείων χθόνα Σούσων.\nΤὸῦ δʼ ἂν ἐπὶ πλευρῇσιν ἴδοις εὐωπὸν Ἀχάτην,\nκείμενον οἷα κύλινδρον ἐπὶ χθονὸς, ὅν ῥ’ ἀπὸ πέτρης\nχειμερίου ποταμοῖο κάτω σύρουσι χαράδραι.\nΑἰεὶ δ᾿ αὖ λιαροῖο γεγηθότες ἐξ ἀνέμοιο\nκαρποὶ τηλεθάουσιν ἐπήτριμοι ἀλλήλοισιν.\nΦράζεο δʼ εἰς αὐγὰς λοιπὸν πόρον Ἀσίδος αἴης\nἐγγύθι γάρ τοι πέζα τελείεται ἠπείροιο.\nἬτοι μὲν παρὰ χεῦμα τὸ Περσικὸν Ὠκεανοῖο\nΚαρμανοὶ ναίουσιν ὑπʼ ἠελίῳ ἀνιόντι,\nΠερσίδος οὐκ ἀπάνευθε διάνδιχα γαῖαν ἔχοντες,\nοἱ μὲν ὑπειράλιοι, τοὶ δʼ ἔνδοθεν ἠπειρῶται.\nΤῶν δὲ πρὸς ἀντολίην Γεδρωσῶν ἕλκεται αἶα,\nγείτων Ὠκεανοῦ μεγακήτεος, οἷσι πρὸς αὐγὰς\nἸνδὸν πὰρ ποταμὸν νότιοι Σκύθαι ἐνναίουσιν,\nὅς ῥά τʼ Ἐρυθραίης κατεναντίον εἶσι θαλάσσης,\nλαβρότατον ῥόον ὠκὺν ἐπὶ νότον ὀρθὸν ἐλαύνων,\nἀρξάμενος τὰ πρῶτʼ ἀπὸ Καυκάσου ἠνεμόεντος.\nΔισσὰ δέ οἱ στόματ᾿ ἐστίμέσην δ᾿ ἐπιδέδρομε νῆσον,\nνῆσον, τὴν καλέουσιν ἐπυχθόνιοι Παταληνήν.\nΚεῖνός τοι πολέων ἀποτέμνεται ἔθνεα φωτῶν·\nἤτοι μὲν δύνοντος ἐπὶ κλίσιν ἠελίοιο\nὨρείτας τʼ Ἄριβάς τε λινοχλαίνους τʼ Ἀραχώτας,\nΣατραΐδας θʼ,δσσους τε παρὰ πτυχὶ Παρνησοῖο,\nξυνῆ ὁμῶς μάλα πάντας ἐπωνυμίην Ἀριηνούς,\nοὐ χθόνα ναιετάοντας ἐπήρατον, ἀλλ᾿ ὑπὸ λεπτῇ\nψάμμῳ πεπληθυῖαν ἰδὲ ῥώπεσσι δασεῖαν·\nἀλλʼ ἔμπης ζωοῖσιν ἐπαρκέες εἰσὶ κέλευθοι\nἄλλον γάρ σφισιν ὄλβον ἀκήρατον αἶα κομίζει·\nπάντη γὰρ λίθος ἐστὶν ἐρυθροῦ κουραλίοιο,\nπάντη δʼ αὖ πέτρῃσιν ὑπὸ φλέβες ὠδίνουσι\nχρυσείης κυανῆς τε καλὴν πλάκα σαπφείροιο,\nτῆς ἀποτεμνόμενοι βιοτήσιον ὦνον ἔχουσιν.\nΠρὸς δʼ αὐγὰς Ἰνδῶν ἐρατὴ παραπέπταται αἶα,\nπασάων πυμάτη, παρὰ χείλεσιν Ὠκεανοῖο,\nἥν ῥάτ ἀνερχόμενος μακάρων ἐπὶ ἔργα καὶ ἀνδρῶν\nἠέλιος πρώτῃσιν ἐπιφλέγει ἀκτίνεσσιν.\nΤῷ γαίης ναέται μὲν ὑπὸ χρόα, κυανέουσι,\nθεσπέσιον λιπόωντες, ἐειδομένας δʼ ὑακίνθῳ\nπιοτάτας φορέουσιν ἐπὶ κράτεσφιν ἐθείρας.\nΤῶν δʼ οἱ μὲν χρυσοῖο μεταλλεύουσι γενέθλην,\nψάμμον ἐϋγνάμπτῃσι λαχαίνοντες μακέλῃσιν·\nοἱ δʼ ἱστοὺς ὑφόωσι λινεργέας· οἱ δʼ ἐλεφάντων\nἀργυφέους πρισθέντας ἀποξύουσιν ὀδόντας·\nἄλλοι δʼ ἰχνεύουσιν ἐπὶ προβολῇσιν ἀναύρων\nἤ που βηρύλλου γλαυκὴν λίθον ἢ ἀδάμαντα\nμαρμαίροντʼ ἢ χλωρὰ διαυγάζουσαν ἴασπιν\nἢ καὶ γλαυκιόωντα λίθον καθαροῖο τοπάζου\nκαὶ γλυκερὴν ἀμέθυστον ὑπηρέμα πορφυρέουσαν·\nπαντοῖον γὰρ γαῖα μετʼ ἀνδράσιν ὄλβον ἀέξει,\nἀενάοις ποταμοῖσι κατάρρυτος ἔνθα καὶ ἔνθα.\nΝαὶ μὴν καὶ λειμῶνες ἀεὶ κομόωσι πετήλοις·\nἄλλοθι μὲν γὰρ κέγχρος ἀέξεται, ἄλλοθι δʼ αὖτε\nὗλαι τηλεθόωσιν Ἐρυθραίου καλάμοιο.\nΦράζεο δ᾿ , ὥς τοι σχῆμα καὶ ὡς ποταμοὺς ἐνέποιμι\nοὔρεά τʼ ἠνεμόεντα καὶ αὐτῆς ἔθνεα γαίης.\nἬτοι μὲν πισύρεσσιν ἐπὶ πλευρῇσιν ἄρηρε\nπάσῃσιν λοξῇσιν, ἀλιγκίη εἴδεϊ ῥόμβου·\nἀλλά τοι ἑσπερίοις μὲν ὁμούριος ὕδασιν Ἰνδὸς\nγαῖαν ἀποτμήγει, νότιον δʼ ἁλὸς οἴδματʼ Ἐρυθρῆς,\nΓάγγης δʼ εἰς αὐγὰς,ὁ δὲ Καύκασος ἐς πόλον ἄρκτων.\nΚαὶ τὴν μὲν πολλοί τε καὶ ὄλβιοι ἄνδρες ἔχουσιν,\nοὐχ ἅμα ναιετάοντες ὁμώνυμοι, ἀλλὰ διαμφὶς\nκεκριμένοι, ποταμοῦ μὲν ἀπειρεσίου πέλας Ἰνδοῦ\nΔαρδανέες, τόθι λοξὸν ἀπὸ σκοπέλων Ἀκεσίνην\nσυρόμενον δέχεται πλωτὸς νήεσσιν Ὑδάσπης.\nΤοῖς δ᾿ ἔπι καὶ Κώφης τρίτος ἕσπεται ἀργυροδίνης·\nτῶν δὲ μέσοι ναίουσι Σάβαι καὶ Ταξίλοι ἄνδρες,\nΣκόδροι δʼ ἑξείης· ἐπὶ δʼ ἕσπεται ἄγρια φῦλα\nΠευκαλέων· μετὰ τοὺς δὲ Διωνύσου θεράποντες\nΓαργαρίδαι ναίουσιν, ὅθι χρυσοῖο γενέθλην\nδαιδαλέην Ὕπανίς τε φέρει θεῖός τε Μάγαρσος,\nλαβρότατοι ποταμῶν· ἀπὸ δʼ οὔρεος Ἠμωδοῖο\nὀρνύμενοι προρέουσιν ἐπὶ Γαγγήτιδα χώρην,\nπρὸς νότον ἑλκόμενοι παρὰ τέρματα Κωλίδος αἴης.\nἩ δʼ ἤτοι προνένευκεν ἐπ᾿ Ὠκεανὸν βαθυδίνην,\nἠλίβατος, ταχινοῖσι δυσέμβατος οἰωνοῖσιν·\nτοὔνεκά μιν καὶ φῶτες ἐπικλείουσιν Ἄορνιν.\nἜστι δέ τις θηητὸς ἐϋρρείτην παρὰ Γάγγην\nχῶρος τιμήεις τε καὶ ἱερὸς, ὃν ποτε Βάκχος\nθυμαίνων ἐπάτησεν, ὅτ᾿ ἠλλάσσοντο μὲν ἁβραὶ\nΑηνάων νεβρῖδες ἐς ἀσπίδας, ἐς δὲ σίδηρον\nθύρσοι μαιμώοντο καὶ ἐς σπείρημα δρακόντων\nζωστῆρές θʼ ἕλικές τε πολυγνάμπτης ἑλίνοιο,\nἦμος ὅτ᾿ ἀφραδίῃσι θεοῦ ἀτίτησαν ἑορτήν.\nΤοὔνεκα Νυσαίην μὲν ἐφημίξαντο κέλευθον,\nκόσμω δʼ ἐστήσαντο σὺν υἱάσιν ὄργια πάντα.\nΑὐτὸς δʼ ὁππότε φῦλα κελαινδῶν ὤλεσεν Ἰνδῶν,\nʼΗμωδῶν ὀρέων ἐπεβήσατο, τῶν ὑπὸ πέζαν\nἕλκεται ἠῴοιο μέγας ῥόος Ὠκεανοῖο.\nἜνθα δύω στήλας ἐρύσας περὶ τέρματα γαίης,\nκαγχαλόων μετὰ χεῦμα κατήλυθεν Ἰσμηνοῖο.\nΤόσσοι μὲν κατὰ γαῖαν ὑπέρτατοι ἄνδρες ἔασιν·\nἄλλοι δʼ ἔνθα καὶ ἔνθα κατʼ ἠπείρους ἀλόωνται\nμυρίοι, οὓς οὐκ ἄν τις ἀριφραδέως ἀγορεύσοι\nθνητὸς ἐών· μοῦνοι δὲ θεοὶ ῥέα πάντα δύνανται.\nΑὐτοὶ γὰρ καὶ πρῶτα θεμείλια τορνώσαντο,\nκαὶ βαθὺν οἶμον ἔδειξαν ἀμετρήτοιο θαλάσσης·\nαὐτοὶ δʼ ἔμπεδα πάντα βίῳ διετεκμήραντο,\nἄστρα διακρίναντες, ἐκληρώσαντο δʼ ἑκάστῳ\nμοῖραν ἔχειν πόντοιο καὶ ἠπείροιο βαθείης.\nΤῷ ῥα καὶ ἀλλοίην ῥυσμοῦ φύσιν ἔλλαχʼ ἑκάστη\nἡ μὲν γὰρ λευκή τε καὶ ἀργινόεσσα τέτυκται,\nἡ δὲ κελαινοτέρη, ἡ δʼ ἀμφοτέρων λάχε μορφήν·\nἄλλη δʼ Ἀσσυρίης ἐναλιγκίη ἄνθεί μίλτου,\nἄλλαι δʼ ἀλλοῖαι· τὼς γὰρ μέγας ἐφράσατο Ζεύς.\nΟὕτως ἀνθρώποις ἑτεροίια πάντα τέτυκται.\nὙμεῖς δʼ ἤπειροί τε καὶ εἰν ἁλὶ χαίρετε, νῆσοι,\nὕδατά τʼ Ὠκεανοῖο καὶ ἱερὰ χεύματα πόντου\nκαὶ ποταμοὶ κρῆναί τε καὶ οὔρεα βησσήεντα.\nἬδη γὰρ πάσης μὲν ἐπέδραμον οἶδμα θαλάσσης,\nἤδη δʼ ἠπείρων σκολιὸν πόρον· ἀλλά μοι ὕμνων\nαὐτῶν ἐκ μακάρων ἀντάξιος εἴη ἀμοιβή.\n"};
