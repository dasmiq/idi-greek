var sequence = {"name":"Anonymi Geographiae Expositio Compendiaria. Geographiae expositio compendiaria","data":"1. Ἡ τῆς ὅλης γῆς περίμετρος σταδίων ,κα μυριάδων\nκαὶ β παραδέδοται. Μῆκος δὲ τῆς οἰκουμένης\nτὸ μὲν ἀπʼ ἀνατολῆς ἐπὶ δύσιν σταδίων ἀναμεμέτρηται\nἑπτακισμυρίων. Τοῦτο δέ ἐστι τὸ ἀπὸ Γάγγου ποταμοῦ\nἐκβολῆς, τοῦ ἐν Ἰνδοῖς ἑωθινωτάτου, ἐπὶ τὸ δυτικώτατον\nτῆς ὅλης οἰκουμένης ἀκρωτήριον, ὃ καλεῖται\nμὲν Ἱερὸν, τῆς Λυσιτανίας δʼ ἐστὶν ἄκρον· τόδʼ ἐστὶ\nτῶν Ἡρακλέους στηῦῶν δυτικώτερον σταδίοις που\nτρισχιλίοις. Τοῦτο μὲν δὴ τὸ μῆκος τῆς ὅλης οἰκουμένης.\nΤὸ δὲ πλάτος, ᾗ πλατυτάτη οὖσα τυγχάνει,\nτρισμυρίων ἀναμετρεῖται σταδίων, χιλίων ἔλαττον, ἀπὸ\nμεσημβρίας ἐπὶ τὰς ἄρκτους.\n2. Καὶ τὰ μὲν ἀπὸ τοῦ ἀρκτικοῦ πόλου μέχρι τοῦ\nἀρκτικοῦ κύκλου τριάκοντα καὶ ἓξ τμήματα πάντα\nἐστὶν ἀοίκητα διὰ κρύος· στάδιοι δʼ εἰσὶν οὗτοι δισμύριοι\nκαὶ ε καὶ σ΄· ἀοίκητα δέ ἐστι καὶ τὰ ἀπὸ τοῦ\nἰσημερινοῦ ἐπὶ σταδίους ,ηω, ᾗ ἀρχὴν τῆς καθʼ ἡμᾶς\nοἰκουμένης ὑποτιθέμεθα, καθάπερ κατʼ ἄρκτους τὰ\nμετὰ τὸν ἀρκτικὸν εὐθέως κύκλον· ὥστε τοὺς πάντας\nτῆςςδε τῆς ἐπιφανείας ἀοίκους συνάγεσθαι σταδίους τρισμυρίους\nκαὶ ,δ. Λοιπὸν οὖν καταλείπονται οἰκήσιμοι\nὑπὸ τὴν εὔκρατον πεπτωκότες στάδιοι δισμύριοι καὶ\nθ, ἅπερ ἐστὶ μίλια μὲν ,γχκε΄, σχοῖνοι δὲ, ἐκ σταδίων\nλ΄, μικρῷ πλέον ἐννακόσιοι· ὃ δὴ καὶ πλάτος ἐστὶ τῆς\nκαθʼ ἡμᾶς οἰκουμένης.\n3. Διαιρεῖται δὲ ἡ ὅλη οἰκουμένη εἰς ἠπείρους τρεῖς,\nἈσίαν τε καὶ Λιβύην καὶ Εὐρώπην. Ἡ δὲ διαίρεσις\nἰσθμοῖς ἢ πορθμοῖς. Καί εἰσιν ὅροι τῶν ἠπείρων, τῆς\nμὲν Εὀρώπης πρὸς τὴν Λιβύην Ειῆλαι τε καὶ προθμὸς\nΗράκειος, διʼ οὗ ἡ καθʼ ἡμᾶς εἰσχεῖται θάλασσα· τῆς\nδὲ Ἀσίας πρὸς τὴν Εὐρώπην ἰσθμὸς, ὃς ἀπὸ τοῦ μυχοῦ\nτῆς Μαιώτιδος λίμνης ἐπὶ τὴν πρὸς ἄρκτους θάλασσαν\nδιήκει· διαρρεῖ δὲ τὸν ἰσθμὸν τοῦτον ποταμὸς Τάναῖς.\nΧωρίζεται δὲ καὶ ἡ Ἀσία τῆς Λιβύης ἰσθμῷ πάλιν\n\n\nστενῷ· τοῦτον δὲ ἡ ἀπὸ τῆς κατὰ τὸ Πηλούσιον θαλάσσης\nἐπὶ τὸν μυχὸν ἀνιοῦσα τοῦ Ἀραβίου κόλπου\nγραμμή. Οἱ μέντοι παλαιοὶ τήν τε Λιβύην καὶ τὴν\nΕὐρώπην, ὥσπερ μίαν οὖσαν, συναμφοτέρας ἐκάλουν\nἑνὶ καὶ μόνῳ τῷ τῆς Εὐρώπης ὀνόματι.\n4. Πάλιν δὲ τῶν τριῶν ἠπείρων ἡ μὲν Εὐρώπη\nπρὸς ἄρκτους καὶ δύσεις ἐστὶ πᾶσα, ἡ δὲ Λιβύη πρὸς\nμεσημβρίαν καὶ δύσιν, ἡ δὲ Ἀσία πρὸς τὰς ἀνατολὰς\nκειμένη ἀντιπαρήκει ταῖς δύο ἠπείροις· ἀπὸ γὰρ τῶν\nβορειοτάτων ἐπὶ τὰ νοτιώτατα τῆς ἐγνωσμένης\nἐκτείνεται.\n5. Τούτων ἐκκειμένων, ὑπογραψόμεθα ὁλοσχερῶς\nκατὰ τὸ τυπωδέστατον τὰ καθʼ ἑκάστην ἤπειρον ἔθνη,\nκαὶ τὰς ἐμπεριεχομένας θαλάσσας, ὡς δύνασθαι ῥᾷστά\nτινα, διὰ τῆς πρὸς ἄλληλα σχέσεως αὐτῶν, τὴν ὅλην\nοἰκουμένην μηδὲν εἰκόνος δεηθέντα τῷ νῷ\nπεριαθρῆσαι.\n6. Ἕστι τοίνυν κατὰ τὸ κεφαλαιῶδες ἐν μὲν τῇ\nΕὐρώπῃ ἔθνη τάδε· Ἱσπανίαι τρεῖς, ἃς Ἰβηρίας πρότερον\nἐκάλουν. Αὗται δὲ χερρονήσου δίκην περιρρέονται\nὑπὸ θαλάσσης κατὰ σφόδρα στενὸν ἰσθμὸν, ἐφ’ οὗ τὰ\nΠυρηναῖά ἐστιν ὄρη, ἀφαιρούμενα τὰς Γαλλίας ἀπ’\nαὐτῶν. Καὶ ἔστιν ἡ μὲν Λυσιτανία πρὸς τῷ δυσμικῷ\nὠκεανῷ, ἡ δὲ Βαιτικὴ κατὰ τὴν ἐντὸς θάλασσαν, ὀλίγον\nτι καὶ τῆς ἔξω μετὰ τὸν πορθμὸν ἐπιλαμβάνουσα·\nἡ δὲ Ταρρακωνησία διήκει ἀπὸ τοῦ ὠκεανοῦ ἢ τῆς\nἐκτὸς θαλάσσης ἐπὶ τὴν ἐντὸς θάλασσαν.\n7. Τῶν δὲ Γαλλιῶν, ἃς πρότερον Γαλατίας ἔλεγον,\nἑξῆς κειμένων, ἡ μέν Ἀκουιτανία καὶ Λουγδουνησία\nκαὶ Βελγικὴ, ἐν ᾗ εἰσὶν αἱ δύο Γερμανίαι, πρὸς τὴν\nἐκτὸς νενεύκασι θάλασσαν· ἐπιλαμβάνουσι μέντοι ὅσον\nπλεῖστον τῆς μεσογαίου, καὶ μάλιστα ἡ Λουγδουνησία·\nπρὸς δὲ τὴν ἐντὸς θάλασσαν ἀντιπαρατείνουσα\nταύταις ἡ Ναρβωνησία κεῖται.\n8. Πάλιν δὲ μετὰ τὴν Βελγικὴν πρόσεισιν ἐπ’ ἀνατολὰς\nσυχνὸν ὅσον ἡ Γερμανία, νενευκυῖα καὶ αὐτὴ\nπρὸς τὴν ἐκτὸς θάλασσαν· μετὰ δὲ τὴν Ναρβωνησίαν\nἡ Ἰταλία περιεχομένη δύο θαλάσσαις. Ὁρίζεται δὲ\nἡ μὲν Γερμανία τῷ Ῥήνῳ ποταμῷ, ὃς ὁρμηθεὶς ἀπὸ\nτῶν ὑπὲρ τὰς Ἄλπεις ὀρῶν εἰς τὴν ἑκτὸς ἐκδίδωσι θάλασσαν·\nἡ δὲ Ἰταλία πρὸς τὴν Ναρβωνησίαν τοῖς παραλίοις\nἌλπεσιν. Αὗται δʼ ἀνιοῦσαι πρὸς ἄρκτους,\nεἶτα πρὸς ἀνατολὰς ἐπιστραφεῖσαι καὶ τὴν λοιπὴν\nἸταλίαν ἀπὸ τῶν ὑπερκειμένων ἐθνῶν χωρίζουσιν.\n9. Οὐ πρὸ πολλοῦ δὲ τῶν τοῦ Ῥήνου πηγῶν τὰς ἀρχὰς\nἔχων ὁ Ἴστρος, ὃν μέχρι Νουιοδούνου πόλεως Δάνουβιν\nκαλοῦσιν, ὁρίζει τὴν Γερμανίαν πρὸς τὰ ὑποκείμενα\nἔθνη, Ῥαιτίαν μὲν καὶ Οὐινδελικίαν καὶ\nΝωρικὸν ὑπὲρ τὰς Ἄλπεις καὶ τὴν Ἰταλίαν κείμενα,\nἐκτὸς δὲ τῶν Ἄλπιων τὰς δύο Παννονίας, ὑφʼ ἃς ἥ\nἐστι κατὰ τὰ ἀνατολικὰ Δαλματία καλεῖται.\n10. Τῆς Γερμανίας μετὰ τὸν Οὐϊστούλαν ποταμὸν\nἔχεται Σαρματία, ἀναλαμβάνουσα πολλὴν γῆν καὶ\nπολλὰ ἔθνη καὶ τῆς ἑτέρας ἠπείρου μένουσα δέ πως\nἀποτερματίζεται παρὰ Εὐρώπῃ λίμνῃ τῇ Μαιώτιδι·\nεἶτα μετὰ τὸν ἰσθμὸν τῆς Ταυρικῆς χερρονήσου (αὕτη\nδὲ ἔκκειται πορθμὸν πρὸς τὴν Ἀσίαν ποιοῦσα τὸν καλούμενον\nΚιμμέριον Βόσπορον) ἀπολαμβάνει τοῦ Πόντου\nτὰ μέχρι Βορυσθένους ποταμοῦ.\n11. Καὶ ἔστιν ὑπὸ μὲν τὰ δυτικώτατα τῆς Σαρματίας\nἐπὶ νότον κατιοῦσα μετὰ τοὺς Ἰάζυγας τοὺς Μετανάστας\nἡ Δοκία, ὁριζομένη τῷ Ἴστρῳ, ὑπὸ δὲ τὰ\nλοιπὰ καὶ πρὸς ἀνατολὰς ὑποβέβληται ἡ κάτω Μυσία·\n\n\nἐπιλαμβάνει δὲ καὶ αὕτη συχνόν τι καὶ τῆς ὑπὲρ τὸν\nἼστρον χώρας, τήν τε παράλιον κατέχει πᾶσαν ὅση\nἐστὶν ἀπὸ Βορυσθένους ἐπὶ Μεσημβρίαν πόλιν.\n12. Ὑπόκειται δὲ καὶ τῇ Δακίᾳ μετὰ τὸν Ἴστρον\nἡ ἄνω Μυσία, συνάπτουσα πρὸς μὲν ἀνατολὰς τῇ κάτω\nΜυσίᾳ, πρὸς δὲ δύσεις Δαλματίᾳ. Ἔστι δὲ καὶ\nὑπὸ τὴν Δαλματίαν καὶ μέρος τῆς ἄνω Μυσίας ἡ Μακεδονία,\nὑπὸ δὲ τὸ λοιπὸν ἐκείνης τε καὶ τὴν κάτω ἡ\nΘρᾴκη. Πρὸς ταύτῃ δέ ἐστι καὶ ἡ ἰδίως καλουμένη\nΧερρόνησος. Τῆς δὲ Μακεδονίας πρὸς νότον ἐπὶ τὰς\nδύσεις ἡ Ἤπεριρος κεῖται, ἐπὶ δὲ τὰς ἀνατολὰς ἡ Θεσσαλία,\nαἷς ὑπάκειται ἡ Ἑλλὰς, κατὰ τὸν ἐν τῷ Κρισσαίῳ\nκόλπῳ ἰσθμὸν ποιοῦσα τὴν Πελσπόννησον.\n13. Νῆσοι δὲ ταύτης τῆς ἠπείρου ἀξιόλογοι ἐν μὲν\nτῇ ἐκτὸς θαλάσσῃ αἱ Βρεττανικαὶ δύο Ἰουερνία τε καὶ\nἈλουίων. Ἀλλʼ ἡ μὲν Ἰουερνία δυτικωτάτη κειμένη,\nἀντιπαρεκτείνεται μέχρι τινὸς τῇ Ἱσπανίᾳ· ἡ δὲ\nἈλουίων, ἔν ᾗ καὶ τὰ στρατόπεδα ἵδροται, μεγίστη\nτέ ἐστι καὶ ἐπιμηκεστάτη· ἀρξαμένη γὰρ ἀπὸ ἄρκτων\nἐπὶ μὲν δύσιν μέχρι τῶν μέσων τῆς Ταρρακωνησίας\nπρόσεισιν, ἐπʼ ἀνατολὰς δὲ μέχρι τῶν μέσων\nσχεδὸν τῆς Γερμανίας, Εἴη δʼ ἂν ἀξιόλογος καὶ ἡ\nΘούλη, καὶ ἡ μεγάλη Σκάνδεια, ἢ κεῖται ὁπὸ τὴν\nΚιμβρικὴν χερρόνησον· ἔκκειται γὰρ τῆς Γερμανίας\nπρὸς ἄρκτους καὶ τὸν ἐκείνης ὠκεανὸν ἐπὶ πλεῖστον.\n14. Ἐν δὲ τῇ ἐντὸς θαλάσσῃ ὁπὸ μὲν τὰ δυτικώτερα\nἸταλίας ἡ Κύρνος, ἡ καὶ Κορσικὴ, ὑποκειμένην\nἔχουσα τὴν Σαρδονίαν, ὑπὸ δὲ τὰ ἀνατολικώτερα καὶ\nπρὸς τὸν πορθμὸν ἡ Σικελία, καὶ παρὰ μὲν τὴν Ἀττικὴν\nκαὶ τὴν Πελοπόννησον ἐκτεινομένη πρὸς ἀνατολὰς\nἡ Κρήτη, παρὰ δὲ τὴν Ἀχαίαν ἡ Εὔβοια.\n15. Τῆς δὲ Διβύης ἀρχομένης ἀπὸ τοῦ Ἡρακλείου\nπορθμοῦ εἰσιν αἱ δύο Μαυριτανίαι, δυτικωτέρα μὲν ἡ\nΤιγγιτανὴ, ἐχομένη δὲ ταύτης ἡ Καισαρηνσία· μεθʼ\nἣν ἡ Ἀφρικὴ, εἶτα ἡ Κυρηναῖκὴ Πεντάπολις, εἶτα\nἡ Μαρμαρικὴ, εἶτα ἡ Αἴγυπτος. Ὑπόκειται δὲ ταῖς\nΜαυριτανίαις ἡ Γαιτουλία, τῇ δὲ Ἀφρικῇ καὶ τῷ Πενταπόλει\nἡ ἄβροχός τε καὶ δίαμμος γῆ. Ἐκτείνεται\nδὲ ἡ ἔρημος αὕτη καὶ μέχρι τῆς Αἰγύπτου κειμένη\nἀρχομένης.\n16. Ἔθνη δὲ τῆς Λιβύης ἀπὸ δυσμῶν τάδει· Δαράδαι,\nΠέρορσοι, Ὀδραγγῖδαι, Μίμακες, Νοῦβαι,\n\n\nΓαράμαντες, Δερβίκαι, Μελανογαίτουλοι, Γίγγοι,\nΝιγρῖται, Ἀφρικέρωνες, Λευκαιθίοπες.\n17. Ἐν δὲ τῆ ὑπὸ τὴν Αἴγυπτον Αἰθιοπίᾳ ἡ μὲν\nπρὸς τῇ θαλάσσῃ πᾶσα ὅση ἐστὶν ἀπὸ Βερονίκης μέχρι\nτῶν στενῶν τοῦ Ἀραβικοῦ κόλπου καλεῖται Τρωγλοδυτική.\nΤαύτης δὲ ἐνδοτέρα κεῖται ἡ Ἀζανία, ἐν ᾗ\nπαντοῖοί εἰσι ἐλέφαντες, καὶ ἡ Ἀρωματοφόρος χώρα.\n18. Καὶ μετὰ τὸν μέγαν καταράκτην ἀπὸ μὲν δυσμῶν\nτοῦ Νείλου Εὐωνυμῖται, Σεβρίδαι, Κάτοιποι καὶ\nπρὸς τῇ Μερόῃ νήσῳ Μέμνονες μεθʼ οὓς Ἐλεφαντοφάγοι\nΑἰθίοπες εἶτα Πεσενδάραι καὶ ἡ Κινναμωμοφόρος\nχώρα, τούτων δὲ δυτικωτέρα ἐστὶν Φαζανία. Ἀπὸ\nδὲ ἀνατολῶν Κολοβοὶ, Ἄττεροι, Νοῦβαι ἕτεροι, Βλέμμυες,\nΣτρουθοφάγοι καὶ ἡ Σμυρνοφόρος χώρα. Τὴν\nδὲ λοιπὴν καὶ μεσημβρινωτάτην, μεθʼ ἣν ἡ ἄγνωστός\nἐστι, κατέχουσι πρὸς μὲν τῷ Αἰθιοπικῷ καλουμένῳ\nὙποδρόμῳ Ἱπποφάγοι Αἰθίοπες, ὧν μεσημβρινώτεροι\nοἱ κοινῶς καλούμενοι Ἑσπέριοι. Τούτων δὲ ἀνατολικώτεροι\nἈθάκαι· τὰ δὲ περὶ τὸν κόλπον τῆς Βραχείας\nθαλάσσης Ἀνθρωποφάγοι Αἰθίοπες. Τούτων\nδὲ πρὸς ἀνατολὰς ἅμα καὶ μεσημβρίαν πλησιάζουσα\nτῇ ἀγνώστῳ ἐστὶ χώρα πολλήκαλουμένη Ἀγίσυμβα.\n19. Τὸ δὲ ἐν τῇ Ἀσίᾳ ἔθνη ἔχει οὕτως. Μετὰ γὰρ\nτὸν ἰσθμὸν καὶ τὸν Τάναῖν ἐπεκταθεῖσα τὸν εἰρημένον\n\n\nτρόπον ἡ Σαρματία, περατοῦται μὲν ὑπὸ μεσημβρινοῦ\nτοῦ δίχα τέμνοντος τὸ μῆκος τῆς Κασπίας θαλάσσης,\nἐκπεριελθοῦσα δὲ μετὰ ταῦτα τῆς Μαιώτιδος καὶ\nτοῦ Πόντου τὰ μέχρι τοῦ μυχοῦ, διὰ τῆς μεσογαίας\nἐπὶ τὴν Κασπίαν ἀφικνεῖται. Ταύτης δὲ ἔχεται πρὸς\nἀνατολὰς ἡ Σκυθία· αὕτη δὲ περὶ μὲν τὰς ἀρχὰς οὐ\nσφόδρα πλατύνεται, περὶ δὲ τὰς ἀνατολὰς καὶ πάνυ·\nὀλίγου γὰρ δεῖν συνάπτει τῇ Ἰνδικῇ. Μετὰ δὲ τὴν\nσύμπασαν Σκυθίαν ἐστὶν ἡ Σηρικὴ, τὸ ἀνατολικώτατον\nἀποτερματίζουσα τῆς ἐγνωσμένης.\n20. Ὑπόκειται δὲ τῇ Σαρματίᾳ πρὸς μὲν τῷ Πόντῳ\nἡ Κολχική, πρὸς δὲ τῇ Κασπίᾳ ἡ Ἀλβανίᾳ, ἧς μεταξὺ\nκεῖται ἡ Ἰβηρία. Εἶτα τῆς μετὰ τὴν Προποντίδα\nκαὶ τοὺς πορθμοὺς ἠπείρου πρόκειται Ποντοβιθυνία,\nἡ καὶ ὁ ἐνδοτέρῳ Πόντος, μεθʼ ἧς ἐστιν ἡ Παφλαγονία.\nὙπόκειται δὲ τῇ Ποντοβιθυνίᾳ προϊοῦσα μέχρι\nτοῦ Δινδύμου ὄρους ἡ Ἀσία· μεθʼ ἥν ἐστιν ἡ Λυκία\nκαὶ ἡ Παμφυλία· Παμφυλίας δὲ καὶ Πόντου μεταξὺ\nκεῖται Γαλατία. Τούτῳ δὲ τῷ τμήματι, ἀνιοῦσα\nπαρὰ τὴν Κολχίδα πρὸς ἄρκτους, παρήπλωται ἡ Καππασοκία,\nᾗ ὑπόκειται παρὰ τῷ Ταύρῳ κειμένη ἡ Κιλικία.\nἩ δὲ τὰ εἰρημένα ἔθνη περιέχουσα ἤπειρος\nἔοικε καὶ αὐτὴ χερρονήσῳ πλατὺν ἐχούσῃ τὸν αὐχένα.\nΕἴη δʼ ἂν οὗτος ἀπὸ τοῦ Ἰσσικοῦ κόλπου ἐπὶ Τραπεζοῦντα\nπόλιν ἐν τῷ Πόντῳ κειμένην διήκων.\n21. Πάλιν δὲ τῇ μὲν Ἰβηρίᾳ καὶ μέρει τῆς Ἀλβανίας\nὑπόκειται ἡ Ἀρμενία, χωριζομένη τῆς Καππαδοκίας\nτῷ Εὐφράτῃ. Ταύτῃ δὲ ὑπόκειται ἡ Μεσοποταμία,\nδυτικωτέραν ἔχουσα τὴν Συρίαν. Συρία δὲ ὑπόκειται\nἡ Ἰουδαία. Ταύτης δὲ κατὰ νότον κειμένης ἀντιπαρεκτείνεται\nμέχρι τοῦ μυχοῦ τοῦ Ἀραβίου κόλπου ἡ κατὰ\nτὴν Πέτραν Ἀραβία. Ἡ δὲ μεταξὺ τῶν εἰρημένων\nἐθνῶν καὶ τῆς δυτικῆς τοῦ Περσικοῦ κόλπου πλευρᾶς\nκαλεῖται Ἔρημος· ἔχει δὲ καὶ αὕτη ἔθνη Ἀραβικά.\nἩ δὲ περιγραφομένη ἤπειρος ὑπό τε τῶν νοτιωτάτων\nτῆς Ἐρήμου καὶ τῆς Πετραίας Ἀραβίας καὶ τοῦ Ἀραβίου\nκαὶ κόλπου τῆς Ἐρυθρᾶς θαλάσσης καὶ μέρους\nτοῦ Περσικοῦ κόλπου, καλεῖται Ἀραβία Εὐδαίμων,\nκαὶ ἐστὶ τῷ μεγέθει μεγίστη.\n22. Κεῖται δὲ ὑπὸ μὲν τὴν Κασπίαν θάλασσαν μετὰ\nτὰ μεθόρια τῆς Ἀρμενίας ἡ Μηδία· ὑπὸ δὲ ταύτην\nὡς πρὸς ἀνατολὰς τοῦ Τίγριδος ἡ Ἀσσυρία, εἰς ἣν ἡ\nΚτησιφῶν. Μετὰ δὲ τὰς συμβολὰς Εὐφράτου τε καὶ\n\n\nΤίγριδος κάτεισιν ἡ Βαβυλωνία μέχρι θαλάσσης, δυτικωτέραν\nἔχουσα τὴν Ἔρημον. Ὑπόκειται δὲ τῇ μὲν\nἈσσυρίᾳ μέχρι θαλάσσης ἡ Σουσιανὴ, τῇ δὲ Μηδίᾳ\nὁμοίως ἡ Περσίς. Ἔστι δὲ τῆς Μηδίας πρὸς ἀνατολὰς\nκαὶ παρὰ τὴν ὁμώνυμον θάλασσαν ἡ Ὑρκανία· ὑπὸ δὲ\nταύτην ἡ Παρθία. Ταύτῃ δὲ ὑποβέβληται ἡ ἔρημος\nΚαρμανία, μεθʼ ἣν ἡ ἀληθὴς κεῖται Καρμανία μέχρι\nθαλάσσης.\n23. Πάλιν δὲ τῇ μέχρις Ἰμάου ὅρους Σκυθίᾳ ὑπόκεινται\nἀπὸ δύσεως ἀρχόμεναι Μαργιανὴ, εἶτα Σογδιανὴ,\nεἶτα Σακία. Καὶ ἐστιν ὑπὸ τὴν Μαργιανὴν ὡς\nἀπὸ ἀνατολῶν τῆς Παρθίας ἡ Ἀρία· τῇ· δὲ Σογδιανῇ\nὑποβέβληται ἡ Βακτριανή εἶτα τῇ μὲν Ἀρίᾳ παραμήκει\nοὔσῃ ὑπόκειται ἡ Δραγγιανὴ, τῆ δὲ Βακτριανῇ\nοἱ Παροπανισάδαι, ὑφʼ οὅς ἐστιν ἡ Ἀραχωσία ὑποκείμενα\nἔχουσα τὰ δυτικώτερα τῆς Γεδρωσίας, δυτικήν\nἐχούσης τὴν Καρμανίαν, ᾗ ὑπόκειται ἡ\nΔραγγιανή.\n24. Τὴν δὲ λοιπὴν τὴν μέχρι τῶν Θινῶν ἤπειρον\nἅπασαν, πλείστην οὖσαν καὶ ὑπὸ πολλῶν ἐθνῶν κατοικουμένην,\nἸνδοὶ κατανέμονται, ἀφοριζομένην πρὸς\nμὲν ἀνατολαῖς Σίναις, πρὸς δὲ ταῖς δύσεσι Γεδρωσίᾳ,\nπρὸς δὲ ταῖς ἄρκτοις Παροπανισάδαις καὶ Ἀραχωσίᾳ,\nΣογδιανοῖς τε καὶ Σάκαις, Σκυθία τε καὶ τῇ\nΣηρικῇ.\n25. Ἔστι δὲ καὶ τῆς ἠπείρου ταύτης κατὰ μὲν τὸ\nἸνδικὸν πέλαγος μεγίστη νῆσος, ἡ πάλαι μὲν Σιμοῦνδα\nκαλουμένη, νῦν δὲ Σαλικὴ, ἐν ᾗ φασι πάντα γίνεσθαι\nτὰ πρὸς τὴν χρῆσιν τὴν βιωτικήν, ἔχειν τε παντοῖα\nμέταλλα, καὶ τοὺς κατοικοῦντας αὐτὴν ἄνδρας μαλλοῖς\nγυναικείοις ἀναδεῖσθαι τὰς κεφαλάς· κατὰ δὲ τὴν\nκαθ᾿ ἡμᾶς θάλασσαν ἡ Κύπος. (Ὁμοῦ ἔθνη ρνγ΄.)\n26. Συγκρινομένων δὲ τῶν τριῶν ἠπείρων πρὸς ἀλλήλας,\nμεγίστη μὲν ἂν φανείη ἡ Ἀσία, εἶτα ἡ Λιβύη,\nτελευταία δὲ ἡ Εὐρώπη. Ἀνάπαλιν δὲ πρὸς εὐδαιμονίαν\nκαὶ εὐετηρίαν πρός τε τὰ τῶν ἀέρων καταστήματα καὶ\nὑδάτων διὰ παντὸς εὐμοιρίαν καὶ τῶν φυομένων ποικίλην\nδαψίλειαν κατὰ τὰ ἱστορούμενα εὕροι τις ἂν\nμακρῷ πασῶν διαφορωτέραν τῶν ἄλλων τὴν Εὐρώπην·\nεἶτα τῆς ὅλης Ἀσίας σχεδόν τι τὰ ὑπὸ Ῥωμαίοις μόνα·\nτῆς δὲ Λιβύης τὰ περὶ τὴν θάλασσαν. Τῶν δὲ ἐν αϋταῖς\n\n\nἐθνῶν, τῆς μὲν Εὐρώπης μεγίστη ἐστὶν Ἱσπανία\nτε καὶ Ἰταλία, Γερμανία τε καὶ Σαρματία, τῶν δὲ\nἐν τῇ Λιβύῃ ἥ τε Ἀφρικὴ καὶ ἡ Αἴγυπτος καὶ τῶν\nἈσιανῶν παρὰ πάντα μὲν ἰδίως ἡ Ἰνδικὴ, μεγίστη δὲ\nκαὶ Σκυθία Σηρική τε καὶ ἡ Εὐδαίαων.\n27. Τῶν δὲ νήσων τῶν πάνυ μεγίστων πρωτεύει\nμὲν παρὰ πάσας ἐν τῇ οἰκουμένῃ ἡ Σαλικὴ, δευτερεύει\nδὲ ἡ Ἀλουΐων, τὰ δὲ τρίτα φέροιτʼ ἂν ἡ Ἰουερνία. Τῶν\nδὲ ἄλλων μὲν μεγάλων, ἐλαττόνων δὲ ἢ κατὰ τὰς εἰρημένας,\nπάλιν τετάξεται πρώτη μὲν Σικελία, δευτέρα\nδὲ Σαρδονία, τρίτη δὲ Κύπρος, τετάρτη δὲ Κρήτη,\nπέμπτη ἡ Εὔβοια. Τῶν δὲ λοιπῶν καὶ τρίτην ὥσπερ\nἐν μεγέθει τάξιν ἐχουσῶν πρώτη μὲν ἂν εἴη ἡ Κορσικὴ\nἡ καὶ Κύρνος, δευτέρα ἡ Λέσβος, τρίτη δὲ ἡ\nῬόδος.\n28. Ἔστι δὲ καὶ τῶν ὀρῶν μέγιστα, ἐν μὲν τῇ\nἈσίᾳ ὅ τʼ Ἰμάϊος καὶ τὰ Ἠμωδὰ καὶ τὰ Καυκάσια·\nταῦτα δὲ καὶ τὰ Ῥίπαιά φασι παρὰ πάντα ὑψηλότατα\nεἶναι μέγιστον δʼ ὄρος καὶ ὁ παροπάνισος καὶ ὁ\nΤαῦρος, τῶν τε κατὰ τὴν Ἰνδικὴν τὰ πλεῖστα· τῶν\nδὲ Λιβυκῶν ὑψηλότατα μέν ὅ τε μέγας Ἄτλας καὶ τὸ\nτῶν Θεῶν ὄχημα, μεγάλα δὲ καὶ ἐπιμηκέστατα τὰ\nΑἰθιοπικά· ἀρξάμενα γὰρ ἀπὸ τῆς μεθορίας τῆς κατʼ\nΑἴγυπτον κάτεισιν ἐπὶ μεσημβρίαν συνεκτεινόμενα τῇ\nτοῦ Νείλου πορείᾳ. Ἐν δὲ τῇ Εὐρώπῃ μέγιστά φασιν\nεἶναι τὰ Σαρματικὰ καὶ τὰ Ἄλπεια, εἴ τις αὐτὰ κατὰ\nσυνάφειαν λαμβάνοι. Ὑψηλὰ δὲ φασιν εἶναι καὶ τὰ\nΠυρηναῖα καὶ τὴν Ἰδούβαιδαν τῆς Ἱσπανίας, καὶ\nτὸν Μακεδονικὸν δὲ Ὄλυμπον καὶ τὸν Ἄθω καὶ τῆς\nἨπείρου τὰ Ἀκροκεραύνια· ταῦτα δὲ καὶ ἀπὸ Κανυσίου\nφασὶν ὁρᾶσθαι.\n29. Τῶν δὲ ἐν τῇ οἰκουμένῃ ποταμῶν μέγιστοι μέν\nεἶσιν, ἐν μὲν τῆ Ἀσίᾳ πολλῶν ὄντων παρὰ πάντας ὅ\nτε Γάγγης καὶ ὁ Ἰνδός· οὗτοι γὰρ ἀρξάμενοι ἀπὸ τῶν\nβορειοτάτων τῆς οἰκουμένης, καὶ προσλαμβάνοντες\nσχεδὸν πάντας τοὺς ἀξιολόγους, ὅσοι διαρρέουσι τὴν\nὅλην Ἰνδικὴν (εἰσὶ δὲ καὶ ὅσοι πλεῖστοι), ἐκδιδόασιν ἐπὶ\nτὴν πρὸς νότον θάλασσαν. Τῶν δὲ λοιπῶν κατὰ τὴν\nἈσίαν ποταμῶν ἐμβαλόντων τε εἰς διαφόρους θαλάσσας\n\n\nἸαξάρτης μὲν καὶ Ὦξος καὶ Ῥύμμος καὶ Ῥᾶς καὶ\nΚῦρος καὶ Ἀράξης εἰς τὴν Κασπίαν ἵενται θάλασσαν,\nΦᾶσις δὲ καὶ Θερμώδων καὶ Σάγγαρις εἰς τὸν Πόντον.\nΟὗιοι δὲ σχεδόν τι περὶ τοὺς αὐτοὺς τόπους τὰς ἐκβολὰς\nἔχουσι ταῖς πηγαῖς.\n30. Τῶν δὲ ἐν τῇ Εὐρώπη πρωτεύοι μὲν ἂν εἰκότως\nὁ Ἴστρος, ὃς φεφόμενος ἀπὸ τῶν πρὸς δύσιν τόπων\nτοσαῦτά τε διερχόμενος ἔνυη καὶ τόπους ἐκδίδωσιν εἰς\nτὸν Πόντον· ἐξῆς δὲ μέγιστοι Βορυσθένης, Οὐιστούλας,\nτάναϊς, Ῥῆνος. Εἰσὶ δὲ καὶ ἄλλοι μεγάλοι ποταμοὶ\nπρὸς ταῖς ἐκβολαῖς γινόμενοι, μάλιστα Ἠρίδανος,\nἼβηρ, Βαῖτις, Σηκοάνας, Δορίας καὶ οἱ ἀμφὶ Ῥοδανόν.\n31. Ἐν δὲ τῇ Λιβύῃ μέγιστός ἐστιν ὁ Νεῖλος· ὁρμιώμενος\nγὰρ ἐκ τῶν ὑπὲρ τὸν ἰσημερινὸν ἐν βάθει τῆς\nμεσημβρίας τόπων, ἐκδίδωσιν εἰς τὴν καθʼ ἡμᾶς θάλασσαν,\nἐλικογραφῶν, ὡς εἰκὸς, ὅπερ ἐστὶν ἴδιον ποταμῶν,\nὡς πιθανὸν εἶναι μᾶλλον ἀπὸ τῶν ἐκεῖ γιγνομένων\nκατὰ τὸ παῤ ἡμὶν θέρος ὄμβρων ἤπερ ἀπὸ\nχίονος σύστασιν τὴν πλημμυρίαν ἐνιαυσίῳ χρόνῳ ποιεισθαι.\nΦαίνεται δὲ καὶ ὁ Βαγράδας ὁ περὶ Καρχηδόνα\nῥέων καὶ ὁ Κίνυψ ἀπὸ τῶν νοτιωτάτων. Τῶν δὲ\nδιαρρεόντων σὴν ἐντὸς Αἰθιοπίαν καὶ τάς τε ἀρχὰς καὶ\nτὰ τέλη ἐν ἠπείρῳ ἐχόντων, μέγιστος ἐστιν ὅ τε Γὶρ καὶ\nΝίγιρ.\n32. Τῆς δὲ μεγίστης τε καὶ πρὸς ταῖς ἀνατολαῖς\nθαλάσσης τὰ μὲν νοτιώτατα καὶ πρὸς τῇ ἀγνώστῳ καλεῖται\nΠρασώδης θάλασσα· λέγεται γὰρ τῷ χρώματι\nτοιαύτη τις εἶναι, καὶ βρύον ἔχειν πλεῖστον καὶ μέγιστον\nἐμφερὲς πράσῳ, ὅθεν εἰκὸς αὐτῇ καὶ τὴν πρασώδη\nφαντασίαν προσγίνεσθαι.\n33. Μετὰ δὲ ταύτην ὡς πρὸς ἄρκτους ἡ Βραχεῖα\nκεῖται θάλασσα, ἣ οὐ διὰ βραχύτητα τοῦ μεγέθους\n(ἐστὶ γὰρ μεγίστη) τούτου τετύχηκε τοῦ ὁδόματος,\nἀλλὰ διὰ τὰ ἐν αὐτῇ βράχη· τὰς γὰρ ἀμπώτεις γίνεσθαι\nκἀκεῖ μεγίστας, μὴ δʼ αὐθήμερον μεταβάλλειν, ἀλλ᾿\nἐπὶ πλεῖστον ἀναχωρεῖν χρόνον τὸ ὕδωρ, καὶ τὰς ῥαχίας\nμετὰ τὴν ἀναχώρησιν ἀναξηραίνεσθαι, ὥστε τοὺς\nπλέοντας, εἰ περιπέσοιέν ποτε τούτῳ τῷ πάθει, ὑποστηρίξαντας\nτὸ πλοῖον ἀναβαίνειν καθάπερ εἰς\nἤπειρον.\n34. Ταύτης δὲ τῆς θαλάσσης ὑπέρκειται ἡ λοιπὴ\nἡ παρὰ τὴν ἤπειρον· καὶ ἔστι μὲν αὐτῆς μέγιστον μὲν\nἸνδικὸν πέλαγος, ἐν ᾧ χερρόνησοι καὶ κόλποι πάνυ\n\n\nμεγάλοι, ὅ τε Θηριώδης καὶ ὁ Μέγας καὶ ὁ\nΓαγγητικός.\n35. Τοῦ δὲ Ἰνδικοῦ πελάγους ἔχεται τὸ Καρμάνιον,\nπροῖὸν ὡς ἐπὶ δύσεις, τούτου δὲ ἡ Ἐρυθρὰ θάλασσα,\nὧν περὶ τὰς συμβολὰς καὶ τὸ τοῦ Περσικοῦ κόλπου\nστόμα κεῖται. Αὐτὸς δὲ ὁ κόλπος περιέχεται μὲν ἀπὸ\nἀνατολῶν καὶ μεσημβρίας Καρμανία, ἀπὸ δὲ ἄρκτων\nμεταβαίνουσιν ἐπὶ δύσεις Περσίδι καὶ Σουσιανῇ καὶ\nΒαβυλωνίᾳ, ἀπὸ δὲ δόσεως Ἀραβίᾳ Ἐρήμῳ, εἶτα\nπάλιν ἀπὸ μεσημβρίας τῇ Εὐδαίμονι.\n36. Ἀπὸ δὲ τῆς Ἐρυθρᾶς θαλάσσης ἕως Αἰγύπτου\nὁ Ἀράβιος κόλπος, ἔνθα μάλιστά ἐστι τὸ στενότατον\nτῆς ἠπείρου καὶ διεῖργον τὸ μὴ συνάψαι τὴν καθʼ ἡμᾶς\nθάλασσαν. Οὗ τὸ χρῶμά φασιν ἐρυθρὸν ἔχειν, οὐχ᾿, ὡς\nσχεδιάζοντες λέγουσιν, ἀπὸ τῶν προσπαρακειμένων\nδρῶν ἐρυθρῶν ὄντων, ἀφ᾿ ὧν προσπίπτειν τινὰ πρόσπτωσιν\nγαληναίῳ ὄντι τῷ ὕδατι, καὶ τὴν τοῦ ἐρυθροῦ\nφαντασίαν ἀπεργάζεσθει, ἀλλὰ τὰ πολλὰ τοῦ πελάγους\nτούτου ἠρεμαίου ὄντος, ἅτε πνευμάτων, ὡς λόγος, ἐκεῖ\nμήτε μεγάλων μήτε συνεχῶν γινομένων, διὰ τὸ πλησίον\nεἶναι τοῦ κατὰ κορυφήν τὸν ἥλιον συστάσεις διερῶν\nνεφῶν συνίστασθαι, εἰς ἃ ἐμπίπτουσαι αἱ τοῦ ἡλίου\nαὐγαὶ χρωννύουσιν αὐτὰ, καθὰ παῤ ἡμῖν συνεχῶς τὰ\nπερὶ τὸν ὁρίζοντα πάσχειν εἴωθεν ἀνίσχοντος ἢ καταδιδυκότος\nἤδη τοῦ ἡλίου, εἶθ᾿ οὕτω τὰς χρόας δέχεσθαι\nτὴν θάλασσαν, ὅταν λείαν ἔχη τὴν ἐπιφάνειαν.\nΜετὰ τὸν Ἀράβιον κόλπον καὶ τὰ λοιπὰ τῆς Ἐρυθρᾶς\nθαλάσσης ἐστὶν ἡ κατὰ τὴν βαρβαρίαν Αἰθιοπικὴ\nθάλασσα.\n37. Αἱ δὲ περὶ τῶν κατὰ τὴν οἰκουμένην ἀνέμων\nτε καὶ πνευμάτων θέσεις, καὶ ἀφʼ ὧν ἕκαστος ὁρμᾶται\nτόπων, καὶ διʼ ὧν ἔρχεται, ἔχουσιν οὕτως.\n38. Νοηθέντος γὰρ μεγίστου κύκλου περιέχοντος τὸ\nἐγνωσμένου, καὶ ἓξ διαμέτροις εἰς ἴσα δώδεκα διαιρεθέντος,\nὥστε δύο τῶν πρὸς ὀρθὰς ἀλλήλαις τὴν μὲν\nἰσημερινὴν ποιεῖσθαι, τὴν δὲ μεσημβρινήν, τάσσουσιν\nἐπὶ μὲν τῆς ἰσημερινῆς πρὸς μὲν ταῖς ἀνατολαῖς ἀπηλιώτην,\nπρὸς δὲ ταῖς δύσεσι ζέφυρον, καὶ πάλιν ἐπὶ\nμὲν τῆς μεσημβρινῆς πρὸς ἄρκτους ἀπαρκτίαν, πρὸς\nδὲ τὴν μεσημβρίαν νότον· εἶτα ἀπηλιώτου μὲν ἑκατέρωθεν\nὡς πρὸς μεσημβρίαν εὖρον, πρὸς δὲ ἄρκτους\nκαικίαν· πάλιν δὲ ἀπαρκτίου ὡς πρὸς μὲν ἀνατολὰς\n\n\nβορέαν, ὡς δὲ πρὸς δύσεις θρασκίαν ἢ μέσην καὶ ζεφύρου\nμὲν πρὸς μεσημβρίαν λίβα, πρὸς δὲ ἄρκτους ἰάπυγα\nἢ ἀργέστην, νότου δὲ πρὸς μὲν ἀνατολὰς εὐρόνοτον,\nὡς δὲ πρὸς δύσεις λιβόνοτον. Καί εἰσι διάμετροι καὶ\nἀντιπνέοντες ἀλλήλοις, ἀπηλώτης μὲν ζεφύρῳ, καικίας\nδὲ λιβὶ, βορέας δὲ λιβονότῳ, καὶ ἀπαρκτίᾳς μὲν νότῳ,\nθρασκίας δὲ εὐρονότῳ, καὶ ἰάπυξ εὔρῳ.\n39. Ἀναγκαῖον δὲ καὶ περὶ μήκους καὶ πλάτους τῆς\nὅλης οἰκουμένης εἰπεῖν. Τὸ μῆκος τοίνυν αὐτῆς ληψόμεθα,\nοὐ τὸ συνακολουθοῦν τῷ ῥομβοειδεῖ σχήματι,\nἀλλά τινι κύκλου τμήματι, ὃ τῶν ἄλλων τῶν διʼ ὅλου\nτοῦ μήκους αὐτῆς ἐρχομένων ἀπάντων ἐστὶ μεῖζον·\nὅμοιόν τε γὰρ τὸ ἐπὶ τοῦ ἰσημερινοῦ ἔκπιπτον ἀπὸ\nδυσμῶν ἐπὶ ἀνατολὰς ἐδείχθη τοῦ ἐγνωσμένου καὶ τὸ\nπολὺ προτερώτατον ἐπὶ τῶν τε νοτιωτέρων καὶ τῶν\nβορειοτέρων τούτου. Εἴη δʼ ἂν τὸ τοῦ ἀπέχοντος ἐπὶ\nτὰ βόρεια τοῦ ἰσημερινοῦ μοίρας εἴκοσι τρεῖς καὶ U+2220΄, δʼ\nδιαφορεῖ δὲ (καὶ) τοῦτο τοῦ μεγίστου κύκλου ὥρᾳ\nμίᾳ ἡμίσει, μῆκος δὲ ἔχει στάδια μύρια ὀκτὼ, β τ\nπ β΄· ὥστε ἔγγιστα μυριάδων εἶναι σταδίων τὸ μῆκος\nδιὰ τοῦ ὑπὸ τοῦ μεγίστου κύκλου περιεχομένου τὸ\nἐγνωσμένον. Τὸ δὲ πλάτος ἐπὶ μεσημβρινοῦ, γραφομένου\n(δὲ) διὰ τῶν Ἱππικῶν τῆς Σαρματίας ὀρῶν,\nστάδια τρισμύρια δισχίλια φ΄, ἤτοι μιλίων χιλιάδες\nδ καὶ τλγ΄.\n40. Τῶν δὲ τῆς οἰκουμένης θαλασσῶν τὰ μήκη καὶ\nπλάτη τόνδε τὸν τρόπον ἔχει. Τῆς μὲν καθʼ ἡμᾶς θαλάσσης\nμῆκος μὲν τὰ ἀπὸ Κώτου, τοῦ τῆς Μαυριτανίας\nΤιγγιταγῆς ἔκρου, μέχρι τῆς Ἰσσοῦ στάδιοί\nεἰσι δισμύριοι ευ΄, ἤτοι μίλια γτπϚ΄· πλάτος δὲ ἀπὸ\nΜασσιλίας (ἐπεὶ τὸ πλεῖστον ἡ Γαλλικὴ θάλασσα ἐνταῦθα\nπρὸς ἄρκτους ἀνακολποῦται) ἐπ’ Ἰγίλγιλιν κολώνειαν\nτῆς Μαυριτανίας στάδια εφ΄, μίλια δὲ ψλγ΄.\n41. Τοῦ δὲ Πόντου ἀπὸ Τόμων ἐπὶ τὰς τοῦ Φάσιδος\nἐκβολὰς μῆκος μὲν στάδια Ϛσ΄, μίλια ωκϚ΄, πλάτος\nδὲ τὸ ἀπὸ Φαναγορίας ἐν Βοσπόρῳ ἐπὶ τὰς τοῦ\nἌλυος ἐκβολὰς, ἧπερ καὶ πλατύτατός ἐστιν ὁ Πόντος,\nστάδια βυ΄, μίλια τκ΄.\n42. Ἔστι δὲ τῆς Κασπίας θαλάσσης μῆκος μὲν τὸ\nἀπὸ τῶν τοῦ Κύρου ἐκβολῶν, ὃς κάτεισιν ἀπὸ τῆς Ἀρμενίας,\nἐπὶ τὰς τοῦ Ἰαξάρτου ἐκβολὰς σταδίων ησ΄,\nἤτοι μιλίων αU+2220δ΄, πλάτος δὲ πλεῖστον σταδίων βφ΄,\nμιλίων δὲ τλδ΄.\n43. Τῆς δὲ κατὰ τὸ Ἰνδικὸν πέλαγος Βραχείας θαλάσσης,\nἐπείπερ αὕτη παρὰ τὰς ἄλλας΄ ἐπὶ πλεῖστον\nπρὸς ἀνατολὰς καὶ δύσεις ἐκτείνεται, τὸ ἀπὸ Ἐσιναῦ\nἐμπορίου τῆς Βαρβαρίας ἢ τῶν Ῥαπτῶν τῆς μητροπόλεως\nἐπὶ Κοττίαριν ποταμὸν τῶν Σινῶν σταδίων\nμυριάδες ε΄ καὶ βφ΄, μίλια δὲ ζ· πλάτος δὲ τὸ ἀπὸ\nτοῦ μυχοῦ τοῦ Μεγάλου κόλπου ἐπὶ τὴν ἄγνωστον στάδια\nμυρία τρισχίλια, ἤτοι μίλια αψλγ΄.\n44. Τοῦ δὲ Ἀραβίου κόλπου ἐκκλίνοντος πρὸς ἀνατολὰς\n\n\nτὰ μέχρι τῶν στενῶν οὐκ ἔλαττόν ἐστι μυρίων\nσταδίων, ἃ ἐστι μίλια ατλγ΄, γ΄.\n45. Αὕτη δὲ ἡ μεγάλη θάλασσα, ἡ τὴν ὅλην οἰκουμένην\nπεριρρέουσα κοινῶ μὲν ὀνόματι ὠκεανὸς καλεῖται,\nκατὰ κλίματα δὲ διαφόρους ἔχει ἐπωνυμίας. Ὁ\nμὲν γὰρ ὑπὸ ταῖς ἄρκτοις πᾶς μὲν ἀρκτικὸς καὶ βόρειος\nλέγεται, ἤδη δὲ αὐτοῦ τὸ μὲν ἀνατολικώτερον Σκυθικὸς\nὠκεανὸς, τὸ δὲ δυτικώτερον Γερμανικός τε καὶ\nΒρεττανικὸς καλεῖται· ὁ δὲ αὐτὸς οὗτος σύμπας καὶ\nΚρόνιον πέλαγος καὶ Πεπηγὼς καὶ Νεκρὸς ἐπωνομάζεται.\nὉ δὲ ὑπὸ τῇ μεσημβρία σύμπας μὲν καλεῖται\nΜεσημβρινός τε καὶ Νότιος ὠκεανός· πάλιν δʼ\nαὐτοῦ τὸ μὲν ἀνατολικώτερον Ἐρυθρὰ θέλασσα, τὸ\nδὲ δυτικώτερον Αἰθιοπικὸς ὠκεανὸς προσαγορεύεται.\nΤῶν δὲ λοιπῶν δύο κλιμάτων τὸ μὲν κατʼ ἀνατολὰς\nἙῷον πέλαγος καὶ Ἰνδικὸς ὠκεανὸς, τὸ δὲ κατὰ τὴν\nδύσιν, ἀφʼ οὗπερ ἡ καθʼ ἡμᾶς θάλασσα πληροῦται,\nἙσπέριος ὠκεανὸς, καὶ κατʼ ἐξοχὴν Ἀτλαντικὸν προσαγορεύεται\nπέλαγος.\n46. Ἡ δʼ ὑπὸ τούτων περιρρεομένη γῆ τριχῆ νενέμηται\nὑπὸ τῶν ἄριστα τὴν οἰκουμένην διελόντων, εἴς\nτε τὴν Εὐρώπην καὶ τὴν Ἀσίαν καὶ τὴν Λιβύην. Ὅροι\nδὲ τῆς μὲν Εὐρώπης πρὸς Λιβύην ὁ καθ᾿ Ἡρ??λέους\nστήλας πορθμὸς, καὶ τὸ διʼ αὐτοῦ πληρούμενον ἐπ’\nἀνατολὴν μέσον πέλαγος ἄχρι τοῦ Κανωβικοῦ στόματος\nτοῦ Νείλου· τῆς δʼ Ἀσίας πρὸς μὲν τὴν Λιβύην\nτὸ αὐτὸ τοῦτο στόμα τοῦ Νείλου καὶ ὁ ἐπʼ ὀρθὴν τοῦ\nποταμοῦ πόρος ἐπὶ μεσημβρίαν, πρὸς δὲ τὴν Εὐρώπην\nὁ Τάναῖς ποταμὸς εἰς τὴν Μαιῶτιν ἐμβάλλων λίμνην·\nἡ δὲ εἰς τὸν Εὔξεινον ἐκφέρεται Πόντον, οὗτος δὲ εἰς\nτὴν Προποντίδα, ἡ δὲ εἰς τὸν Ἑλλήσποντον, μεθʼ ὃν\nτὸ Αἰγαῖον ἐπὶ μεσημβρίαν ὁμοίως ἀναπέπταται πέλαγος.\nἜνιοι δὲ τὰς προκειμένας ἠπείρους ἰσθμοῖς διορίζουσιν,\nἀπὸ μὲν τῆς Ἀσίας τὴν Εὐρώπην τῷ μεταξὸ\nΚασπίας θαλάσσης καὶ τοῦ Πόντου, τὴν δὲ Λιβύην τῷ\nμεταξὺ τοῦ Ἀραβίου κόλπου καὶ τῆς κατὰ τὸ Πηλούσιον\nθαλάσσης.\n47. Αἱ μὲν ὁλοσχερεῖς τομαὶ τῆς οἰκουμένης εἰσὶ\nτοιαῦται. Τῶν δὲ ἐμφερομένων ἐν αὐτῇ πελάγων τὸ\nμὲν ἀπὸ δύσεως τῶν Ἰβηρικῶν ἄκρων ἐπʼ ἀνατολὴν ἄχρι\nτοῦ κατὰ τήν Κιλικίαν Ἰσσικοῦ κόλπου διῆκον, στάδιά\nἐστι δισμύρια ἐννεακισχίλια, ἤτοι μίλια γωξζ΄.\nἈπὸ μὲν γὰρ τοῦ Ἰσσικοῦ κόλπου μέχρι τῆς Ῥοδίας ε\nἀριθμοῦνται, μίλια χξζ΄. Ἐντεῦθεν δὲ ἐπὶ τὸ ἑῷον\nἀκρωτήριον τῆς Κρήτης, ὃ Σαμώνιον καλεῖται, χίλιοι\nστάδιοι, μίλια δὲ ρλγ΄· ἀπὸ δὲ τοῦ Σαμωνίου ἐπὶ Κριοῦ\nμέτωπον, ἕτερον τῆς Κρήτης ἀκρωτήριον τὸ ἑσπέριον,\nαφ, ὅπερ ἐστὶ καὶ μῆκος τῆς νήσου. Δίαρμα δʼ ἐντεῦθεν\nἐπὶ Πάχυνον ἄκρον τῆς Σικελίας δφ΄, ὃ δὴ\nκαὶ μῆκός ἐστι τοῦ Σικελικοῦ πελάγους. Ἀπὸ Παχύνου\nδὲ ἐπὶ πορθμὸν πλείονες ἢ χίλιοι· δίαρμα δὲ ἐντεῦθεν\nἐπὶ Στήλας μυρίοι καὶ γ. Ἀπὸ δὲ Στηλῶν ἐπὶ\nτὸ Ἱερὸν ἀκρωτήριον γ. Τοῦτο μὲν δὴ τὸ μῆκος.\n48. Τοῦ δὲ πελάγους πλάτος ἐστι τὸ μέγιστον σταδίων\nε, τὸ ἀπὸ τοῦ Γαλατικοῦ κόλπου, τοῦ μεταξὺ\nΝάρβῶνος καὶ Μασσαλίας, ἐπὶ τὴν καταντικρὺ Λιβύην.\nὈνομασίας δὲ ἔχει τὸ σύμπαν κατὰ τόπους\nδιαφόρους. Τὸ μὲν γὰρ στόμα τοῦ πελάγους αὐτὸ\nπορθμὸς ὁ καθʼ Ἡρακλέους στήλας καλεῖται. Ἕστι\nδὲ οὗτος τὸ μῆκος σταδίων ρκ΄, μιλίων ις΄, πλάτος\nδὲ ᾖ στενότατον ο΄. Εἰσπλεύσασι δὲ τὸν πορθμὸν τοῦτον\nεὐθέως ἡ καθʼ ἡμᾶς ἀναφαίνεται θάλασσα, ἦς\nτὸ μὲν πρὸς τῇ Λιβύῃ μέχρι τῆς Αἰγύπτου Λιβυκὸν\nκαλεῖται πέλαγος, ἐν ᾧ δύο κόλποι συνίστανται\nοἱ προσαγορευόμενοι Σύρτεις. Τούτων δʼ ἡ μέν ἐλάττων\nδυτικωτέρα οὖσα τῆς ἑτέρας περίμετρον ἔχει σταδίων\nαχ΄, μίλια δὲ ρζ΄ ἡ δὲ μείζων ε· ταύτης δὲ\nβάθος α ἐστὶ καὶ φ΄, ὅσον καὶ τὸ πλάτος τοῦ στόματος.\n49. Τὸ δὲ πρὸς τῇ Εὐρώπῃ πέλαγος πλείονας ἔχει\nτὰς ἐπωνυμίας. Τὸ μὲν γὰρ πρῶτον ἀπὸ τῆς δύσεως\nἼβηρικὸν λέγεται, μετʼ ἐκεῖνο δέ ἐστιν ὁ κατὰ Μασσαλίκν\nΓαλατικὸς κόλπος. Εἶτα κατὰ\nμὲν τὴν ἀρχὴν τῆς νῦν Ἰταλίας Λιγυστικὸν ἐκδέχεται\nπέλαγος, μετὰ δὲ τοῦτο τὸ Σαρδῷον, ἐξῆς δὲ τούτῳ\nτὸ Τυρρηνικὸν, εἶτα τὸ Σικελικὸν· φθάνει δὲ τοῦτο\nἄχρι Παχύνου ἐπὶ μεσημβρίαν, καὶ τῶν ἄκρων τῆς\nΚρήτης ἐπὶ τὴν ἕω, καὶ τῆς Ἰαπυγίας ὡς ἐπὶ βορρᾶν.\nΜεθ᾿ ἣν ὁ Ἀδρίας πολὺς ἀναχεῖται κόλπος ἐπὶ τὰς\nἄρκτους, εἶτ᾿ εἰς δύσιν ἀποκλίνει, μῆκος μὲν ἔχων\nς΄ σταδίων, μιλίων δὲ ω΄, πλάτος δὲ ᾗ πλατύτατος\nα καὶ σ΄. Τούτου δὶ τὰ δεξιὰ Ἰλλυρίς ἐστι, τὰ\nδὲ εὐώνυμα ἡ Ἰταλία μέχρι τοῦ κατʼ Ἀκυληίαν μυχοῦ\nκαὶ Πόλας.\n50. Μετὰ δὲ τὸ Σικελικὸν πέλαγος ἐκδέχεται τὸ\nΚρητικὸν, ᾧ συνάπτει τὸ Αἰγύπτιον, μεθʼ ὃ τὸ Φοινίκιον,\nεἶτ᾿ ἤδη ἐπὶ τὰς ἄρκτους παρεγκλίνει τὴν ἄνω\nΣυρίαν καὶ τὴν Κιλικίαν παραξύον, μεθʼ ἃς ἐπὶ δύσιν\nἐπινεύει, καὶ Παμφύλιον προσαγορεύεται πέλαγος ἄχρι\nΧελιδονίων νήσων καὶ ἄκρας Λυκιακῆς. Ἀπὸ δὲ τῶν\nΧελιδονίων ἀναπέπταται ὡς πρὸς ἄρκτους τὸ Αἴγαιον,\nμῆκος ἔχον ἐπὶ βορρᾶν δ σταδίων, μιλίων δὲ φλγ΄,\nπλάτος δὲ ᾗ πλατύτατον β. Μαθʼ ὃν συνάγεται εἰς\nστενὸν ὁ Ἑλλήσποντος, ἑπτὰ σταδίων ἔχων διάστημα\nκατὰ Σηστὸν καὶ Ἄβυδον.\n51. Εἶτα ἀπʼ αὐτοῦ πλατύνεται ἡ Προποντὶς, μῆκος\nμὲν ἔχουσα τὸ ἀπὸ τῆς Τρωάδος ἐπὶ τὸ Βυζάντιον σταδίων\n,α καὶ φ΄,μιλίων δὲ [σ],πάρισον δέ πως καὶ πλά\n\n\nτος. Μετὰ δὲ τὴν Προποντίδα εἰς τετραστάδιον αὖθις\nστενοῦται καὶ τὸ στύμα τοῦ Πόντου, καλεῖται Βόσπορος\nΘρᾴκιος. Ἐντεῦθεν δὲ ἤδη ὁ Πόντος αὐτὸς ἀνοίγεται\nδιθάλασσος ὢν τρόπῳ τινί· κατὰ μέσον γὰρ\nαὐτοῦ δύο ἀνέχουσιν ἄκραι, ἀλλήλων ἀπέχουσαι δισχιλίους\nπου καὶ φ΄ σταδίους, ὧν ἡ μὲν ἐπὸ τῆς Ἀσίας\nἐπʼ ἄρκτους ἀνατείνουσα καλεῖται Κάραμβις, ἡ δὲ\nἀπὸ τῆς Εὐρώπης πρὸς νότον Κριοῦ μέτωπον προσαγορεύεται.\n52. Καὶ τὰ μὲν ἀριστερὰ τοῦ Πόντου, ἅπερ ἐστὶ\nπρὸς ἑσπέραν, μῆκος μὲν ἔχει ἀπὸ Βυζαντίου μέχρι\nτῶν ἐκβολῶν Βορυσθένους σταδίων γω΄, μιλίων δὲφζ΄,\nπλάτος δὲ β· τὸ δὲ ἑῶον μέρος, ὅπερ ἐστὶ καὶ δεξιὸν\nτοῖς εἰσπλέουσι, μῆκος ἔχει ε ἢ μικρῷ πλέον ἀπὸ\nτοῦ στόματος ἐπὶ τὸν κατὰ Διοσκουριάδα μυχὸν, πλάτος\nδὲ γ.\n53. Ἡ δὲ περίμετρος τοῦ σύμπαντος Πόντου δισμύριά\nριά ἐστι καὶ ε, ἐοικυῖα Σκυθικῷ τόξῳ. Τὰ μὲν γὰρ\nδεξιὰ τῇ νευρᾷ παρομοιοῦσι, πάντοθεν γάρ ἐστιν ἰθυτενῆ\nπλὴν τῆς ἀνεχούσης Καράμβεως, τὸ δὲ λοιπὸν\nπᾶν τῷ κέρατι τοῦ τόξου διττὴν ἔχοντι τὴν ἐπιστροφὴν,\nὥστε δύο κόλπους συνίστασθαι, ὧν ὁ ἑσπέριος\nκατὰ πολὺ περιφερέστερος ὑπάρχει τοῦ ἑῳθινωτέρου.\nΤούτου δὲ πρὸς ἄρκτον ἡ Μαιῶτις ὑπέρκειται λίμνη,\nτὴν περίμετρον θ οὖσα σταδίων, ἧς τὸ στόμα Κιμμερικὸς\nκαλεῖται Βόσπορος. Ἡ μὲν δὴ καθ᾿ ἡμᾶς\nθάλασσα τοιαύτη.\nΤῶν δʼ εὐμεγεθῶν νήσων Σαρδὼ μὲν τὴν περίμετρον\nἔχει σταδίων δυμ΄, μιλίων φϞβ΄, Κύρνος δὲ, ἣν Κορσικὴν\nκὴν οἱ ἐπιχώριοι καλοῦσι, τὰ κύκλῳ ἔχει σταδίων δυμ΄\nΤῆς δὲ Κρήτης τὰ κύκλῳ ἐστὶ σταδίων δτ΄. Ἡ δὲ\nΚύπρος σταδίων γ. Τῶν δὲ Βρεττανικῶν νήσων ἡ\nμεγίστη καλουμένη Ἀλβίων τὴν περίμετρον ἔχει σταδίων\nτρισμυρίων ἐνυακισχιλίων, ἡ δὲ Ἰέρνη ἀναλόγως\nταύτης μείζων. Ἡ δὲ Πελοπόννησος σταδίων ἐστὶ\n\n\nτετρακισχιλίων πεντακοσίων. Ῥόδου δὲ ἡ περίμετρος\nσταδίων ωκε΄, Κῶ δὲ νήσου σταδίων ώ. Χίος δὲ\nσταδίων αχ΄. Λέσβου δὲ τὰ κύκλῳ αρπ΄. Ἡ δὲ Σαμία\nνῆσος σταδίων ω΄.\n2. Μῆκος τῆς ὅλης γῆς ἀπὸ ἀνατολῶν εἰς δυσμάς\nφασι σταδίους ὀκτακισμυρίους. Τῆς δʼ ὅλης γῆς τὸ μέγιστον\nἐχούσης κύκλῳ εἰς μυριάδας σταδίων κε, τὴν\nσύμπασαν αὐτῆς ἐπιφάνειαν λογιζόμενοι, τίθεμεν εἰς\nμυριάδων μυριάδας διακοσίαι· ὧν τὸ τῆς ἡμετέρας\nοἰκουμένης ὡς τέταρτόν ἐστι τούτου. Μῆκος δὲ τοῦ\nπαντὸς χύματος ἀφʼ Ἡρακλείων στηλῶν ἕως τῆς πρὸς\nἀνατολαῖς Συρίας οὐ πολὺ λείπει τρισμυρίων σταδίων.\n3. Νάξος νῆσος. — Ἡ Μαραθὼν τῆς Ἀττικῆς σταδίους\nδίους τριακοσίους ἀπέχουσα τῆς πόλεως. Ἔστι δὲ ὁ\nἙλλήσποντος πορθμὸς, φερόμενος ἀπὸ τῆς Προποντίδος\nἐπὶ τὸ Αἰγαῖον πέλαγος, ἔχων τὸ πλάτος σταδίων,\nδίων ζ΄, ὃν ἔζευξε Ξέρξης. Ἔστι δὲ ἡ Σικελία νῆσος\nσταδίων τετρακισχιλίων ὀκτακοσίων ἔχουσα τὴν περίμετρον,\nμιλίων χμε΄.\n"};
