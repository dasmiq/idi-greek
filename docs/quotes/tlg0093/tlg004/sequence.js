var sequence = {"name":"Theophrastus. De lapidibus","data":"CAP. I. Τῶν ἐν τῇ γῇ συνισταμένων τά μεν ἐστιν\nὕδατος τὰ δὲ γῆς. ὕδατος μὲν τὰ μεταλλευόμενα καθάπερ\nἄργυρος καὶ χρυσὸς καὶ τἆλλα, γῆς δὲ λίθος τε\nκαὶ ὅσα λίθων εἴδη περιττότερα καὶ εἴ τινες δὴ τῆς\nγῆς αὐτῆς ἰδιώτεραι φύσεις εἰσὶν ἢ χρώμασιν ἢ λειότησιν\nἢ πυκνότησιν ἢ ἄλλῃ τινὶ δυνάμει. περὶ μὲν\nοὑν τῶν μεταλλευομένων ἐν ἄλλοις τεθεώρηται περὶ\nδὲ τούτων (λίθων?) νῦν λέγωμεν. ἅπόντα οὖν ταῦτα\nχρὴ νομίζειν ὡς ἀπλῶς εἰπεῖν ἐκ καθαρὰς τινος συνεστάναι\nκαὶ ὁμαλῆς ὕλης, εἴτε συρροῆς εἴτε διηθήσεως\nτινος γενομένης, εἴτε ὡς ἀνωτέρω εἴρηται καὶ κατʼ ἄλλον\nτρόπον ἐκκεκριμένης· τάχα γὰρ ἐνδέχεται τὰ μὲν\nοὕτως τὰ δʼ ἐκείνως τὰ δʼ ἄλλως. ἀφʼ ὧν δὴ καὶ τὸ\nλεῖον καὶ τὸ πυκνὸν καὶ τὸ στιλπνὸν καὶ διαφανὲς καὶ\nτἆλλα τὰ τοιαῦτα ἔχουσι, καὶ ὅσῳ ἄν ὁμαλέστερον καὶ\nκαθαρώτερον ἕκαστον τοσούτῳ καὶ ταῦτα μᾶλλον\n\n\nὑπάρχει. τὸ γὰρ ὅλον ὡς ἂν ἀκριβείας ἔχῃ τὰ κατὰ\nτὴν σύστασιν ἢ πῆξιν οὕτως ἀκολουθεῖ καὶ τὰ ἀπʼ\nἐκείνων. ἡ δὲ πῆξις τοῖς μὲν ἀπὸ θερμοῦ τοῖς δʼ ἀπὸ\nψυχροῦ γίνεται. κωλύει γὰρ ἴσως οὐδὲν ἔνια γένη λίθων\nὑφʼ ἑκατέρων συνίστασθαι τούτων. ἐπεὶ τά γε τῆς\nγῆς ἅπαντα δόξειεν ἂν ὑπὸ πυρός· ἐπείπερ τοῖς ἐναντίοις\nἑκάστων ἡ πῆξις καὶ ἡ τῆξις. ἰδιότητες δὲ πλείους\nεἰσὶν ἐν τοῖς λίθοις· ἐν μὲν γὰρ τῇ γῇ χρώμασί\nτε καὶ γλισχρότητι καὶ λειότητι καὶ πυκνότητι καὶ τοῖς\nτοιούτοις αἱ πολλαὶ διαφοραὶ κατὰ δὲ τὰ ἄλλα σπάνιοι.\nτοῖς δὲ λίθοις αὗταί τε καὶ πρὸς ταύταις αἱ κατὰ τὰς\nδυνάμεις τοῦ τε ποιεῖν ἢ πάσχειν ἢ τοῦ μὴ πάσχειν.\nτηκτοὶ γὰρ οἱ δʼ ἄτηκτοι, καὶ καυστοὶ οἱ δʼ ἄκαυστοι,\nκαὶ ἄλλα τούτοις ὅμοια. καὶ ἐν αὐτῇ τῇ καύσει καὶ\nπυρώσει πλείους ἔχοντες διαφοράς. ἔνιοι δὲ τοῖς χρώμασιν\nἐξομοιοῦν λέγονται δυνάμενοι τὸ ὕδωρ ὥσπερ\nἡ σμάραγδος, οἱ δʼ ὅλως ἀπολιθοῦν τὰ τιθέμενα εἰς\nἑαυτοὺς, ἕτεροι δὲ ὁλκήν τινα ποιεῖν, οἱ δὲ βασανίζειν\nτὸν χρυσὸν καὶ τὸν ἄργυρον ὥσπερ ἥ τε καλουμένη\nλίθος ἡρακλεία καὶ ἡ λυδή. θαυμασιωτάτη δὲ\nκαὶ μεγίστη δύναμις, εἴπερ ἀληθὲς, ἡ τῶν τικτόντων·\nγνωριμωτέρα δὲ τῶν καὶ ἐν πλείοσι κατὰ τὰς ἐργασίας·\nγλυπτοὶ γὰρ ἔνιοι καὶ τορνευτοὶ καὶ πριστοὶ, τῶν\nδὲ οὐδὲ ὅλως ἅπτεται σιδήριον, ἐνίων δὲ κακῶς καὶ\nμόλις. εἰσὶ δὲ πλείους καὶ ἄλλαι παρὰ ταύτας διαφοραί.\nαἱ μὲν οὖν κατὰ τὰ χρώματα καὶ τὰς σκληρότητας\nκαὶ μαλακότητας καὶ λειότητας καὶ τἆλλα τὰ τοισῦτα\nδιὰ τὸ περιττὸν πλείοσιν ὑπάρχουσι καὶ ἐνίοις\nγε κατὰ τόπον ὅλον. ἐξ ὧν δὴ καὶ διωνομασμέναι λιθοτομίαι\nΠαρίων τε καὶ Πεντελικῶν καὶ Χίων τε καὶ\nΘηβαϊκῶν, καὶ ὡς ὁ περὶ Αἴγυπτον ἐν Θήβαις ἀλαβατρίτης\n— καὶ γὰρ οὗτος μέγας τέμνεται —, καὶ ὁ\n\n\nτῷ ἐλέφαντι ὅμοιος ὁ χερνίτης καλούμενος, ἐν ᾗ πυέλῳ\nφασὶ καὶ Δαρεῖον κεῖσθαι. καὶ ὁ πόρος ὅμοιος τῷ\nχρώματι καὶ τῇ πυκνότητι τῷ παρίῳ τὴν δὲ κουφότητα\nμόνον ἔχων τοῦ πόρου, διὸ καὶ ἐν τοῖς σπουδαζομένοις\nοἰκήμασιν ὥσπερ διάζωμα τιθέασιν αὐτὸν οἱ Αἰγύπτιοι.\nκαὶ μέλας αὐτόθι διαφανὴς ὅμοιος τῷ χίῳ,\nκαὶ παῤ ἄλλοις δὲ ἕτεροι πλείους. αἱ μὲν οὖν τοιαῦται\nδιαφοραὶ καθάπερ ἐλέχθη κοινότεραι πλείοσιν, αἱ\nδὲ κατὰ τὰς δυνάμεις τὰς προειρημένας οὐκέτι τόποις\nὅλοις ὑπάρχουσιν οὐδὲ συνεχείαις λίθων οὐδὲ μεγέθεσιν.\nἔνιοι δὲ καὶ σπάνιοι πάμπαν εἰσὶ καὶ σμικροὶ καθάπερ\nἥ τε σμάραγδος καὶ τὸ σάρδιον καὶ ὁ ἄνθραξ\nκαὶ ἡ σάπφειρος καὶ σχεδὸν . . . λόγον εἰς τὰ σφραγί\nδια γλυπτῶν. οἱ δὲ καὶ ἐν ἑτέροις εὑρίσκονται διακοπτομένοις.\nὀλίγοι δὲ καὶ οἱ περὶ τὴν πύρωσιν καὶ καῦσιν,\nὑπὲρ ὧν δὴ καὶ πρῶτον ἴσως λεκτέον τίνας καὶ\nπόσας ἔχουσι διαφοράς.\nCAP. II. Κατὰ δὴ τὴν πύρωσιν οἱ μὲν τήκονται\nκαὶ ῥέουσιν ὥσπερ οἱ μεταλλευτοί. ῥεῖ γὰρ ἅμα τῷ\nἀργύρῳ καὶ τῷ χαλκῷ καὶ σιδήρῳ καὶ ἡ λίθος ἡ ἐκ\nτούτων, εἴτʼ οὖν διὰ τὴν ὑγρότητα τῶν ἐνυπαρχόντων\nεἴτε καὶ διʼ αὐτούς. ὡσαύτως δὲ καὶ οἱ πυρομάχοι καὶ\nοἱ μυλίαι ῥέουσιν οἷς ἐπιτιθέασιν οἱ καίοντες. οἱ δὲ\nκαὶ ὅλως λέγουσι πάντας τήκεσθαι πλὴν τοῦ μαρμάρου,\nτοῦτον δὲ κατακαίεσθαι καὶ κονίαν ἐξ αὐτοῦ γίλοὶ\nνεσθαι. δόξειε δʼ ἂν οὕτως ἐπὶ πλεῖον εἰρῆσθαι· πολγὰρ\nοἱ ῥηγνύμενοι καὶ διαπηδῶντες ὡς ἀπομαχόμενοι\nτὴν πύρωσιν ὥσπερ οὐδʼ ὁ κέραμος. ὃ καὶ\nκατὰ λόγον ἐστὶν, οἵτινες ἐξυγρασμένοι τυγχάνουσιν\nτὸ γὰρ τηκτὸν ἔνικμον εἶναι δεῖ καὶ ὑγρότητʼ ἔχειν\nπλείω. φασὶ δὲ καὶ τῶν ἡλιουμένων τοὺς μὲν ἀναξηραίνεσθαι\nτελείως ὥστʼ ἀχρείους εἶναι μὴ καταβρεχθέντας\n\n\nπάλιν καὶ συνικμασθέντας τοὺς δὲ καὶ μαλακωτέρους\nκαὶ διαθραύστους μᾶλλον. φανερὸν δὲ ὡς\nἀμφοτέρων μὲν ἐξαιρεῖται τὴν ὑγρότητα, συμβαίνει δὲ\nτοὺς μὲν πυκνούς ἀποξηραινομένους σκληρύνεσθαι,\nτοὺς δὲ μανοὺς καὶ ὧν ἡ σύμφυσις τοιαύτη θραυστοὺς\nεἶναι καὶ τηκτούς. ἔνιοι δὲ τῶν θραυστῶνται\nτῇ καύσει καὶ διαμένουσι πλείω χρόνον ὥσπερ οἱ\nπερὶ Βίνας ἐν τῷ μετάλλῳ οὓς ὁ ποταμὸς καταφέρει·\nκαίονται γὰρ ὅταν ἄνθρακες ἐπιτεθῶσι καὶ μέχρι τούτου\nἄχρις ἄν φυσῷ τις, εἶτʼ ἀπομαραίνονται καὶ πάλιν\nκαίονται, διὸ καὶ πολύν χρόνον ἡ χρῆσις· ἡ δʼ\nὀσμὴ βαρεῖα σφόδρα καὶ δυσχερὴς. ὅν δὲ καλοῦσινον,\nὃς ἦν ἐν τοῖς (αὐτοῖς) μετάλλοις, οὗτος διακοπεὶς\nκαὶ συντεθεὶς πρὸς ἑαυτὸν ἐν τῷ ἡλίῳ τιθέμενος\nκαίεται, καὶ μᾶλλον ἐὰν ἐπιψεκάσῃ καὶ περιράνῃ τις.\nὁ δὲ λιπαραῖος ἐκφοροῦταί τε τῇ καύσει καὶ γίνεται\nκισσηροειδὴς ὥσθʼ ἅμα τήν τε χρόαν μεταβάλλειν καὶ\nτὴν πυκνότητα· μέλας τε γὰρ καὶ λεῖός ἐστι καὶ πυκνὸς\nἄκαυστος ὤν. γίνεται δὲ οὗτος ἐν τῇ κισσήρει\nδιειλημμένος ἄλλοθι καὶ ἄλλοθι καθάπερ ἐν κυττάρῳ\nκαὶ οὐ συνεχὴς, ὥσπερ καὶ ἐν Μήλῳ φασὶ τὴν κίσσηριν\nἐν ἄλλῳ τινὶ λίθῳ γίνεσθαι. καὶ ἐκεῖνος μὲν τούτῳ\nὥσπερ ἀντιπεπονθώς· πλὴν ὁ λίθος οὗτος οὐχ ὅμοιος\nτῷ λιπαραίῳ. ἐκφοροῦται δὲ καὶ ὁ ἐν Τετράδι τῆςκελίας\nγινόμενος· τοῦτο δὲ τὸ χωρίον ἐστὶ κατὰ Λιπάραν,\nὁ δὲ λίθος ἐν τῇ ἄκρᾳ τῇ Ἐρινεάδι καλουμένῃ\nπολὺς ὁμοίως τῷ ἐν Βίναις καιόμενος ὀσμὴν ἀφίησιν\nἀσφάλτου, τὸ δʼ ἐκ τῆς κατακαύσεως ὅμοιον γίνεται\nγῆ κεκαυμένῃ. οὓς δὲ καλοῦσιν εὐθὺς ἄνθρακας τῶν\nὀρυττομένων διὰ τὴν χρείαν εἰσὶ γεώδεις, ἐκκαίονται\nδὲ καὶ πυροῦνται καθάπερ οἱ ἄνθρακες. εἰσὶ δὲ περί\nτε τὴν Λιγυστικὴν ὅπου καὶ τὸ ἢλεκτρον, καὶ ἐν τῇ\n\n\nἨλείᾳ βαδιζόντων Ὀλυμπίαζε τὴν διʼ ὄρους, οἷς καὶ\nοἱ χαλκεῖς χρῶνται. εὑρέθη δέ ποτε ἐν τοῖς Σκαπτησύλης\nμετάλλοις λίθος ὃς τῇ μὲν ὄψει παρόμοιος ὤν\nξύλῳ σαπρῷ, ὅτε δʼ ἐπιχέοιτό τις ἔλαιον καίεται, καὶ\nὅτʼ ἐκκαυθείη τότε παύεται καὶ αὐτὸς ὥσπερ ἀπαθὴς\nὤν. τῶν μὲν οὖν καιομένων σχεδὸν αὗται διαφοραί.\nCAP. III. Ἀλλο δέ τι γένος ἐστὶ λίθων ὥσπερ ἐξ\nἐναντίων πεφυκὸς, ἄκαυστον ὅλως, ἄνθραξ καλούμενος,\nἐξ οὗ καὶ τὰ σφραγίδια γλύφουσιν, ἐρυθρὸν μὲν\nτῷ χρώματι, πρὸς δὲ τὸν ἥλιον τιθέμενον ἄνθρακος\nκαιομένου ποιεῖ χρόαν. τιμιώτατον δʼ ὡς εἰπεῖν· μικρὸν\nγὰρ σφόδρα τετταράκοντα χρυσῶν. ἄγεται δὲ\nοὗτος ἐκ Καρχηδόνος καὶ Μασσαλίας. οὐ καίεται δὲ\nὁ περὶ Μίλητον γωνιοειδὴς ὤν ἐν ᾧπερ καὶ τὰ ἑξάγωνα.\nκαλοῦσι δʼ ἄνθρακα καὶ τοῦτον, ὃ καὶ θαυμαστόν\nἐστιν· ὅμοιον γὰρ τρόπον τινὰ καὶ τὸ τοῦ ἀδάμαντος·\nοὐ γὰρ οὐδʼ ὥσπερ ἡ κίσσηρις καὶ τέφρα δόξειεν\nἄν διὰ τὸ μηδὲν ἔχειν ὑγρόν· ταῦτα γὰρ ἄκαυστα\nκαὶ ἀπύρωτα διὰ τὸ ἐξῃρῆσθαι τὸ ὑγρόν· ἐπεὶ καὶ τὸ\nὅλον ἡ κίσσηρις ἐκ κατακαύσεως δοκεῖ τισι γίνεσθαι,\nπλὴν τῆς ἐκ τοῦ ἀφροῦ τῆς θαλάσσης συνισταμένης.\nλαμβάνουσι δὲ τὴν πίστιν διὰ τῆς αἰσθήσεως ἔκ τε\nτῶν περὶ τοὺς κρατῆρας γινομένων καὶ ἐκ τῆς διαβάρου\nλίθου τῆς φλογουμένης οὐ κισσηροῦται. μαρτυρεῖν\nδὲ καὶ οἱ τόποι δοκοῦσιν ἐν οἷς ἡ γένεσις· καὶ γὰρ\nἐν τοῖς μάλιστα καὶ ἡ κίσσηρις. τάχα δὲ ἡ μὲν οὕτως\nαἱ δʼ ἄλλως καὶ πλείους τρόποι τῆς γενέσεως. ἡ\nγὰρ ἐν Νισύρῳ καθάπερ ἐξ ἄμμου τινὸς ἔοικε συγκεῖσθαι.\nσημεῖον δὲ λαμβάνουσιν ὅτι τῶν εὑρισκομένων\nἔνιαι διαθρύπτονται ἐν ταῖς χερσὶν ὥσπερ εἰς ἄμμον διὰ\nτὸ μήπω συνεστάναι μηδὲ συμπεπηγέναι. εὑρίσκουσι δʼ\nἀθρόας κατὰ μικρὰ χειροπληθεῖς ὅσον πολλὰς ἢ μικρῷ\n\n\nμείζους ὅταν ἀπαμήσωνται τἄνω· ἐλαφρὰ δὲ σφόδρα\nἡ ἄμμος. ἡ δʼ οὖ καὶ ἐν Μήλῳ πᾶσα μὲν ἔνια δʼ\nοὖ ἐν λίθῳ τινὶ ἑτέρῳ γίνεται καθάπερ ἐλέχθη πρότερον.\nδιαφορὰς δʼ ἔχουσι πρὸς ἀλλήλας καὶ\nματι καὶ πυκνότητι καὶ βάρει χρώματι μὲν ὅτι μέλαινα\nἐκ τοῦ ῤύακος τοῦ ἐν Σκελίᾳ· πυκνότητι δὲ καὶ\nβάρει αὕτη τε καὶ μαλώδης. γίνεται γάρ τις καὶ τοιαύτη\nκίσσηρις καὶ βάρος ἔχει καὶ πυκνότητα καὶ ἐν τῇ\nχρήσει πολυτιμότερον τῆς ἑτέρας. τμητικὴ δὲ καὶ ἡ ἐκ\nτοῦ ῥύακος μᾶλλον τῆς κούφης καὶ λευκῆς, τμητικωτάτη\nδʼ ἐκ τῆς θαλάσσης αὐτῆς. καὶ περὶ μὲν κισσηρίδος\nἐπὶ τοσοῦτον εἰρήσθω. περὶ δὲ τῶν πυρουμένων καὶ\nτῶν ἀπυρώτων λίθων ἀφʼ ὧν καὶ εἰς τοῦτο ἐξέβημεν\nἐν ἄλλοις θεωρητέον τὰς αἰτίας.\nCAP. IV. Τῶν δὲ λίθων καὶ ἄλλαι (διάφοροι) τυγχάνουσιν\nἐξ ὧν καὶ τὰ σφραγίδια γλύφουσιν. αἱ μὲν\nτῇ ὄψει μόνον οἷον τὸ σάρδιον καὶ ἡ ἴασπις καὶ ἡ σάπφψειρος·\nαὕτη δʼ ἐστὶν ὥσπερ χρυσόπαστος. ἡ δὲ σμάραγδος\nκαὶ δυνάμεις τινὰς ἔχει· τοῦ τε γὰρ ὕδατος\nὥσπερ εἴπομεν ἐξομοιοῦται τὴν χρόαν ἑαυτῇ, μετρία\nμὲν οὖσα ἐλάττονος, ἡ δὲ μεγίστη παντὸς, ἡ δὲ χειρίστη\nτοῦ καθʼ αὐτὴν μόνον. καὶ πρὸς τὰ ὄμματα\nἀγαθὴ, διὸ καὶ τὰ σφραγίδια φοροῦσιν ἐξ αὐτῆς ὥστε\nβλέπειν· ἔστι δὲ σπανία καὶ τὸ μέγεθος οὐ μεγάλη,\nπλὴν εἰ πιστεύειν ταῖς ἀναγραφαῖς δεῖ ὑπὲρ τῶν βασιλέων\nτῶν αἰγυπτίων· ἐκείνοις γάρ φασι κομισθῆναί\nποτʼ ἐν δώροις παρὰ τοῦ Βαβυλωνίων βασιλέως μῆκος\nμὲν τετράπηχυν πλάτος δὲ τρίπηχυν. ἀνακεῖσθαι\nδὲ καὶ ἐν τῷ τοῦ Διὸς ὀβελίσκῳ σμαράγδους τέτταρας,\nμῆκος μὲν τετταράκοντα πηχῶν, εὖρος δὲ τῇ μὲν τέτταρας\nτῇ δὲ δύο. ταῦτα μὲν οὖν ὅτι κατὰ τὴν ἐκείνων\nγραφήν. τῶν δὲ βακτριανῶν καλουμένων ὑπὸ\n\n\nπολλῶν ἡ ἐν Τύρῳ μεγίστη. στήλη γάρ ἐστιν εὐμεγέθης\nἐν τῷ τοῦ Ἡρακλέους ἱερῷ· εἰ μὴ ἄρα ψευδὴς\nσμάραγδος, καὶ γὰρ τοιαύτη γίνεταί τις φύσις. γίνεται\nδὲ ἐν τοῖς ἐν ἐφικτῷ καὶ γνωρίμοις τόποις διτταχοῦ\nμάλιστα περί τε Κύπρον ἐν τοῖς χαλκορυχείοις καὶ\nἐν τῇ νήσῳ τῇ ἐπικειμένῃ Χαλκηδόνι. καὶ ἰδιωτέρους\nεὑρίσκουσιν ἐν ταύτῃ· μεταλλεύεται γὰρ ὥσπερ τἆλλα\nκαὶ ἡ φύσις κατὰ ῥάβδους ἐποίησεν ἐν Κύπρῳ αὐτὴν\nκαθʼ αὐτὴν πολλάς. εὑρίσκονται δὲ σπάνιαι μέγεθος\nἔχουσαι σφραγίδος ἀλλʼ ἐλάττους αἰ πολλαὶ, διὸ καὶ\nπρὸς τὴν κόλλησιν αὐτῇ χρῶνται τοῦ χρυσίου· κολλᾷ\nγὰρ ὥσπερ ἡ χρυσοκόλλα. καὶ ἔνιοί γε δὴ καὶ ὑπολαμβάνουσι\nτὴν αὐτὴν φύσιν εἶναι· καὶ γὰρ τὴν χρόαν\nπαρόμοιαι τυγχάνουσιν. ἀλλʼ ἡ μὲν χρυσοκόλλα δαψιλὴς\nκαὶ ἐν τοῖς χρυσείοις καὶ ἔτι μᾶλλον ἐν τοῖς χαλκορυχείοις\nὥσπερ ἐν τοῖς περὶ τοὺς τόπους. ἡ δὲ\nσμάραγδος σπανία καθάπερ εἴρηται· δοκεῖ γὰρ ἐκ τῆς\nἰάσπιδος γίνεσθαι. φασὶ γὰρ εὑρεθῆναί ποτε ἐν Κύπρῳ\nλίθον ἧς τὸ μὲν ἥμισυ σμάραγδος ἦν τὸ ἥμισυ δὲ\nἴασπις ὡς οὔπω μεταβεβληκυίας ἀπὸ τοῦ ὕδατος. ἔστι\nδέ τις αὐτῆς ἐργασία πρὸς τὸ λαμπρόν· ἀργὴ γὰρ οὖσα\nοὐ λαμπρά.\nCAP. V. Αὕτη τε δὴ περιττὴ τῇ δυνάμει καὶ τὸ\nλυγγούριον· καὶ γὰρ ἐκ τούτου γλύφεται τὰ σφραγίδια\nκαὶ ἔστι στερεωτάτη καθάπερ λίθος· ἕλκει γὰρ\nὥσπερ τὸ ἤλεκτρον, οἱ δέ φασιν οὐ μόνον κάρφη καὶ\nξύλον (φύλλα) ἀλλὰ καὶ χαλκὸν καὶ σίδηρον ἐὰν ᾖ\nλεπτὸς, ὥσπερ καὶ Διοκλῆς ἔλεγεν. ἔστι δὲ διαφανές\nτε σφόδρα καὶ ψυχρόν. βέλτιον δὲ τὸ τῶν ἀγρίων ἢ\nτὸ τῶν ἡμέρων καὶ τὸ τῶν ἀρρένων ἢ τὸ τῶν θηλειῶν\nὡς καὶ τῆς τροφῆς διαφερούσης, καὶ τοῦ πονεῖν ἢ μὴ\nπονεῖν, καὶ τῆς τοὐ σώματος ὅλως φύσεως, ᾗ τὸ μὲν\n\n\nξηρότερον τὸ δʼ ὑγρότερον. εὑρίσκουσι δʼ ἀνορύττοντες\nοἱ ἔμπειροι· κατακρύπτεται γὰρ καὶ ἐπαμᾶται γῆν\nὅταν οὐρήσῃ. γίνεται δὲ καὶ κατεργασία τις αὐτοῦ\nπλείων. ἐπεὶ δὲ καὶ τὸ ἤλεκτρον λίθος, τὸ γὰρκιὸν\nκιὸν ὅ περὶ Λιγυστικὴν, καὶ τούτῳ ἄν ἡ τοῦ ἕλκειν\nδύναμις ἀκολουθοίη. μάλιστα δʼ ἐπίδηλος καὶ φανερωτάτη\nἡ τὸν σίδηρον ἄγουσα. γίνεται δὲ καὶ αὕτη\nσπανία καὶ ὀλιγαχοῦ. καὶ αὕτη μὲν δὴ συναριθμείσθω\nτὴν δύναμιν ὁμοίαν ἔχειν. ἐξ ὧν δὲ τὰ σφραγίδια ποιεῖται\nκαὶ ἄλλαι πλείους εἰσὶν, οἷον ἥ θʼ ὑαλοείδης ἣ\nκαὶ ἔμφασιν ποιεῖ καὶ διάφασιν, καὶ τὸ ἀνθράκιον,\nκαὶ ἡ ὄμφαξ· ἔτι δὲ καὶ ἡ κρύσταλλος καὶ τὸ ἀμέθυσον,\nἄμφω δὲ διαφανὴ εὑρίσκονται δὲ καὶ αὗται καὶ\nτὸ σάρδιον διακοπτομένων τινῶν πετρῶν. καὶ ἄλλαι\nδὲ ὡς προείρηται πρότερον διαφορὰς ἔχουσαι καὶ συνώνυμοι\nπρὸς ἀλλήλας. τοῦ γὰρ σαρδίου τὸ μὲν διαφανὲς\nἐρυθρότερον δὲ καλεῖται θῆλυ, τὸ δὲ διαφανὲς\nμὲν μελάντερον δὲ καὶ ἄρσεν. καὶ τὰ λυγγούρια δὲ\nὡσαύτως ὧν τὸ θῆλυ διαφανέστερον καὶ ξανθότερον.\nκαλεῖται δὲ καὶ κύανος ὁ μὲν ἄρρην ὁ δὲ θῆλυς· μελάντερος\nδὲ ὁ ἄρρην. τὸ δʼ ὀνύχιον μικτὸν λευκῷ καὶ\nφαιῷ παρʼ ἄλληλα. τὸ δʼ ἀμέθυσον οἰνωπὸν τῇ χρόᾳ.\nκαλὸς δὲ λίθος καὶ ὁ ἀχάτης ὁ ἀπὸ τοῦ Ἀχάτου ποταμοῦ\nτοῦ ἐν Σκελίᾳ καὶ πωλεῖται τίμιος. ἐν Λαμψάκῳ\nδέ ποτʼ ἐν τοῖς χρυσίοις εὑρέθη θαυμαστὴ λίθος ἐξ\nἧς ἀνενεχθείσης πρὸς στιρὰν (Ἄστυρα Schn.) σφρα\nγίδιον γλυφθὲν ἀνεπέμφθη (Ἀλεξάνδρῳ Plin.) βασιλεῖ\nδιὰ τὸ περιττόν.\nCAP. VI. Καὶ αὗται μὲν ἅμα τῷ καλῷ καὶ τὸνιον\nἔχουσιν. αἱ δὲ δὴ ἐκ τῆς Ἑλλάδος εὐτελέστεραι,\nοἷον τὸ ἀνθράκιον τὸ ἐξ Ὀρχομενοῦ τῆς Ἀρκαδίας.\nἔστι δὲ οὗτος μελάντερος τοῦ Χίου· κάτοπτρα δὲ ἐξ\n\n\nαὐτοῦ ποιοῦσι· καὶ ὁ τροιζήνιος· οὗτος δὲ ποικίλος τὰ\nμὲν φοινικοῖς τὰ δὲ λευκοῖς χρώμασι. ποικίλος δὲ καὶ\nὁ κορίνθιος τοῖς αὐτοῖς χρώμασι πλὴν ὅτι χλωροειδέστερος.\nτὸ δὲ ὅλον πολλοὶ τυγχάνουσιν οἱ τοιοῦτοι\nἀλλʼ οἱ περιττοὶ σπάνιοι καὶ ἐξ ὀλίγων τόπων οἷον ἔκ\nτε Καρχηδόνος καὶ ἐκ τῶν περὶ Μασσαλίαν καὶ ἐξ Αἰγύπτου\nκατὰ τοὺς Καταδούπους καὶ Συήνης πρὸς Ἐλεφαντίνῃ\nπόλει καὶ ἐκ τῆς Ψεφὼ καλουμένης χώρας.\nκαὶ ἐν Κύπρῳ ἥ τε σμάραγδος καὶ ἡ ἴασπις. οἷς δὲ εἰς\nτὰ λιθοκόλλητα χρῶνται ἐκ τῆς Βακτριανῆς εἰσὶ πρὸς\nτῇ ἐρήμῳ. συλλέγουσι δʼ αὐτοὺς ὑπὸ ἐτησίας ἱππεῖς\nἐξιόντες· τότε γὰρ ἐμφανεῖς γίνονται κινουμένης τῆς\nἄμμου διὰ τὸ μέγεθος τῶν πνευμάτων. εἰσὶ δὲ μικροὶ\nκαὶ οὐ μεγάλοι. τῶν σπουδαζομένων δὲ λίθων ἐστὶ\nκαὶ ὁ μαργαρίτης καλούμενος, διαφανὴς μὲν τῇ φύσει,\nποιοῦσι δʼ ἐξ αὐτοῦ τοὺς πολυτελεῖς ὅρμους. γίνεται\nδὲ ἐν ὀστρείῳ τινὶ παραπλησίῳ ταῖς πίνναις,\n(πλὴν ἐλάττονι· μέγεθος δὲ ἡλίκος ἰχθύος ὀφθαλμὸς\nεὐμεγέθης· Athen.) φέρει δὲ ἥ τε Ἰνδικὴ χῶρα καὶ νῆσοί\nτινες τῶν ἐν τῇ ἐρυθρᾷ. τὸ μὲν οὖν περιττὸν σχεδὸν\nἐν ταύταις. εἰσὶ δὲ καὶ ἄλλαι τινὲς, οἷον ὁ ἐλέφας\nὁ ὀρυκτὸς ποικίλος μέλανι καὶ λευκῷ. καὶ ἣν καλοῦσι\nσάπφειρον· αὕτη γὰρ μέλαινα οὐκ ἄγαν πόρρω\nτοῦ κυάνου τοῦ ἄρρενος καὶ πρασίτις· αὕτη δὲ ἰώδης\nτῇ χρόᾳ. πυκνὴ δὲ καὶ αἰματίτις· αὕτη δʼ αὐχμώδης\nκαὶ κατὰ τοὔνομα ὡς αἵματος ξηροῦ πεπηγότος. ἄλλη\nδὲ ἡ καλουμένη ξανθὴ, οὐ ξανθὴ μὲν τὴν χρόαν ἔκλευκος\nδὲ μᾶλλον, ὃ καλοῦσι χρῶμα οἱ Δωριεῖς ξανθόν.\nτὸ γὰρ κουράλιον, καὶ γὰρ τοῦθʼ ὥσπερ λίθος, τῇ\nχρόᾳ μὲν ἐρυθρὸν, περιφερὲς δʼ ὡς ῥίζα· φύεται δʼ\nἐν τῇ θαλάττῃ. τρόπον δέ τινα οὐ πόρρω τούτου τῇ\n\n\nφύσει καὶ ὁ ἰνδικὸς κάλαμος ἀπολελιθωμένος. ταῦτα\nμὲν οὖν ἄλλης σκέψεως.\nCAP. VII. Τῶν δὲ λίθων πολλαί τινες αἰ φύσεις\nκαὶ τῶν μεταλλευομένων. ἔνιαι γὰρ ἅμα χρυσὸν ἔχουσι\nκοὶ ἄργυρον, προφανῆ δὲ μόνον ἄργυρον· βαρύτεραι\nδὲ αὗται πολὺ καὶ τῇ ῥοπῇ καὶ τῇ ὀσμῇ. καὶ κύανος\nσὐτοφυὴς ἔχων ἐν ἑαυτῷ χρυσοκόλλαν. ἄλλη δὲ λίθος\nὁμοία τὴν χρόαν τοῖς ἄνθραξι· βάρος δὲ ἔχουσι. τὸ δὲ\nὅλον ἐν τοῖς μετάλλοις πλεῖσται καὶ ἰδιώταται φύσεις\nεὑρίσκονται τῶν τοιούτων, ὧν τὰ μέν εἰσι γῆς καθάπερ\nὦχρα καὶ μίλτος, τὰ δὲ οἷον ἄμμου καθάπερ χρυσοκόλλα\nκαὶ κύανος, τὰ δὲ κονίας οἷον σανδαράκη καὶ\nἀρρενικὸν καὶ ὅσα ὅμοια τούτοις. καὶ τῶν μὲν τοιούτων\nπλείους ἄν τις λάβοι τὰς ἰδιότητας. ἔνιαι δὲ λίθοῖ\nκαὶ τὰς τοιαύτας ἔχουσι δυνάμεις εἰς τὸ μὴ πάσχειν,\nὥσπερ εἴπομεν, οἷον τὸ μὴ γλύφεσθαι σιδηρίοις\nἀλλὰ λίθοις ἑτέροις. ὅλως μὲν ἡ κατὰ τὰς ἐργασίας\nκοὶ τῶν μειζόνων λίθων πολλὴ διαφορά. πριστοὶ γὰρ,\nοἱ δὲ γλυπτοὶ, καθάπερ ἐλέχθη, καὶ τορνευτοὶ τυγχάνουσι,\nκαθάπερ καὶ ἡ μαγνῆτις αὕτη λίθος ἡ καὶ ὄψει\nπεριττὸν ἔχουσα, καὶ ἧς γε δή τινες θαυμάζουσι τὴν\nὁμοίωσιν τῷ ἀργύρῳ μηδαμῶς οὔσης συγγενοῦς. πλείους\nδʼ εἰσὶν οἱ δεχόμενοι πάσας τὰς ἐργασίας. ἐπεὶ\nκαὶ ἐν Σίφνῳ τοιοῦτός τίς ἐστιν ὀρυκτὸς ὡς τρία στάδια\nἀπὸ θαλάττης, στρογγύλος καὶ βωλώδης, καὶ τορνεύεται\nκαὶ γλύφεται διὰ τὸ μαλακόν· ὅταν δὲ πυρωθῇ\nκαὶ ἀποβαφῇ τῷ ἐλαίῳ, μέλας τε σφόδρα γίνεται\nκαὶ σκληρός. ποιοῦσι δʼ ἐξ αὐτοῦ σκεύη τὰ ἐπιτράπεζα.\nοἱ μὲν (οὖν) τοιοῦτοι πάντες προσδέχονται\nτὴν τοῦ σιδήρου δύναμιν· ἔνιοι δὲ λίθοις ἄλλοις γλύφονται,\nσιδήροις δʼ οὐ δύνανται καθάπερ εἴπομεν.\nοἱ δὲ σιδήροις μὲν ἀμβλυτέροις δέ· καὶ εἰσὶν παραπλησίως\n\n\nδὲ κάτω (ἄτοπον?) τὰ μὴ τέμνεσθαι\nσιδήρῳ καίτοι καὶ στερεὸν ἕτε ἰσχυρότερα τέμνει,\nκαὶ σίδηρος λίθου σκληρότερος ὤν. ἄτοπον δὲ κἀκεῖνο\nφαίνεται διότι ἡ μὲν ἀκόνη κατεσθίει τὸν σίδηρον,\nὁ δὲ σίδηρος ταύτην μὲν δύναται διαιρεῖν καὶ\nῥυθμίζειν, ἐξ ἧς δὲ αἱ σφραγίδες οὔ. καὶ πάλιν ὁ λίθος\nᾧ γλύφουσι τὰς σφραγίδας ἐκ τούτου ἐστὶν ἐξ οὗπερ\nαἱ ἀκόναι, ἢ ἐξ ὁμοίου τούτῳ ἄγεται δὲ ἡ (ἀρίστη)\nἐξ Ἀρμενίας. θαυμαστὴ δὲ φύσις καὶ τῆς βασανιζούσης\nτὸν χρυσόν· δοκεῖ γὰρ δὴ τὴν αὐτὴν ἔχειν τῷ\nπυρὶ δύναμιν· καὶ γὰρ ἐκεῖνο δοκιμάζει. διὸ καὶ ἀποροῦσί\nτινες οὐκ ἄγαν οἰκείως ἀποροῦντες. οὐ γὰρ τὸν\nαὐτὸν τρόπον δοκιμάζει, ἀλλὰ τὸ μὲν πῦρ τῷ τὰ χρώματα\nμεταβάλλειν καὶ ἀλλοιοῦν ὁ δὲ λίθος τῇ παρατρίψει·\nδύναται γὰρ ὡς ἔοικεν ἐκλαμβάνειν τὴν ἑκάστου\nφύσιν. εὑρῆσθαι δέ φασι νῦν ἀμείνω πολὺ τῆς\nπρότερον ὥστε μὴ μόνον τὸν ἐκ τῆς καθάρσεως ἀλλὰ\nκαὶ τὸν κατάχαλκον χρυσὸν καὶ ἄργυρον γνωρίζειν καὶ\nπόσον εἰς τὸν στατῆρα μέμικται. σημεῖα δʼ ἐστὶν αὐτοῖς\nἀπὸ τοῦ ἐλαχίστου· ἐλάχιστον δὲ γίνεται κριθῂ,\nεἶτα κόλλυβος, εἶτα τεταρτημόριον ἢ ἡμιώβολος, ἕξ ὧν\nγνωρίζουσι τὸ καθῆκον. εὑρίσκονται δὲ τοιαύται πᾶσαι\nἐν τῷ ποταμῷ Τμώλῳ. λεία δʼ ἡ φύσις αὐτῶν\nκαὶ ψηφοειδὴς, πλατεῖα, οὐ στρογγύλη. μέγεθος δὲ\nὅσον διπλασία τῆς μεγίστης ψήφου. διαφέρει δʼ αὐτῆς\nπρὸς τὴν δοκιμασίαν τὰ ἄνω πρὸς τὸν ἥλιον ἢ τὰ\nκάτω καὶ βέλτιον δοκιμάζει τὰ ἄνω· τοῦτο δὲ διότι ξηρότερα\nτὰ ἄνω· κωλύει γὰρ ἡ ὑγρότης εἰς τὸ ἐκλαμβάνειν·\nἐπειδὴ καὶ ἐν τοῖς καύμασι δοκιμάζει χεῖρον\nἀνίησι γάρ τινα νοτίδα ἐξ αὐτῆς διʼ ἣν ἀπολισθαίνει.\nσυμβαίνει δὲ τοῦτο καὶ ἄλλοις τῶν λίθων, καὶ ἐξ ὧν\n\n\nτὰ ἀγάλματα ποιοῦσιν, ὃ καὶ σημεῖον ὑπολαμβάνουσιν\nἴδιόν τι τοῦ ἕδους.\nCAP. VII. Αἱ μὲν οὖν τῶν λίθων διαφοραὶ καὶ\nδυνάμεις εἰσὶν ἐν τούτοις. αἱ δὲ τῆς γῆς ἐλάττονες μὲν\nἰδιώτεραι δέ. τὸ μὲν γὰρ τήκεσθαι καὶ μαλάττεσθαι\nκαὶ πάλιν ἀποσκληρύνεσθαι καὶ ταύτῃ συμβαίνει. τήκεται\nμὲν γὰρ τοῖς χυτοῖς καὶ ὀρυκτοῖς ὥσπερ καὶ ὁ\nλίθος· μαλάττεται δὲ, λίθους τε ποιοῦσιν, ὧν τάς τε\nποικίλας καὶ τὰς ἄλλας συντιθεμένας ἁπάσας γὰρ\nπυροῦντες καὶ μαλάττοντες ποιοῦσιν. εἰ δὲ καὶ ὁ ὕελος\nἐκ τῆς ὑελίτιδος ὥς τινές φασι, καὶ αὕτη πυκνώσει\nγίνεται. ἰδιωτάτη δὲ ἡ τῷ χαλκῷ μιγνυμένη· πρὸς\nγὰρ τῷ τήκεσθαι καὶ μίγνυσθαι καὶ δύναμιν ἔχει περιττὴν\nὥστε τῷ κάλλει τῆς χρόας ποιεῖν διαφοράν.\nπερὶ δὲ Κιλικίαν ἐστί τις ἢ ἕψεται γῆ καὶ γίνεται γλισχρά·\nταύτῃ δʼ ἀλείφουσι τὰς ἀμπέλους ἀντὶ ἰξοῦ πρὸς\nτούς ἶπας. εἴη δʼ ἂν λαμβάνειν καὶ ταύτας τὰςφορὰς,\nὅσαι πρὸς τὴν ἀπολίθωσιν εὐφυεῖς· ἐπεὶ αἵ γε\nτῶν τόπων ποιοῦσαι χυμούς διαφόρους ἀλλήλων( ἰδίαν)\nτινʼ ἔχουσι φύσιν, ὥσπερ καὶ αἱ τοὺς τῶν φυτῶν.\nἀλλὰ μᾶλλον ἄν τις (αὐ)τὰς τοῖς χρώμασι διαριθμήσειεν\nοἷσπερ καὶ οἱ γραφεῖς χρῶνται. καὶ γὰρ ἡ γένεσις\nτούτων, ὥσπερ ἐξ ἀρχῆς εἴπομεν, ἤτοι συρροῆς\nτινὸς ἢ διηθήσεως γινομένης. καὶ ἔνιά γε δὴ φαίνεται\nπεπυρωμένα καὶ οἷον κατακεκαυμένα οἷον καὶ ἡ\nσανδαράκη καὶ τὸ ἀρρενικὸν καὶ τὰ ἄλλα τὰ τοιαῦτα\nπάντα δʼ ὡς ἀπλῶς εἰπεῖν ἀπὸ τῆς ἀναθυμιάσεως\nταῦτα τῆς ξηρᾶς καὶ καπνώδους. εὑρίσκεται δὴ πάντα\nἐν τοῖς μετάλλοις τοῖς ἀργυρείοις τε καὶ χρυσείοις,\nἔνια δὲ καὶ ἐν τοῖς χαλκορυχείοις, οἶον ἀρρενικὸν,\nσανδαράκη, χρυσοκόλλα, μίλτος, ὦχρα, κύανος· ἐλάχιστος\nδὲ οὗτος καὶ κατʼ ἐλάχιστα. τῶν δʼ ἄλλων τῶν\n\n\nμέν εἰσι ῥάβδοι, τὴν δʼ ὦχραν ἀθρόαν πώς φασιν εἶναι·\nμίλτον δὲ παντοδαπὴν ὥστε εἰς τὰ ἀνδρείκελα\nχρῆσθαι τοὺς γραφεῖς· καὶ ὦχραν ἀντʼ ἀρρενικοῦ διὰ\nτὸ μηδὲν τῇ χρόᾳ διαφέρειν, δοκεῖν δέ. ἀλλὰ μίλτου\nτε καὶ ὤχρας ἐστὶν ἐνιαχοῦ μέταλλα καὶ κατὰ ταὐτὰ\nκαθάπερ ἐν Καππαδοκίᾳ, καὶ ὀρύττεται πολλή. χαλεπὸν\nδὲ τοῖς μεταλλεῦσι φασὶν εἶναι τὸ πνίγεσθαι·\nταχύ γὰρ καὶ ἐν ὀλίγῳ τοῦτο ποιεῖν. βελτίστη δὲ δοκεῖ\nμίλτος ἡ κεία εἶναι· γίνονται γὰρ πλείους. ἡ μὲν\nοὖν ἐκ τῶν μετάλλων, ἐπειδὴ καὶ τὰ σιδηρεῖα ἔχει\nμίλτον. ἀλλὰ καὶ ἡ λημνία καὶ ἥν καλοῦσι σινωπικήν.\nαὕτη δʼ ἐστὶν ἡ καππαδοκικὴ κατάγεται δʼ εἰς Σινώπην.\nἐν δὲ τῷ μικρῷ μεταλλεύεται καθʼ αὐτήν. ἔστι\nδὲ αὐτῆς γένη τρία, ἡ μὲν ἐρυθρὰ σφόδρα, ἡ δὲ ἔκλευκος,\nἡ δὲ μέση. ταύτην αὐτάρκη καλοῦμεν διὰ τὸ μὴ\nμίγνυσθαι, τὰς δʼ ἑτέρας μιγνύουσι. γίνεται δὲ καὶ\nἐκ τῆς ὤχρας κατακαιομένης ἀλλὰ χείρων, τὸ δʼ εὕρημα\nΚυδίου. συνεῖδε γὰρ ἐκεῖνος, ὥς φασι, κατακαυθέντος\nτινὸς πανδοχείου τὴν ὦχραν ἰδὼν ἡμίκαυστον\nκαὶ πεφοινιγμένην. τιθέασι δʼ εἰς τὰς καμίνους\nχύτρας καινὰς περιπλάσαντες πηλῷ· ὀπτῶσι γὰρ διάπυροι\nγενόμεναι· ὅσῳ δʼ ἄν μᾶλλον πυρωθῶσι, τοσούτῳ\nμᾶλλον μελαντέραν καὶ ἀνθρακωδεστέραν ποιοὕσι.\nμαρτυρεῖ δʼ ἡ γένεσις αὐτή· δόξειε γὰρ ἄν ὑπὸ\nπυρὸς ἅπαντα ταῦτα μεταβαλεῖν, εἴπερ ὁμοίαν ἢ παραπλησίαν\nδεῖ τὴν ἐνταῦθα τῇ φυσικῇ νομίζειν. ἔστι\nδὲ, ὥσπερ καὶ μίλτος ἡ μὲν αὐτόματος ἡ δὲ τεχνικὴ,\nκαὶ κύανος ὁ μὲν αὐτοφυὴς ὁ δὲ σκευαστὸς ὥσπερ ἐν\nΑἰγύπτῳ. γένη δὲ κυάνου τρία, ὁ αἰγύπτιος καὶ σκύθης\nκαὶ τρίτος ὁ κύπριος. βέλτιστος δʼ ὁ αἰγύπτιος\nεἰς τὰ ἄκρατα λειώματα ὁ δὲ σκύθης εἰς τὰ ὑδαρέστερα.\nσκευαστὸς δʼ ὁ αἰγύπτιος. καὶ οἱ γράφοντες\n\n\nτὰ περὶ τοὺς βασιλεῖς καὶ τοῦτο γράφουσι, τίς πρῶτος\nβασιλεύς ἐποίησε χυτὸν κύανον μιμησάμενος τὸν\nαὐτοφυῆ, δῶρά τε πέμπεσθαι παρʼ ἄλλων τε καὶ ἐκ\nΦοινίκης φόρον κυάνου, τοῦ μὲν ἀπύρου τοῦ δὲ πεπυρωμένου.\nφασὶ δὲ οἱ τὰ φάρμακα τρίβοντες τὸν μὲν\nκύανον ἐξ ἑαυτοῦ ποιεῖν χρώματα τέτταρα, τὸ μὲν\nπρῶτον ἐκ τῶν λεπτοτάτων λεπτότατον, τὸ δὲ δεύτερον\nἐκ παχυτάτων μελάντατον. ταῦτά τε δὴ τέχνῃ γίνεται\nκαὶ ἔτι τὸ ψιμύθιον. τίθεται γὰρ μόλυβδος ὑπὲρ\nὄξους ἐν πίθοις ἡλίκον πλίνθος. ὅταν δὲ λάβῃ πάχος,\nλαμβάνει δὲ μάλιστα ἐν ἡμέραις δέκα, τότʼ ἀνοίγουσιν,\nεἶτʼ ἀποξύουσιν ὥσπερ εὐρῶτά τινα ἀπʼ αὐτοῦ,\nκαὶ πάλιν, ἕως ἄν καταναλώσωσι. τὸ δʼ ἀποξυόμενον\nἐν τριπτῆρι τρίβουσι καὶ ἀφηθοῦσιν ἀεὶ, τὸ δʼ ἔσχατον\nὑφιστάμενόν ἐστι τὸ ψιμύθιον. παραπλησίως δὲ καὶ\nὁ ἰὸς γίνεται· χαλκὸς γὰρ ἐρυθρὸς ὑπὲρ τρυγὸς τίθεται\nκαὶ ἀποξύεται τὸ ἐπιγινόμενον αὐτῷ· ἐπιφαίνεται\nγὰρ ὁ ἰός. γίνεται δὲ καὶ κιννάβαρι τὸ μὲν αὐτοφυὲς\nτὸ δὲ κατʼ ἐργασίαν. αὐτοφυὲς μὲν τὸ περὶ Ἰβηρίαν\nσκληρὸν σφόδρα καὶ λιθῶδες, καὶ τὸ ἐν Κόλχοις. τοῦτο\nδέ φασιν εἶναι (ἐπὶ) κρημνῶν ὃ καταβάλλουσι τοξεύοντες.\nτὸ δὲ κατʼ ἐργασίαν ὑπὲρ Ἐφέσου μικρὸν ἐξ\nἑνὸς τόπου μόνον. ἔστι δʼ ἄμμος ἣν συλλέγουσι λαμπυρίζουσαν\nκαθάπερ ὁ κόκκος· ταύτην δὲ τρίψαντες\nὅλως ἐν ἀγγείοις λιθίνοις λειοτάτην πλύνουσιν ἐν χαλκοῖς\nμικρὸν ἐν καλοῖς τὸ δʼ ὑφιστάμενον πάλιν λαβόντες\nπλύνουσι καὶ τρίβουσιν, ἐν ᾧπέρ ἐστι τὸ τῆς\nτέχνης οἱ μὲν γὰρ ἐκ τοῦ ἴσου πολὺ περιποιοῦσιν, οἱ\nδʼ ὀλίγον ἢ οὐθέν· ἀλλὰ πλύσματι (τῷ) ἐπάνω χρῶνται\nἓν πρὸς ἓν ἀλείφοντες. γίνεται δὲ τὸ μὲν ὑφιστάμενον\nκάτω κιννάβαρι, τὸ δʼ ἐπάνω καὶ πλεῖον πλύσμα.\nκαταδεῖξαι δέ φασι καὶ εὑρεῖν τὴν ἐργασίαν Καλλίαν\n\n\nτινὰ Ἀθηναῖον ἐκ τῶν ἀργυρείων, ὃς οἰόμενος ἔχειν\nτὴν ἄμμον χρυσίον διὰ τὸ λαμπυρίζειν ἐπραγματεύετο\nκαὶ συνέλεγεν. ἐπεὶ δʼ ἤσθετο ὅτι οὐκ ἔχει τὸ δὲ τῆς\nἄμμου κάλλος ἐθαύμαζε διὰ τὴν χρόαν οὕτως ἐπὶ τὴν\nἐργασίαν ἦλθε ταύτην. οὐ παλαιὸν δʼἐστὶν ἀλλὰ περὶ\nἔτη μάλιστʼ ἐνενήκοντα εἰς ἄρχοντα Πραξίβουλον Ἀθήνῃσι.\nφανερὸν δʼ ἐκ τούτων ὅτι μιμεῖται τὴν φύσιν\nἡ τέχνη, τὰ δʼ ἴδια ποιεῖ, καὶ τούτων τὰ μὲν χρήσεως\nχάριν τὰ δὲ μόνον φαντασίας ὥσπερ τὰς ἄλπεις\nἔνια δὲ ἴσως ἀμφοῖν ὥσπερ χυτὸν ἄργυρον. ἔστι γάρ\nτις χρεία καὶ τούτου. ποιεῖται δὲ ὅταν τὸ (κιννάβαρι)\nτριφθῇ μετʼ ὄξους ἐν ἀγγείῳ χαλκῷ καὶ δοίδυκι χαλκῷ.\nτὰ μὲν οἦν τοιαύτα τάχʼ ἄν τις λάβοι πλείω.\nCAP. IX. Τῶν δὲ μεταλλευτῶν τὰ ἐν τοῖς γεωφανέσι\nἔτι λοιπὰ, περὶ ὧν ἡ γένεσις ὥσπερ ἐλέχθη κατʼ\nἀρχὰς ἐκ συρροῆς τινὸς καὶ ἐκκρίσεως γίνεται καθαρωτέρας\nκαὶ ὁμαλωτέρας τῶν ἄλλων. χρώματα δὲ παντοῖα\nλαμβάνουσι καὶ διὰ τὴν τῶν ὑποκειμένων διὰ\nτὴν τῶν ουντων διαφορὰν, ἐξ ὧν τὰς μὲν μαλάττοντες\nτὰς δὲ τήκοντες καὶ τρίβοντες συντιθέασι τὰς λίθους\nτὰς ἐκ τῆς Ἀσίας ταύτας ἀγομένας. αἱ δʼ αὐτοφυεῖς\nκαὶ ἄμα τῷ περιττῷ τὸ χρήσιμον ἔχουσαι σχεδὸν\nτρεῖς εἰσὶν ἢ τέτταρες, ἣ τε μηλιὰς καὶ ἡ κιμωλία καὶ\nἡ σαμία καὶ ἡ τυμφαῖκὴ τετάρτη παρὰ ταύτας ἢ γύψος.\nχρῶνται δὲ οἱ γραφεῖς τῇ μηλιάδι μόνον, τῇ σαμίᾳ\nδʼ οὔ καίπερ οὔσῃ καλῇ, διὰ τὸ λίπος ἔχειν καὶ\nπυκνότητα καὶ λειότητα. τὸ γὰρ ἢρεμον καὶ δες\nκαὶ ἀλιπὲς ἐπὶ τῆς γραφῆς ἁρμόττει μᾶλλον ὅπερ ἡ\nμηλιὰς ἔχει τῷ φαρίδι. εἰσὶ δὲ ἐν τῇ Μήλῳ καὶ ἐν\nτῇ Σάμῳ διαφοραὶ τῆς γῆς πλείους. ὀρύττοντα μὲν\nοὖν οὐκ ἔστιν ὀρθὸν στῆναι ἐν τοῖς ἐν Σάμῳ ἀλλʼ\nἀναγκαῖον ἢ ὕπτιον ἢ πλάγιον. ἡ δὲ φλὲψ ἐπὶ πολὺ\n\n\nδιατείνει, τὸ μὲν ὕψος ἡλίκη δίπους, τὸ δὲ βάθος\nπολλῷ μείζων· ἐφʼ ἑκάτερα δʼ αὐτὴν λίθοι περιέχουσιν\nἐξ ὧν ἐξαιρεῖται. διαφυὴν ἔχει διὰ μέσου καὶ ἡ\nδιαφυὴ βελτίων ἐστὶ τῶν ἔξω καὶ πάλιν ἑτέραν αὐτῆς\nκαὶ ἑτέραν ἄχρι τεττάρων . . ἐστὶν ἡ ἐσχάτη, καλεῖται\nἀστήρ· χρῶνται δὲ τῇ γῇ πρὸς τὰ ἱμάτια μάλιστα ἢ\nμόνον. χρῶνται δὲ καὶ τῇ τυμφαϊκῇ πρὸς τὰ ἱμάτια\nκαὶ καλοῦσι γύψον οἱ περὶ τὸν Ἄθων καὶ τοὺς τόπους\nἐκείνους. ἡ δὲ γύψος γίνεται πλείστη μὲν ἐν Κύπρῳ\nκαὶ περιφανεστάτη. μικρὸν γὰρ ἀφαιροῦσι τῆς γῆς\nὀρύττοντες. ἐν Φοινίκῃ δὲ καὶ ἐν Συρίᾳ καίοντες τοὺς\nλίθους ποιοῦσιν. ἔπειτα δʼ ἐν Θουρίοις καὶ γὰρ ἐκεῖ\nγίνεται πολλή. τρίτη δὲ ἡ περὶ Τυμφαίαν καὶ περὶ\nΠερραιβίαν καὶ κατʼ ἄλλους τόπους. ἡ δὲ φύσις αὐτῆς\nἰδία· λιθωδεστέρα γὰρ μᾶλλόν ἐστιν ἢ γεώδης·\nὁ δὲ λίθος ἐμφερὴς τῷ ἀλαβαστρίτῃ· μέγας δʼ οὐ τεμνεται\nἀλλὰ χαλικώδης. ἡ δὲ γλισχρότης καὶ θερμότης\nὅταν βρεχθῇ θαυμαστή. χρῶνται γὰρ πρός τε τὰ\nοἰκοδομήματα τὸν λίθον περιχέοντες κἄν τι ἄλλο βούλωνται\nτοιοῦτον κολλῆσαι. κόψαντες δὲ καὶ ὕδωρ ἐπιχέοντες\nταράττουσι ξύλοις, τῇ χειρὶ γὰρ οὐ δύνανται\nδιὰ τὴν θερμότητα. βρέχουσι δὲ παραχρῆμα πρὸς τὴν\nχρείαν· ἐὰν (δὲ) μικρὸν πρότερον ταχὺ πήγνυται καὶ\nοὐκ ἔστι διελεῖν. θαυμαστὴ δὲ καὶ (ἡ) ἰσχύς· ὅτε γὰρ\nοἱ λίθοι ῥήγνυνται ἢ διαφέρονται ἡ γύψος οὐκ ἀνίησι,\nπολλάκις δὲ καὶ τὰ μὲν πέπτωκε καὶ ὑφῄρηται, τὰ δʼ\nἄνω κρεμάμενα μένει συνεχόμενα τῇ κολλήσει. δύναται\nδὲ καὶ ὑφαιρουμένη πάλιν καὶ πάλιν ὀπτᾶσθαι καὶ\nγίνεσθαι χρησίμη. περὶ μὲν οὖν Κύπρον καὶ Φοινίκην\nεἰς ταῦτα μάλιστα, περὶ δὲ Ἰταλίαν καὶ εἰς τὸν\nοἶνον· καὶ οἱ γραφεῖς (πρὸς) ἔνια τῶν κατὰ τὴν τέχνην\nἔτι δὲ οἱ γναφεῖς ἐμπάττοντες εἰς τὰ ἱμάτια. διαφέρειν\n\n\nδὲ δοκεῖ καὶ πρὸς ἀπομάγματα πολὺ τῶν ἄλλων,\nεἰς ὃ καὶ χρῶνται μᾶλλον καὶ μάλισθʼ οἱ περὶ\nτὴν Ἑλλάδα, γλισχρότητι καὶ λειότητι. ἡ μὲν δύναμις\nἐν τούτοις καὶ τοιούτοις. ἡ δὲ φύσις ἔοικεν ἀμφότερά\nπως ἔχειν καὶ τὰ τῆς κονίας καὶ τὰ τῆς γῆς, θερμότητα\nκαὶ γλισχρότητα, μᾶλλον δὲ ἑκατέραν ὑπερέχουσαν.\nὅτι δʼ ἔμπυρος κἀκεῖθεν φανερόν. ἤδη γάρ τις\nναῦς ἱματηγὸς βρεχθέντων ἱματίων ὡς ἐπυρώθησαν\nσυγκατεκαύθη καὶ αὐτή. καίουσι δὲ καὶ ἐν Φοινίκῃ\nκαὶ ἐν Συρίᾳ καμινεύοντες αὐτήν καὶ καίοντες· καίουσι\nδὲ μάλιστα τούς μαρμάρους καὶ ἁπλουστέρους.\nστερεωτάτους μὲν παρατιθέντες (βόλιτον, ἕνεκα) τοὐ\nθᾶττον καίεσθαι καὶ μᾶλλον. δοκεῖ γὰρ θερμότατον\nεἶναι πυρωθὲν καὶ πλεῖστον χρόνον διαμένει. ὀπτήσαντες\nδὲ κόπτουσι ὥσπερ τὴν κονίαν. ἐκ τούτου δʼ\nἂν δόξειεν εἶναι φανερὸν ὅτι πυρώδης τις ἡ γένεσις\nαὐτῆς τὸ ὅλον ἐστίν.\n"};
