var sequence = {"name":"Pseudo-Plutarch. De Fluviis","data":"1. Χρυσίππη διὰ μῆνιν Ἀφροδίτης εἰς ἐπιθυμίαν\nἐμπεσοῦσα τοῦ γεννήσαντος Ὑδάσπου καὶ μὴ στέγουσα\nτοὺς παρὰ φύσιν ἔρωτας, νυκτὸς βαθείας τῷ προειρημένῳσυνῆλθε,\nτῆς τροφοῦ συνεργούσης. Κατηχηθεὶς δὲ\n\n\nπερὶ τῶν συμβεβηκότων ὁ βασιλεὺς τὴν μὲν ἐνεδρεύσασαν\nαὐτὸν γραῦν ζῶσαν κατέχωσεν· τὴν δὲ θυγατέρα\nσταυρώσας διὰ λύπης ὑπερβολὴν ἔρριψεν ἑαυτὸν εἰς\nποταμὸν Ἰνδὸν, ὃς ἀπʼ αὐτοῦ δάσπης μετωνομάσθη·\nἔστι δὲ τῆς Ἰνδίας νεανικῶς καταφερόμενος εἰς τὴν\nΣαρωνικὴν Σύρτιν.\n2. Γεννᾶται δὲ ἐν αὐτῷ λίθος λύχνις καλούμενος.\nἘλαιώδης δέ ἐστιν τῇ χρόᾳ καὶ ζεστὸς πάνυ· σελήνης\nδὲ αὐξομένης εὑρίσκεται πρὸς μελῳδίαν αὐλῶν· χρῶνται\nδὲ αὐτῷ οἱ ἐν ἐξοχῇ τυγχάνοντες.\n3. Εὑρίσκεται δὲ αὐτοῦ παρὰ τὰς καλουμένας Πύλας\nβοτάνη παρόμοιος ἡλιοτροπίῳ· ταύτην λειοτριβοῦντες\nτῷ χυλῷ τοῖς καύμασιν ἀλείφονται καὶ φέρουσιν\nἀκινδύνως τῆς περισσοτέρας θερμασίας τὴν ἀναθυμίασιν.\n4. Οἱ δὲ ἐγχώριοι τὰς ἀσεβῶς ἀναστρεφομένας παρθένους\nσταυροῖς προσηλώσαντες εἰς αὐτὸν βάλλουσιν,\nτῇ σφῶν διαλέκτῳ τὸν Ἀφροδίτης ὕμνον ᾄδοντες. Κατορύσσουσι\nδὲ κατʼ ἐνιαυτὸν γραῦν κατάκριτον παρὰ\n\n\nτὸν ὀνομαζόμενον λόφον Θηρογόνον· ἅμα γὰρ τὴν πρεσβῦτιν\nκατορυχθῆναι ἑρπετῶν πλῆθος ἐκ τῆς ἀκρωρείας\nἐξέρχεται καὶ τὰ περιιπτάμενα τῶν ἀλόγων ζώων\nκατεσθίει, καθὼς ἱστορεῖ Χρύσερμος ἐν π´ Ἰνδικῶν.\nΜέμνηται δὲ τούτων ἀκριβέστερον Ἀρχέλαος ἐν ιγ´\nπερὶ Ποταμῶν.\n5. Παράκειται δὲ αὐτῷ ὄρος Ἐλέφας καλούμενον δι᾿\nαἰτίαν τοιαύτην· Ἀλεξάνδρου τοῦ Μακεδόνος μετὰ\nστρατεύματος εἰς Ἰνδίαν ἐλθόντος καὶ τῶν ἐγχωρίων\nκρίσιν ἐχόντων ἀντιπολεμεῖν αὐτῷ, Πώρου τοῦ βασιλέως\nτῶν τόπων ἐλέφας αἰφνιδίως οἰστροπλὴξ γενόμενος\nἐπὶ τὸν Ἡλίου λόφον ἀνέβη καὶ ἀνθρωπίνῃ φωνῇ\nχρησάμενος εἶπεν· Δέσποτα βασιλεῦ, τὸ γένος ἀπὸ\nΤηγασίου κατάγων, μηδὲν ἐξ ἐναντίας Ἀλεξάνδρου\nποιήσῃς Διὸς γάρ ἐστιν Γηγάσιος. Καὶ τελέσας τὸν\nλόγον ἔθανεν. Ἀκούσας δὲ τούτων ὁ Πῶρος ψοφοδεὴς\nτοῖς Ἀλεξάνδρου γόνασιν προσέπεσεν εἰρήνην αἰτούμενος·\nτυχὼν δὲ ὧν ἤθελεν, τὸ ὄρος Ἐλέφαντα μετωνόμασεν,\nκαθὼς ἱστορεῖ Δέρκυλλος ἐν γ´ περὶ Ὀρῶν.\n1. Ἰσμηνὸς ποταμός ἐστι τῆς Βοιωτίας κατὰ πόλιν\nΘήβας· ἐκαλεῖτο δὲ τὸ πρότερον Κάδμου ποῦς ἀπʼ αἰτίας\nτοιαύτης· Κάδμος τὸν κρηνοφύλακα δράκοντα\nτοξεύσας καὶ εὑρὼν ὥσπερ πεφαρμακευμένον φόνῳ τὸ\nὕδωρ, περιήρχετο τὴν χώραν ζητῶν πηγήν· γενόμενος\nδὲ κατὰ τὸ Κωρύκιον ἄντρον κατὰ πρόνοιαν Ἀθηνᾶ,\nτὸν δεξιὸν πόδα βαθύτερον εἰς πηλὸν ἤρεισεν· ποταμοῦ\nδʼ ἀναδοθέντος ἐκ τοῦ τόπου, ὁ ἥρως βουθυτήσας Κάδμου\nπόδα προσηγόρευσεν αὐτόν. Μετὰ δέ τινα χρόνον\nἸσμηνὸς, Ἀμφίονος καὶ Νιόβης παῖς, ὑπὸ Ἀπόλλωνος\nτοξευθεὶς καὶ ἀλγηδόνι συνεχόμενος, ἑαυτὸν ἔβαλεν εἰς\nτὸν προειρημένον ποταμὸν, ὅς ἀπ᾿ αὐτοῦ Ἰσμηνὸς\nὠνομάσθη, καθὼς ἱστορεῖ Σώστρατος ἐν β´ περὶ Ποταμῶν.\n2. Παράκειται δὲ αὐτῷ Κιθαιρὼν ὄρος, ὀνομαζόμενον\nδὲ πρότερον Ἀστέριον δι᾿ αἰτίαν τοιαύτην. Βοιωτοῦ\nτοῦ Ποσειδῶνος ἐκ δυεῖν γυναικῶν τῶν ἐπισήμων\nθέλοντος γῆμαι τὴν ὠφελιμωτέραν καὶ ἐν ταῖς ἀκρωρείαις\nλόφου τινὸς ἀνωνύμου νυκτὸς περιμένοντος ἀμφοτέρας,\n\n\nαἴφνίδιος ἐξ οὐρανοῦ κατενεχθεὶς ἀστὴρ ἐνέπεσεν\nτοῖς Εὐρυθεμίστης ὤμοις καὶ ἀφανὴς ἐγένετο.\nΒοιωτὸς δὲ τὸ σημαινόμενον νοήσας τὴν μὲν κόρην\nἔγημεν, τὸ δὲ ὄρος ὠνόμασεν Ἀστέριον ἀπὸ τοῦ συγκυρήματος.\nὝστερον δὲ ἐκλήθη Κιθαιρών διʼ αἰτίαν\nτοιαύτην. Τισιφόνη μία τῶν Ἐρινύων εἰς ἐπιθυμίαν\nἐμπεσοῦσα παιδὸς εὐπρεποῦς, Κιθαιρῶνος τοὔνομα,\nκαὶ μὴ στέγουσα τὴν ἐπίτασιν τῶν ἐρώτων, λόγους\nαὐτῷ περὶ συνόδων ἀπέστειλεν· ὁ δὲ τὸ καταπληκτικὸν\nτῆς προειρημένης φοβηθεὶς οὐδὲ ἀποκρίσεως αὐτὴν\nἠξίωσεν· ἡ δὲ ἀποτυχοῦσα τῆς προαιρέσεως ἐκ τῶν\nπλοκάμων ἕνα τῶν δρακόντων ἀπέσπασεν καὶ ἐπὶ τὸν\nὑπερήφανον ἔβαλεν· ὁ δὲ ὄφις τοῖς κόλποις περισφίγξας\nαὐτὸν ἀνεῖλεν Ἀστερίου ποιμαίνοντα ἐν ταῖς ἀκρωρείαις.\nΚατὰ δὲ πρόνοιαν θεῶν τὸ ὄρος ἀπʼ αὐτοῦ\nμετωνομάσθη Κιθαιρὼν, καθὼς ἱστορεῖ Λέων ὁ Βυζάντιος\nἐν τοῖς Βοιωτιακοῖς.\n3. Ἑρμησιάναξ δὲ ὁ Κύπριος ἱστορίας μέμνηται\nτοιαύτης. Ἑλικὼν καὶ Κιθαιρὼν ἀδελφοὶ τυγχάνοντες\nδιαφόρους ἔσχον τῶν τρόπων τὰς διαθέσεις· ὁ μὲν\nγὰρ Ἑλικὼν πρᾳότερος ὑπάρχων καὶ προσηνὴς, συμπαθῶς\nἐγηροβόσκει τοὺς γονεῖς· ὁ δὲ Κιθαιρὼν πλεονέκτης\nτυγχάνων καὶ θέλων εἰς ἑαυτὸν μεταστῆσαι τὴν\nοὐσίαν, πρῶτον μὲν ἐφόνευσεν τὸν γεννήσαντα, τὸν δὲ\nἀδελφὸν ἐξ ἐνέδρας κατακρημνίζων, καὶ αὐτὸς συγκατηνέχθη·\nκατὰ δὲ θεῶν πρόνοιαν εἰς ὁμώνυμα ὄρη\nμεταμορφωθέντες ἐγένοντο Κιθαιρὼν μὲν διὰ τὴν ἀσέβειαν\nἘρινύων μυχός, Ἑλικὼν δὲ διὰ φιλοστοργίαν\nΜουσῶν ἐνδιαίτημα.\n1. Ἕβρος ποταμός ἐστι τῆς Θρᾴκης. Ἐκαλεῖτο δὲ\nπρότερον Ῥόμβος, τὴν προσηγορίαν εἰληφὼς ἀπὸ τῆς\nσυστροφῆς τῆς καταφορᾶς τοῦ ὕδατος. Κάσανδρος δὲ,\nὁ βασιλεὺς τῶν τόπων, γήμας Κροτονίκην ἐγέννησεν\nἐξ αὐτῆς υἱὸν Ἕβρον· ἀποταξάμενος δὲ τῇ συμβιώσει\nτῆς προτέρας γυναικὸς ἐπέγημε τῷ τέκνῳ Δαμασίππην\nτὴν Ἄτρακος· ἥτις εἰς ἐπιθυμίαν ἐμπεσοῦσα τοῦ προγόνου\nλόγους αὐτῷ περὶ συνόδων ἐπέστειλεν. Ὁ δʼ ὡς\nἘρινὺν φυγὼν τὴν μητρυιὰν προσηυκαίρει κυνηγίαις.\nἈποτυχοῦσα δὲ τῆς προαιρέσεως ἡ ἀσελγὴς κατεψεύσατο\nτοῦ σώφρονος, ὡς βιάσασθαι αὐτὴν θελήσαντος.\nΚάσανδρος δὲ τῷ ζήλῳ συμπεριενεχθεὶς μεθʼ ὁρμῆς\nἐπὶ τὴν ὕλην ἠνέχθη καὶ σπασάμενος τὸ ξίφος ἐδίωκε\n\n\nτὰν υἱὸν, ὡς ἐπίβουλον τῶν πατρῴων γάμων. Ὁ δὲ\nνἱὸς περικατάληπτος γενόμενος ἑαυτὸν ἔρριψεν εἰς ποταμὸν\nῬόμβον, ὃς ἀπ’ αὐτοῦ Ἕβρος μετωνομάσθη,\nκαθὼς ἱστορεῖ Τιμόθεος ἐν ια΄ περὶ Ποταμῶν.\n2. Ὅρος δὲ αὐτῷ παράκειται Παγγαῖον τὴν προσηγορίαν\nἔχον δυʼ αἰτίαν τοιαύτην. Ὁ Παγγαῖος,\nἌρεως καὶ Κριτοβούλης παῖς, τῆ θυγατρὶ κατʼ ἄγνοιαν\nσυγγενόμενος ἀθυμίᾳ συσχεθεὶς ἔδραμεν εἰς Καρμάνιον\nὄρος, καὶ διὰ λύπης ὑπερβολὴν σπασάμενος τὸ\nξίφος ἑαυτὸν ἀνεῖλεν κατὰ δὲ πρόνοιαν θεῶν ὁ τόπος\nμετωνομάσθη Παγγαῖος.\n3. Τεννᾶται δὲ ἐν αὐτῷ τῷ προειρημένῳ ποταμῷ\nβοτάνη παρόμοιος ὀριγάνῳ, ἧς τὰ ἄκρα δρεψάμενοι\nΘρᾷκες, ἐπιτιθέασιν πυρὶ μετὰ τὸν κόρον τῆς δημητριακῆς\nτροφῆς, καὶ τὴν ἀναφερομένην ἀναθυμίασιν\nδεχόμενοι ταῖς ἀναπνοιαῖς καροῦνται καὶ εἰς βαθὺν\nὕπνον καταφέρονται.\n4. Γεννᾶται δὲ καὶ ἐν τῷ Παγγαίῳ ὄρει βοτάνη\nκιθάρα καλουμένη διὰ ταύτην τὴν αἰτίαν. Αἱ διασπαράξασαι\nτὸν Ὀρφέα τὰ μέλη τοῦ προειρημένου εἰς\nποταμὸν ἔβαλον Ἕβρον· καὶ ἡ μὲν κεφαλὴ τοῦ θνητοῦ\nκατὰ πρόνοιαν θεῶν εἰς δράκοντα μετέβαλεν τὴν μορφὴν\n(τοῦ σώματος) ἡ δὲ λύρα κατηστερίσθη κατὰ\nπροαίρεσιν Ἀπόλλωνος ἐκ δὲ τοῦ ῥεύσαντος αἵματος\nἀνεφάνη βοτάνη κιθάρα καλουμένη. Τῶν δὲ Διονυσίων\nτελουμένων αὕτη κιθάρας ἀναδίδωσιν ἦχον· οἱ δʼ\nἐγχώριοι ωεβρίδας περιβεβλημένοι καὶ θύρσους κρατοῦντες\nὕμνον ᾄδουσιν·\nΜὴ τότε φρονήσῃς, ὅταν ἔσῃ μάτην φρονῶν·\nκαθὼς ἱστορεῖ Κλειτώνυμος ἐν τῷ γ΄ τῶν Θρᾳκικῶν.\n1. Γάγγης ποταμός ἐστι τῆς Ἰνδίας, τὴν προσηγορίαν\n\n\nλαβὼν διʼ αἰτίαν τοιαύτην. Ἰνδῷ τις Καλαυρία\nνύμφη ἐγέννησεν υἱὸν κάλλει περίβλεπτον, τοὔνομα\nΓάγγην. Οὗτος καρηβαρήσας τῇ μητρὶ κατʼ ἄγνοιαν\nσυνεγένετο. Τῇ δʼ ἐπιούσῃ τῶν ἡμερῶν παρὰ τῆς\nτροφοῦ μαθὼν τὴν ἀλήθειαν διὰ λύπης ὑπερβολὴν\nἑαυτὸν ἔρριψεν εἰς ποταμὸν Χλιαρὸν καλούμενον, ὃς\nἀπʼ αὐτοῦ Γάγγης μετωνομάσθη.\n2. Γεννᾶται δὲ ἐν αὐτῷ βοτάνη παραπλησία βουγλώσσῳ,\nἣν λειοτριβοῦντες τὸν χυλὸν αὐτῆς τηροῦσιν,\nκαὶ νυκτὸς βαθείας τοὺς φωλεοὺς τῶν τίγρεων περιρραίνουσιν·\nαἱ δὲ διὰ τὴν δύναμιν τῆς ἐκχυθείσης ὑγρασίας\nπροχωρῆσαι μὴ δυνάμεναι θνήσκουσι, καθὼς\nἱστορεῖ Καλλισθένης ἐν γ΄ τῶν Κυνηγετικῶν.\n3. Παράκειται δὲ αὐτῷ ὄρος Ἀνατολὴ καλούμενον\nδιʼ αἰτίαν τοιαύτην. Ἀναξιβίαν νύμφην Ἥλιος θεαεάμενος\nχορείαις προσευκαιροῦσαν εἰς ἐπιθυμίαν αὐτῆς\nἐνέπεσεν καὶ μὴ στέγων τῶν ἐρώτων, ἐπεδίωκε τὴν\nπροειρημένην βιάσασθαι βουλόμενος· ἡ δὲ περικατάληπτος\nγενομένη κατέφυγεν ἐπὶ τὸ τῆς Ὀρθίας Ἀρτέμιδος\nτέμενος, ὅπερ ἦν ἐν ὄρει Κορύφη καλουμένῳ,\nκαὶ ἀφανὴς ἐγένετο· κατόπιν δʼ ἀκολουθήσας ὁ θεὸς\nκαὶ μηδαμοῦ τὴν ἀγαπωμένην εὑρὼν διὰ λύπης ὑπερβολὴν\nἐκεῖθεν ἀνέτειλεν· οἱ δὲ ἐγχώριοι τὴν ἀκρώρειαν\nἈνατολὴν μετωνόμασαν ἀπὸ τοῦ συγκυρήματος, καθὼς\nἱστορεῖ Καιμάρων ἐν δεκάτω Ἰνδικῶν.\n1. Φᾶσις ποταμός ἐστι τῆς Σκυθίας παραρρέων\nπόλιν· ἐκαλεῖτο δὲ τὸ πρότερον Ἀρκτοῦρος τὴν προσηγορίαν\nεἰληφὼς διὰ τὴν χωροθεσίαν τῶν κατεψυγμένων\nτόπων· μετωνομάσθη δὲ διʼ αἰτίαν τοιαύτην. Φᾶσις\nἩλίου καὶ Ὀκυρρόης τῆς Ὠκεανοῦ παῖς τὴν μητέρα\nμουχευομένην ἐπ’ αὐτοφώρῳ καταλαβὼν ἀνεῖλεν· κατὰ\nδὲ ἐπιφάνειαν Ἐρινύων οἰστροπλὴξ γενόμενος ἑαυτὸν\nἔρριψεν εἰς τὸν Ἀρκτοῦρον, ἀπʼ αὐτοῦ δὲ Φᾶσιν μετωνομασμένον.\n2. Γεννᾶται δʼ ὲν τῶ ποταμῷ ῥάβδος ὀνομαζομένη\nλευκόφυλλλος εὗρίσκεται δὲ τοῖς μυστηρίοις τῆς Ἑκάτης\nπερὶ τὸν ὄρθρον πρὸς παιανισμὸν ἔνθεον αὐτοῦ\nπερὶ τὴν ἀρχὴν τοῦ ἔαρος ἣν οἱ ζηλότυποι τῶν ἀνδρῶν\nδρεπόμενοι ῥίπτουσι περὶ τὸν παρθένιον θάλαμον\nκαὶ ἀνόθευτον τηροῦσι τὸν γάμον. Ἐάν γὰρ\nτις προπετέστερον ἀποστραφῇ τῶν ἀσεβεστέρων διὰ\nμέθην καὶ εἰς τὸν τόπον εἰσέλθῃ, τῶν σωφρονούντων\nἀφαρπάζεται λογισμῶν καὶ εὐθὺς ὁμολογεῖ πᾶσιν, ὅσα\nπαρανόμως ἢ ἔπραξεν ἢ μέλλει πράττειν. Οἱ δὲ παρατυγχάνοντες\nσυλλαμβάνοντες ῥίπτουοιν ἐμβεβυρσωμένον\nεἰς τὸ καλούμενον Στόμιον τῶν ἀσεβῶν. Ἔστι\nδὲ στρογγυλοειδὲς, φρέατι παραπλήσιον. Ἐκδίδωσι\nδὲ τὸ βληθὲν μετὰ λ΄ ἡμέρας εἰς τὴν Μαιῶτιν λίμνην\nσκωλήκων γέμον. Γῦπες δʼ αἰφνιδίως ἐπιφανέντες\nἀθρόοι τὸν ἐγκείμενον διαρπάζουσι, ὡς ἱστορεῖ Κτήσιππος\nἐν β’ Σκυθικῶν.\n3. Παράκειται δὲ τὸ Καυκάσιον ὄρος ἐκαλεῖτο δὲ τὸ\nπρότερον Βορέου κοίτη διʼ αἰτίαν τοιαύτην. Βορέας διʼ\nἐρωτικὴν ἐπιθυμίαν Χιόνην ἁρπάσας τὴν Ἀρκτούρου\nθυγατέρα κατήνεγκεν εἰς τινα λόφον Νιφάντην καλούκενον\nκαὶ ἐγέννησεν ἐκ τῆς προειρημένης υἱὸν Ὕρπακα\nτὸν διαδεξάμενον Ἡνιόχου τὴν βασιλείαν. Μετωνομάσθη\nδὲ τὸ ὄρος Κοίτη Βορέου. Προσηγορεύθη δὲ\nΚαύκασος διὰ περίστασιν τοιαύτην. Μετὰ τὴν γιγαντομαχίαν\nΚρόνος ἐκκλίνων τὰς Διὸς ἀπειλὰς ἔφυγεν\nεἰς τὴν ἀκρώρειαν Βορέου Κοίτης κοὶ εἰς κροκόδειλον\nμεταμορφωθεὶς ἔλαθεν· ὁ δὲ Προμηθεὺς ἕνα\nτῶν ἐγχωρίων ποιμένα Καύκασον ἀναταμὼν καὶ κατανοήσας\nαὐτοῦ τὴν διάθεσιν τῶν σπλάγχνων, εἶπεν οὐ\nμακρὰν εἶναι τοὺς πολεμίους. Ὁ δὲ Ζεὺς ἐπιφανεὶς\nτὸν μὲν πατέρα δήσας πλεκτῷ ἐρίῳ κατεταρτάρωσεν·\nτὸ δὲ ὄρος εἰς τιμὴν τοῦ ποιμένος Καύκασον\nμετονομάσας, προσέδησεν αὐτῷ τὸν Προμηθέα καὶ\nἠνάγκασεν αὐτὸν ὑπὸ σπλαγχνοφάγου ἀετοῦ βασανίζεσθαι,\nὅτι παρηνόμησεν εἰς τὰ σπλάγχνα, ὡς ἱστορεῖ\nΚλεάνθης ἐν Θεομαχίας γεγραφώς.\n4. Γεννᾶται δʼ ἐν αὐτῷ βοτάνη Προμήθειος καλουμένη,\n\n\nμένη, ἣν Μήδεια συλλέγουσα καὶ λειοτριβοῦσα πρὸς\nἀντιπαθείας τοῦ πατρὸς ἐχρήσατο, καθὼς ἱστορεῖ ὁ\nαὐτός.\n1. Ἄραρ ποταμός ἐστι τῆς Κελτικῆς, τὴν προσηγορίαν\nεἰληφὼς παρὰ τὸ ἡρμόσθαι τῷ Ῥοδανῷ· καταφέρεται\nγὰρ εἰς τοῦτον κατὰ τὴν χώραν τῶν Ἀλλοβρόγων.\nἘκαλεῖτο δὲ πρότερον Βρίγουλος· μετωνομάσθη\nδὲ διʼ αἰτίαν τοιαύτην. Ἄραρ κυνηγεσίας χάριν εἰς\nὕλην προχωρήσας καὶ εὑρὼν τὸν ἀδελφὸν Κελτίβηρον\nὑπὸ θηρίων ἀνηλωμένον, διὰ λύπης ὑπερβολὴν ἑαυτὸν\nκαιρίως πλήξας ἔβαλεν εἰς τὸν ποταμὸν Βρίγουλον, ὃς\nἀπʼ αὐτοῦ μετωνομάσθη Ἄραρ.\n2. Γεννᾶται δὲ ἐν αὐτῷ μέγας ἰχθὺς, σκολοπίας\nπροσαγορευόμενος ὑπὸ τῶν ἐγχωρίων· οὗτος αὐξανομένης\nτῆς σελήνης λευκός ἐστιν· μειουμένης δὲ μέλας\nγίνεται παντελῶς ὑπεραυξήσας δὲ ἀναιρεῖται ὑπὸ τῶν\nἰδίων ἀκανθῶν.\n3. Εὑρίσκεται δʼ ἐν τῆ κεφαλῇ αὐτοῦ λίθος χόνδρῳ\nπαρόμοιος ἁλὸς, ὃς κάλλιστα ποιεῖ πρὸς τεταρταίας νόσους,\nτοῖς ἀριστεροῖς μέρεσι τοῦ σώματος προσδεδεμένος\nτῆς σελήνης μειουμένης, καθὼς ἱστορεῖ Καλλισθένης\nὁ Συβαρίτης ἐν ιγ΄ Γαλατικῶν, παρʼ οὗ τὴν ὑπόθεσιν\nεἴληφεν Τιμαγένης ὁ Σύρος.\n4. Παράκειται δὲ αὐτῷ ὄρος Λούγδουνος καλούμενον·\nμετωνομάσθη δὲ δʼ αἰτίαντοιαύτην. Μώμορος καὶ Ἀτεπόμαρος,\nὑπὸ Σεσηρονέως τῆς ἀρχῆς ἐκβληθέντες, εἰς\nτοῦτον κατὰ προσταγὴν χρησμοῦ ἦλθον τὸν λόφον\nπόλιν κτίσαι θέλοντες. Τῶν δὲ θεμελίων ὀρυσσομένων\nαἰφνιδίως κόρακες ἐπιφανέντες καὶ διαπτερυξάμενοι,\nτὰ πέριξ ἐπλήρωσαν δένδρα. Μώμορος δὲ οἰωνοσκοπίας\nἔμπειρος ὑπάρχων, τὴν πόλιν Λούγδουνον προσηγόρευσεν.\nΛοῦγον γὰρ τῇ σφῶν διαλέκτῳ τὸν κόρακα\n\n\nκαλοῦσι, δοῦνον δὲ τόπον ἐξέχοντα, καθὼς\nἱστορεῖ Κλειτοφῶν ἐν ιγ΄ Κτίσεων.\n1. Πακτωλὸς ποταμός ἐστι τῆς Λυδίας κατὰ πόλιν\nΣάρδεις. Ἐκαλεῖιο δὲ πρότερον Χρυσορρόας. Χίος\nὁ Ἀπόλλωνος καὶ Ἀπαθίππης ʼπαῖς τήν μηχανικὴν\nτίχνην ἀσκήσας καὶ σπάνει βίου συνεχόμενος, νυκτὸς\nβαθείας τοὺς θησαυροὺς Κροίσου τοῦ βασιλέως ἀνέῳξεν\nκαὶ τὸν χρυσὸν ἐκκομίζων διεδίδου τοῖς οἰκείοις καταδιωχθεὶς\nδὲ ὑπὸ τῶν φρουρῶν καὶ κατάληπτος γενόμενος,\nἑαυτὸν ἔρριψεν εἰς ποταμὸν, ὃς ἀπʼ αὐτοῦ Χρυσορρόας\nμετωνομάσθη. Πακτωλὸς δὲ μετεκλήθη διὰ\nτήνδε τὴν περίστασιν. Πακτωλὸς, οειολιος καὶ Λευκοθέης\nπαῖς, ἐν τοῖς Ἀφροδίτης μυστηρίοις Δημοδίκην\nτὴν ἀδελφὴν κατʼ ἄγνοιαν βιασάμενος καὶ περὶ τῶν\nσυμβεβηκότων κατηχηθεὶς διὰ λύπης ὑπερβολὴν ἑαυτὸν\nἔρριψεν εἰς ποταμὸν Χρυσορρόαν, ὃς ἀπʼ αὐτοῦ Πακτωλὸς\nπροσηγορεύθη.\n2. Γεκνᾶται δʼ ἐν αὐτῷ ψῆγμα Δαρείου χρυσίου\nκαταφερόμενον εἰς τὸν εὐδαίμονα κόλπον.\n3. Γεννᾶται δʼ ἐν αὐτῷ καὶ λίθος ἀρουραφύλαξ\nκαλούμενος ἔστι δὲ ἀργύρῳ παρόμοιος· εὑρίσκεται δὲ\nδυσχερῶς τῷ καταφερομένῳ ψήγματι συναναμιγνύμενος·\nἔχει δὲ δύναμιν τοιαύτην. Οἱ ἐν ἐξοχῇ τυγχάνοντες\nτῶν Λυδῶν συναγοράζουσιν αὐτὸν καὶ πρὸ\nτῆς εἰσόδου τῶν θησαυρῶν τιθέασι, καὶ διαφυλάττουσιν\n\n\nἀκινδύνως τὸν διατιθέμενον χρυσόν. Ὁσάκις γὰρ\nἂν φῶρες ἐπέλθωσι, σάλπιγγος ᾔχον ἀναδίδωσιν ὁ λίθος.\nΟἱ δὲ, ὡς ὑπὸ δορυφόρων διωκόμενοι, κατὰ\nκρημνῶν φέρονται. Καὶ καλεῖται ὁ τόπος τῶν βιαιοθανατησάντων\nΠακτωλοῦ φρουρά.\n4. Γεννᾶται δὲ ἐν αὐτῷ καὶ βοτάνη πορφυράνθεμος,\nκαλουμένη χρυσοπόλη· πρὸς αὐτὴν γὰρ αἱ ἀστυγείτονες\nπόλεις τὸν ἀκέραιον χρυσὸν δοκιμάζουσιν.\nἍμα γὰρ αὐτὸν χωνευθῆναι βάπτουσι τὴν βοτάνην·\nκαὶ ἐὰν μὲν ἀνόδευτον τὸ χρυσίον ᾖ, τὰ φύλλα χρυ\nσοῦται· ἐὰν δʼ ἐφθαρμένον ὑπάρχῃ, τὴν ἠλλαγμένην\nὑγρασίαν ἀποπτύει, καὶ διατηρεῖ τῆς ὔλης τὴν οὐσίαν,\nκαθὼς ἱστορεῖ Χρύσερμος ἐν γ περὶ Ποταμῶν.\n5. Παράκειται δὲ αὐτῷ ὄρος Τμῶλος, παντοδαπῶν\nθηρίων πλῆρες ἐκαλεῖτο δὲ πρότερον Καρμανόριον ἀπὸ\nΚαρμάνορος τοῦ Διονύσου καὶ Ἀλεξιρροίας παιδὸς, ὅς\nκυνηγετῶν ἀπέθανεν ὑπὸ κάπρου πληγείς· ὕστερον δὲ\nμετωνομάσθη Τμῶλος διὰ τοιαύτην αἰτίαν. μῶλος\nἌρεως καὶ Θεογόνης υἱὸς, βασιλεὺς Λυδίας, ἐν Καρμανορίῳ\nκυνηγετῶν ὄρετ καὶ θεασάμενος Ἀρσίππην\nπαρθένον τῇ Ἀρτέμιδι συναναστρεφομένην, εἰς ἐπιθυμίαν\nαὐτῆς ἐνέπεσεν καὶ πλεονεκτούμενος ὑπὸ τοῦ\nἔρωτος ἐπεδίωκεν αὐτὴν βιάσασθαι βουλόμενος ἡ δὲ\nπερικατάληπτος γενομένη ἀπέφυγεν εἰς τὸν ναὸν τῆς\nἈρτέμιδος. Καταφρονήσας δὲ τῆς δεισιδαιμονίας ὁ\nτύραννος ἐν τῷ τεμένει τὴν κόρην ἔφθειρεν· ἡ δὲ ἀθυμίᾳ\nσυσχεθεῖσα βρόχῳ τὸν βίον περιέγραψεν. Ἀναξιοπαθήσασα\nπαθήσασα δὲ ἐπὶ τοῖς πραχθεῖσιν ἡ θεὸς, οἰστροπλῆγα\nτῷ προειρημένῳ ταῦρον ἐπέσκηψεν, ὑφʼ οὗ ῤιφεὶς εἰς\nὅψος καὶ εἰς σκόλοπας κατενεχθεὶς, μετὰ βασάνων I.\nἔθανεν. Θεοκλύμενος δὲ, τοῦ προειρημένου παῖς, τὸν\nγεννήσαντα θάψας τὸ ὅρος ἀπʼ αὐτοῦ μετωνόμασεν.\n6. Γεννᾶται δὲ ἐν αὐτῷ λίθος κισήρει παρόμοιος\nκαὶ σπανίως εὑρίσκεται· τετράκις γὰρ τῆς ἡμέρας ἀλλάσσει\nτὴν χρόαν· βλέπεται δὲ ὑπὸ παρθένων τῶν μήπω\nχρόνον φρονήσεως ἐχουσῶν αἱ δὲ ὥραν ἔχουσαι γάμου\nἐὰν ὁρῶσιν αὐτὸν, οὐδὲν ἀδικοῦνται παρὰ τῶν ὑβρίζειν\nθελόντων· καθὼς ἱστορεῖ Κλειτοφῶν\n1. Λυκόρμας ποταμός ἐστιν Αἰτωλίας· μετωνομάσθη\nδʼ Εὔηνος διʼ αἰτίαν τοιαύτην. Ἴδας, ὁ Ἀφαρέως\nπαῖς, διʼ ἐρωτικὴν ἐπιθυμίαν Μάρπησσαν ἁρπάσας,\nἀπήνεγκεν εἰς Πλεύρωνα. Κατηχηθεὶς δὲ περὶ τῶν\nσυμβεβηκότων ὁ Εὔηνος, ἐπεδίωκεν τὸν ἐπίβουλον τῆς\nἰδίας θυγατρός γενόμενος δὲ κατὰ Λυκόρμαν καὶ τῆς\nσυλλήψεως ἀπελπίσας, ἑαυτὸν εἰς ποταμὸν ἔβαλεν, ὅς\nἀπʼ αὐτοῦ Εὔηνες μετωνομάσθη.\n2. Γεννᾶται δʼ ἐν αὐτῷ βοτάνη σάρισα προσαγορευομένη,\nλόγχῃ παρόμοιος, ποιοῦσα πρὸς ἀμβλυωπίας\nἄριστα, καθὼς ἱστορεῖ Ἀρχέλαος ἐν α΄ περὶ\nΠοταμῶν.\n3. Παράκειται δὲ αὐτῷ ὄρος Μύηνον καλούμενον\nἀπὸ Μυήνου, τοῦ Τελέστορος καὶ Ἀλφεσιβοίας παιδός.\nΟὗτος γὰρ ὑπὸ τῆς μητρυιᾶς φιλούμενος καὶ μὴ θέλων\nμιαίνειν τὴν κοίτην τοῦ γεννήσαντος, εἰς Ἄλφιον ὄρος\nἀνεχώρησεν. Τελέστωρ δὲ τῷ ζήλῳ τῆς γυναικὸς\nσυσσχηματισθεὶς, εἰς τὴν ἐρημίαν μετὰ τῶν δορυφόρων\nκατὰ τοῦ τέκνου ληψόμενος ἐδίωκεν. Μύηνος\nδὲ φθάσας τοῦ πατρὸς τὰς ἀπειλὰς κατεκρήμνισεν\nἑαυτόν. Τὸ δʼ ὄρος κατὰ πρόνοιαν θεῶν ἀπʼ αὐτοῦ\nΜύηνον μετωνομάσθη.\n4. Γεννᾶται δʼ ἐν αὐτῷ λευκόϊον ἄνθος, ὃ μητρυιᾶς\nὀνομασθείσης μαραίνεται, καθὼς ἱστορεῖ Δέρκυλλος ἐν\nγ΄ περὶ Ὀρῶν.\n1. Μαίανδρος ποταμὸς τῆς Ἀσίας· ἐκαλεῖτο δὲ πρότερον\nἈναβαίνων· μόνος γὰρ ἐκ πάντων τῶν ποταμῶν\nἀπὸ τῶν ἰδίων ἀρχόμενος πηγῶν εἰς ἑαυτὸν παλινδρομεῖ.\nΠροσηγορεύθη δὲ Μαίανδρος ἀπὸ Μαιάνδρου,\nτοῦ Κερκάφου καὶ Ἀναξιβίας παιδὸς, ὅς πρὸς Πεσσινουντίους\nπόλεμον ἔχων ηὔξατο τῇ μητρὶ τῶν θεῶν,\nἐὰν ἐγκρατὴς γένηται τῆς νίκης, θύσειν τὸν πρῶτον\nαὐτῷ συγχαρέντα ἐπὶ ταῖς ἀνδραγαθίαις τρόπαια\nφέροντι. Ὑποστρέψαντι δὲ τῷ προειρημένῳ πρῶτος\nσυνεχάρη συναντήσας ὁ παῖς Ἀρχέλαος μετὰ τῆς μητρὸς\nκαὶ τῆς ἀδελφῆς. Ὁ δὲ τῆς προειρημένης δεισιδαιμονίας\nἀναμνησθεὶς, κατ᾿ ἀνάγκην τοῖς βωμοῖς\nπροσήγαγεν τοὺς προσήκοντας. Ἀθυμήσας δʼ ἐπὶ τοῖς\nπραχθεῖσιν ἔρριψεν ἑαυτὸν εἰς ποταμὸν Ἀναβαίνοντα,\nὃς ἀπʼ αὐτοῦ Μαίανδρος προσηγορεύθη, καθὼς ἱστορεῖ\nΤιμόλαος ἐν α´ Φρυγιακῶν. Μέμνηται δὲ τούτων\nκαὶ Ἀγαθοκλῆς ὁ Σάμιος ἐν τῇ Πεσσινουντίων\nπολιτείᾳ.\n2. Δημόστρατος δὲ ὁ Ἀπαμεὺς ἱστορίας μέμνηται\nτοιαύτης. Μαίανδρος ἀκμὴν στρατηγὸς χειροτονηθεὶς\nἐξ ἐναντίας Πεσσινουντίων καὶ παῤ ἐλπίδας τῆς νίκης\nἐγκρατὴς γενόμενος, τὰ ἀναθήματα τῆς μητρὸς τῶν\nθεῶν διέδωκε τοῖς στρατιώταις· κατὰ δὲ πρόνοιαν τῆς\nθεᾶς τῶν σωφρονούντων λογισμῶν αἰφνιδίως ἀπαλλοτριωθεὶς,\nπροσαπέκτεινεν τὴν γυναῖκα καὶ τὸν υἱόν\nὀλίγον δὲ σωφρονήσας καὶ εἰς μετάνοιαν ἐπὶ τοῖς\nπραχθεῖσι χωρήσας, ἑαυτὸν ἔβαλεν εἰς ποταμὸν, ὃς\nἀπ᾿ αὐτοῦ Μαίανδρος προσωνομάσθη.\n3. Γεννᾶται δ᾿ ἐν αὐτῷ λίθος κατ᾿ ἀντίφρασιν\nΣώφρων καλούμενος, ὃν ἐὰν βάλῃς τινὸς εἰς κόλπον,\nἐμμανὴς γίνεται καὶ φονεύει τινὰ τῶν συγγενῶν· ἐξιλασάμενος\nδὲ τὴν μητέρα τῶν θεῶν, ἀπαλλάσσεται τοῦ\nπάθους, καθὼς ἱστορεῖ Δημάρατος ἐν γ´ περὶ Ποταμῶν.\nΜέμνηται δὲ τούτων καὶ Ἀρχέλαος ἐν α´ περὶ Λίθων.\n4. Παράκειται δ᾿ αὐτῷ ὄρος Σίπυλον τὴν προσηγορίαν\nἔχον ἀπὸ Σιπύλου τοῦ Ἀγήνορος καὶ Διωξίππης\nπαιδός. Οὗτος γὰρ μητροκτονήσας κατʼ ἄγνοιαν καὶ\nὑπʼ Ἐρινύων οἰστρηλατηθεὶς, εἰς τὸ Κεραύνιον ὄρος\nἦλθεν καὶ διὰ λύπης ὑπερβολὴν βρόχῳ τὸν βίον περιέγραψεν.\nΤὸ δὲ ὄρος κατὰ πρόνοιαν θεῶν ἀπ᾿ αὐτοῦ\nΣίπυλον ὠνομάσθη.\n5. Γεννᾶται δ᾿ ἐν αὐτῷ λίθος παρόμοιος κυλίνδρῳ,\nὃν οἱ εὐσεβεῖς υἱοὶ ὅταν εὕρωσιν, ἐν τῷ τεμένει τῆς\n\n\nμητρὸς τῶν θεῶν τιθέασι καὶ οὐδέποτς χάριν ἀσεβείας\nἁμαρτάνουσιν, ἀλλὰ φιλοπάτορες ὑπάρχουσι καὶ πρὸς\nτοὺς προσήκοντας συμπαθοῦσιν, ὡς ἱστορεῖ Ἀγαθαρχίδης\nὁ Σάμιος ἐν δ΄ περὶ Λίθων. Μέμνηται δὲ τούτων\nἀκριβέστερον Δημάρατος ἐν δʼ Φρυγίας.\n1. Μαρσύας ποταμός ἐστι τῆς Φρυγίας κατὰ πόλιν\nΚελαινὰς κείμενος· προσηγορεύετο δὲ πρότερον πηγὴ\nΜίδα διʼ αἰτίαν τοιαύτην. Μίδας βασιλεὺς Φρυγῶν\nπεριερχόμενος τὰ ἐρημότερα τῆς χώρας καὶ ἀνυδρία\nσυνεχόμενος, ἤψατο τῆς γῆς καὶ χρυσῆν ἀνέδωκε πηγὴν,\nτοῦ ὕδατος χρυσοῦ γενομένου· καὶ ὑπόδιψος ὢν\nκαὶ τῶν ὑποτεταγμένων θλιβομένων, ἀνεκαλέσατο τὸν\nΔιόνυσον. Γενόμενος δʼ ἐπήκοος ὁ θεὸς, δαψιλὲς ὕδωρ\nἀνέτειλε. Κορεσθέντων δὲ τῶν Φρυγῶν, Μίδας τὸν\nἐκ τῆς κρήνης καταρρέοντα ποταμὸν Μίδα πηγὴν ἐκάλεσε.\nΜετωνομάσθη δὲ Μαρσύας διὰ τοιαύτην αἰτίαν.\nΝικηθέντος ὑπʼ Ἀπόλλωνος Μαρσύου καὶ ἐκδαρέντος,\nἐκ τοῦ ῥεύσαντος αἵματος ἐγεννήθησαν\nΣάτυροί τε καὶ ποταμὸς ὁμώνυμος, Μαρσύας καλούμενος,\nκαθὼς ἱστορεῖ Ἀλέξανδρος Κορνήλιος ἐν γ΄\nΦρυγιακῶν.\n2. Εὐημερίδας δὲ ὁ Κνίδιος ἱστορίας μέμνηται\nτοιαύτης. Ὁ ἀσκὸς Μαρσύου τῷ χρόνῳ δαπανηθεὶς\nκαὶ κατενεχθεὶς ἔπεσεν ἀπὸ τῆς γῆς εἰς τὴν Μίδα\nκρήνην καὶ κατʼ ὀλίγον καταφερόμενος ἁλιεῖ τινι προσηνέχθη·\nκατὰ δὲ χρησμοῦ προσταγὴν Πεισίστρατος\nὁ Λακεδαιμόνιος παρὰ τὰ λείψανα τοῦ Σατύρου\nπόλιν κτίσας, Νόρικον αὐτήν προσηγόρευσεν ἀπὸ τοῦ\nσυγκυρήματος. Νόρικον δὲ οἱ Φρύγες τῆ σφῶν διαλέκτῳ\nτὸν ἀσκὸν καλοῦσιν.\n3. Γεννᾶται δὲ ἐν τῷ ποταμῷ τούτῳ βοτάνη αὐλὸς\nὀνομαζομένη, ἣν ἐὰν πρὸς ἄνεμον σείσῃ τις, μουσι\nκὴν ἔχει μελῳδίαν, καθὼς ἱστορεῖ Δέρκυλλος ἐν α΄\nΣατυρικῶν.\n4. Παράκειται δέ αὐτῷ ὄρος βερεκύνθιον καλούμενον,\n\n\nτὴν προσηγορίαν ἔχον ἀπὸ Βερεκύνθου τοῦ πρώτου\nἱερέως γενομένου τῆς μητρὸς τῶν θεῶν.\n5. Γεννᾶται δʼ ἐν αὐτῷ λίθος καλούμενος μάχαιρα·\nἔστι γὰρ σιδήρῳ παραπλήσιος· ὃν ἐὰν εὕρῃ τις τῶν\nμυστηρίων ἐπιτελουμένων τῆς θεᾶς, ἐμμανὴς γίνεται,\nκαθώς ἱστορεῖ Ἀγαθαρχίδης ἐν τοῖς Φρυγιακοῖς.\n1. Στρυμὼν ποταμός ἐστι τῆς Θρᾴκης κατὰ πόλιν\nἨδωνίδα· προσηγορεύετο δὲ πρότερον Παλαιστῖνος\nᾀπὸ Παλαιστίνου τοῦ Ποσειδῶνος. Οὗτος γὰρ πρὸς\nτοὺς ἀστυγείτονας ἔχων πόλεμον καὶ εἰς ἀσθένειαν\nἐμπεσὼν τὸν υἱὸν Ἁλιάκμονα στρατηγὸν ἔπεμψεν· ὁ\nδὲ προπετέστερον μαχόμενος ἀνῃρέθη. Περὶ δὲ τῶν\nσυμβεβηκότων ἀκούσας Παλαιστῖνος καὶ λαθῶν τοὺς\nδορυφόρους, διὰ λύπης ὑπερβολὴν ἑαυτὸν ἴρριψεν εἰς\nποταμὸν Κόνοζον, ὃς ἀπʼ αὐτοῦ Παλαιστῖνος ὠνομάσθη.\nΣτρυμὼν δὲ, Ἄρεως παῖς καὶ Ἡλίκης, ἀκούσας\nπερὶ τῆς Ῥήσου τελευτῆς καὶ ἀθυμίᾳ συσχεθεὶς ἑαυτὸν\nἔρριψεν εἰς ποταμὸν Παλαιστῖνον, ὃς ἀπʼ αὐτοῦ\nΣτρυμὼν μετωνομάσθη.\n2. Γεννᾶται δʼ ἐν αὐτῷ λίθος παυσίλυπος καλούμενος·\nὃν ἐὰν εὕρῃ τις πενθῶν, παύεται παραχρῆμα τῆς\nκατεχούσης αὐτὸν συμφορᾶς, καθὼς ἱστορεῖ Ἰάσων\nΒυζάντιος ἐν τοῖς Θρᾳκικοῖς.\n3. Παράκεινται δʼ αὐτῷ ὄρη Ῥοδόπη καὶ Αἷμος.\nΟὗτοι ἀδελφοὶ τυγχάνοντες καὶ εἰς ἐπιθυμίαν ἀλλήλων\nἐμπεσόντες, ὁ μὲν αὐτὴν Ἥραν προσηγόρευσεν, ἡ\nδὲ τὸν ἀγαπώμενον Δία. Οἱ δʼ ἀτιμούμενοι θεοὶ τὴν\nπρᾶξιν μισοπονήρως ἐνεγκόντες, εἰς ὁμώνυμα ὄρη με\nτέβαλον ἀμροτέρους.\n4. Γεννῶνται δʼ ἐν αὐτοῖς λίθοι Φιλάδελφοι λεγόμενοι,\nκοραξοὶ τὴν χρόαν, ἀνθρωπόμιμοι. Οὗτοι τεθέντες\nχωρὶς ἀλλήλων καὶ ὀνομασθέντες, διαλύονται\nπαραχρῆμα καὶ ιδιας , καθὼς ἱστορεῖ Θράσυλλος\nΜενδήσιος ἐν γ΄ περὶ Λίθων· μέμνηται δὲ τούτων ἀκριβέστερον\nἐν τοῖς Θρᾳκικοῖς.\n1. Σάγαρις ποταμός ἐστι τῆς Φρυγίας· προσηγορεύετο\nδὲ πρότερον Ξηροβάτης ἀπὸ τοῦ συγκυρήματος·\nτῷ γὰρ θερινῷ καταστήματι ξηρὸς ὁρᾶται πολλάκις·\nἐκλήθη δὲ Σάγαρις διʼ αἰτίαν τοιαύτην. Σάγαρις,\nΜύγδονος καὶ Ἀλεξιρρόης παῖς, τὰ μυστήρια τῆς μητρὸς\nτῶν θεῶν ἐξουθενίζων, τοὺς ἱερεῖς καὶ Γάλλους\nαὐτῆς ὕβρισεν. Ἡ δὲ μισοπονήρως ἐνεγκοῦσα τὴν\nπρᾶξιν τῷ προειρημένῳ μανίαν ἐνέσκηψεν. Ὁ δὲ\nτῶν φρονίμων λογισμῶν ἐκστὰς ἑαυτὸν ἔβαλεν εἰς ποταμὸν\nΞηροβάτην, ὃς ἀπʼ αὐτοῦ Σάγαρις μετωνομάσθη.\n2. Γεννᾶται δʼ ἐν αὐτῷ λίθος αὐτόγλυφος καλούμενος\nεὑρίσκεται γὰρ τετυπωμένην ἔχων τὴν μητέρα τῶν\nθεῶν. Τοῦτον τὸν λίθον σπανίως εὑρισκόμενον ἐὰν\nεὕρῃ τις τῶν ἀποτεμνομένων, οὐ ξενίζεται, ἀλλʼ εὐψύχως\nφέρει τῆς παρὰ φύσιν πράξεως τὴν ὄψιν, καθὼς\nἱστορεῖ Ἀρετάδης ἐν τοῖς Φρυγιακοῖς.\n3. Παράκειται δέ αὐτῷ ὄρος Βαλληναῖον καλούμενον\nὅπερ ἐστὶ μεθερμηνευόμενον βασιλικόν, τὴν προσηγορίαν\nἔχον ἀπὸ Βαλληναίου τοῦ Γανυμήδους καὶ\nΜηδησιγίστης παιδός. Οὗτος γὰρ τὸν γεννήσαντα\nθεασάμενος ἀποτηκόμενον, τοῖς ἐγχωρίοις καὶ Βαλληναῖον\nἑορτὴν κατέδειξε μέχρι νῦν καλούμενον.\n4. Γεννᾶται δʼ ἐν αὐτῷ λίθος καλούμενος ἀστήρ.\nΟὗτος εἴωθεν νυκτὸς βαθείας πυρὸς δίκην λάμπειν τοῦ\nφθινοπώρου τὴν ἀρχήν λαμβάνοντος προσαγορεύεται\nδὲ τῇ διαλέκτῳ τῶν ἐγχωρίων βαλλὴν, ὅπερ μεθερμηνευόμενόν\nἐστι βασιλεὺς, καθὼς ἱστορεῖ Ἑρμησιάναξ\nΚύπριος ἐν β΄ Φρυγιακῶν.\n1. Σκάμανδρος ποταμός ἐστι τῆς Τρωάδος. Ἐκαλεῖτο\nδὲ πρότερον Ξάνθος, μετωνομάσθη δὲ διʼ αἰτίαν\nτοιαύτην. Σκάμανδρος, Κορύβαντος καὶ Δημοδίκης\nπαῖς, τῶν τῆς Ῥέας μυστηρίων τελουμένων αἰφνιδίως\nτὴν θεὰν θεασάμενος, ἐμμανὴς ἐγένετο καὶ μεθʼ\nὁρμῆς ἐπὶ Ξάνθον τὸν ποταμὸν ἐνεχθεὶς, ἑαυτὸν εἰς\nτοῦτον ἔβαλεν, ὃς ἀπʼ αὐτοῦ Σκάμανδρος μετωνομάσθη.\n2. Γεννᾶται δʼ ἐν αὐτῷ βοτάνη σεῖστρος καλουμένη,\nπαραπλήσιος ἐρεβίνθῳ, κόκκους δὲ ἔχει σειομένους,\nὅθεν τὴν προσηγορίαν ἔλαβεν· ταύτην οἱ κατέχοντες\nοὔτε φαντασίαν οὔτε θεὸν ὀφθέντα φοβοῦνται, καθὼς\nἱστορεῖ Δημόστρατος ἐν β΄ περὶ Πσταμῶν.\n3. Παράκειται δʼ αὐτῷ ὄρος Ἴδη, τὸ πρότερον δὲ\nἐκαλεῖτο Γάργαρον, ὅπου Διὸς καὶ Μητρὸς θεῶν βωμοὶ\nτυγχάνουσιν. Ἴδη δὲ μετωνομάσθη διʼ αἰτίαν\nτοιαύτην. Αἰγέσθιος, ὁ γεννηθεὶς ἐκ τοῦ Διὸς φορου\nκόρης Ἴδης ἐρασθεὶς συνῆλθε τῇ προειρημένῃ καὶ\nἐγέννησεν ἐξ αὐτῆς τοὺς εἰρημένους Ἰδαίους Δακτύλους.\nΓενομένης δʼ αὐτῆς ἄφρονος ἐν τῷ τῆς Ῥέας\nἀδύτῳ Αἰγέσθιος εἰς τιμὴν τῆς προειρημένης τὸ ὄρος\nἼδην μετωνόμασεν.\n4. Γεννᾶται δʼ ἐν αὐτῷ λίθος κρύφιος, ὃς μόνοις\nτοῖς μυστηρίοις τῶν θεῶν φαίνεται, καθὼς ἱστορε\nἩράκλειτος Σικυώνιος ἐν β΄ περὶ Λίθων.\n1. Τάναῖς ποταμός ἐστιν τῆς Σκυθίας· ἐκαλεῖτο δὲ\nπρότερον Ἀμαζόνιος διὰ τὸ τὰς Ἀμαζόνας λούεσθαι ἐν\nαὐτῷ· μετωνομάσθη δῈ διʼ αἰτίαν τοιαύτην. Τάναϊς,\nΒηρωσσοῦ καὶ Λυσίππης μιᾶς τῶν Ἀμαζόνων παῖς,\nσωφρονέστατος ὑπάρχων, τὸ γυναικεῖον γένος ἐμίσει,\nμόνον Ἄρη σεβόμενος, ἐν ἀτιμίᾳ δὲ εἶχεν καὶ τὸ γαμεῖν.\nἩ δʼ Ἀφροδίτη ἐπιθυμίαν αὐτῷ τῆς μητρὸς\nἐνέσκηψεν. Ὁ δὲ κατʼ ἀρχὰς μὲν ἀντεμάχετο τῷ πάθει·\nνικώμενος δὲ ὑπὸ τῆς ἀνάγκης τῶν οἴκτρων καὶ\nεὐσεβὴς διαμεῖναι βουλόμενος, ἑαυτὸν ἔρριψεν εἰς τὸν\nἈμαζόνιον ποταμὸν, ὃς ἀπʼ αὐτοῦ Τάναϊς μετωνομάσθη.\n2. Γεννᾶται δὲ ἐν αὐτῷ φυτὸν ἁλίνδα καλούμενον·\nπαρόμοια δὲ ἔχει τὰ φύλλα κράμβης. Τοῦτο λειοτριβοῦντες\nοἱ τὴν χώραν κατοικοῦντες ἀλείφονται τῷ\n\n\nχυλῷ καὶ θερμαινόμενοι τὸ ψῦχος εὐρώστως καρτεροῦσιν.\nΚαλοῦσι δὲ τῇ σφῶν διαλέκτῳ Βηρωσσοῦ\nἔλαιον.\n3. Γεννᾶται δʼ ἐν αὐτῷ καὶ λίθος κρυστάλλῳ παραπλήσιος,\nὢν ἀνθρωπόμιμος, ἐστεμμένος. Ὅταν\nδὲ ἀποθάνῃ βασιλεὺς, ἀρχαιρεσίας παρὰ τὸν ποταμὸν\nτελοῦσι· καὶ ὃς ἂν εὑρεθῆ τὸν λίθον ἐκεῖνον ἔχων,\nπαραχρῆμα βασιλεὺς γίνεται, καὶ τὰ σκῆπτρα παραλαμβάνει\nτοῦ τελευτήσαντος, καθὼς ἱστορεῖ Κτησιφῶν\nἐν γ΄ περὶ Φυτῶν· μέμνηται δὲ τούτων καὶ Ἀριστόβουλος\nἐν α΄ περὶ Λίθων.\n4. Παράκειται δ᾿ αὐτῷ ὄρος, τῇ διαλέκτῳ τῶν\nἐνοικούντων προσαγορευόμενον Βριξάβα, ὅπερ μεθερμηνευόμενον\nΚριοῦ μέτωπον· ὠνομάσθη δὲ διὰ τοιαύτην\nαἰτίαν. Φρίξος ἀποβαλὼν παρὰ τὸν Εὔξεινον πόντον\nἝλλην, τὴν ἀδελφὴν, καὶ διὰ τὰ δίκαια τῆς φύσεως\nσυγκεχυμένος, ἐν ταῖς ἀκρωρείαις λόφου τινὸς κατέλυσεν.\nΒαρβάρων δέ τινων θεασαμένων αὐτὸν καὶ μεθʼ ὅπλων\nἀναβαινόντων, ὁ χρυσόμαλλος κριὸς προκύψας καὶ\nἰδὼν τὸ πλῆθος τῶν ἐπερχομένων, ἀνθρωπίνη φωνῇ\nχρησάμενος διεγείρει τὸν Φρίξον ἀναπαυόμενον, καὶ\nἀναλαβὼν τὸν προειρημένον μέχρι Κόλχων εἰσήνεγκεν.\nὉ δὲ λόφος ἀπὸ τοῦ συγκυρήματος Κριοῦ μέτωπον\nπροσηγορεύθη.\n5. Γεννᾶται δʼ ἐν αὐτῷ βοτάνη, τῇ διαλέκτῳ τῶν\nβαρβάρων φρίξα καλουμένη, ὅπερ μεθερμηνευόμενόν\nἐστιν μισοπόνηρος· πηγάνῳ δέ ἐστι παρόμοιος, ἣν οἱ\nπρόγονοι κρατοῦντες, οὐδὲν ὑπὸ μητρυιῶν ἀδικοῦνται\nμάλιστα δὲ φύεται παρὰ τὸ Βορέου προσαγορευόμενον\nἄντρον. Συλλεγομένη δʼ ἐστὶ ψυχροτέρα χιόνος·\nὅταν δέ τινι ἐκ μητρυιᾶς ἐπιβουλὴ γένηται, φλόγας\nἀναδίδωσι· καὶ τοῦτο σύσσημον ἔχοντες οἱ φοβούμενοι\nτὰς ἐπιγεγαμημένας, ἐκκλίνουσι τῶν ἐπικειμένων\nφόβων τὰς ἀνάγκας, καθὼς ἱστορεῖ Ἀγάθων ὁ Σάμιος\nἐν β΄ Σκυθικῶν.\n1. Θερμώδων ποταμός ἐστι τῆς Σκυθίας, τὴν\nπροσηγορίαν εἰληφὼς ἀπὸ τοῦ συγκυρήματος ἐκαλεῖτο\nδὲ πρότερον Κρύσταλλος· ἐκεῖνος γὰρ καὶ θέρους\nπήσσεται, τῆς τοποθεσίας τὴν τοιαύτην ἰδέαν διεξαγούσης·\nμετωνομάσθη δὲ διʼ αἰτίαν τοιαύτην.\n1. Νεῖλος ποταμός ἐστι τῆς Αἰγύπτου κατὰ πόλιν\nἈλεξάνδρειαν. Ἐκαλεῖτο δὲ τὸ πρότερον Μέλας ἀπὸ\nΜέλανος τοῦ Ποσειδῶνος ὕστερον δὲ Αἴγυπτος ἐπεκλήθη\nδιʼ σἰτίαν τοιαύτην. Αἴγυπτος, Ἡφαίστου καὶ\nΛευκίππης παῖς, βασιλεὺς ὑπῆρχεν τῶν τόπων· διʼ ἐμφύλιον.\nδὲ πόλεμον μὴ ἀναβαίνοντος τοῦ Νείλου καὶ\nλιμῷ συνεχομένων τῶν ἐγχωρίων, ἔχρησεν ὁ Πύθιος\nτὴν εὐφορίαν, ἐὰν ὁ βασιλεὺς ἀποτρόπαιον θεοῖς τὴν\nθυγατέρα θύσῃ. Θλιβόμενος δὲ ὑπὸ τῶν κακῶν ὁ\nτύραννος τοῖς βωμοῖς Ἀγανίππην προσήγαγε. Τῆς δὲ\nδιασπασθείσης ὁ Αἴγυπτος διʼ ὑπερβολὴν τῆς λύπης\nἑαυτὸν ἔροιψεν εἰς ποταμὸν Μέλανα· ὃς ἀπ᾿ αὐτοῦ\nΑἴγυπτος μετωνομάσθη. Προσηγορεύθη δὲ Νεῖλος διʼ\nαἰτίαν τοιαύτην. Γαρμαθώνη, τῶν κατʼ Αἴγυπτον\nβασίλισσα τόπων, ἀποβαλοῦσα τὸν υἱὸν αὐτῆς Χρυσοχόαν,\nἐν ἀκμῇ ἔφηβον, μετὰ τῶν οἰκετῶν ἐθρήνει\nσυμπαθῶς τὸν προειρημένον. Ἴσιδος δὲ αἰφνιδίως\nἐπιφανείσης, τὴν λύπην πρὸς καιρὸν ὑπερέθετο, καὶ\nπροσποιητήν χαρὰν σκηψαμένη τὴν θεὸν ὑπεδέξατο\nφιλανθρώπως. Ἡ δὲ τὴν διάθεσιν τούτων ἀμείψασθαι\nβουλομένη τῆς εὐσεβείας Ὀσίριδι παρεκέλευσεν,\nὅπως ἀναγάγῃ τὸν υἱὸν αὐτῆς ἐκ τῶν καταχθονίων\nτόπων. Τούτου δὲ ταῖς δεήσεσι τῆς γυναικὸς συμπεριενεχθέντος,\nΚέρβερος, ὃν ἔνιοι καλοῦσιν Φοβερὸν,\nὑλάκτησεν· Νεῖλος δʼ ὁ τῆς Γαρμαθώνης ἀνὴρ αἰφνιδίως\nἔνθεος γενόμενος, ἑαυτὸν ἔρριψεν εἰς ποταμὸν\nκαλούμενον Αἴγυπτον, ὃς ἀπʼ αὐτοῦ Νεῖλος μετωνομάσθη.\n2. Γεννᾶται δʼ ἐν αὐτῷ λίθος κυάμῳ παρόμοιος,\nἃν ἐὰν κύνες ἴδωσιν, οὐχ ὑλακτοῦσι ποιεῖ δὲ ἄριστα\nπρὸς τοὺς δαιμονιζομένους· ἅμα γὰρ αὐτὸν προστεθῆναι\nταῖς ῥισὶν, ἀπέρχεται τὸ δαιμόνιον. Γεννῶνται\nδὲ καὶ ἄλλοι λίθοι, κόλλωτες καλούμενοι τούτους\nκατὰ τὴν ἀσέβειαν τοῦ Νείλου συλλέγουσαι χελιδόνες\n\n\nκατασκευάζουσι τὸ προσαγορευόμενον Χελιδόνιον τεῖχος,\nὅπερ ἐπέχει τοῦ ὕδατος τὸν ῥοῖζον καὶ οὐκ ἐᾷ\nκατακλυσμῷ φθείρεσθαι τὴν χώραν, καθὼς ἱστορεῖ\nΘράσυλος ἐν τοῖς Αἰγυπτιακοῖς.\n3. Παράκειται δὲ αὐτῷ ὄρος, Ἄργιλλον καλούμενον\nἀπ᾿ αἰτίας τοιαύτης. Ζεὺς δι᾿ ἐρωτικὴν ἐπιθυμίαν\nἐκ Λύκτου πόλεως Κρητικῆς Ἄργην νύμφην ἁρπάσας\nἀπήνεγκεν εἰς ὄρος τῆς Αἰγύπτου, Ἄργιλλον καλούμενον·\nκαὶ ἐγέννησεν ἐξ αὐτῆς υἱὸν, καλούμενον Διόνυσον·\nὃς ἀκμάσας εἰς τιμὴν τῆς μητρὸς τὸν λόφον\nἌργιλλον μετωνόμασεν· στρατολογήσας δὲ Πᾶνας\nκαὶ Σατύρους τοῖς ἰδίοις σκήπτροις Ἰνδοὺς ὑπέταξεν\nνικήσας δὲ καὶ Ἰβηρίαν, Πᾶνα κατέλιπεν ἐπιμελητὴν\nτῶν τόπων, ὃς τὴν χώραν ἀπ᾿ αὐτοῦ Πανίαν μενωνόμασεν·\nἣν οἱ μεταγενέστεροι παραγώγως Σπανίαν\nπροσηγόρευσαν, καθὼς ἱστορεῖ Σωσθένης ἐν ιγ´ Ἰβηρικῶν.\n1. Εὐρώτας. ó Ἵμερος, Ταϋγέτης νύμφηι καὶ\nΛακεδαίμονος παῖς, διὰ μῆνιν Ἀφροδίτης κατʼ ἄγνοιαν\nἐν παννυχίδι τὴν ἐδελφὴν Κλεοδίκην βιασάμενος ἔφθειρεν·\nτῇ δὲ ἐπιούσῃ τῶν ἡμερῶν κατηχηθεὶς περὶ\nτῶν συμβεβηκότων καὶ ἀθυμήσας, διὰ λύπης ὑπερβολὴν\nἔρριψεν ἑαυτὸν εἰς ποταμὸν Μαραθῶνα, ὃς ἀπʼ\nαὐτοῦ Ἵμερος μετωνομάσθη. Ὕστερον δὲ Εὐρώτας ἐκλήθη\nδι᾿ αἰτίαν τοιαύτην. Λακεδαιμονίων πρὸς Ἀθηναίους\nπόλεμον ἐχόντων καὶ τὴν πανσέληνον περιμε\nνόντων, Εὐρώτας, ὁ τῶν προειρημένων στρατηγὸς,\nκαταφρονήσας πάσης δεισιδαιμονίας συνέβαλε τὴν\nπαράταξιν, καίπερ ὑπὸ ἀστραπῶν τε καὶ κεραυνῶν\nκωλυόμενος· ἀποβαλὼν δὲ τὸ στράτευμα, καὶ λύπῃ\nσυσχεθεὶς, ἑαυτὸν ἔρριψεν εἰς τὸν ποταμὸν (τὸν Ἵμερον),\nὃς ἀπ᾿ αὐτοῦ Εὐρώτας μετωνομάσθη.\n2. Γεννᾶται δʼ ἐν αὐτῷ λίθος περικεφαλαίᾳ παρόμοιος,\nθρασύδειλος προσαγορευόμενος· ἅμα γὰρ σάλπιγγος\nἀκούειν ἐπὶ τὴν ὄχθαν προχωρεῖ· τῶν δʼ Ἀθηναίων\nὀνομασθέντων, (καὶ) εἰς τὸν βυθὸν ἅλλεται.\nΚεῖνται δὲ πολλοὶ καθιερωθέντες ἐν τῷ ναῷ τῆς\nΧαλκιοίκου Ἀθηνᾶς, καθὼς ἱστορεῖ Νικάνωρ ὁ Σάμιος\nἐν β´ περὶ Ποταμῶν.\n3. Παράκειται δ᾿ αὐτῷ ὄρος Ταΰγετον προσονομαζόμενον,\nτὴν προσηγορίαν εἰληφὸς ἀπὸ Ταϋγέτης νύμφης,\nἣν ὁ Ζεὺς βιασάμενος ἔφθειρεν· ἡ δὲ λύπῃ συσχεθεῖσα\nβρόχῳ τὸν βίον περιέγραψεν ἐν ἀκρωρείαις ὄροῦς\nἈμυκλαίου, ὅπερ ἀπʼ αὐτῆς Ταΰγετον προσωνομάσθη.\n4. Γεννᾶται δ᾿ ἐν αὐτῷ βοτάνη, καλουμένη χαρισία,\n\n\nἢν αἱ γυναῖκες ἔαρος ἀρχομένου τοῖς τραχήλοις\nπεριάπτουσι καὶ ὑπὸ τῶν ἀνδρῶν συμπαθέστερον\nἀγαπῶνται, καθὼς ἱστορεῖ Κλεάνθης ἐν α΄ περὶ Ὀρῶν.\nΜέμνηται δὲ τούτων ἀκριβέστερον Σωσθένης ὁ Κνίδιος,\nπαῤ οὗ τὴν ὑπόθεσιν εἶληφεν Ἑρμογένης.\n1. Ἴναχος ποταμός ἐστι τῆς Ἀργείας χώρας\nἐκαλεῖτο δὲ τὸ πρότερον Καρμάνωρ. Ἁλιάκμων δὲ\nτῷ γένει Τιρύνθιος ἐν τῷ Κοκκυγίῳ ποιμαίνων ὄρει\nκαὶ κατʼ ἄγνοιαν τῇ Ἥρᾳ συγγινόμενον τὸν Δία θεασάμενος\nἐμμανὴς ἐγένετο καὶ μεθʼ ὁρμῆς ἐνεχθεὶς\nἔβαλεν ἑαυτὸν εἰς ποταμὸν Καρμάνορα, ὃς ἀπʼ αὐτοῦ\nἉλιάκμων μετωνομάσθηγ· προσηγορεύθη δὲ Ἴναχος διʼ\nαἰτίαν τοιαύτην. Ἴναχος, Ὠκεανοῦ παῖς, φθαρείσης\nτῆς θυγατρὸς αὐτοῦ Ἰοῦς ὑπὸ Διὸς, τὸν θεὸν βλασφήμοις\nλοιδορίαις ἐπέπληττεν κατόπιν ἇκολουθῶν· ὁ δὲ\nἀναξιοπαθήσας ἔπεμψεν αὐτῷ Τισιφόνην, μίαν τῶν\nἘρινύων· ὑφʼ ἧς ἐξοιστρηλατούμενος ἔβαλεν ἑαυτὸν\nεἰς ποταμὸν Ἁλιάκμονα, ὃς ἀπʼ αὐτοῦ Ἴναχος\nμετωνομάσθη.\n2. Γεννᾶται δʼ ἐν αὐτῷ βοτάνη κύνουρα καλουμένη,\nπηγάνῳ προσόμοιος· ἣν αἱ γυναῖκες, ὅταν ἀκινδύνως\nἐκτρῶσαι θελήσωσιν, ἐν οἴνῳ βεβρεγμένην τοῖς\nὀμφαλοῖς ἐπιτιθέασιν.\n3. Εὑρίσκεται δʼ ἐν αὐτῷ καὶ λίθος βηρύλλῳ παρόμοιος\nὃν ἐὰν κρατήσωσιν οἱ ψευδομαρτυρεῖν ἐθέλοντες,\nμέλας γίνεται. Κεῖνται δὲ πολλοὶ ἐν τῷ τεμένει\nτῆς Προσυμναίας Ἥρας, καθὼς ἱστορεῖ Τιμόθεος ἐν\nἈργολικοῖς μέμνηται δὲ τούτων καὶ Ἀγάθων ὁ Σάμιος\nἐν β΄ περὶ Ποταμῶν. Ἀγαθοκλῆς δʼ ὁ Μιλήσιος\nἐν τοῖς περὶ Ποταμῶν φησὶ, τὸν Ἴναχον διὰ πανουργίαν\nὑπὸ τοῦ Διὸς κεραυνωθέντα, ξηρὸν γενέσθαι.\n4. Παράκεινται δʼ αὐτῷ ὄρη Μυκῆναί τε καὶ Ἀκέσαντος\nκαὶ Κοκκύγιον καὶ Ἀθηναῖον, τὰς προσηγορίας\nεἰληφότα διὰ τοιαύτην αἰτίαν. Τὸ μὲν Ἀπέσαντον\nἐκαλεῖτο πρότερον Σεληναῖον. Ἥρα γὰρ παῤ Ἡρακλέους\nδίκας βουλομένη λαβεῖν συνεργὸν παρέλαβε\nτὴν Σελήνην· ἡ δὲ ἐπῳδαῖς χρησαμένη μάγοις ἀφροῦ\nκίστην ἐπλήρωσεν, ἐξ ἧς γεννηθέντα λέοντα μέγιστον\nἾρις ταῖς ἰδίαις ζώναις ἐπισφίγξασα κατήνεγκεν εἰς\nὄρος Ὀφέλτιον· ὁ δὲ ποιμένα τινὰ τῶν ἐγχωρίων\nἈπέσαντον σπαράξας ἀνεῖλεν· κατὰ δὲ θεῶν πρόνοιαν\nὁ τόπος Ἀπέσαντος ἀπʼ αὐτοῦ μετωνομάσθη, καθὼς\nἱστορεῖ Δημόδοκος ἐν α΄ Ἡρακλείας.\n5. Γεννᾶται δʼ ἐν αὐτῷ βοτάνη Σελήνη καλουμένη·\nτὸν δὲ καταφερόμενον ἀπʼ αὐτῆς ἀφρὸν περὶ τὴν ἀρχὴν\nτοῦ θέρους οἱ ποιμένες αἴροντες ἀλείφουσι τοὺς πόδας,\nκαὶ οὐδὲν ὑπὸ τῶν ἑρπετῶν ἀδικοῦνται.\n6. Μυκῆναι δὲ ἐκαλοῦντο τὸ πρότερον Ἄργιον ἀπὸ\nἌργου τοῦ πανόπτου· μετωνομάσθη δὲ Μυκῆναι διʼ\nαἰτίαν τοιαύτην. Περσέως Μέδουσαν ἀποκτείναντος,\nΣθενὼ καὶ Εὐρυάλη ὡς τῆς προειρημένης ἀδελφαὶ τῆς\nπεφονευμένης τὸν ἐπίβουλον ἐπεδίωκον· γενόμεναι δὲ\nκατὰ τοῦτον τὸν λόφον καὶ ἀπελπίσασαι τῆς συλλήψεως,\nδιὰ τὴν συμπάθειαν μυκηθμὸν ἀνέδωκαν· οἱ δʼ\nἐγχώριοι τὴν ἀκρώρειαν ἀπὸ τοῦ συγκυρήματος Μυκήνας\nμετωνόμασαν, καθὼς ἱστορεῖ Κτησίας Ἐφέσιος\nἐν α΄ Περσηίδος.\n7. Χρύσερμος δὲ ὁ Κορίνθιος ἐν α΄ Πελοποννησιακῶν\nἱστορίας μέμνηται τοιαύτης. Περσέως φερομένου\nμετεώρου καὶ κατὰ τὸν λόφον γενομένου τοῦτον ἐξέπεσεν\nαὐτοῦ τῆς λαβῆς τοῦ ξίφους ὁ μύκης. Γοργοφόνος\nδὲ, ὁ βασιλεὺς Ἐπιδαυρίων, ἐκπεσὼν τῆς ἀρχῆς ἔλαβε\nχρησμὸν, ἐμπεριελθεῖν τὰς Ἀργολικὰς πόλεις καὶ\nὅπου ἂν εὕρῃ ξίφους μύκητα, ἐκεῖ κτίσαι πόλιν. Γενόμενος\nδὲ κατὰ τὸ Ἄργιον ὄρος καὶ εὑρὼν τὴν ἐλεφαντίνην\nλαβὴν πόλιν ἔκτισεν, ἢν ἀπὸ τοῦ συγκυρήματος\nπροσηγόρευσε Μυκήνας.\n8. Γεννᾶται δʼ ἐν αὐτῷ λίθος κορύβας καλούμενος,\nτῇ χρόᾳ κοραξός· ὃν ἐὰν εὕρῃς καὶ ἔχῃς ἐν τῷ σώματι\nπερικείμενον, κατʼ οὐδὲν φοβῇ τὰς τετρατώδεις ὄψεις.\n9. Τὸ δ᾿ ὄρος Ἀπέσαντος τοῦ Ἀκρισίου. Κυνηγετῶν\nγὰρ κατʼ ἐκεῖνον τὸν τόπον καὶ πατήσας ἑρπετὸν\nδηλητήριον ἐτελεύτησεν· ὁ δὲ βασιλεὺς τὸν υἱὸν θάψας\n\n\nτὸν λόφον Ἀπέσαντον μετωνόμασεν, καλούμενον Σελινούντιον.\n10. Ὅρος δὲ Κοκκύγιον διωνομάσθη διʼ αἰτίαν\nτοιαύτην. Ζεὺς Ἥρας τῆς ἀδελφῆς ἐρασθεὶς καὶ δυσωπούμενος\nτὴν ἀγαπωμένην ἐγέννησιν ἐξ αὐτῆς Ἄρη·\nτὸ γʼ οὖν καλούμενον ὄρὸς Λυρκτήιον ἀπὸ τοῦ συγκυρήματος\nΚοκκύγιον ὠνομάσθη, καθὼς ἱστορεῖ Ἀγαθώνυμος\nἐν Περσηίδι.\n11. Φύεται δὲ ἐν αὐτῷ δένδρον, παλίνουρος καλούμενον·\nἐφʼ ᾧ ἄν τι καθίση τῶν ἀλόγων ζώων, ὡς ὑπὸ\nἰξοῦ κατέχεται, πάρεξ κόκκυγος τούτου γὰρ φείδεται·\nκαθὼς ἱστορεῖ Κτησιφῶν ἐν α΄ περὶ Δένδρων.\n12. Ἀθηναῖον δὲ ὄρος ἔλαβε τὴν προσηγορίαν ἀπὸ\nἈθηνᾶς μετὰ γὰρ τὴν τοῦ Ἰλίου πόρθησιν Διομήδης\nεἰς Ἄργος ὑποστρέψας, εἰς τὸν Κεραύνιον ἀνέβη λόφον\nκαὶ τέμενος Ἀθηνᾶς κατασκευάσας τὸ ὄρος ἀπὸ τῆς\nθεᾶς Ἀθηναῖον μετωνόμασεν.\n13. Γεννᾶται δʼ ἐν τῇ ἀκρωρεία ῥίζα παρόμοιος πηγάνῳ\nἣν ἐὰν γυνὴ φάγῃ τις κατʼ ἄγνοιαν, ἐμμανης\nγίνεται· καλεῖται δὲ Ἀδράστεια, καθὼς ἱστορεῖ Πλησίμαχος\nἐν β΄ Νόστων.\n1. Ἀλφειὸς ποταμός ἐστι τῆς Ἀρκαδίας κατὰ Πίσαν\nτῆς Ὀλυμπίας ἐκαλεῖτο δὲ τὸ πρότερον Στύμφηλος\nἀπὸ Στυμφήλου τοῦ Ἄρεως καὶ Δορμοθέας παιδός.\nΟὗτος γὰρ τὸν υἱὸν Ἀλκμαίωνα τὸν φίλιππον ἀποβαλὼν\nκαὶ ἀθυμία συσχεθεὶς ἑαυτὸν ἔρριψεν εἰς ποταμὸν\nΝύκτιμον· ὃς (καὶ) ἀπʼ αὐτοῦ Στύμφηλος μετωνομάσθη.\nἈλφειὸς δὲ ἐκλήθη διʼ αἰτίαν τοιαύτην. Ἀλφειὸς\nεἷς τῶν τὸ γένος ἀφʼ Ἡλίου καταγαγόντων ἁμιλληθεὶς\nΚερκάφῳ τῷ ἀδελφῷ περὶ ἀρχῆς, ἀνεῖλε τὸν\nπροειρημένον καὶ ὑπὸ Ποινῶν ἐλαυνόμενος ἔβαλεν ἑαυτὸν\nεἰς ποταμὸν Νύκτιμον, ὃς (καὶ) ἀπʼ αὐτοῦ Ἀλφειὸς\nμετωνομάσθη.\n2. Γεννᾶται δʼ ἐν τῷ ποταμῷ τούτῳ βοτάνη κεγχρῖτις\nπροσαγορευρμένη, μελικήρῳ παρόμοιος· ἣν οἱ\nἰατροὶ καθέψοντες πιεῖν διδόασι τοῖς ἀπηλλοτριωμένας\nἔχουσι τὰς φρένας καὶ ἀπαλλάττουσιν αὐτοὺς τῆς\nμανίας, καθὼς ἱστορεῖ Κτησίας ἐν α΄ περὶ Ποταμῶν.\n3. Παράκειται δὲ ὄρος καλούμενον ἀπὸ αἰτία\nτοιαύτης. Μετὰ τὴν γιγαντομαχίαν Κρόνος τὰς Διὸς\nἀπειλὰς ἐκκλίνων εἰς ὄρος παρεγένετο Κτοῦρον, ὃ ἀπʼ\nαὐτοῦ Κρόνιον μετωνόμασε· λαθὼν δὲ πρὸς ὀλίγον\nκαιρὸν καὶ ἀφορμῆς δραξάμενος διῆρεν εἰς Καύκασον\nτῆς Σκυθίας.\n4. Γεννᾶται δʼ ἐν τῷ ὄρει τούτῳ κύλινδρος καλούμενος\nλίθος ἀπὸ τοῦ συγκυρήματος· ὁσάκις γὰρ ἂν\nἀστράψῃ Ζεὺς ἢ βροντήσῃ, τοσαυτάκις ἀπὸ τῆς ἀκρωρείας\nδιὰ φόβον κυλίεται, καθὼς ἱστορεῖ Δέρκυλλος ἐν\nα΄ περὶ Λίθων.\n1. Εὐφράτης ποταμός ἐστι τῆς Παρθίας κατὰ Βαβυλῶνα\nπόλιν· ἐκαλεῖτο δὲ τὸ πρότερον Μῆδος ἀπὸ\nΜήδου τοῦ Ἀρταξέρξου παιδός. Οὗτος γὰρ διʼ ἐπιθυμίαν\nτὴν Κορδύου θυγατέρα Ῥωξένην βιασάμενος\nδιέφθειρεν· τῇ δʼ ἐπιούσῃ τῶν ἡμερῶν ζητούμενος ὑπὸ\nτοῦ βασιλέως πρὸς κόλασιν, φόβῳ συσχεθεὶς ἑαυτὸν\nἔβαλεν εἰς ποταμὸν Ξαράνδαν, ὃς ἀπʼ αὐτοῦ Μῆδος\nὠνομάσθη. Προσηγορεύθη δὲ Εὐφράτης διʼ αἰτίαν\nτοιαύτην. Εὐφράτης, Ἀρανδάκου παῖς, τὸν υἱὸν Ἀξούρταν\nεὑρὼν μετὰ τῆς μητρὸς ἀναπαυόμενον καὶ\nὑπολαβὼν ὑπάρχειν τῶν πολιτῶν τινα, διὰ ζήλου μισοπονηρίαν\nσπασάμενος τὸ ξίφος ἐλαιμοτόμησεν αὐτόν.\nτῆς δʼ ἀνελπίστου πράξεως γενόμενος αὐτόπτης διὰ\nλύπης ὑπερβολὴν ἑαυτὸν ἔβαλεν εἰς ποταμὸν Μῆδον,\nὃς ἀπʼ αὐτοῦ Εὐφράτης μετωνομάσθη.\n2. Γεννᾶται δʼ ἐν αὐτῷ λίθος ἀετίτης καλούμενος·\nὃν αἱ μαῖαι ταῖς δυστοκούσαις ἐπὶ τὰς φαστέρας ἐπιτιθέασι\nκαὶ παραχρῆμα τίκτουσιν ἄτερ ἀλγηδόνος.\n3. Γλεννᾶται δʼ ἐν αὐτῷ καὶ βοτάνη ἄξαλλα καλουμένη,\nμεθερμηνευομένη θερμόν· ταύτην οἱ τεταρταΐζοντες,\nὅταν ἐπὶ τοῦ στήθους θῶσιν, ἀπαλλάττονται\nπαραχρῆμα τῆς ἐπισημασίας, καθὼς ἱστορεῖ Χρύσερμος\nΚορίνθιος ἐν ιγ΄ περὶ Ποταμῶν.\n4. Παράκειται δʼ αὐτῷ ὄρος Δριμύλον καλούμενον,\nἐν ᾧ γεννᾶται λίθος σαρδόνυχι παρόμοιος, ᾧ οἱ βασιλεῖς\nἐν ταῖς βασιλείαις χρῶνται· ποιεῖ δὲ ἄριστα πρὸς\nἀμβλυωπίας εἰς ὕδωρ θερμὸν βαλλόμενος, καθὼς ἱστορεῖ\nΝικίας ὁ Μαλλώτης ἐν τοῖς περὶ Λίθων.\n1. Κάῖκος ποταμός ἐστι τῆς Μυσίας· ἐκαλεῖτο δὲ τὸ\nπρότερον Ἀστραῖος ἀπὸ Ἀστραίου τοῦ Ποσειδῶνος.\nΟὗτος γὰρ παννυχίδος Ἀθηνᾷ τελουμένης Ἀλκίππην\nτὴν ἀδελφήν κατὰ ἄγνοιαν βιασάμενος ἔφθειρεν καὶ\nἀφείλετο τῆς προειρημένης τὸν δακτύλιον· τῇ δ᾿\nἐπιούσῃ τῶν ἡμερῶν ἐπιγνοὺς τὴν σφραγῖδα τῆς ὁμαίμου,\nδιὰ λύπης ὑπερβολὴν ἔβαλεν ἑαυτὸν εἰς ποταμὸν\nἌδουρον, ὃς ἐπʼ αὐτοῦ Ἀστραῖος μετωνομάσθη· προσηγορεύθη\nδὲ Κάῖκος διʼ αἰτίαν τοιαύτην. Κάϊκος,\nἙρμοῦ καὶ Ὠκυρρόης παῖς νύμφης, Τίμανδρον ἕνα\nτῶν εὐγενῶν φονεύσας καὶ τοὺς προσήκοντας αὐτῷ φοβούμενος,\nἑαυτὸν ἔρριψεν εἰς τὸν Ἀστραῖον, ὃς ἀπʼ\nαὐτοῦ Καϊκος μετωνομάσθη.\n2. Γεννᾶται δʼ ἐν τῷ ποταμῷ μήκων, ἔχων ἀντὶ\nκαρποῦ πλῆθος λιθαρίων· ἐκ τούτων μέλανά τινα\nτυγχάνει παρόμοια πυροῖς, ἅπερ οἱ Μυσοὶ ῥίπτουσιν\nεἰς ἠροτριωμένην χώραν· κἂν μὲν ἀφορία μέλλῃ γίνεσθαι,\nἐμμένει τῷ τόπῳ τὸ βληθέν· ἐὰν δʼ εὐκαρπίαν\nσημαίνῃ, τὰ λιθάρια δίκην ἀκρίδων ἅλλεται.\n3. Φύεται δὲ ἐν αὐτῷ καὶ βοτάνη ἡλιφάρμακος καλουμένη,\nἢν οἱ ἰατροὶ τοῖς αἱμορραγοῦσιν ἐπιτιθέασι\nκαὶ τῶν φλεβῶν μεσολαβοῦσιν τὴν ἔκρυσιν, καθὼς\nἱστορεῖ Τιμαγόρας ἐν α΄ περὶ Ποταμῶν.\n4. Παράκειται δὲ αὐτῷ ὄρος Τεύθρας καλούμενον\nἀπὸ Τεύθραντος, τοῦ Μυσῶν βασιλέως, ὃς κυνηγεσίας\n\n\nχάριν εἰς Θράσυλλον ὄρος ἀναβὰς καὶ θεασάμενος\nὑπερμεγέθη κάπρον, ἐδίωκεν αὐτὸν μετὰ τῶν δορυφόρων·\nὁ δὲ φθάσας κατέφυγεν ὡς ἱκέτης εἰς τὸ τῆς Ὀρθωσίας\nἈρτέμιδος ἱερόν· βιαζομένων δὲ πάντων εἰς τὸν\nναὸν εἰσελθεῖν, ὁ σῦς ἀνθρωπίνῃ φωνῇ χρησάμενος ἐξάκουστον\nἀνέκραγεν· Φεῖσαι, βασιλεῦ, τοῦ θρέμματος\nτῆς θεᾶς· μετεωρισθεὶς δὲ Τεύθρας ἀνεῖλεν τὸ ζῶον.\nἌρτεμις δὲ μισοπονήρως ἐνεγκοῦσα τὴν πρᾶξιν, τὸν\nμὲν κάπρον ἀνεζωπύρησεν· τῷ δὲ παραιτίῳ τοῦ συγκυρήματος\nἀλφὸν μετὰ μανίας ἔπεμψε. Δυσωπούμενος\nδὲ τὸ πάθος ἐν ταῖς ἀκρωρείαις διέτριβεν. Λυσίππη\nδὲ, ἡ τοῦ προειρημένου μήτηρ, κατηχηθεῖσα περὶ\nτῶν συμβεβηκότων, εἰς τὴν ὕλην ἔδραμε, συνεπισπωμένη\nμάντιν τὸν Κοιράνου Πολύιδον· παῤ\nοὗ πᾶσαν πολυπραγμονήσασα τὴν ἀλήθειαν, βουθυσίαις\nτῆς θεᾶς ἐξιλάσατο τὴν μισοπονηρίαν· καὶ ἀπολαβοῦσα\nτὸν υἱὸν σωφρονοῦντα, βωμὸν ἱδρύσατο Ἀρτέμιδος\nὈρθωσίας· κατεσκεύασε δὲ καὶ κάπρον χρύσεον,\nεἰς προτομὴν ἀνθρώπου ἠσκημένον. Οὗτος\nμέχρι νῦν ὥσπερ διωκόμενος, κυνηγῶν εἰσελθόντων\nεἰς τὸν ναὸν, φωνὴν ἀναδίδωσι « φείδεσθε ». Τεύθρας\nδὲ παῤ ἐλπίδα τὴν ἀρχέτυπον μορφὴν ἀναλαβὼν, τὸ\nὄρος μετωνόμασε Τεύθραντα.\n5. Γεννᾶται δ᾿ ἐν αὐτῷ λίθος ἀντιπαθὴς καλούμενος,\nὃς κάλλιστα ποιεῖ πρὸς ἀλφοὺς καὶ λέπρας διʼ\nοἴνου τριβόμενος καὶ τοῖς πάσχουσιν ἐπιτιθέμενος, καθὼς\nἱστορεῖ Κτησίας Κνίδιος ἐν β´ περὶ Ὀρῶν.\n1. Ἀχελῷος ποταμός ἐστι τῆς Αἰτωλίας· ἐκαλεῖτο\nδὲ πρότερον Θέστιος διʼ αἰτίαν τοιαύτην. Θέστιος,\nἌρεως καὶ Πεισιδίκης παῖς, διά τινα περίστασιν οἰκιακὴν\nἀποδημήσας εἰς Σικυῶνα καὶ ἱκανὸν χρόνον\nδιατρίψας, ὑπέστρεψεν εἰς τὸ πατρῷον ἔδαφος· εὑρὼν\nδὲ τὸν υἱὸν Καλυδῶνα μετὰ τῆς μητρὸς ἀναπαυόμενον\nκαὶ μοιχὸν εἶναι δόξας, κατʼ ἄγγνοιαν ἐγονοκτόνησε·\nτῆς δὲ ἀνελπίστου πράξεως αὐτόπτης γενόμενος, ἐαυτὸν\nἔρριψεν εἰς ποταμὸν Ἄξενον, ὃς ἐπʼ αὐτοῦ Θέστιος\nμετωνομάσθη. Προσηγορεύθη δὲ Ἀχελῷος ἀπὸ\nτοιαύτης αἰτίας. Ἀχελῷος, Ὠκεανοῦ καὶ Ναΐδος\nνύμφης παῖς, τῇ θυγατρὶ Κλητορίᾳ κατ᾿ ἄγγνοιαν συνερχόμενος\nκαὶ ἀθυμίᾳ συσχεθεὶς, ἑαυτὸν ἔβαλεν εἰς\n\n\nποταμὸν Θέστιον, ὃς ἀπʼ αὐτοῦ Ἀχελῷος μετωνομάσθη.\n2. Γεννᾶται δʼ ἐν τῷ ποταμῷ τούτῳ βοτάτη ζάκλον\nκαλουμένη, παρόμοιος ἐρίῳ. Ταύτην τρίψας ἂν εἰς\nοἶνον βάλῃς, ὕδωρ γίνεται καὶ τὴν μὲν ὀσμὴν ἔχει,\nτὴν δὲ δύναμιν οὐκ ἔχει.\n3. Εὑρίσκεται δὲ ἐν αὐτῷ καὶ λίθος πελιδνὸς τῷ\nχρώματι, λινουργὸς καλούμενος ἀπὸ τοῦ συγκυρήματος·\nἐὰν γὰρ βάλῃς αὐτὸν εἰς ὀθόνιον, διʼ ἔρωτος\nἕνωσιν τὸ σχῆμα λαμβάνει καὶ ἄργιον γίνεται, καθὼς\nἱστορεῖ Ἀντισθένης ἐν γ΄ Μελεαγρίδος. Μέμνηται\nδὲ τούτων ἀκριβέστερον Διοκλῆς ὁ Ῥόδιος ἐν τοῖς Αἰτωλικοῖς.\n4. Παράκειται δὲ αὐτῷ ὄρος Καλυδὼν καλούμενον,\nτὴν προσηγορίαν εἰληφὸς ἀπὸ Καλυδῶνος, τοῦ Ἄρεως\nκαὶ Ἀστυνόμης παιδός. Οὗτος γὰρ κατʼ ἄγνοιαν\nλουομένην ἰδὼν Ἄρτεμιν, τὴν μορφὴν τοῦ σώματος\nμετέβαλεν εἰς πέτραν· κατὰ δὲ πρόνοιαν θεῶν τὸ ὄρος\nκαλούμενον Γυρὸν ἀπʼ αὐτοῦ Καλυδὼν μετωνομάσθη.\n5. Γεννᾶται δ᾿ ἐν αὐτῷ βοτάνη μύωψ προσαγορευομένη·\nἣν ἑάν τις εἰς ὕδωρ βαλὼν νίψηται τὸ πρόσωπον,\nἀποβάλλιι τὴν ὅρασιν, Ἄρτεμιν δὲ ἐξιλασάμενος\nἀνακτᾶται τὸ φῶς, καθὼς ἱστορεῖ Δέρκυλλος ἐν γ΄ Αἰτωλικῶν.\n1. Ἀράξης ποταμός ἐστι τῆς Ἀρμενίας, τὴν προσηγορίαν\nεἰληφὼς ἀπὸ Ἀράξου τοῦ Πύλου. Οὗτος γὰρ\nπρὸς Ἄρβηλον τὸν πάππον ὑπὲρ σκήπτρων ἁμιλλώμενος,\nαὐτὸν κατετόξευσε· ποινηλατούμενος δὲ ὑπὸ\nἘρινύων, ἑαυτὸν ἔρριψεν εἰς ποταμὸν Βάκτρον, ὃς ἀπʼ\nαὐτοῦ Ἀράξης μετωνομάσθη, καθὼς ἱστορεῖ Κτησιφῶν\nἐν α΄ Περσικῶν.\nἈράξης, Ἀρμενίων βασιλεὺς, πρὸς τοὺς πλησιοχώρους\nΠέρσας πόλεμον ἔχων, καὶ τῆς παρατάξεως\nπαρελκομένης, χρησμὸν ἔλαβεν, αὐτὸν ἔσεσθαι τῆς\nνίκης ἔγκρατῆ, ἐὰν θεοῖς ἀποτροπαίοις θύσῃ δύο τὰς\nεὐγενεστάτας παρθένους. Ὁ δὲ διὰ φιλότεκνον\nεὔνοιαν τῶν ἰδίων θυγατέρων φεισάμενος, ἑνὸς\nτῶν ὑποτεταγμένων κόρας περιβλέπτους τοῖς βωμοῖς\nπροσαγαγὼν ἀνεῖλεν. Μνησάλκης δὲ, ὁ τῶν φονευθεισῶν\n\n\nπατὴρ, βαρέως ἤνεγκεν τὴν πρᾶξιν, πρὸς καιρὸν\nστέξας τὴν ὕβριν· ἀφορμῆς δὲ δραξάμενος ἐξ ἐνέδρας\nτὰς τοῦ τυράννου θυγατέρας ἀπέκτεινε, καὶ καταλιπὼν\nτὸ πατρῷον ἔδαφος εἰς Σκυθίαν ἔπλευσεν. Ἀράξης δὲ\nπερὶ τῶν συμβεβηκότων κατηχηθεὶς καὶ ἀθυμίᾳ συσχεθεὶς,\nἑαυτὸν ἔρριψεν εἰς ποταμὸν Ἅλμον, ὃς ἀπʼ αὐτοῦ\nἈράξης μετωνομάσθη.\n2. Γεννᾶται δ᾿ ἐν αὐτῷ βοτένη ἀράξα καλουμένη\nτῇ διαλέκτῳ τῶν ἐγχωρίων, ἥτις μεθερμηνευομένη\nλέγεται μισοπάρθενος· ἅμα γὰρ εὑρεθῆναι τὴν προειρημένην\nὑπὸ παρθένων, αἵματος ποιησαμένη καταφορὰν\nμαραίνεται.\n3. Καὶ λίθος δὲ ἐν αὐτῷ γεννᾶται σικύωνος καλούμενος\nμελάγχρους. Οὗτος ὅταν τις χρησμὸς ἀνθρωποκτόνος\nἐκπέσῃ, τοῖς βωμοῖς τῶν ἀποτροπαίων\nθεῶν ὑπὸ δυεῖν ἐπιτίθεται παρθένων. Τοῦ δὲ ἱερέως\nαὐτοῦ τῇ μαχαίρα θιγόντος, αἵματος ἔκρυσις γίνεται\nδαψιλῆς. Καὶ τούτῳ τῷ τρόπῳ τὴν δεισιδαιμονίαν\nτελέσαντες μετʼ ὀλολυγμῶν ἀναχωροῦσι, τὸν λίθον\nπρὸς τὸν ναὸν προσενέγκαντες, καθὼς ἱστορεῖ Δωρόθεος\nὁ Χαλδαῖος ἐν β΄ περὶ Λίθων.\n4. Παράκειται δὲ αὐτῷ ὄρος Δίορφον καλούμενον\nἀπὸ Διόρφου τοῦ γηγενοῦς, περὶ οὗ φέρεται ἱστορία\nτοιαύτη. Μίθρας υἱὸν ἔχειν βουλόμενος καὶ τὸ τῶν\nγυναικῶν γένος μισῶν πέτρᾳ τινὶ προσεξέθορεν. Ἔγκυος\nδὲ ὁ λίθος γενόμενος μετὰ τοὺς ὡρισμένους χρόνους\nἐνέδωκε νέον τοὔνομα Δίορφον· ὃς ἀκμάσας καὶ\nεἰς ἅμιλλαν ἀρετῆς τὸν Ἄρη προκαλεσάμενος ἀνῃρέθη·\nοὗτος κατὰ πρόνοιαν θεῶν εἰς ὁμώνυμον ὄρος μετεμορφώθη.\n5. Γεννᾶται δʼ ἐν αὐτῷ δένδρον ῥοιᾷ παραπλήσιον,\nκαρπὸν δʼ ἄφθονον τρέφει μήλων τὴν γεῦσιν ἔχοντα,\nσταφυλῇ παρόμοιον. Ἐκ ταύτης τῆς ὀπώρας πέπειρον\nἑάν τις καθελὼν ὀνομάσῃ τὸν Ἄρη, γίνεται\nκρατούμενος χλωρός, καθὼς ἱστορεῖ Κτησιφῶν ἐν ιγ΄\nπερὶ Δένδρων.\n1. Τίγρις ποταμός ἐστι τῆς Ἀρμενίας, τὸν ῥοῦν καταφέρων\nεἴς τε τὸν Ἀράξην καὶ τὴν Ἀρσακίδα λίμνην·\nἐκαλεῖτο δὲ τὸ πρότερον Σόλλαξ, ὅπερ μεθερμηνευόμενόν\nἐστι κατωφερής· ὠνομάσθη δὲ Τίγρις διʼ αἰτίαν\nτοιαύτην. Διόνυσος κατὰ πρόνοιαν Ἥρας ἐμμανὴς\n\n\nγενόμενος, περιήρχετο γῆν τε καὶ θάλατταν, ἀπαλλαγῆναι\nτοῦ πάθους θέλων· γενόμενος δὲ ἐν τοῖς κατ᾿\nἈρμενίαν τόποις καὶ τὸν προειρημένον ποταμὸν διελθεῖν\nμὴ δυνάμενος, ἐπεκαλέσατο τὸν Δία· γενόμενος δὲ\nἐπήκοος ὁ θεὸς, ἔπεμψεν αὐτῷ τίγριν, ἐφʼ ἧς ἀκινδύνως\nπροσενεχθεὶς, εἰς τιμὴν τῶν συμβεβηκότων τὸν ποταμὸν\nΤίγριν μετωνόμασεν, καθὼς ἱστορεῖ Θεόφιλος\nἐν α´ περὶ Λίθων. Ἑρμησιέναξ δὲ ὁ Κύπριος ἱστορίας\nμέμνηται τοιαύτης. Διόνυσος ἐρασθεὶς Ἀλφεσιβοίας\nνύμφης καὶ μήτε δώροις μήτε δεήσεσι πεῖσαι\nδυνάμενος, εἰς (τὴν προειρημένην) τίγριν μετέβαλε\nτὴν μορφὴν τοῦ σώματος· καὶ φόβῳ πείσας τὴν ἀγαπωμένην,\nἀνέλαβεν αὐτήν· καὶ διὰ τοῦ ποταμοῦ κομίσας\nἐγέννησεν υἱὸν Μῆδον· ὃς ἀκμ άσας εἰς τιμὴν τοῦ συγκυρήματος\nτὸν ποταμὸν Τίγριν μετωνόμασεν, καθὼς\nἱστορεῖ Ἀριστώνυμος ἐν γ´ .\n2. Γεννᾶται δ᾿ ἐν αὐτῷ λίθος μυνδὰν καλούμενος,\nπάνυ λευκός· ὃν ἐὰν κατέχῃ τις, οὐδὲν ὑπὸ θηρίων\nἀδικεῖται, καθὼς ἱστορεῖ Λέων ὁ Βυζάντιος ἐν γ´ περὶ\nΠοταμῶν.\n3. Παράκειται δὲ αὐτῷ ὄρος Γαύρανον καλούμενον\nἐπὸ Γαυράνου τοῦ Ῥωξένου σατράπου· ὃς εὐσεβὴς ὢν\nπρὸς τοὺς θεοὺς, τῆς ἀμοιβαίας ἔτυχε χάριτος. Μόνος\nγὰρ ἐκ πάντων τῶν Περσῶν τριακοσίοις ἔτεσι ζήσας\nκαὶ ἄτερ νόσου τινὸς τελευτήσας, ἐν ταῖς ἀκρωρείαις\nτοῦ Μαυσωροῦ ταφῆς ἠξιώθη πολυτελοῦς· κατὰ δὲ\nπρόνοιαν θεῶν τὸ ὄρος ἀπ᾿ αὐτοῦ Γαύρανον μετωνομάσθη.\n4. Γεννᾶται δ᾿ ἐν αὐτῷ βοτάνη κριθῇ παρόμοιος\nἀγρίᾳ· ταύτην οἱ ἐγχώριοι θερμαίνοντες ἐν ἐλαίῳ καὶ\nἀλειφόμενοι οὐδέποτε νοσοῦσι μέχρι τῆς ἀνάγκης τοῦ\nθανάτου, καθὼς ἱστορεῖ Σώστρατος ἐν α´ Μυθκῶν\nἱστοριῶν συναγωγῆς.\n1. Ἰνδὸς ποταμός ἐστι τῆς Ἰνδίας, ῥοίζῳ μεγάλῳ\nκαταφερόμενος εἰς τὴν τῶν Ἰχθυοφάγων γῆν· ἐκαλεῖτο\nδὲ πρότερον Μαυσωλὸς ἀπὸ Μαυσωλοῦ τοῦ Ἡλίου\nμετωνομάσθη δὲ δι᾿ σἰτίαν τοιαύτην. Τῶν τοῦ Διονόσου\n\n\nμυστηρίων τελουμένων καὶ τῶν ἐγχωρίων τῇ\nδεισιδαιμονία προσευκαιρούντων, Ἰνδὸς, τῶν ἐπισήμων\nνέος, τὴν Ὀξυάλκου τοῦ βασιλέως θυγατέρα Δαμασαλκίδαν\nκανηφοροῦσαν βιασάμενος ἔφθειρεν· ζητούμενος\nδὲ ὑπὸ τοῦ τυράννου πρὸς κόλασιν, διὰ φόβον\nἑαυτὸν ἔβαλεν εἰς ποταμὸν Μαυσωλὸν, ὃς ἀπʼ αὐτοῦ\nἸνδὸς μετωνομάσθη.\n2. Γεννᾶται δʼ ἐν αὐτῷ λίθος προσαγορευόμενος,\nὃν ὅταν φορῶσιν αἱ παρθένοι, κατʼ οὐδένα τρόπον τοὺς\nφθορέας φοβοῦνται.\n3. Φύεται δὲ ἐν αὐτῷ καὶ βοτάνη καρπύλη καλουμένη,\nβουγλώσσῳ παρόμοιος· ποιεῖ δʼ ἄριστα πρὸς\nἰκτέρους διὰ ὕδατος χλιαροῦ διδομένη τοῖς πάσχουσιν,\nκαθὼς ἱστορεῖ Κλειτοφῶν ὁ Ῥόδιος ἐν α΄ Ἰνδικῶν\n4. Παράκειται δʼ αὐτῷ ὄρος, Λίλαιον προσαγορευομενον\nἀπὸ Λιλαίου ποιμένος. Οὗτος γὰρ δεισιδαίμων\nὑπάρχων καὶ μόνην σεβόμενος τὴν Σελήνην,\nνυκτὸς βαθείας ἐξετέλει τὰ μυστήρια τῆς προειρημένης.\nΒαρέως δὲ οἱ λοιποὶ θεοὶ τὴν ἀτιμίαν φέροντες,\nἔπεμψαν αὐτῷ δύο λέοντας ὑπερμεγέθεις· ὑφʼ ὧν διασπαραχθεὶς\nτὸν βίον ἐξέλιπε. Σελήνη δὲ τὸν εὐεργέτην\nμετέβαλεν εἰς ὁμώνυμον ὄρος.\n5. Γεννᾶται δὲ ἐν αὐτῷ λίθος κλειτορὶς ὀνομαζόμενος·\nἔστι δὲ λίαν μελάγχρους· ὃν κόσμου χάριν οἱ\nἐγχώριοι φοροῦσιν ἐν τοῖς ὠταρίοις, καθὼς ἱστορεῖ\nἈριστοτέλης ἐν δ΄ περὶ Ποταμῶν.\n"};
