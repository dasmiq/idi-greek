var sequence = {"name":"Critias. Fragmenta","data":"1.[7 Bach fr. (1827), 7 Crusius Anth. lyr. p. 134 ff.]ATH. XIII p. 600 E [Eros] ὃν ὁ σοφὸς ὑμνῶν αἰεί ποτε Ἀνακρέων πᾶσίν ἐστιν διὰ στόματος. λέγει οὖν περὶ αὐτοῦ καὶ ὁ κράτιστος Κ. τάδε·\nτὸν δὲ γυναικείων μελέων πλέξαντά ποτ’ ὠιδὰς\nἡδὺν Ἀνακρείοντα Τέως εἰς Ἑλλάδ’ ἀνῆγεν,\nσυμποσίων ἐρέθισμα, γυναικῶν ἠπερόπευμα,\nαὐλῶν ἀντίπαλον, φιλοβάρβιτον, ἡδύν, ἄλυπον.\nοὔ ποτέ σου φιλότης γηράσεται οὔτε θανεῖται,\nἔστ’ ἂν ὕδωρ οἴνωι συμμειγνύμενον κυλίκεσσιν\nπαῖς διαπομπεύηι, προπόσεις ἐπὶ δεξιὰ νωμῶν,\nπαννυχίδας θ’ ἱερὰς θήλεις χοροὶ ἀμφιέπωσιν,\nπλάστιγξ θ’ ἡ χαλκοῦ θυγάτηρ ἐπ’ ἄκραισι καθίζηι\nκοττάβου ὑψηλαῖς κορυφαῖς Βρομίου ψακάδεσσιν.\nΚΡΙΤΙΟΥ ΕΛΕΓΕΙΑ.2.[1 B., 1 Cr.]ATHEN. epit. I p. 28B K. δὲ οὕτως [näml. τὰ ἐξ ἑκάστης πόλεως ἰδιώματα καταλέγει]· κότταβος . . . τρόπαιον’. καὶ ἐπαινεῖται ὄντως ὁ Ἀττικὸς κέραμος. XV 666 B πρῶτον μὲν ἡ τῶν κοττάβων εὕρεσις Σικελική ἐστιν παιδιά, ταύτην πρώτων εὑρόντων Σικελῶν, ὡς Κ. φησὶν ὁ Καλλαίσχρου ἐν τοῖς Ἐλεγείοις διὰ τούτων· κότταβος . . . καθιστάμεθα. LEX. BEKK. VI Anecd. I 382, 19 [Phot. A 73, 3 Reitzenst.] ἀλεξίλογα: οὕτω τὰ γράμματα κέκληκε Κ. ὁ τύραννος. [v. 10.]\nκότταβος ἐκ Σικελῆς ἐστι χθονὸς ἐκπρεπὲς ἔργον,\nὃν σκοπὸν ἐς λατάγων τόξα καθιστάμεθα,\nεἶτα δ’ ὄχος Σικελὸς κάλλει δαπάνηι τε κράτιστος,\n* * *\nΘεσσαλικὸς δὲ θρόνος, γυίων τρυφερωτάτη ἕδρα·\nεὐναίου δὲ λέχους 〈ἔξοχα〉 κάλλος ἔχει\nΜίλητός τε Χίος τ’ ἔναλος πόλις Οἰνοπίωνος.\nΤυρσηνὴ δὲ κρατεῖ χρυσότυπος φιάλη\nκαὶ πᾶς χαλκὸς ὅτις κοσμεῖ δόμον ἔν τινι χρείαι.\n\nΦοίνικες δ’ εὗρον γράμματ’ ἀλεξίλογα,\nΘήβη δ’ ἁρματόεντα δίφρον συνεπήξατο πρώτη,\nφορτηγοὺς δ’ ἀκάτους Κᾶρες ἁλὸς ταμίαι.\nτὸν δὲ τροχὸν γαίας τε καμίνου τ’ ἔκγονον εὗρε\nκλεινότατον κέραμον, χρήσιμον οἰκονόμον,\nἡ τὸ καλὸν Μαραθῶνι καταστήσασα τρόπαιον.\n3.[33 B.]MALL. THEODOR. de metr. p. 19 metrum dactyiicum hexametrum inventum primitus ab Orpheo C. asserit. Vgl. oben II 66, 6.\nΕΙΣ ΑΛΚΙΒΙΑΔΗΝ.4.[3 B., 5 Cr.]HEPHAEST. 2, 3 (περὶ συνεκφωνήσεως) ἢ δύο βραχεῖαι εἰς μίαν βραχεῖαν, ὅπερ ἐν τοῖς ἄλλοις εὑρίσκεται μέτροις . . . ἐν δὲ τοῖς ἔπεσι σπανίως· ὥσπερ Κ. ἐν τῆι εἰς Ἀλκιβιάδην ἐλεγείαι οὐκ ὤιετο ἐγχωρεῖν τοῦ Ἀλκιβιάδου τὸ ὄνομα· φησὶ γάρ·\nκαὶ νῦν Κλεινίου υἱὸν Ἀθηναῖον στεφανώσω\nἈλκιβιάδην νέοισιν ὑμνήσας τρόποις·\nοὐ γάρ πως ἦν τοὔνομ’ ἐφαρμόζειν ἐλεγείωι·\nνῦν δ’ ἐν ἰαμβείωι κείσεται οὐκ ἀμέτρως.\n5.[4 B. 6 Cr.]PLUT. Alcib. 33 τὸ μὲν οὖν ψήφισμα τὴς καθόδου πρότερον ἐκεκύρωτο Κριτίου τοῦ Καλλαίοχρου γράψαντος, ὡς αὐτὸς ἐν ταῖς Ἐλεγείαις πεποίηκεν ὑπομιμνήισκων τὸν Ἀλκιβιάδην τῆς χάριτος ἐν τούτοις·\nγνώμη δ’ ἥ σε κατήγαγ’, ἐγὼ ταύτην ἐν ἅπασιν\nεἶπον καὶ γράψας τοὖργον ἔδρασα τόδε.\nσφραγὶς δ’ ἡμετέρης γλώττης ἐπὶ τοῖσδεσι κεῖται.\nVgl. B 75.\nΠΟΛΙΤΕΙΑΙ ΕΜΜΕΤΡΟΙ. Vgl. A 22. ΠΟΛΙΤΕΙΑΙ ΛΑΚΕΔΑΙΜΟΝΙΩΝ. Vgl. B 32-37.6.[2 B., 2 Cr.] ATN. x 432D προπόσεις δὲ τὰς γινομένας ἐν τοῖς συμποσίοις Λακεδαιμονίοις οὐκ ἦν ἔθος ποιεῖν οὐδὲ φιλοτησίας διὰ τούτων πρὸς ἀλλήλους ποιεῖσθαι. δηλοῖ δὲ ταῦτα Κ. ἐν τοῖς Ἐλεγείοις·\nκαὶ τόδ’ ἔθος Σπάρτηι μελέτημά τε κείμενόν ἐστι\nπίνειν τὴν αὐτὴν οἰνοφόρον κύλικα,\nμηδ’ ἀποδωρεῖσθαι προπόσεις ὀνομαστὶ λέγοντα,\nμηδ’ ἐπὶ δεξιτερὰν χεῖρα κύκλωι θιάσου\n* * *\n\nἄγγεα Λυδὴ χεὶρ εὗρ’ Ἀσιατογενής.\nκαὶ προπόσεις ὀρέγειν ἐπὶ δεξιὰ, καὶ προκαλεῖσθαι\nἐξονομακλήδην, ὧι προπιεῖν ἐθέλει.\nεἶτ’ ἀπὸ τοιούτων πόσεων γλώσσας τε λύουσιν\nεἰς αἰσχροὺς μύθους, σῶμά τ’ ἀμαυρότερον\nτεύχουσιν· πρὸς δ’ ὄμμ’ ἀχλὺς ἀμβλωπὸς ἐφίζει·\nλῆστις δ’ ἐκτήκει μνημοσύνην πραπίδων·\nνοῦς δὲ παρέσφαλται· δμῶες δ’ ἀκόλαστον ἔχουσιν\nἦθος· ἐπεισπίπτει δ’ οἰκοτριβὴς δαπάνη.\nοἱ Λακεδαιμονίων δὲ κόροι πίνουσι τοσοῦτον,\nὥστε φρέν’ εἰς ἱλαρὰν ἐλπίδα πάντας ἄγειν\nεἴς τε φιλοφροσύνην γλῶσσαν μέτριόν τε γέλωτα·\nτοιαύτη δὲ πόσις σώματί τ’ ὠφέλιμος\nγνώμηι τε κτήσει τε· καλῶς δ’ εἰς ἔργ’ Ἀφροδίτης\nπρός θ’ ὕπνον ἥρμοσται, τὸν καμάτων λιμένα,\nπρὸς τὴν τερπνοτάτην τε θεῶν θνητοῖς Ὑγίειαν,\nκαὶ τὴν Εὐσεβίης γείτονα Σωφροσύνην.\nἑξῆς τε πάλιν φησίν·\nαἱ γὰρ ὑπὲρ τὸ μέτρον κυλίκων προπόσεις παρὰ χρῆμα\nτέρψασαι λυποῦσ’ εἰς τὸν ἅπαντα χρόνον\nἡ Λακεδαιμονίων δὲ δίαιθ’ ὁμαλῶς διάκειται,\nἔσθειν καὶ πίνειν σύμμετρα πρὸς τὸ φρονεῖν\nκαὶ τὸ πονεῖν εἶναι δυνατούς· οὐκ ἔστ’ ἀπότακτος\nἡμέρα οἰνῶσαι σῶμ’ ἀμέτροισι πότοις.\n7.[36 B., 2ᵃ Cr.]SCHOL. EURIP. Hipp. 264 ἑνὸς τῶν ἑπτὰ σοφῶν ἐστιν ἀπόφθεγμα τὸ μηδὲν ἄγαν, ὅπερ Χίλωνι ἀνατιθέασιν. ὡς K. DIOG. I 41 [8. II 213, 12] ohne Autornamen:\nἦν Λακεδαιμόνιος Χίλων σοφός. ὃς τάδ’ ἔλεξε·\nμηδὲν ἄγαν· καιρῶι πάντα πρόσεστι καλά.\n8.[55 B., 3 Cr.]PLUT. Cim. 10 [nach 76 B 20] Κ. δὲ τῶν τριάκοντα γενόμενος ἐν τοῖς Ἐλεγείοις εὔχεται·\n\nπλοῦτον μὲν Σκοπαδῶν, μεγαλοφροσύνην δὲ Κίμωνος,\nνίκας δ’ Ἀρκεσίλα τοῦ Λακεδαιμονίου.\n9.[6 B., 3 Cr.]STOB. III 29, 11 Κριτίου·\nἐκ μελέτης πλείους ἢ φύσεως ἀγαθοί.\n10.VITA EURIPID. p. 135, 33 τούτων [Dramen des Euripides] νοθεύεται τρία· Τέννης, Ῥαδάμανθυς, Πειρίθους. Vgl. unten S. 318, 11f. Als Satyrstück fügte Σίσυφος hinzu Wilamowitz.\nΤΕΝΝΗΣ.11. Eponym von Tenedos vgl. Konon 28 [Phot. 126 p. 135ᵇ 19 B.].\n12.[EUR. fr. 695, TGF p. 578 Nauck]STOB. III 2, 15 Εὐριπίδης Τέννηι.\nφεῦ· οὐδὲν δίκαιόν ἐστιν ἐν τῶι νῦν γένει.\nΡΑΔΑΜΑΝΘΥΣ.13.[660 N.]ANTIATT. BEKK. p. 94, 1 ἐξαιρεῖν ἀντὶ τοῦ ἀφαιρεῖν. Εὐριπίδης δὲ Ῥαδαμάνθυϊ·\nοὐδεὶς γὰρ ἡμᾶς 〈ὅστις〉 ἐξαιρήσεται.\n14.[658 N.]STRAB. VIII p. 356 Εὐριπίδης . . . ἐν Ῥαδαμάνθυϊ·\nοἳ γῆν ἔχουσ’ Εὐβοΐδα πρόσχωρον πόλιν.\n15.[659 N.]STOB. II 8, 12. IV 20, II, 61 Εὐριπίδου Ῥαδάμανθυς·\nἔρωτες ἡμῖν εἰσὶ παντοῖοι βίου·\nὁ μὲν γὰρ εὐγένειαν ἱμείρει λαβεῖν,\nτῶι δ’ οὐχὶ τούτου φροντίς, ἀλλὰ χρημάτων\nπολλῶν κεκλῆσθαι βούλεται πάτωρ δόμοις.\nἄλλωι δ’ ἀρέσκει μηδὲν ὑγιὲς ἐκ φρενῶν\nλέγοντι πείθειν τοὺς πέλας τόλμηι κακῆι.\nοἱ δ’ αἰσχρὰ κέρδη πρόσθε τοῦ καλοῦ βροτῶν\nζητοῦσιν· οὕτω βίοτος ἀνθρώπων πλάνη.\nἐγὼ 〈δὲ〉 τούτων οὐδενὸς χρηίζω τυχεῖν,\nδόξαν δὲ βουλοίμην ἂν εὐκλείας ἔχειν.\nΠΕΙΡΙΘΟΥΣ.16.IOH. DIACON. zu HERMOG. ed. Rabe [aus Vatic. gr. 2228 s. XIV, Rhein. Mus. 63] S. 144 f. GREGOR. CORINTH. zu HERMOG. II 449, 8 Speng. (καὶ Εὐριπίδης Ζεύς, ὡς λέλεκται ἀναφορά, τῆς ἀληθείας ὕπο βεβαίωσις): οὗτος ὁ στίχος ἐν δυσὶν εὕρηται δράμασιν Εὐριπίδου, ἔν τε τῶι λεγομένωι Πειρίθωι καὶ ἐν τῆι Σοφῆι Μελανίππηι. ὧν καὶ τὰς ὑποθέσεις καὶ τὰ χωρία οὐκ ἄκαιρον ἐκθεῖναι τοῖς ἀσπαζομένοις τὴν πολυμάθειαν. ἡ μὲν οὖν τοῦ Πειρίθου ὑπόθεσίς ἐστιν αὕτη· Πειρίθους ἐπὶ τῆι Περσεφόνης μνηστείαι μετὰ Θησέως εἰς Ἅιδου καταβὰς τιμωρίας ἔτυχε τῆς πρεπούσης· αὐτὸς μὲν γὰρ ἐπὶ πέτρας ἀκινήτωι καθέδραι πεδηθεὶς δρακόντων ἐφρουρεῖτο χάσμασιν, Θησεὺς δὲ τὸν φίλον ἐγκαταλιπεῖν αἰσχρὸν ἡγούμενος βίου εἵλετο τὴν ἐν Ἅιδου ζωήν. ἐπὶ τὸν Κέρβερον δὲ Ἡρακλῆς ἀποσταλεὶς ὑπὸ Εὐρυσθέως τοῦ μὲν θηρίου βίαι περιεγένετο, τοὺς δὲ περὶ Θησέα χάριτι τῶν χθονίων θεῶν τῆς παρούσης ἀνάγκης ἐξέλυσεν μιᾶι πράξει καὶ τὸν ἀνθιστάμενον χειρωσάμενος καὶ παρὰ θεῶν χάριν λαβὼν καὶ δυστυχοῦντας ἐλεήσας φίλους. εἰσάγεται γοῦν ἐν τούτωι τῶι δράματι Αἰακὸς πρὸς Ἡρακλέα λεγῶν·\nἔα, τί χρῆμα; δέρκομαι σπουδῆι τινα\nδεῦρ’ ἐγκονοῦντα καὶ μάλ’ εὐτόλμωι φρενί.\nεἰπεῖν δίκαιον, ὦ ξέν(ε), ὅστις ὢν τόπους\n4 εἰς τούσδε χρίμπτηι καὶ καθ’ ἥντιν’ αἰτίαν.\nεἶτα Ἡρακλῆς πρὸς αὐτόν (Nauck FT p. 547. Eur. fr. 591]:\nοὐδεὶς ὄκνος πάντ’ ἐκκαλύψασθαι λόγον·\nἐμοὶ πατρὶς μὲν Ἄργος, ὄνομα δ’ Ἡρακλῆς,\nθεῶν δὲ πάντων πατρὸς ἐξέφυν Διός.\nἐμῆι γὰρ ἦλθε μητρὶ κεδνὸν εἰς λέχος\n\nΖεύς, ὡς λέλεκται τῆς ἀληθείας ὕπο.\nἥκω δὲ δεῦρο πρὸς βίαν Εὐρυσθέως\nἀρχαῖς ὑπείκων, ὅς μ’ ἔπεμψ(ε) Ἅιδου κύνα\nἄγειν κελεύων ζῶντα πρὸς Μυκηνίδας\nπύλας, ἰδεῖν μὲν οὐ θέλων, ἆθλον δέ μοι\nἀνήνυτον τὸν δῶκεν ἐξηνυκέναι.\nτοιόνδ’ ἰχνεύων πρᾶγος Εὐρώπης κύκλωι\nἈσίας τε πάσης ἐς μυχοὺς ἐλήλυθα.\n17.[17 B., Eur. fr. 592 N.]ATHEN. XI 496A πλημοχόη . . . χρῶνται δὲ αὐτῶι ἐν Ἐλευσῖνι τῆι τελευταίαι τῶν μυστηρίων ἡμέραι, ἣν καὶ ἀπ’ αὐτοῦ προσαγορεύουσι Πλημοχόας . . . μνημονεύει αὐτῶν καὶ ὁ τὸν Πειρίθουν γράψας εἴτε Κριτίας ἐστὶν ὁ τύραννος ἢ Εὐριπίδης λέγων οὕτως·\nἵνα πλημοχόας τάσδ’ εἰς χθόνιον\nχάσμ’ εὐφήμως προχέωμεν.\n18.[16 B., 594 N.]CLEM. Str. v 35 (II 349, 18 St.) περὶ τούτων τά τε ἐπὶ τῆς ἁγίας κιβωτοῦ ἱστορούμενα μηνύει τὰ τοῦ νοητοῦ κόσμου τοῦ ἀποκεκρυμμένου καὶ ἀποκεκλεισμένου τοῖς πολλοῖς. ναὶ μὴν καὶ τὰ χρυσᾶ ἐκεῖνα ἀγάλματα, ἑξαπτέρυγον ἑκάτερον αὐτῶν, εἴτε τὰς δύο ἄρκτους ὡς βούλονταί τινες, ἐμφαίνει εἴτε, ὅπερ μάλλον, τὰ δύο ἡμισφαίρια, ἐθέλει δὲ τὸ ὄνομα τῶν Χερουβὶμ δηλοῦν ἐπίγνωσιν πολλήν. ἀλλὰ δώδεκα πτέρυγας ἄμφω ἔχει καὶ διὰ τοῦ ζωιδιακοῦ κύκλου καὶ τοῦ κατ’ αὐτὸν φερομένου χρόνου τὸν αἰσθητὸν κόσμον δηλοῖ. οἶμαι καὶ ἡ τραγωιδία φυσιολογοῦσά φησιν· ἀκάμας . . . πόλον. SCHOL. ARISTOPH. Vög. 179 πόλον γὰρ οἱ παλαιοὶ οὐχ ὡς οἱ νεώτεροι σημεῖόν τι καὶ πέρας ἄξονος, ἀλλὰ τὸ περιέχον ἅπαν. Εὐριπίδης Πειρίθωι καὶ τὸν Ἀτλάντιον φρουρῶν πόλον, ὡς αὐτοῦ τε περιπολουμένου καὶ δι’ αὐτοῦ πάντων ἐρχομένων.\nἀκάμας τε Χρόνος περί τ’ ἀενάωι\nῥεύματι πλήρης φοιτᾶι τίκτων\nαὐτὸς ἑαυτόν, δίδυμοί τ’ Ἄρκτοι\nταῖς ὠκυπλάνοις πτερύγων ῥιπαῖς\nτὸν Ἀτλάντειον τηροῦσι πόλον.\nἌτλας δὲ ὁ μὴ πάσχων πόλος δύναται μὲν εἶναί καὶ ἡ ἀπλανὴς σφαῖρα, βέλτιον δὲ ἴσως αἰῶνα ἀκίνητον νοεῖσθαι.\n19.[15 B., 593 N.]— — 115 II 403, 14 St.] ἐν δὲ τῶι Πειρίθωι δράματι ὁ αὐτὸς [Eurip.] καὶ τάδε τραγωιδεῖ· ‛σὲ . . . ἀμφιχορεύει. (SCHOL. APOLL. IV 143 und zu EUR. Or. 982 zitieren 1. 2; SATYR. Vit. Eur. (Ox. Pap. IX) p. 140 zitiert 1 τὸν ἐν . . . 4 ἄ[στρων.)\nσὲ τὸν αὐτοφυῆ, τὸν ἐν αἰθερίωι\nῤύμβωι πάντων φύσιν ἐμπλέξανθ’,\nὃν περὶ μὲν φῶς, περὶ δ’ ὀρφναία\nνὺξ αἰολόχρως ἄκριτός τ’ ἄστρων\nὄχλος ἐνδελεχῶς ἀμφιχορεύει.\nἐνταῦθα γὰρ τὸν μὲν αὐτοφυῆ τὸν δημιουργὸν νοῦν εἴρηκεν, τὰ δ’ ἑξῆς ἐπὶ τοῦ κόσμου τάσσεται, ἐν ὧι καὶ αἱ ἐναντιότητες φωτός τε καὶ σκότους.\n20.[10 B., 595 N.]PLUT. de amic. mult. 7 p. 96 c ἔνιοι τῶν φίλων οὐδὲν ἀπολαύσαντες εὐτυχούντων συναπόλλυνται δυστυχοῦσι. καὶ τοῦτο μάλιστα πάσχουσιν οἱ φιλόσοφοι καὶ χαρίεντες, ὡς Θησεὺς τῶι Πειρίθωι κολαζομένωι καὶ δεδεμένωι\nαἰδοῦς ἀχαλκεύτοισιν ἔζευκται πέδαις.\n21.[13 B., 598 N.]STOB.. II 8, 4 Εὐριπίδου Πειρίθωι·\nὁ πρῶτος εἰπὼν οὐκ ἀγυμνάστωι φρενί\nἔρριψεν, ὅστις τόνδ’ ἐκαίνισεν λόγον,\nὡς τοῖσιν εὖ φρονοῦσι συμμαχεῖ τύχη.\n22.[12 B., 597 N.]— III 37, 15 Περίθου·\nτρόπος δὲ χρηστὸς ἀσφαλέστερος νόμου·\nτὸν μὲν γὰρ οὐδεὶς ἂν διατρέψαι ποτέ\nῥήτωρ δύναιτο, τὸν δ’ ἄνω τε καὶ κάτω\nλόγοις ταράσσων πολλάκις λυμαίνεται.\n23.[14 B., 596 N.]— IV 53, 3 Εὐριπίδου Πειρίθωι·\nοὐκ οὖν τὸ μὴ ζῆν κρεῖσσόν ἐστ’ ἢ ζῆν κακῶς:\n24.Aus dem Peirithoos stammen nach Welcker Eur. fr. inc. 865 φήμη τὸν ἐσθλὸν κἀν μυχοῖς δείκνυσι γῆς, 936 οὔκ· ἀλλ’ ἔτ’ ἔμπνουν Ἀίδης μ’ ἐδέξατο, nach Wilamowitz 964 [s. oben I 382, 30] und PHOT. A. S. 91, 18 ἀμήτορος: Εὐριπίδης· Ἄφιδνε Γαίας υἱὲ τῆς ἀμήτορος.\nΣΙΣΥΦΟΣ ΣΑΤΥΡΙΚΟΣ.25.[9 B., 1 p. 770 N.]SEXT. IX 54 καὶ Κ. δὲ εἷς τῶν ἐν Ἀθήναις τυραννησάντων δοκεῖ ἐκ τοῦ τάγματος τῶν ἀθέων ὑπάρχειν φάμενος, ὅτι οἱ παλαιοὶ νομοθέται ἐπίσκοπόν τινα τῶν ἀνθρωπίνων κατορθωμάτων καὶ ἁμαρτημάτων 620 ἔπλασαν τὸν θεὸν ὑπὲρ τοῦ μηδένα λάθραι τὸν πλησίον ἀδικεῖν, εὐλαβούμενον τὴν ὑπὸ τῶν θεῶν τιμωρίαν. ἔχει δὲ παρ’ αὐτῶι τὸ ῥητὸν οὕτως· ἦν . . . γένος. AET. I 7, 2 (D. 298) καὶ Εὐριπίδης δὲ ὁ τραγωιδοποιὸς ἀποκαλύψασθαι μὲν οὐκ ἠθέλησε δεδοικὼς τὸν Ἄρειον πάγον, ἐνέφηνε δὲ τοῦτον τὸν τρόπον· τὸν γὰρ Σίσυφον εἰσήγαγε προστάτην ταύτης τῆς δόξης καὶ συνηγόρησεν αὐτοῦ ταύτηι τῆι γνώμηι· ‛ἦν γὰρ χρόνος, φησίν, ὅτ’ . . . ὑπηρέτης [1. 2]. ἔπειτά φησι τὴν ἀνομίαν λυθῆναι νόμων εἰσαγωγῆι· ἐπεὶ γὰρ ὁ νόμος τὰ φανερὰ τῶν ἀδικημάτων εἴργειν ἠδύνατο, κρύφα δὲ ἠδίκουν πολλοί, τότε τις σοφὸς ἀνὴρ ἐπέστησεν, ὡς 10 δεῖ ψευδεῖ λόγωι τυφλῶσαι τὴν ἀλήθειαν καὶ πεῖσαι τοὺς ἀνθρώπους, ὡς ἔστι . . . βίωι, ὃς ταῦτ’ ἀκούει καὶ βλέπει φρονεῖ τ’ ἄγαν’ [17. 18]. I 6, 7 (D. 294) ὅθεν καὶ Εὐριπίδης φησί· τό τ’ ἀστερωπὸν οὐρανοῦ σέλας χρόνου . . . σοφοῦ [33. 34].\nἦν χρόνος, ὅτ’ ἦν ἄτακτος ἀνθρώπων βίος\nκαὶ θηριώδης ἰσχύος θ’ ὑπηρέτης,\nὅτ’ οὐδὲν ἆθλον οὔτε τοῖς ἐσθλοῖσιν ἦν\nοὔτ’ αὖ κόλασμα τοῖς κακοῖς ἐγίγνετο.\nκἄπειτά μοι δοκοῦσιν ἄνθρωποι νόμους\nθέσθαι κολαστάς, ἵνα δίκη τύραννος ἦι\n〈ὁμῶς ἁπάντων〉 τήν θ’ ὕβριν δούλην ἔχηι·\nἐζημιοῦτο δ’ εἴ τις ἐξαμαρτάνοι.\nἔπειτ’ ἐπειδὴ τἀμφανῆ μὲν οἱ νόμοι\nἀπεῖργον αὐτοὺς ἔργα μὴ πράσσειν βίαι,\nλάθραι δ’ ἔπρασσον, τηνικαῦτά μοι δοκεῖ\n〈πρῶτον〉 πυκνός τις καὶ σοφὸς γνώμην ἀνήρ [γνῶναι]\n〈θεῶν〉 δέος θνητοῖσιν ἐξευρεῖν, ὅπως\nεἴη τι δεῖμα τοῖς κακοῖσι, κἂν λάθραι\nπράσσωσιν ἢ λέγωσιν ἢ φρονῶσί 〈τι〉.\nἐντεῦθεν οὖν τὸ θεῖον εἰσηγήσατο,\nὡς ἔστι δαίμων ἀφθίτωι θάλλων βίωι,\nνόωι τ’ ἀκούων καὶ βλέπων, φρονῶν τ’ ἄγαν\nπροσέχων τε ταῦτα, καὶ φύσιν θείαν φορῶν,\n\nὃς πᾶν τὸ λεχθὲν ἐν βροτοῖς ἀκούσεται,\n〈τὸ〉 δρώμενον δὲ πᾶν ἰδεῖν δυνήσεται.\nἐὰν δὲ σὺν σιγῆι τι βουλεύηις κακόν,\nτοῦτ’ οὐχὶ λήσει τοὺς θεούς· τὸ γὰρ φρονοῦν\n〈ἄγαν〉 ἔνεστι. τούσδε τοὺς λόγους λέγων\nδιδαγμάτων ἥδιστον εἰσηγήσατο\nψευδεῖ καλύψας τὴν ἀλήθειαν λόγωι.\nναίειν δ’ ἔφασκε τοὺς θεοὺς ἐνταῦθ’, ἵνα\nμάλιστ’ ἂν ἐξέπληξεν ἀνθρώπους λέγων,\nὅθεν περ ἔγνω τοὺς φόβους ὄντας βροτοῖς\nκαὶ τὰς ὀνήσεις τῶι ταλαιπώρωι βίωι,\nἐκ τῆς ὕπερθε περιφορᾶς, ἵν’ ἀστραπάς\nκατεῖδεν οὔσας, δεινὰ δὲ κτυπήματα\nβροντῆς, τό τ’ ἀστερωπὸν οὐρανοῦ δέμας,\nΧρόνου καλὸν ποίκιλμα τέκτονος σοφοῦ,\nὅθεν τε λαμπρὸς ἀστέρος στείχει μύδρος,\nὅ θ’ ὑγρὸς εἰς γῆν ὄμβρος ἐκπορεύεται.\nτοίους δὲ περιέσεισεν ἀνθρώποις φόβους,\nδι’ οὓς καλῶς τε τῶι λόγωι κατώικισεν\nτὸν δαίμον(α) οὗ〈τος〉 κἀν πρέποντι χωρίωι,\nτὴν ἀνομίαν τε τοῖς νόμοις κατέσβεσεν.\nκαὶ ὀλίγα προσδιελθὼν ἐπιφέρει\nοὕτω δὲ πρῶτον οἴομαι πεῖσαί τινα\nθνητοὺς νομίζειν δαιμόνων εἶναι γένος.\n26.[22 B, 2 N.]STOB. I 8, 11:\nμετὰ τὴν σκιὰν τάχιστα γηράσκει χρόνος.\n27.[20 B., 3 N.]STOB. III 14, 2 Κριτίου.\nὅστις δὲ τοῖς φίλοισι πάντα πρὸς χάριν\nπράσσων ὁμιλεῖ, τὴν παραυτίχ’ ἡδονήν\nἔχθραν καθίστησ’ εἰς τὸν ὕστερον χρόνον.\n28.[19 B., 4 N.] — — 23, 1 Κ—ου.\nδεινὸν δ’ ὅταν τις μὴ φρονῶν δοκῆι φρονεῖν.\n29.[21 B., 5 N.]— IV 33, 10 Κ—ου.\nσοφῆς δὲ πενίας σκαιότητα πλουσίαν\nκρεῖσσον σύνοικόν ἐστιν ἐν δόμοις ἔχειν;\nVgl. B 94 Anm.\n〈ΠΟΛΙΤΕΙΑ ΑΘΗΝΑΙΩΝ〉.30. Hierher gehören vermutlich B 53-73.\nΠΟΛΙΤΕΙΑ ΘΕΤΤΑΛΩΝ.31.[30 Bach, 7 Müller FHG. II 69]ATHEN. exc. XIV 663 Aὁμολογοῦνται δ’ οἱ Θετταλοὶ πολυτελέστατοι τῶν Ἑλλήνων γεγενῆσθαι περί τε τὰς ἐσθῆτας καὶ τὴν δίαιταν· ὅπερ αὐτοῖς αἴτιον ἐγένετο καὶ τοῦ κατὰ τῆς Ἑλλάδος ἐπαγαγεῖν τοὺς Πέρσας, ἐζηλωκόσι τὴν τούτων τρυφὴν καὶ πολυτέλειαν. ἱστορεῖ δὲ περὶ τῆς πολυτελείας αὐτῶν καὶ Κ. ἐν τῆι Πολιτείαι αὐτῶν.\nΠΟΛΙΤΕΙΑ ΛΑΚΕΔΑΙΜΟΝΙΩΝ.32.[23 Bach, 1 Müller FHG. II 68]CLEM. Str. VI 9 II 438, 12 St. πάλιν Εὐριπίδου ποιήσαντος ἐκ γὰρ πατρὸς καὶ μητρὸς ἐκπονουμένων σκληρὰς διαίτας οἱ γόνοι βελτίονες [fr. 525, 4. 5], Κ. γράφει· ἄρχομαι δέ τοι ἀπὸ γενετῆς ἀνθρώπου· πῶς ἂν βέλτιστος τὸ σῶμα γένοιτο καὶ ἰσχυρότατος; εἰ ὁ φυτεύων γυμνάζοιτο καὶ ἐσθίοι ἐρρωμένως καὶ ταλαιπωροίη τὸ σῶμα, καὶ ἡ μήτηρ τοῦ παιδίου τοῦ μέλλοντος ἔσεσθαι ἰσχύοι τὸ σῶμα καὶ γυμνάζοιτο.\n33.[24 B., 2 M.]ATHEN. XI 463 E τρόποι εἰσὶ πόσεων κατὰ πόλεις ἴδιοι, ὡς Κ. παρίστησιν ἐν τῆι Λακεδαιμονίων Πολιτείαι διὰ τούτων· ὁ μὲν Χῖος καὶ Θάσιος ἐκ μεγάλων κυλίκων ἐπὶ δεξιά, ὁ δ’ Ἀττικὸς ἐκ μικρῶν ἐπὶ δεξιά, ὁ δὲ Θετταλικὸς ἐκπώματα προπίνει ὅτωι ἂν βούλωνται μεγάλα. Λακεδαιμόνιοι δὲ τὴν παρ’ αὑτῶι ἕκαστος πίνει, ὁ δὲ παῖς ὁ οἰνοχόος 〈ἐπιχεῖ〉 ὅσον ἂν ἀποπίηι.\n34.[25 B., 3 M.] — —483 B Κ. δ’ ἐν Λακεδαιμονίων πολιτείαι γράφει οὕτως· χωρὶς δὲ τούτων τὰ σμικρότατα ἐς τὴν δίαιταν, ὑποδήματα ἄριστα Λακωνικὰ 〈καὶ〉 ἱμάτια φορεῖν ἥδιστα καὶ χρησιμώτατα· κώθων Λακωνικὸς ἔκπωμα ἐπιτηδειότατον εἰς στρατείαν καὶ εὐφορώτατον ἐν γυλιῶι· οὗ δὲ ἕνεκα στρατιωτικόν, 〈δηλώσω· στρατιώτηι〉 πολλάκις ἀνάγκη ὕδωρ πίνειν οὐ καθαρόν. πρῶτον μὲν οὖν τὸ μὴ λίαν κατάδηλον εἶναι τὸ πόμα· εἶτα ἄμβωνας ὁ κώθων ἔχων ὑπολείπει τὸ οὐ καθαρὸν ἐν αὑτῶι. PLUT. Lyc. 9 [26 B.] διὸ καὶ τὰ πρόχειρα τῶν σκευῶν καὶ ἀναγκαῖα ταῦτα, κλιντῆρες καὶ δίφροι καὶ τράπεζαι, βέλτιστα παρ’ αὐτοῖς ἐδημιουργεῖτο, καὶ κώθων ὁ Λακωνικὸς εὐδοκίμει μάλιστα πρὸς τὰς στρατείας, ὥς φησι Κ.· τὰ γὰρ ἀναγκαίως πινόμενα τῶν ὑδάτων καὶ δυσωποῦντα τὴν ὄψιν ἀπεκρύπτετο τῆι χρόαι, καὶ τοῦ θολεροῦ προσκόπτοντος ἐντὸς καὶ προσισχομένου τοῖς ἄμβωσι καθαρώτερον ἐπλησίαζε τῶι στόματι τὸ πινόμενον. POLL. VI 97 κώθων Λακωνικόν [näml. ἔκπωμα]· τοῦ δὲ κώθωνος αἱ ἑκατέρωθεν πλευραὶ ὥσπερ καὶ τῆς χύτρας ἄμβωνες καλοῦνται. S. PHOT. κώθων.\n35.[28 B., 5M.]ATHEN. XI 486 E Κ. τε ἐν τῆι Λακεδαιμονίων Πολιτείαι· ‛κλίνη Μιλησιουργὴς καὶ δίφρος Μιλησιουργής, κλίνη Χιουργὴς καὶ τράπεζα Ῥηνειοεργής. HARPOCR. Λυκιουργεῖς (nach einem Didymoszitat)· ἀγνοεῖν δὲ ἔοικεν ὁ γραμματικὸς ὅτι τὸν τοιοῦτον σχηματισμὸν ἀπὸ κυρίων ὀνομάτων οὐκ ἄν τις εὕροι γινόμενον, μᾶλλον δὲ ἀπὸ πόλεων καὶ ἐθνῶν· κλίνη Μιλησιουργής Κ. φησὶν ἐν τῆι Λακεδαιμονίων πολιτείαι.\n36.[29 B., 6 M.]EUSTATH. zu θ 376 p. 1601, 25 [aus Sueton Περὶ παιδιῶν?] καὶ ἦν ἔθος παλαιὸν οὕτω παίζειν καὶ ἐπεχωρίαζε, φασί, Λακεδαιμονίοις ἀγὼν τὰ σφαιρομαχία . . . σημείωσαι δὲ καὶ ὅτι ὀρχήσεως εἶδος ἦν καὶ ἡ τοιαύτη διὰ σφαίρας παιδιά, ὡς δηλοῖ καὶ ὁ οὕτω γράψας· θερμαϋστρὶς ὄρχησις διὰ ποδῶν σύντονος. φησὶ γοῦν Κ. οὕτω· ἀναπηδήσαντες εἰς ὕψος πρὸ τοῦ κατενεχθῆναι ἐπὶ γῆν παραλλαγὰς πολλὰς τοῖς ποσὶν ἐποίουν, ὃ δὴ θερμαϋστρίζειν ἔλεγον. Vgl. ATHEN. XIV 629D.\n37.[0]LIBAN. or. 25, 63 (II 567 Förster) οἱ Λακεδαιμόνιοι οἱ κατὰ τῶν εἱλώτων ἐξουσίαν σφίσιν αὐτοῖς ἀνοίγοντες φόνου, καὶ περὶ ὧν Κ. φησίν, ὡς μάλιστα δοῦλοί τε ἐν Λακεδαίμονι καὶ ἐλεύθεροι. τί δ’ ἄλλο γε ἢ ὅπερ αὐτὸς ὁ Κ. φησίν, ὡς ἀπιστίας εἵνεκα τῆς πρὸς τοὺς εἵλωτας τούτους ἐξαιρεῖ μὲν Σπαρτιάτης οἴκοι τῆς ἀσπίδος τὸν πόρπακα. τοῦτο δὲ οὐκ ἔχων ἐπὶ τῆς στρατείας ποιεῖν διὰ τὸ δεῖν πολλάκις ὀξύτητος, τὸ δόρυ ἔχων ἀεὶ περιέρχεται, ὡς κρείττων γε ταύτηι τοῦ εἵλωτος ἐσόμενος, ἢν ἀπὸ μόνης νεωτερίζηι τῆς ἀσπίδος. μεμηχάνηνται δὴ καὶ κλεῖδας, ἃς οἴονται τῆς παρ’ ἐκείνων ἐπιβουλῆς ἰσχυροτέρας εἶναι. (64) ταυτὶ δ’ ἂν εἴη συνοικούντων τε φόβωι καὶ μηδ’ ἀναπνεῖν ἐωμένων ὑπὸ τῶν ἐν ταῖς ἐλπίσι δεινῶν. οὓς οὖν ἀριστοποιουμένους καὶ καθεύδοντας καὶ ἐπ’ ἄλλο τι βαδίζοντας τὸ δεῖμα τῶν οἰκετῶν ὁπλίζει, πῶς ἂν οὗτοί γε, ὦ παῖ Καλλαίσχρου, καθαρᾶς ἀπολαύσειαν τῆς ἐλευθερίας; οἷς ἐπέθεντο μὲν μετὰ τοῦ Ποσειδῶνος οἱ δοῦλοι, δεῖγμα δὲ ἐξενηνόχεσαν, ὡς ἐν ὁμοίοις καιροῖς ὅμοια δράσουσιν. ὥσπερ οὖν οἱ βασιλεῖς αὐτοῖς οὐ μάλα ἦσαν ἐλεύθεροι τοῖς ἐφόροις δεδομένου δῆσαί τε βασιλέα καὶ κτεῖναι, οὕτω σύμπαντες οἱ Σπαρτιᾶται τὴν ἐλευθερίαν ἀφήιρηντο συζῶντες ἔχθει τῶι παρὰ τῶν οἰκετῶν. Vgl. ferner B 60 (S. 328, 17 Anm.).\n38.[B. p. 89]POLL. VII 59 τὰς δὲ ἀναξυρίδας καὶ σκέλεας καλοῦσιν· τὸ μὲν ὄνομα καὶ παρὰ Κριτίαι ἔστιν ἐν ταῖς Πολιτείαις.\nΑΦΟΡΙΣΜΩΝ Ᾱ Β̄ . . . 39.[39 B.]GAL. comment. in Hippocr. de offic. I 1 (ἃ καὶ τῆι ὄψει καὶ τῆι ἁφῆι καὶ τῆι ἀκοῆι καὶ τῆι ῥινὶ καὶ τῆι γλώσσηι καὶ τῆι γνώμηι ἔστιν αἰσθέσθαι) XVIII B 654 Kühn. ἔστι δὲ ἡ τοιαύτη τῆς αἰσθήσεως ἐξήγησις τοῦ σημαινομένου [näml. τοῦ αἰσθέσθαι] Στωική. διὸ καὶ 〈ὁ〉 τοῦ Κυΐντου μαθητὴς Αἰφικιανὸς αὐτὴν προσήκατο τὴν Στωικὴν ἀσπαζόμενος φιλοσοφίαν . . . 655, 7 συγκεχρῆσθαι γάρ φησι τῆι τοῦ αἰσθέσθαι φωνῆι τὸν Ἱπποκράτην κατὰ τῆς γνώμης . . . 656, 2 μέμνηται δὲ καὶ περὶ τοῦ τῆς γνώμης ὀνόματος εἰπὼν ὡς ἐπὶ τῶν παλαιῶν ἐν ἴσωι τῶι νοῦ ἢ διανοίας, εἰ μὴ καὶ ἐννοήσεως, ἐλέγετο. πολλῶν οὖν ὄντων εἰς τοῦτο μαρτυρίων ὀλίγα παραθήσομαι. Κ. μὲν ἐν τῶι πρώτωι Ἀφορισμῶι τάδε γράφει· μήτε ἃ τῶι ἄλλωι σώματι αἰσθάνεται μηδὲ ἃ τῆι γνώμηι γιγνώσκει. καὶ πάλιν· γιγνώσκουσιν οἱ ἄνθρωποι εἰθισμένοι ὑγιαίνειν τῆι γνώμηι.\nΟΜΙΛΙΩΝ Ᾱ Β̄.40.[40 B.]GAL. a. O. [nach γνώμηι Ζ. 21] καὶ ἐν Ὁμιλιῶν προτέρωι· εἰ δ’ αὐτὸς ἀσκήσειας, ὅπως γνώμηι ἔσηι ἱκανός, ἥκιστα ἂν οὕτως ὑπ’ αὐτῶν ἂν ἀδικηθείης καὶ πολλάκις ἐν τῶι αὐτῶι· καὶ ἐν τῶι δευτέρωι δὲ τῶν Ὁμιλιῶν ἀντιδιαιρῶν ταῖς αἰσθήσεσι τὴν γνώμην πολλάκις εἴρηκον ὤσπερ καὶ ὁ Ἀντιφῶν κτλ. [80 B 1].\n41.[0]HEROD. π. μον. λέξ. p. 40, 14 τὸ δὲ παρὰ Κριτίαι ἐν ταῖς Ὁμιλίαις ὀρσότης ἀντὶ τοῦ ὁρμή παράσημον.\nΠΕΡΙ ΦΥΣΕΩΣ ΕΡΩΤΟΣ Η ΑΡΕΤΩΝ.42.[37 B.]GAL. lex. Hippocr. XIX94K. (zu Epid. III 17, 11 [m 134L.] γυνὴ Δυσήνιος) δυσανίης: Κ. ἐν τῶι Περὶ φύσεως ἔρωτος ἢ ἀρετῶν οὕτως ἐξηγεῖται τοὔνομα· δυσάνιος δέ ἐστιν, ὅστις ἐπὶ τοῖς σμικροῖς ἀνιᾶται, καὶ ἐπὶ τοῖς μεγάλοις μᾶλλον ἢ οἱ ἄλλοι ἄνθρωποι ἢ πλείω χρόνον. Vgl. B 48.\nΔΗΜΗΓΟΡΙΚΑ ΠΡΟΟΙΜΙΑ.43.HERMOG. d. id. II 415, 27 Sp. oben S. 612, 19.\n44.[35 B., 12 M.]AEL. V. H. X 13 αἰτιᾶται Κ. Ἀρχίλοχον, ὅτι κάκιστα ἑαυτὸν εἶπεν. ‛εἰ γὰρ μή, φησίν, ἐκεῖνος τοιαύτην δόξαν ὑπὲρ ἑαυτοῦ εἰς τοὺς Ἕλληνας ἐξήνεγκεν, οὐκ ἂν ἐπυθόμεθα ἡμεῖς οὔτε ὅτι Ἐνιποῦς υἱὸς ἦν τῆς δούλης οὔθ’ ὅτι καταλιπὼν Πάρον διὰ πενίαν καὶ ἀπορίαν ἦλθεν εἰς Θάσον οὔθ’ ὅτι ἐλθὼν τοῖς ἐνταῦθα ἐχθρὸς ἐγένετο οὐδὲ μὴν ὅτι ὁμοίως τοὺς φίλους καὶ τοὺς ἐχθροὺς κακῶς ἔλεγε. πρὸς δὲ τούτοις, ἦ δ’ ὅς, οὔτε ὅτι μοιχὸς ἦν, ἤιδειμεν ἄν, εἴ μὴ παρ’ αὐτοῦ μαθόντες, οὔτε ὅτι λάγνος καὶ ὑβριστής, καὶ τὸ ἔτι τούτων αἴσχιστον, ὅτι τὴν ἀσπίδα ἀπέβαλεν. οὐκ ἀγαθὸς ἄρα ἦν ὁ Ἀρχίλοχος μάρτυς ἑαυτῶι τοιοῦτον κλέος ἀπολιπὼν καὶ τοιαύτην ἑαυτῶι φήμηνʹ. ταῦτα οὐκ ἐγὼ Ἀρχίλοχον αἰτιῶμαι, ἀλλὰ Κ.\n45.[31 B., 8 M.]— — X 17 λέγει Κ. Θεμιστοκλέα τὸν Νεοκλέους πρὶν ἢ ἄρξασθαι πολιτεύεσθαι τρία τάλαντα ἔχειν τὴν οὐσίαν τὴν πατρώιαν· ἐπεὶ δὲ τῶν κοινῶν προέστη, εἶτα ἔφυγε καὶ ἐδημεύθη αὐτοῦ ἡ οὐσία, κατεφωράθη ἑκατὸν ταλάντων πλείω οὐσίαν ἔχων. ὁμοίως δὲ καὶ Κλέωνα πρὸ τοῦ παρελθεῖν ἐπὶ τὰ κοινὰ μηδὲν τῶν οἰκείων ἐλεύθερον εἶναι, μετὰ δὲ πεντήκοντα ταλάντων τὸν οἶκον ἀπέλιπεν.\n46.[0]ARISTID. ars rhet. II 2, 7 [über Xenoph. Symp. Anf. ἀλλ’ ἔμοι γε δοκεῖ] εἰ δὲ ἀπὸ ὀνόματος ἤρξατο αὐτῶι 〈ὁ〉 λόγος ἀποφαντικοῦ οἷον δοκεῖ δ’ ἔμοι γε, σκληρότερος ἂν ἐγένετο ὁ λόγος καὶ μᾶλλον Κριτίου ἔδοξεν ἂν εἶναι ἤ τινος τῶν τοιούτων.\n47.[0]— 3, 15 [über Xen. Symp. 1, 4 μᾶλλον τοῖσδε ὡς εἰ στρατηγοῖς καὶ ἱππάρχοις καὶ σπουδάρχαις] εἰ δὲ σὺ τὸ ἐναντίον συλλαβὼν ἔλεγες ὡσεὶ ὅσοι μὲν τοὺς τοιούτους ἐγλέγονται, οὓς ἂν ὁρῶσιν ἀρχαῖς τε καὶ τιμαῖς καὶ τοιαύταις δυνάμεσι πλέον τι τῶν ἄλλων ὑπεραίροντας, οὔ μοι δοκοῦσιν ὀρθῶς ποιεῖν, Κριτίου μᾶλλον ὁ τοιοῦτος τρόπος ἔδοξεν 〈ἂν〉 εἶναι ἤ τινος τῶν ἀρχαίων σοφιστῶν.\n48.[38 B.]DIO CHRYSOST. 21, 3 [II 267 Arn.] ἢ οὐκ οἶσθα Κριτίαν τὸν τῶν τριάκοντα, ὅτι κάλλιστον ἔφη εἶδος ἐν τοῖς ἄρρεσι τὸ θῆλυ, ἐν δ’ αὖ ταῖς θηλείαις τοὐναντίον; οὐκοῦν δικαίως Ἀθηναῖοι νομοθέτην [αὐτὸν εἵλοντο ἐπί γε τῶι μεταγράψαι τοὺς παλαιοὺς νόμους, ὃς οὐδένα αὐτῶν ἔλιπεν.\n49.[0]PSEUDODIONYS. ars. rhet. [3. Jahrh. n. Chr.] 6 p. 25, 10 Usen. ἀνθρώπωι γὰρ γενομένωι κατὰ τὸν τοῦ Καλλαίσχρου τὸν τῶν τριάκοντα βέβαιον μὲν οὐδέν, εἰ μὴ τό τε καταθανεῖν γενομένωι καὶ ζῶντι μὴ οἷόν τε ἐκτὸς ἄτης βαίνειν.\n50.[34 B., 11 M.]PHILOSTR. V. Soph. pr. p. 1, 9 K. οἶδα γὰρ δὴ καὶ Κριτίαν τὸν σοφιστὴν οὐκ ἐκ πατέρων, ἀλλὰ Ὁμήρου δὴ μόνου σὺν τῶι πατρὶ ἐπιμνησθέντα, ἐπειδὴ θαῦμα δηλώσειν, ἔμελλε πατέρα Ὁμήρωι ποταμὸν εἶναι.\n51.[43 B.]PLANUD. in Hermog. Rhet. v 484 Walz οἷον τῶι ἀγῶνι τῶν Πυθίων· τοῦτο κοινὸν καὶ εὐτελές, ἀλλὰ Κ. ἀναστρέψας εἶπε· τῶι τῶν Πυθίων ἀγῶνι.\n52.[32 B., 9 M.]PLUT. Cim. 16 Ἐφιάλτου δὲ κωλύοντος καὶ  διαμαρτυρομένου μὴ βοηθεῖν μηδ’ ἀνιστάναι πόλιν ἀντίπαλον ἐπὶ τὰς Ἀθήνας, ἀλλ’ ἐᾶν κεῖσθαι καὶ πατηθῆναι τὸ φρόνημα τῆς Σπάρτης, Κίμωνά φησι Κ. τὴν τῆς πατρίδος αὔξησιν ἐν ὑστέρωι θέμενον τοῦ Λακεδαιμονίων συμφέροντος ἀναπείσαντα τὸν δῆμον ἐξελθεῖν βοηθοῦντα μετὰ πολλῶν ὁπλιτῶν.\n53.[44 B.]POLL. II 58 διοπτεύειν Κ. καὶ Ἀντιφῶν [80 B 6].\n54.[45 B.]— —122 παρὰ δὲ Κ—ίαι καὶ λογεὺς ὁ ῥήτωρ.\n55.[46 B., 8 Nauck.] — — 148 ταχύχειρ ὡς Κ.\n56.[47 B.] — III 116 καὶ ὡς Κ. ῥυπαρία.\n57.[48 B.] — IV 64 Κ—ίαι τὰς πρὸς κιθάραν ὠιδὰς προσωιδίας ἀρέσκει καλεῖν.\n58.[49 B.] — — 165 παρὰ Κ—ίαι διδραχμιαῖοι.\n59.[27 B.] — VI 31 ἐπικωθωνίζεσθαι δὲ τὸ περαιτέρω πίνειν Κ. λέγει.\n60.[50 B.] —  — 38 Κ. δὲ καὶ ὀψωνίας καὶ ὀψωνεῖν ἔφη, τὸ δὲ ὀψωνεῖν καὶ ὀψονομεῖν ὠνόμασεν.\n61.[51 B., 9 N.] — — 152. 153 οἱ μὲν γὰρ ψευδομάρτυρες εἴρηνται παρὰ Κ—ίαι καὶ ὁ ψευδομάρτυς οὐκ οἶδ’ ὅπου· καὶ τὸ 20 ψευδομαρτυρεῖν ὁ αὐτός που λέγει.\n62.[52 B.] — — 194 διασκεδάννυσθαι . . . ἢ διαπεφορῆσθαι, ὡς Κ.\n63.[53 B.] —  — 195 καὶ τὸ αὑτῶν μέρος, ὅσον ἐστὶν ἐπ’ αὐτοῖς, τὸ κατ’ αὐτούς, τὸ ἐπ’ αὐτοὺς ἧκον, τὸ ἐπ’ αὐτοῖς. Κ. δέ πού φησιν· ἐπὶ τό γε [ἐπὶ τὸ] χρηστοὺς εἶναι.\n64.[54 B.] — VII 78 οἱ δὲ τὰς ἐσθῆτας πιπράσκοντες ἱματιοπῶλαι Κ—ίου τῶι ὀνόματι χρησαμένου.\n65.[55 B., 7 N.] — — 91 [Vgl. II 196] ἃ δὲ ποδεῖα Κ. καλεῖ, εἴτε πίλους αὐτὰ οἰητέον εἴτε περιειλήματα ποδῶν, ταῦτα πέλλυτρα καλεῖ ἐν Φρυξὶν Αἰσχύλος [fr. 259 N.].\n66.[56 B.] — — 108 δακτυλιογλύφοι· τὸ ὄνομα παρὰ Κ—ίαι.\n67.[57 B.] — — 154 χορδοπώλης, ὡς Κ. λέγει.\n68.[58 B.] —  —  177 μυρεψός. Κ. γὰρ οὕτως ὠνόμασεν.\n69.[59 B.] — — 179 κεκρυφαλοπλόκος, ὡς Κ. ἔφη.\n70.[60. 61 B.] —  — 196. 197 τὰ δ’ ἐφεξῆς τὰ μὲν πλεῖστα Κ. λέγει, πολλοὶ δὲ καὶ τῶν μᾶλλον αὐτοῦ κεκριμένων τὴν εὐφωνίαν· χαλκοπῶλαι, σιδηροπῶλαι, λαχανοπῶλαι, . . . τυροπῶλαι, . . . συρμαιοπῶλαι, στυππειοπῶλαι, ἐριοπῶλαι, λιβανωτοπῶλαι, . . . ῥιζοπῶλαι, σιλφιοπῶλαι, καυλοπῶλαι, σκευοπῶλαι, σπερμολόγοι, σπερματοπῶλαι, χυτροπῶλαι, . . . φαρμακοπῶλαι, . . . βελονοπῶλαι, . . . πινακοπῶλαι . . . τούτους δ’ ὀρνιθοκαπήλους Κ. καλεῖ κτλ.\n71.[62 B.] — VIII 25 Κ. δὲ ἀποδικάσαι ἔφη τὴν δίκην τὸ ἀπολῦσαι ἢ νικῶσαν ἀποφῆναι, ὡς ἂν ἡμεῖς ἀποψηφίσασθαι. ὁ δ’ αὐτὸς καὶ διαδικάζειν τὸ δι’ ὅλου τοῦ ἔτους δικάζειν.\n72.[63 B.] — — IX 17 ἀστυνόμος καὶ παρὰ Κ—ίαι ὁ ἀστύτριψ.\n73.[64 B., 6 N.] —  — 161 καὶ ἡ παρ’ Εὐριπίδηι [fr. 1100] εὐπαιδευσία καὶ ἡ παρὰ Κ—ίαι εὐξυνεσία.\n74. Die Sprüche in Ryssel’s graeco-syr. Sammlung [Rhein. Mus. 51, 531 ff.] n. 4. 11. 15 sind in der Form des Namens unsicher und haben im Inhalte nichts mit dem Sophistem zu tun.\n75.PLAT. Rep. II 367 E οὐ κακῶς εἰς ὑμὰς, ὦ παῖδες ἐκείνου τοῦ ἀνδρός, τὴν ἀρχὴν τῶν ἐλεγείων ἐποίησεν ὁ Γλαύκωνος ἐραστής, εὐδοκιμήσαντας περὶ τὴν Μεγαροῖ μάχην, εἰπών· παῖδες Ἀρίστωνος κλεινοῦ θεῖον γένος ἀνδρός.\n"};
