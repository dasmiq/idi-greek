var sequence = {"name":"Nicomachus of Gerasa. Harmonicum enchiridion","data":"Νικομάχου Γερασηνοῦ Πυθαγορείου ἁρμονικοῦ\nἐγχειριδίου κεφάλαια.α. Ὅτι τὸ βιβλίον ἐγχειρίδιόν ἐστιν ὑπόμνημα τῆς ἁρμονικῆς\nστοιχειώσειος.\nβ. Περὶ τῶν δύο τῆς φωνῆς εἰδῶν, τοῦ τε διαστηματικοῦ καὶ\nτοῦ συνεχοῦς, καὶ περὶ τόπων αὐτῶν.\nΥ. Ὅτι ἡ πρώτη ἐν αἰσθητοῖς μουσικὴ περὶ τοὺς πλάνητας θεωρεῖται,\nκατὰ μίμησιν δὲ ἐκείνης ἡ παρʼ ἡμῖν.\nδ. Ὅτι κατὰ ἀριθμὸν οἰκονομεῖται τὰ ἐν τοῖς φθόγγοις .(p.2 Meib.)\nε. Ὅτι τῇ ἑπταχόρδῳ λύρᾳ τὴν ὀγδόην Πυθαγόρας προσθεὶς\nτὴν διὰ πασῶν συνεστήσατο ἁρμονίαν.\nϚ. Πῶς οἱ ἀριθμητικοὶ τῶν φθόγγων λόγοι εὑρέθησαν.\nζ Περὶ τῆς κατὰ τὸ διάτονον γένος διαιρέσεως τοῦ διὰ πασῶν.\nη Ἐξήγησις τῶν ἐν Τ μαίῳ ἁρμονικῶς εἰρημένωον.\nθ. Μαρτυρία τῶν εἰρημένων ἀπὸ τοῦ Φιλολάου.\nι. Περὶ τῆς διὰ τῶν ἀριθμητικῶν λόγων ἁρμόσεως τῶν\nφθόγγων.\nια. Περὶ τοῦ δὶς διὰ πασῶν κατὰ τὸ διάτονον γένος.\nιβ. Περὶ τῆς κατὰ τὰ τρία γένη τῶν φθόγγων προβάσεως καὶ\nδιαιρέσειος.\nΝΙΚΟΜΑΧΟΥ ΠΥΘΑΓΟΡΕΙΟΥ\nΓΕΡΑΣΗΝΟΥἁρμονικὸν ἐγχειρίδιον ὑπαγορευθὲν ἐξ\nὑπογύου κατὰ τὸ παλαιόν.\n1. Ὅτι τὸ βιβλίον ἐγχειρίδιόν ἐστιν ὑπόμνημα τῆς ἁρμονικῆς\nστοιχειώσεος.\nα. Εἰ καὶ πολύχους καθʼ ἑαυτὸν καὶ δυσπερίληπτος\nἑνὶ συμπερανθῆναι ὑπομνήματι ὁ περὶ τῶν ἐν\nτοῖς ἁρμονικοῖς στοιχείοις διαστημάτων τε καὶ σχέσεων\nὑπάρχει λόγος, ἐγώ τε ἄλλως ὑπὸ τῆς ὁδοιπορικῆς\nἀκαταστασίας καὶ συνεπείξεως οὐκ ἀκυμάντῳ τοῦ λόγου\nφροντίδι καὶ διανοίᾳ δυνατός εἰμι τῇ περὶ τούτων\nἐπιβαλέσθαι διδασκαλίᾳ μετὰ τῆς προσηκούσης σαφηνείας\nσχολαίου μάλιστα καὶ ἀπερισπάστου δεομένης\nκαιροῦ τε καὶ συλλογισμοῦ, — πᾶσαν ὅμως ἐπιρρωστέον\nἐστί μοι (p. 3) σπουδὴν σοῦ γε κελευούσης,\nἀρίστη καὶ σεμνοτάτη γυναικῶν, κἂν αὐτὰ ψιλὰ τὰ\n\n\n\nκεφάλαια χωρὶς κατασκευῆς καὶ ποικίλης ἀποδείξεως\nἐκθέσθαι σοι κατʼ ἐπιδρομήν· ἵνα ὑπὸ μίαν ἔχουσα\nαὐτὰ σύνοψιν ἐγχειριδίῳ τε ὡσανεὶ χρωμένη τῇ βραχείᾳ\nταύτῃ ὑποσημειώσει ὑπομιμνήσκῃ ἐξ αὐτῆς τῶν ἐν\nἑκάστῳ κεφαλαίῳ κατὰ πλάτος λεγομένων τε καὶ διδαοκομένων.\nθεῶν δὲ ἐπιτρεπόντων αὐτίκα μάλα\nσχολῆς λαβόμενος καὶ τῆς ὁδοιπορίας ἀνάπαυσιν σχὼν\nσυντάξω τέ σοι μείζονα καὶ ἀκριβεστέραν εἰσαγωγὴν\nπερὶ αὐτῶν τούτων καὶ πλήρει τὸ λεγόμενον συλλογισμῷ\nδιηρθρωμένην καὶ ἐν πλείοσι βιβλίοις, καὶ διὰ\nτῆς πρωτίστης ἀφορμῆς ἀποπέμψω, ἔνθα ἂν διάγειν\nὑμᾶς πυνθανώμεθα. τὴν δὲ ἀρχὴν ἐκεῖθέν ποθεν\nποιήσομαι ῥᾴονος ἕνεκα παρακολουθήσεως, ὅθεν καὶ\nἡνίκα ἐξηγούμην σοι περὶ αὐτῶν τούτων τὴν τῆς διδασκαλίας\nἐποιησάμην ἀρχήν.\n2. Περὶ τῶν δύο τῆς φωνῆς εἰδῶν, τοῦ τε διαστηματικοῦ καὶ\nτοῦ συνεχοῦς, καὶ τῶν τόπων αὐτῶν.β. Τῆς ἀνθρωπίνης φωνῆς οἱ ἀπὸ τοῦ Πυθαγορικοῦ\nδιδασκαλείου δύο ἔφασκον ὡς ἑνὸς γένους εἴδη\nὑπάρχειν· καὶ τὸ μὲν συνεχὲς ἰδίως ὠνόμαζον, τὸ δὲ\nδιαστηματικόν ἀπὸ τῶν ἑκατέρῳ συμβεβηκότων τὰς\nκλήσεις ποιούμενοι. τὸ μὲν γὰρ διαστηματικὸν τὸ\nἔνῳδον καὶ ἐπὶ παντὶ φθόγγῳ ἱστάμενον καὶ δήλην\nποιοῦν τὴν ἐν ἅπασι τοῖς μέρεσι παραλλαγὴν ὑπελάμιβανον\nἀσύγχυτόν τε ὑπάρχον καὶ τοῖς μεγέθεσι τοῖς\n\n\n\nκαθʼ (p. 4) ἕκαστον φθόγγον διηρθρωμένον καὶ διεστὼς,\nὥσπερ κατὰ σωρείαν καὶ οὐ κατʼ ἔγκρασιν τῶν\nτῆς φωνῆς μορίων ἀλλήλοις παρακειμένων, εὐχωρίστων\nτε καὶ εὐδιαγνώστων καὶ παντοίως μὴ συνεφθαρμένων.\nτὸ γὰρ ἔνῳδον τοιοῦτόν ἐστι τὸ πάντας ἐμφαῖνον τοῖς\nἐπιστήμοσι τοὺς φθόγγους, ἡλίκου ἕκαστος μεγέθους\nμετέχει. εἰ γὰρ μὴ οὕτως τις χρῷτο αὐτῷ, οὐκέτι ᾄδειν\nλέγεται ἀλλὰ λέγειν. τὸ δὲ ἕτερον τὸ συνεχὲς, καθʼ ὃ\nὁμιλοῦμεν τε ἀλλήλοις καὶ ἀναγινώσκομεν, οὐδεμίαν\nἔχοντες ἀνάγκην ἐμφανεῖς τὰς τῶν φθόγγων τάσεις\nκαὶ διακεκριμένας ἀπʼ ἀλλήλων ποιεῖσθαι, ἀλλὰ εἴροντες\nτὸν λόγον ἕως τῆς τοῦ φραζομένου τελειώσεως.\nεἰ γάρ τις ἢ διαλεγόμενος ἢ ἀπομνημονεύων τινος ἤ\nἀναγιγνώσκων γε ἔκδηλα μεταξὺ καθʼ ἕκαστον φθόγγον\nποιεῖ τὰ μεγέθη, διιστάνων καὶ μεταβάλλων τὴν\nφωνὴν ἀπʼ ἄλλου εἰς ἄλλον, οὐκέτι λέγειν ὁ τοιοῦτος\nοὐδὲ ἀναγινώσκειν ἀλλὰ μελεάζειν λέγεται. διμεροῦς\nδὴ ὑπαρχούσης τῆς ἀνθρώπου φωνῆς, δύο εἰκότως καὶ\nτόπους, οὓς ἑκατέρα κατέχει διερχομένη, ᾤοντο εἶναι.\nκαὶ τὸν μὲν τῆς συνεχοῦς τόπον ἀόριστον φύσει τῷ\nμεγέθει ὑπάρχειν, ἀφʼ οὗ ἂν ἄρξηται ὁ λαλῶν μέχρις\nἂν παύσηται, τὸ οἰκεῖον πέρας λαμβάνοντα, τουτέστι\nτὸν ἀπὸ τῆς πρώτης λαλιᾶς μέχρις ἐσχάτης σιωπῆς,\nὥστε τὸ πλέον (p. 5) αὐτοῦ ἐφʼ ἡμῖν ὑπάρχειν· τὸν\nδὲ τῆς διαστηματικῆς οὐκέτι ἐφʼ ἡμῖν, ἀλλὰ φυσικὸν,\n\n\n\nὁριζόμενον καὶ αὐτὸν ὑπὸ διαφερόντων ἐνεργημάτων·\nἀρχὴν μὲν γὰρ αὐτοῦ τὸ πρῶτον ἀκουστὸν εἶναι, τέλος\nδὲ τὸ ἔσχατον φωνητόν. ἐκεῖθεν γὰρ ἀρχόμεθα συνιέναι\nκαὶ συνορᾶν τῶν φθόγγων τὰ μεγέθη καὶ τὰς\nπρὸς ἀλλήλους παραλλαγὰς, ὅθεν ἂν πρώτιστα ἡμῖν ἡ\nἀκοὴ ἐνεργεῖν φαίνηται, δυνατοῦ ὄντος ἀμυδροτέρας\nφωνὰς καὶ μήπω ἡμῖν αἰσθητὰς ἐν τῇ φύσει συντελεῖσθαι\nλανθανούσας ἔτι τὴν ἀκοήν. καθʼ ἃ λόγου χάριν\nκἀν τοῖς ζυγικοῖς ἔστι τινὰ σώματα ἥκίστᾳ βάρους\nἐμφαντικά, ἄχναι ἢ πίτυρα ἢ τοιαῦθʼ ἕτερα· ἀλλʼ ὅταν\nκατʼ ἐπισύνθεσιν τῶν τοιούτων ἤδη ῥοπῆς ἀρχή τις\nἐμφαίνηται, τότε τῆς ζυγικῆς ἐπιστήμης φαμὲν τὴν\nπρώτην ὑποδρομὴν ὑπάρχειν. οὕτω καὶ κατὰ βραχὺ\nτῆς κατὰ τὴν φωνὴν ἀμυδρότητος ἐπὶ τὸ μεῖζον\nαὐξανομένης τὸ πρώτιστον ἀκοῇ αἰσθητὸν ἀρχὴν τοῦ\nτῆς ἐνῳδοῦ φωνῆς τόπου ποιούμεθα. τέλος δὲ αὐτοῦ\nοὐκέτι ἡ ἀκοὴ ὁρίζει, ἀλλʼ ἡ ἀνθρωπίνη φωνή. ἐφʼ ὅσον\nγὰρ ἐφικνεῖται διʼ ἐμμελείας καὶ ἐνῳδῶς προχωρεῖ,\nμέχρι τούτου τὸ τελευταῖον πέρας τοῦ τῆς τοιαύτης\nφῳνῆς τόπου ὁρίζομεν. μηδὲν δʼ ἡμῖν διαφερέτω τονῦν,\nεἴτε ἐπὶ τῆς ἀρτηριακῆς ἡμῶν φωνῆς εἴτε ἐπὶ τῆς\nτῶν ὀργάνων ἐντατῶν τε καὶ ἐμπνευστῶν καὶ κρου-(p. 6)\nστῶν ποιούμεθα τὸν λόγον κατὰ μίμησιν τῆς\nἡμετέρας συντελεσθέντων· ὑπερθώμεθα δʼ ἐπὶ τοῦ\nπαρόντος τὴν ἐν τούτοις διαφορὰν, ἵνα μὴ σκορπίζωμεν\nεὐθὺς ἐν ἀρχῇ τὴν ἐξήγησιν.\n3 Ὅτι ἡ πρώτη ἐν αἰσθητοῖς μουσικὴ περὶ τοὺς πλάνητας\nθεωρεῖται κατὰ μίμησιν δʼ ἐκείνης ἡ παρʼ ἡμῖν.Υ. Τὰ μὲν οὖν ὀνόματα τῶν φθόγγων ἀπὸ τῶν\nκατʼ οὐρανὸν ἰόντων ἑπτὰ ἀ στέρων καὶ τὴν γῆν\nπεριπολευόντων πιθανὸν ὠνομάσθαι. πάντα γὰρ τὰ\nῥοιζούμενά φασι σώματα καθυπείκοντός τινος καὶ\nῥᾷστα κυμαινομένου ψόφους ἀναγκαίως ποιεῖν μεγέθει\nκαὶ φωνῆς τόπῳ παρηλλαγμένους ἀλλήλων ἤτοι παρὰ\nτοὺς ἑαυτῶν ὄγκους ἢ παρὰ τὰς ἰδίας ταχυτῆτας ἢ\nπαρὰ τὰς ἐποχὰς, ἐν αἷς ἡ ἑκάστου ῥύμη συντελεῖται,\nεὐκυμαντοτέρας ἢ τοὐναντίον δυσπαλεῖς ὑπαρχούσας.\nαἱ δὲ τρεῖς αὗται διαφοραὶ τρανῶς ὁρῶνται περὶ τοὺς\nπλάνητας μεγέθει τε καὶ τάχει καὶ τόπῳ διεστῶτας\nἀλλήλων καὶ διὰ τοῦ αἰθερίου ἀναχύματος διηνεκῶς\nκαὶ ἀστάτως ῥοιζουμένους. ἔνθεν γὰρ καὶ τοῦ ἀστὴρ\nὀνόματος τέτευχεν ἕκαστος οἷον στάσεως ἐστερημένος\nκαὶ ἀεὶ θέων, παρʼ ὃ καὶ θεὸς καὶ αἰθὴρ ὠνοματοπεποίηται.\nἀλλʼ ἀπὸ μὲν τοῦ κρονικοῦ κινήματος\nἀνωτάτου ὄντος ἀφʼ ἡμῶν ὁ βαρύτατος ἐν τῷ διὰ\nπασῶν φθόγγος ὑπάτη ἐκλήθη, ὕπατον γὰρ τὸ ἀνώτατον.\nἀπὸ δὲ τοῦ σεληνιακοῦ κατωτάτου πάντων καὶ\nπεριγειοτέρου κειμένου νεάτη· καὶ γὰρ νέατον τὸ\nκατώτατον (p. 7). ἀπὸ δὲ τῶν παρʼ ἑκάτερον τοῦ μὲν\n\n\n\nὑπὸ τὸν Κρόνον, ὅς ἐστι Διὸς, παρυπάτη· τοῦ δʼ\nὑπὲρ Σελήνην, ὅς ἐστιν Ἀφροδίτης, παρανεάτη. ἀπὸ\nδὲ τοῦ μεσαιτάτου, ὅς ἐστιν ἡλιακοῦ τετάρτου ἑκατέρωθεν\nκειμένου, μέση διὰ τεσσάρων πρὸς ἀμφότερα\nἄκρα ἔν γε τῇ ἑπταχόρδῳ κατὰ τὸ παλαιὸν διεστῶσα\nκαθάπερ καὶ ὁ Ἥλιος ἐν τοῖς ἑπτὰ πλάνησιν ἑκατέρωθέν\nἐστι τέταρτος, μεσαίτατος ὤν. ἀπὸ δὲ τῶν παρʼ\nἑκάτερα τοῦ Ἡλίου Ἄρεος μὲν μεταξὺ Διὸς καὶ Ἡλίου\nτὴν σφαῖραν εἰληχότος ὑπερμέση ἡ καὶ λιχανός.\nἙρμοῦ δὲ τὸ μεταίχμιον Ἀφροδίτης καὶ Ἡλίου κατέχοντος\nπαραμέση. περὶ ὧν ἀκριβέστερον καὶ μετὰ\nγραμμικῶν καὶ ἀριθμητικῶν ἀποδείξεων πληρέστατά\nσοι βεβαιώσομεν, ἐν οἷς προϋπεσχόμεθά σοι ὑπομνήμασι,\nσεμνοτάτη γυναικῶν καὶ φιλοκαλωτάτη, καὶ διʼ\nἃς αἰτίας ταύτης ἡμεῖς οὐκ ἐπακούομεν τῆς κοσμικῆς\nσυμφωνίας κατακορές τι καὶ παναρμόνιον ὡς ὁ λόγος\nὑπογράφει φθεγγομένης. τὸ νῦν δὲ ἐπιτροχαστέον διὰ\nτὴν τοῦ καιροῦ ὀξύτητα περὶ τῶν ἑξῆς.\n4. Ὅτι κατʼ ἀριθμὸν οἰκονομεῖται τὰ ἐν τοῖς φθόγγοις.δ. Καθόλου γάρ φαμεν ψόφον μὲν εἶναι πλῆξιν\nἀέρος ἄθρυπτον μέχρι ἀκοῆς· [φθόγγον δὲ φωνῆς\n\n\n\n\nἐμμελοῦς ἀπλατῆ τάσιν· τάσιν δὲ μονήν τινα καὶ ταὐτότητα\nκατὰ μέγεθος φθόγγου ἀδιαστάτου. διάστημα δὲ\nὁδὸν ποιὰν (p. 8) ἀπὸ βαρύτητος εἰς ὀξύτητα ἢ ἀνά\nπαλιν· σύστημα δὲ πλεόνων ἑνὸς διαστημάτων σύνθεσιν.\nπολλοῦ μὲν οὖν πλήγματος ἢ πνεύματος εἰς\nτὸν πέριξ ἀέρα ἐμπεσόντος καὶ κατὰ πολλὰ μέρη\nπλήξαντος αὐτὸν μεγάλην ἀποτελεῖσθαι φωνὴν, ὀλίγου\nδὲ μικράν, καὶ ὁμαλοῦ μὲν λείαν, ἀνωμάλου δὲ τραχεῖαν,\nκαὶ βραδέως μὲν ἐνεχθέντος βαρεῖαν, ταχέως δὲ\nὀξεῖαν. ἐναντιοπαθεῖν δὲ ἀναγκαίως τὰ ἐμπνευστὰ\nὄργανα οἷον αὐλοὺς σάλπιγγας σύριγγας ὑδραύλους\nκαὶ τὰ ὅμοια τοῖς ἐντατοῖς κιθάρᾳ λύρᾳ σπάδικι τοῖς\nπαραπλησίοις. μέσα δʼ αὐτῶν καὶ οἷον κοινὰ καὶ\nὁμοιπαθῆ τά τε μονόχορδα φαίνεσθαι, ἃ δὴ καὶ φανδούρους\nκαλοῦσιν οἱ πολλοὶ, κανόνας δʼ οἱ Πυθαγορικοὶ,\nκαὶ τὰ τρίγωνα τῶν ἐντατῶν καὶ τοὺς πλαγιαύλους μετὰ\nτῶν φωτίγγων, ὡς προιὼν ὁ λόγος δηλώσει. τῶν μέν\nγε ἐντατῶν αἱ τάσεις αἱ μείζονες καὶ εὐτονώτεραι\nμείζονας καὶ ὀξυτέρους φθόγγους ἀπεργάζονται, αἱ δʼ\nὀλιγώτεραι νωχελεστέρους τε καὶ βαρυτέρους. μεταστή-\nσαντος γὰρ τὰς χορδὰς τοῦ πλήκτρου, ἀπὸ τῆς οἰκείας\nχώρας ἀφεθεῖσαι αἱ μὲν τάχιστά τε σὺν πολλῷ τῷ\nκραδασμῷ καὶ πολλαχοῦ τὸν περικείμενον ἀέρα τύπτουσαι\nἀποκαθίστανται ὥσπερ ἐπειγόμεναι ὑπʼ αὐτῆς\nτῆς σφοδρᾶς τάσεως, αἱ δὲ ἡρέμα καὶ ἀκραδάντως κατʼ\n\n\n\n\nεἰκόνα τῆς τεκτονικῆς στάθμης. ἀνάπαλιν δὲ τῶν ἐμπνευστῶν\nαἱ μείζονες (p. 9) κοιλιώσεις καὶ τὰ μείζονα\nμήκη νωθρὸν καὶ ἔκλυτον. εἰ γὰρ πολλῇ λειποτονῆσαν\nπαραπομπῇ τὸ πνεῦμα ἐξίησιν εἰς τὸν πέριξ ἀέρα καὶ\nδυσεμφάτως αὐτὸν πλήσσει καὶ κινεῖ, καὶ βαρὺς οὕτως\nὁ φθόγγος γίνεται. ἐπινοητέον δὲ ἐνταῦθα τὸ μᾶλλον\nκαὶ τὸ ἧττον κατὰ ποσότητα συμβαίνειν, ἣν ἐπιτείνοντες4\nαὐτοὶ καὶ ἀνιέντες ἢ μῆκος τοῖς κοίλοις ἢ\nβραχύτητα ἐνεργαζόμενοι ἀποτελοῦμεν. διὰ δὲ τοῦτο\nεὔδηλον, ὅτι ἀριθμῷ πάντα οἰκονομεῖται ταῦτα· ποσότης\nγὰρ οὐδενὸς ἄλλου ἀλλὰ ἀριθμοῦ ἰδία νοεῖται.\n5. Ὅτι τῇ ἑπταχόρδῳ λύρᾳ τὴν ὀγδόην ὁ Πυθαγόρας προσθεὶς\nτὴν διὰ πασῶν συνεστήσατο ἁρμονίαν.ε. Πυθαγόρας δὲ πάμπρωτος — ἵνα μὴ κατὰ συναφὴν\nὁ μέσος φθόγγος πρὸς ἀμφότερα τὰ ἄκρα ὁ αὐτὸς\nσυγκρινόμενος διαφορουμένην παρέχῃ μόνην τὴν\nδιὰ τεσσάρων συμφωνίαν, πρός τε τὴν ὑπάτην καὶ\nπρὸς τὴν νήτην, ποικιλωτέραν δὲ θεωρίαν ἐνορᾶν\nἔχωμεν καὶ τῶν ἄκρων αὐτῶν ἀλλήλοις τὴν κατακορεστάτην\nσυναποτελούντων συμφωνίαν τουτέστι τὴν διὰ\nπασῶν τὸν διπλάσιον ἔχουσαν λόγον, ὅπερ ἐκ τῶν δύο\nτετραχόρδων συμβῆναι οὐκ ἐδύνατο, — παρενέθηκεν\n\n\n\nὄγδοόν τινα φθόγγον μεταξὺ μέσης καὶ παραμέσης\nἐνάψας καὶ ἀποστήσας ἀπὸ μὲν τῆς μέσης ὅλον τόνον,\nἀπὸ δὲ τῆς παραμέσης ἡμιτόνιον· ὥστε τὴν μὲν προτέραν\nἐν τῇ ἑπταχόρδῳ παραμέσην οὖσαν τρίτην ἔτι\nἀπὸ νήτης καλεῖσθαί τε καὶ οὐδὲν ἧττον κεῖσθαι, τὴν\nδὲ παρεντεθεῖσαν (p. 10) τετάρτην μὲν ἀπὸ τῆς νήτης\nὑπάρχειν, συμφωνεῖν δὲ πρὸς αὐτὴν τὴν διὰ τεσσάρων\nσυμφωνίαν, ἤνπερ καὶ ἡ ἐξ ἀρχῆς μέση πρὸς τὴν ὑπάτην\nεἶχεν. ὁ δὲ μεταξὺ ἀμφοτέρων τόνος μέσης τε\nκαὶ παρεντεθείσης, ὀνομασθείσης δὲ ἀντὶ τῆς προτέρας\nπαραμέσης, ὁποτέρῳ ἂν τετραχόρδῳ προστεθῇ, εἴτε τῷ\nπρὸς τῇ ὑπάτῃ νητοειδέστερος, εἴτε τῷ πρὸς τῇ νήτῃ\nβομβυκέστερος, τὴν διὰ πέντε συμφωνίαν ἀποδείξει,\nσύστημα ἐκατέρων ὑπάρχουσαν αὐτοῦ τε τοῦ τετραχόρδου\nκαὶ τοῦ προσγενομένου τόνου. ὥσπερ καὶ ὁ\nτῆς διὰ πέντε λόγος ὁ ἡμιόλιος σύστημα εὑρίσκεται\nἐπιτρίτου τε ἅμα καὶ ἐπογδόου· ὁ ἄρα τόνος ἐπόγδοον.\n6. Πῶς οἱ ἀριθμητικοὶ τῶν φθόγγων λόγοι ηὑρέθησαν.Ϛ. Τὴν δὲ κατʼ ἀριθμὸν ποσότητα ταύτην ἥτε δι\nτεσσάρων χορδῶν ἀπόστασις ἥτε διὰ πέντε καὶ ἡ\nκατʼ ἀμφοτέρων σύνοδον διὰ πασῶν λεγομένη καὶ\nὁ προσκείμενος μεταξὺ τῶν δύο τετραχόρδων τόνος\nτρόπῳ τινὶ τοιούτῳ ὑπὸ τοῦ Πυθαγόρου καταληφθέντι\nἔχειν ἐβεβαιοῦτο. ἐν φροντίδι ποτὲ καὶ διαλογισμῷ\n\n\n\nσυντεταμένῳ ὑπάρχων, εἰ ἄρα δύναιτο τῇ ἀκοῇ βοήθειάν\nτινα ὀργανικὴν ἐπινοῆσαι παγίαν καὶ ἀπαραλόγιστον,\nοἵαν ἡ μὲν ὄψις διὰ τοῦ διαβήτου καὶ διὰ\nτοῦ κανόνος ἢ καὶ διὰ τῆς διόπτρας ἔχει, ἡ δʼ ἀφὴ\nδιὰ τοῦ ζυγοῦ ἢ διὰ τῆς τῶν μέτρων ἐπινοίας, παρά\nτι χαλκοτυπεῖον περιπατῶν ἔκ τινος δαιμονίου συντυχίας\nἐπήκουσε ῥαιστήρων σίδηρον ἐπʼ ἄκμονι ῥαιόντων\nκαὶ τοὺς ἤχους παραμὶξ πρὸς (p. 11) ἀλλήλους\nσυμφωνοτάτους ἀποδιδόντων πλὴν μιᾶς συζυγίας· ἐπεγίνωσκε\nδʼ ἐν αὐτοῖς τὴν δὲ διὰ πασῶν καὶ τὴν διὰ\nπέντε καὶ τὴν διὰ τεσσάρων συνῳδίαν. τὴν δὲ μεταξύτητα\nτῆς τε διὰ τεσσάρων καὶ τῆς διὰ πέντε ἀσύμφωνον\nμὲν ἐώρα αὐτὴν καθʼ ἑαυτὴν, συμπληρωτικὴν\nδὲ ἄλλως τῆς ἐν αὐτοῖς μείζονος. ἄσμενος δὴ ὡς κατὰ\nθεὸν ἀνυομένης αὐτῷ τῆς προθέσεως εἰσέδραμεν εἰς\nτὸ χαλκεῖον καὶ ποικίλαις πείραις παρὰ τὸν ἐν τοῖς\nῥαιστῆρσιν ὄγκον εὑρὼν τὴν διαφορὰν τοῦ ἤχου, ἀλλʼ\nοὐ παρὰ τὴν τῶν ῥαιόντων βίαν οὐδὲ παρὰ τὰ σχήματα\nτῶν σφυρῶν οὐδὲ παρὰ τὴν τοῦ ἐλαυνομένου\nσιδήρου μετάθεσιν, σηκώματα ἀκριβῶς ἐκλαβὼν καὶ\nῥοπὰς ἰσαιτάτας τῶν ῥαιστήρων πρὸς ἑαυτὸν ἀπηλλάγη.\nκαὶ ἀπό τινος ἑνὸς πασσάλου διὰ γώνων ἐμπεπηγότος\nτοῖς τοίχοις, ἵνα μὴ κἀκ τούτου διαφορά τις ὑποφαίνηται\nἢ ὅλως ὑπονοῆται πασσάλων ἰδιαζόντων παραλλαγή,\n\n\n\nἀπαρτήσας τέσσαρας χορδὰς ὁμοΰλους καὶ ἰσοκώλους,\nἰσοπαχεῖς τε καὶ ἰσοστρόφους ἑκάστην ἐφʼ\nἑκάστης ἐξήρτησεν, ὁλκὴν προσδήσας ἐκ τοῦ κάτωθεν\nμέρους. τὰ δὲ μήκη τῶν χορδῶν μηχανησάμενος ἐκ\nπαντὸς ἰσαίτατα, εἶτα κρούων ἀνὰ δύο ἅμα χορδὰς\nἐναλλὰξ συμφωνίας εὕρισκε τὰς προλεχθείσας, ἄλλην\nἐν ἄλλῃ συζυγίᾳ. τὴν μὲν γὰρ ὑπὸ τοῦ μεγίστου\nἐξαρτήματος τεινομένην πρὸς τὴν ὑπὸ τοῦ μικροτάτου\n(p. 12) διὰ πασῶν φθεγγομένην κατελάμβανεν. ἦν δὲ\nἡ μὲν δώδεκά τινων ὁλκῶν, ἡ δὲ ἕξ. ἐν διπλασίῳ δὴ\nλόγῳ ἀπέφαινε τὴν διὰ πασῶν, ὅπερ καὶ αὐτὰ τὰ βάρη\nὑπέφαινε. τὴν δʼ αὖ μεγίστην πρὸς τὴν παρὰ τὴν\nμικροτάτην (οὖσαν ὀκτὼ ὁλκῶν) διὰ πέντε συμφωνοῦσαν,\nἔνθεν ταύτην ἀπέφαινεν ἐν ἡμιολίῳ λόγῳ, ἐν\nᾧπερ καὶ αἱ ὁλκαὶ ὑπῆρχον πρὸς ἀλλήλας· πρὸς δὲ\nτὴν μεθʼ ἑαυτὴν μὲν τῷ βάρει, τῶν δὲ λοιπῶν μείζονα,\nἐννέα σταθμῶν ὑπάρχουσαν, τὴν διὰ τεσσάρων, ἀναλόγως\nτοῖς βρίθεσι. καὶ ταύτην δὴ ἐπίτριτον ἄντικρυς\nκατελαμβάνετο, ἡμιολίαν τὴν αὐτὴν φύσει ὑπάρχουσαν\nτῆς μικροτάτης, (τὰ γὰρ ἐννέα πρὸς τὰ ἓξ οὕτως ἔχει,)\nὅνπερ τρόπον ἡ παρὰ τὴν μικρὰν ἡ ὀκτὼ πρὸς μὲν\nτὴν τὰ ἓξ ἔχουσαν ἐν ἐπιτρίτῳ ἦν, πρὸς δὲ τὴν τὰ\nδώδεκα ἐν ἡμιολίῳ. τὸ ἄρα μεταξὺ τῆς διὰ πέντε καὶ\nτῆς διὰ τεσσάρων τουτέστιν ᾧ ὑπερέχει ἡ διὰ πέντε\nτῆς διὰ τεσσάρων, ἐβεβαιοῦτο ἐν ἐπογδόῳ λόγῳ ὑπάρχειν,\nἐν ᾧπερ τὰ ἐννέα πρὸς τὰ ὀκτώ. ἑκατέρως τε\n\n\n\nἡ διὰ πασῶν σύστημα ἠλέγχετο τῆς διὰ πέντε καὶ διὰ\nτεσσάρων ἐν συναφῇ, ὡς ὁ διπλάσιος λόγος ἤτοι ἡμιολίου\nτε καὶ ἐπιτρίτου, οἷον δώδεκα ὀκτὼ ἓξ, ἢ ἀναστρόφως\nτῆς διὰ τεσσάρων καὶ διὰ πέντε, ὡς τὸ διπλασίον\nἐπιτρίτου τε (p. 13) καὶ ἡμιολίου, οἷον δώδεκα\nἐννέα ἓξ ἐν τάξει τοιαύτῃ. τυλώσας δὲ καὶ τὴν χεῖρα\nκαὶ τὴν ἀκοὴν πρὸς τὰ ἐξαρτήματα καὶ βεβαιώσας πρὸς,\nαὐτὰ τὸν τῶν σχέσεων λόγον, μετέθηκεν εὐμηχάνιος\nτὴν μὲν τῶν χορδῶν κοινὴν ἀπόδεσιν τὴν ἐκ τοῦ διαγωνίου\nπασσάλου εἰς τὸν τοῦ ὀργάνου βατῆρα, ὃν\nχορδότονον ὠνόμαζε, τὴν δὲ ποσὴν ἐπίτασιν ἀναλόγως\nτοῖς βάρεσιν εἰς τὴν τῶν κολλάβων ἄνωθεν σύμμετρον\nπεριστροφήν. ἐπιβάθρφ τε ταύτῃ χρώμενος καὶ οἷον\nἀνεξαπατήτῳ γνώμονι εἰς ποικίλα ὄργανα τὴν πεῖραν\nλοιπὸν ἐξέτεινε, λεκίδων τε κροῦσιν καὶ αὐλοὺς καὶ\nσύριγγας καὶ μονόχορδα καὶ τρίγωνα καὶ τὰ παραπλήσια,\nκαὶ σύμφωνον εὕρισκεν ἐν ἅπασι καὶ ἀπαράλλακτον\nτὴν διʼ ἀριθμοῦ κατάληψιν. ὀνομάσας δὲ\nὑπάτην μὲν τὸν τοῦ ἓξ ἀριθμοῦ κοινωνοῦντα φθόγγον,\nμέσην δὲ τὸν τοῦ ὀκτὼ, ἐπίτριτον αὐτοῦ τυγχάνοντα,\nπαραμέσην δὲ τὸν τοῦ ἐννέα, τόνῳ τοῦ μέσου\nὀξύτερον καὶ δὴ καὶ ἐπόγδοον, νήτην δὲ τὸν τοῦ\nδώδεκα, καὶ τὴς μεταξύτητας κατὰ τὸ διατονικὸν γένος\nσυναναπληρώσας φθόγγοις ἀναλόγοις οὕτως τὴν ὀκτάχορδον\nἀριθμοῖς συμφώνοις ὑπέταξε, διπλασίῳ ἡμιολίῳ\nἐπιτρίτῳ καὶ τῇ τούτων διαφορᾷ ἐπογδόῳ.\n7. Περὶ τῆς κατὰ τὸ διάτονον γένος διαιρέσεως τοῦ διὰ πασῶν.Z. Τὴν δὲ πρόβασιν ἀνάγκῃ τινὶ (p. 14) φυσικῇ ἀπὸ\nτοῦ βαρυτάτου ἐπὶ τὸ ὀξύτατον κατὰ τοῦτο τὸ διατονικὸν\nγένος οὕτως εὕρισκε. (τὸ γὰρ χριωματικὸν\nκαὶ ἐναρμόνιον γένος αὖθίς ποτε ἐκ τούτου διετράνωσεν\nὡς ἔσται ποτὲ δεῖξαί σοι.) ἀλλὰ τό γε διατονικὸν\nτοῦτο γένος τοὺς βαθμοὺς καὶ τοὺς προόδους τοιαύτας\nτινὰς φυσικῶς ἔχειν φαίνεται· ἡμιτόνιον, εἶτα τόνος,\nεἶτα τόνος. καὶ τουτέστι διὰ τεσσάρων σύστημα δύο\nτόνων καὶ τοῦ λεγομένου ἡμιτονίου. εἶτα προσληφθέντος\nἄλλου τόνου τουτέστι τοῦ μεσεμβληθέντος ἡ\nδιὰ πέντε γίνεται, σύστημα τριῶν τόνων καὶ ἡμιτονίου\nὑπάρχουσα. εἶθʼ ἑξῆς τούτῳ ἡμιτόνιον καὶ τόνος καὶ\nτόνος, ἄλλο διὰ τεσσάρων τουτέστιν ἄλλο ἐπίτριτον.\nὥστε ἐν μὲν τῇ ἀρχαιοτέρᾳ τῇ ἑπταχόρδῳ πάντας ἐκ\nτοῦ βαρυτάτου τοὺς ἀπʼ ἀλλήλων τετάρτους τὸν διὰ\nτεσσάρων ἀλλήλοις διόλου συμφωνεῖν, τοῦ ἡμιτονίου\nκατὰ μετάβασιν τήν τε πρώτην καὶ τὴν μέσην καὶ τὴν\nτρίτην χώραν μεταλαμβάνοντος κατὰ τὸ τετράχορδον.\nἐν δὲ Πυθαγορικῇ τῇ ὀκταχόρδῳ, ἤτοι κατὰ συναφὴν\nσυστήματι ὑπαρχούσῃ τετραχόρδου τε καὶ πενταχόρδου,\nἢ κατὰ διάζευξιν δυοῖν τετραχόρδων τόνῳ χωοριζομένων\nἀπʼ ἀλλήλων, ἀπὸ τῆς βαρυτάτης ἡ προχώρησις ὑπάρξει,\nὥστε τοὺς ἀπʼ ἀλλήλων πέμπτους πάντας φθόγγους\nτὴν διὰ πέντε συμφωνεῖν ἀλλήλοις, τοῦ ἡμιτονίου\n\n\n\nπροβάδην εἰς τὰς τέσσαρας χώρας μεταβαίνοντος,\nπρώτην δευτέραν τρίτην τετάρτην.\n(p. 15) 8. Ἐξήγησις τῶν ἐν Τιμαίῳ ἁρμονικῶς εἰρημένων.η. Χρήσιμον δʼ ἐστὶν ἐνταῦθα γινομένους τὴν\nΠλατωνικὴν εὐκαίρως διαπτύξαι λέξιν, ἣν ἐν τῇ ψυχογονίᾳ.\nπροηνέγκατο εἰπὼν ,,ὥστε ἐν ἑκάστῳ διαστήματι\nδύο εἶναι μεσότητας, τὴν μὲν ταὐτῷ μέρει τῶν\nἄκρων αὐτῶν ὑπερέχουσαν καὶ ὑπερεχομένην, τὴν δὲ\nἴσῳ μὲν κατʼ ἀριθμὸν ὑπερέχουσαν, ἴσῳ δὲ ὑπερεχομένην.\nἡμιολίων δὲ καὶ ἐπιτρίτων διαστάσεων διάστασιν\nτῷ τοῦ ἐπογδόου λείμματι συνεπληροῦτο.“\nΔιάστημα μὲν γὰρ διπλάσιον ὁ δώδεκα πρὸς τὰ\nἓξ, μεσότητες δὲ δύο, ὅ τε ἐννέα ἀριθμὸς καὶ ὁ ὀκτώ.\nἀλλʼ ὁ μὲν ὀκτὼ κατὰ τὴν ἁρμονικὴν ἀναλογίαν\nμεσιτεύει τόν τε ἓξ καὶ τὸν δώδεκα, ὑπερέχων μὲν\nτοῦ ἓξ τρίτῳ αὐτοῦ τοῦ ἓξ, ὑπερεχόμενος δὲ ὑπὸ τοῦ\nιβ ῇ τρίτῳ αὐτοῦ τοῦ ιβ· διόπερ ταὐτῷ μέρει ἐν αὐτοῖς\nτοῖς ἄκροις θεωρουμένῳ ὑπερέχειν τε καὶ ὑπερέχεσθαι\nτὴν ὀκτὼ μεσότητα εἶπεν οἷα δὴ ἁρμονικῆς ὑπάρχουσαν\nἀναλογίας. ὡς γὰρ ὁ μέγιστος ὅρος πρὸς τὸν\nἐλάχιστον διπλάσιος, οὕτω καὶ ἡ τοῦ μεγίστου παρὰ\n\n\n\n\nτὸν μέσον διαφορὰ τετρὰς οὖσα πρὸς τὴν τοῦ μέσου\nπαρὰ τὸν ἐλάχιστον δυάδα οὖσαν· καὶ αὗται γὰρ ἐν\nδιπλασίῳ λόγῳ τετρὰς πρὸς δυάδα. ἴδιον δὲ τῆς τοιαύτης\nμεσότητος τὸ συντεθέντων τῶν ἄκρων ἀλλήλοις\nκαὶ ὑπὸ τοῦ μέσου πολυπλασιασθέντων διπλάσιον ἀποτελεῖσθαι\nτὸ γινόμενον τοῦ ὑπὸ τῶν ἄκρων γινομένου\n(p. 16) προμήκους. ὀκτάκις γὰρ ἡ τῶν ἄκρων σύνθεσις\nτουτέστι τὰ ὀκτωκαίδεκα ποιεῖ τὸν ρμδ, ὅς ἐστι\nδιπλάσιος τοῦ ὑπὸ τῶν ἄκρων προμήκους, τοῦτʼ ἔστι\nτοῦ o β. ἡ δὲ ἑτέρα μεσότης, ἡ ἐννέα, κατὰ τὴν παρα-\nμέσην τεταγμένη, ἐν ἀριθμητικῇ μεσότητι ἐνθεωρεῖται\nπρὸς τὰ ἄκρα τῷ αὐτῷ ἀριθμῷ (τρία) ὑπερεχομένη\nμὲν ὑπὸ τοῦ δώδεκα, ὑπερέχουσα δὲ τὰ ἕξ. ἴδιον δὲ καὶ\nταύτης τὸ διπλάσιον εἶναι τὴν σύνθεσιν τῶν ἄκρων αὐτοῦ\nτοῦ μέσου, καὶ τὸ μεῖζονὑπάρχειν τὸ ἀπὸ τοῦ μέσου\nτετράγωνον (οἷον τὸ α) τοῦ ὑπὸ τῶν ἄκρων προμήκους\n(τουτέστι τοῦ ο β) ὅλῳ τῷ ὑπὸ τῶν διαφορῶν τετραγώνῳ,\nτουτέστι τῷ τρὶς θ αὕτη γὰρ ἡ διαφορά.\nδύναται δέ τις καὶ τὴν τρίτην μεσότητα τὴν κυριώτερον\nἀναλογίαν λεγομένην ἐν ἀμφοτέροις ἐπιδεῖξαι\nτοῖς μέσοις ὅροις, τῷ θ καὶ τῷ η. ἀνὰ γὰρ τὸν\nαὐτὸν λόγον ὑπάρχει ιβ πρὸς n ὡς θ πρὸς ς, ἡμιόλιον\n\n\n\n\nγὰρ ἀμφότεροι. καὶ τὸ ὑπὸ τῶν ἄκρων πρόμηκες ἴσον\nτῷ ὑπὸ τῶν μέσων, τὸ δωδεκάκις Ϛ τῷ ἐννάκις η.\n9. Μαρτυρία τῶν εἰρημένων ἀπὸ τοῦ Φιλολάου.θ. Ὅτι δὲ τοῖς ὑφʼ ἡμῶν δηλωθεῖσιν ἀκόλουθα καὶ\nοἱ παλαιότατοι ἀπεφαίνοντο, ἁρμονίαν μὲν καλοῦντες\nτὴν διὰ πασῶν, συλλαβὰν δὲ τὴν διὰ τεσσάρων (πρώτη\nγὰρ σύλληψις φθόγγων συμφώνων), διʼ ὀξειᾶν δὲ τὴν\nδιὰ πέντε (συνεχὴς γὰρ τῇ πρωτογενεῖ συμφωνίᾳ τῇ\nδιὰ τεσσάρων ἐστὶν ἡ διὰ πέντε ἐπὶ τὸ ὀξὺ προχω\nροῦσα), σύστημα δὲ ἀμφοτέρων (p. 17) συλλαβᾶς τε\nκαὶ διʼ ὀξειᾶν ἡ διὰ πασῶν (ἐξ αὐτοῦ τούτου ἁρμονία\nκληθεῖσα, ὅτι πρωτίστη ἐκ συμφωνιῶν συμφωνία ἡρμόσθη)\nδῆλον ποιεῖ Φιλόλαος ὁ Πυθαγόρου διάδοχος\nοὕτω πως ἐν τῷ πρώτῳ φυσικῷ λέγων. ἀρκεσθησόμεθα\nγὰρ ἑνὶ μάρτυρι διὰ τὴν ἔπειξιν, εἰ καὶ πολλοὶ περὶ\nτοῦ αὐτοῦ τὰ ὅμοια πολλαχῶς λέγουσιν. ἔχει δὲ οὕτως\nἡ τοῦ Φιλολάου λέξις. ,,ἁρμονίας δὲ μέγεθος\nσυλλαβὰ καὶ διʼ ὀξειᾶν. τὸ δὲ διʼ ὀξειᾶν μεῖζον τᾶς\nσυλλαβᾶς ἐπογδόῳ. ἔστι γὰρ ἀπὸ ὑπάτας εἰς μέσαν\nσυλλαβὰ, ἀπὸ δὲ μέσας πότι νεάταν διʼ ὀξειᾶν, ἀπὸ\nδὲ νεάτας ἐς τρίταν συλλαβά, ἀπὸ δὲ τρίτας ἐς ὑπάταν\nδιʼ ὀξειᾶν. τὸ δʼ ἐν μέσῳ τρίτας καὶ μέσας ἐπόγδοον,\nἁ δὲ συλλαβὰ ἐπίτριτον, τὸ δὲ διʼ ὀξειᾶν ἁμιόλιον, τὸ\n\n\n\nδιὰ πασᾶν δὲ διπλόον. οὕτως ἁρμονία πέντε ἐπογδόων\nκαὶ δυοῖν διέσεσιν. διʼ ὀξειᾶν τρί’ ἐπόγδοα καὶ δίεσις,\nσυλλαβὰ δὲ δύʼ ἐπόγδοα καὶ δίεσις — μεμνῆσθαι\nδὲ δεῖ, ὅτι τρίτην νῦν καλεῖ τὴν ἐν τῇ ἑπταχόρδῳ\nπαραμέσην, πρὸ τῆς τοῦ διαζευγνύντος τόνου παρενθέσεως\nτῆς ἐν ὀκταχόρδῳ. ἀπεῖχε γὰρ αὕτη τῆς παρανεάτης\nτριημιτόνιον ἀσύνθετον, ἀφʼ οὗ διαστήματος ἡ\nμὲν παρεντεθεῖσα χορδὴ τόνον ἀπέλαβε, τὸ δὲ λοιπὸν\nἡμιτόνιον μεταξὺ τρίτης καὶ παραμέσης ἀπελείφθη ἐν\nτῇ διαζεύξει. εὐλόγως οὖν ἡ πάλαι τρίτη διὰ τεσσάρων\nἀπεῖχε τῆς νήτης, ὅπερ (p. 18) διάστημα νῦν ἀπέλαβεν\nἡ παραμέση ἀντʼ ἐκείνης. οἱ δὲ τοῦτο μὴ\nσυνιέντες αἰτιῶνται ὡς οὐκ ὄντος δυνατοῦ ἐν ἐπιτρίτῳ\nλόγῳ εἶναι τρίτην ἀπὸ νήτης. ἄλλοι δὲ οὐκ ἀπιθάνως\nτὸν παρεντεθέντα φθόγγον οὐχὶ μεταξὺ μέσης καὶ\nτρίτης ἐντεθῆναί φασιν, ἀλλὰ μεταξὺ τρίτης καὶ παρανεάτης·\nκαὶ αὐτὸν μὲν τρίτην ἀντʼ ἐκείνης ἐπικληθῆναι,\nτὴν δὲ πάλαι τρίτην παραμέσην ἐν τῇ διαζεύξει γενέσθαι.\nτὸν δὲ Φιλόλαον τῷ προτέρῳ ὀνόματι τὴν παραμέσην\n\n\n\n\nτρίτην καλέσαι καίτοι διὰ τεσσάρων οὖσαν ἀπὸ\nτῆς νήτης.\n10. Περὶ τῆς διὰ τῶν ἀριθμητικῶν λόγων ἁρμόσεως\nτῶν φθόγγων.ι. Πάλιν οὖν ἀνελθόντες ἐπὶ τὸν πρότερον λόγον\nc. 4 συνάπτωμεν τὰ ἑξῆς, λέγοντες, ὅτι ἐναντίον τῇ\nκατὰ τὴν τάσιν συμμετρίᾳ τῷ μὲν πιήθει ὀξυτονούσῃ\nτοὺς φθόγγους, τῇ δὲ ὀλιγότητι βαρυτονούσῃ συμβέβηκε\nπερὶ τὰ μήκη θεωρεῖσθαι καὶ τὰ πάχη τῶν τε\nχορδῶν καὶ τῶν κοιλιώσεων τῶν αὐλῶν κατʼ ἀντίστροφον\nμέντοι ἀναλογίαν· ἐν τούτοις γὰρ ἀνάπαλιν αἱ\nμὲν βραχύτητες ὀξυτονοῦσιν, αἱ δὲ πλειονότητες βαρυτονοῦσιν.\nεἰ γάρ τις χορδῆς μακρᾶς ὑπὸ μίαν καὶ τὴν\nαὐτὴν τάσιν κειμένης ἐπί τινι κανόνι, ἐξηρμένης δʼ\nαὐτοῦ ἐφʼ ὅσον μὴ ψαύειν, τὸν ἀπὸ τῆς ὅλης κρουσθείσης\nφθόγγον συγκρίνοι πρὸς τὸν ἀπὸ τῆς ἡμισείας,\nἀποληφθείσης τῆς χορδῆς ὑπαγωγεῖ ἢ τοιούτῳ\nτινὶ ἐκ τοῦ μεσαιτάτου, ἵνα μὴ περαιτέρω τοῦ ἡμίσους\nὁ τῆς κρούσεως κραδασμὸς χωρόῃ, διὰ πασῶν εὑρήσει\nτὸν ἀπὸ τῆς ἡμισείας (p. 19) πρὸς τὸν ἀπὸ τῆς ὅλης\nψόφον μείζονα, ὅπερ ἐστὶ διπλάσιον, ἐναντιοπαθῶς ταῖς\nτοῦ μύκους ἀνταποδόσεσιν. εἰ δὲ κατὰ τὸ τρίτον μέρος\nἀκριβῶς μετρηθὲν κατάσχοι τὸν κραδασμὸν, τὸ\nἀπὸ τοῦ διμοίρου φθέγμα ἡμιόλιον ἀναγκαίως ἔσται\nπρὸς τὸ ἀπὸ τῆς ὅλης, ἀντιστρόφως τῷ μήκει. εἰ δὲ\nκατὰ τὸ τέταρτον μέρος τῆς χορδῆς ἐγκόψεις τῇ κρούσει,\n\n\n\nπεραιτέρω προχωρεῖν οὐκ ἐῶν τὸν κραδασμὸν,\nἐπίτριτον ἂν πρὸς τὸ ἀπὸ τῆς ὅλης ἠχήσειε τὸ ἀπὸ\nτῶν τριῶν μερῶν, ἐναντίως τῇ ἐν τοῦ μήκους σχέσει.\nὥσπερ καὶ ἐπὶ τοῦ αὐλοῦ τρισὶ τρυπήμασιν εἰς\nτέσσαρα ἴσα μήκη νεμηθέντος, εἰ φραγέντων τῶν πρώτων\nτρυπημάτων τῇ τῶν δακτύλων ἐπιθέσει τὸν ἀπὸ\nτοῦ ὅλου αὐλοῦ φθόγγον συμβάλλοιμεν πρὸς τὸν ἀπὸ\nτοῦ μέσου τρυπήματος ἐκπεμπόμενον ἀνεθείσης τῆς\nτοῦ δακτύλου ἐπιθέσεως, εὑρεθείη ἂν διπλάσιος, καὶ\nδιὰ πασῶν τε ὁ ἀπὸ τοῦ μέσου τρυπήματος φθόγγος\nπρὸς τὸν ἀπὸ τοῦ ὅλου αὐλοῦ. ὁ δʼ αὐτὸς καὶ πρὸς\nτὸν ἀπὸ τοῦ ὑπʼ αὐτὸν, κειμένου δὲ πρὸς τῷ βατῆρι\nκατωτάτω τρυπήματος ἡμιόλιος. οὗτος δὲ πρὸς τὸν\nἀπὸ τοῦ ὅλου ἐπίτριτος. ὁ δὲ ἀπὸ τοῦ πρὸς τῇ γλωσσίδι\nφθόγγος πρὸς μὲν τὸν ἀπὸ τοῦ μέσου διπλάσιος,\nτετραπλάσιος δὲ πρὸς τὸν ἀπὸ τοῦ ὅλου, ἀντιπαθῶς\nταῖς κατὰ τὰ μήκη ἀναλογίαις. κἀπὶ τῶν συρίγγων\nπαραπλήσιόν τι τὰ μήκη ἀπεργάζεται καὶ αἱ τῶν κοιλιώσεων\nεὐρύτητες ὥσπερ καὶ (p. 20) αἱ τῶν χορδῶν\nπαχύτητες· αἱ γὰρ δίκωλοι διπλάσιον ἠχοῦσι τῶν\nτετρακώλων.\n11. Περὶ τοῦ δὶς διὰ πασῶν διὰ τὸ διατονικὸν γένος.ια. Τόδε τοίνυν τὸ τοῦ διαγράμματος κύτος κατὰ\nτὸ διατονικὸν γένος ἐστὶν δὶς διὰ πσω ν τετραπλασίου\nπλάτους. τοσοῦτον γὰρ ἡ ἐναγώνιος φωνὴ διανύει\n\n\n\nχωρὶς κινδύνου τινὸς ἤ ὀλισθήματος, ἐφʼ ἑκάτερον\nἄκρον δυσέμπτωτος γινομένη, εἰς μὲν κοκκυσμὸν\nκατὰ τὸ νητοειδές, εἰς δὲ βηχίαν κατὰ τὸ βομβυκέστερον\nτῶν ὑπατῶν.\nΤῇ τοίνυν ἀρχαιοτρόπῳ λύρᾳ, τουτέστι τῇ ἑπταχόρδῳ,\nκατὰ συναφὴν ἐκ δύο τετραχόρδων συνεστώσῃ\n— τῆς μέσης αὐτῆς ἀμφότερα περατούσης τὰ\nσύμφωνα διαστήματα, τὸ μὲν βαρύτερον, τὸ πρὸς τῇ\nὑπάτῃ, ἐπὶ τὸ ὀξὺ, τὸ δʼ ὀξύτερον, τὸ πρὸς τῇ νήτῃ,\nἐπὶ τὸ βαρύ — προσῆψαν ἄλλα δύο τετράχορδα, ἑκάτερον\nἐφʼ ἑκατέρῳ ἄκρῳ. ἐπὶ μὲν τῇ ἐξ ἀρχῆς νήτῃ τὸ\nὑπερβολαίων ἐπικληθὲν, ὅτι ὀξυτέρᾳ καὶ ὑπερβαλλούσῃ\nσυνίστατο φωνῇ, ἀπʼ αὐτῆς πάλιν κατὰ συναφὴν\nἀρχόμενον τῆς πάλαι νήτης. ὥστε τριῶν μόνον\nφθόγγων προσαφθέντων πέρας ἔσχε τὸ ἐπιταθὲν τετράχορδον,\nὧν ὀνόματα εἰκότως τοιαῦτʼ ἐγένετο· τρίτη\nὑπερβολαίων, εἶτα παρανήτη ὑπερβολαίων, εἶτα νήτη τῶν\nαὐτῶν. ἵνα δὲ πρὸς ἀντιδιαστολὴν τὸ πρὸ αὐτοῦ\nτετράχορδον τὸ τῇ μέσῃ συναφὲς οὕτως ὀνομαζομένους\nσχῇ τοὺς φθόγγους· μετὰ μέσην (p. 21) τρίτη συνημμένων,\nεἶτα παρανήτη συνημμένων, εἶτα νήτη συνημμένων.\nκαὶ τὸ σύμπαν νητοειδὲς ἀπʼ αὐτῆς τῆς μέσης\n\n\n\n\n\nἀριθμούμενον ἑπτάχορδον πάλιν ἀναγκαίως καὶ αὐτὸ\nἀποτελεῖται. ἐπὶ δὲ τῇ ἐξ ἀρχῆς ὑπάτ ἐπὶ τὸ βαρὺ\nτὸ ἕτερον τῶν λεχθέντων προσῆψαν τετράχορδον, πάλιν\nκατὰ συναφὴν, συνυπακούσης αὐτῷ καὶ τῆς παλαιᾶς\nὑπάτης ὡς δὴ ὀξυτέρου τῶν ἐν αὐτῷ φθόγγων. παραπλησίως\nδὲ ἕνεκα ἀντιδιαστολῆς τῆς πρόσθεν τάξεως καὶ\nτοῦτο ἔτυχεν ὀνομάτων εὐσημοτέρων. προσετέθη γὰρ\nἑκάστῳ τὸ ὑπατῶν, οἷον ὑπάτη ὑπατῶν, παρυπάτη\nὑπατῶν, διάτονος ὑπατῶν ἢ λιχανὸς ὑπατῶν, οὐδὲν\nγὰρ διαφέρει ὁποτερωσοῦν ὀνομάζειν. καὶ τοῦτο δὲ\nὅλον τὸ σύστημα ἀπὸ τῆς μέσης ἐπὶ τὴν ὑπατῶν ὐπά\nτην ἑπτάχορδον συνέβαινεν εἶναι ἐκ δύο συναφῶν τετραχόρδων\nσυγκείμενον καὶ αὐτῶν ἑνὶ κοινῷ χρωμένων\nφθόγγῳ τῇ ἀρχαίᾳ ὑπάτῃ. ὥστε ἀπὸ ὑπάτης ὑπατῶν\nἐπὶ νήτην ὑπερβολαίων τέσσαρα εἶναι τετράχορδα\nσυνημμένα. εὑρίσκετο δὲ τρισκαιδεκάχορδον διατονικῶς\nἀμφοτέρωθεν ἑβδόμης τεταγμένης. ἔπειτα, ὡς\nπροελέχθη cap. 9, τὸν ὄγδοον φθόγγον τὸν διεστῶτα\nτόνῳ μεταξὺ μέσης καὶ τῆς ἀρχαίας τρίτης\nπαρενέθηκαν οἱ τὴν ἁρμονίαν ποικίλλοντες (ἢ ὡς ἔνιοι\nμεταξὺ τρίτης καὶ παρανήτης) καὶ τὴν τοῦ διὰ πέντε\nἔμφασιν τρανοῦντες. καὶ οὐκέτι ἡ μέση τῷ ὄντι μέση\n(p. 22) εὑρίσκετο. ἐν γὰρ χορδαῖς ἀρτιοπαγέσιν ἁδύ\n\n\n\nνατον μέσην μίαν ὑπάρξαι, ἀλλὰ ἀναγκαίως δύο, ἑβδόμην\nτε καὶ ὀγδόην. πάλιν προσέλαβον ὑπὲρ τὴν\nὑπάτην ἐξώτατον φθόγγον ἕνα, βαρύτατον τῶν ὄντων,\nὃν ἐκ τούτου ἐκάλεσαν προσλαμ βανόμενον, τόνου\nἀπόστα σιν καὐτὸν ἔχοντα πρὸς τὴν ὑπατῶν ὑπάτην\nἐπὶ τὸ βαρύ, ἵνα ὀκτάχορδα ἑκατέρωθεν τῆς μέσης\nὑπάρξῃ τὰ συστήματα, καὶ ἡ μὲν ὡς ἀληθῶς μέση\nγένηται ἐν πεντεκαίδεκα φθόγγοις ὀγδόη ἑκατέρωθεν\nκειμένη, καὶ δὶς διὰ πασῶν τὸ σύμπαν τοῦ διαγράμματος\nμέγεθος γένηται δὶς διπλάσιον, ὅπερ ἐστὶ\nτετραπλάσιον, καὶ ἡ τάξις τῶν προσηγοριῶν τοιούτη\nτις ἄνωθεν ἐφεξῆς ᾖ·\nπροσλαμβανόμενος,εἶτα μετὰ ἀπόστασιν ὅλου τόνου ὑπάτη ὑπατῶν,εἶτα μεθʼ ἡμιτόνιον παρυπάτη ὑπατῶν,εἶτα μετὰ τόνον λιχανὸς ὑπατῶν, ἀπὸ τοῦ τὸν τῆς\nἀριστερᾶς χειρὸς δάκτυλον, τὸν παρὰ τὸν ἀντίχειρα,\nτὸν οὕτω λιχανὸν καλούμενον αὐτῷ ἀεὶ ἐπιτίθεσθαι,\nεἶτα μετʼ ἄλλον τόνον ὑπάτη μέσων,ἐξῆς δὲ μεθʼ ἡμιτόνιον παρυπάτη μέσων,μετὰ δὲ τόνον λιχανὸς μέσων, ὃν καὶ διάτονον\nκαλοῦσιν ἀπʼ αὐτοῦ τοῦ γένους τοῦ διατονικοῦ προσαγορεύοντες,\nεἶτα μετ ἄλλον τόνον μέση,εἶτα παράμεσος μετὰ ὅλον τόνον,εἶτα τρίτη διεζευγμένων μετὰ ἡμιτόνιον,\n\n\n\nεἶτα μετὰ τόνον παρανήτη διεζευγμένων,καὶ μετʼ ἄλλον νήτη διεζευγμένων (p. 23),ταύτῃ δʼ ἐξῆς μεθʼ ἡμιτόνιον τρίτη ὑπερβολαίων,εἶτα μετὰ τόνον παρανήτη ὑπερβολαίων,καὶ ἐπὶ πάσαις μετὰ τόνον νήτη ὑπερβολαίων.\nἝνεκα δὲ ὑπομνήσεως τῆς πρωτοτύπου κατὰ τὴν\nἑπτάχορδον συναφῆς παρεμβάλλεται μεταξὺ τοῦ τε\nμέσων τετραχόρδου καὶ τοῦ διεζευγμένων ἄλλο τι λεγόμενον\nσυνημμένων, εὐθὺς τὴν ἑαυτοῦ τρίτην ἔχον\nἡμιτονίῳ διεστῶσαν ἀπὸ τῆς μέσης, εἶτα μετὰ τόνον\nτὴν ἰδίαν παρανήτην, εἶτα μετʼ ἄλλον τόνον τὴν συνημμένην\nνήτην ὁμότονον ἐκ παντὸς καὶ ὀμόφωνον τῇ\nδιεζευγμένῃ παρανήτῃ. ὥστε τετράχορδα μὲν ὑπάρχειν\nτὰ πάντα πέντε, ὑπατῶν μέσων συνημμένων διεζευγμένων\nὑπερβολαίων. — τούτων δὲ διαζεύξεις μὲν εἶναι\nδύο, συναφὰς δὲ τρεῖς. διαζεύξεις μὲν τήν τε μεταξὺ\nτοῦ συνημμένων καὶ τοῦ ὑπερβολαίων καὶ τὴν τῶν\nμέσων καὶ διεζευγμένων ἑκατέραν ἀνὰ τόνου μέγεθος\n\n\n\n\nδιιστάνουσαν. — συναφὰς δὲ τρεῖς, τήν τε τὸ ὑπατῶν\nτῷ μέσων συνάπτουσαν, καὶ τὴν αὐτὸ τὸ μέσων πρὸς τὸ\nσυνημμένων, καὶ τελευταίαν τὴν τὸ διεζευγμένων πρὸς\nτὸ ὑπερβολαίων. τούτων δὲ πάντων τὰς καθʼ ἕκαστον\nφθόγγον εὑρέσεις καὶ αἰτίας καὶ προαγωγὰς, ὡς\nἐγένοντο καὶ ὑπὸ τίνων καὶ πότε καὶ ἐκ ποίας ἀφορμῆς,\nἐν τοῖς κατὰ πλάτος ἀποδώσομέν σοι, ἀπὸ (p. 24)\nτετραχόρδου τὴν ἀρχὴν ποιησάμενοι μέχρι τῆς τελειοτάτης\nκαταπυκνώσεως τῆς διὰ πασῶν, οὐ μόνον ἐν τῷ\nδιατονικῷ τούτῳ γένει, ἀλλὰ καὶ ἐν τῷ χρωματικῷ καὶ\nἐν τῷ ἐναρμονίῳ μετὰ μαρτυριῶν παλαιῶν ἀξιοχρεωτάτων\nτε καὶ ἐλλογίμων ἀνδρῶν. καὶ προσεκθησόμεθα\nτὸν τοῦ Πυθαγορικοῦ λεγομένου κανόνος κατατομὴν\nἀκριβῶς καὶ κατὰ τὸ βούλημα τοῦδε τοῦ διδασκάλου\nσυντετελεσμένην, οὐχ ὡς Ἐρατοσθένης παρήκουσεν ἢ\nΘράσυλλος, ἀλλʼ ὡς ὁ Λοκρὸς Τίμαιος, ᾧ καὶ Πλάτων\nπαρηκολούθησεν, ἕως τοῦ ἑπτακαιεικοσιπλασίου.\n12. Περὶ τῆς κατὰ τὰ τρία γένη τῶν φθόγγων προβάσεως\nκαὶ διαιρέσειος.ιβ. Ἵνα δὲ τὴν κατὰ τὰ τρία γένη προβίβασιν\nἀπὸ προσλαμβανομένου μέχρι ὑπερβολαίας νήτης εὐτακτῶς\n\n\n\n\nἐκτατὴν ἔχῃς, εὔλογον μικρὰ ἔτι ἄνωθεν προσυπομνῆσαι\nἀπὸ τῶν ἤδη εἰρημένων ἀρξάμενον ἕνεκα\nσαφηνείας.\nΦθόγγος ἐστὶ φωνὴ ἄτομος, οἷον μονὰς κατʼ\nἀκοήν· ὡς δὲ οἱ νεώτεροι, ἐπίπτωσις φωνῆς ἐπὶ μίαν\nτάσιν καὶ ἀπλῆν· ὡς δʼ ἔνιοι, ἦχος ἀπλατὴς κατὰ τόπον\nἀδιάστατος.\nΔιάστημα δʼ ἐστὶ δυοῖν φθόγγων μεταξύτης. σχέσις\nδὲ λόγος ἐν ἑκάστῳ διαστήματι μετρητικὸς τῆς ἀποστάσεως·\nδιαφορὰ δὲ ὑπερβολὴ ἢ ἔλλειψις φθόγγων\nπρὸς ἀλλήλους. κακῶς γὰρ οἴονται οἱ νομίζοντες διαφορὰν\nκαὶ σχέσιν τὸ αὐτὸ εἶναι. ἰδοὺ γὰρ τὰ δύο\nπρὸς τὸ ἓν διαφορὰν μὲν ἔχει τὴν αὐτὴν, ἣν ἓν πρὸς\nδύο, σχέσιν δὲ οὐ τὴν αὐτὴν. τὰ μὲν γὰρ δύο (p. 25)\nδιπλάσια, τὸ δὲ ἓν ἥμισυ. καὶ πάλιν ἐν πᾶσιν ἀριθμητικῆς\nμεσότητος ὅροις τρισὶν ἢ καὶ πλείοσι διαφορὰ\nμὲν ἡ αὐτὴ ἐν πᾶσι, σχέσις δὲ ἄλλη καὶ ἄλλη. περὶ\nτοῦτο δὲ πλατύτερον εἴσῃ ἐν τοῖς κατὰ πλάτος.\nΣύστημα δέ ἐστι δυοῖν ἢ καὶ πλειόνων διαστημάτων\nσύνοδος. ἀλλὰ τῶν μὲν διαστημάτων οὐδεὶς\nφθόγγος πρὸς τὸν συνεχῆ σύμφωνος, ἀλλὰ πάντως\nδιάφωνος, τῶν δὲ συστημάτω ἐστί τινα σύμφωνα,\n\n\n\nτινὰ δὲ καὶ διάφωνα. σύμφωνα μὲν, ἐπειδὴ οἱ περιέχοντες\nφθόγγοι διάφοροι τῷ μεγέθει ὄντες, ἃμα\nκρουσθέντες ἢ ὅμως ποτὲ ἠχήσαντες ἐγκραθῶσιν ἀλλήλοις\nοὕτως, ὥστε ἑνοειδῆ τὴν ἐξ αὐτῶν φωνὴν γενέσθαι\nκαὶ οἷον μίαν· διάφωνοι δὲ, ὅταν διεσχισμένη\nπως καὶ ἀσύγκρατος ἡ ἐξ ἀμφοτέρων φωνὴ ἀκούηται.\nἘπεὶ δὲ τὸ πρώτιστον καὶ στοιχειωδέστατον σύμφωνον\nτὸ διὰ τεσσάρων ἐστὶν ἐν τετραχόρδῳ συνεχεῖ,\nλόγῳ δὲ ἐπιτρίτῳ, εὐλόγως κατὰ τοῦτο τῶν τῆς μελῳδίας\nτριῶν γενῶν αἱ παραλλαγαὶ εὑρίσκονται πρὸς\nἀλλήλας. τὸ μὲν γὰρ διατονικὸν, περὶ οὗ καὶ προέφαμεν,\nοὕτω προχῳρεῖ· ἡμιτόνιον, εἶτα τόνος, εἶτα\nτόνος· τρία διαστήματα ἐν τέσσαρσιν ἀριθμοῖς ὅ ἐστι\nφοθόγγοις. καὶ ἐκ τούτου γε διατονικὸν καλεῖται, ἐκ\nτοῦ προχωωρεῖν διὰ τῶν τόνων αὐτὸ μονώτατον τῶν\nἄλλων. (p. 26) τὸ δὲ χρωματικὸν οὕτω προβιβάζε\nται· ἡμιτόνιον, εἶτα ἄλλο ἡμιτόνιον, εἶτα ἐπὶ τούτοις\nἀσύνθετον τριημιτόνιον. ἵνα καὶ τοῦτο, εἰ καὶ μὴ ἐκ\nδύο τόνων καὶ ἡμιτονίου ἄντικρύς ἐστιν, ἀλλʼ οὖν\nἴσα ἔχον φαίνηται τὰ διαστήματα δυσὶ τόνοις καὶ\nἡμιτονίῳ. τὸ δὲ ἐναρμόνιον τὴν προκοπὴν φυσικῶς\nτοιαύτην ἔχει· δίεσις, ὅπερ ἐστὶν ἡμιτονίου ἥμισυ,\nκαὶ πάλιν ἄλλη δίεσις, συναμφότεραι ἡμιτονίῳ ἴσαι,\nκαὶ τὸ λειπόμενον τοῦ τετραχόρδου, ὅλον δίτονον\nἀσύνθετον· ἵνα καὶ τοῦτο δυσὶ τόνοις καὶ ἡμιτονίῳ\nἴσον ᾖ ἐνδοτέρω γὰρ τούτων συμφωνῆσαι ἀδύνατον\nφθόγγον φθόγγῳ. δῆλον οὖν ὅτι αἱ παραλλαγαὶ τῶν\n\n\n\nγενῶν οὐκ ἐν τοῖς τέσσαρσι φθόγγοις τοῦ διὰ τεσσάρων\nδιαφορὰν λαμβάνουσιν, ἀλλʼ ἐν μόνοις τοῖς δυ σὶ\nμέσοις. ἐν μὲν οὗν χρωματικῷ ὁ τρίτος ἠλλάγη\nφθόγγος πρὸς τὸ διάτονον, ὁ δὲ δεύτερος τῷ μὲν διατονικῷ\nὁ αὐτὸς ἔμεινεν, ὁμοτονεῖ δὲ τῷ τοῦ ἐναρμονίου\nτρίτῳ. ἐν δὲ τῷ ἐναρμονίῳ οἱ δύο μέσοι ἐξηλλάγησαν\nπρὸς τὸ διάτονον· ὥστʼ ἀντικεῖσθαι τὸ\nἐναρμόνιον τῷ διατόνῳ, μέσον δʼ αὐτῶν ὑπάρχειν τὸ\nχρωματικόν· μικρὸν γὰρ παρέτρεψεν, ἓν μόνον ἡμιτόνιον,\nἀπὸ τοῦ διατονικοῦ. ἔνθεν καὶ χρῶμα ἔχειν λέγομεν\nτοὺς εὐτρέπτους ἀνθρώπους. οἱ μὲν οὖν τοῦ\nτετραχόρδου ἄκροι ἑστῶτες φθόγγοι λέγονται, οὐ γὰρ\nμεταπίπτουσιν ἐν οὐδενὶ τῶν γενῶν· (p. 27 ) οἱ δὲ\nμέσοι κινούμενοι· ἔν γε τῷ ἐναρμονίῳ. ἐν δὲ τῷ χρώματι\nὁ δεύτερος κινούμενός τε καὶ οὐ κινούμενος·\nπρὸς μὲν γὰρ τὸ διάτονον οὐ μεταπίπτει, πρὸς δὲ τὸ\nἐναρμόνιον μεταπίπτει.\nΣύστημα δὲ οὖσα ἡ διὰ πασῶν εἴτε ὑπὲρ μέσης ἕως\nπροσλαμβανομένου, εἴτε ὑπὸ μέσης ἕως νήτης ὑπερβολαίας\nἐν ὀκτὼ χορδαῖς — τῆς τε διὰ τεσσάρων δύο\nτόνων καὶ ἡμιτονίου οὕσης, τῆς τε διὰ πέντε τριῶν\nτόνων καὶ ἡμιτονίου ὑπαρχούσης — οὐκ εὐθὺς ἓξ τόνων\nὡς οἱ νεώτεροι νομίζουσιν ἀποτελεῖται, ἀλλὰ πέντε\nτόνων καὶ δύο τῶν λεγομένων ἡμιτονίων. ἅπερ εἰ ὡς\nἀληθῶς ἡμίση τόνων ὑπῆρχε, τί ἐκώλυε τόνον ἐξ αὐτῶν\nἀποτελεῖσθαι καὶ ἓξ τόνων ὑπάρχειν αὐτήν; τὴν\n\n\n\nδὲ τούτου ἀπόδειξιν ἐν τοῖς κατὰ πλάτος ποικιλώτατα\nσαφηνιοῦμεν. συμφήσει δὲ ἡμῖν καὶ ἐν τῇ προκειμένῃ\nλέξει Φιλόλαος λέγων· ,,ἁρμονία δὲ πέντε ἐπόγδοα καὶ\nδύο διέσιες“, τουτέστι δύο ἡμιτόνια, ἃ πεποιήκει ἂν\nἕνα τόνον, εἴπερ ἦν ὡς ἀληθῶς ἡμίση τόνων.\nἈναμεμιγμένων οὗν ὑπὸ τὸ αὐτὸ διάγραμμα τῶν\nτριῶν ἀλλήλοις γενῶν τὰ ὀνόματα ἔσται ταῦτα·\nπροσλαμβανόμενοςὑπάτη ὑπατῶν ἐναρμόνιοςπαρυπάτη ὑπατῶν χρωματικὴ καὶ διάτονοςπαρυπάτη ὑπατῶν ἐναρμόνιοςἐναρμόνιος ὑπατῶνχροματικὴ ὑπατῶνδιάτονος ὑπατῶνὑπάτη μέσων.παρυπάτη μέσων ἐναρμόνιοςπαρυπάτη μέσω χροματικὴ καὶ διάτονοςμέσων (p. 28) ἐναρμόνιοςμέσων χριοματικήμέσων διάτονοςμέσητρίτη συνημμένων ἐναρμόνιοςτρίτη συνημμένων χρωματικὴ καὶ διάτονοςσυνημμένων ἐναρμόνιοςσυνημμένων χρωματικήσυνημμένων διάτονοςνήτη συνημμένωνπαραμέσητρίτη διεζευγμένων ἐναρμόνιοςτρίτη διεζευγμένων χρωματικὴ καὶ διάτονοςἐναρμόνιος διεζευγμένωνχριοματικὴ διεζευγμένωνδιάτονος διεζευγμένωννήτη διεζευγμένωντρίτη ὑπερβολαίων ἐναρμόνιοςτρίτη ὑπερβολαίων χροματικὴ καὶ διάτονοςἐναρμόνιος ὑπερβολαίωνχριοματικὴ ὑπερβολαίωνδιάτονος ὑπερβολαίωννήτη ὑπερβολαίων.Τῇς δὲ γραφῆς τοιαύτης τῇ ἐπείξει συγγινώσκουσα\n— σύνοισθα γὰρ, ὅτι ἐν αὐτῇ τῇ ὁδεύσει μοι ἐπέταξας\nπαντοίως μετεώρῳ — κατὰ τὸν ἡμερώτατόν σου τρόπον\nκαὶ κοινῶν νοημονέστατον ἀπόδεξαι μὲν ὡς ἀπαρχήν\nτινα καὶ ἐξευμενισμόν, προσδέχου δὲ θεῶν ἐπιτρεπόντων\nπληρεστάτην καὶ παντοίως ἐντελεστάτην τὴν\nπερὶ αὐτῶν τούτων τεχνολογίαν αὐτίκα μάλα σοι ὑπʼ\nἐμοῦ πεμφθησομένην μετὰ τῆς πρώτης ἀφορμῆς.\n"};
