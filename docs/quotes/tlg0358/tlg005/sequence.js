var sequence = {"name":"Nicomachus of Gerasa. Problemata arithmetica","data":"α. ΤΟΤ ΚΥΝΟΣ.\nΔοθέντων ἀπὸ μονάδος ὁποσωνοῦν\nἀριθμῶν ἐφεξῆς εὑρεῖν, ὅσος ἐστὶν ὁ\nσύμπας.\nἜστωσαν ἀπὸ μονάδος τῆς α ἐφεξῆς οἱ\nβ, γ, δ, ε, ζ, η, θ, ι·\nἢ δὴ ἄρτιόν ἐστι τὸ πλῆθος αὐτῶν ἢ περιττόν· ἔστω\nπρῶτον περιττόν· φανερὸν δή, ὅτι οἱ μὲν α ι διπλάσιοί\nεἰσι τοῦ ε, οἱ δὲ β θ τοῦ ε καὶ ἐφεξῆς\nὅσον ἄρα ἐστὶ τὸ πλῆθος πάντων, τοσαυταπλασίων\nἐστὶν ὁ σύμπας συντεθεὶς τοῦ ε· ἔστιν ἄρα ὡς ὁ ι\nπρὸς τὴν μονάδα, ὁ σύμπας πρὸς τὸν ε· ὁ ἄρα ὑπὸ\nτοῦ ι καὶ ε ἴσος ἐστὶ τῷ ὑπὸ τῆς μονάδος καὶ συμπάντων,\nτουτέστι τῷ σύμπαντι ἀριθμῷ. εἰλήφθω\nδὴ ὁ ἐφεξῆς τῷ ι, ὁ κ· φανερὸν δὴ ὅτι ὁ κ διπλάσιός\nἐστι τοῦ ε, ἴσος γάρ ἐστι τοῖς ι α· ἐπεὶ οὖν ὁ\nι τὸν ε πολλαπλασιάσας ποιεῖ τὸν σύμπαντα, ἐὰν\nἄρα τὸν κ πολλαπλασιάσας ποιήσῃ τινά, ὁ γενόμενος\nἔσται τοῦ σύμπαντος διπλασίων. ὅταν ἄρα ἀπὸ\n\n\n\nμονάδος πλήθους ἀριθμῶν ἐφεξῆς τεθέντος ἐρωτηθῶμεν,\nπόσος ἐστὶν ὁ σύμπας συντεθείς, ἐὰν ὦσι\nπεριττοὶ τὸ πλῆθος, πολλαπλασιάσομεν τὸν μέγιστον\nἐπὶ τὸν ἐφεξῆς αὐτοῦ μείζονα καὶ τούτου γενομένου\nτὸ ἥμισυ λαβόντες ἕξομεν τὸν σύμπαντα·\nὁμοίως δὴ ποιήσομεν, καὶ ἐὰν ἄρτιον τὸ πλῆθος·\nἡ γὰρ αὐτὴ ἀπόδειξις·\nα β γ δ ε ζ η θ ι — κα| β| γ| δ| ε| ϛ| ζ| η| θ|— ι|.\nβ. Πῶς ἂν ἐκ μεθόδου προχειρότατα\nγινώσκοι τις ἀκριβῶς τὴν τῶν συντιθεμένων\nἀπὸ μονάδος καὶ ἐφεξῆς ἀριθμῶν\nγινομένου ποσότητα, μέχρις οὗ δηλονότι\nἡ ζήτησις γίνεται.\nΠοιείτω οὕτω· πολλαπλασιαζέτω ἐφ᾿ ἑαυτὸν τὸν\nἀριθμόν, μέχρις οὗ ἡ ζήτησις γίνεται, καὶ ἀπὸ τοῦ\nγινομένου λαμβανέτω τὸ ἥμισυ· τούτῳ προςτιθέτω\nκαὶ τὸ ἥμισυ τοῦ πολλαπλασιασθέντος ἀριθμοῦ\nκαὶ τὸν γινόμενον γινωσκέτω εἶναι τὴν τῶν ἀριθμῶν\nσύνθεσιν ἀπὸ μονάδος, μέχρις οὐ ἡ ζήτησις\nγίνεται. οἷον ἔστω· γενέσθαι τὴν ζήτησιν ἀπὸ μονάδος\nἄχρι τοῦ ιε, πόση ἐστὶν ἡ τῶν ἀριθμῶν κατὰ\nτὸ συνεχὲς σύνθεσις· τὸν ιε ἐφʼ ἑαυτόν, γίνονται\nσκε· τούτου τὸ ἥμισυ, ριβ??· πρόςθες τὸ ἥμισυ\nτῶν ιε ἤτοι ζ??, γίνονται ὁμοῦ ρκ· τοσούτων ἡ\nἀπὸ μονάδος ἄχρι τοῦ ιε τῶν κατὰ τὸ συνεχὲς\nἀριθμῶν σύνθεσις. ΙΣΑΑΚ.\nἬ καὶ οὕτω· λαμβανέτω τὸ ἥμισυ τοῦ ἀριθμοῦ\nτοῦ μέχρις οὗ ἡ ζήτησις γίνεται καὶ προςτιθέτω\nτούτῳ μονάδος ἥμισυ καὶ τὸν γινόμενον πολλαπλασιαζέτω\nμετὰ τοῦ ἀριθμοῦ, οὗτινος εἰλήφει τὸ ἥμισυ·\nκαὶ τὸν γινόμενον αὖθις γινωσκέτω εἶναι τὴν τῶν\nἀριθμῶν σύνθεσιν. οἷον ὡς ἐπὶ τοῦ προυποδειχθέντος\nἀριθμοῦ τοῦ ιε, τούτου τὸ ἥμισυ ζ??· πρόςθες\nμονάδος ἥμισυ, γίνονται η· ταῦτα πολλαπλασίασον\nἐπὶ τὸν ιε, γίνονται ρκ. καὶ ἔστι καὶ οὕτως\nἡ εὕρεσις ἀσφαλεστάτη, ὡς καὶ ἐπὶ τῆς προτέρας\nμεθόδου· ὅπερ ἔδει δεῖξαι. ΤΟΥ ΑΥΤΟΥ.\nγ. Ἀριθμῶν ὅσων δήποτε ἐκκειμένων\nἐν ἴσῃ ὑπεροχῇ τὸν συγκεφαλαιούμενον ἐκ\nτῆς συνθέσεως αὐτῶν λαμβάνειν.\nΠοίοι οὕτω· λάμβανε τούς ἄκρους τῶν ἐκκειμένων\nκαὶ τούτων τὰ ἡμίση συντιθεὶς καὶ πολλαπλασιάζων\nἐπὶ τὸν ἀριθμὸν τοῦ πλήθους τῶν ἐκκειμένων\nἕξεις τὸν ἐκ τῆς συνθέσεως τῶν ὅλων. οἷον\nἔστωσαν\nβ, δ, Ϛ, η, ι, ιβ·\nτὰ ἡμίση τῶν ἄκρων ζ· ταῦτα πολλαπλασιαζόμενα\nἐπὶ τὸ πλῆθος τῶν ἐκκειμένων ἀριθμῶν, εἰσὶ δὲ Ϛ,\nποιοῦσι μβ. πάλιν ἔστωσαν\nα, δ, ζ, ι, ιγ, ιϚ, ιθ·\n\n\n\nτὰ ἡμίση τῶν ἄκρων ι καὶ τὸ πλῆθος ζ· δεκάκις\nοὖν τὰ ζ ποιοῦσιν ο· καὶ ἐπὶ τῶν ἄλλων ὁμοίως.\nΤΟΥ ΑΥΤΟΥ.\nδ. α, α, α, γ, γ, ε, ε, ε, ζ, θ·\nΤαῦτα τὸ δέκα στοιχεῖα συντιθέμενα\nποιοῦσι μονάδαςμ· φασὶν οὖν τὸν βασιλέα\nΛέοντα ταῦτα ἐκθεῖναι· καὶ ζητεῖν, ὡς ἂν\nμερισθῶσι δίχα ἤτοι εἰς πέντε καὶ πέντε\nστοιχεῖα καὶ ἑκατέρας μερίδος ἴσον εἶναι\nτὸν ἀριθμόν.\nἈγνοοῦντες οὖν οἱ ἐξ ἐκείνου μέχρι τοῦ νῦν\nπάντες τὸν σκοπὸν ἐκείνου καὶ ζητοῦντες, ὥςτε καὶ\nἑκατέραν μερίδα μονάδων κ εἶναι ἤτοι τῆς ἡμισείας\nτῶν ὅλων ποσότητος, ἀνηνύτοις ἐδόκουν ἐπιχειρεῖν,\nἀλλ᾿ ἡμεῖς μὴ ἀγνοοῦντες τὸν ἐκείνου σκοπόν, ὅτι\nοὐκ ἀδύνατα προέθετο ζητεῖν, ἀλλὰ δυνατὰ μέν,\nπλὴν οὐ τοῖς πᾶσι πρόχειρα, μόνοις δὲ τοῖς τῶν ἀριθμητικῶν\nμαθημάτων ἐμπείροις, διείλομεν αὐτὰ δίχα\nοὕτως· ὥςτε ἑκατέρας μερίδος ἀνὰ ε στοιχεῖα\nἐχούσης τὸ μὲν πρῶτον εἶναι πολλαπλασιάζον, τὰ\nδὲ λοιπὰ πολλαπλασιαζόμενα ὑπ᾿ αὐτοῦ, ὡς συνἀγειν\nἑκατέραν μερίδα μονάδας ξ· καὶ ἔχουσιν\nοὕτω·\n—ις —ιςε , α, α, γ, ζ· — γ , α, ε, ε, θ·ἔστιν οὖν τῆς μιᾶς μερίδος ἡ ποσότης μονάδων ιβ,\nδηλαδὴ τῶν δ στοιχείων συντιθεμένων πλὴν τοῦ\n\n\n\nπρώτου, καὶ πενταπλασιαζόμενα ὑπὸ τοῦ πρώτου\nποιοῦσιν ξ· ὁμοίως καὶ τῆς ἑτέρας μερίδος κ καὶ\nτριπλασιαζόμενα ὑπὸ τοῦ πρώτου ποιοῦσιν ξ.\nε. Μέθοδος, διʼ ἧς ἀστείως εὑρήσεις,\nοἷον ἀριθμὸν ἔχει τις ἐπὶ νοῦν.\nἈριθμὸν ὁντιναοῦν τῶν ἀπὸ τοῦ ζ μέχρι τοῦ ρε\nὑπό τινος ἐν διανοίᾳ εἰλημμένον ζητῶν εὑρεῖν ὁπόσος\nἐστί, λήψῃ αὐτὸν μεθόδῳ τοιᾷδε· ἐπίταξον τῷ\nκατὰ διάνοιαν ἔχοντι τὸν ἀριθμὸν κρυφίως παρ᾿\nαὐτῷ ἐκβαλεῖν ἀπʼ αὐτοῦ τὸν γ, ὁσάκις ἐγχωρεῖ, /\nκαὶ τὰ καταλειφθέντα κάτωθεν τοῦ γ, εἰ καταλειφθείη\nδηλονότι, ἐκφωνήσαντα εἰπεῖν πρὸς σέ· οὐ καὶ\nεἰπόντος σύ ἀνθʼ ἑκάστης μονάδος τῶν καταλειφθεισῶν\nλάμβανε τῇ σῇ χειρὶ τὸν ο ἀριθμόν· οἷον\nεἰ μὲν μονὰς καταλειφθείη, τὸν ο μόνον, εἰ δὲ δυάς,\nαὐτὸν τὸν ο δὶς ἤτοι τὸν ρμ, εἰ δʼ οὐδεμία μὲν καταλειφθείη,\nπάντως οὐδὲ σὺ λήψῃ τι· τοῦτο δὲ φυλάξαι\nσε δεῖ καὶ ἐν ταῖς γενησομέναις λοιπαῖς ἀφαιρέσεσιν,\nἐν αἷς δηλονότι μηδεμία μονὰς καταλειφθήσοιτο·\nεἶτα ἐπίταξον ἐκβαλεῖν ὁμοίως ἐξ αὐτοῦ\nκαὶ τὸν ε, ὁσάκις ἐγχωρεῖ, καὶ τὰ κάτωθεν τούτου\nκαταλειφθέντα εἰπεῖν, ὧν καὶ ἀνθʼ ἑκάστης μονάδος\nλάμβανε τὸν κα, ἑνῶν καὶ τὸν ἀπὸ τούτου συναγόμενον\nτῷ προειλημμένῳ, εἰ τύχοι, τῇ σῇ χειρί· εἶτ᾿\nἐπίταξον ὁμοίως ἐκβαλόντι καὶ τὸν ζ εἰπεῖν τὰ κάτωθεν\nτούτου καταλειπόμενα· ὧν καὶ ἑκάστης ἕνεκα\nμονάδος τὸν ιε λαβών καὶ οὓς ἔχεις πάντας συνθεὶς\nἐκ τῆς ἐπισυναγωγῆς ἄφες, ὁσάκις δύνῃ, τὸν ρε, εἰ\nἐγχωρεῖ δηλονότι, καὶ τὸν κάτωθεν τούτου καταλειφθέντα\n\n\n\nγίνωσκε τὸν ἀριθμὸν εἶναι, ὃν ζητεῖς, δηλαδὴ\nτὸν ἐν τῷ λογισμῷ τοῦ ζητήσαντος εὑρεῖν σε τοῦτον\nεἰλημμένον· ἰστέον μέντοι γε, ὡς εἰ μηδὲν ἐν μηδεμιᾷ\nἀφαιρέσει καταλειφθείη, ὅτε οὐδὲ σὺ λήψῃ πάντως\nτινὰ τῶν προῤῥηθέντων ἀριθμῶν, ὁ ρε ἐστὶν ὁ\nὑπ᾿ ἐκείνου ληφθείς.\nΓενέσθω δὲ τὰ λεγόμενα καὶ δι᾿ ὑποδείγματος\nσαφέστερα, καὶ ἔστω ὑφʼ ἡμῶν ἐπὶ νοῦν εἰλημμένος\nὁ κη· ὄν ἐπειδὴ βούλεταί τις εὑρεῖν τῇ ῥηθείσῃ\nμεθόδῳ χρώμενος, ἐπιτάττει τὸν γ ἐκβαλεῖν\nἐξ αὐτοῦ ὁσάκις ἐγχωρεῖ· οὐ καὶ ἐννάκις ἐκβαλλομένου\nπαῤ ἡμῶν ἐκφωνούντων πρὸς αὐτὸν καὶ τὴν\nλειπομένην μονάδα, οὗτος ἀντʼ αὐτῆς τὸν ο τῇ χειρὶ\nλαμβάνει· εἶτα καὶ τοῦ ε ὁμοίως ἐκβαλλομένου πεντάκις\nἀνθʼ ἑκάστης τῶν καταλειπομένων τριῶν μονάδων\nτὸν κα λαμβάνων τὸν γινόμενον ξγ συντίθησι\nτῷ πρότερον εἰλημμένῳ τῷ ο· ἐπεὶ δὲ καὶ τοῦ ζ κατὰ\nτὴν μέθοδον ἐκβαλλομένου τετράκις οὐδὲν λείπεται,\nοὐδʼ οὗτος ἀντὶ τούτου λαβών τινα, ἀλλ᾿ ἀπὸ τοῦ\nἐκ τῆς συνθέσεως μόνων ἐκείνων τοῦ τε δηλονότι ο\nκαὶ τοῦ ξγ ἤτοι ἀπὸ τοῦ ρλγ ἐκβαλών τὸν ρε τὸν\nλειπόμενον κη λέγει πρὸς ἡμᾶς ἀναμφιβόλως εἶναι\nτὸν ἀριθμόν, ὅν ἡμεῖς ἐπὶ νοῦν κεκρατήκαμεν· ὑπὲρ\nοὐ καὶ ἐκπληττόμενοι τὸν λόγον ζητοῦμεν, ὅτου χάριν\nτόδε τοιαύτῃ μεθόδῳ εὑρίσκεται.\nϛ. Τῷ ἀποθνήσκοντι ἐωὶ τοῖς Ϛ παιδίοις, ὧν τὰ\nγ ἦσαν ἄῤῥενα καὶ τὰ γ θήλεα, καὶ διαταξαμένῳ\nπερὶ τῶν ἐν τῷ κιβωτίῳ αὐτοῦ χρυσίνων, τὸν πρωτυν\nτῶν παίδων αὐτῷ τῶν ἀῤῥένων θεῖναι τοσούτους\nχρυσίνους ἐν τῷ κιβωτίῳ, ὅσοι εἰσὶν ἐν αὐτῷ, εἶτα\nλαβεῖν διακοσίους πεντήκοντα, τὸν δὲ μετʼ ἐκεῖνον\n\n\nθεῖναι τοσούτους, ὅσοι ὑπελείφθησαν, καὶ λαβεῖν σν,\nκαὶ τὸν τρίτον ὁμοίως θεῖναι τοσούτους, ὅσοι ὑπελείφθησαν,\nκαὶ λαβεῖν σν, τὴν δὲ πρώτην τῶν θυγατέρων\nθεῖναι τοσούτους, ὅσοι ὑπελείφθησαν, καὶ\nλαβεῖν ρκε, τὴν δὲ μετʼ ἐκείνην θεῖναι τοσούτους,\nὅσοι ὑπελείφθησαν, καὶ λαβεῖν ρκε, καὶ τὴν τρίτην\nὁμοίως θεῖναι τοσούτους, ὅσοι ὑπελείφθησαν, καὶ\nλαβεῖν ρκε, ὡς μηδένα οὕτω χρύσινον ὑπολειφθῆναι,\nσλβ ἦσαν χρύσινοι καὶ τρίτον χρυσίνου καὶ δωδέκατον\nκαὶ ἑκατοστοενενηκοστοδεύτερον ἕν.\n"};
