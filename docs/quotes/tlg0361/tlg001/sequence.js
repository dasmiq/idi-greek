var sequence = {"name":"Cleonides. Introductio Harmonica","data":"Ἁρμονική ἐστιν ἐπιστήμη θεωρητική τε καὶ πρακτικὴ\nτῆς τοῦ ἡρμοσμένου φύσεως. ἡρμοσμένον δὲ τὸ\nἐκ φθόγγων τε καὶ διαστημάτων ποιὰν τάξιν ἐχόντων\nσυγκείμενον. μέρη δὲ αὐτῆς ἐστιν ἑπτά· περὶ φθόγγων,\nπερὶ διαστημάτων, περὶ γενῶν, περὶ συστήματος, περὶ\nτόνου, περὶ μεταβολῆς, περὶ μελοποιΐας.\nΦθόγγος μὲν οὖν ἐστι φωνῆς πτῶσις ἐμμελὴς ἐπὶ\nμίαν τάσιν.\nΔιάστημα δὲ τὸ περιεχόμενον ὑπὸ δύο φθόγγων\nἀνομοίων ὀξύτητι καὶ βαρύτητι.\nΓένος δέ ἐστι ποιὰ τεττάρων φθόγγων διαίρεσις.\nΣύστημα δέ ἐστι τὸ ἐκ πλειόνων ἢ ἑνὸς διαστημάτων\nσυγκείμενον. (p. 2 Μ.)\nΤόνος δέ ἐστι τόπος τις τῆς φωνῆς δεκτικὸς συστήματος\nἀπλατής.\nΜεταβολὴ δέ ἐστιν ὁμοίου τινὸς εἰς ἀνόμοιον τόπον\nμετάθεσις.\nΜελοποιΐα δέ ἐστι χρῆσις τῶν ὑποκειμένων τῇ\nἁρμονικῇ πραγματείᾳ πρὸς τὸ οἰκεῖον ἑκάστης ὑποθέσεως.\nΤαῦτα δὲ θεωρεῖται ἐν φωνῆς ποιότητι, ἧς\nκινήσεις εἰσὶ δύο, ἡ μὲν συνεχής τε ταὶ λογικὴ καλουμένη,\nἡ δὲ διαστηματική τε καὶμελῳ δική. ἡ μὲν\nοὖν συνεχὴς κίνησις τῆς φωνῆς τάς τε ἐπιτάσεις καὶ\nτὰς ἀνέσεις ἀφανῶς ποιεῖται μηδαμοῦ ἱσταμένη ἢ μέχρι\nσιωπῆς. ἡ δὲ διαστηματικὴ κίνησις τῆς φωνῆς ἐναντίως\nκινεῖται τῇ συνεχεῖ· μονάς τε γὰρ ποιεῖ καὶ τὰς\nμεταξὺ τούτων διαστάσεις, ἐναλλὰξ αὐτῶν ἑκάτερον\nτιθεῖσα. τὰς μὲν οὖν μονὰς τάσεις καλοῦμεν, τὰς δὲ\nμεταβάσεις τὰς ἀπὸ τάσεων ἐπὶ τάσεις διαστήματα. τὰ\n\n\n\n\nδὲ ποιοῦντα τὴν τῶν τάσεων διαφορὰν ἐπίτασίς ἐστι\nκαὶ ἄνεσις, ἀποτέλεσμα δὲ τούτων ὀξύτης καὶ βαρύτης.\nτὸ μὲν γὰρ διʼ ἐπιτάσεως γινόμενον εἰς ὀξύτητα ἄγει,\nτὸ δὲ διʼ ἀνέσεως εἰς βαρύτητα. καὶ ὀξύτης μὲν οὖν\nἐστι τὸ διʼ ἐπιτάσεως γινόμενον ἀποτέλεσμα, βαρύτης δὲ\nτὸ διʼ ἀνέσεως. ἀμφοῖν γὰρ συμβέβηκε τὸ τετάσθαι.\nκαλοῦνται δὲ αἱ τάσεις καὶ φθόγγοι· τάσεις\nμὲν ἀπὸ τῶν καθαπτῶν ὀργάνων παρὰ τὸ τετάσθαι,\nφθόγγοι δὲ, ἐπεὶ ὑπὸ φωνῆς ἐνεργοῦνται. (p. 3 M.)\nφθόγγοι δέ εἰσι τῇ μὲν τάσει ἄπειροι, τῇ δὲ δυνάμει\nκαθʼ ἕκαστον γένος δεκαοκτώ.\nΓένη δέ ἐστι τρία, διάτονον χρῶμα ἁρμονία.\nκαὶ μελῳδεῖται τὸ μὲν διάτονον ἐπὶ μὲν τὸ βαρὺ κατὰ\nτόνον καὶ τόνον καὶ ἡμιτόνιον, ἐπὶ δὲ τὸ ὀξὺ ἐνανκατὰ\nἡμιτόνιον καὶ τόνον καὶ τόνον. τὸ δὲ\nχρῶμα ἐπὶ μὲν τὸ βαρὺ κατὰ τριημιτόνιον καὶ ἡμιτόνιον\nκαὶ ἡμιτόνιον, ἐπὶ δὲ τὸ ὀξὺ ἐναντίως κατὰ ἡμιτόνιον\nκαὶ ἡμιτόνιον καὶ τριημιτόνιον. ἢ δὲ ἁρμονία\n\n\n\n\nἐπὶ μὲν τὸ βαρὺ κατὰ δίτονον καὶ δίεσιν καὶ δίεσιν,\nἐπὶ δὲ τὸ ὀξὺ ἐναντίως κατὰ δίεσιν καὶ δίεσιν καὶ\nδίτονον.\nΕἰσὶ δὲ οἱ μὲν ἐν τῷ διατόνῳ φθόγγοι οἵδε.\nπροσλαμβανόμενος\nὑπάτη ὑπάτων\nπαρυπάτη ὑπάτων\nλιχανὸς ὑπάτων διάτονος\nὑπάτη μέσων\nπαρυπάτη μέσων\nλιχανὸς μέσων διάτονος\nμέση\nτρίτη συνημμένων\nπαρανήτη συνημμένων διάτονος\nνήτη συνημμένων\nπαραμέση\nτρίτη διεζευγμένων\nπαρανήτη διεζευγμένων διάτονος\nνήτη διεζευγμένων\nτρίτη ὑπερβολαίων (p. 4)\nπαρανήτη ὑπερβολαίων διάτονος\nνήτη ὑπερβολαίων.\nἘν δὲ χρώματι οἵδε\nπροσλαμβανόμενος\nὑπάτη ὑπάτων\nπαρυπάτη ὑπάτων\nλιχανὸς ὑπάτων χρωματική\nὑπάτη μέσων\nπαρυπάτη μέσων\nλιχανὸς μέσων χρωματική\nμέση\nτρίτη συνημμένων\nπαρανήτη συνημμένων χρωματική\nνήτη συνημμένων\nπαραμέση\nτρίτη διεζευγμένων\nπαρανήτη διεζευγμένων χρωματική\nνήτη διεζευγμένων\nτρίτη ὑπερβολαίων\nπαρανήτη ὑπερβολαίων χρωματική\nνήτη ὑπερβολαίων.\nΕν δὲ ἁρμονίᾳ οἵδε\nπροσλαμβανόμενος\nὑπάτη ὑπάτων\nπαρυπάτη ὑπάτων\nλιχανὸς ὑπάτων ἐναρμόνιος\nὑπάτη μέσων\nπαρυπάτη μέσων\nλιχανὸς μέσων ἐναρμόνιος\nμέση\n\n\n\nτρίτη συνημμένων ἐναρμόνιος\nπαρανήτη συνημμένων ἐναρμόνιος (p. 5)\nνήτη συνημμένων\nπαραμέση\nτρίτη διεζευγμένων ἐναρμόνιος\nπαρανήτη διεζευγμένων ἐναρμόνιος\nνήτη διεζευγμένων\nτρίτη ὑπερβολαίων ἐναρμόνιος\nπαρανήτη ὑπερβολαίων ἐναρμόνιος\nνήτη ὑπερβολαίων.\nΚατὰ δὲ μίξιν τῶν γενῶν οἵδε\nπροσλαμβανόμενος\nὑπάτη ὑπάτων\nπαρυπάτη ὑπάτων\nλιχανὸς ὑπάτων ἐναρμόνιος\nλιχανὸς ὑπάτων χρωματική\nλιχανὸς ὑπάτων διάτονος\nὑπάτη μέσων\nπαρυπάτη μέσων\nλιχανὸς μέσων ἐναρμόνιος\nλιχανὸς μέσων χρωματική\nλιχανὸς μέσων διάτονος\nμέση\nτρίτη συνημμένων\n\n\n\nπαρανήτη συνημμένων ἐναρμόνιος\nπαρανήτη συνημμένων χρωματική\nπαρανήτη συνημμένων διάτονος\nνήτη συνημμένων\nπαραμέση\nτρίτη διεζευγμένων\nπαρανήτη διεζευγμένων ἐναρμόνιος\nπαρανήτη διεζευγμένων χρωματική (p. 6)\nπαρανήτη διεζευγμένων διάτονος\nνήτη διεζευγμένων\nτρίτη ὑπερβολαίων\nπαρανήτη ὑπερβολαίων ἐναρμόνιος\nπαρανήτη ὑπερβολαίων χρωματική\nπαρανήτη ὑπερβολαίων διάτονος\nνήτη ὑπερβολαίων.\nΤῶν δὲ ἐξηριθμημένων φθόγγων οἱ μέν εἰσιν\nἑστῶτες, οἱ δὲ κινούμενοι. ἑστῶτες μὲν οὖν εἰσιν\nὅσοι ἐν ταῖς τῶν γενῶν διαφοραῖς οὐ μεταπίπτουσιν,\nἀλλὰ μένουσιν ἐπὶ μιᾶς τάσεως. κινούμενοι δὲ ὅσοι\nτοὐναντίον πεπόνθασιν· ἐν γὰρ ταῖς τῶν γενῶν διαφοραῖς\nμεταβάλλουσι καὶ οὐ μένουσιν ἐπὶ μιᾶς τάσεως.\nεἰσὶν οὖν οἱ μὲν ἑστῶτες ὀκτὼ οἵδε· προσλαμβανόμενος,\nὑπάτη ὑπάτων, ὑπάτη μέσων, μέση, νήτη συνημμένων,\nπαραμέση, νήτη διεζευγμένων, νήτη ὑπερβολαίων·\nκινούμενοι δὲ οἱ ἀνὰ μέσον τούτων πάντες.\nΤῶν δὲ ἑστώτων οἱ μέν εἰσι βαρύπυκνοι, οἱ δὲ\nἄπυκνοι καὶ περιέχοντες τὰ τέλεια συστήματα. βαρύπυκνοι\nμὲν οὖν εἰσι πέντε οἵδε· ὑπάτη ὑπάτων, ὑπάτη\nμέσων, μέση, (p. 7) παραμέση, νήτη διεζευγμένων.\nἄπυκνοι δὲ καὶ περιέχοντες τὰ τέλεια συστήματα οἱ\nλοιποὶ τρεῖς οἵδε· προσλαμβανόμενος, νήτη συνημμένων,\nνήτη ὑπερβολαίων.\nΤῶν δὲ κινουμένων οἱ μέν εἰσι μεσόπυκνοι, οἱ\nδὲ ὀξύπυκνοι, οἱ δὲ διάτονοι. μεσόπυκνοι μὲν οὖν\nεἰσι πέντε οἵδε· παρυπάτη ὑπάτων, παρυπάτη μέσων,\nτρίτη συνημμένων, τρίτη διεζευγμένων, τρίτη ὑπερβολαίων.\nὀξύπυκνοι δὲ ὁμοίως κατὰ γένος πέντε· ἐν μὲν\nἁρμονίᾳ οἱ ἐναρμόνιοι, ἐν δὲ χρώματι οἱ χρωματικοί·\nτὸ γὰρ διάτονον οὐ μετέχει πυκνοῦ. εἰσὶν οὖν οἱ μὲν\nἐν τῇ ἁρμονίᾳ οἵδε· λιχανὸς ὑπάτων ἐναρμόνιος, λιχανὸς\nμέσων ἐναρμόνιος, παρανήτη συνημμένων ἐναρμόνιος,\nπαρανήτη διεζευγμένων ἐναρμόνιος, παρανήτη\nὑπερβολαίων ἐναρμόνιος. ἐν δὲ τῷ χρώματι οἵδε\nλιχανὸς ὑπάτων χρωματική, λιχανὸς μέσων χρωματική,\nπαρανήτη συνημμένων χρωματική, παρανήτη διεζευγμένων\nχρματική, παρανήτη ὑπερβολαίων χρωματική.\nοἱ δὲ διατόνοι οἵδε· λιχανὸς ὑπάτων διάτονος, λιχανὸς\nμέσων διάτονος, παρανήτη συνημμένων διάτονος, παρανήτη\n\n\n\nδιεζευγμένων διάτονος, παρανήτη ὑπερβολαίων\nδιάτονος (p. 8).\nΤῶν δὲ διαστημάτων διαφοραί εἰσι πέντε, ᾗ\nτε μεγέθει ἀλλήλων διαφέρει καὶ ᾗ κατὰ γένος καὶ ᾗ\nτὰ σύμφωνα τῶν διαφώνων καὶ ᾗ τὰ σύνθετα τῶν\nἀσυνθέτων καὶ τὰ ῥητὰ τῶν ἀλόγων. — Ἡ μὲν οὖν\nκατὰ μέγεθός ἐστι, καθʼ ἣν ἃ μέν ἐστι μείζονα τῶν\nδιαστημάτων, δὲ ἐλάττονα, οἷον δίτονον, τόνος,\nἡμιτόνιον, διὰ τεσσάρων, διὰ πέντε, διὰ πασῶν καὶ\nτὰ ὅμοια. — Ἡ δὲ κατὰ γένος, καθʼ ἣν ἃ μέν ἐστι\nτῶν διαστημάτων διατονικὰ, ἃ δὲ χρωματικὰ, ἃ δὲ\nἐναρμόνια. Ἡ δὲ τοῦ συμφ ώνου, καθʼ ἣν ἃ μέν\nἐστι τῶν διαστημάτων σύμφωνα, ἃ δὲ διάφωνα. σύμφωνα\nμὲν οὖν ἐστι διὰ τεσσάρων, διὰ πέντε, διὰ πασῶν\nκαὶ τὰ ὅμοια. διάφωνα δὲ τὰ ἐλάττονα τοῦ διὰ\nτεσσάρων πάντα καὶ τὰ μεταξὐ τῶν συμφώνων πάντα.\nἐλάττω μὲν οὖν ἐστι τοῦ διὰ τεσσάρων δίεσις, ἡμιτόνιον,\nτόνος, δίτονον, μεταξὺ δὲ τῶν συμφώνων τρίτονον,\nτετράτονον, πεντάτονον καὶ τὰ ὅμοια. ἔστι δὲ\nσυμφωνία μὲν κρᾶσις δύο φθόγγων ὀξυτέρου καὶ\n\n\n\n\nβαρυτέρο· διαφωνία δὲ τοὐναντίον δύο φθόγγων ἀμιξαι,\nὥστε μὴ κραθῆναι, ἀλλὰ τραχυνθῆναι τὴν ἀκοήν.—\nἩ δὲ τοῦ συνθέτου ἐστὶ διαφορὰ, καθʼ ἣν ἃ μέν\nἐστι τῶν διαστημάτων ἀσύνθετα, ἃ δὲ σύνθετα. ἀσύνθετα\nμὲν οὖν διαστήματά ἐστι τὰ ὑπὸ τῶν ἑξῆς φθόγγων\nπεριεχόμενα, οἷον ὑπάτης καὶ παρυπάτης, καὶ λιχανοῦ\nκαὶ μέσης· (p. 9) ὁ αὐτὸς λόγος καὶ ἐπὶ τῶν λοιπῶν\nδιαστημάτων. σύνθετα δὲ τὰ ὑπὸ τῶν μὴ ἐξῆς, οἷον\nμέσης καὶ παρυπάτης, μέσης καὶ νήτης, παραμέσης καὶ\nὑπάτης. ἔστι δέ τινα κοινὰ συνθέτου καὶ ἀσυνθέτου\nδιαστήματα, τὰ ἀπὸ ἡμιτονίου μέχρι διτόνου. τὸ μὲν\nγὰρ ἡμιτόνιόν ἐστιν ἐν ἁρμονίᾳ σύνθετον, ἐν δὲ χρώματι\nκαὶ διατόνῳ ἀσύνθετον· ὁ τόνος ἐν μὲν χρώματι\nσύνθετος, ἐν δὲ διατόνῳ ἀσύνθετος· τὸ τριημιτόνιον\nἐν μὲν χρώματι ἀσύνθετον, ἐν δὲ διατόνῳ σύνθετον·\nτὸ δίτονον ἐν μὲν ἁρμονίᾳ ἀσύνθετον, ἐν δὲ χρώματι\nκαὶ διατόνῳ σύνθετον. τὰ δὲ ἐλάττω τοῦ ἡμιτονίου\n\n\n\n\nπάντα ἐστὶν ἀσύνθετα· ὁμοίως δὲ καὶ τὰ μείζω τοῦ\nδιτόνου πάντα σύνθετα. — Ἡ δὲ τοῦ ῥητοῦ καὶ ἀλόγου\nδιαφορά ἐστι, καθʼ ἣν τῶν διαστημάτων ἃ μὲν\nἐστι ῥητὰ, ἃ δʼ ἄλογα. ῥητὰ μὲν οὖν ἐστιν, ὧν οἷόν\nτέ ἐστι τὰ μεγέθη ἀποδιδόναι, οἷον τόνον ἡμιτόνιον\nδίτονον τρίτονον καὶ τὰ ὅμοια· ἄλογα δὲ τὰ παραλλάντοντα\nταῦτα τὰ μεγέθη ἐπὶ τὸ μεῖζον ἢ ἐπὶ τὸ ἔλαττον\nἀλόγῳ τινὶ μεγέθει.\nΓένη δὲ ἐστι τρία τὰ προειρημένα. πᾶν οὖν\nἔσται μέλος ἤτοι διατονικὸν ἢ χρωματικὸν ἢ ἐναρμόνιον\nἢ κοινὸν ἢ μικτὸν ἐκ τούτων. διατονικὸν μὲν\nοὖν ἐστι τὸ τῇ διατονικῇ διαιρέσει χρώμενον, χρωματικὸν\nδὲ τὸ τῇ χρωματικῇ, ἐναρμόνιον δὲ τὸ τῇ ἐναρμονίῳ.\nκοινὸν δὲ τὸ ἐκ τῶν ἑστώτων (p. 10) συγκείμενον.\nμικτὸν δὲ τὸ ἐν δύο ἢ τρεῖς χαρακτῆρες γενικοὶ\nἐμφαίνονται, οἷον διατόνου καὶ χρώματος ἢ διατόνου\nκαὶ ἁρμονίας ἢ χρώματος καὶ ἁρμονίας ἢ καὶ διατόνου\nκαὶ χρώματος καὶ ἁρμονίας. γίνονται δὲ αἱ τῶν γενῶν\nδιαφοραὶ παρὰ τοὺς κινουμένους τῶν φθόγγων\nκινεῖται δὲ ἡ μὲν λιχανὸς ἐν τονιαίῳ τόπῳ, ἡ δὲ\nπαρυπάτη ἐν διεσιαίῳ. λιχανὸς μὲν οὖν ἐστιν ὀξυτάτη\n\n\n\n\nἡ τόνον ἀπὸ τοῦ ἑτέρου ἀπέχουσα τῶν τὸ τετράχορδον\nπεριεχόντων, βαρυτάτη δὲ ἡ δίτονον. ὁμοίως δὲ καὶ\nπαρυπάτη ἐστὶ βαρυτάτη μὲν ἡ δίεσιν ἀπὸ τοῦ βαρυτέρου\nτῶν τὸ τετράχορδον περιεχόντων ἀπέχουσα,\nὀξυτάτη δὲ ἡ ἡμιτόνιον ἀπέχουσα.\nΧρόα δέ ἐστι γένους εἰδικὴ διαίρεσις. χρόαι\nδέ εἰσιν αἱ ῥηταὶ καὶ γνώριμοι ἕξ, ἁρμονίας μία, χρώματος\nτρεῖς, διατόνου δύο.\nἩ μὲν οὖν τῆς ἁρμονίας τῇ αὐτοῦ τοῦ γένους\nδιαιρέσει κέχρηται· μελῳδεῖται γὰρ κατὰ δίεσιν καὶ\nδίεσιν τὴν ἴσην καὶ δίτονον.\nΤῶν δὲ χρωματικῶν διαιρέσεων βαρυτάτη μέν ἐστιν\nἡ τοῦ μαλακοῦ χρώματος χρόα, μελῳδεῖται δὲ κατὰ\nδίεσιν τριτημόριον τόνου καὶ δίεσιν τὴν ἴσην καὶ τὸ\nἴσον τόνῳ καὶ τῷ ἡμίσει καὶ τρίτῳ. τὸ δὲ ἡμιόλιον\n\n\n\n\nκατὰ δίεσιν ἡμιόλιον τῆς ἐναρμονίου διέσεως καὶ\nδίεσιν τὴν ἴσην καὶ ἑπτὰ τεταρτημορίων διέσεων (p. 11)\nἀσύνθετον διάστημα. τὸ δὲ τονιαῖον χρῶμα τῇ αὐτῇ\nτοῦ γένους χρόᾳ κέχρηται· μελῳδεῖται γὰρ κατὰ ἡμιτόνιον\nκαὶ ἡμιτόνιον καὶ τριημιτόνιον. κέκληται δὲ\nτὰ εἰρημένα χρώματα ἀπὸ τῶν ἐνυπαρχόντων αὐτοῖς\nπυκνῶν· τό τε γὰρ τονιαῖον ἀπὸ τοῦ ἐνυπάρχοντος\nαὐτῷ (κατὰ σύνθεσιν) τόνου, καὶ ἡμιόλιον ἀπὸ τῶν\n\n\n\n\n\nἐνυπαρχουσῶν αὐτῷ διέσεων, ἡμιολίων τῶν ἐναρμονίων\nδιέσεων, μαλακὸν δὲ τὸ τοῦ ἐλαχίστου πυκνοῦ\nὡσαύτως χρῶμα, ἐπειδὴ τὸ ἐν αὐτῷ πυκνὸν ἀνίεταί\nτε καὶ ἐκλύεται.\nΤῶν δὲ διατονικῶν διαιρέσεων τὸ μὲν διάτονον\nμαλακὸν καλεῖται, τὸ δὲ σύντονον. ἡ μὲν οὖν τοῦ\nμαλακοῦ διατόνου χρόα μελῳδεῖται κατὰ ἡμιτόνιον καὶ\nτριῶν διέσεων ἀσύνθετον διάστημα καὶ πέντε διέσεων\nὁμοίως ἀσύνθετον διάστημα. ἡ δὲ τοῦ συντόνου διατόνου\nτῇ αὐτῇ τοῦ γένους ἐπικοινωνεῖ διαιρέσει· μελῳδεῖται\nγὰρ καθʼ ἡμιτόνιον καὶ τόνον καὶ τόνον.\nΔείκνυνται δὲ καὶ διʼ ἀριθμῶν αἱ χρόαι τὸν τρόπον\nτοῦτον. ὑποτίθεται γὰρ ὁ τόνος εἰς δώδεκά τινα\nἐλάχιστα μόρια διαιρούμενος, ὧν ἕκαστον δωδεκατημύριον\nτόνου καλεῖται· ἀναλόγως δὲ τῷ τόνῳ καὶ τὰ\nλοιπὰ διαστήματα, τὸ μὲν γὰρ ἡμιτόνιον εἰς ἕξ δωδε\nκατημόρια, ἡ δὲ δίεσις ἡ μὲν τεταρτημόριος εἰς τρία,\nἡ δὲ τριτημόριος εἰς τέσσαρα, ὅλον δὲ τὸ διὰ τεσσάρων\nεἰς τριάκοντα. ἡ μὲν οὖν ἁρμονία μελῳδηθήσεται\n(p. 12) τριῶν δωδεκατημορίων μέγεθος καὶ καὶ κδ,\nτὸ δὲ μαλακὸν χρῶμα κατὰ δ καὶ δ καὶ κβ, τὸ δὲ\nἡμιόλιον χρῶμα κατὰ τέτταρα ἥμισυ καὶ δ?? καί κα,\nτὸ δὲ τονιαῖον χρῶμα κατὰ Ϛ καὶ Ϛ καὶ ιη, τὸ δὲ μαλακὸν\n\n\n\nδιάτονον κατὰ Ϛ καὶ θ καὶ ιε, τὸ δὲ σύντονον\nκατὰ Ϛ καὶ ιβ καὶ ιβ.\nΤῶν δὲ συστημάτων διαφοραί εἰσιν ἑπτά.\nτέσσαρες μὲν αἱ αὐταὶ τοῖς διαστήμασιν, ἣ τε κατὰ\nμέγεθος καὶ ἡ κατὰ γένος καὶ ἡ τοῦ συμφώνου καὶ ἡ\nτοῦ ῥητοῦ καὶ ἀλόγου· τρεῖς δὲ ἴδιαι τῶν συστημάτων\nδιαφοραί εἰσιν, ἡ τοῦ ἑξῆς καὶ ὑπερβατοῦ καὶ ἡ\nτοῦ συνημμένου καὶ διεζευγμένου καὶ ἡ τοῦ ἀμεταβόλου\nκαὶ ἐμμεταβόλου. — Μεγέθει μὲν οὖν διαφέρει τὰ\nμείζω συστήματα τῶν ἐλαττόνων καθάπερ τὸ διὰ πασῶν\nτοῦ τριτόνου ἢ διαπέντε ἢ διὰ τεσσάρων ἢ τῶν\nὁμοίων. — Γένει δὲ τὰ διατονικὰ τῶν ἐναρμονίων ἢ\nχρωματικῶν, ἢ τὰ χρωματικὰ ἢ ἐναρμόνια τῶν λοιπῶν.\n— Τῆ δὲ τοῦ συμφ ώνου καὶ διαφώνου διοίσει τὰ\n\n\n\n\nὑπὸ τῶν συμφώνων φθόγγων περιεχόμενα τῶν ὑπὸ\nδιαφώνων. σύμφωνα δέ ἐστιν ἐν τῷ ἀμεταβόλῳ\nσυστήματι ἕξ· ἐλάχιστον μὲν τὸ διὰ τεσσάρων, τόνων\nδύο ἡμίσεος, οἷόν ἐστι τὸ ἀπὸ ὑπάτης ὑπάτων ἐπὶ\nὑπάτην μέσων· δεύτερον δὲ τὸ διὰ πέντε, (p. 13) τόνων\nτριῶν ἡμίσεος, οἷόν ἐστι τὸ ἀπὸ προσλαμβανομένου\nἐπὶ ὑπάτην μέσων· τρίτον δὲ τὸ διὰ πασῶν,\nτόνων ἕξ, οἷόν ἐστι τὸ ἀπὸ προσλαμβανομένου ἐπὶ\nμέσην· τέταρτον δὲ τὸ διὰ πασῶν καὶ διὰ τεσσάρων,\nτόνων ὀκτὼ καὶ ἡμίσεος, οἷόν ἐστι τὸ ἀπὸ προσλαμβανομένο\nἐπὶ νήτην συνημμένων ἢ παρανήτην διεζευγμένων\nδιάτονον· πέμπτον τὸ διὰ πασῶν καὶ διὰ\nπέντε, τόνων ἐννέα ἡμίσεος, οἷόν ἐστι τὸ ἀπὸ προσλαμβανομένου\nἐπὶ νήτην διεζευγμένων· ἕκτον τὸ δὶς\nδιὰ πασῶν, τόνων δώδεκα, οἷόν ἐστι τὸ ἀπὸ προσλαμβανομένου\nἐπὶ νήτην ὑπερβολαίων. — τὸ δὲ συνημμένον\nσύστημα πρόεισι μέχρι τετάρτου συμφώνου\nπρῶτον γὰρ ἐν αὐτῷ τὸ διὰ τεσσάρων, δεύτερον τὸ\nδιὰ πέντε, τρίτον τὸ διὰ πασῶν, τέταρτον τὸ διὰ\nπασῶν καὶ διὰ τεσσάρων. — ὁ δὲ τῆς φωνῆς τόπος\nαὔξεται μέχρι τοῦ ὀγδόου συμφώνου ὅπερ ἐστὶ δὶς\n\n\n\n\nδιὰ πασῶν καὶ διὰ τεσσάρων καὶ δὶς διὰ πασῶν καὶ\nδιὰ πέντε. — διάφωνα δέ ἐστι τά τε ἐλάττω τῶν διὰ\nτεσσάρων καὶ μεταξὺ τῶν εἰρημένων συμφώνων πάντα.\nΓίνεται δὲ καὶ σχήματα τοῦ αὐτοῦ μεγέθους\nἐκ τῶν αὐτῶν ἀσυνθέτων συγκείμενα καὶ ἀριθμοῦ,\nεἰ ἡ τάξις αὐτῶν ἀλλοίωσιν λάβοι ἐνυπάρχοντός τινος\nἀνομοίου· τὰ γὰρ ἐξ ἴσων πάντων ἢ ὁμοίων σχημάτων\nἀλλοίωσιν (p. 14) οὐ ποιεῖ. τοῦ μὲν οὖν διὰ τεσσάρων\nτρία ἐστὶν εἴδη. πρῶτον μὲν τὸ ὑπὸ βαρυπυκνῶν\nπεριεχόμενον, οἷόν ἐστι τὸ ἀπὸ ὑπάτης ὑπάτων\nἐπὶ ὑπάτην μέσων· δεύτερον τὸ ὑπὸ μεσοπύκνων\nπεριεχόμενον, οἷόν ἐστι τὸ ἀπὸ παρυπάτης ὑπάτων ἐπὶ\nπαρυπάτην μέσων· τρίτον δὲ τὸ ὑπὸ ὀξυπύκνων περιεχόμενον,\nοἷόν ἐστι τὸ ἀπὸ λιχανοῦ ὑπάτων ἐπὶ λιχανὸν\nμέσων. ἐν μὲν οὖν ἁρμονίᾳ καὶ χρώματι πρὸς\nτὴν τοῦ πυκνοῦ σχέσιν τὰ σχήματα τῶν συμφώνων\nλαμβάνεται, ἐν δὲ διατόνῳ ἐπὶ πυκνοῦ οὐ γίνεται,\nδιαιρεῖται δὲ τὸ γένος τοῦτο εἰς ἡμιτόνια καὶ τόνους.\nὑπάρχει δὲ ἐν τῇ διὰ τεσσάρων συμφωνίᾳ ἡμιτόνιον\nμὲν ἓν, τόνοι δὲ δύο· ὁμοίως δὲ κἀν τῷ διὰ πέντε\n\n\n\n\nἡμιτόνιον μὲν ἕν, τόνοι δὲ τρεῖς· ἐν δὲ τῷ διὰ πασῶν\nἡμιτόνια μὲν δύο, τόνοι δὲ πέντε· πρὸς δὲ τὴν τῶν\nἡμιτονίων σχέσιν τὰ σχήματα θεωρεῖται. τοῦ οὖν διὰ\nτεσσάρων πρῶτον μέν ἐστιν εἶδος οὗ τὸ ἡμιτόνιον ἐπὶ\nτὸ βαρὺ τῶν τόνων κεῖται, δεύτερον δὲ οὗ πρῶτον ἐπὶ\nτὸ ὀξὺ, τρίτον οὗ μέσον τῶν τόνων. ἔστι δὲ καὶ\nταῦτα ὁμοίως τοῖς λοιποῖς γένεσιν ἀπὸ τῶν αὐτῶν\nφθόγγων ἐπὶ τοὺς αὐτούς.\nΤοῦ δὲ διὰ πέντε τέσσαρά ἐστι σχήματα. πρῶτον\nμὲν τὸ ὑπὸ βαρυπύκνων περιεχόμενον, οὗ πρῶτος ὁ\nτόνος ἐπὶ τὸ ὀξύ· ἔστι δὲ ἀπὸ ὑπάτης μέσων ἐπὶ παραμέσην.\nδεύτερον δὲ τὸ ὑπὸ μεσοπύκνων περιεχόμενον,\nοὗ δεύτερος ὁ τόνος ἐπὶ τὸ ὀξύ· ἔστιν ἀπὸ (p. 15)\nπαρυπάτης μέσων ἐπὶ τρίτην διεζευγμένων. τρίτον δὲ\nτὸ ὑπὸ ὀξυπύκνων περιεχόμενον, οὗ τρίτος ὁ τόνος\nἐπὶ τὸ ὀξὺ· ἔστι δὲ ἀπὸ λιχανοῦ μέσων ἐπὶ παρανήτην\nδιεζευγμένων. τέταρτον τὸ ὑπὸ βαρυπύκνων περιεχόμενον,\nοὗ πρῶτος ὁ τόνος (ἐπὶ τὸ βαρύ)· ἔστι δὲ ἀπὸ\nμέσης ἐπὶ νήτην διεζευγμένων ἢ ἀπὸ προσλαμβανομένου\nἐπὶ ὑπάτην μέσων: ἐν δὲ διατόνῳ πρῶτον μέν\n\n\n\n\nἐστι σχῆμα οὗ πρῶτον τὸ ἡμιτόνιον ἐπὶ τὸ βαρ κεῖται,\nδεύτερον δὲ οὗ πρῶτον ἐπὶ τὸ ὀξὺ, τρίτον οὗ δεύτερον\nἐπὶ τὸ ὀξὺ, τέταρτον οὗ πρῶτον ἐπὶ τὸ βαρύ.\nΤοῦ δὲ διὰ πασῶν εἴδη ἐστὶν ἑπτά. πρῶτον μὲν\nτὸ ὑπὸ βαρυπύκνων περιεχόμενον, οὗ πρῶτος ὁ τόνος\nἐπὶ τὸ ὀξὺ· ἔστι δὲ ἀπὸ ὑπάτης ὑπάτων ἐπὶ παραμέσην,\nἐκαλεῖτο δὲ ὑπὸ τῶν ἀρχαίων μιξολύδιον.\nΔεύτερον τὸ ὑπὸ μεσοπύκνων περιεχόμενον οὗ\nδεύτερος ὁ τόνος ἐπὶ τὸ ὀξύ· ἔστι δὲ ἀπὸ παρυπάτης\nὑπάτων ἐπὶ τρίτην διεζευγμένων, ἐκαλεῖτο δὲ λύδιον.\nΤρίτον τὸ ὑπὸ ὀξυπύκνων περιεχόμενον, οὗ τρίτος\nὁ τόνος ἐπὶ τὸ ὀξύ· ἔστι δὲ ἀπὸ λιχανοῦ ὑπάτων ἐπὶ\nπαρανήτην διεζευγμένων, ἐκαλεῖτο δὲ φρύγιον.\nΤέταρτον τὸ ὑπὸ βαρυπύκνων περιεχόμενον, οὗ\n\n\n\n\nτέταρτος ὁ τόνος ἐπὶ τὸ ὀξύ· ἔστι δὲ ἀπὸ ὑπάτης\nμέσων ἐπὶ νήτην διεζευγμένων, ἐκαλεῖτο δὲ δώριον.\nΠέμπτον τὸ ὑπὸ μεσοπύκνων περιεχόμενον οὗ\nπέμπτος ὁ τόνος ἐπὶ τὸ ὀξύ· ἔστι δὲ ἀπὸ παρυπάτης\n(p. 16) μέσων ἐπὶ τρίτην ὑπερβολαίων, ἐκαλεῖτο δὲ\nὑπολύδιον.\nἝκτον τὸ ὑπὸ ὀξυπύκνων περιεχόμενον, οὗ ἕκτος\nὁ τόνος ἐπὶ τὸ ὀξύ· ἔστι δὲ ἀπὸ λιχανοῦ μέσων ἐπὶ\nπαρανήτην ὑπερβολαίων, ἐκαλεῖτο δὲ ὑποφρύγιον.\nἝβδομον τὸ ὐπὸ βαρυπύκνων περιεχόμενον, οὗ\nπρῶτος ὁ τόνος ἐπὶ τὸ βαρύ· ἔστι δὲ ἀπὸ μέσης ἐπὶ\nνήτην ὑπερβολαίων ἢ ἀπὸ προσλαμβανομένου ἐπὶ μέσην·\nἐκαλεῖτο δὲ κοινὸν καὶ λοκριστὶ καὶ ὑποδώριον.\nἘν δὲ διατόνῳ πρῶτον μέν ἐστιν εἶδος τὸ διὰ\nπασῶν, οὗ πρῶτον μὲν ἐπὶ τὸ βαρὺ, τέταρτον δὲ ἐπὶ\nτὸ ὀξύ ἐστι τὸ ἡμιτόνιον· δεύτερον δὲ οὗ τρίτον μὲν\nἐπὶ τὸ βαρὺ, πρῶτον δὲ ἐπὶ τὸ ὀξύ· τρίτον δὲ οὗ\nδεύτερον ἐφʼ ἑκάτερα· τέταρτον δὲ οὗ πρῶτον μὲν ἐπὶ\nτὸ βαρὺ, τρίτον δὲ ἐπὶ τὸ ὀξύ· πέμπτον δὲ οὗ τέταρτον\nμὲν ἐπὶ τὸ βαρὺ, πρῶτον δὲ ἐπὶ τὸ ὀξύ· ἕκτον δὲ\nοὗ τρίτον μὲν ἐπὶ τὸ βαρὺ, δεύτερον δὲ ἐπὶ τὸ ὀξύ·\nἕβδομον δὲ οὗ δεύτερον μὲν ἐπὶ τὸ βαρὺ, τρίτον δὲ\n\n\n\nἐπὶ τὸ ὀξύ. ἔστι δὲ καὶ ταῦτα ἀπὸ τῶν αὐτῶν φθόγγων\nἐπὶ τοὺς αὐτοὺς καθάπερ ἐπὶ τῆς ἁρμονίας καὶ\nτοῦ χρώματος καὶ ἐκαλεῖτο τοῖς αὐτοῖς ὀνόμασι.\nΤῇ δὲ τοῦ ῥητοῦ καὶ ἀλόγου διαφορᾷ διοίσει\nσυστήματα, ὅσα ἐκ ῥητῶν διαστημάτων σύγκειται, τῶν\nἐξ ἀλόγων. ὅσα μὲν γὰρ ἐκ ῥητῶν ῥητά ἐστιν, ὅσα\nδὲ ἐξ ἀλόγων ἄλογα.\nΤ δὲ τοῦ ἑξῆς καὶ ὑπερβατοῦ διαφορᾷ διοίσει\n(p. 17) συστήματα τὰ διὰ τῶν ἑξῆς φθόγγων μελῳδούμενα\nτῶν καθʼ ὑπερβατόν.\nΤ δὲ τοῦ συνημμένου καὶ διεζευγμένου διαφορᾷ\nδιοίσει συστήματα, ὅσα διὰ τῶν συνημμένων\nτετραχόρδων τὴν σύνθεσιν ἔχει τῶν διὰ τῶν διεζευγμένων.\nἔστι δὲ συναφὴ μὲν δύο τετραχόρδων ἑξῆς\nμελῳδουμένων, ὁμοίων κατὰ σχῆμα, φθόγγος κοινός.\nδιάζευξις δέ ἐστι δύο τετραχόρδων ἑξῆς μελῳδουμένων,\nὁμοίων κατὰ σχῆμα, τόνος ἀνὰ μέσον. εἰσὶ δὲ αἱ\nπᾶσαι συναφαὶ τρεῖς· μέση, ὀξυτάτη, βαρυτάτη. καὶ\n\n\n\n\nἔστι βαρυτάτη μὲν ἡ ἐκ τοῦ ὑπάτων καὶ μέσων τετραχόρδου·\nκοινὸς δὲ αὐτῇ συνάπτει φθόγγος ὑπάτη\nμέσων. μέση δέ ἐστι συναφὴ ἡ τοῦ μέσων καὶ νητῶν\nσυνημμένων· κοινὸς δὲ αὐτῇ συνάπτει φθόγγος μέση.\nὀξυτάτη δέ ἐστι συναφὴ ἡ τοῦ διεζευγμένων καὶ τοῦ\nὑπερβολαίων· κοινὸς δὲ αὐτῇ συνάπτει φθόγγος νήτη\nδιεζευγμένων. διάζευξις δέ ἐστι μία ἡ τοῦ μέσων καὶ\nνητῶν διεζευγμένων· κοινὸς δὲ αὐτὰ διαζεύγνυσι τόνος\nὁ μεταξὺ μέσης καὶ παραμέσης.\nΤέλεια δέ ἐστι συστήματα δύο, ὧν τὸ μὲν ἔλαττον,\nτὸ δὲ μεῖζον. καὶ ἔστι τὸ μὲν ἔλαττον κατὰ\nσυναφὴν ἀπὸ προσλαμβανομένου ἐπὶ νήτην συνημμένων.\nὑπάρχει δὲ ἐν αὐτῷ τετράχορδα τρία συνημμένα\nτάδε· ὑπάτων μέσων συνημμένων, καὶ τόνος ἀπὸ προσλαμβανομένου\nἐπὶ ὑπάτην ὑπάτων· συμφώνῳ δὲ ὁρίζεται\nτῷ (p. 18) διὰ πασῶν καὶ διὰ τεσσάρων.\nΤὸ δὲ μεῖζόν ἐστι κατὰ διάζευξιν ἀπὸ προσλαμβανομένου\n\n\n\n\nἐπὶ νήτην ὑπερβολαίων. ὑπάρχει δὲ ἐν αὐτῷ\nτετράχορδα μὲν τέσσαρα διὰ δυοῖν διεζευγμένα, ἀλλήλοις\nδὲ συνημμένα, τό τε ὑπάτων καὶ μέσων, καὶ διεζευγμένων\nκαὶ ὑπερβολαίων, καὶ ἔτι τόνοι δύο, ὅ τε\nἀπὸ προσλαμβανομένου ἐπὶ ὑπάτην ὑπάτων καὶ ὁ ἀπὸ\nπαραμέσης ἐπὶ μέσην. συμφώνῳ δὲ διορίζεται τῷ δὶς\nδιὰ πασῶν.\nΠέντε δὲ ὄντων τετραχόρδων ἐν τῷ ἀμεταβόλῳ\nσυστήματι ὅπερ ἐστὶν ἐξ ἀμφοῖν τελείοιν σύνθετον,\nτὰ μὲν δύο κοινά ἐστιν ἑκατέρῳ τῶν τελείων, τό τε\nὑπάτων καὶ μέσων· ἴδια δὲ τοῦ μὲν κατὰ συναφὴν τὸ\nνητῶν συνημμένων, τοῦ δὲ κατὰ διάξευξιν τὸ νητῶν\nδιεζευγμένων καὶ νητῶν ὑπερβολαίων.\nΤῇ δὲ τοῦ ἀμεταβόλου καὶ ἐμμεταβόλου\nδιοίσει, καθʼ ἣν διαφέρει τὰ ἀπλᾶ συστήματα τῶν\nμὴ ἁπλῶν. ἀπλᾶ μὲν οὖν ἐστι τὰ πρὸς μίαν μέσην\nἡρμοσμένα, διπλᾶ δὲ τὰ πρὸς δύο, τριπλᾶ δὲ τὰ πρὸς\nτρεῖς, πολλαπλάσια δὲ τὰ πρὸς πλείονας. ἔστι δὲ\nμέση φθόγγου δύναμις, ᾧ συμβέβηκε κατὰ μὲν διάζευξιν\nἐπὶ μὲν τὸ ὀξὺ τόνον ἔχειν ἀσύνθετον (ἀπαθῆ\nὄντα τοῦ συστήματος), ἐπὶ δὲ τὸ βαρὺ δίτονον ἢ\nτριημιτόνιον ἢ τόνον ἀσύνθετον. κατὰ δὲ συναφὴν, ὧ\n\n\n\nσυμβαίνει τριῶν τετραχόρδων συνημμένων ἤτοι τοῦ\nμέσου ὀξυτάτῳ εἶναι, ἤτοι τοῦ ὀξυτάτου βαρυτάτῳ.\n(p. 19) ἀπὸ δὲ τῆς μέσης καὶ τῶν λοιπῶν φθόγγων αἱ\nδυνάμεις γνωρίζονται, τὸ γὰρ πῶς ἔχειν ἕκαστον αὐτῶν\nπρὸς τὴν μέσην φανερῶς γίνεται.\nΤόνος δὲ λέγεται τετραχῶς· καὶ γὰρ ὡς φθόγγος\nκαὶ ὡς διάστημα καὶ ὡς τόπος φωνῆς καὶ ὡς\nτάσις. ἐπὶ μὲν οὖν τοῦ φθόγγου χρῶνται τῷ ὀνόματι\nοἱ λέγοντες ἑπτάτονον τὴν φόρμιγγα καθάπερ\nΤέρπανδρος καὶ Ἴων. ὁ μὲν γάρ φησιν·\nἡμεῖς τοι τετράγηρυν ἀποστέρξαντες ἀοιδὰν\nἑπτατόνῳ φόρμιγγι νέους κελαδήσομεν ὕμνους.\nὁ δὲ.\nἑνδεκάχορδε λύρα, δεκαβάμονα τάξιν ἔχουσα\nτὰς συμφωνούσας ἁρμονίας τριόδους·\nπρὶν μέν σ᾿ ἑπτάτονον ψάλλον δὶς τέσσαρα πάντες\nἝλληνες σπανίαν μοῦσαν ἀειράμενοι.\n\n\n\n\n\nκαὶ ἕτεροι δὲ οὐκ ὀλίγοι κέχρηνται τῷ ὀνόματι. ἐπὶ\nδὲ τοῦ διαστήματος, ὅταν λέγωμεν ἀπὸ μέσης ἐπὶ\nπαραμέσην τόνον εἶναι.\nδὲ ὡς τόπος φωνῆς, ὅταν λέγωμεν δώριον ἤ\nφρύγιον ἢ λύδιον ἢ τῶν ἄλλων τινά. εἰσὶ δὲ κατὰ\nἈριστόξενον ιγ τόνοι.\nὙπερμιξολύδιος καὶ ὑπερφρύγιος καλούμενος·\nμιξολύδιοι δύο, ὀξύτερος καὶ βαρύτερος, ὧν ὁ\nὀξύτερος καὶ ὑπεριάστιος καλεῖται, ὁ δὲ (p. 20) βαρύτερος\nκαὶ ὑπερδώριος·\nλύδιοι δύο, ὀξύτερος καὶ βαρύτερος, ὧν ὁ βαρύτερος\nκαὶ αἰόλιος καλεῖται·\nφρύγιο δύο, ὀξύτερος καὶ βαρύτερος, ὧν ὁ βαρύτερος\nκαὶ ἰάστιος καλεῖται·\nδώριος εἷς·\nὑπολύδιοι δύο, ὀξύτερος καὶ βαρύτερος, ὅς καὶ\nὑποαιόλιος καλεῖται·\nὑποφρύγιοι δύο, ὧν ὁ βαρύτερος καὶ ὑποιάστιος\nκαλεῖται·\nὑποδώριος.\nΤούτων ὀξύτατος μὲν ὁ ὑπερμιξολύδιος, βαρύτατος\nδὲ ὁ ὑπο-δώριος· οἱ δὲ ἐξῆς οἱ ἀπὸ τῶν ὀξυτάτων\nμεχρὶ τοῦ βαρυτάτου ἡμιτόνιον ἀλλήλων ὑπερέχοντες,\nπαράλληλοι δὲ δύο τόνον, οἱ δὲ τρίτοι τριημιτόνιον·\nἀναλόγως δὲ ἕξει καὶ ἐπὶ τῆς τῶν λοιπῶν τόνων διαστάσεως.\nὁ δὲ ὑπερμιξολύδιος τοῦ ὑποδωρίου τῷ διὰ\nπασῶν ἐστιν ὀξύτερος.\nὉ δὲ ὡς τάσις τόνος λέγεται, καθʼ ὅ φαμεν ὀξυτονεῖν\nτινα ἢ βαρυτονεῖν μέσῳ τῷ τῆς φωνῆς τόνῳ\nκεχρῆσθαι.\nΜεταβολὴ δὲ λέγεται τετραχῶς· καὶ γὰρ\n\n\n\n\nκατὰ γένος καὶ κατὰ σύστημα καὶ κατὰ τόνον καὶ κατὰ\nμελοποιΐαν. κατὰ μὲν οὖν γένος γίνεται μεταβολὴ,\nὅταν ἐκ διατόνου εἰς χρῶμα ἢ ἁρμονίαν, ἢ ἐκ χρώματος\nἢ ἁρμονίας εἴς τι τῶν λοιπῶν μεταβολὴ γένηται.\nκατὰ σύστημα δὲ, ὅταν ἐκ συναφῆς εἰς διάζευξιν ἢ\nἀνάπαλιν μεταβολὴ γένηται. κατὰ τόνον δὲ, ὅταν ἐκ\nδωρίων εἰς φρύγια, ἢ ἐκ φρυγίων εἰς λύδια ἢ ὑπερμιξολύδια\nἢ ὑποδώρια, ἢ καθόλου ὅταν ἔκ τινος τῶν\nδεκατριῶν τόνων εἴς τινα τῶν λοιπῶν μεταβολὴ γένηται.\nγίνονται δὲ μεταβολαὶ ἀπὸ τῆς ἡμιτονιαίας\n(p. 2l) ἀρξάμεναι μέχρι τοῦ διὰ πασῶν, ὧν αἱ μὲν\nκατὰ σύμφωνα γίνονται διαστήματα, αἱ δὲ κατὰ διάφωνα.\nτούτων δʼ ἐμμελεῖς μὲν αἵ τε κατὰ σύμφωνα\nγινόμενα διαστήματα καὶ ἡ τονιαία. τῶν δὲ λοιπῶν\nαἱ μὲν ἆσσον ἐμμελεῖς ἧττον ἢ ἐκμελεῖς, αἱ δὲ μᾶλλον\nἀπέχουσαι μᾶλλον. ἐν ὅσαις μὲν οὖν αὐτῶν πλείων\nἡ κοινωνία, ἐμμελέστεραί εἰσιν, ἐν ὅσοις δὲ ἐλάττων,\nἐκμελέστεραι· ἐπειδὴ ἀναγκαῖον πάσῃ μεταβολῇ κοινόν\nτι ὑπάρχειν ἢ φθόγγον ἢ διάστημα ἢ σύστημα. λαμβάνεται\nδὲ ἡ κοινωνία καθʼ ὁμοιότητα φθόγγων· ὅταν\nγὰρ ἐπʼ ἀλλήλους ἐν ταῖς μεταβολαῖς πέσωσιν ὅμοιοι\n\n\n\nφθόγγοι κατὰ τὴν τοῦ πυκνοῦ μετοχὴν, ἐμμελὴς γίνεται\nἡ μεταβολὴ, ὅταν δὲ ἀνόμοιοι, ἐκμελής.\nΚατὰ δὲ μελοποιΐαν γίνεται μεταβολὴ, ὅταν ἐκ\nδιασταλτικοῦ ἤθους εἰς συσταλτικὸν ἢ ἡσυχαστικὸν, ἢ\nἐξ ἡσυχαστικοῦ εἴς τι τῶν λοιπῶν ἡ μεταβολὴ γένηται.\nἔστι δὲ διασταλτικὸν μὲν ἦθος μελοποιΐας, διʼ οὗ\nσημαίνεται μεγαλοπρέπεια καὶ δίαρμα ψυχῆς ἀνδρῶδες\nκαὶ πράξεις ἡρωϊκαὶ καὶ πάθη τούτοις οἰκεῖα. χρῆται\nδὲ τούτοις μάλιστα μὲν ἡ τραγῳδία καὶ τῶν λοιπῶν\nδὲ ὅσα τούτου ἔχεται τοῦ χαρακτῆρος. συσταλτικὸν δὲ,\nδιʼ οὗ συνάγεται ἡ ψυχὴ εἰς ταπεινότητα καὶ ἄνανδρον\nδιάθεσιν. ἁρμόσει δὲ τὸ τοιοῦτον κατάστημα τοῖς\nἐρωτικοῖς πάθεσι καὶ θρήνοις καὶ οἴκτοις καὶ τοῖς\nπαραπλησίοις. ἡσυχαστικὸν δὲ ἦθός ἐστι μελοποιίας,\nᾧ παρέπεται ἠρεμότης ψυχῆς καὶ κατάστημα ἐλευθέριόν\nτε καὶ εἰρηνικόν. ἁρμόσουσι δὲ αὐτῷ ὕμνοι\nπαιᾶνες (p. 22) ἐγκώμια συμβουλαὶ καὶ τὰ τούτοις\nὅμοια.\nΜελοποιΐα ἐστὶ χρῆσις τῶν προειρημένων\nμερῶν τῆς ἁρμονικῆς καὶ ὑποκειμένων δύναμιν ἐχόντων.\n\n\n\n\nδιʼ ὧν δὲ μελοποιΐα ἐπιτελεῖται δ ἐστιν· ἀγωγὴ\nπλοκὴ πεττεία τονή. ἀγωγὴ μὲν οὖν ἐστιν ἡ διὰ τῶν\nἐξῆς φθόγγων ὁδὸς τοῦ μέλους, πλοκὴ δὲ ἡ ἐναλλὰξ\nτῶν διαστημάτων θέσις παράλληλος, πεττεία δὲ ἡ ἐφʼ\nἑνὸς τόνου πολλάκις γινομένη πλῆξις, τονὴ δὲ ἡ ἐπὶ\nπλείονα χρόνον μονὴ κατὰ μίαν γινομένη προφορὰν\nτῆς φωνῆς.\nΔιάγραμμα δὲ σχῆμα ἐπίπεδον τὰς τῶν μελῳδου-\nμένων περιέχον δυνάμεις.\nΔύναμις δέ ἐστι τάξις φθόγγου ἐν συστήματι, ἢ\nδύναμίς ἐστι τάξις φθόγγου, διʼ ἧς γνωρίζομεν τῶν\nφθόγγων ἕκαστον.\nΜελοποιΐα δέ ἐστι χρῆσις τῶν ὑποκειμένων τῇ\nἁρμονικῇ πραγματείᾳ πρὸς τὸ οἰκεῖον ἑκάστης\nὑποθέσεως.\nΟὗτος ὁ ὅρος τῆς κατὰ τὸ ἡρμοσμένον ἐστὶ πραγματείας.\n"};
