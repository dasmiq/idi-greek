var sequence = {"name":"Claudius Ptolemaeus. Tetrabiblos","data":"Τῶν τὸ δι’ ἀστρονομίας προγνωστικὸν τέλος παρασκευαξόντων,\nσκευαζόντων, ὦ Σύρε, δύο τῶν μεγίστων καὶ κυριωτάτων\nὑπαρχόντων, ἑνὸς μὲν τοῦ πρώτου καὶ τάξει καὶ\nδυνάμει, καθ’ ὃ τοὺς γινομένους ἑκάστοτε σχηματισμοὺς\nτῶν κινήσεων ἡλίου τε καὶ σελήνης καὶ ἀστέρων πρὸς\nἀλλήλους τε καὶ τὴν γῆν καταλαμβανόμεθα, δευτέρου\nδέ, καθ’ ὃ διὰ τῆς φυσικῆς τῶν σχηματισμῶν αὐτῶν\n\n\n\n\nἰδιοτροπίας τὰς ἀποτελουμένας μεταβολὰς τῶν ἐμπεριεχομένων\nἐπισκεπτόμεθα, τὸ μὲν πρῶτον ἰδίαν ἔχον καὶ\nδι’ ἑαυτὴν αἱρετὴν θεωρίαν, κἂν μὴ τὸ ἐκ τῆς ἐπιζεύξεως\nτοῦ δευτέρου τέλος συμπεραίνηται, κατ’ ἰδίαν σύνταξιν\nὡς μάλιστα ἐνῆν ἀποδεικτικῶς σοι περιώδευται.\nπερὶ δὲ τοῦ δευτέρου καὶ μὴ ὡσαύτως αὐτοτελοῦς ἡμεῖς ἐν τῷ\nπαρόντι ποιησόμεθα λόγον κατὰ τὸν ἁρμόζοντα φιλοσοφίᾳ\nτρόπον καὶ ὡς ἄν τις φιλαλήθει μάλιστα χρώμενος\nσκοπῷ μήτε τὴν κατάληψιν αὐτοῦ παραβάλλοι τῇ τοῦ\nπρώτου καὶ ἀεὶ ὡσαύτως ἔχοντος βεβαιότητι, τὸ ἐν πολ-\nλοῖς ἀσθενὲς καὶ δυσείκαστον τῆς ὑλικῆς ποιότητος μὴ\nπροσποιούμενος, μήτε πρὸς τὴν κατὰ τὸ ἐνδεχόμενον\nἐπίσκεψιν ἀποκνοίη, τῶν γε πλείστων καὶ ὁλοσχερεστέρων\nσυμπτωμάτων ἐναργῶς οὕτως τὴν ἀπὸ τοῦ περιέχοντος\nαἰτίαν ἐμφανιζόντων. ἐπεὶ.\nπᾶν μὲν τὸ δυσέφικτον παρὰ τοῖς πολλοῖς εὐδιάβλητον ἔχει φύσιν, ἐπὶ δὲ τῶν\nπροκειμένων δύο καταλήψεσιν αἱ μὲν τῆς προτέρας διαβολαὶ\nτυφλῶν ἂν εἶεν παντελῶς, αἱ δὲ τῆς δευτέρας εὐπροφασίστους\nἔχουσι τὰς ἀφορμὰς (ἢ γὰρ τὸ ἐπ’ ἐνίων\nδυσθεώρητον ἀκαταληψίας τελείας δόξαν παρέσχεν ἢ τὸ\nτῶν γνωσθέντων δυσφύλακτον καὶ τὸ τέλος ὡς ἄχρηστον\nδιέσυρε), πειρασόμεθα διὰ βραχέων πρὸ τῆς κατὰ μέρος\nὑφηγήσεως τὸ μέτρον ἑκατερου τοῦ τε δυνατοῦ καὶ τοῦ\nχρησίμου τῆς τοιαύτης προγνώσεως ἐπισκέψασθαι, καὶ\nπρῶτον τοῦ δυνατοῦ.\nὍτι μὲν τοίνυν διαδίδοται καὶ διικνεῖταί τις δύναμις\nἀπὸ τῆς αἰθερώδους καὶ ἀϊδίου φύσεως ἐπὶ πᾶσαν τῆν\nπερίγειον καὶ δι’ ὅλων μεταβλήτην, τῶν ὑπὸ τὴν σελήνην\nπρώτων στοιχείων πυρὸς καὶ ἀέρος περιεχομένων μὲν\nκαὶ τρεπομένων ὑπὸ τῶν κατὰ τὸν αἰθέρα κινήσεων, περιεχόντων\nδὲ καὶ συντρεπόντων τὰ λοιπὰ πάντα, γῆν καὶ\nὕδωρ καὶ τὰ ἐν αὐτοῖς φυτὰ καὶ ζῷα, πᾶσιν ἂν ἐναργέστατον\nκαὶ δι’ ὀλίγων φανείη.\nὅ τε γὰρ ἥλιος διατίθησί\nπως ἀεὶ μετὰ τοῦ περιέχοντος πάντα τὰ περὶ τὴν γῆν,\nοὐ μόνον διὰ τῶν κατὰ τὰς ἐτησίους ὥρας μεταβολῶν\nπρὸς γονὰς ζῴων καὶ φυτῶν καρποφορίας καὶ ῥύσεις\nὑδάτων καὶ σωμάτων μετατροπάς, ἀλλὰ καὶ διὰ τῶν καθ’\nἑκάστην ἡμέραν περιόδων θερμαίνων τε καὶ ὑγραίνων καὶ\nξηραίνων καὶ ψύχων τεταγμένως τε καὶ ἀκολούθως τοῖς\nπρὸς τὸν κατὰ κορυφὴν ἡμῶν γινομένοις ὁμοιοτρόποις\nσχηματισμοῖς.\nἤ τε σελήνη πλείστην ὡς περιγειοτάτη διαδίδωσιν\nἡμῖν ἐπὶ τὴν γῆν τὴν ἀπόρροιαν, συμπαθούντων\nαὐτῇ καὶ συντρεπομένων τῶν πλείστων καὶ ἀψύχων καὶ\nἐμψύχων καὶ ποταμῶν μὲν συναυξόντων καὶ συμμειούν-\nτων τοῖς φωσὶν αὐτῆς τὰ ῥεύματα, θαλασσῶν δὲ συντρεπουσῶν\nταῖς ἀνατολαῖς καὶ ταῖς δύσεσι τὰς ἰδίας\nὁρμάς, φυτῶν δὲ καὶ ζῴων ἢ ὅλων ἢ κατά τινα μέρη\n\n\n\n\nσυμπληρουμένων τε αὐτῇ καὶ συμμειουμένων.\nαἴ τε τῶν ἀστέρων τῶν τε ἀπλανῶν καὶ τῶν πλανωμένων πάροδοι\nπλείστας ποιοῦσιν ἐπισημασίας τοῦ περιέχοντος καυματώδεις\nκαὶ πνευματώδεις καὶ νιφετώδεις, ὑφ’ ὧν καὶ τὰ\nἐπὶ τῆς γῆς οἰκείως διατίθεται.\nἤδη δὲ καὶ οἱ πρὸς ἀλλήλους αὐτῶν συσχηματισμοί, συνερχομένων πως καὶ (??)\nσυγκιρναμένων τῶν διαδόσεων, πλείστας καὶ ποικίλας\nμεταβολὰς ἀπεργάζονται, κατακρατούσης μὲν τῆς τοῦ\nἡλίου δυνάμεως πρὸς τὸ καθόλου τῆς ποιότητος τεταγμένης,\nσυνεργούντων δὲ ἢ ἀποσυνεργούντων κατά τι\nτῶν λοιπῶν, καὶ τῆς μὲν σελήνης ἐκφανέστερον καὶ συνεχέστερον\nὡς ἐν ταῖς συνόδοις καὶ διχοτόμοις καὶ πανσελήνοις,\nτῶν δὲ ἀστέρων περιοδικώτερον καὶ ἀσημότερον,\nὡς ἐν ταῖς φάσεσι καὶ κρύψεσι καὶ προσνεύσεσιν.\nὅτι δὲ τούτων οὕτως θεωρουμένων οὐ μόνον τὰ ἤδη συγκραθέντα\nδιατίθεσθαί πως ὑπὸ τῆς τούτων κινήσεως ἀναγκαῖον,\nἀλλὰ καὶ τῶν σπερμάτων τὰς ἀρχὰς καὶ τὰς πληροφορήσεις\nδιαπλάττεσθαι καὶ διαμορφοῦσθαι πρὸς τὴν\nοἰκείαν τοῦ τότε περιέχοντος ποιότητα, πᾶσιν ἂν δόξειεν\nἀκόλουθον εἶναι.\nοἱ γοῦν παρατηρητικώτεροι τῶν γεωργῶν καὶ τῶν νομέων ἀπὸ τῶν κατὰ τὰς ὀχείας καὶ τὰς\nτῶν σπερμάτων καταθέσεις συμβαινόντων πνευμάτων\nστοχάζονται τῆς ποιότητος τῶν ἀποβησομένων· καὶ ὅλως\nτὰ μὲν ὁλοσχερέστερα καὶ διὰ τῶν ἐπιφανεστέρων συσχηματισμῶν\nἡλίου καὶ σελήνης καὶ ἀστέρων ἐπισημαινό-\nμενα καὶ παρὰ τοῖς μὴ φυσικῶς, μόνον δὲ παρατηρητικῶς\n\n\n\nσκεπτομένοις ὡς ἐπίπαν προγινωσκόμενα θεωροῦμεν,\nτὰ\nμὲν ἐκ μείζονάς τε δυνάμεως καὶ ἁπλουστέρας τάξεως\nκαὶ παρὰ τοῖς πάνυ ἰδιώταις, μᾶλλον δὲ καὶ παρ’ ἐνίοις\nτῶν ἀλόγων ζῴων, ὡς τῶν ὡρῶν καὶ τῶν πνευμάτων τὰς\nἐτησίους διαφοράς (τούτων γὰρ ὡς ἐπίπαν ὁ ἥλιος αἴτιος),\nτὰ δὲ ἧττον οὕτως ἔχοντα παρὰ τοῖς ἤδη κατὰ τὸ ἀναγκαῖον\nταῖς παρατηρήσεσιν ἐνειθισμένοις, ὡς τοῖς ναυτιλ-\nλομένοις τὰς κατὰ μέρος τῶν χειμώνων καὶ τῶν πνευμάτων\nἐπισημασίας ὅσαι γίνονται κατὰ τὸ περιοδικώτερον\nὑπὸ τῶν τῆς σελήνης ἢ καὶ τῶν ἀπλανῶν ἀστέρων\nπρὸς τὸν ἥλιον συσχηματισμῶν.\nπαρὰ μέντοι τὸ μήτε αὐτῶν\nτούτων τοὺς χρόνους καὶ τοὺς τόπους ὑπὸ ἀπειρίας,\nἀκριβῶς δύνασθαι κατανοεῖν μήτε τὰς τῶν πλανωμένων\nἀστέρων περιόδους πλεῖστον καὶ αὐτὰς συμβαλλομένας\nτὸ πολλάκις αὐτοῖς σφάλλεσθαι συμβαίνει.\nτί δὴ οὖν\nκωλύει τὸν ἠκριβωκότα μὲν τάς τε πάντων τῶν ἀστέρων\nκαὶ ἡλίου καὶ σελήνης κινήσεις, ὅπως αὐτὸν μηδενὸς τῶν\nσχηματισμῶν μήτε ὁ τόπος μήτε ὁ χρόνος λανθάνῃ, διειληφότα\nδὲ ἐκ τῆς ἔτι ἄνωθεν συνεχοῦς ἱστορίας ὡς ἐπίπαν\nαὐτῶν τὰς φύσεις, κἄν μὴ τὰς κατ’ αὐτὸ τὸ ὑποκείμενον\nἀλλὰ τάς γε δυνάμει ποιητικάς, οἷον ὡς τὴν τοῦ ἡλίου\nὅτι θερμαίνει καὶ τὴν τῆς σελήνης ὅτι ὑγραίνει, καὶ ἐπὶ\nτῶν λοιπῶν ὁμοίως, ἱκανὸν δὲ πρὸς τοιαῦτα ὄντα φυσικῶς\nἅμα καὶ εὐστόχως ἐκ τῆς συγκράσεως πάντων τὸ\n\n\n\n\nἴδιον τῆς ποιότητος διαλαβεῖν, ὡς δύνασθαι μὲν ἐφ’\nἑκάστου τῶν διδομένων καιρῶν ἐκ τῆς τότε τῶν φαινο-\nμένων σχέσεως τὰς τοῦ περιέχοντος ἰδιοτροπίας εἰπεῖν,\nοἷον ὅτι θερμότερον ἢ ὑγρότερον ἔσται,\nδύνασθαι δὲ καὶ καθ’ ἕνα ἕκαστον τῶν ἀνθρώπων τήν τε καθόλου ποιότητα\nτῆς ἰδιοσυγκρασίας ἀπὸ τοῦ κατὰ τὴν σύστασιν\nπεριέχοντος συνιδεῖν, οἷον ὅτι τὸ μὲν σῶμα τοιόσδε, τὴν\nδὲ ψυχὴν τοιόσδε, καὶ τὰ κατὰ καιροὺς συμπτώματα, διὰ\nτὸ τὸ μὲν τοιόνδε περιέχον τῇ τοιᾷδε συγκράσει σύμμετρον\nἢ καὶ πρόσφορον γίνεσθαι πρὸς εὐεξίαν, τὸ δὲ\nτοιόνδε ἀσύμμετρον καὶ πρόσφορον πρὸς κάκωσιν;\nἀλλὰ γὰρ τὸ μὲν δυνατὸν τῆς τοιαύτης καταλήψεως διὰ τούτων καὶ τῶν ὁμοίων ἔστι συνιδεῖν. ὅτι δὲ εὐπροφασίστως\nμέν, οὐ προσηκόντως δὲ τὴν πρὸς τὸ ἀδύνατον\nἔσχε διαβολήν, οὕτως ἂν κατανοήσαιμεν. πρῶτον μὲν γὰρ\nτὰ πταίσματα τῶν μὴ ἀκριβούντων τὸ ἔργον πολλὰ ὄντα\nὡς ·έν μεγάλῃ καὶ πολυμερεῖ θεωρίᾳ καὶ τοῖς ἀληθευομένοις\nτὴν τοῦ ἐκ τύχης παρέσχε δόξαν, οὐκ ὀρθῶς· τὸ\nγὰρ τοιοῦτον οὐ τῆς ἐπιστήμης ἀλλὰ τῶν μεταχειριζομέ-\nνων ἐστὶν ἀδυναμία.\nἔπειτα καὶ οἱ πλεῖστοι τοῦ πορίζειν ἕνεκεν ἑτέραν τέχνην τῷ ταύτης ὀνόματι καταξιοπιστευόμενοι\nτοὺς μὲν ἰδιώτας ἐξαπατῶσι πολλὰ προλέγειν δο-\nκοῦντες καὶ τῶν μηδεμίαν φύσιν ἐχόντων προγινώσκεσθαι,\nτοῖς δὲ ζητητικωτέροις διὰ τούτου παρέσχον\nἀφορμὴν έν ἴσω καὶ τῶν φύσιν ἐχόντων προλέγεσθαι\nκαταγινώσκειν, οὐδὲ τοῦτο δεόντως· οὐδὲ γὰρ φιλοσοφίαν\nἀναιρετέον, ἐπεί τινες τῶν προσποιουμένων αὐτὴν\n\n\n\n\nπονηροὶ καταφαίνονται.\nἀλλ’ ὅμως ἐναργές ἐστιν ὅτι κἂν\nδιερευνητικῶς τις ὡς ἔνι μάλιστα καὶ γνησίως τοῖς μαθήμασι\nπροσέρχηται, πολλάκις πταίειν αὐτὸν ἐνδέχεται,\nδι’ οὐδὲν μὲν τῶν εἰρημένων, δι’ αὐτὴν δὲ τὴν τοῦ πράγματος\nφύσιν καὶ τὴν πρὸς τὸ μέγεθος τῆς ἐπαγγελίας\nἀσθένειαν.\nκαθόλου γάρ, πρὸς τῷ τὴν περὶ τὸ ποιὸν τῆς\nὕλης θεωρίαν πᾶσαν εἰκαστικήν εἶναι καὶ οὐ διαβεβαιωτικὴν\nκαὶ μάλιστα τὴν ἐκ πολλῶν ἀνομοίων συγκιρναμένην,\nἔτι καὶ τοῖς παλαιοῖς τῶν πλανωμένων συσχηματισμοῖς,\nἀφ’ ὧν ἐφαρμόζομεν τοῖς ὡσαύτως ἔχουσι τῶν\nνῦν τὰς ὑπὸ τῶν προγενεστέρων ἐπ’ ἐκείνων παρατετηρημένας\nπροτελέσεις, παρόμοιοι μὲν δύνανται γίνεσθαι\nμᾶλλον ἢ ἦττον καὶ οὗτοι διὰ μακρῶν περιόδων,\nἀπαράλλακτοι\nδὲ οὐδαμῶς, τῆς πάντων ἐν τῷ οὐρανῷ μετὰ τῆς\nγῆς κατὰ τὸ ἀκριβὲς συναποκαταστάσεως, εἰ μή τις κενοδοξοίη\nπερὶ τὴν τῶν ἀκαταλήπτων κατάληψιν καὶ γνῶσιν,\nἢ μηδόλως ἢ μὴ κατά γε τὸν αἰσθητὸν ἀνθρώπῳ\nχρόνον ἀπαρτιζομένης, ὡς διὰ τοῦτο καὶ τὰς προρρήσεις\nἀνομοίων ὄντων τῶν ὑποκειμένων παραδειγμάτων ἐνίοτε\nδιαμαρτάνεσθαι.\nπερὶ μὲν οὖν τὴν ἐπίσκεψιν τῶν κατὰ τὸ\nπεριέχον γινομένων συμπτωμάτων τοῦτ’ ἂν εἴη μόνον τὸ\nδυσχερές, καὶ μηδεμιᾶς ἐνταῦθα συμπαραλαμβανομένης\nαἰτίας τῇ κινήσει τῶν οὐρανίων.\nπερὶ δὲ τὰς γενεθλιαλογίας\nκαὶ ὅλως τὰ κατ’ ἰδίαν τῆς ἑκάστου συγκράσεως\n\n\n\nοὐ μικρὰ οὐδὲ τὰ τυχόντα ἐστὶν ἰδεῖν συναίτια καὶ αὐτὰ\nγινόμενα τῆς τῶν συνισταμένων ἰδιοτροπίας. αἴ τε γὰρ\nτῶν σπερμάτων διαφοραὶ πλεῖστον δύνανται πρὸς τὸ\nτοῦ γένους ἴδιον, ἐπειδήπερ τοῦ περιέχοντος καὶ τοῦ\nὁρίζοντος ὑποκειμένου τοῦ αὐτοῦ κατακρατεῖ τῶν σπερμάτων\nἕκαστον εἰς τὴν καθόλου τοῦ οἰκείου μορφώματος\nδιατύπωσιν οἷον ἀνθρώπου καὶ ἵππου καὶ. τῶν ἄλλων.\nοἵ τε τόποι τῆς γενέσεως οὐ μικρὰς ποιοῦνται περὶ τὰ\nσυνιστάμενα παραλλαγάς.\nκαὶ τῶν σπερμάτων γὰρ κατὰ γένος ὑποκειμένων τῶν αὐτῶν, οἷον ἀνθρωπίνων, καὶ\nτῆς τοῦ περιέχοντος καταστάσεως τῆς αὐτῆς, παρὰ τὸ\nτῶν χωρῶν διάφορον πολὺ καὶ τοῖς σώμασι καὶ ταῖς\nψυχαῖς οἱ γεννώμενοι διήνεγκαν· πρὸς δὲ τούτοις αἵ τε\nτροφαὶ καὶ τὰ ἔθη πάντων τῶν προκειμένων ἀδιαφόρων\nὑποτιθεμένων συμβάλλονταί τι πρὸς τὰς κατὰ μέρος τῶν\nβίων διαγωγάς, ὧν ἕκαστον ἐὰν μὴ συνδιαλαμβάνηται\nταῖς ἀπὸ τοῦ περιέχοντος αἰτίαις, εἰ καὶ ὅτι μάλιστα τὴν\nπλείστην ἔχει τοῦτο δύναμιν τῷ τὸ μὲν περιέχον κἀκείνοις\nαὐτοῖς εἰς τὸ τοιοῖσδε εἶναι συναίτιον γίνεσθαι,\nτούτῳ δὲ ἐκεῖνα μηδαμῶς,\nπολλὴν ἀπορίαν δύναται παρέχειν τοῖς ἐπὶ τῶν τοιούτων οἰομένοις ἀπὸ μόνης τῆς\nτῶν μετεώρων κινήσεως πάντα καὶ τὰ μὴ τέλεον ἐπ’\nαὐτῇ δύνασθαι διαγινώσκειν. τούτων δὲ οὕτως ἐχόντων\nπροσῆκον ἂν εἴη μήτε ἐπειδὴ διαμαρτάνεσθαί ποτε τὴν\n\n\n\nτοιαύτην πρόγνωσιν ἐνδέχεται, καὶ τὸ πᾶν αὐτῆς ἀναι-\nρεῖν, ὥσπερ οὐδὲ τὴν κυβερνητικὴν διὰ τὸ πολλάκις\nπταίειν ἀποδοκιμάζομεν, ἀλλ’ ὡς ἐν μεγάλοις οὕτως καὶ\nθείοις ἐπαγγέλμασιν ἀσπάζεσθαι καὶ ἀγαπητὸν ἡγεῖσθαι\nτὸ δυνατόν, μήτ’ αὖ πάλιν πάντα ἡμῖν αἰτεῖν παρ’ αὐ-\nτῆς, ἀλλὰ ἀνθρωπίνως καὶ ἐστοχασμένως συμφιλοκαλεῖν\nκαὶ ἐν οἷς οὐκ ἦν ἐπ’ αὐτῇ τὸ πᾶν ἐφοδιάζειν καὶ ὥσπερ\nτοῖς ἰατροῖς ὅταν ἐπιζητῶσί τινα καὶ περὶ αὐτῆς τῆς\nνόσου καὶ περὶ τῆς τοῦ κάμνοντος ἰδιοτροπίας, οὐ μεμψόμεθα\nλέγοντες, οὕτως καὶ ἐνταῦθα τὰ γένη καὶ τὰς χώρας\nκαὶ τὰς τροφὰς ἢ καί τινα τῶν ἤδη συμβεβηκότων\nμὴ ἀγανακτεῖν ὑποτιθεμένους.\nΤίνα μὲν οὖν τρόπον δυνατὸν γίνεται τὸ δι᾿ ἀστρονομίας\nπρογνωστικὸν καὶ ὅτι μέχρι μόνων ἂν φθάνοι\nτῶν τε κατ’ αὐτὸ τὸ περιέχον συμπτωμάτων καὶ τῶν ἀπὸ\nτῆς τοιαύτης αἰτίας τοῖς ἀνθρώποις παρακολουθούντων\nταῦτα δ’ ἂν εἴη περί τε τὰς ἐξαρχῆς ἐπιτηδειότητας\nδυνάμεων καὶ πράξεων σώματος καὶ ψυχῆς καὶ τὰ κατὰ\nκαιροὺς αὐτῶν πάθη πολυχρονιότητας τε καὶ ὀλιγοχρονιότητάς,\nἔτι δὲ καὶ ὅσα τῶν ἔξωθεν κυρίαν τε καὶ φυ-\n\n\n\n\nσικὴν ἔχει πρὸς τὰ πρῶτα συμπλοκὴν ὡς πρὸς τὸ σῶμα\nμὲν ἡ κτῆσις καὶ ἡ συμβίωσις, πρὸς δὲ τὴν ψυχὴν ἥ τε\nτιμὴ καὶ τὸ ἀξίωμα, καὶ τὰς τούτων κατὰ καιροὺς τύχας),\nσχεδὸν ὡς ἐν κεφαλαίοις γέγονεν ἡμῖν δῆλον.\nλοιπὸν δ’ ἂν εἴη τῶν προκειμένων τὴν κατὰ τὸ χρήσιμον ἐπίσκεψιν\nδιὰ βραχέων ποιήσασθαι πρότερον διαλαβοῦσι, τίνα τρόπον\nκαὶ πρὸς τί τέλος ἀφορῶντες τὴν αὐτοῦ τοῦ χρησίμου\nδύναμιν ἐκδεξόμεθα. εἰ μὲν γὰρ πρὸς τὰ τῆς ψυχῆς\nἀγαθά, τί ἂν εἴη συμφορώτερον πρὸς εὐπραγίαν καὶ χαρὰν\nκαὶ ὅλως εὐαρέστησιν τῆς τοιαύτης προγνώσεως, καθ’\nἢν τῶν τε ἀνθρωπίνων καὶ τῶν θείων γινόμεθα συνορατικοί;\nεἰ δὲ πρὸς τὰ τοῦ σώματος, πάντων ἂν μᾶλλον ἡ τοιαύτη κατάληψις ἐπιγινώσκοι τὸ οἰκεῖόν τε καὶ πρόσ\nφορον τῇ καθ’ ἑκάστην σύγκρασιν ἐπιτηδειότητι. εἰ δὲ μὴ\nπρὸς πλοῦτον ἢ δόξαν ἢ τὰ τοιαῦτα συνεργεῖ, προχωρήσει\nκαὶ περὶ πάσης φιλοσοφίας τὸ αὐτὸ τοῦτο φάσκειν·\nοὐδενὸς γὰρ τῶν τοιούτων ἐστὶν ὅσον τὸ ἐφ’ ἑαυτῇ περιποιητική.\nἀλλ᾿ οὔτ’ ἐκείνης διὰ τοῦτ’ ἂν οὔτε ταύτης\nκαταγινώσκοιμεν δικαίως, ἀφέμενοι τοῦ πρὸς τὰ μείζω\nσυμφέροντος.\nὅλως δ’ ἂν ἐξετάζουσι φανεῖεν ἂν οἱ τὸ ἄχρηστον τῆς καταλήψεως ἐπιμεμφόμενοι πρὸς οὐδὲν τῶν κυριωτάτων\nἀφορῶντες, ἀλλὰ πρὸς αὐτὸ τοῦτο μόνον, ὅτι τῶν πάντη\nπάντως ἐσομένων ἡ πρόγνωσις περισσή, καὶ τοῦτο δὲ\nἁπλῶς πάνυ καὶ οὐκ εὖ διειλημμένως. πρῶτον μὲν γὰρ\nδεῖ σκοπεῖν,\nὅτι καὶ ἐπὶ τῶν ἐξ ἀνάγκης ἀποβησομένων\n\n\n\nτὸ μὲν ἀπροσδόκητον τούς τε θορύβους ἐκστατικοὺς καὶ\nτὰς χαρὰς ἐξοιστικάς μάλιστα πέφυκε ποιεῖν, τὸ δὲ προγινώσκειν\nἐθίζει καὶ ῥυθμίζει τὴν ψυχὴν τῇ μελέτῃ τῶν\nἀπόντων ὡς παρόντων καὶ παρασκευάζει μετ’ εἰρήνης\nκαὶ εὐσταθείας ἕκαστα τῶν ἐπερχομένων ἀποδέχεσθαι·\nἔπειθ’ ὅτι μηδ’ οὕτως ἅπαντα χρὴ νομίζειν τοῖς ἀνθρώ-\nποις ἀπὸ τῆς ἄνωθεν αἰτίας παρακολουθεῖν ὥσπερ ἐξ\nἀρχῆς ἀπό τινος ἀλύτου καὶ θείου προστάγματος καθ’\nἕνα ἕκαστον νενομοθετημένα καὶ ἐξ ἀνάγκης ἀποβησόμενα,\nμηδεμιᾶς ἄλλης ἁπλῶς αἰτίας ἀντιπρᾶξαι δυναμένης,\nἀλλ’ ὡς τῆς μὲν τῶν οὐρανίων κινήσεως καθ’ εἰμαρμένην\nθείαν καὶ ἀμετάπτωτον ἐξ αἰῶνος ἀποτελουμένης,\nτῆς δὲ τῶν ἐπιγείων ἀλλοιώσεως καθ’ εἱμαρμένην φυσικὴν\nκαὶ μεταπτωτήν, τὰς πρώτας αἰτίας ἄνωθεν λαμβανούσης\nκατὰ συμβεβηκὸς καὶ κατ’ ἐπακολούθησιν,\nκαὶ\nὡς τῶν μὲν διὰ καθολικωτέρας περιστάσεις τοῖς ἀνθρώποις\nσυμβαινόντων, οὐχὶ δὲ ἐκ τῆς ἰδίας ἑκάστου φυσικῆς\nἐπιτηδειότητος, ὡς ὅταν κατὰ μεγάλας καὶ δυσφυλάκτους\nτοῦ περιέχοντος τροπὰς ἐκ πυρώσεων λοιμῶν\nἢ κατακλυσμῶν κατά πλήθη διαφθαρῶσιν, ὑποπιπτούσης\nἀεὶ τῆς βραχυτέρας αἰτίας τῇ μείζονι καὶ ἰσχυροτέρᾳ,\nτῶν δὲ κατὰ τὴν ἑνὸς ἑκάστου φυσικὴν ἰδιοσυγκρασίαν\nδιὰ μικρὰς καὶ τὰς τυχούσας τοῦ περιέχοντος ἀντιπαθείας.\nθείας. τούτων γὰρ οὕτως διαληφθέντων φανερὸν ὅτι καὶ\nκαθόλου καὶ κατὰ μέρος ὅσων μὲν συμπτωμάτων τὸ πρῶ-\n\n\n\n\nτον αἴτιον ἄμαχόν τέ ἐστι καὶ μεῖζον παντὸς τοῦ ἀντιπράττοντος,\nταῦτα καὶ πάντη πάντως ἀποβαίνειν ἀνάγκη,\nὅσα δὲ μὴ οὕτως ἔχει, τούτων τὰ μὲν ἐπιτυχόντα τῶν\nἀντιπαθησόντων εὐανάτρεπτα γίνεται, τὰ δὲ μὴ εὐπορήσαντα\nκαὶ αὐτὰ ταῖς πρώταις φύσεσιν ἀκολουθεῖ, δι’\nἄγνοιαν μέντοι καὶ οὐκ ἔτι διὰ τὴν τῆς ἰσχύος ἀνάγκην.\nτὸ δ’ αὐτὸ ἄν τις ἴδοι συμβεβηκὸς καὶ ἐπὶ πάντων ἁπλῶς τῶν φυσικὰς ἐχόντων τὰς ἀρχάς· καὶ γὰρ καὶ λίθων καὶ\nφυτῶν καὶ ζῴων, ἔτι δὲ καὶ τραυμάτων καὶ παθῶν καὶ\nνοσημάτων τὰ μὲν ἐξ ἀνάγκης τι ποιεῖν πέφυκε,\nτὰ δ’ ἂν μηδὲν τῶν ἐναντίων ἀντιπράξῃ. οὕτως οὖν χρὴ νομίζειν\nκαὶ τά τοῖς ἀνθρώποις συμβησόμενα προλέγειν τοὺς φυσικοὺς\nτῇ τοιαύτῃ προγνώσει καὶ μὴ κατὰ κενὰς δόξας\nπροσερχομένους, ὡς τῶν μὲν διὰ τὸ πολλὰ καὶ μεγάλα\nτὰ ποιητικὰ τυγχάνειν ἀφυλάκτων ὄντων, τῶν δὲ διὰ\nτοὐναντίον μετατροπὰς ἐπιδεχομένων, καθάπερ καὶ τῶν\nἰατρῶν, ὅσοι δυνατοὶ σὴμειοῦσθαι τὰ παθήματα, προγινώσκουσι\nτά τε πάντως ἀνελοῦντα καὶ τὰ χωροῦντα\nβοήθειαν.\nἐπὶ δὲ τῶν μεταπεσεῖν δυναμένων οὕτως ἀκουστέον τοῦ γενεθλιαλόγου φέρ’ εἰπεῖν ὅτι τῇ τοιᾷδε συγκράσει\nκατὰ τὴν τοιάνδε τοῦ περιέχοντος ἰδιοτροπίαν,\nτραπεισῶν ἐπὶ τὸ πλεῖον ἢ ἔλασσον τῶν ὑποκειμένων\nσυμμετριῶν τὸ τοιόνδε παρακολουθήσει πάθος, ὡς καὶ\n\n\n\n\nτοῦ μὲν ἰατροῦ, ὅτι τόδε τὸ ἕλκος νομὴν σῆψιν ἐμποιεῖ,\nτοῦ δὲ μεταλλικοῦ λόγου ἕνεκεν, ὅτι τὸν σίδηρον\nἡ λίθος ἡ μαγνῆτις ἕλκει·\nὥσπερ γὰρ τούτων ἑκάτερον\nἐαθὲν μὲν δι’ ἀγνωσίαν τῶν ἀντιπαθησόντων πάντη\nπάντως παρακολουθήσει τῇ τῆς πρώτης φύσεως δυνάμει,\nοὔτε δὲ τὸ ἕλκος τὴν νομὴνῆ τὴν σῆψιν κατεργάσεται\nτῆς ἀντικειμένης θεραπείας τυχὸν οὔτε τὸν σίδηρον ἡ\nμαγνῆτις ἑλκύσει παρατριβέντος αὐτῇ σκορόδου καὶ αὐτὰ\nδὲ ταῦτα τὰ κωλύοντα φυσικῶς καὶ καθ’ εἱμαρμένην ἀντεπάθησεν,\nοὕτως καὶ ἐπ’ ἐκείνων ἀγνοούμενα μὲν τὰ\nσυμβησόμενα τοῖς ἀνθρώποις ἢ ἐγνωσμένα μέν, μὴ τυχόντα\nδὲ τῶν ἀντιπαθούντων πάντη πάντως ἀκολουθήσει\nτῷ τῆς πρώτης φύσεως εἱρμῷ, προγνωσθέντα δὲ καὶ\nεὐπορήσαντα τῶν θεραπευόντων φυσικῶς πάλιν καθ’\nεἱμαρμένηνῆ ἢ ἀγένητα τέλεον ἢ μετριώτερα καθίσταται.\nὅλως δὲ τῆς τοιαύτης δυνάμεως τῆς αὐτῆς οὔσης ἐπί\nτε τῶν ὁλοσχερῶς θεωρουμένων καὶ ἐπὶ τῶν κατὰ μέρος\nθαυμάσειεν ἄν τις, διὰ τίνα δήποτε αἰτίαν ἐπὶ μὲν τῶν\nκαθόλου πιστεύουσι πάντες καὶ τῷ δυνατῷ τῆς προγνώ·\nσεως καὶ τῷ πρὸς τὸ φυλάσσεσθαι χρησίμῳ -— τάς τε γὰρ\nὥρας καὶ τὰς τῶν ἀπλανῶν ἐπισημασίας καὶ τοὺς τῆς\nσελήνης σχηματισμοὺς οἱ πλεῖστοι προγινώσκειν ὁμολογοῦσί\nκαί πολλὴν πρόνοιαν ποιοῦνται τῆς φυλακῆς αὐτῶν,\nπεφροντικότες ἀεὶ πρὸς μὲν τὸ θέρος τῶν ψύχειν\nδυναμένων, πρὸς δὲ τὸν χειμῶνα τῶν θερμαινόντων καὶ\n\n\n\n\nὅλως προπαρασκευάζοντες αὑτῶν τὰς φύσεις ἐπὶ τὸ εὔκρατον\nκαὶ ἔτι πρὸς μὲν τὸ ἀσφαλὲς τῶν τε ὡρῶν καὶ\nτῶν ἀναγωγῶν παραφυλάσσοντες τὰς τῶν ἀπλανῶν ἀστέρων\nἐπισημασίας, πρὸς δὲ τὰς καταρχὰς τῶν ὀχειῶν καὶ\nφυτειῶν τοὺς κατὰ πλήρωσιν τῶν φώτων τῆς σελήνης\nσχηματισμούς, καὶ οὐδὲ εἷς οὐδαμῆ τῶν τοιούτων κατέ-\nγνωκεν οὔθ’ ὡς ἀδυνάτων οὔθ’ ὡς ἀχρήστων — ἐπὶ\nδὲ τῶν κατὰ μέρος ἐκ τῆς τῶν λοιπῶν ἰδιωμάτων συγκράσεως,\nοἷον <τοῦ> μᾶλλον καὶ ἦττον χειμώνων ἢ\nκαὶ τῆς καθ’ ἕκαστον ἰδιοσυγκρασίας οὔτε τὸ προγινώσκειν\nἔτι δυνατὸν ἡγοῦνταί τινες οὔτε τὸ πολλὰ\nἐγχωρεῖν φυλάξασθαι, καίτοι προδήλου τυγχάνοντος, ὅτι,\nεἰ πρὸς τὰ καθόλου καύματα, εἰ τύχοιμεν προκαταψώξαντες\nἑαυτούς, ἧττον καυσούμεθα, δύναται τὸ ὅμοιον ἐνεργεῖν\nκαὶ πρὸς τά ἰδίως τήνδε τὴν σύγκρασιν εἰς ἀμετρίαν\nαὔξοντα τοῦ θερμοῦ.\nἀλλά γὰρ αἴτιον τῆς τοιαύτης ἁμαρτίας τό τε δύσκολον καὶ ἄηθες τῆς τῶν κατὰ μέρος προγνώσεως,\nὅπερ καὶ ἐπὶ τῶν ἄλλων σχεδὸν ἁπάντων ἀπιστίαν\nἐμποιεῖ, καὶ τὸ μὴ συναπτομένης ὡς ἐπίπαν τῆς ἀντιπαθούθσης\nδυνάμεως τῇ προγνωστικῇ διὰ τὸ σπάνιον τῆς οὕτως\nτελείας διαθέσεως τὰς πρῶτας φύσεις ἀνεμποδίστως\nἀποτελουμένας δόξαν ὡς περὶ ἀτρέπτων καὶ ἀφυλάκτων\n\n\n\n\nπαρέχειν καὶ πάντων ἁπλῶς ἀποβησομένων.\nὥσπερ δὲ οἶμαι\nκαὶ ἐπ᾿ αὐτοῦ τοῦ προγνωστικοῦ, κἂν μὴ διὰ παντὸς\nἄπταιστον, τό γε δυνατὸν αὐτοῦ μεγίστης ἄξιον σπουδῆς\nκατεφαίνετο, τὸν αὐτὸν τρόπον καὶ ἐπὶ τοῦ φυλακτικοῦ\nκαὶ εἰ μὴ πάντων ἐστὶ θεραπευτικόν, ἀλλὰ τό γ’ ἐπ’ ἐνίων\nκἂν ὀλίγα κἂν μικρὰ ἀγαπᾶν καὶ ἀσπάζεσθαι καὶ κέρδος\nοὐ τὸ τυχὸν ἡγεῖσθαι προσήκει.\nτούτοις δὲ ὡς ἔοικε\nσυνεγνωκότες οὕτως ἔχουσι καὶ οἱ μάλιστα τὴν τοιαύτην\nδύναμιν τῆς τέχνης προαγαγόντες Αἰγύπτιοι συνῆψαν\nπανταχῆ τῷ δι’ ἀστρονομίας προγνωστικῷ τὴν ἰατρικήν.\nοὐ γὰρ ἄν ποτε ἀποτροπιασμούς τινας καὶ φυλακτήρια\nκαὶ θεραπείας συνίσταντο πρὸς τὰς ἐκ τοῦ περιέχοντος\nἐπιούσας παρούσας περιστάσεις καθολικάς τε καὶ με·\nρικάς, εἴ τις αὐτοῖς ἀκινησίας καὶ ἀμετατρεψίας τῶν\nἐσομένων ὑπῆρχε δόξα.\nνῦν δὲ καὶ τὸ κατὰ τὰς ἐφεξῆς\nφύσεις ἀντιπρᾶξαι δυνάμενον ἐν δευτέρᾳ χώρᾳ τοῦ καθ’\nεἱμαρμένην λόγου τιθέμενοι συνέζευξαν τῇ τῆς προγνώσεως\nδυνάμει τὴν κατὰ τὸ χρήσιμον καὶ ὠφέλιμον διὰ\nτῶν καλουμένων παρ’ αὐτοῖς ἰατρομαθηματικῶν συντάξεων,\nὅπως διὰ μὲν <τῆς> ἀστρονομίας τάς τε τῶν\nσυγκράσεων ποιότητας εἰδέναι συμβαίνῃ καὶ\nτὰ διὰ τὸ περιέχον ἐσόμενα συμπτώματα καὶ τὰς ἰδίας\nαὐτῶν αἰτίας, ὡς ἄνευ τῆς τούτων γνώσεως καὶ τῶν\nβοηθημάτων κατὰ τὸ πλεῖστον διαπίπτειν ὀφειλόντων,\nἅτε μὴ πᾶσι σώμασιν ἢ πάθεσι τῶν αὐτῶν συμμέτρων\nὄντων, διὰ δὲ τῆς ἰατρικῆς ἀπὸ τῶν ἑκάστοις οἰκείως\n\n\n\nσυμπαθούντων ἢ ἀντιπαθούντων τάς τε τῶν μελλόντων\nπαθῶν προφυλακὰς καὶ τὰς τῶν ἐνεστώτων θεραπείας\nἀδιαπτώτους ὡς ἔνι μάλιστα ποιούμενοι διατελῶσιν.\nἀλλὰ ταῦτα μὲν μέχρι τοσούτων ἡμῖν κατὰ τὸ κεφαλαιῶδες\nπροτετυπώσθω. ποιησώμεθα δὲ ἤδη τὸν λόγον κατὰ τὸν\nεἰσαγωγικὸν τρόπον, ἀρξάμενοι ἀπὸ τῆς ἑκάστου τῶν οὐ·\nρανίων περὶ αὐτὸ ποιητικὸν ἰδιοτροπίας, ἀκολούθως\nταῖς ὑπὸ τῶν παλαιῶν κατὰ τὸν φυσικὸν τρόπον ἐφηρμοσμέναις\nπαρατηρήσεσι καὶ πρώτως τῆς τῶν πλανωμένων\nἀστέρων δυνάμεως ἡλίου τε καὶ σελήνης.\nὉ ἥλιος κατείληπται τὸ ποιητικὸν ἔχων τῆς οὐσίας ἐν τῷ θερμαίνειν καὶ ἠρέμα ξηραίνειν· ταῦτα δὲ μάλιστα\nτῶν ἄλλων ἡμῖν εὐαισθητότερα γίνεται διά τε τὸ μέγεθος\nαὐτοῦ καὶ τὸ τῶν κατὰ τὰς ὥρας μεταβολῶν ἐναργές,\nἐπειδήπερ, ὅσω ἂν μάλιστα ἐγγίζῃ τοῦ κατὰ κορυφὴν\nἡμῶν τόπου, μᾶλλον ἡμᾶς οὕτως διατίθησιν.\nἡ δὲ σελήνη τὸ μὲν πλεῖστον ἔχει τῆς δυνάμεως ἐν τῷ ὑγραίνειν διὰ τὴν περιγειότητα δηλονότι καὶ τὴν τῶν\nὑγρῶν ἀναθυμίασιν καὶ διατίθησιν οὕτως ἄντικρυς τὰ\n\n\n\n\nσώματα πεπαίνουσα καὶ διασήπουσα τὰ πλεῖστα· κεκοινώνηκε\nδὲ ἠρέμα καὶ τοῦ θερμαίνειν διὰ τοὺς ἀπὸ τοῦ\nἡλίου φωτισμούς.\nὁ δὲ τοῦ Κρόνου ἀστὴρ τὸ πλεῖον ἔχει τῆς ποιότητος\nἔν τε τῷ ψύχειν καὶ τῷ κατὰ ψῦξιν ἠρέμα ξηραίνειν,\nδιὰ τὸ πλεῖστον ὡς ἔοικεν ἀπέχειν ἅμα τῆς τε τοῦ ἡλίου\nθερμασίας καὶ τῆς τῶν περὶ τὴν γῆν ὑγρῶν ἡλίουθερμασίας\nσυνίστανται δὲ δυνάμεις ἐπί τε τούτου καὶ τῶν\nλοιπῶν καὶ διὰ τῶν ἐν τοῖς πρὸς ἥλιον καὶ σελήνην σχηματισμοῖς\nπαρατηρήσεων, ἐπειδήπερ οἱ μὲν οὕτως οἱ δὲ\nοὕτως τὴν τοῦ περιέχοντος κατάστασιν ἐπὶ τὸ μᾶλλον\nἦττον συντρέποντες φαίνονται.\nὁ δὲ τοῦ Ἄρεως ξηραίνειν τε μάλιστα καὶ καυσοῦν\nἔχει φύσιν τῷ τε πυρώδει τοῦ χρώματος οἰκείως καὶ τῇ\nπρὸς τὸν ἥλιον ἐγγύτητι, ὑποκειμένης αὐτῷ τῆς ἡλιακῆς\nσφαίρας.\nὁ δὲ τοῦ Διὸς εὔκρατον ἔχει τὸ ποιητικὸν τῆς δυνάμεως,\nμεταξὺ γινομένης τῆς κινήσεως αὐτοῦ τοῦ τε κατὰ\nτὸν Κρόνον ψυκτικοῦ καὶ τοῦ κατὰ τὸν Ἄρεα καυστικοῦ·\nθερμαίνει τε γὰρ ἅμα καὶ ὑγραίνει καὶ διὰ τὸ μᾶλλον\n\n\n\n\nεἶναι θερμαντικὸς ὑπὸ τῶν ὑποκειμένων σφαιρῶν γονίμων\nπνευμάτων γίνεται ποιητικός.\nκαὶ ὁ τῆς Ἀφροδίτης δὲ τῶν μὲν αὐτῶν ἐστι κατὰ τὸ εὔκρατον ποιητικός, ἀλλὰ κατὰ τὸ ἐναντίον. θερμαίνει\nμὲν γὰρ ἠρέμα διὰ τὴν ἐγγύτητα τὴν πρὸς τὸν ἥλιον,\nμάλιστα δὲ ὑγραίνει καθάπερ ἡ σελήνη καὶ αὐτός, διὰ\nτὸ μέγεθος τῶν ἰδίων φώτων νοσφιζόμενος τὴν ἀπὸ\nτῶν περιεχόντων τὴν γῆν ὑγρῶν ἀναθυμίασιν.\nὁ δὲ τοῦ Ἑρμοῦ ὡς ἐπίπαν ἐξ ἴσου ποτὲ μὲν ξηραν- τικὸς καταλαμβάνεται καὶ τῶν ὑγρῶν ἀναπωτικὸς διὰ τὸ\nμηδέποτε πολὺ τῆς τοῦ ἡλίου θερμασίας κατὰ μῆκος\nἀφίστασθαι, ποτὲ δ’ αὖ ὑγραντικὸς διὰ τὸ τῇ περιγειοτάτῃ\nσφαίρᾳ τῆς σελήνης ἐπικεῖσθαι· ταχείας δὲ ποιεῖται\nτὰς ἐν ἀμφοτέροις μεταβολάς, πνευματούμενος ὥσπερ\nὑπὸ τῆς περὶ αὐτὸν τὸν ἥλιον ὀξυκινησίας.\nΤούτων οὕτως ἐχόντων ἐπειδὴ τῶν τεσσάρων χυμάτων δύο μέν ἐστι τὰ γόνιμα καὶ ποιητικά, τό τε τοῦ θερμοῦ\nκαὶ τὸ τοῦ ὑγροῦ, διὰ τούτων γὰρ πάντα συγκρίνεται τε\nκαὶ αὔξεται, δύο δὲ τὰ φθαρτικὰ καὶ παθητικά, τό τε τοῦ\nψυχροῦ καὶ τὸ τοῦ ξηροῦ, δι’ ὧν πάντα πάλιν διακρίνεται\nκαὶ φθίνει, τοὺς μὲν δύο τῶν πλανητῶν, τόν τε τοῦ Διὸς\nκαὶ τὸν τῆς Ἀφροδίτης, καὶ ἔτι τὴν σελήνην ὡς ἀγαθοποιοὺς\nοἱ παλαιοὶ παρειλήφασι, διὰ τὸ εὔκρατον καὶ τὸ\n\n\n\n\nπλεῖον ἔχειν ἐν τῷ θερμῷ καὶ τῷ ὑγρῷ·\nτὸν δὲ τοῦ Κρόνου\nκαὶ τὸν τοῦ Ἄρεως ὡς τῆς ἐναντίας φύσεως ποιητικούς,\nτὸν μὲν τῆς ἄγαν ψύξεως ἕνεκεν, τὸν δὲ τῆς ἄγαν\nξηρότητος· τὸν δὲ ἥλιον καὶ τὸν τοῦ Ἑρμοῦ διὰ τὸ\nκοινὸν τῶν φύσεων ὡς ἀμφότερα δυναμένους καὶ μᾶλλον\nσυντρεπομένους, οἷς ἂν τῶν ἄλλων παραγένωνται.\nΠάλιν ἐπειδὴ τὰ πρῶτα γένη τῶν φύσεων δύο ἐστί\nτό τε ἄρρεν καὶ τὸ. θῆλυ, τῶν δὲ προκειμένων δυνάμεων\nἡ τῆς ὑγρᾶς οὐσίας μάλιστα θηλυκὴ τυγχάνει, πλεῖον γὰρ\nἐγγίνεται καθόλου τοῦτο τὸ μέρος πᾶσι τοῖς θήλεσι, τὰ\nδ’ ἄλλα μᾶλλον τοῖς ἄρρεσιν, εἰκότως τὴν μὲν σελήνην\nκαὶ τὸν τῆς Ἀφροδίτης ἀστέρα θηλυκοὺς ἡμῖν παραδεδώκασι,\nδιὰ τὸ πλεῖον ἔχειν ἐν τῷ ὑγρῷ, τὸν δὲ ἥλιον\nκαὶ τὸν τοῦ Κρόνου καὶ τὸν τοῦ Διὸς καὶ τὸν τοῦ Ἄρεως\nἀρρενικούς, τὸν δὲ τοῦ Ἑρμοῦ κοινὸν ἀμφοτέρων τῶν\nγενῶν, καθὸ ἐξ ἴσου καὶ τῆς ὑγρᾶς οὐσίας καὶ τῆς ξηρᾶς\nἐστι ποιητικός.\nἀρρενοῦσθαι δέ φασι τοὺς ἀστέρας καὶ\nθηλύνεσθαι παρά τε τοὺς πρὸς τὸν ἥλιον σχηματισμούς,\nἑῴους μὲν γὰρ ὄντας καὶ προηγουμένους ἀρρενοῦσθαι,\nἑσπερίους δὲ καὶ ἑπομένους θηλύνεσθαι, καὶ ἔτι παρὰ\nτοὺς πρὸς τὸν ὁρίζοντα· ἐν μὲν γὰρ τοῖς ἀπὸ ἀνατολῆς\nμέχρι μεσουρανήσεως ἢ καὶ ἀπὸ δύσεως μέχρι τῆς ὑπὸ\nγῆν ἀντιμεσουρανήσεως σχηματισμοῖς ὡς ἀπηλιωτικοῖς\nἀρρενοῦσθαι, ἐν δὲ τοῖς λοιποῖς τεταρτημορίοις δυσὶν\nὡς λιβικοῖς θηλύνεσθαι.\nὉμοίως δὲ ἐπειδὴ τῶν ποιούντων τὸν χρόνον τὰ ἐκφανέστατα διαστήματα δύο ταῦτα τυγχάνει τό τε τῆς\nἡμέρας ἠρρενωμένον μᾶλλον, διὰ τὸ ἐν αὐτῇ θερμὸν καὶ\nδραστικόν, καὶ τὸ τῆς νυκτὸς τεθηλυσμένον μᾶλλον, διὰ\nτὸ ἐν αὐτῇ δίυγρον καὶ ἀναπαυστικόν, νυκτερινοὺς μὲν\nἀκολούθως παραδεδώκασι τήν τε σελήνην καὶ τὸν τῆς\nἈφροδίτης, ἡμερινοὺς δὲ τόν τε ἥλιον καὶ τὸν τοῦ Διός,\nἐπίκοινον δὲ κατὰ ταῦτα τὸν τοῦ Ἑρμοῦ καὶ ἐν μὲν τῷ\nἑῴῳ σχήματι ἡμερινόν, ἐν δὲ τῷ ἑσπερίῳ νυκτερινόν.\nπροσένειμαν δὲ ἑκατέρᾳ τῶν αἱρέσεων καὶ τοὺς δύο τοὺς τῆς φθαρτικῆς οὐσίας, οὐκ ἔτι μέντοι κατὰ τὰς αὐτὰς\nτῆς φύσεως αἰτίας, ἀλλὰ κατὰ τὰς ἐναντίας. τοῖς μὲν γὰρ\nτῆς ἀγαθῆς κράσεως οἰκειούμενα τὰ ὅμοια μεῖζον αὐτῶν\nτὸ ὠφέλιμον ποιεῖ, τοῖς δὲ φθαρτικοῖς τὰ ἀνοίκεια μιγνύμενα\nπαραλύει τὸ πολὺ τῆς κακώσεως αὐτῶν. ἔνθεν τὸν\nμὲν τοῦ Κρόνου ψυκτικὸν ὄντα τῷ θερμῷ τῷ τῆς ἡμέρας\nἀπένειμαν, τὸν δὲ τοῦ Ἄρεως ξηρὸν ὄντα τῷ ὑγρῷ τῷ\nτῆς νυκτός· οὕτως γὰρ ἑκάτερος ὑπὸ τῆς κράσεως συμμετρίας\nτυχὼν οἰκεῖος γίνεται τῆς τὸ εὔκρατον παρεχούσης\nαἱρέσεως.\n’Ήδη μέντοι καὶ παρὰ τοὺς πρὸς τὸν ἥλιον συσχηματισμοὺς ἥ τε σελήνη καὶ οἱ τρεῖς τῶν πλανωμένων τὸ\n\n\n\nμᾶλλον καὶ ἧττον λαμβάνουσιν ἐν ταῖς οἰκείαις αὐτῶν\nδυνάμεσιν. ἥ τε γὰρ σελήνη κατὰ μὲν τὴν ἀπὸ ἀνατολῆς\nμέχρι τῆς πρώτης διχοτόμου αὔξησιν ὑγρότητος μᾶλλόν\nἐστι ποιητική, κατὰ δὲ τὴν ἀπὸ πρώτης διχοτόμου μέχρι\nπανσελήνου θερμότητος, κατὰ δὲ τὴν ἀπὸ πανσελήνου\nμέχρι δευτέρας διχοτόμου ξηρότητος, κατὰ δὲ τὴν ἀπὸ\nδευτέρας διχοτόμου μέχρι κρύψεως ψυχρότητος.\nοἵ τε\nπλανώμενοι καὶ ἑῷοι μόνον ἀπὸ μὲν τῆς ἀνατολῆς μέχρι\nτοῦ πρώτου στηριγμοῦ μᾶλλόν εἰσιν ὑγραντικοί, ἀπὸ δὲ\nτοῦ πρώτου στηριγμοῦ μέχρι τῆς ἀκρονύκτου μᾶλλον\nθερμαντικοί, ἀπὸ δὲ τῆς ἀκρονύκτου μέχρι τοῦ δευτέρου\nστηριγμοῦ μᾶλλον ξηραντικοί, ἀπὸ δὲ τοῦ δευτέρου στηριγμοῦ\nμέχρι δύσεως μᾶλλον ψυκτικοί.\nδῆλον δέ ἐστιν\nὅτι καὶ ἀλλήλοις συγκιρνάμενοι παμπληθεῖς διαφορὰς\nποιοτήτων εἰς τὸ περιέχον ἡμᾶς ἀπεργάζονται, κατακραρούσης\nμὲν ὡς ἐπίπαν τῆς ἰδίας ἑκάστου δυνάμεως, τρεπομένης\nδὲ κατὰ τὸ ποσὸν ὑπὸ τῆς τῶν συσχηματιζομένων.\nἙξῆς δὲ ὄντος ἀκολούθου καὶ τὰς τῶν ἀπλανῶν ἀστέρων\nφύσεις κατὰ τὸ ἰδίως αὐτῶν ποιητικὸν ἐπιδραμεῖν,\nἐκθησόμεθα καὶ τὰς ἐπ’ αὐτῶν τετηρημένας ἰδιοτροπίας\nκατὰ τὸ ὅμοιον ταῖς τῶν πλανωμένων φύσεσι τὸν ἐμφα-\n\n\n\n\nνισμὸν ποιούμενοι· καὶ πρῶτον τῶν περὶ αὐτὸν τὸν διὰ\nμέσων κύκλον ἐχόντων τὰς μορφώσεις.\nΤοῦ Κριοῦ τοίνυν οἱ μὲν ἐν τῇ κεφαλῇ τὸ ποιητικὸν ὁμοίως ἔχουσι κεκραμένον τῇ τε τοῦ Ἄρεως καὶ τῇ τοῦ\nΚρόνου δυνάμει·\nοἱ δὲ ἐν τῷ στόματι τῇ τε τοῦ Ἑρμοῦ καὶ ἠρέμα τῇ\nτοῦ Κρόνου·\nοἱ δὲ ἐν τῷ ὀπισθίω ποδὶ τῇ τοῦ Ἄρεως·\nοἱ δὲ ἐπὶ τῆς οὐρᾶς τῇ τῆς Ἀφροδίτης.\nΤῶν δὲ ἐν τῷ Ταύρῳ ἀστέρων οἱ μὲν ἐπὶ τῆς ἀποτομῆς ὁμοίαν ἔχουσι κρᾶσιν τῷ τε τῆς Ἀφροδίτης καὶ\nἠρέμα τῷ τοῦ Κρόνου·\nοἱ δὲ ἐν τῇ Πλειάδι τῇ τε σελήνῃ καὶ τῷ τοῦ Ἄρεως·\nτῶν δὲ ἐν τῇ κεφαλῇ ὁ μὲν λαμπρὸς τῆς Ὑάδος καὶ\nὑπόκιρρος, καλούμενος δὲ Λαμπαύρας, τῷ τοῦ Ἄρεως·\nοἱ δὲ λοιποὶ τῷ τοῦ Κρόνου καὶ ἠρέμα τῷ τοῦ Ἑρμοῦ·\nοἱ δὲ ἐν ἄκροις τοῖς κέρασι τῷ τοῦ Ἄρεως.\nΤῶν δὲ ἐν τοῖς Διδύμοις ἀστέρων οἱ μὲν ἐπὶ τῶν ποδῶν τῆς ὁμοίας κεκοινωνήκασι ποιότητος τῷ τε τοῦ\nἙρμοῦ καὶ ἠρέμα τῷ τῆς Ἀφροδίτης·\nοἱ δὲ περὶ τοὺς μηροὺς λαμπροὶ τῷ τοῦ Κρόνου·\nτῶν δὲ έν ταῖς κεφαλαῖς δύο λαμπρῶν ὁ μὲν ἐν τῇ\nπροηγουμένῃ τῷ τοῦ Ἑρμοῦ· καλεῖται δὲ καὶ Ἀπόλλωνος·\nὁ δὲ ἐν τῇ ἑπομένῃ τῷ τοῦ Ἄρεως· καλεῖται δὲ καὶ\nἩρακλέους.\nΤῶν δὲ ἐν τῷ Καρκίνῳ ἀστέρων οἱ μὲν ἐπὶ τῶν\n\n\n\nποδῶν 6150 τῆς αὐτῆς ἐνεργείας εἰσὶ ποιητικοὶ τῷ τε\nτοῦ Ἑρμοῦ καὶ ἠρέμα τῷ τοῦ Ἄρεως·\nοἱ δὲ ἐν ταῖς χηλαῖς τῷ τε τοῦ Κρόνου καὶ τῳ τοῦ\nἙρμοῦ·\nἡ δὲ ἐν τῷ στήθει νεφελοειδὴς συστροφὴ καλουμένη\nδὲ Φάτνη τῷ τε τοῦ Ἄρεως καὶ τῇ σελήνῃ·\nοἱ δὲ ἑκατέρωθεν αὐτῆς δύο καλούμενοι δὲ Ὄνοι τῷ\nτοῦ Ἄρεως καὶ τῷ ἡλίῳ.\nΤῶν δὲ περὶ τὸν Λέοντα οἱ μὲν ἐπὶ τῆς κεφαλῆς\nδύο τὸ ὅμοιον ποιοῦσι τῷ τε τοῦ Κρόνου καὶ ἠρέμα τῷ\nτοῦ Ἄρεως·\nοἱ δὲ ἐν τῷ τραχήλῳ τρεῖς τῷ τοῦ Κρόνου καὶ ἠρέμα\nτῷ τοῦ Ἑρμοῦ·\nδὲ ἐπὶ τῆς καρδίας λαμπρὸς καλούμενος δὲ Βασιλίσκος\nτῷ τοῦ Ἄρεως καὶ τῷ τοῦ Διός·\nοἱ δὲ ἐν τῇ ὀσφύι καὶ 6 ἐπὶ τῆς οὐρᾶς λαμπρὸς τῷ\nτε τοῦ Κρόνου καὶ τῷ τῆς Ἀφροδίτης·\nοἱ δὲ ἐν τοῖς μηροῖς τῷ τε τῆς Ἀφροδίτης καὶ ἠρέμα\nτῷ τοῦ Ἑρμοῦ.\nΤῶν δὲ κατὰ τὴν Παρθένον οἱ μὲν ἐν τῇ κεφαλῇ\nκαὶ 6 ἐπ’ ἄκρας τῆς νοτίου πτέρυγος ὅμοιον ἔχουσι τὸ\nποιητικὸν τῷ τε τοῦ Ἑρμοῦ καὶ ἠρέμα τῷ τοῦ Ἄρεως·\nοἱ δὲ λοιποὶ τῆς πτέρυγος λαμπροὶ καὶ οἱ κατὰ τὰ\nπεριζώματα τῷ τε τοῦ Ἑρμοῦ καὶ ἠρέμα τῷ τῆς\nἈφροδίτης·\nὁ δὲ ἐν τῇ βορείῳ πτέρυγι λαμπρὸς καλούμενος δὲ\nΠροτρυγητὴρ τῷ τοῦ Κρόνου καὶ τῷ τοῦ Ἑρμοῦ·\nὁ δὲ καλούμενος Στάχυς τῷ τε τῆς Ἀφροδίτης καὶ\nἠρέμα τῷ τοῦ Ἄρεως·\nοἱ δὲ ἐν ἄκροις τοῖς ποσὶ καὶ τῷ σύρματι τῷ τοῦ\nἙρμοῦ καὶ ἠρέμα τῷ τοῦ Ἄρεως.\nΤῶν δὲ Χηλῶν τοῦ Σκορπίου οἱ μὲν ἐν ἄκραις αὐταῖς ὡσαύτως διατιθέασι τῷ τε τοῦ Διὸς καὶ τῷ τοῦ\nἙρμοῦ.\nοἱ δὲ ἐν μέσαις τῷ τε τοῦ Κρόνου καὶ ἠρέμα τῷ τοῦ\nἌρεως.\nΤῶν δὲ ἐν τῷ σώματι τοῦ Σκορπίου οἱ μὲν ἐν τῷ μετώπῳ λαμπροὶ τὸ αὐτὸ ποιοῦσι τῷ τε τοῦ Ἄρεως καὶ\nἠρέμα τῷ τοῦ Κρόνου·\nοἱ δὲ ἐν τῷ σώματι τρεῖς, ὧν ὁ μέσος ὑπόκιρρος καὶ\nλαμπρότερος, καλεῖται δὲ Ἀντάρης, τῷ τοῦ Ἄρεως καὶ\nἠρέμα τῷ τοῦ Διός·\nοἱ δὲ ἐν τοῖς σπονδύλις τῷ τε τοῦ Κρόνου καὶ ἠρέμα\nτῷ τῆς Ἀφροδίτης·\nοἱ δὲ ἐπὶ τοῦ κέντρου τῷ τε τοῦ Ἑρμοῦ καὶ τῷ τοῦ\nἌρεως·\nἡ δὲ ἑπομένη νεφελοειδὴς συστροφὴ τῷ τε τοῦ Ἄρεως\nκαὶ τῇ σελήνῃ.1\nΤῶν δὲ περὶ τὸν Τοξότην οἱ μὲν ἐπὶ τῆς ἀκίδος τοῦ βέλους ὅμοιον ἔχουσι τὸ ποιητικὸν τῷ τε τοῦ Ἄρεως\nκαὶ τῇ σελήνῃ·\nοἱ δὲ περὶ τὸ τόξον καὶ τὴν λαβὴν τῆς χειρὸς τῷ\nτοῦ Διὸς καὶ τῷ τοῦ Ἄρεως·\nἡ δὲ ἐν τῷ προσώπῳ συστροφὴ τῷ τε ἡλίῳ καὶ τῷ\nτοῦ Ἄρεως·\nοἱ δὲ ἐν ταῖς πτέρυξι καὶ τῷ νώτῳ τῷ τοῦ Διὸς\nἠρέμα τῷ τοῦ Ἑρμοῦ·\nοἱ δὲ ἐν τοῖς ποσὶ τῷ τοῦ Διὸς καὶ τῷ τοῦ Κρόνου·\nτὸ δὲ ἐπὶ· τῆς οὐρᾶς τετράπλευρον τῷ τῆς Ἀφροδίτης\nκαὶ ἠρέμα τῷ τοῦ Κρόνου.\nΤῶν δὲ κατὰ τὸν Αἰγόκερων ἀστέρων οἱ μὲν\nτῶν κεράτων ὡσαύτως ἐνεργοῦσι τῷ τε τῆς Ἀφροδίτης\nκαὶ ἠρέμα τῷ τοῦ Ἄρεως·\nοἱ δὲ ἐν τῷ στόματι τῷ τε τοῦ Κρόνου καὶ ἠρέμα\nτῆς Ἀφροδίτης·\nοἱ δὲ ἐν τοῖς ποσὶ καὶ τῇ κοιλίᾳ τῷ τε τοῦ Ἄρεως\nκαὶ τῷ τοῦ Ἑρμοῦ·\nοἱ δὲ ἐπὶ τῆς οὐρᾶς τῷ τοῦ Κρόνου καὶ τῷ τοῦ Διός.\nΤῶν δὲ περὶ τὸν Ὑδροχόον οἱ μὲν ἐν τοῖς\nὁμοίως διατιθέασι τῷ τε τοῦ Κρόνου καὶ τῷ τοῦ Ἑρμοῦ\nσὺν τοῖς ἐν τῇ ἀριστερᾷ χειρὶ καὶ τῷ\nοἱ δὲ ἐπὶ τῶν μηρῶν μᾶλλον μὲν τῷ τοῦ\nἧττον δὲ τῷ τοῦ Κρόνου·\nοἱ δὲ ἐν τῇ ῥύσει τοῦ ὕδατος τῷ τε τοῦ Κρόνου καὶ\nἠρέμα τῷ τοῦ Διός.\nΤῶν δὲ περὶ τοὺς Ἰχθύας οἱ μὲν ἐν τῇ κεφαλῇ\nνοτιωτέρου ἰχθύος τὸ αὐτὸ ποιοῦσι τῷ τε τοῦ Ἑρμοῦ\nκαὶ ἠρέμα τῷ τοῦ Κρόνου·\nοἱ δὲ ἐν τῷ σώματι τῷ τοῦ Διὸς καὶ τῷ τοῦ Ἑρμοῦ\n\n\n\n\nοἱ δὲ ἐπὶ τῆς οὐρᾶς καὶ ἐπὶ τοῦ νοτίου λίνου τᾷ τοῦ\nΚρόνου καὶ ἠρέμα τῷ τοῦ Ἑρμοῦ·\nοἱ δὲ ἐν τῷ σώματι καὶ τῇ ἀκάνθῃ τοῦ βορείου ἰχθύος\nτῷ τοῦ Διὸς καὶ ἠρέμα τῷ τῆς Ἀφροδίτης·\nοἱ δὲ ἐν τῷ βορείῳ λίνῳ τῷ τοῦ Κρόνου καὶ τῷ τοῦ\nΔιός·\nὁ δὲ ἐπὶ τοῦ συνδέσμου λαμπρὸς τῷ τε τοῦ Ἄρεως\nκαὶ ἠρέμα τῷ τοῦ Ἑρμοῦ.\nΠερὶ τῶν βορειοτέρων τοῦ ζῳδιακοῦ.\nΤῶν δὲ ἐν ταῖς βορειοτέραις τοῦ ζῳδιακοῦ μορφώσεσι οἱ μὲν περὶ τὴν Μικρὰν ἄρκτον λαμπροὶ τὴν ὁμοίαν\nἔχουσι ποιότητα τῷ τε τοῦ Κρόνου καὶ ἠρέμα τῷ τῆς\nἈφροδίτης.\nΟἱ δὲ περὶ τὴν Μεγάλην ἄρκτον τῷ τοῦ Ἄρεως.\nΟἱ δὲ ὑπὸ τὴν οὐρὰν αὐτῆς ἐν τῇ τοῦ Πλοκάμου συστροφῇ τῇ σελήνῃ καὶ τῷ τῆς Ἀφροδίτης.\nΟἱ δὲ ἐν τῷ Δράκοντι λαμπροὶ τῷ τε τοῦ Κρόνου καὶ\nτῷ τοῦ Ἄρεως.\nΟἱ δὲ τοῦ Κηφέως τῷ τε τοῦ Κρόνου καὶ τῷ τοῦ\nΔιός.\nΟἱ δὲ περὶ τὸν Βοώτην τῷ τοῦ Ἑρμοῦ καὶ τῷ τοῦ\nΚρόνου· ὁ δὲ λαμπρὸς καὶ ὑπόκιρρος καλούμενος Ἀρκτοῦρος\nτῷ τε τοῦ Ἄρεως καὶ τῷ τοῦ Διός.\nΟἱ δὲ ἐν τῷ Βορείῳ στεφάνῳ τῷ τε τῆς Ἀφροδίτης καὶ τῷ τοῦ Ἑρμοῦ.\nΟἱ δὲ κατὰ τὸν Ἐν γόνασι τῷ τοῦ Ἑρμοῦ.\nΟἱ 65 ἐν τῇ Λύρα τῷ τῆς Ἀφροδίτης τῷ τοῦ Ἑρμοῦ.\nΚαὶ οἱ ἐν τῷ Ὄρνιθι ὡσαύτως.\nΟἱ δὲ κατὰ τὴν Κασσιέπειαν τῷ τε τοῦ\nτῷ τῆς Ἀφροδίτης.\nΟἱ δὲ κατὰ τὸν Περσέα τῷ τε τοῦ Διὸς καὶ\nΚρόνου· ἡ δὲ ἐν τῇ λαβῇ τῆς μαχαίρας συστροφὴ\nτοῦ Ἄρεως καὶ τῷ τοῦ\nΟἱ δὲ ἐν τῷ Ἡνιόχῳ λαμπροὶ τῷ τε τοῦ Ἄρεως\nτῷ τοῦ\nΟἱ δὲ κατὰ τὸν Ὀφιοῦχον τῷ τοῦ Κρόνου καὶ\nτῷ τῆς\nΟἱ δὲ περὶ τὸν Ὄφιν αὐτοῦ τῷ τε τοῦ\nτῷ τοῦ Ἄρεως.\nΟἱ, δὲ κατὰ τὸν Ὀϊστὸν τῷ τε Ἄρεως καὶ ἠρέμα\nτῷ τῆς\nΟἱ δὲ περὶ τὸν Ἀετὸν τῷ τοῦ Ἄρεως καὶ, τῷ τοῦ\nΟἱ δὲ ἐν τῷ Δελφῖνι τῷ τε τοῦ Κρόνου\nἌρεως.\nΟἱ δὲ κατὰ τὸν Ἵππον λαμπροὶ τῷ τε τοῦ\nτῷ τοῦ Ἑρμοῦ.\nΟἱ δὲ ἐν τῇ Ἀνδρομέδᾳ τῷ\nΟἱ δὲ τοῦ Τριγώνου τῷ τοῦ Ἑρμοῦ.\nΠερὶ τῶν νοτιωτέρων τοῦ ζῳδιακοῦ\nΤῶν δὲ ἐν τοῖς νοτιωτέροις τοῦ\nσιν ὁ μὲν ἐν τῷ στόματι τοῦ Νοτίου ἰχθύος\n\n\n\nὁμοίαν ἔχει τὴν ἐνέργειαν τῷ τε 1179 Ἀφροδίτης καὶ τῷ\nτοῦ Ἑρμοῦ.\nΟἱ δὲ περὶ τὸ Κῆτος τῷ τοῦ Κρόνου.\nΤῶν δὲ περὶ τὸν Ὠρίωνα οἱ μὲν ἐπὶ τῶν ὤμων τῷ τε\nτοῦ Ἄρεως καὶ τῷ τοῦ Ἑρμοῦ· οἱ δὲ λοιποὶ λαμπροὶ τῷ\nτε τοῦ Διὸς καὶ τῷ τοῦ\nΤῶν δὲ ἐν τῷ Ποταμῷ ὁ μὲν ἔσχατος καὶ λαμπρὸς τῷ τοῦ Διός· οἱ δὲ λοιποὶ τῷ τοῦ Κρόνου.\nΟἱ δὲ ἐν τῷ Λαγωῷ τῷ τε τοῦ Κρόνου καὶ\nἙρμοῦ.\nΤῶν δὲ περὶ τὸν Κύνα οἱ μὲν ἄλλοι τῷ τῆς Ἀφροδίτης,\nὁ δὲ περὶ τὸ στόμα λαμπρὸς τῷ τοῦ Διὸς καὶ ἠρέμα\nτῷ τοῦ Ἄρεως.\nὉ δὲ ἐν τῷ Πρόκυνι λαμπρὸς τῷ τε τοῦ Ἑρμοῦ ἠρέμα τῷ τοῦ Ἄρεως.\nΟἱ δὲ κατὰ τὸν Ὕδρον λαμπροὶ τῷ τε τοῦ\nκαὶ τῷ τῆς Ἀφροδίτης.\nΟἱ δὲ ἐν τῷ Κρατῆρι τῷ τε τῆς Ἀφροδίτης καὶ ἠρέμα\nτῷ τοῦ Ἑρμοῦ.\nΟἱ δὲ περὶ τὸν Κόρακα τῷ τε τοῦ Ἄρεως καὶ τῷ τοῦ Κρόνου.\nΟἱ δὲ τῆς Ἀργοῦς λαμπροὶ τῷ τε τοῦ Κρόνου καὶ\nτοῦ Διός.\nΤῶν δὲ περὶ τὸν Κένταυρον οἱ μὲν ἐπὶ τῷ\nσώματι τῷ τε τῆς Ἀφροδίτης καὶ τῷ τοῦ Ἑρμοῦ· οἱ δὲ\nἐν τῷ ἵππῳ λαμπροὶ τῷ τε τῆς Ἀφροδίτης καὶ τῷ\nΟἱ δὲ περὶ τὸ Θηρίον λαμπροὶ τῷ τε τοῦ Κρόνου καὶ ἠρέμα τῷ τοῦ Ἄρεως.\nΟἱ δὲ ἐν τῷ Θυμιατηρίῳ τῷ τε τῆς Ἀφροδίτης καὶ\nἠρέμα τῷ τοῦ Ἑρμοῦ.\nΟἱ δὲ ἐν τῷ Νοτίῳ στεφάνῳ λαμπροὶ τῷ τε τοῦ Κρόνου\nκαὶ τῷ τοῦ Ἑρμοῦ.\nΑἱ μὲν οὖν τῶν ἀστέρων καθ’ ἑαυτοὺς δυνάμεις τοιαύτης\nἔτυχον ὑπὸ τῶν παλαιοτέρων παρατηρήσεως. καὶ\nτῶν ὡρῶν δὲ τοῦ ἔτους τεσσάρων οὐσῶν ἔαρός τε καὶ\nθέρους καὶ μετοπώρου καὶ χειμῶνος τὸ μὲν ἔαρ ἔχει τὸ\nμᾶλλον έν τῷ ὑγρῷ διὰ τὴν κατὰ τὸ παρῳχημένον ψῦχος\nἀρχομένης τῆς θερμασίας διάχυσιν· τὸ δὲ θέρος τὸ\nπλεῖον ἔχει ἐν τῷ θερμῷ διὰ τὴν τοῦ ἡλίου πρὸς τὸν\nκατὰ· κορυφὴν ἡμῶν τόπον ἐγγύτητα· τὸ δὲ μετόπωρον\nτὸ μᾶλλον ἐν τῷ ξηρῷ διὰ τὴν κατὰ τὸ παρῳχημένον\nκαῦμα τῶν ὑγρῶν ἀνάποσιν· ὁ δὲ χειμὼν τὸ πλεῖον ἔχει\nέν τῷ ψυχρῷ διὰ τὸ τὸν ἥλιον πλεῖον ἀφίστασθαι τοῦ\nκατὰ κορυφὴν ἡμῶν τόπου.\nδιόπερ καὶ τοῦ ζῳδιακοῦ\nμηδεμιᾶς οὔσης φύσει ἀρχῆς ὡς κύκλου τὸ ἀπὸ τῆς\nἐαρινῆς ἰσημερίας ἀρχόμενον δωδεκατημόριον τὸ τοῦ\nΚριοῦ καὶ τῶν ὅλων ἀρχὴν ὑποτίθενται, καθάπερ ἐμψύχου\nζῴου τοῦ ζῳδιακοῦ τὴν ὑγρὰν τοῦ ἔαρος ὑπερβολὴν\nπροκαταρκτικὴν ποιούμενοι καὶ ἐφεξῆς τὰς λοιπὰς\n\n\n\n\nὥρας, διὰ τὸ καὶ πάντων ζῴων τὰς μὲν πρώτας ἡλικίας τὸ\nπλεῖον ἔχειν τῆς ὑγρασίας παραπλησίως τῷ ἔαρι ἁπαλὰς\nοὔσας ἔτι καὶ τρυφεράς, τὰς δὲ δευτέρας τὰς μέχρι τῆς\nἀκμαιότητος τὸ πλεῖον ἔχειν ἐν τῷ θερμῷ παραπλησίως\nτῷ θέρει, τὰς δὲ τρίτας καὶ ἤδη ἐν παρακμῇ καὶ ἀρχῇ\nφθίσεως τὸ πλεῖον ἤδη καὶ αὐτὰς ἔχειν ἐν τῷ ξηρῷ παρα-\nπλησίως τῷ μετοπώρῳ, τὰς δὲ ἐσχάτας καὶ πρὸς τῇ διαλύσει\nτὸ πλεῖον ἔχειν ἐν τῷ ψυχρῷ, καθάπερ καὶ ὁ χειμών.\nὉμοίως δὲ καὶ τῶν τεσσάρων τοῦ ὁρίζοντος τόπων καὶ γωνιῶν, ἀφ’ ὧν καὶ οἱ καθόλου πνέοντες ἄνεμοι τὰς ἀρχὰς\nἔχουσιν, ὁ μὲν πρὸς ταῖς ἀνατολαῖς αὐτός τε τὸ πλεῖον\nἔχει ἐν τῷ ξηρῷ, διὰ τὸ κατ’ αὐτὸν γινομένου τοῦ ἡλίου\nτὰ ἀπὸ τῆς νυκτὸς ὑγρανθέντα τότε πρῶτον ἄρχεσθαι\nξηραίνεσθαι· οἵ τε ἀπ’ αὐτοῦ πνέοντες ἄνεμοι, οὓς κοινότερον\nἀπηλιώτας καλοῦμεν, ἄνικμοί τέ εἰσιν καὶ ξηραντικοί.\nὁ δὲ πρὸς μεσημβρίᾳ τόπος αὐτός τέ ἐστι θερμότατος διά τε τὸ πυρῶδες τῶν τοῦ ἡλίου μεσουρανήσεων\nκαὶ διὰ τὸ ταύτας κατὰ τὴν τῆς ἡμετέρας οἰκουμένης\nἔγκλισιν πρὸς μεσημβρίαν μᾶλλον ἀποκλίνειν· οἵτε ἀπ’\nαὐτοῦ πνέοντες ἄνεμοι, οὓς κοινῶς νότους καλοῦμεν,\nθερμοί τέ εἰσι καὶ πληρωτικοί.\nὁ δὲ πρὸς ταῖς δυσμαῖς τόπος αὐτός τέ ἐστιν ὑγρὸς διὰ τὸ κατ’ αὐτὸν γινομένου\nτοῦ ἡλίου τὰ ἀπὸ τῆς ἡμέρας ἀναποθέντα τότε πρῶτον\n\n\n\nἄρχεσθαι ὑγραίνεσθαι· οἵτε ἀπ’ αὐτοῦ φερόμενοι ἄνεμοι,\nοὓς κοινότερον ζεφύρους καλοῦμεν, νεαροί τέ εἰσι καὶ\nὑγραντικοί.\nὁ δὲ πρὸς ταῖς ἄρκτοις τόπος αὐτός τέ ἐστι\nψυχρότατος διὰ τὸ κατὰ τὴν τῆς ἡμετέρας οἰκουμένης\nἔγκλισιν τὰς τῆς θερμότητος αἰτίας τοῦ ἡλίου μεσουρανήσεις\nπλεῖον αὐτοῦ διεστάναι ὥσπερ τοῦ ἡλίου ἀντιμε-\nσουρανοῦντος· οἵτε ἀπ’ αὐτοῦ πνέοντες ἄνεμοι καλούμενοι\nδὲ κοινῶς βορέαι ψυχροί τε ὑπάρχουσι καὶ πυκνωτικοί.\nχρησίμη δὲ καὶ ἡ τούτων διάληψις πρὸς τὸ τὰς συγκράσεις\nπάντα τρόπον ἑκάστοτε δύνασθαι διακρίνειν. εὐκατανόητον\nγάρ,\nδιότι καὶ παρὰ τὰς τοιαύτας καταστάσεις\nἤτοι τῶν ὡρῶν ἢ τῶν ἡλικιῶν ἢ τῶν γωνιῶν τρέπεταί\nπως τὸ ποιητικὸν τῆς τῶν ἀστέρων δυνάμεως καὶ ἐν μὲν\nταῖς οἰκείαις καταστάσεσιν ἀκρατοτέραν τε ἴσχουσι τὴν\nποιότητα καὶ τὴν ἐνέργειαν ἰσχυροτέραν, οἷον ἐν ταῖς\nθερμαῖς οἱ θερμαντικοὶ τὴν φύσιν καὶ ἐν ταῖς ὑγραῖς οἱ\nὑγραντικοί, έν δὲ ταῖς ἐναντίαις κεκραμένην καὶ ἀσθενεστέραν,\nὡς ἐν ταῖς ψυχραῖς οἱ θερμαντικοὶ καὶ ἐν ταῖξηραῖς\nοἱ ὑγραντικοὶ καὶ ἐν ταῖς ἄλλαις δὲ ὡσαύτως κατὰ\nτὸ ἀνάλογον τῆς διὰ τῆς μίξεως συγκιρναμένης ποιότητος.\nΤούτων δὲ οὕτως προεκτεθέντων ἀκόλουθον ἂν εἴη\nσυνάψαι καὶ τὰς αὐτῶν τῶν τοῦ ζῳδιακοῦ δωδεκατημορίων\nπαραδεδομένας φυσικὰς ἰδιοτροπίας. αἱ μὲν γὰρ\nὁλοσχερέστεραι καθ’ ἕκαστον αὐτῶν κράσεις ἀνάλογον\n\n\n\nἔχουσι ταῖς κατ’ αὐτὰ γινομέναις ὥραις. συνίστανται δέ\nτινες αὐτῶν ἰδιότητες καὶ ἀπὸ τῆς πρός τε τὸν ἥλιον\nκαὶ τὴν σελήνην καὶ τοὺς ἀστέρας οἰκειώσεως, ἃς ἐν τοῖς\nἐφξῆς διελευσόμεθα, προτάξαντες τὰς κατὰ τὸ ἀμιγὲς\nαὐτῶν μόνων τῶν δωδεκατημορίων καθ’ ἑαυτά τε καὶ\nπρὸς ἄλληλα θεωρουμένας δυνάμεις.\nπρῶται μὲν τοίνυν εἰσὶ διαφοραὶ τῶν καλουμένων τροπικῶν καὶ ἰσημερινῶν\nκαὶ στερεῶν καὶ δισώμων· δύο μὲν γάρ ἐστι τροπικά, τό\nτε πρῶτον ἀπὸ τῆς θερινῆς τροπῆς τριακοντάμοιρον τὸ\nτοῦ Καρκίνου καὶ τὸ πρῶτον ἀπὸ τῆς χειμερινῆς τροπῆς\nτὸ κατὰ τὸν Αἰγόκερων.\nταῦτα δὲ ἀπὸ τοῦ συμβεβηκότος εἴληφε τὴν ὀνομασίαν· τρέπεται γὰρ ἐν ταῖς ἀρχαῖς αὐτῶν\nγινόμενος ὁ ἥλιος, ἐπιστρέφων εἰς τὰ ἐναντία τῶν\nκατὰ πλάτος παρόδων, κατὰ μὲν τὸν Καρκίνον θέρος\nποιῶν, κατὰ δὲ τὸν Αἰγόκερων χειμῶνα. δύο δὲ καλεῖται\nἰσημερινὰ τό τε ἀπὸ τῆς ἐαρινῆς ἰσημερίας πρῶτον δωδεκτημόιον,\nτὸ τοῦ Κριοῦ, καὶ τὸ ἀπὸ τῆς μετοπωρινῆς,\nτὸ τῶν Χηλῶν· ὠνόμασται δὲ καὶ ταῦτα πάλιν ἀπὸ τοῦ\nσυμβεβηκότος, ἐπειδὴ κατὰ τὰς ἀρχὰς αὐτῶν γινόμενος\nὁ ἥλιος ἴσας ποιεῖ πανταχῆ τὰς νύκτας ταῖς ἡμέραις.\nτῶν δὲ λοιπῶν ὀκτὼ δωδεκατημορίων τέσσαρα μὲν καλεῖται στερεά, τέσσαρα δὲ δίσωμα· καὶ στερεὰ μέν ἐστι\nτὰ ἑπόμενα τοῖς τε τροπικοῖς καὶ τοῖς ἰσημερινοῖς, Ταῦρος,\nΛέων, Σκορπίος, Ὑδροχός, ἐπειδὴ τῶν ἐν ἐκείνοις\nἀρχομένων ὡρῶν αἴ τε ὑγρότητες καὶ θερμότητες\nκαὶ ξηρότητες καὶ ψυχρότητες ἐν τούτοις γινομένου τοῦ\nἡλίου μᾶλλον καὶ στερεώτερον ἡμῶν καθικνοῦνται, οὐ\nτῶν καταστημάτων φύσει γινομένων τότε ἀκρατοτέρων,\n\n\n\n\nἀλλ’ ἡμῶν ἐγκεχρονικότων αὐτοῖς ἤδη καὶ διὰ τοῦτο τῆς\nἰσχύος αὐτῶν εὐαισθητότερον ἀντιλαμβανομένων.\nδίσωμα\nδέ ἐστι τὰ τοῖς στερεοῖς ἑπόμενα Δίδυμοι, Παρθένος,\nΤοξότης, Ἰχθύες διὰ τὸ μεταξὺ εἶναι τῶν στερεῶν καὶ\nτροπικῶν καὶ ἰσημερινῶν καὶ ὥσπερ κεκοινωνηκέναι κατά\nτε τὰ τέλη καὶ κατὰ τὰς ἀρχὰς τῆς τῶν δύο καταστημάτων\nφυσικῆς ἰδιοτροπίας.\nΠάλιν δὲ ὡσαύτως μὲν τῶν δωδεκατημορίων ἀπένειμαν\nτῇ φύσει τῇ ἀρρενικῇ καὶ ἡμερινῇ, ἓξ δὲ τῇ θηλυκῇ\nκαὶ νυκτερινῇ. καὶ ἡ μὲν τάξις αὐτοῖς ἐδόθη παρ’\nἓν διὰ τὸ συνεζεῦχθαι καὶ ἐγγὺς ἀεὶ τυγχάνειν τὴν ἡμέραν\nτῇ νυκτὶ καὶ τὸ θῆλυ τῷ ἄρρενι.\nτῆς δὲ ἀρχῆς ἀπὸ τοῦ\nΚριοῦ δι’ ἃς εἴπομεν αἰτίας λαμβανομένης, ὡσαύτως δὲ\nκαὶ τοῦ ἄρρενος ἄρχοντος καὶ πρωτεύοντος, ἐπειδὴ καὶ\nτὸ ποιητικὸν ἀεὶ τοῦ παθητικοῦ πρῶτόν ἐστι τῇ δυνάμει,\nτὸ μὲν τοῦ Κριοῦ δωδεκατημόριον καὶ ἔτι τὸ τῶν Χηλῶν\nἀρρενικά τε ἔδοξε καὶ ἡμερινά, ἐπειδήπερ ὁ ἰσημερινὸς κύκλος\nδι’ αὐτῶν γραφόμενος τὴν πρώτην καὶ ἰσχυροτάτην\nτῶν ὅλων φορὰν ἀποτελεῖ, τὰ δὲ ἐφεξῆς αὐτῶν ἀκολούθως\nτῇ παρ’ ἓν ὡς ἔφαμεν τάξει.\nχρῶνται δέ τινες τῇ τάξει\nτῶν ἀρρενικῶν καὶ θηλυκῶν καὶ ἀπὸ τοῦ ἀνατέλλοντος\nδωδεκατημορίου, ὃ δὴ καλοῦσιν ὡροσκοποῦν, τὴν ἀρχὴν\nτοῦ ἄρρενος ποιούμενοι. ὥσπερ γὰρ καὶ τὴν τῶν προπι-\n\n\n\n\nκῶν ἀρχὴν ἀπὸ τοῦ σεληνιακοῦ ζῳδίον λαμβάνουσιν\nἔνιοι, διὰ τὸ ταύτην τῶν ἄλλων τάχιον τρέπεσθαι, οὕτως\nκαὶ τὴν τῶν ἀρρενικῶν ἀπὸ τοῦ ὡροσκοποῦντος διὰ τὸ\nἀπηλιωτικώτερον· καὶ οἱ μὲν ὁμοίως παρ’ ἓν πάλιν τῇ\nτάξει χρώμενοι,\nοἱ δὲ καθ’ ὅλα τεταρτημόρια διαιροῦντες καὶ ἑῷα μὲν ἡγούμενοι καὶ ἀρρενικὰ τό τε τοῦ τοῦ\nὡροσκόπου μέχρι τοῦ μεσουρανοῦντος καὶ τὸ κατὰ ἀντίθεσιν\nἀπὸ τοῦ δύνοντος μέχρι τοῦ ὑπὸ γῆν μεσουρανοῦντος,\nἑσπέρια δὲ καὶ θηλυκὰ τὰ λοιπὰ δύο\nτεταρτηρόρια.\nκαὶ ἄλλας δέ τινας τοῖς δωδεκατημορίοις προσηγορίας\nἐφήρμοσαν ἀπὸ τῶν περὶ αὐτὰ μορφώσεων, λέγω δὲ οἷον\nτετράποδα καὶ χερσαῖα καὶ ἡγεμονικὰ καὶ πολύσπορα καὶ\nτὰ τοιαῦτα, ἃς αὐτόθεν τό τε αἴτιον καὶ τὸ ἐμφανιστικὸν\nἐχούσας περισσὸν ἡγούμεθα καταριθμεῖν, τῆς ἐκ τῶν\nτοιούτων διατυπώσεων ποιότητος, ἐν αἷς ἂν τῶν προτελέσεων\nχρησίμη φαίνηται, δυναμένης προεκτίθεσθαι.\nΟἰκειοῦται δὲ ἀλλήλοις τῶν μερῶν τοῦ ζῳδιακοῦ πρῶτον τὰ συσχηματιζόμενα. ταῦτα δ’ ἐστὶν ὅσα διάμετρον\nἔχει στάσιν περιέχοντα ὀρθὰς δύο γωνίας καὶ ἓξ δωδεκατημόρια\nκαὶ μοίρας ρπ΄, καὶ ὅσα τρίγωνον ἔχει στάσιν\n\n\n\nπεριέχοντα μίαν ὀρθὴν γωνίαν καὶ τρίτον καὶ τέσσαρα\nδωδεκατημόρια καὶ μοίρας ρκ΄, καὶ ὅσα τετραγωνίζειν\nλέγεται, περιέχοντα μίαν ὀρθὴν καὶ τριά δωδεκατημόρια\nκαὶ μοίρας ῴ, καὶ ἔτι ὅσα ἑξάγωνον ποιεῖται στάσιν στάσινπεριέχοντα\nδίμοιρον γωνίας ὀρθῆς καὶ δωδεκατημόρια β΄\nκαὶ μοίρας ξ΄.\nδι’ ἣν δὲ αἰτίαν αὗται μόναι τῶν διαστάσεων\nπαρελήφθησαν, ἐκ τούτων ἂν μάθοιμεν. τῆς μὲν\nγὰρ κατὰ διάμετρον αὐτόθεν ἐστὶν ὁ λόγος φανερός,\nἐπειδήπερ ἐπὶ μιᾶς εὐθείας ποιεῖται τὰς συναντήσεις. λαμβανομένων\nδὲ τῶν δύο μεγίστων καὶ διὰ συμφωνίας μορίων\nτε καὶ ἐπιμορίων, μορίων μὲν πρὸς τὸ τῶν β΄ ὀρθῶν\nτοῦ τε ἡμίσους καὶ τοῦ τρίτου τὸ μὲν εἰς δύο τὴν τοῦ\nτετραγώνου πεποίηκε, τὸ δὲ εἰς τριά τὴν τοῦ ἑξαγώνου\nκαὶ τὴν τοῦ τριγώνου·\nἐπιμορίων δὲ πρὸς τὸ τῆς μιᾶς\nὀρθῆς τετράγωνον μεταξὺ λαμβανομένων τοῦ τε ἡμιολίου\nκαὶ τοῦ ἐπιτρίτου, τὸ μὲν ἡμιόλιον πάλιν ἐποίησε τὴν\nτοῦ τετραγώνου πρὸς τὴν τοῦ ἑξαγώνου, τὸ δὲ ἐπίτριτον\nτὴν τοῦ τριγώνου πρὸς τὴν τοῦ τετραγώνου. τούτων\nμέντοι τῶν συσχηματισμῶν οἱ μὲν τρίγωνοι καὶ ἑξάγωνοι\nσύμφωνοι καλοῦνται διὰ τὸ ἐξ ὁμογενῶν συγκεῖσθαι δωδεκατημορίων\nἤτοι ἐκ πάντων ἀρρενικῶν ἢ θηλυκῶν,\nἀσύμφωνοι δὲ οἱ τετράγωνοι καὶ οἱ κατὰ διάμετρον, διότι\nκατ’ ἀντίθεσιν τῶν ὁμογενῶν τὴν στάσιν λαμβάνουσι.\nὩσαύτως δὲ προστάσσοντα καὶ ὑπακούοντα λέγεται τμήματα τὰ κατ’ ἴσην διάστασιν ἀπὸ τοῦ αὐτοῦ ἢ καὶ\nὁποτέρου τῶν ἰσημερινῶν σημείων ἐσχηματισμένα, διὰ τὸ\nἐν τοῖς ἴσοις χρόνοις ἀναφέρεσθαί τε καὶ καταφέρεσθαι\nκαὶ ἐπὶ τῶν ἴσων εἶναι παραλλήλων.\nτούτων δὲ τὰ μὲν ἐν τῷ θερινῷ ἡμικυκλίῳ προστάσσοντα καλεῖταί, τὰ δὲ\nἐν τῷ χειμερινῷ ὑπακούοντα, διὰ τὸ κατ’ ἐκείνων μὲν\nγινόμενον τὸν ἥλιον μείζονα ποιεῖν τῆς νυκτὸς τὴν\nἡμέραν, κατὰ τούτων δὲ ἐλάττονα.\nΠάλιν δὲ ἰσοδυναμεῖν φασιν ἀλλήλοις μέρη τὰ τοῦ αὐτοῦ καὶ ὁποτέρου τῶν τροπικῶν σημείων τὸ ἴσον\nἀφεστῶτα, διὰ τὸ καθ’ ἑκάτερον αὐτῶν τοῦ ἡλίου γινομένου\nτάς τε ἡμέρας ταῖς ἡμέραις καὶ τὰς νύκτας ταῖς\nνυξὶ καὶ τὰ διαστήματα τῶν οἰκείων ὡρῶν ἰσοχρόνως\nἀποτελεῖν. ταῦτα δὲ καὶ βλέπειν ἄλληλα λέγεται διά τε\nτὰ προειρημένα καὶ ἐπειδήπερ ἑκάτερον αὐτῶν ἔκ τῶν\nαὐτῶν μερῶν τοῦ ὁρίζοντος ἀνατέλλει καὶ εἰς τὰ αὐτὰ\nκαταδύνει.\nἈσύνδετα δὲ καὶ ἀπηλλοτριωμένοι καλεῖται τμήματα,\nὅσα μηδένα λόγον ἁπλῶς ἔχει πρὸς ἄλληλα τῶν προκατειλεγμένων\nοἰκειώσεων. ταῦτα δέ ἐστιν ἃ μήτε τῶν\nπροστασσόντων ἢ ὑπακουόντων τυγχάνει μήτε τῶν βλεπόντων\nἢ ἰσοδυναμούντων, ἔτι τε καὶ τῶν ἐκκειμένων\nτεσσάρων συσχηματισμῶν τοῦ τε διαμέτρου καὶ τοῦ τριγώνου\nκαὶ τοῦ τετραγώνου καὶ τοῦ ἑξαγώνου κατὰ τὸ\nπαντελὲς ἀμέτοχα καταλαμβανόμενα καὶ ἤτοι δι’ ἑνὸς ἢ\nδιὰ πέντε γινόμενα δωδεκατημορίων,\nἐπειδήπερ τὰ μὲν\nδι’ ἑνὸς ἀπέστραπταί τε ὥσπερ ἀλλήλων καὶ δύο αὐτὰ\nὄντα ἑνὸς περιέχει γωνίαν, τὰ δὲ διὰ πέντε εἰς ἄνισα\nδιαιρεῖ τὸν ὅλον κύκλον, τῶν ἄλλων σχηματισμῶν εἰς\nἴσα τὴν τῆς περιμέτρου διαίρεσιν ποιουμένων.\nΣυνοικειοῦνται δὲ καὶ οἱ πλανῆται τοῖς τοῦ ζῳδιακοῦ\nμέρεσι κατά τε τοὺς καλουμένους οἴκους καὶ τρίγωνα καὶ\nὑψώματα καὶ ὅρια καὶ τὰ τοιαῦτα. καὶ τὸ μὲν τῶν οἴκων\nτοιαύτην ἔχει φύσιν·\nἐπειδὴ γὰρ τῶν ιβ΄ ζῳδίων τὰ βορειότατα\nκαὶ συνεγγίζοντα μᾶλλον τῶν ἄλλων τοῦ κατὰ\nκορυφὴν ἡμῶν τόπου θερμασίας τε καὶ ἀλέας διὰ τοῦτο\n\n\n\n\nπεριποιητικά τυγχάνοντα ὅ τε Καρκίνος καὶ ὁ Λέων\nἐστί, τὰ δύο ταῦτα τοῖς μεγίστοις καὶ κυριωτάτοις, τουτέστι\nτοῖς δύο φωσὶν ἀπένειμαν οἴκους,\nτὸ μὲν τοῦ Λέοντος ἀρρενικὸν ὃν τῷ ἡλίῳ, τὸ δὲ τοῦ Καρκίνου θηλυκὸν\nτῇ σελήνη, καὶ ἀκολούθως τὸ μὲν ἀπὸ Λέοντος\nμέχρι Αἰγόκερω ἡμικύκλιον ἡλιακὸν ὑπέθεντο, τὸ δὲ ἀπὸ\nὙδροχόου μέχρι Καρκίνου σεληνιακόν, ὅπως ἐν ἑκατέρω\nτῶν ἡμικυκλίων ἓν ζῴδιον καθ’ ἕκαστον τῶν πέντε ἀστέρων\nοἰκείως ἀπονεμηθῇ, τὸ μὲν πρὸς ἥλιον τὸ δὲ πρὸς\nσελήνην ἐσχηματισμένον, ἀκολούθως ταῖς τε τῶν κινήσεων\nαὐτῶν σφαίραις καὶ ταῖς τῶν φύσεων ἰδιοτροπίαις.\nτῷ μὲν οὖν τοῦ Κρόνου ψυκτικῷ ὄντι μᾶλλον τὴν φύσιν κατ᾿ ἐναντιότητα τοῦ θερμοῦ καὶ τὴν ἀνωτάτω καὶ μακρὰν\nτῶν φώτων ἔχοντι ζώνην ἐδόθη τὰ διάμετρα ζῴδια τοῦ\nτε Καρκίνου καὶ τοῦ Λέοντος ὅ τε Αἰγόκερως καὶ ὁ\nὙδροχόος, μετὰ τοῦ καὶ ταῦτα τὰ δωδεκατημόρια ψυχρὰ\nκαὶ χειμερινὰ τυγχάνειν καὶ ἔτι τοῦ τὸν κατὰ διάμετρον\nσυσχηματισμὸν ἀσύμφωνον πρὸς ἀγαθοποιίαν εἶναι·\nτῷ δὲ τοῦ Διὸς ὄντι εὐκράτῳ καὶ ὑπὸ τὴν τοῦ Κρόνου\nσφαῖραν ἐδόθη τὰ ἐχόμενα δύο τῶν προκειμένων πνευματικὰ\nὄντα καὶ γόνιμα ὅ τε Τοξότης καὶ οἱ Ἰχθύες κατὰ\nτριγωνικὴν πρὸς τὰ φῶτα διάστασιν, ἥτις ἐστὶ συμφώνου\nκαὶ ἀγαθοποιοῦ συσχηματισμοῦ·\nἐφεξῆς δὲ τῷ τοῦ Ἄρεως ξηραντικῷ μᾶλλον ὄντι τὴν φύσιν καὶ ὑπὸ τὴν\n\n\n\nτοῦ Διὸς ἔχοντι τὴν σφαῖραν τὰ ἐχόμενα πάλιν ἐκείνων\nἐδόθη δωδεκατημόρια τὴν ὁμοίαν ἔχοντα φύσιν ὅ τε\nΚριὸς καὶ ὁ Σκορπίος, ἀκολούθως τῇ φθαρτικῇ καὶ ἀσυμφώνῳ\nποιότητι τὴν τοῦ τετραγώνου πρὸς τὰ φῶτα ποιοῦντα\nδιάστασιν.\nτῷ δὲ τῆς Ἀφροδίτης ἐυκρατοτέρῳ τε\nὄντι καὶ ὑπὸ τὴν τοῦ Ἄρεως τὰ ἐχόμενα ἐδόθη δύο ζῴδια\nγονιμώτατα ὄντα αἵτε Χηλαὶ καὶ ὁ Ταῦρος, τηροῦντα\nτὴν συμφωνίαν τῆς ἑξαγώνου διαστάσεως καὶ ἐπειδήπερ\nοὐ πλεῖον δύο δωδεκατημορίων ὁ ἀστὴρ οὗτος ἐφ’ ἑκάτερα\nτὸ πλεῖστον ἀφίσταται τοῦ ἡλίου.\nἐπὶ τέλει δὲ τῷ\nτοῦ Ἑρμοῦ οὐδέποτε πλεῖον ἑνὸς δωδεκατημορίου τὴν\nἀπὸ τοῦ ἡλίου διάστασιν ἐφ’ ἑκάτερα ποιουμένῳ καὶ ὑπὸ\nμὲν τοὺς ἄλλους ὄντι, σύνεγγυς δὲ μᾶλλόν πως ἀμφοτέρων\nτῶν φώτων, τὰ λοιπὰ καὶ συνεχῆ τοῖς ἐκείνων\nοἴκοις ἐδόθη δύο δωδεκατημόρια τό τε τῶν Διδύμων\nκαὶ τὸ τῆς Παρθένου.\n῾Η δὲ πρὸς τὰ τρίγωνα συνοικείωσις τοιαύτη τις οὖσα\nτυγχάνει. ἐπειδὴ γὰρ τὸ τρίγωνον καὶ ἰσόπλευρον\nσχῆμα συμφωνότατόν ἐστιν ἑαυτῷ καὶ ὁ ζῳδιακὸς ὑπὸ\nτριῶν κύκλων ὁρίζεται τοῦ τε ἰσημερινοῦ καὶ τῶν δύο\nτροπικῶν, διαιρεῖται δὲ τὰ ιβ΄ αὐτοῦ μέρη εἰς τρίγωνα\nἰσόπλευρα τέσσαρα, τὸ μὲν πρῶτον ὅ ἐστι διά τε τοῦ\n\n\n\nΚριοῦ καὶ τοῦ Λέοντος καὶ τοῦ Τοξότου ἐκ τριῶν ἀρρενικῶν\nζῳδίων συγκείμενον καὶ οἴκους ἔχον ἡλίου τε\nκαὶ Διὸς καὶ Ἄρεως, ἐδόθη τῷ Διὶ καὶ ἡλίῳ παρὰ τὴν\nαἵρεσιν τὴν ἡλιακὴν ὄντος τοῦ Ἄρεως. λαμβάνει δὲ αὐτοῦ\nτὴν πρώτην συνοικοδεσποτείαν ἡμέρας μὲν ὁ ἥλιος,\nνυκτὸς δὲ ὁ τοῦ Διός. καί ἐστιν ὁ μὲν Κριὸς μᾶλλον\nπρὸς τῷ ἰσημερινῷ κύκλῳ, ὁ δὲ Λέων πρὸς τῷ θερινῷ,\nὁ δὲ Τοξότης πρὸς τῷ χειμερινῷ.\nγίνεται δὲ προηγουμένως μὲν τοῦτο τὸ τρίγωνον βόρειον διὰ τὴν τοῦ Διὸς\nσυνοικοδεσποτείαν, ἐπειδήπερ οὗτος γόνιμός τέ ἐστι καὶ\nπνευματώδης, οἰκείως τοῖς ἀπὸ τῶν ἄρκτων ἀνέμοις· διὰ\nδὲ τὸν τοῦ Ἄρεως οἶκον λαμβάνει τινὰ μίξιν τοῦ λιβὸς\nκαὶ συνίσταται βορρολιβικόν, ἐπειδήπερ ὁ Ἄρεως τοιούτων\nἐστὶ πνευμάτων ποιητικὸς διά τε τὴν τῆς σελήνης\nαἵρεσιν καὶ τὸ τῶν δυσμῶν τεθηλυσμένον.\nτὸ δὲ δεύτερον τρίγωνον, ὅ ἐστι διά τε τοῦ Ταύρου καὶ Παρθένου καὶ Αἰγόκερω, συγκείμενον ἐκ τριῶν θηλυκῶν,\nἀκολούθως ἐδόθη σελήνῃ τε καὶ Ἀφροδίτῃ, οἰκοδεσποτούσης\nαὐτοῦ νυκτὸς μὲν τῆς σελήνης, ἡμέρας δὲ\nτοῦ τῆς Ἀφροδίτης. καί ἐστιν ὁ μὲν Ταῦρος πρὸς τῷ\nθερινῷ μᾶλλον κύκλῳ, ἡ δὲ Παρθένος πρὸς τῷ ἰσημε-\n\n\n\n\nρινῷ, ὁ δὲ Αἰγόκερως πρὸς τῷ χειμερινῷ.\nγίνεται δὲ καὶ\nτοῦτο τὸ τρίγωνον προηγουμένως μὲν νότιον διὰ τὴν\nτῆς Ἀφροδίτης οἰκοδεσποτείαν, ἐπειδήπερ ὁ ἀστὴρ οὗτος\nτῶν ὁμοίων ἐστὶ πνευμάτων διὰ τὸ θερμὸν καὶ ἔνικμον\nτῆς δυνάμεως ποιητικός·\nπροσλαβὸν δὲ μίξιν ἀπηλιώτου\nδιὰ τὸ τὸν τοῦ Κρόνου οἶκον ἐν αὐτῷ τυγχάνειν τὸν\nΑἰγόκερων συνίσταται καὶ αὐτὸ νοταπηλιωτικὸν κατ’ ἀντίθεσιν\nτοῦ πρώτου, ἐπειδήπερ καὶ ὁ τοῦ Κρόνου τοιούτων\nἐστὶ πνευμάτων ποιητικός, οἰκειούμενος καὶ αὐτὸς\nταῖς ἀνατολαῖς διὰ τὴν πρὸς τὸν ἥλιον αἵρεσιν.\nτὸ δὲ τρίτον τρίγωνον, ὅ ἐστι διά τε Διδύμων καὶ\nΧηλῶν καὶ Ὑδροχόου ἐκ τριῶν ἀρρενικῶν ζῷδίων συγκείμενον\nκαὶ πρὸς μὲν τὸν τοῦ Ἄρεως μηδένα λόγον\nἔχον, πρὸς δὲ τὸν τοῦ Κρόνου καὶ τὸν τοῦ Ἑρμοῦ διὰ\nτοὺς οἴκους, τούτοις ἀπενεμήθη πάλιν, οἰκοδεσποτούντων\nἡμέρας μὲν τοῦ τοῦ Κρόνου διὰ τὴν αἵρεσιν, νυκτὸς δὲ\nτοῦ τοῦ Ἑρμοῦ.\nκαί ἐστι τὸ μὲν τῶν Διδύμων δωδεκατημόριον\nπρὸς τῷ θερινῷ, τὸ δὲ τῶν Χηλῶν πρὸς τῷ\nἰσημερινῷ, τὸ δὲ τοῦ Ὑδροχόου πρὸς τῷ χειμερινῷ.\nσυνίσταται δὲ καὶ τοῦτο τὸ τρίγωνον προηγουμένως μὲν\nἀπηλιωτικὸν διὰ τὸν τοῦ Κρόνου, κατὰ δὲ τὴν μίξιν\nβορραπηλιωτικόν, διὰ τὸ τὴν τοῦ Διὸς αἵρεσιν τῇ τοῦ\nΚρόνου πρὸς τὸν ἡμερινὸν λόγον συνοικειοῦσθαι.\nτὸ δὲ τέταρτον τρίγωνον, ὅ ἐστι διά τε Καρκίνου καὶ\nΣκορπίου καὶ Ἰχθύων, κατελείφθη μόνῳ λοιπῷ ὄντι τῷ\nτοῦ Ἄρεως καὶ λόγον ἔχοντι πρὸς αὐτὸ διὰ τὸν οἶκον\nτοῦ Σκορπίου, συνοικοδεσποτοῦσι δὲ αὐτῷ διά τε τὴν\n\n\n\nαἵρεσιν καὶ τὸ θηλυκὸν τῶν ζῳδίων νυκτὸς μὲν ἡ σελήνη,\nἡμέρας δὲ ὁ τῆς Ἀφροδίτης, καί ἐστιν ὁ μὲν Καρκίνος\nπρὸς τῷ θερινῷ κύκλῳ, ὁ δὲ Σκορπίος πρὸς τῷ\nχειμερινῷ μᾶλλον, οἱ δὲ Ἰχθύες πρὸς τῷ ἰσημερινῷ.\nκαὶ τοῦτο δὲ τὸ τρίγωνον συνίσταται προηγουμένως μὲν λιβικὸν\nδιὰ τὴν τοῦ Ἄρεως καὶ τῆς σελήνης οἰκοδεσποτείαν,\nκατὰ μίξιν δὲ νοτολιβικόν, διὰ τὴν τῆς Ἀφροδίτης\nσυνοικοδεσποτείαν.\nΤὰ δὲ καλούμενα τῶν πλανωμένων ὑψώματα λόγον ἔχει τοιόνδε. ἐπειδὴ γὰρ ὁ ἥλιος ἐν μὲν τῷ Κριῷ γενόμενος\nτὴν εἰς τὸ ὑψηλὸν καὶ βόρειον ἡμικύκλιον μετάβασιν\nποιεῖται, ἐν δὲ ταῖς Χηλαῖς τὴν εἰς τὸ ταπεινὸν\nκαὶ νότιον, εἰκότως τὸν μὲν Κριὸν ὡς ὕψωμα ἀνατεθείκασιν\nαὐτῷ, καθ’ ὃν ἄρχεται καὶ τὸ τῆς ἡμέρας μέγεθος\nκαὶ τὸ τῆς φύσεως αὐτοῦ θερμαντικὸν αὔξεσθαι, τὰς δὲ\nΧηλὰς ὡς ταπείνωμα διὰ τὰ ἐναντία.\nὁ δὲ τοῦ Κρόνου πάλιν ἵνα πρὸς τὸν ἥλιον ἔχη διάμετρον στάσιν ὥσπερ\nκαὶ ἐπὶ τῶν οἴκων, τὸν μὲν Ζυγὸν ἀντικειμένως ὡς ὕψωμα\nἔλαβε, τὸν δὲ Κριὸν ὡς ταπείνωμα. ὅπου γὰρ τὸ θερμὸν\nαὔξεται, ἐκεῖ μειοῦται τὸ ψυχρόν, καὶ ὅπου τὸ ψυχρὸν\nαὔξεται, ἐκεῖ μειοῦται τὸ θερμόν.\nπάλιν ἐπειδὴ ἐν τῷ ὑψώματι τοῦ ἡλίου τῷ Κριῷ συνοδεύσασα ἡ σελήνη\nποιεῖται φάσιν καὶ ἀρχὴν τῆς τοῦ φωτὸς αὐξήσεως\n\n\n\nκαὶ ὡσπερανεὶ ὑψώσεως ἐν τῷ τοῦ ἰδίου τριγώνου πρώτῳ\nζῳδίῳ τῷ Ταύρῳ, τοῦτο μὲν αὐτῆς ὕψωμα ἐκλήθη, τὸ\nδὲ διάμετρον τὸ τοῦ Σκορπίου ταπείνωμα.\nμετὰ ταῦτα\nδὲ ὁ μὲν τοῦ Διὸς τῶν βορείων καὶ γονίμων πνευμάτων\nἀποτελεστικὸς ὤν,\nἐν τῷ Καρκίνῳ μάλιστα βορειότατος\nγινόμενος, αὔξεται πάλιν καὶ πληροῖ τὴν ἰδίαν δύναμιν,\nὅθεν τοῦτο μὲν τὸ δωδεκατημόριον ὕψωμα πεποιήκασιν\nαὐτοῦ, τὸν δὲ Αἰγόκερων ταπείνωμα. ὁ δὲ τοῦ ’Ἀρεως\nφύσει καυσώδης ὢν καὶ μᾶλλον ἐν Αἰγόκερῳ διὰ τὸ\nνοτιώτατος γίνεσθαι καυστικώτατος γινόμενος, καὶ αὐτὸς\nὕψωμα μὲν ἔλαβεν εἰκότως κατ’ ἀντίθεσιν τῷ τοῦ\nΔιὸς τὸν Αἰγόκερων, ταπείνωμα δὲ τὸν Καρκίνον.\nπάλιν\nὁ τῆς Ἀφροδίτης ὑγραντικὸς ὢν φύσει καὶ μᾶλλον ἐν\nτοῖς Ἰχθύσιν, ἐν οἷς ἡ τοὺ ὑγροῦ ἔαρος ἀρχὴ προσημαίνει,\nμαίνει, καὶ αὐτὸς αὐξάνων τὴν οἰκείαν δύναμιν, τὸ μὲν\nὕψωμα ἔσχεν ἐν τοῖς Ἰχθύσι, τὸ δὲ ταπείνωμα ἐν τῇ\nΠαρθένῳ. ὁ δὲ τοῦ Ἑρμοῦ τὸ ἐναντίον μᾶλλον ὑπόξηρος\nὢν εἰκότως κατὰ τὸ ἀντικείμενον ἐν μὲν τῇ Παρθένῳ,\nκαθ’ ἣν τὸ ξηρὸν μετόπωρον προσημαίνει, καὶ αὐτὸς\nὥσπερ ὑψοῦται, κατὰ δὲ Ἰχθύας ὥσπερ ταπεινοῦται.\nΠερὶ δὲ τῶν ὁρίων δισσοὶ μάλιστα φέρονται τρόποι· καὶ\nὁ μέν ἐστιν Αἰγυπτιακὸς (ὁ πρὸς τὰς τῶν οἴκων ὡς ἐπίπαν\n\n\n\n\nκυρείας), ὁ δὲ Χαλδαϊκὸς (ὁ πρὸς τὰς τῶν τριγώνων\nὁ μὲν οὖν Αἰγυπτιακὸς ὁ τῶν κοινῶς φερομένων\nὁρίων οὐ πάνυ τι σῴζει τὴν ἀκολουθίαν οὔτε τῆς τάξεως\nοὔτε τῆς καθ’ ἕκαστον ποσότητος.\nπρῶτον μὲν ἐπὶ τῆς τάξεως πῇ μὲν τοῖς τῶν οἴκων κυρίοις τὰ πρωτεῖα δεδώκασιν,\nπῇ δὲ τοῖς τῶν τριγώνων, ἐνίοτε δὲ τοῖς τῶν ὑψωμά-\nτων. ἐπεὶ παραδείγματος ἕνεκεν, εἴτε τοῖς οἴκοις ἠκολουθήκασι,\nδιὰ τί τῷ τοῦ Κρόνου εἰ τύχοι πρώτω δεδώκασιν ἐν\nΖυγῷ καὶ οὐ τῷ τῆς Ἀφροδίτης; καὶ διά τί ἐν Κριῷ τῷ τοῦ\nΔιὸς καὶ οὐ τῷ τοῦ Ἄρεως;\nεἴτε τοῖς τριγώνοις, διὰ τί τῷ τοῦ Ἑρμοῦ δεδώκασιν ἐν Αἰγόκερῳ καὶ οὐ τῷ τῆς\nἈφροδίτης; εἴτε καὶ τοῖς ὑψώμασι, διὰ τί τῷ τοῦ Ἄρεως\nἐν Καρκίνῳ καὶ οὐ τῷ, τοῦ Διός; εἴτε τοῖς τὰ πλεῖστα\nτούτων ἔχουσι διὰ τί έν Ὑδροχόῳ τῷ τοῦ Ἑρμοῦ δεδώκασι,\nτρίγωνον ἔχοντι μόνον, καὶ οὐχὶ τῷ τοῦ Κρόνου;\nτούτου γὰρ καὶ οἶκός ἐστι καὶ τρίγωνον. ἢ διὰ τί ὅλως ἐν Αΐγόκερῳ τῷ τοῦ Ἑρμοῦ πρώτῳ δεδώκασι, μηδένα\nλόγον ἔχοντι πρὸς τὸ ζῴδιον οἰκοδεσποτείας; καὶ ἐπὶ\nτῆς λοιπῆς δὲ τάξεως τὴν αὐτὴν ἀναλογίαν ἄν τις εὕροι.\nδεύτερον δὲ καὶ ἡ ποσότης τῶν ὁρίων οὐδεμίαν ἀκολου-\nθίαν ἔχουσα φαίνεται.\nὅ τε γὰρ καθ’ ἕνα ἕκαστον ἀστέρα ἐπισυναγόμενος ἐκ πάντων ἀριθμός, πρὸς ὄν φασιν αὐτῶν\nτὰ χρονικὰ ἐπιμερίζεσθαι, οὐδένα οἰκεῖον οὐδὲ εὐαπόδεικτον\nἔχει λόγον· ἐάν τε καὶ τούτῳ τῷ κατὰ συναγωγὴν\nἀριθμῷ πιστεύσωμεν ὡς ἄντικρυς ὑπ᾿—Αἰγυπτίων\n\n\n\nὡμολογημένῳ, πολλαχῶς μὲν καὶ ἄλλως τῆς κατὰ τὸ ζῴδιον\nποσότητος ἐναλλασσομένης ὁ αὐτὸς ἀριθμὸς ἂν συναγόμενος\nἀγόμενος εὑρεθείη.\nκαὶ ὃ πιθανολογεῖν καὶ σοφίζεσθαί\nτινες ἐπιχειροῦσι περὶ αὐτῶν ὅτι κατὰ παντὸς κλίματος\nἀναφορικὸν λόγον οἱ καθ’ ἕκαστον ἀστέρα σχηματιζόμενοί\nπως χρόνοι τὴν αὐτὴν ἐπισυνάγουσι ποσότητα,\nψευδές ἐστι.\nπρῶτον μὲν γὰρ ἀκολουθοῦσι τῇ κοινῇ\nπραγματείᾳ καὶ πρὸς ὁμαλὰς ὑπεροχὰς τῶν ἀναφορῶν\nσυνισταμένῃ μὴ κατὰ μικρὸν ἐγγιζούσῃ τῆς ἀληθείας,\nκαθ’ ἣν ἐπὶ τοῦ διά τῆς κάτω χώρας τῆς Αἰγύπτου\nπαραλλήλου τὸ μὲν τῆς Παρθένου καὶ τῶν Χηλῶν δωδεκατημόριον\nδεκατημόριον ἐν λη΄ χρόνοις ἑκάτερον καὶ ἔτι τρίτῳ θέλουσιν\nἀναφέρεσθαι, τὸ δὲ τοῦ Λέοντος καὶ τοῦ Σκορπίου\nἑκάτερον ἐν λε’, δεικνυμένου διὰ τῶν γραμμῶν, ὅτι\nταῦτα μὲν ἐν πλείοσι τῶν λε’ χρόνων ἀναφέρεται, τὸ δὲ\nτῆς Παρθένου καὶ τὸ τῶν Χηλῶν ἐν ἐλάττοσι.\nἔπειτα καὶ\nοἱ τὸ τοιοῦτον ἐπιχειρήσαντες κατασκευάζειν οὐκέτι\nφαίνονται κατηκολουθηκότες οὐδὲ οὕτως τῇ παρὰ τοῖς\nπλείστοις φερομένῃ ποσότητι τῶν ὁρίων καὶ τὰ πολλὰ\nδιηναγκασμένοι καταψεύσασθαι καί που καὶ μορίοις μορίων\nχρήσασθαι τοῦ σῶσαι τὸ προκείμενον αὐτοῖς ἕνεκεν,\nοὐδ’ αὐτοῖς ὡς ἔφαμεν ἀληθοῦς ἐχομένοις σκοποῦ.\nτὰ μέντοι φερόμενα παρὰ τοῖς πολλοῖς διὰ τὴν τῆς ἔτι\nἄνωθεν παραδόσεως ἀξιοπιστίαν τοῦτον ὑπόκειται τὸν\nτρόπον.\nὍρια κατ’ Αἰγυπτίους.\n\n\nΣυνάγεται δὲ ἑκάστου αὐτῶν ὁ ἀριθμὸς οὕτως· Κρόνου μοῖραι νζ΄, Διὸς οθ΄, Ἄρεως ξς΄, Ἀφροδίτης πβ΄ Ἑρμοῦ\nος΄· γίνεται ὁμοῦ τξ΄.\nὉ δὲ Χαλδαϊκὸς τρόπος ἁπλῆν μέν τινα ἔχει καὶ μᾶλλον πιθανήν, οὐχ οὕτως δὲ αὐτάρκη πρός τε τὰς τῶν\nτριγώνων δεσποτείας τὴν ἀκολουθίαν καὶ τὴν τῆς ποσότητος\nτάξιν, ὥστε μέντοι καὶ χωρὶς ἀναγραφῆς δύνασθαι\nσθαι ῥᾳδίως τινὰ διαβάλλειν αὐτούς.\nἐν μὲν γὰρ τῷ πρώ-\n\n\nτῳ τριγώνῳ Κριοῦ καὶ Λέοντος καὶ Τοξότου τὴν αὐτὴν\nἔχοντι παρ’ αὐτοῖς κατὰ ζῴδιον διαίρεσιν πρῶτος μὲν\nλαμβάνει 6 τοῦ τριγώνου κύριος ὁ τοῦ Διός, εἷθ’ ἑξῆς\nὁ τοῦ ἐφεξῆς τριγώνου, λέγω δὴ τὸν τῆς Ἀφροδίτης, εἶθ’\nἑξῆς ὁ τῶν Διδύμων ὅ τε τοῦ Κρόνου καὶ ὁ τοῦ Ἑρμοῦ,\nτελευταῖος δὲ ὁ τοῦ λοιποῦ τριγώνου κύριος ὁ τοῦ Ἄρεως.\nἐν δὲ τῴ δευτέρῳ τριγώνῳ Ταύρου καὶ Παρθένου καὶ\nΑἰγόκερω πάλιν τὴν αὐτὴν κατὰ ζῴδιον ἔχοντι διαίρεσιν,\nὁ μὲν τῆς Ἀφροδίτης πρῶτος, εἷθ’ ὁ τοῦ Κρόνου πάλιν\nκαὶ ὁ τοῦ Ἑρμοῦ, μετὰ ταῦτα δὲ ὁ τοῦ Ἄρεως, τελευταῖος\nδὲ ὁ τοῦ Διός. σχεδὸν δὲ καὶ ἐπὶ τῶν λοιπῶν δύο τριγώνων\nἡ τάξις ἥδε συνορᾶται.\nτῶν μέντοι τοῦ αὐτοῦ\nτριγώνου δύο κυρίων, λέγω δὲ τοῦ τοῦ Κρόνου καὶ τοῦ\nτοῦ Ἑρμοῦ, τὸ πρωτεῖον τῆς κατὰ τὸ οἰκεῖον τάξεως\nἡμέρας μὲν ὁ τοῦ Κρόνου λαμβάνει, νυκτὸς δὲ ὁ τοῦ\nἙρμοῦ. καὶ ἡ καθ’ ἕκαστον δὲ ποσότης ἁπλῆ τις οὖσα\nτυγχάνει.\nἵνα γὰρ καθ’ ὑπόβασιν τῆς τῶν πρωτείων\nτάξεως καὶ ἡ ποσότης τῶν ἑκάστου ὁρίων μιᾷ μοίρᾳ\nλείπηται τῆς προτεταγμένης, τῷ μὲν πρώτῳ πάντοτε διδόασι\nμοίρας η΄, τῴ δὲ δευτέρῳ ζ΄, τῷ δὲ τρίτῳ ς΄, τῷ\nδὲ τετάρτῳ ε΄, τῴ δὲ πέμπτῳ δ’, συμπληρουμένων οὕτως\nτῶν κατὰ τὸ ζῴδιον λ΄ μοιρῶν.\nσυνάγεται δὲ καὶ ἐκ τούτου\nτοῦ μὲν τοῦ Κρόνου μοῖραι ἡμέρας μὲν οή, νυκτὸς\n\n\n\n\nδὲ ξς΄, τοῦ δὲ τοῦ Διὸς οβ΄, τοῦ δὲ τοῦ Ἄρεως ξθ΄, τοῦ\nδὲ τῆς Ἀφροδίτης οε΄, τοῦ δὲ τοῦ Ἑρμοῦ ἡμέρας μὲν\nξς΄, νυκτὸς δὲ οη΄. γίνεται τὸ πᾶν τξ΄.\nτούτων μὲν οὖν τῶν ὁρίων ἀξιοπιστότερα ὡς ἔφαμεν τυγχάνει τὰ κατὰ\nτὸν Αἰγυπτιακὸν τρόπον καὶ διὰ τὸ τὴν συναγωγὴν αὐτῶν\nπαρὰ τοῖς Αἰγυπτίοις συγγραφεῦσιν ὡς χρησίμην\nἀναγραφῆς ἠξιῶσθαι καὶ διὰ τὸ συμφωνεῖν αὐτοῖς ὡς\nἐπίπαν τὰς μοίρας τῶν ὁρίων ἐν ταῖς κατατεταγμέναις\nπαρ’ αὐτῶν παραδειγματικαῖς γενέσεσιν·\nαὐτῶν μέντοι τούτων τῶν συγγραφέων μηδαμῇ τὴν σύνταξιν αὐτῶν\nμηδὲ τὸν ἀριθμὸν ἐμφανισάντων, ὕποπτον ἂν εἰκότως\nκαὶ εὐδιάβλητον αὐτῶν γίνοιτο τὸ περὶ τὴν τάξιν\nἀνομόλογον.\nἤδη μέντοι περιτετυχήκαμεν ἡμεῖς ἀντιγράφω παλαιῷ καὶ τὰ πολλὰ διεφθαρμένῳ, περιέχοντι φυσικὸν καὶ σύμφωνον\nλόγον τῆς τε τάξεως καὶ τῆς ποσότητος αὐτῶν,\nμετὰ τοῦ τάς τε τῶν προειρημένων γενέσεων μοιρογραφίας\nκαὶ τὸν τῶν συναγωγῶν ἀριθμὸν σύμφωνον εὑρίσκεσθαι\nτῇ τῶν παλαιῶν ἀναγραφῇ.\nτὸ δὲ κατὰ λέξιν τοῦ βιβλίου πάνυ μὲν μακρὸν ἦν καὶ μετὰ πολλῆς τινος\nἀποδείξεως, ἀδιάγνωστον δὲ διὰ τὸ διεφθάρθαι καὶ μόλις\nἡμῖν αὐτὴν τὴν καθόλου προαίρεσιν δυνάμενον ὑποδεῖξαι\nκαὶ τυπῶσαι καὶ ταῦτα συνεφοδιαζούσης καὶ αὐτῆς\n\n\n\n\nτῆς τῶν ὁρίων ἀναγραφῆς μᾶλλόν πως διὰ τὸ πρὸς τῷ\nτέλει τοῦ βιβλίου κατατετάχθαι διασεσωσμένης.\nἔχει δὲ\nοὖν ὁ τύπος τῆς ὅλης αὐτῶν ἐπιβολῆς τὸν τρόπον τοῦτον.\nἐπὶ μὲν γὰρ τῆς τάξεως τῆς καθ’ ἕκαστον δωδεκατημόριον\nπαραλαμβάνεται τά τε ὑψώματα καὶ τὰ τρίγωνα\nκαὶ οἱ οἶκοι. καθόλου μὲν γὰρ ὁ μὲν δύο τούτων ἔχων\nἀστὴρ οἰκοδεσποτείας ἐν τῷ αὐτῷ ζωδίῳ προτάσσεται\nκἂν κακοποιὸς ὅπου δὲ τοῦτο οὐ συμβαίνει,\nοἱ μὲν\nκακοποιοὶ πάντοτε ἔσχατοι τάσσονται, πρῶτοι δὲ οἱ τοῦ\nὑψώματος κύριοι, εἶτα οἱ τοῦ τριγώνου, εἶτα οἱ τοῦ οἴκου\nἀκολούθως τῇ ἐφεξῆς τάξει τῶν ζῳδίων, πάλιν τῶν ἑξῆς\nἀνὰ δύο ἐχόντων οἰκοδεσποτείας προτασσομένου τοῦ\nμίαν ἔχοντος ἐν τῷ αὐτῷ ζῳδίῳ.\nὁ μέντοι Καρκίνος καὶ\nὁ Λέων οἶκοι ὄντες ἡλίου καὶ σελήνης ἐπεὶ οὐ δίδοται\nτοῖς φωσὶν ὅρια, ἀπονέμονται τοῖς κακοποιοῖς, διὰ τὸ\nἐν τῇ τάξει πλεονεκτεῖσθαι, ὁ μὲν Καρκίνος τῷ τοῦ\nἌρεως, ὁ δὲ Λέων τῷ τοῦ Κρόνου, ἐν οἷς καὶ ἡ τάξις\nαὐτοῖς ἡ οἰκεία φυλάσσεται.\nἐπὶ· δὲ τῆς ποσότητος τῶν\nὁρίων, ὡς μὲν μηδενὸς εὑρισκομένου κατὰ δύο τρόπους\nκυρίου ἤτοι ἐν αὐτῷ τῷ ζῳδίῳ ἢ καὶ έν τοῖς ἐφεξῆς\nμέχρι τεταρτημορίου, τοῖς μὲν ἀγαθοποιοῖς, τουτέστι\nτῷ τε τοῦ Διὸς καὶ τῷ τῆς Ἀφροδίτης, ἑκάστῳ δίδονται\nμοῖραι ζ΄, τοῖς δὲ κακοποιοῖς, τουτέστι τῷ τε τοῦ Κρόνου\nκαὶ τῷ τοῦ Ἄρεως ἑκάστῳ μοῖραι ε΄ τῷ δὲ τοῦ Ἑρμοῦ\nἐπικοίνῳ ὄντι μοῖραι ζ΄ εἰς συμπλήρωσιν τῶν λ΄.\nἐπειδὴ\n\n\n\nδὲ ἔχουσί τινες ἀεὶ δύο λόγους, ὁ γὰρ τῆς Ἀφροδίτης\nμόνος γίνεται οἰκοδεσπότης τοῦ κατὰ τὸν Ταῦρον καὶ\nΑἰγόκερων τριγώνου, τῆς σελήνης εἰς τὰ ὅρια μὴ παραλαμβανομένης,\nπροσδίδοται μὲν ἑκάστῳ τῶν οὕτως ἐχόντων\nἐάν τε ἐν αὐτῷ τῷ ξῳδίῳ, ἐάν τε ἐν τοῖς ἑξῆς μέχρι\nτεταρτημορίου, μοῖρα μία, οἷς καὶ παρέκειντο στιγμαί.\nἀφαιροῦνται δὲ αἱ προστιθέμεναι τοῖς διπλοῖς ἀπὸ τῶν λοιπῶν καὶ μοναχῶν, ὡς ἐπὶ τὸ πολὺ δὲ ἀπὸ τοῦ τοῦ\nΚρόνου, εἶτα καὶ τοῦ τοῦ Διὸς διὰ τὸ βραδύτερον αὐτῶν\nτῆς κινήσεως. ἔστι δὲ καὶ ἡ τούτων τῶν ὁρίων\nἔκθεσις τοιαύτη.\nὍρια κατὰ Πτολεμαῖον. ΑΒΒREV\n\nγίνεται καὶ τούτων ἐκ τῆς ἐπισυνθέσεως Κρόνου μοῖραι\nνξ΄, Διὸς οθ΄, Ἄρεως ξς’, Ἀφροδίτης πβ΄, Ἑρμοῦ ος΄·\nμου τξ΄.\nΔιεῖλον δέ τινες καὶ εἰς ἔτι τούτων λεπτομερέστερα\nτμήματα τὰς οἰκοδεσποτείας, τόπους καὶ μοίρας ὀνομάσαντες·\nκαὶ τόπον μὲν ὑποτιθέμενοι τὸ τοῦ δωδεκατημορίου\nδωδεκατημόριον, τουτέστι μοίρας β΄ ἥμισυ καὶ\nδιδόντες αὐτοῦ τὴν κυρείαν τοῖς ἐφεξῆς ξῳδίοις, ἄλλοι\nδὲ καὶ κατ’ ἄλλας τινὰς ἀλόγους τάξεις, μοῖραν δὲ ἐκάστην\nπάλιν ἀπ’ ἀρχῆς ἑκάστῳ διδόντες τῶν ἀστέρων ἀκολούθως\nτῇ τάξει τῶν Χαλδαϊκῶν ὁρίων.\nταῦτα μὲν οὖν\nπιθανὸν <μόνον> καὶ οὐ φυσικὸν ἀλλὰ κενόδοξον ἔχοντα\n\n\n\n\nλόγον παρήσομεν· ἐκεῖνο δὲ ἐπιστάσεως ἄξιον τυγχάνον\nοὐ παραλείψομεν ὅτι καὶ τὰς τῶν δωδεκατημορίων καὶ\nτὰς τῶν ὁρίων ἀρχὰς ἀπὸ τῶν τροπικῶν καὶ τῶν ἰσημερινῶν\nσημείων εὐλογόν ἐστι ποιεῖσθαι, καὶ τῶν συγγραφέων\nτοῦτό πως ἐμφανισάντων, καὶ μάλιστα διότι τὰς\nφύσεις καὶ τάς δυνάμεις καὶ τὰς συνοικειώσεις αὐτῶν\nὁρῶμεν ἐκ τῶν προαποδεδειγμένων ἀπὸ τῶν τροπικῶν\nκαὶ ἰσημερινῶν ἀρχῶν καὶ οὐκ ἀπ’ ἄλλου τινὸς ἐχούσας\nτὴν αἰτίαν·\nἄλλων γὰρ ἀρχῶν ὑποτιθεμένων ἢ μηκέτι συγχρῆσθαι ταῖς φύσεσιν αὐτῶν εἰς τὰς προτελέσεις\nἀναγκασθησόμεθα ἢ συγχρώμενοι διαπίπτειν, παραβάντων\nκαὶ ἀπαλλοτριωθέντων τῶν τὰς δυνάμεις αὐτοῖς\nἐμπεριποιησάντων τοῦ ξῳδιακοῦ διαστημάτων.\nΑἱ μὲν οὖν συνοικειώσεις τῶν τε ἀστέρων καὶ τῶν δωδεκατημορίων σχεδὸν ἂν εἷεν τοσαῦται. λέγονται δὲ\nκαὶ ἰδοπροσωπεῖν μὲν ὅταν ἕκαστος αὐτῶν τὸν αὐτὸν\nδιασώζῃ πρὸς ἥλιον ἢ σελήνην σχηματισμόν, ὅνπερ καὶ\nὁ οἶκος αὐτοῦ πρὸς τοὺς ἐκείνων οἴκους, οἷον ὅταν ὁ τῆς\nἈφροδίτης λόγου ἕνεκεν ἑξάγωνον ποιήσῃ πρὸς τὰ φῶτα\nδιάστασιν, ἀλλὰ πρὸς ἥλιον μὲν ἑσπέριος ὤν, πρὸς σελήνην\nδὲ ἑῷος ἀκολούθως τοῖς ἐξ ἀρχῆς οἴκοις.\nλαμπήναις δ’ ἐν ἰδίαις λέγονται εἶναι καὶ θρόνοις καὶ τοῖς\n\n\n\n\nτοιούτοις, ὅταν κατὰ δύο ἢ καὶ πλείους τῶν προεκτεθειμένων\nτρόπων συνοικειούμενοι τυγχάνωσι τοῖς τόποις\nἐν οἷς καταλαμβάνονται, τότε μάλιστα τῆς δυνάμεως\nτῶν πρὸς ἐνέργειαν αὐξομένης διὰ τὸ ὅμοιον καὶ συμπρακτικὀν\nτῆς τῶν περιεχόντων δωδεκατημορίων ὁμοφύλου\nοἰκειότητος.\nχαίρειν δέ φασιν αὐτούς, ὅταν κἄν μὴ\nπρὸς αὐτοὺς ἡ συνοικείωσις τῶν περιεχόντων ξῳδίων\nἀλλὰ μέντοι πρὸς τοὺς τῶν αὐτῶν αἱρέσεων, ἐκ μακροῦ\nμὲν μᾶλλον οὕτως-γινομένης τῆς συμπαθείας, κοινωνούσης\nδὲ ὅμως καὶ κατὰ τὸν τοιοῦτον τρόπον τῆς ὁμοιότητος,\nὥσπερ, ὅταν ἐν τοῖς ἠλλοτριωμένοις καὶ τῆς ἐναντίας\nαἱρέσεως τόποις καταλαμβάνωνται, πολὺ παραλύεται\nτῆς οἰκείας αὐτῶν δυνάμεως, ἄλλην τινὰ φύσιν μικτὴν\nἀποτελούσης τῆς κατὰ τὸ ἀνόμοιον τῶν περιεχόντων\nξῳδίων κράσεως.\nΚαθόλου συνάπτειν μὲν λέγονται τοῖς ἑπομένοις οἱ\nπροηγούμενοι, ἀπερρυηκέναι δὲ οἱ ἑπόμενοι τῶν προηγουμένων,\nἐφ’ ὅσον ἂν μὴ μακρὸν τὸ μεταξὺ αὐτῶν\nδιάστημα. παραλαμβάνεται δὲ τὸ τοιοῦτον ἐάν τε σωματικῶς\nἐάν τε καὶ κατά τινα τῶν παραδεδομένων σχηματισμῶν\nσυμβαίνῃ·\nπλὴν ὅτι γε πρὸς μὲν τὰς δι’ αὐτῶν\n\n\n\n\nτῶν σωμάτων συναφὰς καὶ ἀπορροίας καὶ τὰ πλάτη\nπαρατηρεῖν αὐτῶν χρήσιμον εἰς τὸ μόνας τὰς ἐπὶ τὰ\nαὐτὰ μέρη τοῦ διὰ μέσων εὑρισκομένας παρόδους παραδέχεσθαι,\nπρὸς δὲ τὰς διὰ τῶν συσχηματισμῶν. περισσόν\nἐστι τὸ τοιοῦτον, πασῶν ἀεὶ τῶν ἀκτίνων ἐπὶ τὰ αὐτὰ\nτουτέστιν ἐπὶ τὸ κέντρον τῆς γῆς φερομένων καὶ ὁμοίως\nπανταχόθεν συμβαλλουσῶν.\nἐκ δὴ τούτων ἁπάντων εὐσύνοπτον ὅτι τὸ μὲν ποιὸν ἑκάστου τῶν ἀστέρων ἐπισκεπτέον ἔκ τε τῆς ἰδίας αὐτῶν\nφυσικῆς ἰδιοτροπίας καὶ ἔτι τῆς περιεχόντων δωδεκατημορίων\nἢ καὶ τῆς τῶν πρός τε τὸν ἥλιον καὶ τὰς\nγωνίας συσχηματισμῶν κατὰ τὸν ἐκτεθειμένον ἡμῖν περὶ\nαὐτῶν τούτων τρόπον, τὴν δὲ δύναμιν πρῶτον μὲν ἐκ\nτοῦ ἤτοι ἀνατολικοὺς αὐτοὺς εἶναι καὶ προσθετικοὺς ταῖς\nἰδίαις κινήσεσι, τότε γὰρ μάλιστά εἰσιν ἰσχυροί, ἤ δυτικοὺς\nκαὶ ἀφαιρετικούς, τότε γὰρ ἀσθενεστέραν ἔχουσι\nτὴν ἐνέργειαν,\nἔπειτα καὶ ἐκ τοῦ πως ἔχειν πρὸς τὸν ὁρίζοντα· μεσουρανοῦντες μὲν γὰρ ἢ ἐπαναφερόμενοι τῷ\nμεσουρανήματι μάλιστά εἰσι δυναμικοί, δεύτερον δὲ ὅταν\nἐπ’ αὐτοῦ τοῦ ὁρίζοντος ὦσι ἢ ἐπαναφέρωνται, καὶ μᾶλλον\nὅταν ἐπὶ τοῦ ἀνατολικοῦ, ἧττον δὲ ὅταν ὑπὸ γῆν\nμεσουρανῶσιν ἢ ἄλλως συσχηματίζωνται τῷ ἀνατέλλοντι\nτόπῳ. μὴ οὕτως δὲ ἔχοντες ἀδύνατοι παντελῶς τυγχά-\nτυγχάνουσιν.\nΤὰ μὲν δὴ κυριώτερα τῶν πινακικῶς προεκτεθειμένων\nεἰς τὴν τῶν κατὰ μέρος προρρήσεων ἐπίσκεψιν· ὡς\n\n\n\n\nἐν κεφαλαίοις μέχρι τοσούτων ἡμῖν ἐφοδευέσθω. συνάψομεν\nδὲ ἤδη κατὰ τὸ ἑξῆς τῆς ἀκολουθίας τὰ καθ’\nἕκαστα τῆς πραγματείας τῶν εἰς τὸ δυνατὸν τῆς τοιαύτης\nπρορρήσεως ἐμπιπτόντων, ἐχόμενοι πανταχῆ τῆς κατὰ\nτὸν φυσικὸν τρόπον ὑφηγήσεως.\nεἰς δύο τοίνυν τὰ μέγιστα καὶ κυριώτατα μέρη διαιρουμένου τοῦ δι’ ἀστρονομίας\nνομίας προγνωστικοῦ, καὶ πρώτου μὲν ὄντος καὶ γενι-\nκωτέρου τοῦ καθ’ ὅλα ἔθνη καὶ χώρας ἢ πόλεις λαμβανομένου,\nὃ καλεῖται καθολικόν, δευτέρου δὲ εἰδικωτέρου\nτοῦ καθ’ ἕνα ἕκαστον τῶν ἀνθρώπων, ὅπερ καλεῖται γενεθλιαλογικόν,\nπροσήκειν ἡγούμεθα περὶ τοῦ καθολικοῦ\nπρῶτον ποιήσασθαι τὸν λόγον, ἐπειδήπερ ταῦτα μὲν κατὰ\nμείζους καὶ ἰσχυροτέρας αἰτίας τρέπεσθαι πέφυκε μᾶλλον\nτῶν μερικῶς ἀποτελουμένων·\nὑποπιπτουσῶν δὲ ἀεὶ τῶν ἀσθενεστέρων φύσεων ταῖς δυνατωτέραις καὶ τῶν\nκατὰ μέρος ταῖς καθόλου, παντάπασιν ἀναγκαῖον ἂν εἴη\nτοῖς προαιρουμένοις περὶ ἑνὸς ἑκάστου σκοπεῖν πολὺ\nπρότερον περὶ τῶν ὁλοσχερεστέρων προδιειληφέναι.\nκαὶ αὐτῆς δὲ τῆς καθολικῆς ἐπισκέψεως τὸ μὲν πάλιν κατὰ\nχώρας ὅλας λαμβάνεται, τὸ δὲ κατὰ πόλεις, καὶ ἔτι τὸ\nμὲν κατὰ μείζους καὶ περιοδικωτέρας περιστάσεις, οἷον\nπολέμων ἢ λιμῶν ἢ λοιμῶν ἢ σεισμῶν ἢ κατακλυσμῶν καὶ\nτῶν τοιούτων, τὸ δὲ κατ’ ἐλάττους καὶ καιρικωτέρας, οἷαί\nεἰσιν αἱ τῶν ἐτησίων ὡρῶν καὶ ἡ κατὰ τὸ μᾶλλον καὶ\nἧττον ἀλλοίωσις περί τε ἀνέσεις ἢ ἐπιτάσεις χειμώνων\n\n\n\n\nκαὶ καυμάτων καὶ πνευμάτων ἢ εὐφορίας τε καὶ ἀφορίας\nκαὶ τὰ τοιαῦτα.\nπροηγεῖται δὲ καὶ τούτων εἰκότως\nἑκατέρου τό τε κατὰ χώρας ὅλας καὶ τὸ κατὰ μείζους\nπεριστάσεις διὰ τὴν αὐτὴν αἰτίαν τῇ προειρημένῃ. πρὸς\nδὲ τὴν τούτων ἐπίσκεψιν μάλιστα παραλαμβανομένων\nδύο τούτων, τῆς τε τῶν δωδεκατημορίων τοῦ ξῳδιακοῦ\nκαὶ ἔτι τῆς τῶν ἀστέρων πρὸς ἕκαστα τῶν κλιμάτων\nσυνοικειώσεως καὶ τῶν ἐν τοῖς οἰκείοις μέρεσι κατὰ καιροὺς\nγινομένων ἐπισημασιῶν,\nκατὰ μὲν τὰς συζυγίας\nἡλίου καὶ σελήνης τῶν ἐκλειπτικῶν, κατὰ δὲ τὰς τῶν\nπλανωμένων παρόδους τῶν περὶ τὰς ἀνατολὰς καὶ τοὺς\nστηριγμούς, προεκθησόμεθα τὸν τῶν εἰρημένων συμπαθειῶν\nφυσικὸν λόγον ἅμα παριστάντες ἐξ ἐπιδρομῆς καὶ\nτὰς καθ’ ὅλα ἔθνη θεωρουμένας ὡς ἐπίπαν σωματικάς\nτε καὶ ἠθικὰς ἰδιοτροπίας, οὐκ ἀλλοτρίας τυγχανούσας\nτῆς τῶν συνοικειουμένων ἀστέρων τε καὶ δωδεκατημορίων\nφυσικῆς περιστάσεως.\nΤῶν τοίνυν ἐθνικῶν ἰδιωμάτων τὰ μὲν καθ’ ὅλους\nπαραλλήλους καὶ γωνίας ὅλας διαιρεῖσθαι συμβέβηκεν\nὑπὸ τῆς πρὸς τὸν διὰ μέσων τῶν ξῳδίων κύκλον καὶ τὸν\nἥλιον αὐτῶν σχέσεως.\nτῆς γὰρ καθ’ ἡμᾶς οἰκουμένης ἐν\nἑνὶ τῶν βορείων τεταρτημορίων οὔσης οἱ μὲν ὑπὸ τοὺς\nνοτιωτέρους παραλλήλους, λέγω δὲ τοὺς ἀπὸ τοῦ ἱσημε-\n\n\n\n\nρινοῦ μέχρι τοῦ θερινοῦ τροπικοῦ, κατὰ κορυφὴν λαμβάνοντες\nτὸν ἥλιον καὶ διακαιόμενοι μέλανές τε τὰ σώματα\nκαὶ τὰς τρίχας οὖλοί τε καὶ δασεῖς καὶ τὰς μορφὰς\nσυνεσπασμένοι καὶ τὰ μεγέθη συντετηγμένοι καὶ τὰς\nφύσεις θερμοὶ καὶ τοῖς ἤθεσιν ὡς ἐπίπαν ἄγριοι τυγχάνουσι\nδιὰ τὴν ὑπὸ τοῦ καύματος συνέχειαν τῶν οἰκήσεων·\nοὓς δὴ καλοῦμεν κοινῶς Αἰθίοπας. καὶ οὐ μόνον αὐτοὺς οὕτως ὁρῶμεν ἔχοντας, ἀλλὰ καὶ τὸ περιέχον αὐτοὺς τοῦ\nἀέρος κατάστημα καὶ τὰ ἄλλα ζῷα καὶ τὰ φυτὰ παρ’ αὐτοῖς\nἐμφανίζοντα τὴν διαπύρωσιν.\nοἱ δὲ ὑπὸ τοὺς βορειοτέρους παραλλήλους, λέγω δὲ τοὺς ὑπὸ τὰς ἄρκτους\nτὸν κατὰ κορυφὴν ἔχοντες τόπον, πολὺ τοῦ ξῳδιακοῦ\nκαὶ τῆς τοῦ ἡλίου θερμότητος ἀφεστῶτες κατεψυγμένοι\nμέν εἰσι διὰ τοῦτο, δαψιλεστέρας δὲ μεταλαμβάνοντες\nτῆς ὑγρᾶς οὐσίας θρπτικωτάτης οὔσης καὶ ὑπὸ· μηδενὸς\nἀναπινομένης θερμοῦ λευκοί τε τὰ χρώματά χρώματά καὶ τετανοὶ\nτὰς τρίχας τά τε σώματα μεγάλοι καὶ εὐτραφεῖς\nτοῖς μεγέθεσι καὶ ὑπόψυχροι τὰς φύσεις, ἄγριοι δὲ καὶ\nαὐτοὶ τοῖς ἤθεσι διὰ τὴν ὑπὸ τοῦ κρύους συνέχειαν τῶν\nοἰκήσεων·\nἀκολουθεῖ δὲ τούτοις καὶ ὁ τοῦ περιέχοντος αὐτοὺς ἀέρος χειμὼν καὶ τῶν φυτῶν τὰ μεγέθη καὶ τὸ\n\n\n\n\nδυσήμερον τῶν ζῴων. καλοῦμεν δὲ τούτους ὡς ἐπίπαν\nΣκύθας.\nοἱ δὲ μεταξὺ τοῦ θερινοῦ τροπικοῦ καὶ τῶν\nἄρκτων, μήτε κατὰ κορυφὴν γινομένου παρ’ αὐτοῖς τοῦ\nἡλίου μήτε πολὺ κατὰ τὰς μεσημβρινὰς παρόδους ἀφισταμένου,\nτῆς τῶν ἀέρων εὐκρασίας μετειλήφασι, καὶ αὐτῆς\nμὲν διαφερούσης, ἀλλ’ οὐ σφόδρα μεγάλην τὴν παραλλαγὴν\nτῶν καυμάτων πρὸς τὰ ψύχη λαμβανούσης.\nἔνθεν\nτοῖς χρώμασι μέσοι καὶ τοῖς μεγέθεσι μέτριοι καὶ ταῖς\nφύσεσιν εὔκρατοι καὶ ταῖς οἰκήσεσι συνεχεῖς καὶ τοῖς\nἤθεσιν ἥμεροι τυγχάνουσι.\nτούτων δὲ οἱ πρὸς νότον ὡς\nἐπίπαν ἀγχινούστεροι καὶ εὐμήχανοι μᾶλλον καὶ περὶ\nτὴν τῶν θείων ἱστορίαν ἱκανώτεροι διὰ τὸ συνεγγίζειν\nαὐτῶν τὸν κατὰ κορυφὴν τόπον τοῦ ξῳδιακοῦ καὶ τῶν\nπερὶ αὐτὸν πλανωμένων ἀστέρων, οἷς οἰκείως καὶ αὐτοὶ\nτὰς ψυχικὰς κινήσεις εὐεπιβόλους ἔχουσι καὶ διερευνητικὰς\nκαὶ τῶν ἰδίως καλουμένων μαθημάτων περιοδευτικάς.\nκαθόλου δὲ πάλιν οἱ μὲν πρὸς ἕω μᾶλλόν εἰσιν\nἠρρενωμένοι καὶ εὔτονοι τὰς ψυχὰς καὶ πάντα ἐκφαίνοντες,\nἐπειδὴ τὰς ἀνατολὰς ἄν τις, εἰκότως τῆς ἡλιακῆς\nφύσεως ὑπολάβοι καὶ τὸ μέρος ἐκεῖνο ἡμερινόν τε καὶ\nἀρρενικὸν καὶ δεξιόν, καθ’ ὃ καὶ ἐν τοῖς ζῴοις ὁρῶμεν\nτὰ δεξιὰ μέρη μᾶλλον ἐπιτηδειότητα ἔχοντα πρὸς ἰσχὺν\nκαὶ εὐτονίαν.\nοἱ δὲ πρὸς ἑσπέραν τεθηλυσμένοι μᾶλλόν\nεἰσι καὶ τὰς ψυχὰς ἁπαλώτεροι, καὶ τὰ πολλὰ κρύπτοντες,\nἐπειδὴ πάλιν τοῦτο τὸ μέρος σεληνιακὸν τυγχάνει\nπάντοτε τῆς σελήνης τὰς πρώτας ἐπιτολὰς καὶ ἀπὸ συν-\n\n\n\nόδου φαντασίας ἀπὸ λιβὸς ποιουμένης. διὰ δὴ τοῦτο\nνυκτερινὸν δοκεῖ κλίμα καὶ θηλυκὸν καὶ εὐώνυμον, ἀντικείμενον\nτῷ ἀνατολικῷ.\nἭδη δέ τινες καὶ ἐν ἑκάστοις τούτων τῶν ὅλων μερῶν <μορίοις> ἰδιότροποι περιστάσεις ἠθῶν καὶ νομίμων\nἐξηκολούθησαν. ὥσπερ γὰρ ἐπὶ τῶν τοῦ περιέχοντος\nκαταστημάτων καὶ ἐν τοῖς ὡς ἐπίπαν κατειλεγμένοις θερμοῖς\nἢ ψυχροῖς ἢ εὐκράτοις καὶ κατὰ μέρος ἱδιάξουσι τόποι\nκαὶ χῶραί τινες ἐν τῷ μᾶλλον ἢ ἧττον ἤτοι διὰ θέσεως\nτάξιν ἢ διὰ ὕψος ἢ ταπεινότητα ἢ διὰ παράθεσιν, ἔτι δὲ\nὡς ἱππικοί τινες μᾶλλον διὰ τὸ τῆς χώρας πεδινὸν καὶ\nναυτικοὶ διὰ τὴν τῆς θαλάσσης ἐγγύτητα καὶ ἥμεροι διὰ\nτὴν τῆς χώρας εὐθηνίαν,\nοὕτως καὶ ἐκ τῆς πρὸς τοὺς ἀστέρας καὶ τὰ δωδεκατημόρια φυσικῆς τῶν κατὰ μέρος\nκλιμάτων συνοικειώσεως ἰδιοτρόπους ἄν τις εὕροι φύσεις\nπαρ’ ἑκάστοις, καὶ αὐτὰς δὲ ὡς ἐπίπαν, οὐχ ὡς καὶ\nκαθ’ ἕνα ἕκαστον πάντως ἐνυπαρχούσας. ἀναγκαῖον οὖν,\nἐφ’ ὅσον ἂν εἴη χρήσιμον, πρὸς τὰς κατὰ μέρος ἐπισκέψεις\nκεφαλαιωδῶς ἐπελθεῖν.\nτεσσάρων δὴ τριγωνικῶν σχημάτων ἐν· τῷ ξῳδιακῷ\nθεωρουμένων δέδεικται διὰ τῶν ἔμπροσθεν ἡμῖν, ὅτι τὸ\nμὲν κατὰ τὸν Κριὸν καὶ τὸν Λέοντα καὶ τὸν Τοξότην\nβορρολιβικόν τέ ἐστι καὶ οἰκοδεσποτεῖται μὲν προηγουμένως\nὑπὸ τοῦ τοῦ Διὸς διὰ τὸ βόρειον, συνοικοδεσποτεῖται\nδὲ καὶ ὑπὸ τοῦ τοῦ Ἄρεως διὰ τὸ λιβικόν·\nτὸ δὲ\nκατὰ τὸν Ταῦρον καὶ τὴν Παρθένον καὶ τὸν Αἰγόκερων\nνοταπηλιωτικόν τέ ἐστι καὶ οἰκοδεσποτεῖται μὲν πάλιν\nπροηγουμένως ὑπὸ τοῦ τῆς Ἀφροδίτης διὰ τὸ νότιον,\nσυνοικοδεσποτεῖται δὲ καὶ ὑπὸ τοῦ Κρόνου διὰ τὸ ἀπηλιωτικόν·\nτὸ δὲ κατὰ τοὺς Διδύμους καὶ τὰς Χηλὰς καὶ\nτὸν ‘γδροχόον βορραπηλιωτικόν τέ ἐστι καὶ οἰκοδεσποτεῖται\nμὲν προηγουμένως ὑπὸ τοῦ Κρόνου διὰ τὸ ἀπη\nλιωτικόν,\nσυνοικοδεσποτεῖται δὲ καὶ ὑπὸ τοῦ Διὸς διὰ\nτὸ βόρειον· τὸ δὲ κατὰ τὸν Καρκίνον καὶ τὸν Σκορπίον\nκαὶ τοὺς Ἰχθύας νοτολιβικόν τέ ἐστι καὶ οἰκοδεσποτεῖται\nμὲν πάλιν προηγουμένως ὑπὸ τοῦ τοῦ Ἄρεως διὰ τὸ\nλιβικόν, συνοικοδεσποτεῖται δὲ καὶ ὑπὸ τοῦ τῆς Ἀφροδίτης\nδιὰ τὸ νότιον.\nτούτων δὴ οὕτως ἐχόντων, διαιρουμένης δὲ τῆς καθ’\nἡμᾶς οἰκουμένης εἰς τέσσαρα τεταρτημόρια τοῖς τριγώνοις\nἰσάριθμα κατὰ μὲν πλάτος ὑπό τε τῆς καθ’ ἡμᾶς\nθαλάσσης ἀπὸ τοῦ ‘Ηρακλείου πορθμοῦ μέχρι τοῦ Ἰσσικοῦ\nκόλπου καὶ τῆς ἐφεξῆς πρὸς ἀνατολὰς ὀρεινῆς\nῥάχεως,\nὑφ’ ὧν χωρίζεται τό τε νότιον καὶ τὸ βόρειον\n\n\n\n\nαὐτῆς μέρος, κατὰ δὲ μῆκος ὑπὸ τοῦ Ἀραβικοῦ κόλπου\nκαὶ Αἰγαίου πελάγους καὶ Πόντου καὶ τῆς Μαιώτιδος\nλίμνης, ὑφ’ ὧν χωρίζεται τό τε ἀπηλιωτικὸν καὶ τὸ λιβικὸν\nμέρος, γίνεται τεταρτημόρια τέσσαρα, σύμφωνα τῇ\nθέσει τῶν τριγώνων· ἓν μὲν τὸ πρὸς βορρόλιβα τῆς ὅλης\nοἰκουμένης κείμενον, τὸ κατὰ τὴν Κελτογαλατίαν, ὃ δὴ\nκοινῶς Εὐρώπην καλοῦμεν·\nτούτῳ δὲ ἀντικείμενον καὶ πρὸς νοταπηλιώτην τὸ κατὰ τὴν ‘Εῲαν Αἰθιοπίαν, ὃ δὴ\nτῆς Μεγάλης Ἀσίας νότιον ἂν μέρος καλοῖτο· καὶ πάλιν\nτὸ μὲν πρὸς βορραπηλιώτην τῆς ὅλης οἰκουμένης τὸ\nκατὰ τὴν Σκυθίαν, ὃ δὴ καὶ αὐτὸ βόρειον μέρος τῆς\nΜεγάλης Ἀσίας γίνεται· τὸ δὲ ἀντικείμενον· τούτῳ καὶ\nπρὸς λιβόνοτον ἄνεμον, τὸ κατὰ τὴν Ἑσπερίαν Αἰθιοπίαν,\nὃ δὴ κοινῶς Λιβύην καλοῦμεν.\nπάλιν δὲ καὶ ἑκάστου τῶν προκειμένων τεταρτημορίων τὰ πρὸς τῷ μέσῳ\nμᾶλλον ἐσχηματισμένοι τῆς ὅλης οἰκουμένης τὴν ἐναντίαν\nλαμβάνει θέσιν πρὸς αὐτὸ τὸ περιέχον τεταρτημόριον\nἥνπερ ἐκεῖνο πρὸς ὅλην τὴν οἰκουμένην·\nτοῦ γὰρ κατὰ τὴν Εὐρώπην πρὸς βορρόλιβα κειμένου τῆς ὅλης οἰκουμένης\nτὰ περὶ τὸ μέσον αὐτοῦ καὶ ἀντιγώνια πρὸς νοταπηλιώτην\nαὐτοῦ τοῦ τεταρτημορίου τὴν θέσιν ἔχοντα\nφαίνεται καὶ ἐπὶ τῶν ἄλλων ὁμοίως, ὡς ἐκ τούτων ἕκαστον\nτῶν τεταρτημορίων δυσὶ καὶ τοῖς ἀντικειμένοις τριγώνοις\nσυνοικειοῦσθαι,\nτῶν μὲν ἄλλων μερῶν πρὸς τὴν καθόλου πρόσνευσιν ἐφαρμοζομένων, τῶν δὲ περὶ τὸ\nμέσον πρὸς τὴν κατ’ αὐτὸ τὸ μέρος ἀντικειμένην, συμπαραλαμβανομένων\nπρὸς τὴν οἰκειωσιν καὶ τῶν ἐν τοῖς\n\n\n\nοἰκείοις τριγώνοις τὴν οἰκοδεσποτείαν ἐχόντων ἀστέρων,\nἐπὶ μὲν τῶν ἄλλων οἰκήσεων πάλιν αὐτῶν μόνων, ἐπὶ δὲ\nτῶν περὶ τὸ μέσον τῆς οἰκουμένης κάκείνων καὶ ἔτι τοῦ\nτοῦ Ἑρμοῦ διὰ τὸ μέσον καὶ κοινὸν αὐτὸν ὑπάρχειν τῶν\nαἱρέσεων.\nἐκ δὴ τῆς τοιαύτης διατάξεως τὰ μὲν ἄλλα μέρη τοῦ\nπρώτου τῶν τεταρτημορίων, λέγω δὲ τοῦ κατὰ τὴν Eὐρώπην,\nτὰ πρὸς βορρόλιβα κείμενα τῆς ὅλης οἰκουμένης\nσυνοικειοῦται μὲν τῷ βορρολινικῷ τριγώνῳ τῷ κατὰ\nΚριὸν καὶ Λέοντα καὶ Τοξότην, οἰκοδεσποτεῖται δὲ εἰκότως\nὑπὸ τῶν κυρίων τοῦ τριγώνου Διὸς καὶ Ἄρεως\nἑσπερίων.\nἔστι δὲ ταῦτα καθ’ ὅλα ἔθνη λαμβανόμενα\nΒρεττανία Γαλατία Γερμανία Βασταρνία Ἰταλία Γαλλία\nἈπουλία Σικελία Τυρρηνία Κελτικὴ Σπανία.\nεἰκότως δὲ τοῖς προκειμένοις ἔθνεσιν ὡς ἐπίπαν συνέπεσε,\nδιά τε τὸ ἀρχικὸν τοῦ τριγώνου καὶ τοὺς συνοικοδεσποτήσαντας\nἀστέρας ἀνυποτάκτοις τε εἶναι καὶ φιλελευθέροις\nκαὶ φιλόπλοις καὶ φιλοπόνοις καὶ πολεμικωτάτοις\nκαὶ ἡγεμονικοῖς καὶ καθαρίοις καὶ μεγαλοψύχοις.\nδιὰ μέντοι τὸν ἑσπέριον συσχηματισμὸν Διὸς καὶ Ἄρεως\nκαὶ ἔτι διὰ τὸ τοῦ προκειμένου τριγώνου τὰ μὲν ἐμπρόσθαι\nἠρρενῶσθαι, τὰ δὲ ὀπίσθια τεθηλῦσθαι πρὸς\nμὲν τὰς γυναῖκας ἀζήλοις αὐτοῖς εἶναι συνέπεσε καὶ\n\n\n\n\nκαταφρονητικοῖς τῶν ἀφροδισίων, πρὸς δὲ τὴν τῶν ἀρρένων\nσυνουσίαν κατακορεστέροις τε καὶ μᾶλλον ζηλοτύποις\nαὐτοῖς τε τοῖς διατιθεμένοις μήτε αἰσχρὸν ἡγεῖσθαι\nτὸ γινόμενον μήτε ὡς ἀληθῶς ἀνάνδροις διὰ τοῦτο καὶ\nμαλακοῖς ἀποβαίνειν ἕνεκεν τοῦ μὴ παθητικῶς διατίθεσθαι,\nσυντηρεῖν δὲ τὰς ψυχὰς ἐπάνδρους καὶ κοινωνικὰς\nκαὶ πιστὰς καὶ φιλοικείους καὶ εὑεργετικάς.\nκαὶ τούτων δὲ αὐτῶν τῶν χωρῶν Βρεττανία μὲν καὶ Γαλατία καὶ\nΓερμανία καὶ Βασταρνία μᾶλλον τῷ Κριῷ συνοικειοῦνται\nκαὶ τῷ τοῦ Ἄρεως, ὅθεν ὡς ἐπίπαν οἱ ἐν αὐταῖς\nἀγριώτεροι καὶ αὐθαδέστεροι καὶ θηριώδεις τυγχάνουσιν·\nἸταλία δὲ καὶ Ἀπουλία καὶ Σικελία καὶ Γαλλία τῷ Λέοντι καὶ τῷ ἡλίῳ, διόπερ ἡγεμονικοὶ μᾶλλον οὗτοι\nκαὶ εὐεργετικοὶ καὶ κοινωνικοί· Τυρρηνία δὲ καὶ Κελτικὴ\nκαὶ Σπανία τῷ Τοξότῃ καὶ τῷ τοῦ Διός, ὅθεν τὸ\nφιλελεύθερον αὐτοῖς καὶ ἁπλοῦν καὶ φιλοκάθαρον.\nτὰ δὲ ἐν τούτῳ μὲν ὄντα τῷ τεταρτημορίῳ μέρη, περὶ δὲ τὸ μέσον ἐσχηματισμένα τῆς οἰκουμένης, Θρᾴκη τε\nκαὶ Μακεδονία καὶ Ἰλλυρία καὶ Ἑλλὰς καὶ Ἀχαΐα καὶ\nΚρήτη, ἔτι δὲ καὶ <αἱ< Κυκλάδες καὶ τὰ Παράλια τῆς\nΜικρᾶς Ἀσίας καὶ Κύπρος, πρὸς νοταπηλιώτην κείμενα\nτοῦ· ὅλου τεταρτημορίου, προσλαμβάνει τὴν συνοικείωσιν\nτοῦ νοταπηλιωτικοῦ τριγώνου τοῦ τε κατὰ τὸν\nΤαῦρον καὶ τὴν Παρθένον καὶ τὸν ἰγόκερων,\nἔτι δὲ συνοικοδεσποτοῦντας τόν τε τῆς Ἀφροδίτης καὶ τὸν τοῦ\nΚρόνου καὶ ἔτι τὸν τοῦ Ἑρμοῦ, ὅθεν οἱ κατοικοῦντες\n\n\n\nτὰς χώρας ἐκείνας συγκατεσχηματισμένοι μᾶλλον ἀπεφάνθησαν\nκαὶ κεκραμένοι τοῖς τε σώμασι καὶ ταῖς ψυχαῖς,\nἡγεμονικοὶ μὲν καὶ αὐτοὶ τυγχάνοντες καὶ γενναῖοι καὶ\nἀνυπότακτοι διὰ τὸν τοῦ Ἄρεως,\nφιλελεύθεροι δὲ καὶ\nαὐτόνομοι καὶ δημοκρατικοὶ καὶ νομοθετικοὶ διὰ τὸν τοῦ\nΔιός, φιλόμουσοι δὲ καὶ φιλομαθεῖς καὶ φιλαγωνισταὶ\nκαὶ καθάριοι ταῖς διαίταις, διὰ τὸν τῆς Ἀφροδίτης κοινωνικοί\nτε καὶ φιλόξενοι καὶ φιλοδίκαιοι καὶ φιλογράμματοι\nκαὶ έν λόγοις πρακτικώτατοι διὰ τὸν τοῦ Ἑρμοῦ,\nμυστηρίων δὲ μάλιστα συντελεστικοὶ διὰ τὸν τῆς Ἀφροδίτης\nἑσπέριον σχηματισμόν.\nπάλιν δὲ κατὰ μέρος καὶ\nτούτων αὐτῶν οἱ μὲν περὶ τὰς Κυκλάδας καὶ τὰ Παράλια\nτῆς Μικρᾶς Ἀσίας καὶ Κύπρον τῷ τε Ταύρῳ καὶ\nτῷ τῆς Ἀφροδίτης μᾶλλον συνοικειοῦνται, ὅθεν ὡς ἐπὶ\nτὸ πλεῖστον τρυφηταί εἰσι καὶ καθάριοι καὶ τοῦ σώματος\nἐπιμέλειαν ποιούμενοι·\nοἱ δὲ περὶ τὴν Ἑλλάδα καὶ\nτὴν Ἀχαΐαν καὶ τὴν Κρήτην τῇ τε Παρθένῳ καὶ τῷ τοῦ\nἙρμοῦ, διὸ μᾶλλον λογικοὶ τυγχάνουσι καὶ φιλομαθεῖς\nκαὶ τὰ τῆς ψυχῆς ἀσκοῦντες πρὸ τοῦ σώματος· οἱ δὲ\nπερὶ τὴν Μακεδονίαν καὶ Θρᾴκην καὶ Ἰλλυρίαν τῷ τε\nΑἰγόκερῳ καὶ τῷ τοῦ Κρόνου, διὸ φιλοκτήματοι μέν,\nοὐχ ἥμεροι δὲ οὕτως οὐδὲ κοινωνικοὶ τοῖς νομίμοις.\nτοῦ δὲ δευτέρου τεταρτημορίου τοῦ κατὰ τὸ νότιον\nμέρος τῆς Μεγάλης Ἀσίας τὰ μὲν ἄλλα μέρη τὰ περι-\nέχοντα Ἰνδικὴν Ἀριανὴν Γεδρουσίαν Παρθίαν Μηδίαν\n\n\n\nΠερσίδα Βαβυλωνίαν Μεσοποταμίαν Ἀσσυρίαν καὶ τὴν\nθέσιν ἔχοντα πρὸς νοταπηλιώτην τῆς ὅλης οἰκουμένης\nεἰκότως καὶ αὐτὰ συνοικειοῦται μὲν τῷ νοταπηλιωτικῷ\nτριγώνῳ Ταύρου καὶ Παρθένου καὶ Αἰγόκερω.\nοἱκοδεσποτεῖται δὲ ὑπὸ τοῦ τῆς Ἀφροδίτης καὶ τοῦ τοῦ Κρόνου\nἐπὶ ἑῴων σχημάτων. διόπερ καὶ τὰς φύσεις τῶν ἐν αὐτοῖς\nἀκολούθως ἄν τις εὕροι τοῖς ὑπὸ τῶν οὕτως οἰκοδεσποτησάντων\nἀποτελουμένας. σέβουσί τε γὰρ τὸν μὲν τῆς\nἈφροδίτης Ἶσιν ὀνομάζοντες, τὸν δὲ τοῦ Κρόνου Μίθραν\n<ἣ< καὶ προθεσπίζουσαν οἱ πολλοὶ τὰ μέλλοντα·\nκαθιεροῦταί τε παρ’ αὐτοῖς τὰ γεννητικὰ μόρια διά τὸν τῶν προκειμένων ἀστέρων συσχηματισμὸν σπερματικὸν\nὄντα φύσει. ἔτι δὲ θερμοὶ καὶ ὀχευτικοὶ καὶ καταφερεῖς\nπρὸς τὰ ἀφροδίσια τυγχάνουσιν ὀρχηστικοί τε\nκαὶ πηδηταὶ καὶ φιλόκοσμοι μὲν διὰ τὸν τῆς Ἀφορδίτης,\nἁπλοδίαιτοι δὲ διὰ τὸν τοῦ Κρόνου.\nἀναφανδὸν δὲ ποιοῦνται καὶ οὐ κρύβδην τὰς πρὸς τὰς γυναῖκας συνουσίας\nδιά τὸ ἑῷον τοῦ σχηματισμοῦ, τὰς δὲ πρὸς τοὺς\nἄρρενας ὑπερεχθαίρουσι διὰ ταῦτα. καὶ τοῖς πλείστοις\n\n\n\nαὐτῶν συνέπεσεν ἐκ τῶν μητέρων τεκνοῦν καὶ τὰς προσκυνήσεις\nτῷ στήθει ποιεῖσθαι διὰ τὰς ἑῴας ἀνατολὰς\nκαὶ τὸ τῆς καρδίας ἡγεμονικὸν οἰκείως ἔχον πρὸς τὴν\nἡλιακὴν δύναμιν.\nεἰσὶ δὲ ὡς ἐπίπαν καὶ τὰ μὲν ἄλλα\nπερὶ τὰς στολὰς καὶ—τοὺς κόσμους καὶ ὅλως τὰς σωματικὰς\nσχέσεις τρυφεροὶ καὶ τεθηλυσμένοι διὰ τὸν τῆς\nἈφροδίτης, τὰς δὲ ψυχὰς καὶ τὰς προαιρέσεις μεγαλόφρονες\nκαὶ γενναῖοι καὶ πολεμικοὶ διὰ τὸ οἰκείως\nἔχειν τὸν τοῦ Κρόνου πρὸς τὸ τῶν ἀνατολῶν σχῆμα.\nκατὰ μέρος δὲ πάλιν τῷ μὲν Ταύρῳ καὶ τῆς Ἀφροδίτης\nμᾶλλον συνοικειοῦται ἥ τε Παρθία καὶ Μηδία\nκαὶ Περσίς, ὅθεν οἱ ἐνταῦθα στολαῖς τε ἀνθιναῖς χρῶνται\nκατακαλύπτοντες ἑαυτοὺς ὅλους πλὴν τοῦ στήθους,\nκαὶ ὅλως εἰσὶν ἁβροδίαιτοι καὶ καθάριοι.\nτῇ δὲ Παρθένῳ\nκαὶ τῷ τοῦ Ἑρμοῦ τὰ περὶ τὴν Βαβυλωνίαν καὶ Μεσοσοταμίαν\nκαὶ Ἀσσυρίαν, διὸ καὶ παρὰ τοῖς ἐνταῦθα τὸ\nμαθηματικὸν καὶ παρατηρητικὸν τῶν πέντε ἀστέρων\nἐξαίρετον συνέπεσε, τῷ δὲ Αἰγόκερῳ καὶ τῷ τοῦ Κρόνου\nτὰ περὶ τὴν Ἰνδικὴν καὶ Ἀριανὴν καὶ Γεδρουσίαν, ὅθεν\nκαὶ τὸ τῶν νεμομένων τὰς χώρας ἐκείνας ἄμορφον καὶ\nἀκάθαρτον καὶ θηριῶδες.\nτὰ δὲ λοιπὰ τοῦ τεταρτημορίου μέρη περὶ τὸ μέσον ἐσχηματισμένοι τῆς ὅλης οἰκουμένης, Ἰδουμαία Κοίλη Συρία\nἸουδαία Φοινίκη Χαλδαϊκὴ Ὀρχηνία Ἀραβία εὐδαίμων\nκαὶ τὴν θέσιν ἔχοντα πρὸς βορρόλιβα τοῦ ὅλου τεταρτημορίου\nπροσλαμβάνει πάλιν τὴν συνοικείωσιν τοῦ βορρολιβικοῦ\nτριγώνου, Κριοῦ Λέοντος Τοξότου, ἔχει δὲ\nσυνοικοδεσπότας τόν τε τοῦ Διὸς καὶ τὸν τοῦ Ἄρεως\nκαὶ ἔτι τὸν τοῦ Ἑρμοῦ.\nδιὸ μᾶλλον οὗτοι τῶν ἄλλων ἐμπορικώτεροι καὶ συναλλακτικώτεροι, πανουργότεροι\nδὲ καὶ δειλοκαταφρόνητοι καὶ ἐπιβουλευτικοὶ καὶ δουλόψυχοι\nκαὶ ὅλως ἀλλοπρόσαλλοι διὰ τὸν τῶν προκειμένων\nἀστέρων συσχηματισμόν.\nκαὶ τούτων δὲ πάλιν οἱ μὲν περὶ τὴν Κοίλην Συρίαν καὶ Ἰδουμαίαν καὶ Ἰουδαίαν\nτῷ τε Κριῷ καὶ τῷ τοῦ Ἄρεως μᾶλλον συνοικειοῦνται,\nδιόπερ ὡς ἐπίπαν θρασεῖς τέ εἰσι καὶ ἄθεοι καὶ ἐπιβουλευτικοί.\nΦοίνικες δὲ καὶ Χαλδαῖοι καὶ Ὀρχήνιοι τῷ\nΛέοντι καὶ τῷ ἡλίῳ διόπερ ἁπλούστεροι καὶ φιλάνθρωποι\nκαὶ φιλαστρόλογοι καὶ μάλιστα πάντων σέβοντες τὸν\nἥλιον·\nοἱ δὲ κατὰ τὴν Ἀραβίαν τὴν εὐδαίμονα τῷ Τοξότῃ καὶ· τῷ τοῦ Διός, ὅθεν ἀκολούθως τῇ προσηγορίᾳ τό τε\nτῆς χώρας εὔφορον συνέπεσε καὶ τὸ τῶν ἀρωμάτων\nπλῆθος καὶ τὸ τῶν ἀνθρώπων εὐάρμοστον πρός τε διαγωγὰς\nἐλεύθερον καὶ συναλλαγὰς καὶ πραγματείας.\nτοῦ δὲ τρίτου τεταρτημορίου τοῦ κατὰ τὸ βόρειον\nμέρος τῆς Μεγάλης Ἀσίας τὰ μὲν ἄλλα μέρη τὰ περιέχοντα\nὙρκανίαν Ἀρμενίαν Ματικανὴν Βακτριανὴν Κασπειρίαν Κα-\nσπειρίαν Σηρικὴν Σαυροματικὴν Ὠξιανὴν Σουγδιανὴν\nκαὶ πρὸς βορραπηλιώτην κείμενα τῆς ὅλης οἰκουμένης\nσυνοικειοῦται μὲν τῷ βορραπηλιωτικῷ τριγώνῳ Διδύμων\nκαὶ Ζυγοῦ καὶ Ὑδροχόου, οἰκοδεσποτεῖται δὲ εἰκότως\nὑπό τε τοῦ <τοῦ> Κρόνου καὶ τοῦ τοῦ Διὸς ἐπὶ\nσχημάτων ἀνατολικῶν.\nδιόπερ οἱ ταύτας ἔχοντες τὰς\nχώρας σέβουσι μὲν Δία καὶ Ἥλιον, πλουσιώτατοι δέ εἰσι\nκαὶ πολύχρυσοι περί τε τὰς διαίτας καθάριοι καὶ εὐάγωγοι,\nγοι, σοφοὶ δὲ περὶ τὰ θεῖα καὶ μάγοι καὶ τὰ ἤθη δίκαιοι\nκαὶ ἐλεύθεροι καὶ τὰς ψυχὰς μεγάλοι καὶ γενναῖοι, μισοπόνηροι\nδὲ καὶ φιλοστοργότατοι καὶ ὑπεραποθνῄσκοντες\nἑτοίμως τῶν οἰκείων ἕνεκεν τοῦ καλοῦ καὶ ὁσίου πρός\nτε τὰς ἀφροδισίους χρήσεις σεμνοὶ καὶ καθάριοι καὶ περὶ\nτὰς ἐσθῆτας πολυτελεῖς χαριστικοί τε καὶ μεγαλόφρονες,\nἅπερ ὡς ἐπίπαν ὁ τοῦ Κρόνου καὶ τοῦ Διὸς ἀνατολικὸς\nσυσχηματισμὸς ἀπεργάζεται.\nκαὶ τούτων δὲ πάλιν τῶν\nἐθνῶν τὰ μὲν περὶ τὴν Ὑρκανίαν καὶ Ἀρμενίαν καὶ Ματιανὴν\nτιανὴν μᾶλλον συνοικειοῦται τοῖς τε Διδύμοις καὶ τῷ\n\n\n\n\nτοῦ Ἑρμοῦ, διόπερ εὐκινητότεροι μᾶλλον καὶ ὑποπόνηροι·\nτὰ δὲ περὶ τὴν Βακτριανὴν καὶ Κασπειρίαν καὶ Σηρικὴν τῷ τε Ζυγῷ καὶ τῷ τῆς Ἀφροδίτης, ὅθεν οἱ\nκατέχοντες τὰς χώρας πλουσιώτατοι καὶ φιλόμουσοι καὶ\nμᾶλλον ἁβροδίαιτοι· τὰ δὲ περὶ τὴν Σαυροματικὴν καὶ\nὨξιανὴν καὶ Σουγδιανὴν τῷ τε Ὑδροχόῳ καὶ τῷ τοῦ\nΚρόνου, διὸ καὶ ταῦτα τὰ ἔθνη μᾶλλον ἀνήμερα καὶ\nαὐστηρὰ καὶ θηριώδη.\nτὰ δὲ λοιπὰ τούτου τοῦ τεταρτημορίου καὶ περὶ τὸ μέσον κείμενα τῆς ὅλης οἰκουμένης, Βιθυνία Φρυγία\nΚολχικὴ Συρία Κομμαγηνὴ Καππαδοκία Λυδία Κιλικία\nΠαμφυλία, τὴν θέσιν ἔχοντα πρὸς λιβόνοτον αὐτοῦ τοῦ\nτεταρτημορίου, προσλαμβάνει τὴν συνοικείωσιν τοῦ νοτολιβικοῦ\nτεταρτημορίου Καρκίνου Σκορπίου Ἰχθύων καὶ\nσυνοικοδεσπότας τόν τε τοῦ Ἄρεως καὶ τὸν τῆς Ἀφροδίτης\nκαὶ ἔτι τὸν τοῦ Ἑρμοῦ.\nδιόπερ οἱ περὶ τὰς χώρας ταύτας σέβουσι μὲν ὡς ἐπίπαν τὸν τῆς Ἀφροδίτης ὡς\nμητέρα θεῶν ποικίλοις καὶ ἐγχωρίοις ὀνόμασι προσαγορεύοντες\nκαὶ τὸν τοῦ Ἄρεως ὡς Ἄδωνιν ἄλλως πως πάλιν\nὀνομάζοντες καὶ μυστήρια τινα μετὰ θρήνων ἀποδίδοντες\nαὐτοῖς· περίκακοι δέ εἰσι καὶ δουλόψυχοι καὶ πονικοὶ\nκαὶ ὑποπόνηροι καὶ ἐν μισθοφορικαῖς στρατείαις καὶ\nἁρπαγαῖς καὶ αἰχμαλωσίαις γινόμενοι καταδουλούμενοί\nτε ἑαυτοὺς καὶ πολεμικαῖς ἀπωλείαις περιπίπτοντες·\nδιὰ δὲ τὸν τοῦ Ἄρεως καὶ τὸν τῆς Ἀφροδίτης κατὰ ἀνατοδιόπερ\n\n\n\nλικὴν συναρμογήν, ὅτι ἐν μὲν τῷ τῆς Ἀφροδίτης τριγωνικῷ\nξῳδίῳ τῷ Αἰγόκερῳ ὁ τοῦ Ἄρεως ὑψοῦται, ἐν δὲ\nτῷ τοῦ Ἄρεως τριγωνικῷ ξῳδίῳ τοῖς Ἰχθύσι ὁ τῆς Ἀφροδίτης\nὑψοῦται, διὰ τοῦτο τὰς γυναῖκας συνέβη πᾶσαν εὔνοιαν\nπρὸς τοὺς ἄνδρας ἐνδείκνυσθαι, φιλοστόργους τε\nοὔσας καὶ οἰκουροὺς καὶ ἐργατικὰς καὶ ὑπηρετικὰς καὶ\nὅλως πονικὰς καὶ ὑποτεταγμένας.\nκαὶ τούτων δὲ πάλιν οί\nμὲν περὶ τὴν Βιθυνίαν καὶ Φρυγίαν καὶ Κολχικὴν συνοικειοῦνται\nμᾶλλον τῷ τε Καρκίνῳ καὶ τῇ σελήνῃ. διόπερ οί\nμὲν ἄνδρες ὡς ἐπίπαν εἰσὶν εὐλαβεῖς καὶ ὑποτακτικοί,\nτῶν δὲ γυναικῶν αἱ πλεῖσται διὰ τὸ τῆς σελήνης ἀνατολικὸν\nκαὶ ἠρρενωμένον σχῆμα ἔπανδροι καὶ ἀρχικαὶ\nκαὶ πολεμικαὶ καθάπερ αἱ Ἀμαζόνες, φεύγουσαι μὲν τὰς\nτῶν ἀνδρῶν συνουσίας, φίλοπλοι δὲ οὖσαι καὶ ἀρρενοποιοῦσαι\nτὰ θηλυκὰ πάντα ἀπὸ βρέφους ἀποκοπῇ τῶν c\nδεξιῶν μαστῶν χάριν τῶν στρατιωτικῶν χρειῶν καὶ\nἀπογυμνοῦσαι ταῦτα τὰ μέρη κατὰ τὰς παρατάξεις πρὸς\nἐπίδειξιν ἀθηλύντου τῆς φύσεως.\nοἱ δὲ περὶ τὴν\nΣυρίαν καὶ Κομμαγηνὴν καὶ Καππαδοκίαν τῷ τε Σκορπίῳ\nκαὶ τῷ τοῦ Ἄρεως, διὸ πολὺ παρ’ αὐτοῖς συνέπεσε\nτὸ θρασὺ καὶ πονηρὸν καὶ ἐπιβουλευτικὸν καὶ ἐπίπονον·\nοἱ δὲ περὶ τὴν Λυδίαν καὶ Κιλικίαν καὶ Παμφυλίαν\nτοῖς τε Ἰχθύσι καὶ τῷ τοῦ Διός, ὅθεν οὗτοι μᾶλλον\nπολυκτήμονές τε καὶ ἐμπορικοὶ καὶ κοινωνικοὶ καὶ ἐλεύθεροι\nκαὶ πιστοὶ περὶ τὰς συναλλαγάς.\nτοῦ δὲ λοιποῦ τεταρτημορίου τοῦ κατὰ τὴν κοινῶς καλουμένην Λιβύην τὰ μὲν ἄλλα τὰ περιέχοντα μιδίαν\nΚαρχηδονίαν Ἀφρικὴν Φαξανίαν Νασαμονιτιν\nΓαραμαντικὴν Μαυριτανίαν Γαιτουλίαν Μεταγωνῖτιν\nκαὶ τὴν θέσιν ἔχοντα πρὸς λιβόνοτον τῆς ὅλης οἰκουμένης\nσυνοικειοῦται μὲν τῷ νοτολιβικῷ τριγώνῳ Καρκίνου\nΣκορπίου Ἰχθύων, οἰκοδεσποτεῖται δὲ εἰκότως ὑπό\nτε τοῦ τοῦ Ἄρεως καὶ τοῦ τῆς Ἀφροδίτης ἐπὶ σχήματος\nἑσπερίου.\nδιόπερ συνέπεσε τοῖς πλείστοις αὐτῶν ἕνεκεν τῆς εἰρημένης τῶν ἀστέρων συναρμογῆς ὑπὸ ἀνδρὸς καὶ\nγυναικὸς δυεῖν ὁμομητρίων ἀδελφῶν βασιλεύεσθαι, τοῦ\nμὲν ἀνδρὸς τῶν ἀνδρῶν ἄρχοντος, τῆς δὲ γυναικὸς τῶν\nγυναικῶν, συντηρουμένης τῆς τοιαύτης διαδοχῆς. θερμοί\nτέ εἰσι σφόδρα καὶ καταφερεῖς πρὸς τὰς γυναικῶν συνουσίας,\nὡς καὶ τοὺς γάμους δι’ ἁρπαγῶν γίνεσθαι καὶ\nπολλαχῇ ταῖς γαμουμέναις τοὺς βασιλεῖς πρώτους συνέρχεσθαι,\nπαρ’ ἐνίοις δὲ καὶ κοινὰς εἶναι τὰς γυναῖκας\nπάντων.\nφιλοκαλλωπισταὶ δὲ τυγχάνουσι καὶ κόσμους γυναικείους περιζώννυνται διὰ τὸν τῆς Ἀφροδίτης, ἔπανδροι\nμέντοι ταῖς ψυχαῖς καὶ ὑποπόνηροι καὶ μαγευτικοί,\nνοθευταὶ δὲ καὶ παράβολοι καὶ ῥιψοκίνδυνοι διὰ\nτὸν τοῦ Ἄρεως. τούτων δὲ πάλιν οἱ μὲν περὶ τὴν Νουμιδίαν\nκαὶ Καρχηδονίαν καὶ Ἀφρικὴν συνοικειοῦνται\nμᾶλλον τῷ τε Καρκίνῳ καὶ τῇ σελήνῃ, διόπερ οὗτοι κοινωνικοί\nτε καὶ ἐμπορικοὶ τυγχάνουσι καὶ ἐν εὐθηνίᾳ\nπάσῃ διατελοῦντες·\nοἱ δὲ περὶ τὴν Μεταγωνῖτιν καὶ\n\n\nΜαυριτανίαν καὶ Γαιτουλίαν τῷ τε Σκορπίῳ καὶ τῷ τοῦ m\nἌρεως, ὅθεν οὗτοι θηριωδέστεροί τέ εἰσι καὶ μαχιμώτατοι\nκαὶ κρεωφάγοι καὶ σφόδρα ῥιψοκίνδυνοι καὶ καταφρονητικοὶ\nτοῦ ζῆν, ὡς μηδὲ ἀλλήλων ἀπέχεσθαι· οἱ\nδὲ περὶ τὴν Φαξνίαν καὶ Νασαμωνῖτιν καὶ Γαραμαντικὴν\nτοῖς τε Ἰχθύσι καὶ τῷ τοῦ Διός, διόπερ ἐλεύθεροί\nτε καὶ ἁπλοῖ τοῖς ἤθεσι καὶ φιλεργοὶ καὶ εὐγνώμονες\nκαθάριοί τε καὶ ἀνυπότακτοί εἰσιν ὡς ἐπίπαν καὶ τὸν\nτοῦ Διὸς ὡς Ἄμμωνα θρησκεύοντες.\nτὰ δὲ λοιπὰ τοῦ τεταρτημορίου μέρη καὶ πρὸς τὸ μέσον\nἐσχηματισμένοι τῆς ὅλης οἰκουμένης, Κυρηναικὴ\nΜαρμαρικὴ Αἴγυπτος Θηβαΐς Ὅασις Τρωγλοδυτικὴ Ἀραβία\nἈζανία μέση Αἰθιοπία πρὸς βορραπηλιώτην τετραμμένα\nμένα τοῦ ὅλου τεταρτημορίου προσλαμβάνει τὴν συνοικείωσιν\nτοῦ βορραπηλιωτικοῦ τριγώνου Διδύμων Ζυγοῦ\n‘γδροχόου καὶ συνοικοδεσπότας διὰ τοῦτο τόν τε τοῦ\nΚρόνου καὶ τὸν τοῦ Διὸς καὶ ἔτι τὸν τοῦ Ἑρμοῦ.\nὅθεν\nοἱ κατὰ ταύτας τὰς χώρας κεκοινωνηκότες σχεδὸν τῆς\nτῶν πέντε πλανήτων οἰκοδεσποτείας ἑσπερίου φιλόθεοι\nμὲν γεγόνασι καὶ δεισιδαίμονες καὶ θεοπρόσπλοκοι καὶ\nφιλόθρηνοι καὶ τοὺς ἀποθνῄσκοντας γῇ κρύπτοντες καὶ\nἀφανίζοντες διὰ τὸ ἑσπέριον σχῆμα, παντοίοις δὲ ἔθεσι\nκαὶ νομίμοις καὶ θεῶν παντοίων θρησκείαις χρώμενοι\nκαὶ ἐν μὲν ταῖς ὑποταγαῖς ταπεινοὶ καὶ δειλοὶ καὶ μικρολόγοι\nκαὶ ὑπομονητικοί,\nἐν δὲ ταῖς ἡγεμονίαις εὔψυχοι\nκαὶ μεγαλόφρονες, πολυγύναιοι δὲ καὶ πολύανδροι καὶ\nκαταφερεῖς καὶ ταῖς ἀδελφαῖς συναρμοζόμενοι καὶ ποθηριωδέστεροι\n\n\n\nγύσποροι μὲν οἱ ἄνδρες, εὐσύλληπτοι δὲ αἱ γυναῖκες,\nἀκολούθως τῷ τῆς χώρας γονίμῳ, πολλοὶ δὲ καὶ τῶν\nἀρρένων σαθροὶ καὶ τεθηλυσμένοι ταῖς ψυχαῖς, ἔνιοι δὲ\nκαὶ τῶν γεννητικῶν μορίων καταφρονοῦντες διὰ τὸν\nτῶν κακοποιῶν μετὰ τοῦ τῆς Αφροδίτης ἑσπέριον σχηματισμόν.\nκαὶ τούτων δὲ οἱ μὲν περὶ τὴν Κυρηναϊκὴν καὶ Μαρμαρικὴν καὶ μάλιστα οἱ περὶ τὴν κάτω χώραν\nτῆς Αἰγύπτου μᾶλλον συνοικειοῦνται τοῖς Ἰχθύσι καὶ\nτῷ τοῦ Ἑρμοῦ, διόπερ οὗτοι διανοητικοί τε καὶ συνετοὶ\nκαὶ εὐεπίβολοι τυγχάνουσι περὶ πάντα καὶ μάλιστα περὶ\nτὴν τῶν σοφῶν καὶ θείων εὕρεσιν μαγευτικοί τε καὶ\nκρυφίων μυστηρίων ἐπιτελεστικοὶ καὶ ὅλως ἱκανοὶ περὶ\nτὰ μαθήματα·\nοἱ δὲ περὶ τὴν Θηβαΐδα καὶ Ὄασιν καὶ Τρωγλοδυτικὴν τῷ τε Ζυγῷ καὶ τῷ τῆς Ἀφροδίτης,\nὅθεν καὶ αὐτοὶ θερμότεροί εἰσι τὰς φύσεις καὶ κεκινημένοι\nκαὶ ἐν εὐφορίαις ἔχοντες τὰς διαγωγάς· οἱ δὲ περὶ\nτὴν Ἀραβίαν καὶ Ἀζανίαν καί μέσην Αἰθιοπίαν τῷ ‘γδροχόῳ\nκαὶ τῷ τοῦ Κρόνου, διὸ καὶ οὗτοι κρεωφάγοι τε καὶ\nἰχθυοφάγοι καὶ νομάδες εἰσίν, ἄγριον καὶ θηριώδη βίον\nζῶντες.\nΑἱ μὲν οὖν συνοικειώσεις τῶν τε ἀστέρων καὶ τῶν δωδεκατημορίων πρὸς τὰ κατὰ μέρος ἔθνη καὶ τὰ ὡς\nἐπίπαν αὐτῶν ἰδιώματα κατὰ τὸ κεφαλαιῶδες τοῦτον\n\n\n\nἡμῖν ὑποτυπούσθω τὸν τρόπον. ἐκθησόμεθα δὲ καὶ διὰ\nτὸ τῆς χρήσεως εὐεπίβολον ἐφ’ ἑκάστου τῶν δωδεκατημορίων\nκατὰ ψιλὴν παράθεσιν ἕκαστα τῶν συνῳκειωμένων\nἐθνῶν ἀκολούθως τοῖς προκατειλεγμένοις περὶ\nαὐτῶν τὸν τρόπον τοῦτον·\nΚριῷ Ταύρῳ Διδύμοις Καρκίνῳ\nΒρεττανία Παρθία Ὑρκανία Νουμιδία\nΓαλατία Μηδία Ἀρμενία Καρχηδονία\nΓερμανία Περσίς Ματτιανή Ἀφρική\nΒασταρνία\nπερὶ τὸ μέσον περὶ τὸ μέσον περὶ τὸ μέσον περὶ τὸ μέσον\nΚοίλη Συρία Κυκλάδες νῆσοι Κυρηνϊκή Βιθυνία\nἸδουμαία Μαρμαρική Φρυγία\nἸουδαία Κύπρος Αἰγύπτου κάτω χώρα Κολχίς\nΠαράλια μικρᾶς Ἀσίας\nΛέοντι Παρθένῳ Χηλαῖς Σκορπίῳ\nἸταλία Μεσοποταμία Βακτριανή Μεταγωνῖτις\nΓαλλία Βαβυλωνία Κασπειρία Μαυριτανία\nΣικελία Ἀσσυρία Σηρική Γαιτουλία\nἈπουλία\nπερὶ τὸ μέσον περὶ τὸ μέσον περὶ τὸ μέσον περὶ τὸ μέσον\nΦοινίκη Ἑλλάς Θηβαΐς Συρία\nΣαλδαϊκή Ἀχαΐα Ὄασις Κομμαγηνή\nὈρχηνία Κρήτη Τρωγλοδυτική Καππαδοκία\nΤοξότῃ Αἰγοκέρωτι Ὑδροχόῳ Ἰχθύσιν\nTυρρηνία Ἰνδική Σαυροματική Φαζανία\nΚελτική Ἀριανή Ὠξιανή Νασαμωνῖτις\nΣπανία Γεδρουσία Σουγδιανή Γαραμαντική\nπερὶ τὸ μέσον περὶ τὸ μέσον περὶ τὸ μέσον περὶ τὸ μέσον\nἈραβία εὐδαίμων Θρᾴκη Ἀραβία Λυδία\nΜακεδονία Ἀζανία Κιλικία\nἸλλυρίς μέση Αἰθιοπία Παμφυλία\nἐκκειμένων δὲ τούτων εὔλογον κάκεῖνα τούτῳ τῷ μέρει προσθεῖναι, διότι καὶ τῶν ἀπλανῶν ἀστέρων ἕκαστοι\nσυνοικειοῦνται ταῖς χώραις, ὅσαις καὶ τὰ τοῦ ζῳδιακοῦ\nμέρη, καθ’ ὧν ἔχουσιν οἱ ἀπλανεῖς τὰς προσνεύσεις\nἐπὶ τοῦ διὰ τῶν πόλων αὐτοῦ γραφομένου κύκλου,\nφαίνεται ποιούμενα τὴν συμπάθειαν,\nκαὶ ὅτι ἐπὶ τῶν μητροπόλεων ἐκεῖνοι μάλιστα συμπαθοῦσιν οἱ τόποι τοῦ\nζῳδιακοῦ κύκλου, καθ’ ὧν ἐν ταῖς καταρχαῖς τῶν\nαὐτῶν ὡς ἐπὶ γενέσεως ὅ τε ἥλιος καὶ ἡ σελήνη παροδεύοντες\nἐτύγχανον καὶ τῶν κέντρων μάλιστα τὸ ὡροσκοποῦν·\nἐφ’ ὧν δὲ οἱ χρόνοι τῶν κτίσεων οὐχ εὑρίσκονται,\nκαθ’ ὧν ἐν ταῖς τῶν κατὰ καιρὸν ἀρχόντων ἢ βασιλευόντων\nγενέσεσιν ἐκπίπτει τὸ μεσουράνημα.\nΤούτων δὲ οὕτως προεπεσκεμμένων ἀκόλουθον ἂν εἴη\nλοιπὸν τὰς τῶν προτελέσεων ἐφόδους κεφαλαιωδῶς ἐπελθεῖν\nθεῖν καὶ πρῶτον τῶν καθ’ ὅλας περιστάσεις χωρῶν ἢ πόλεων\nλαμβανομένων ἔσται δὲ ὁ τρόπος τῆς ἐπισκέψεως\nτοιοῦτος· ἡ μὲν οὖν πρώτη καὶ ἰσχυροτάτη τῶν τοιούτων\nσυμπτωμάτων αἰτία γίνεται παρὰ τὰς ἐκλειπτικὰς ἡλίου\nκαὶ σελήνης συζυγίας καὶ τὰς ἐν αὐταῖς παρόδους τῶν\nἀστέρων·\nτῆς δὲ προτελέσεως αὐτῆς τὸ μέν ἐστι τοπικόν,\nκαθ’ ὃ δεῖ προγινώσκειν, ποίαις χώραις ἢ πόλεσιν <ἐπισημαίνουσιν>\nαἰ κατὰ μέρος ἐκλείψεις ἢ καὶ τῶν πλανωμένων\nαἱ κατὰ καιροὺς ἔμμονοι στάσεις· αὗται δέ εἰσι\nΚρόνου τε καὶ Διὸς καὶ Ἄρεως, ὅταν στηρίζωσι, ποιοῦνται\nγὰρ τότε τὰς ἐπισημασίας·\nτὸ δέ ἐστι χρονικὸν καθ’\nὃ τὸν καιρὸν τῶν ἐπισημασιῶν καὶ τῆς παρατάσεως τὴν\nποσότητα δεήσει προγινώσκειν, τὸ δὲ γενικόν, καθ’ ὃ\nπροσήκει λαμβάνειν περὶ ποῖα τῶν γενῶν ἀποβήσεται τὸ\nσύμπτωμα· τελευταῖον δὲ τὸ εἰδικόν, καθ’ ὃ τὴν αὐτοῦ\nτοῦ ἀποτελεσθησομένου ποιότητα θεωρήσομεν.\nΤοῦ μὲν οὗν πρώτου καὶ τοπικοῦ τὴν διάληψιν ποιησόμεθα\nτοιαύτην. κατὰ γὰρ τὰς γινομένας ἐκλειπτικὰς\n\n\n\n\nσυζυγίας ἡλίου καὶ σελήνης καὶ μάλιστα τὰς εὐαισθητοτέρας\nἐπισκεψόμεθα τόν τε ἐκλειπτικὸν τοῦ ζῳδιακοῦ\nτόπον καὶ τὰς τῷ κατ’ αὐτὸν τριγώνῳ συνοικειουμένας\nχώρας καὶ ὁμοίως τίνες τῶν πόλεων ἤτοι ἐκ τῆς κατὰ\nτὴν κτίσιν ὡροσκοπίας καὶ φωσφορίας ἢ ἐκ τῆς τῶν τότε\nἡγεμονευόντων μεσουρανήσεως συμπάθειαν ἔχουσι πρὸς\nτὸ τὴς ἐκλείψεως δωδεκατημόριον.\nἐφ’ ὅσων δ’ ἂν χωρῶν ἢ πόλεων εὑρίσκωμεν τὴν προκειμένην συνοικείωσιν,\nπερὶ πάσας μὲν ὡς ἐπίπαν ὑπονοητέον ἔσεσθαι τὸ\nσύμπτωμα, μάλιστα δὲ περὶ τὰς πρὸς αὐτὸ τὸ τῆς ἐκλείψεως\nδωδεκατημόριον λόγον ἐχούσας καὶ ἐν ὅσαις αὐτῶν\nὑπὲρ γῆν οὖσα ἡ ἔκλειψις ἐφαίνετο.\nΤὸ δὲ δεύτερον καὶ χρονικὸν κεφάλαιον καθ’ ὃ τοὺς καιροὺς τῶν ἐπισημασιῶν καὶ τῆς παρατάσεως τὴν ποσότητα\nπροσήκει διαγινώσκειν, ἐπισκεψόμεθα τρόπῳ τοιῷδε.\nτῶν γὰρ κατὰ τὸν αὐτὸν χρόνον γινομένων ἐκλείψεων μὴ\nκατὰ πᾶσαν οἴκησιν ἐν ταῖς αὐταῖς καιρικαῖς ὥραις ἀποτελουμένων\nμηδὲ τὰ μεγέθη τῶν ἐπισκοτήσεων ἢ τὸν\nχρόνον τῶν παρατάσεων κατὰ τὸ ἴσον πανταχῇ λαμβανουσῶν\nπρῶτον μὲν κατὰ τὴν ἐν ἑκάστῃ τῶν λόγον\nἐχουσῶν οἰκήσεων ἐκλειπτικὴν ὥραν καὶ τὸ τοῦ πόλου\nἔξαρμα κέντρα ὡς ἐπὶ γενέσεως διαθήσομεν·\nἔπειτα καὶ\n\n\n\nἐπὶ πόσας ἰσημερινὰς ὥρας ἐν ἑκάστῃ παρατείνει τὸ\nἐπισκίασμα τῆς· ἐκλείψεως. τούτων γὰρ ἐξετασθέντων,\nὅσας ἂν ἰσημερινάς ὥρας εὕρωμεν, ἐφ’ ἡλιακῆς μὲν\nἐκλείψεως ἐπὶ τοσούτους ἐνιαυτοὺς παραμένειν ὑπονοήσομεν\nτὸ ἀποτελούμενον, ἐπὶ δὲ σεληνιακῆς ἐπὶ τοσούτους\nμῆνας, καὶ τῶν καταρχῶν καὶ τῶν ὁλοσχερεστέρων\nἐπιτάσεων θεωρουμένων ἐκ τῆς τοῦ ἐκλειπτικοῦ τόπου\nπρὸς τὰ κέντρα σχέσεως —\nπρὸς μὲν γὰρ τῷ ἀπηλιωτικῷ\nὁρίζοντι ὁ τόπος ἐκπεσὼν τήν τε καταρχὴν τοῦ συμπτώματος\nκατὰ τὴν πρώτην τετράμηνον ἀπὸ τοῦ χρόνου τῆς\nἐκλείψεως σημαίνει καὶ τὰς ὁλοσχερεῖς ἐπιτάσεις περὶ τὸ\nπρῶτον τριτημόριον τοῦ καθ’ ὅλην τὴν παράτασιν χρόνου·\nπρὸς δὲ τῷ μεσουρανήματι κατά τε τὴν δευτέραν\nτετράμηνον καὶ τὸ μέσον τριτημόριον· πρὸς δὲ τῷ λιβικῷ\nὁρίζοντι κατά τε τὴν τρίτην τετράμηνον καὶ τὸ ἔσχατον\nτριτημόριον —\nτῶν δὲ κατὰ μέρος ἀνέσεων καὶ ἐπιτάσεων\nἀπό τε τῶν ἀνά μέσον συζυγιῶν, ὅταν κατὰ τῶν\nτὸ αἴτιον ἐμποιούντων τόπων ἢ τῶν συσχηματιζομένων\nτόπων αὐτοῖς συμπίπτωσι, καὶ ἀπὸ τῶν ἄλλων παρόδων,\nὅταν οἱ ποιητικοὶ τοῦ προτελέσματος ἀστέρες ἀνατολὰς\nἢ δύσεις ἢ στηριγμοὺς ἢ ἀκρονύκτους φάσεις ποιῶνται,\nσυσχηματιζόμενοι τοῖς τὴν αἰτίαν ἔχουσι δωδεκατημορίοις.\nἐπειδήπερ ἀνατέλλοντες μὲν ἢ στηρίζοντες ἐπιτάσεις\n\n\n\n\nποιοῦνται τῶν συμπτωμάτων, δύνοντες δὲ καὶ ὑπὸ τὰς\nαὐγὰς ὄντες ἢ ἀκρονύκτους ποιούμενοι προηγήσεις ἄνεσιν\nτῶν ἀποτελουμένων ποιοῦσιν.\nΤρίτου δὲ ὄντος κεφαλαίου τοῦ γενικοῦ, καθ’ ὃ δεῖ διαλαμβάνειν περὶ ποῖα τῶν γενῶν ἀποβήσεται τὸ σύμπτωμα,\nλαμβάνεται καὶ τοῦτο διὰ τῆς τῶν ζῳδίων ἰδιοτροπίας\nκαὶ μορφώσεως, καθ’ ὧν ἂν τύχωσιν ὄντες οἵ τε τῶν\nἐκλείψεων τόποι καὶ οἱ τὴν οἰκοδεσποτείαν λαβόντες τῶν\nἀστέρων τῶν τε πλανωμένων καὶ τῶν ἀπλανῶν τοῦ τε\nτῆς ἐκλείψεως δωδεκατημορίου καὶ τοῦ κατὰ τὸ κέντρον\nτὸ πρὸ τῆς ἐκλείψεως.\nλαμβάνεται δὲ ἡ τούτων οἱκοδεσποτεία ἐπὶ μὲν τῶν πλανωμένων ἀστέρων οὕτως. ὁ γὰρ\nτοὺς πλείστους λόγους ἔχων πρὸς ἀμφοτέρους τοὺς ἐκκειμένους\nτόπους, τόν τε τῆς ἐκλείψεως καὶ τὸν τοῦ ἑπομένου\nαὐτῷ κέντρου κατά τε τὰς ἔγγιστα φαινομένας\nσυναφὰς ἢ ἀπορροίας καὶ τοὺς λόγον ἔχοντας τῶν συσχηματισμῶν\nκαὶ ἔτι κατὰ τὴν κυρείαν τῶν τε οἴκων καὶ ιριγώνων\nκαὶ ὑψωμάτων ἢ καὶ ὁρίων, ἐκεῖνος λήψεται μόνος\nτὴν οἰκοδεσποτείαν.\nεἰ δὲ μὴ ὁ αὐτὸς εὑρίσκοιτο τῆς τε ἐκλείψεως καὶ τοῦ κέντρου κύριος, ἀλλὰ δύο, τοὺς πρὸς\nἑκάτερον τῶν τόπων τὰς πλείους ἔχοντας ὡς πρόκειται\nσυνοικειώσεις συμπαραληπτέον, προκρινομένου τοῦ τῆς\nἐκλείψεως κυρίου. εἰ δὲ πλείους εὑρίσκοιντο καθ’ ἑκάτερον\nἐφαμίλλοι, τὸν ἐπικεντρότερον ἤ χρηματιστικώτε-\n\n\n\n\nρον ἢ τῆς αἱρέσεως μᾶλλον ὄντα προκρινοῦμεν εἰς τὴν\nοἰκοδεσποτείαν.\nἐπὶ δὲ τῶν ἀπλανῶν συμπαραληψόμεθα\nτόν τε αὐτῷ τῷ ἐκλειπτικῷ τόπῳ συγκεχρηματικότα πρῶτον\nτῶν λαμπρῶν ἐπὶ τῆς παρῳχημένης κεντρώσεως,\nκατὰ τοὺς διωρισμένους ἡμῖν ἐν τῇ\nπρώτῃ συντάξει τῶν\nἐννέα τρόπων φαινομένους σχηματισμοὺς καὶ τὸν ἐν τῇ\nφαινομένῃ κατὰ τὴν ἐκλειπτικὴν ὥραν διαθέσει ἤτοι\nσυνανατείλαντα ἢ συμμεσουρανήσαντα τῷ κατὰ τὰ ἑπόμενα\nκέντρῳ τοῦ τόπου τῆς ἐκλείψεως.\nθεωρηθέντων δὲ οὕτως τῶν εἰς τὴν αἰτίαν τοῦ συμπτώματος\nπαραλαμβανομένων ἀστέρων συνεπισκεψόμεθα καὶ\nτὰς τῶν ζῳδίων μορφώσεις, ἐν οἷς τε ἔκλειψις καὶ οἱ\nτὴν κυρείαν λαμβάνοντες τῶν ἀστέρων ἔτυχον ὄντες, ὡς\nἀπὸ τῆς τούτων ἰδιοτροπίας καὶ τοῦ ποιοῦ τῶν διατιθεμένων\nγενῶν ὡς ἐπίπαν λαμβανομένου.\nτὰ μὲν γὰρ ἀνθρωπόμορφα\nτῶν ζῳδίων τῶν τε περὶ τὸν διά μέσων\nτῶν ζῳδίων κύκλον καὶ τῶν κατὰ τοὺς ἀπλανεῖς ἀστέρας\nπερὶ τὸ τῶν ἀνθρώπων γένος ποιεῖ τὸ ἀποτελούμενον,\nτῶν δὲ ἄλλων χερσαίων τὰ μὲν τετράποδά περὶ τὰ ὅμοια\nτῶν ἀλόγων ζῴων, τὰ δὲ ἑρπυστικὰ περὶ τοὺς ὄφεις καὶ\nτὰ τοιαῦτα,\nκαὶ πάλιν τὰ μὲν θηριώδη περὶ τὰ ἀνήμερα\nτῶν ζῴων καὶ βλαπτικά τοῦ τῶν ἀνθρώπων γένους, τὰ\nδὲ ἥμερα περὶ τὰ χρηστικά καὶ χειροήθη καὶ συνεργητικὰ\nπρὸς τὰς εὐετηρίας ἀναλόγως τοῖς καθ’ ἕκαστα μορφώμασιν,\nοἷον ἵππων ἢ βοῶν ἢ προβάτων καὶ τῶν τοι-\n\n\n\n\nούτων·\nἔτι δὲ τῶν μὲν χερσαίων τὰ μὲν πρὸς ταῖς ἄρκτοις μᾶλλον περὶ τὰς τῆς γῆς αἰφνιδίους κινήσεις, τὰ δὲ πρὸς\nμεσημβρίαν περὶ τὰς ἀπροσδοκήτους ἐκ τοῦ ἀέρος ῥύσεις.\nπάλιν δὲ έν μὲν τοῖς τῶν πτερωτῶν μορφώμασιν ὄντες\nοἱ κύριοι τόποι, οἷον Παρθένῳ Τοξότῃ Ὄρνιθι Ἀετῷ καὶ\nτοῖς τοιούτοις περὶ τὰ πτηνὰ καὶ μάλιστα τὰ εἰς τροφὴν\nἀνθρώπων τὸ σύμπτωμα ποιοῦσιν, ἐν δὲ τοῖς νηκτοῖς\nπερὶ τὰ ἔνυδρα καὶ τοὺς ἰχθύας·\nκαὶ τούτων ἐν μὲν τοῖς θαλασσίοις οἷον Καρκίνω Αἰγοκέρωτι Δελφῖνι περὶ τὰ\nθαλάσσια καὶ ἔτι τὰς τῶν στόλων ἀναγωγάς,\nἐν δὲ τοῖς ποταμίοις οἷον ῾ Υδροχόῳ καὶ Ἰχθύσι περὶ τὰ ποτάμια καὶ\nτὰ πηγαῖα, κατὰ δὲ τὴν Ἀργὼ περὶ ἀμφότερα τὰ γένη.\nὡσαύτως δὲ ἐν τοῖς τροπικοῖς ἢ ἰσημερινοῖς ὄντες\nκοινῶς μὲν περὶ τὰ τοῦ ἀέρος καταστήματα καὶ τὰς\nοἰκείας ἑκάστοις αὐτῶν ὥρας ἀποτελοῦσι τὰς ἐπισημασίας,\nἰδίως δὲ καὶ περὶ τὰ ἐκ τῆς γῆς φυόμενα· κατὰ μὲν\nγὰρ τὴν ἐαρινὴν ἰσημερίαν ὄντες περὶ τοὺς βλαστοὺς\nτῶν δενδρικῶν καρπῶν οἷον ἀμπέλου, συκῆς καὶ τῶν\nσυνακμαζόντων, κατὰ δὲ τὴν θερινὴν τροπὴν περὶ τὰς\nτῶν καρποφορηθέντων συγκομιδὰς καὶ ἀποθέσεις, ἐν\nΑἰγύπτῳ δὲ ἰδικῶς καὶ περὶ τὴν τοῦ Νείλου ἀνάβασιν·\nκατὰ δὲ τὴν μετοπωρινὴν ἰσημερίαν περὶ τὸν σπόρον καὶ τά χορτικὰ καὶ τὰ τοιαῦτα· κατὰ δὲ τὴν χειμερινὴν\nτροπὴν περὶ τὰς λαχανείας καὶ τὰ κατὰ τοῦτον τὸν καιρὸν\nἐπιπολάζοντα ὀρνέων ἢ ἰχθύων γένη. ἔτι δὲ καὶ τὰ\nμὲν ἰσημερινὰ τοῖς ἱεροῖς καὶ ταῖς περὶ τοὺς θεοὺς θρησκείαις\nἐπισημαίνει, τὰ δὲ τροπικὰ ταῖς τῶν ἀέρων καὶ\n\n\n\nταῖς τῶν πολιτικῶν ἐθισμῶν μεταβολαῖς, τὰ δὲ στερεὰ\nτοῖς θεμελίοις καὶ τοῖς οἰκοδομήμασι, τὰ δὲ δίσωμα τοῖς\nἀνθρώποις καὶ τοῖς βασιλεῦσιν.\nὁμοίως δὲ καὶ τὰ μὲν πρὸς ταῖς ἀνατολαῖς μᾶλλον\nἔχοντα τὴν θέσιν έν τῷ χρόνῳ τῆς ἐκλείψεως περὶ τοὺς\nκαρποὺς καὶ τὴν νέαν ἡλικίαν καὶ τοὺς θεμελίους τὸ\nἐσόμενον σημαίνει, τὰ δὲ πρὸς τῷ ὑπὲρ γῆν μεσουρανήματι\nπερὶ τὰ ἱερὰ καὶ τοὺς βασιλεῖς καὶ τὴν μέσην ἡλικίαν\nτὰ δὲ πρὸς ταῖς δυσμαῖς περὶ τὰς τῶν νομίμων\nμετατροπὰς καὶ τὴν παλαιὰν ἡλικίαν καὶ τοὺς\nκατοιχομένους.\nπερὶ πόστον δὲ μέρος τοῦ ὑποκειμένου γένους ἡ διά·\nθεσις ἐπελεύσεται, τό τε τῆς ἐπισκοτήσεως τῶν ἐκλείψεων\nμέγεθος ὑποβάλλει καὶ αἱ τῶν τὸ αἴτιον ἐμποιούντων\nἀστέρων πρὸς τὸν ἐκλειπτικὸν τόπον σχέσεις· ἑσπέριοι\nμὲν γὰρ σχηματιζόμενοι πρὸς τὰς ἡλιακὰς ἐκλείψεις, ἑῷοι\nδὲ πρὸς τὰς σεληνιακὰς ἐπὶ τὸ ἔλαττον ὡς ἐπίπαν διατιθέασι,\nδιαμετροῦντες δὲ ἐπὶ τὸ ἥμισυ, ἑῷοι δὲ συσχηματιζόμενοι\nπρὸς τὰς ἡλιακὰς ἢ ἑσπέριοι πρὸς τὰς σεληνιακὰς\nἐπὶ τὸ πλεῖον.\nΤέταρτον δέ ἐστι κεφάλαιον τὸ περὶ αὐτῆς τῆς τοῦ\nἀποτελέσματος ποιότητος, τουτέστι πότερον ἀγαθῶν ἢ\n\n\n\n\nτῶν ἐναντίων ἐστὶ ποιητικὸν καὶ ποταπὸν ἐφ’ ἑκατέρου\nκατὰ τὸ τοῦ εἴδους ἰδιότροπον. τοῦτο δὲ ἀπό τε τῆς τῶν\nοἰκοδεσποτησάντων ἀστέρων τοὺς κυρίους τόπους ποιητικῆς\nφύσεως καταλαμβάνεται καὶ τῆς συγκράσεως τῆς\nτε πρὸς ἀλλήλους καὶ τοὺς τόπους, καθ’ ὧν ἂν ὦσι\nτετυχηκότες.\nὁ μὲν γὰρ ἥλιος καὶ ἡ σελήνη διατάκται καὶ ὥσπερ ἡγεμόνες εἰσὶ τῶν ἄλλων, αὐτοὶ αἴτιοι\nγινόμενοι τοῦ τε κατὰ τὴν ἐνέργειαν ὅλου καὶ τῆς τῶν\nἀστέρων οἰκοδεσποτείας καὶ ἔτι τῆς τῶν οἰκοδεσποτησάντων\nἰσχύος ἢ ἀδρανίας. ἡ δὲ τῶν τὴν κυρείαν λαβόντων\nσυγκρατικὴ θεωρία τὴν τῶν ἀποτελεσμάτων\nδείκνυσι ποιότητα.\nἀρξόμεθα δὲ τῆς καθ’ ἕνα ἕκαστον τῶν πλανωμένων ποιητικῆς ἱδιοτροπίας, ἐκεῖνο κοινῶς\nπροεκθέμενοι, ὅτι τῆς κεφαλαιώδους ὑπομνήσεως ἕνεκεν,\nὅταν καθόλου τινὰ λέγωμεν τῶν πέντε ἀστέρων, τὴν\nκρᾶσιν καὶ τὸ ποιητικὸν τῆς ὁμοίας φύσεως ὑποληπτέον,\nἐάν τε αὐτὸς ἐν τῇ ἰδίᾳ ᾖ καταστάσει ἐάν τε καὶ τῶν\nἀπλανῶν τις ἢ τῶν τοῦ ζῳδιακοῦ τόπων κατὰ τὴν οἰκείαν\nαὐτοῦ κρᾶσιν θεωρῆται,\nκαθάπερ ἂν εἰ τῶν φύσεων καὶ τῶν ποιοτήτων αὐτῶν καὶ μὴ τῶν ἀστέρων ἐτύγχανον\nαἱ προσηγορίαι, καὶ ὅτι ἐν ταῖς συγκράσεσι πάλιν οὐ\nμόνον τὴν πρὸς ἀλλήλους τῶν πλανωμένων μίξιν δεῖ\nσκοπεῖν, ἀλλὰ καὶ τὴν πρὸς τοὺς τῆς αὐτῆς φύσεως κεκοινωνηκότας\nἤτοι ἀπλανεῖς ἀστέρας ἢ τόπους τοῦ ζῳ-\n\n\n\n\nδιακοῦ κατὰ τὰς ἀποδεδειγμένας αὐτῶν πρὸς τοὺς πλα-\nνήτας συνοικειώσεις.\nὁ μὲν οὖν τοῦ Κρόνου ἀστὴρ μόνος τὴν οἰκοδεσποτείαν\nλαβὼν καθόλου μὲν φθορᾶς τῆς κατὰ ψῦξίν ἐστιν\nἰδίως ἰδίως δέ περὶ μὲν ἀνθρώπους γινομένου τοῦ\nσυμπτώματος νόσους μακρὰς καὶ φθίσεις καὶ συντήξεις\nκαὶ ὑγρῶν ὀχλήσεις καὶ ῥευματισμοὺς καὶ τεταρταϊκὰς\nἐπισημασίας φυγαδείας τε καὶ ἀπορίας καὶ συνοχὰς καὶ\nπένθη καὶ φόβους καὶ θανάτους μάλιστα τῶν τῇ ἡλικίᾳ\nπροβεβηκότων ἐμποιεῖ·\nτῶν δὲ ἀλόγων ζῴων περὶ τὰ\nεὔχρηστα ὡς ἐπίπαν σπάνιν τε καὶ τῶν ὄντων φθορὰς\nσωματικὰς καὶ νοσοποιούς, ἀφ’ ὧν καὶ οἱ χρησάμενοι\nτῶν ἀνθρώπων συνδιατιθέμενοι διαφθείρονται· περὶ δὲ\nτὴν τοῦ ἀέρος κατάστασιν ψύχη φοβερὰ παγώδη καὶ\nὁμιχλώδη καὶ λοιμικὰ δυσαερίας τε καὶ συννεφείας καὶ\nζόφους, ἔτι δὲ νιφετῶν πλῆθος οὐκ ἀγαθῶν ἀλλὰ φθοροποιῶν,\nἀφ’ ὧν τὰ κακοῦντα τὴν ἀνθρωπίνην φύσιν\nτῶν ἑρπετῶν συγκρίνεται· περὶ δὲ ποταμοὺς ἢ·\nκαὶ\nθαλάσσας κοινῶς μὲν χειμῶνας καὶ στόλων ναυάγια καὶ\nδυσπλοίας καὶ τῶν ἰχθύων ἔνδειαν καὶ φθοράν, ἰδίως\nδὲ ἐν μὲν θαλάσσαις ἀμπώτεις καὶ παλιρροίας, ἐπὶ δὲ\nποταμῶν ὑπερμετρίαν καὶ κάκωσιν τῶν ποταμίων ὑδάτων·\nπρὸς δὲ, τοὺς τῆς γῆς καρποὺς ἔνδειαν καὶ σπάνιν\nκαὶ ἀπώλειαν μάλιστα τῶν εἰς τὰς ἀναγκαίας χρείας\nγινομένων ἤτοι ὑπὸ κάμπης ἀκρίδος ἢ κατακλυσμῶν\n\n\n\n\nἢ ὑδάτων ὀμβρίων ἐπιφορᾶς ἢ χαλάζης ἢ τῶν τοιούτων,\nὡς καὶ μέχρι λιμοῦ φθάνειν καὶ τῆς τοιαύτης ἀνθρώπων\nἀπωλείας.\nὁ δὲ τοῦ Διὸς μόνος τὴν κυρείαν λαβὼν καθόλου μὲν αὐξήσεώς ἐστι ποιητικός, ἰδίως δὲ περὶ μὲν ἀνθρώπους\nγινομένου τοῦ ἀποτελέσματος δόξας ἀποτελεῖ καὶ εὐετηρίας\nκαὶ εὐθηνίας καὶ καταστάσεις εἰρηνικὰς καὶ τῶν\nεὖ ἐπιτηδείων αὐξήσεις εὐεξίας τε σωματικὰς καὶ ψυχικάς,\nἔτι δὲ εὐεργεσίας καὶ δωρεὰς ἀπὸ τῶν βασιλευόντων\nαὐτῶν τε ἐκείνων αὐξήσεις καὶ μεγαλειότητας καὶ μεγαλοψυχίας\nκαθόλου τε εὐδαιμονίας ἐστὶν αἴτιος.\nπερὶ δὲ τὰ ἄλογα ζῷα τῶν μὲν εἰς χρῆσιν ἀνθρωπίνην δαψίλειαν\nκαὶ πολυπλήθειαν ἐμποιεῖ, τῶν δὲ εἰς τὸ ἐναντίον φθορὰν\nτε καὶ ἀπώλειαν, εὔκρατον δὲ τῶν ἀέρων κατὰστασιν\nκαὶ ὑγιεινὴν καὶ πνευματώδη καὶ ὑγρὰν καὶ\nθρεπτικὴν τῶν ἐπιγείων ἀπεργάζεται στόλων τε εὐπλοίας\nκαὶ ποταμῶν συμμέτρους ἀναβάσεις καὶ τῶν καρπῶν\nδαψίλειαν καὶ ὅσα τούτοις παραπλήσια.\nὁ δὲ τοῦ Ἄρεως μόνος τὴν οἰκοδεσποτείαν λαβὼν καθόλου μὲν τῆς κατὰ ξηρασίαν φθορᾶς ἐστιν αἴτιος, ἰδίως\nδὲ περὶ μὲν ἀνθρώπους γινομένου τοῦ συμπτώματος πολέμους\nἐμποιεῖ καὶ στάσεις ἐμφυλίους καὶ αἰχμαλωσίας\nκαὶ ἀνδραποδισμοὺς καὶ ὄχλων ἐπαναστάσεις καὶ χόλους\nἡγεμόνων, τοὺς δὲ διὰ τῶν τοιούτων θανάτους αἰφνιδίους,\nἔτι δὲ νόσους πυρεκτικάς καὶ τριταϊκὰς ἐπισημασίας\nκαὶ αἱμάτων ἀναγωγὰς καὶ ὀξείας βιοθανασίας μάλιστα\nτῶν ἀκμαίων, ὁμοίως δὲ βίας τε καὶ ὕβρεις καὶ παρανομίας\nἐμπρήσεις τε καὶ ἀνδροφονίας καὶ ἁρπαγὰς καὶ\nλῃστείας.\nπερί τε τὴν τοῦ ἀέρος κατάστασιν καύσωνας\n\n\nκαὶ πνεύματα θερμὰ λοιμικὰ καὶ συντηκτικά κεραυνῶν\nτε ἀφέσεις καὶ πρηστήρων καὶ ἀνομβρίας· περὶ δὲ θάλασσαν\nστόλων αἰφνίδια ναυάγια διὰ πνευμάτων ἀτάκτων\nἢ κεραυνῶν τῶν τοιούτων, ποταμῶν δὲ λειψυδρίας\nκαὶ ἀναξηράνσεις πηγῶν καὶ φθορὰν τῶν ποτίμων ὑδάτων·\nπερὶ δὲ τὰ ἐπιτήδεια πρὸς χρῆσιν ἀνθρωπίνην τῶν\nτε ἀλόγων ζῴων καὶ τῶν ἐκ τῆς γῆς φυομένων σπάνιν\nφθορὰν καρπῶν τὴν γινομένην ἤτοι ἐκ τῆς τοῦ καύματος\nκαταφλέξεως ἢ βρούχου ἢ τῆς τῶν πνευμάτων\nἐκτινάξεως ἢ ἐκ τῆς ἐν ταῖς ἀποθέσεσι συγκαύσεως.\nὁ δὲ τῆς Ἀφροδίτης μόνος κύριος γενόμενος τοῦ συμβαίνοντος,\nκαθόλου μὲν τὰ παραπλήσια τῷ τοῦ Διὸς\nμετά τινος ἐπαφροδισίας ἀποτελεῖ· ἰδίως δὲ περὶ μὲν\nἀνθρώπους δόξας καὶ τιμὰς καὶ εὐφροσύνας καὶ εὐετηρίας\nεὐγαμίας τε καὶ πολυτεκνίας καὶ εὐαρεστήσεις πρὸς\nπᾶσαν συναρμογὴν καὶ τῶν κτήσεων συναυξήσεις καὶ\nδιαίτας καθαρίους καὶ εὐαγώγους καὶ πρὸς τὰ σεβάσμια\nτιμητικάς, ἔτι δὲ σωματικὰς εὐεξίας καὶ πρὸς τοὺς ἡγεμονεύοντας\nσυνοικειώσεις καὶ τῶν ἀρχόντων ἐπαφροδισίας·\nπερὶ δὲ τοῦ ἀέρος πνεύματα εὐκρασίας καὶ διύγρων καὶ\nθρεπτικωτάτων καταστάσεις εὐαερίας τε καὶ αἰθρίας καὶ\nὑδάτων γονίμων δαψιλεῖς ἐπομβρίας στόλων τε εὐπλοίας\nκαὶ ἐπιτυχίας καὶ ἐπικερδείας καὶ ποταμῶν πλήρεις ἀνα-\n\n\n\n\nβάσεις, ἔτι δὲ τῶν εὐχρήστων ζῴων καὶ τῶν τῆς γῆς καρπῶν\nμάλιστα δαψίλειαν καὶ εὐφορίαν καὶ ὄνησιν ἐμποιεῖ.\nὁ δὲ τοῦ Ἑρμοῦ τὴν οἰκοδεσποτείαν λαβὼν καθόλου μὲν ὡς ἂν ᾗ συγκιρνάμενος ἑκάστῳ τῶν ἄλλων, συνοικειοῦται\nταῖς ἐκείνων φύσεσιν. ἰδίως δέ ἐστι πάντων\nμᾶλλον συγκινητικὸς καὶ ἐν μὲν ἀνθρωπίνοις ἀποτελέσμασιν\nὀξὺς καὶ πρακτικώτατος καὶ πρὸς τὸ ὑποκείμενον\nεὐμήχανος λῃστηρίων τε καὶ κλοπῶν πειρατικῶν\nἐφόδων καὶ ἐπιθέσεων, ἔτι δὲ δυσπλοίας ποιητικὸς ἐν\nτοῖς πρὸς τοὺς κακοποιοὺς συσχηματισμοῖς νόσων τε\nαἴτιος ξηρῶν καὶ ἀμφημερινῶν ἐπισημασιῶν καὶ βηχικῶν\nκαὶ.\nἀναφορικῶν καὶ φθίσεων, ἀποτελεστικὸς δὲ καὶ τῶν περὶ τὸν ἱερατικὸν λόγον καὶ τὰς τῶν θεῶν θρησκείας\nκαὶ τὰς βασιλικὰς προσόδους ἐπισυμβαινόντων\nκαὶ τῆς τῶν ἐθίμων νομίμων κατὰ καιροὺς ἐναλλοιώσεως,\nοἰκείως τῇ πρὸς τοὺς ἑκάστοτε τῶν ἀστέρων\nσυγκράσει.\nπρὸς δὲ τὸ περιέχον μᾶλλον ξηρὸς ὢν καὶ εὐκίνητος διὰ τὴν πρὸς τὸν ἥλιον ἐγγύτητα καὶ τὸ τάχος\nτῆς ἀνακυκλήσεως πνευμάτων ἀτάκτων καὶ ὀξέων καὶ\nεὐμεταβόλων μάλιστα κινητικὸς ὑπάρχει, βροντῶν δὲ\nεἰκότως καὶ πρηστήρων καὶ χασμάτων καὶ σεισμῶν καὶ\nἀστραπῶν ἀποτελεστικὸς τῆς τε διὰ τούτων ἐνίοτε περὶ\nτὰ τῶν ζῴων καὶ τῶν φυτῶν εὔχρηστα φθορᾶς ποιητικὸς\nὑδάτων τε καὶ ποταμῶν ἐν μὲν ταῖς δύσεσι στερητικός,\nἐν δὲ ταῖς ἀνατολαῖς πληρωτικός.\nἰδίως μὲν οὖν τῆς οἰκείας φύσεως ἐπιτυχὼν ἕκαστος\nτὰ τοιαῦτα ἀποτελεῖ, συγκιρνάμενος δὲ ἄλλος ἄλλῳ κατά\nτε τοὺς συσχηματισμοὺς καὶ τὰς τῶν ζῳδίων ἐναλλοιώσεις\nκαὶ τὰς πρὸς ἥλιον φάσεις ἀναλόγως τε καὶ τὴν ἐν τοῖς\nἐνεργήμασι σύγκρασιν λαμβάνων μεμιγμένην ἐκ τῶν κεκοινωνηκυιῶν\nφύσεων τὴν περὶ τὸ ἀποτελούμενον ἰδιοτροπίαν\nποικίλην οὖσαν ἀπεργάζεται.\nἀπείρου δὲ ὄντος\nκαὶ ἀδυνάτου καθ’ ἑκάστην σύγκρασιν τὸ ἴδιον ὑπομνηματίζειν\nἀποτέλεσμα καὶ πάντας ἁπλῶς τοὺς καθ’ ὁποιονδήποτε\nτρόπον σχηματισμοὺς διεξελθεῖν οὕτως γε πολυμερῶς\nνοουμένους, εἰκότως ἂν καταλειφθείη τὸ τοιοῦτον\nεἶδος τῇ τοῦ μαθηματικοῦ πρὸς τὰς κατὰ μέρος διακρίσεις\nἐπιβολῇ καὶ ἐπινοίᾳ.\nπαρατηρεῖν δὲ δεῖ καὶ πῶς ἔχουσι συνοικειώσεως οἱ\nτοῦ προτελέσματος τὴν κυρείαν λαβόντες ἀστέρες πρὸς\nαὐτὰς τὰς χώρας ἢ τὰς πόλεις αἷς τὸ σύμπτωμα διασημαίνεται.\nἀγαθοποιοὶ μὲν γὰρ ὄντες ἀστέρες καὶ συνοικειούμενοι\nτοῖς διατιθεμένοις καὶ μὴ καθυπερτερούμενοι\nὑπὸ τῶν τῆς ἐναντίας αἱρέσεως ἔτι μᾶλλον ἀπεργάζονται\nτὸ κατὰ τὴν ἰδίαν φύσιν ὠφέλιμον, ὥσπερ μὴ συνοικειούμενοι\nἢ καθυπερτερούμενοι ὑπὸ τῶν ἀντικειμένων\nἧττον ὠφελοῦσι.\nτῆς δὲ βλαπτικῆς κράσεως ὄντες καὶ\nτὴν κυρείαν λαβόντες τοῦ προτελέσματος, ἐὰν μὲν συνοικειούμενοι\nτοῖς διατιθεμένοις τύχωσιν ἢ καθυπερτερηθῶσιν\nὑπὸ τῶν τῆς ἐναντίας αἱρέσεως, ἧττον βλάπτουσιν. ἐὰν\nδὲ μήτε τὴν οἰκοδεσποτείαν ἔχωσι τῶν χωρῶν μήτε\n\n\n\nκαθυπερτερῶνται ὑπὸ τῶν οἰκείως πρὸς αὐτὰς ἐχόντων,\nσφοδρότερον τὸ ἐκ τῆς κράσεως φθοροποιὸν\nἐπισκήπτουσιν.\nὡς ἐπίπαν μέντοι συνεμπίπτουσι τοῖς καθολικοῖς πὰθεσιν ἐκεῖνοι τῶν ἀνθρώπων ὅσοι ποτ’ ἂν κατὰ τὰς ἰδίας\nγενέσεις τοὺς ἀναγκαιοτάτους τόπους, λέγω δὴ τοὺς\nφωσφοροῦντας ἢ τοὺς τῶν κέντρων, τοὺς αὐτοὺς τύχωσιν\nἔχοντες τοῖς τὸ αἴτιον ἐμποιήσασι τῶν καθολικῶν\nσυμπτωμάτων, τουτέστι τοῖς ἐκλειπτικοῖς ἢ καὶ τοῖς τούτων\nδιαμέτροις. τούτων δὲ ἐπισφαλέσταται μάλιστα καὶ\nδυσφύλακτοι τυγχάνουσιν αἱ μοιρικαὶ θίξεις ἢ διαμετρήσεις\nτῶν ἐκλειπτικῶν τόπων πρὸς ὁπότερον τῶν φώτων.\nΤηρητέον δὲ πρὸς τὰς καθόλου περιστάσεις καὶ τὰ κατὰ τὰς ἐκλείψεις χρώματα ἤτοι τῶν φώτων αὐτῶν ἢ\nτῶν περὶ αὐτὰ γινομένων συστημάτων, οἷον ῥάβδων\nἅλων ἢ τῶν τοιούτων. μέλανα μὲν γὰρ ἢ ὑπόχλωρα\nφανέντα σημαντικὰ γίνεται τῶν ἐπὶ τῆς τοῦ Κρόνου\nφύσεως εἰρημένων, λευκὰ δὲ τῶν ἐπὶ τῆς τοῦ Διός,\nὑπόκιρρα δὲ τῶν ἐπὶ τῆς τοῦ Ἄρεως, ξανθὰ δὲ τῶν ἐπὶ\nτῆς τῆς Ἀφροδίτης, ποικίλα δὲ τῶν ἐπὶ τῆς τοῦ Ἑρμοῦ.\nκἂν μὲν ἐν ὅλοις τοῖς σώμασι τῶν φώτων ἢ ἐν ὅλοις τοῖς περὶ αὐτὰ τόποις τὸ γινόμενον ἰδίωμα τῆς χροιᾶς\nφαίνηται, περὶ τὰ πλεῖστα μέρη τῶν χωρῶν ἔσται τὸ\n\n\n\n\nἀποτελεσθησόμενον· ἐὰν δὲ ἀπὸ μέρους οἱουδήποτε, περὶ\nἐκεῖνο μόνον τὸ μέρος καθ’ οὗ ἂν καὶ ἡ πρόσνευσις τοῦ\nἰδιώματος γίνηται.\nτηρητέον δὲ ἔτι καὶ τὰς συνισταμένας ἤτοι κατὰ τοὺς\nἐκλειπτικοὺς καιροὺς ἢ καὶ ὁτεδήποτε κομητῶν ἐπιφανείας\nπρὸς τὰς καθόλου περιστάσεις, οἷον τῶν καλουμένων\nδοκίδων ἣ σαλπίγγων ἢ πίθων καὶ τῶν τοιούτων,\nὡς ἀποτελεστικὰς μὲν φύσει τῶν ἐπὶ τῆς τοῦ Ἄρεως καὶ\nτῆς τοῦ Ἑρμοῦ <εἰρημένων> ἰδιωμάτων, πολέμων τε\nκαυσωδῶν κινητικῶν καταστημάτων καὶ τῶν τούτοις\nἐπισυμβαινόντων, δηλούσας δὲ διὰ μὲν τῶν τοῦ ζῳδιακοῦ\nμερῶν, καθ’ ὧν ἂν αἱ συστάσεις αὐτῶν φαίνωνται,\nκαὶ τῶν κατὰ τὰ σχήματα τῆς κόμης προσνεύσεων τοὺς\nτόπους οἷς ἐπισκήπτουσι τὰ συμπτώματα, διὰ δὲ τῶν\nαὐτῆς τῆς συστάσεως ὡσπερεὶ μορφώσεων τό τε εἶδος\nτοῦ ἀποτελέσματος καὶ τὸ γένος, περὶ ὃ τὸ πάθος ἀποβήσεται,\nδιὰ δὲ τοῦ χρόνου τῆς ἐπιμονῆς τὴν παράτασιν\nτῶν συμπτωμάτων, διὰ δὲ τῆς πρὸς τὸν ἥλιον σχέσεως\nτὴν καταρχήν, ἐπειδήπερ ἑῷοι μὲν ἐπιπολὺ φαινόμενοι\nτάχιον ἐπισημαίνουσι, ἑσπέριοι δὲ βράδιον.\nΔεδειγμένης δὲ τῆς ἐφόδου τῶν περὶ τὰ καθόλου περιστάσεων χωρῶν τε καὶ πόλεων λοιπὸν ἂν εἴη καὶ\nπερὶ τῶν λεπτομερεστέρων ὑπομνηματίσασθαι, λέγω δὲ\nτῶν ἐνιαυσίως περὶ τὰς ὥρας ἀποτελουμένων, πρὸς ἣν\nἐπίσκεψιν καὶ περὶ τῆς καλουμένης τοῦ ἔτους νεομηνίας\nἁρμόζον ἂν εἴη προδιαλαβεῖν. ὅτι μὲν οὖν ἀρχὴν ταύτην\nεἶναι προσήκει τῆς τοῦ ἡλίου καθ’ ἑκάστην περιστροφὴν\nἀποκαταστάσεως, δῆλόν ἐστιν αὐτόθεν καὶ ἀπὸ\nτῆς δυνάμεως καὶ ἀπὸ τῆς ὀνομασίας.\nτίνα δ’ ἄν τις ἀρχὴν ὑποστήσαιτο, ἐν κύκλῳ μὲν αὐτὸ μόνον ἁπλῶς οὔδ’\nἂν ἐπινοήσειεν, ἐν δὲ τῷ διὰ μέσων τῶν ζῳδίων μόνας\nἂν εἰκότως ἀρχὰς λάβοι τὰ ὑπὸ τοῦ ἰσημερινοῦ καὶ τῶν\nτροπικῶν ἀφοριζόμενα σημεῖα, τουτέστι τά τε δύο ἰσημερινὰ\nκαὶ τὰ δύο τροπικά. ἐνταῦθα μέντοι τις ἀπορήσειεν\nἂν ἤδη, τίνι τῶν τεσσάρων ὡς προηγουμένου χρήσαιτ᾿\nἄν· κατὰ μὲν οὖν τὴν ἁπλῆν καὶ κυκλικὴν φύσιν\nοὐδὲν αὐτῶν ἐστιν ὡς ἐπὶ μιᾶς ἀρχῆς προηγούμενον·\nκέχρηνται δὲ οἱ περὶ τούτων γράψαντες ἕν τι ὑποτιθέμενοι, διαφόρως ἑκάστῳ τῶν τεσσάρων ὡς ἀρχῇ, κατά\nτινας οἰκείους λόγους καὶ φυσικὰς συμπαθείας ἐνεχθέντες.\nκαὶ γὰρ ἔχει τι τῶν μερῶν τούτων ἕκαστον ἐξαίρετον,\nἀφ’ οὗ ἂν ἀρχὴν καὶ νέον ἔτος εἰκότως νομίζοιτο· τὸ\nμὲν ἐαρινὸν ἰσημερινὸν διά τε τὸ πρώτως τότε μείζονα\nτὴν ἡμέραν τῆς νυκτὸς ἄρχεσθαι γίνεσθαι καὶ διὰ τὸ\n\n\n\n\nτῆς ὑγρᾶς ὥρας εἶναι, ταύτην δὲ τὴν φύσιν, ὡς καὶ πρότερον\nἔφαμεν, ἀρχομέναις ταῖς γενέσεσι πλείστην ἐνυπάρχειν·\nτὸ δὲ θερινὸν τροπικὸν διὰ τὸ κατ’ αὐτοῦ τὴν\nμεγίστην ἡμέραν ἀποτελεῖσθαι, παρὰ δὲ Αἰγυπτίοις καὶ\nτὴν τοῦ Νείλου ἀνάβασιν καὶ Κυνὸς ἄστρου ἐπιτολὴν\nἐπισημαίνειν· τὸ δὲ μετοπωρινὸν ἰσημερινὸν διὰ τὸ γεγονέναι\nπάντων ἤδη τῶν καρπῶν συγκομιδήν, τότε δὲ\nἀπ’ ἄλλης ἀρχῆς τὸν τῶν ἐσομένων σπόρον καταβάλλεσθαι·\nτὸ δὲ χειμερινὸν τροπικὸν διὰ τὸ πρώτως ἄρχεσθαι\nχεσθαι τότε τὸ μέγεθος τῆς ἡμέρας ἀπὸ μειώσεως αὔξησιν\nλαμβάνειν.\nοἰκειότερον δέ μοι δοκεABBREV καὶ φυσικώτερον\nπρὸς τὰς ἐνιαυσίους ἐπισκέψεις ταῖς τέτταρσιν ἀρχαῖς\nχρῆσθαι, παρατηροῦντας τὰς ἔγγιστα αὐτῶν προγινομένας\nἡλίου καὶ σελήνης συζυγίας συνοδικὰς ἢ πανσεληνιακὰς\nκαὶ μάλιστα πάλιν τούτων τὰς ἐκλειπτικάς,\nἵνα ἀπὸ μὲν τῆς έν τῇ περὶ τὸν Κριὸν ἀρχῇ τὸ ἔαρ\nὁποῖον ἔσται διασκεψώμεθα, ἀπὸ δὲ τῆς περὶ τὸν Καρκίνον\nτὸ θέρος, ἀπὸ δὲ τῆς περὶ τὰς Χηλὰς τὸ μετόπωρον,\nἀπὸ δὲ τῆς περὶ τὸν Αἰγόκρεων τὸν χειμῶνα.\nτὰς\nμὲν γὰρ καθόλου τῶν ὡρῶν ποιότητας. καὶ καταστάσεις\nὁ ἥλιος ποιεῖ, καθ’ ἃς καὶ οἱ παντελῶς ἄπειροι μαθημάτων\nπρόγνωσιν ἔχουσι τοῦ μέλλοντος· ἔτι δὲ καὶ\nτὰς τῶν ζῳδίων ἰδιοτρόπους εἰς τοῦτο παρασημασίας\nἀνέμων τε καὶ τῶν ὁλοσχερεστέρων φύσεων παραληπτέον.\nτὰς δὲ έν τῷ μᾶλλον ἢ ἧττον κατὰ καιροὺς\n\n\n\n\nἐναλλοιώσεις καθόλου μὲν πάλιν αἳ περὶ τὰ προειρημένα\nσημεῖα γινόμεναι συζυγίαι καὶ οἱ τῶν πλανητῶν\nπρὸς αὐτὰς συσχηματισμοὶ δεικνύουσι, κατὰ μέρος δὲ\nκαὶ αἰ καθ’ ἕκαστον δωδεκατημόριον σύνοδοι καὶ πανσέληνοι\nκαὶ αἱ τῶν ἀστέρων ἐπιπορεύσεις, ἣν δὴ μηνιαίαν\nἐπίσκεψιν ἄν τις προσαγορεύοι.\nΠροεκτεθῆναι δὲ ὀφειλόντων εἰς τοῦτο καὶ τῶν ἐν μέρει κατὰ ζῴδιον πρὸς τὰ ἐνιαύσια καταστήματα φυσικῶν\nἰδιωμάτων καὶ ἔτι τῶν καθ’ ἕκαστον ἀστέρων, τὴν\nμὲν τῶν πλανητῶν καὶ τῶν τῆς ὁμοίας κράσεως ἀπλανῶν\nπρὸς τοὺς ἀέρας τε καὶ τοὺς ἀνέμους συνοικείωσιν\nκαὶ ἔτι τὴν τῶν ὅλων δωδεκατημορίων πρός τε τοὺς\nἀνέμους καὶ τὰς ὥρας ἕκαστα δεδηλώκαμεν ἐν τοῖς\nἔμπροσθεν. ὑπόλοιπον δ’ ἂν εἴη καὶ περὶ τῆς ἐπὶ μέρους\nτῶν ζῳδίων φύσεως εἰπεῖν.\nτὸ μὲν οὖν τοῦ Κριοῦ δωδεκατημόριον καθόλου μέν ἐστι διὰ τὴν ἰσημερινὴν ἐπισημασίαν βροντῶδες καὶ χαλαζῶδες,\nκατὰ μέρος δὲ έν τῷ μᾶλλον ἢ ἧττον ἀπὸ τῆς\nτῶν κατ’ αὐτὸν ἀπλανῶν ἀστέρων ἰδιότητος τὰ μὲν\nπροηγούμενα αὐτοῦ ὀμβρώδη καὶ ἀνεμώδη, τὰ δὲ μέσα\nεὔκρατα, τὰ δὲ ἑπόμενα καυσώδη καὶ λοιμικά, τὰ δὲ\nβόρεια καυματώδη καὶ φθαρτικά, τὰ δὲ νότια χρυσταλ-\n\n\n\n\nλώδη καὶ ὑπόψυχρα.\nτὸ δὲ τοῦ Ταύρου δωδεκατημόριον\nκαθόλου μέν ἐστιν ἐπισημαντικὸν ἀμφοτέρων τῶν κράσεων\nκαὶ ὑπόθερμον, κατὰ μέρος δὲ τὰ μὲν προηγούμενα\nαὐτοῦ καὶ μάλιστα τὰ κατὰ τὴν Πλειάδα σεισμώδη\nκαὶ πνευματώδη καὶ ὁμιχλώδη, τὰ δὲ μέσα ὑγραντικὰ\nκαὶ ψυχρά, τὰ δὲ ἑπόμενα κατὰ τὴν ῾ Υάδα πυρώδη καὶ\nκεραυνῶν καὶ ἀστραπῶν ποιητικοί, τὰ δὲ βόρεια εὔκρατα,\nτὰ δὲ νότια κινητικὰ καὶ ἄτακτα.\nτὸ δὲ τῶν Διδύμων\nδωδεκατημόριον καθόλου μέν ἐστιν εὐκρασίας ποιητικόν,\nκατὰ μέρος δὲ τὰ μὲν προηγούμενα αὐτοῦ δίυγρα καὶ\nφθαρτικά, τὰ δὲ μέσα εὔκρατα, τὰ δὲ ἑπόμενα μεμιγμένα\nκαὶ ἄτακτα, τὰ δὲ βόρεια πνευματώδη καὶ σεισμοποιά,\nτὰ δὲ νότια ξηρὰ καὶ καυσώδη. Τὸ δὲ τοῦ Καρκίνου\nδωδεκατημόριον καθόλου μέν ἐστιν εὐδιεινὸν καὶ θερμόν,\nκατὰ μέρος δὲ τὰ μὲν προηγούμενα αὐτοῦ καὶ\nκατὰ τὴν Φάτνην πνιγώδη καὶ σεισμοποιὰ καὶ ἀχλυώδη,\nτὰ δὲ μέσα εὔκρατα, τὰ δὲ ἑπόμενα πνευματώδη,\nτὰ δὲ βόρεια καὶ τὰ νότια ἔκπυρα καὶ καυσώδη.\nτὸ δὲ\nτοῦ Λέοντος δωδεκατημόριον καθόλου μέν ἐστι καυματῶδες\nκαὶ πνιγῶδες, κατὰ μέρος δὲ τὰ μὲν προηγούμενα\nαὐτοῦ πνιγώδη καὶ λοιμικά, τὰ δὲ μέσα εὔκρατα, τὰ δὲ\nἑπόμενα ἔνικμα καὶ φθοροποιά, τὰ δὲ βόρεια κινητικὰ\nκαὶ πυρώδη, τὰ δὲ νότια δίυγρα, τὸ δὲ τῆς Παρθένου\nδωδεκατημόριον καθόλου μέν ἐστι ἐστι καὶ βροντῶδες,\nκατὰ μέρος δὲ τὰ μὲν προηγούμενα αὐτοῦ θερμότερα\nκαὶ φθαρτικά, τὰ δὲ μέσα εὔκρατα, τὰ δὲ ἑπόμενα\nὑδατώδη, τὰ δὲ βόρεια πνευματώδη, τὰ δὲ νότια εὔκρατα.\nτὸ δὲ τῶν Χηλῶν δωδεκατημόριον καθόλου μέν ἐστι\n\n\n\n\nτρεπτικὸν καὶ μεταβολικόν, κατὰ μέρος δὲ τὰ μὲν προηγούμενα\nαὐτοῦ καὶ τὰ μέσα ἐστὶν εὔκρατα, τὰ δὲ ἑπόμενα\nὑδατώδη, τὰ δὲ βόρεια πνευματώδη, τὰ δὲ νότια\nἔνικμα καὶ λοιμικά. τὸ δὲ τοῦ Σκορπίου δωδεκατημάριον\nκαθόλου μέν ἐστι βροντῶδες καὶ πυρῶδες, κατὰ μέρος\nδὲ τὰ μὲν προηγούμενα αὐτοῦ νιφετώδη, τὰ δὲ μέσα\nεὔκρατα, τὰ δὲ ἑπόμενα σεισμώδη, τὰ δὲ βόρεια καυσώδη,\nτὰ δὲ νότια ἔνικμα.\nτὸ δὲ τοῦ Τοξότου δωδεκατημόριον καθόλου μέν ἐστι πνευματῶδες, κατὰ μέρος δὲ τὰ μὲν\nπροηγούμενα αὐτοῦ δίυγρα, τὰ δὲ μέσα εὔκρατα, τὰ δὲ\nἑπόμενα πυρώδη, τὰ δὲ βόρεια πνευματώδη, τὰ δὲ νότια\nκάθυγρα καὶ μεταβολικά. τὸ δὲ τοῦ Αἰγόκερω δωδεκατημόριον\nκαθόλου μέν ἐστι κάθυγρον, κατὰ μέρος δὲ τὰ\nμὲν προηγούμενα αὐτοῦ καυσώδη καὶ φθαρτικά, τὰ δὲ\nμέσα εὔκρατα, τὰ δὲ ἑπόμενα ὄμβρων κινητικά, τὰ δὲ\nβόρεια καὶ τὰ νότια κάθυγρα καὶ φθαρτικά.\nτὸ δὲ τοῦ ῾Υδροχόου δωδεκατημόριον καθόλου μέν ἐστι ψυχρὸν\nκαὶ ὑδατῶδες, κατὰ μέρος δὲ τὰ μὲν προηγούμενα αὐτοῦ\nκάθυγρα, τὰ δὲ μέσα εὔκρατα, τὰ δὲ ἑπόμενα πνευματώδη,\nτὰ δὲ βόρεια καυσώδη, τὰ δὲ νότια νιφετώδη. τὸ\nδὲ τῶν· Ἰχθύων δωδεκατημόριον καθόλου μέν ἐστι ψυχρὸν\nκαὶ πνευματῶδες, κατὰ μέρος δὲ τὰ μὲν προηγούμενα\nαὐτοῦ εὔκρατα, τὰ δὲ μέσα κάθυγρα, τὰ δὲ ἑπόμενα\nκαυσώδη, τὰ δὲ βόρεια πνευματώδη, τὰ δὲ νότια ὑδατώδη.\nΤούτων δὲ οὕτως προεκτεθειμένων αἱ κατὰ μέρος ἔφοδοι τῶν ἐπισημασιῶν περιέχουσι τὸν τρόπον τοῦτον.\n\n\n\n\nμία μὲν γάρ ἐστι ἡ ὁλοσχερέστερον πρὸς τὰ τεταρτημόρια\nνοουμένη, καθ’ ἢν τηρεῖν ὡς ἔφαμεν δεήσει τὰς γινομένας\nἔγγιστα πρὸ τῶν τροπικῶν καὶ ἰσημερινῶν σημείων\nσυνόδους ἢ πανσελήνους καὶ κατὰ τὴν μοῖραν\nἤτοι συνοδικὴν ἢ πανσεληνιακὴν τὴν έν ἑκάστῳ τῶν\nἐπιζητουμένων κλιμάτων τὰ κέντρα ὡς ἐπὶ γενέσεως διατιθέναι,\nἔπειτα τοὺς οἰκοδεσπότας λαμβάνειν τοῦ τε\nσυνοδικοῦ ἢ πανσεληνιακοῦ τόπου καὶ τοῦ ἑπομένου\nαὐτῷ κέντρου, κατὰ τὸν ὑποδεδειγμένον ἡμῖν τρόπον ἐν\nτοῖς ἔμπροσθεν περὶ τῶν ἐκλείψεων, καὶ οὕτως τὸ μὲν\nκαθόλου θεωρεῖν ἐκ τῆς τῶν τεταρτημορίων ἰδιότητος,\nτὸ δὲ μᾶλλον καὶ ἦττον ἐπιτάσεων ἢ ἀνέσεων ἐκ τῆς τῶν\nοἰκοδεσποτησάντων ἀστέρων φύσεως διαλαμβάνοντας,\nποιάς τε ποιότητός εἰσι καὶ ποίων καταστημάτων κινητικοί.\nΔευτέρα δέ ἐστιν ἔφοδος ἡ μηνιαία, καθ’ ἣν δεήσει\nτὰς καθ’ ἕκαστον δωδεκατημόριον προγινομένας συνόδους\nἢ πανσελήνους κατὰ τὸν αὐτὸν τρόπον ἐπισκοπεῖν,\nἐκεῖνο μόνον τηροῦντας, ἴνα συνόδου μὲν ἐμπεσούσης\nτῆς ἔγγιστα τοῦ παρῳχημένου τροπικοῦ ἢ ἰσημερινοῦ\nσημείου καὶ ταῖς μέχρι τοῦ ἐφεξῆς τεταρτημορίου συνόδοις\nχρησώμεθα, πανσελήνου δὲ πανσελήνοις·\nἐπισκοπεῖν\nδὲ ὁμοίως τὰ κέντρα καὶ τοὺς οἰκοδεσπότας ἀμφοτέρων\nτῶν τόπων καὶ μάλιστα τὰς ἔγγιστα φάσεις, συναφάς\nτε καὶ ἀπορροίας τῶν πλανωμένων ἀστέρων τάς τε\n\n\n\n\nἰδιότητας αὐτῶν καὶ τῶν τόπων καὶ ποίων ἀνέμων εἰσὶ\nκινητικοὶ αὐτοί τε καὶ τὰ μέρη τῶν ζῳδίων καθ’ ὧν ἂν\nτύχωσιν, ἔτι δὲ καὶ ᾧ τὸ πλάτος τῆς σελήνης ἀνέμῳ\nπροσνένευκε κατὰ τὴν λόξωσιν τοῦ διὰ μέσων, ὅπως ἐξ\nἁπάντων τούτων κατὰ τὴν ἐπικράτησιν τά ὡς ἐπίπαν\nτῶν μηνῶν καταστήματα καὶ πνεύματα προγινώσκωμεν.\nτρίτον δ’ ἐστὶ τὸ τὰς ἔτι λεπτομερεστέρας ἐπισημασίας ἀνέσεων καὶ ἐπιτάσεων παρατηρεῖν. θεωρεῖται δὲ\nκαὶ τοῦτο διά τε τῶν κατὰ μέρος τοῦ ἡλίου καὶ τῆς σελήνης\nσυσχηματισμῶν οὐ μόνον τῶν συνοδικῶν ἢ πανσεληνιακῶν,\nἀλλὰ καὶ τῶν κατὰ τὰς διχοτόμους, καταρχομένης\nὡς ἐπίπαν τῆς κατὰ τὴν ἐπισημασίαν ἐναλλοιώσεως\nπρὸ τριῶν ἡμερῶν, ἐνίοτε δὲ καὶ μετὰ τρεῖς\nτῆς ἰσοστάθμου πρὸς τὸν ἥλιον ἐπιπορεύσεως, καὶ διὰ\nτοῦ καθ’ ἑκάστην τῶν τοιούτων στάσεων ἢ καὶ τῶν ἄλλων,\nοἷον τριγώνων ἢ ἑξαγώνων, πρὸς τοὺς πλανήτας\nσυσχηματισμοῦ.\nτούτων γὰρ ἀκολούθως τῇ φύσει καὶ ἡ τῆς ἐναλλοιώσεως ἰδιοτροπία καταλαμβάνεται συμφώνως\nταῖς τε τῶν ἐπιθεωρούντων ἀστέρων καὶ ταῖς τῶν\nζῳδίων πρός τε τὸ περιέχον καὶ τοὺς ἀνέμους φυσικαῖς\nσυνοικειώσεσιν.\nαὐτῶν δὲ τούτων τῶν κατὰ μέρος ποιοτήτων αἱ καθ’ ἡμέραν ἐπιτάσεις ἀποτελοῦνται μάλιστα μὲν ὅταν τῶν\nἀπλανῶν οἱ λαμπρότεροι καὶ δραστικώτεροι φάσεις ἑῴας\nἢ ἑσπερίας ἀνατολικάς ἢ δυτικὰς ποιῶνται πρὸς τὸν\nἥλιον, τρέπουσι γὰρ ὡς ἐπὶ τὸ πολὺ τὰς κατὰ μέρος\n\n\n\nκαταστάσεις πρὸς τὰς ἑαυτῶν φύσεις, οὐδὲν δὲ ἔλαττον\nκαὶ ὅταν τινὶ τῶν κέντρων τὰ φῶτα ἐπιπορεύηται.\nπρὸς\nγὰρ τὰς τοιαύτας αὐτῶν σχέσεις αἱ καθ’ ὥραν ἀνέσεις\nκαὶ ἐπιτάσεις τῶν καταστημάτων μεταβάλλουσι, καθάπερ\nπρὸς τὰς τῆς σελήνης αἵ τε ἀμπώτεις καὶ αἱ παλίρροιαι\nκαὶ αἱ τῶν πνευμάτων δὲ τροπαὶ μάλιστα περὶ τὰς τοιαὐιτας\nτῶν φώτων κεντρώσεις ἀποτελοῦνται, πρὸς οὓς\nἂν τῶν ἀνέμων ἐπὶ τὰ αὐτὰ τὸ πλάτος τῆς σελήνης τὰς\nπροσνεύσεις ποιούμενον καταλαμβάνηται.\nπανταχῇ μέντοι\nπροσήκει διαλαμβάνειν ὡς προηγουμένης μὲν τῆς\nκαθόλου καὶ πρώτης ὑποκειμένης αἰτίας, ἑπομένης δὲ\nτῆς τῶν κατὰ μέρος ἐπισυμβαινόντων, βεβαιουμένης δὲ\nμάλιστα καὶ ἰσχυροποιουμένης τῆς ἐνεργείας, ὅταν οἱ τῶν\nκαθόλου φύσεων οἰκοδεσποτήσαντες ἀστέρες καὶ ταῖς ἐπὶ\nμέρους τύχωσι συσχηματιζόμενοι.\nΧρήσιμοι δ’ ἂν εἶεν πρὸς τὰς τῶν κατὰ μέρος ἐπισημασιῶν\nπρογνώσεις καὶ αἱ τῶν γινομένων σημείων\nτε τὸν ἥλιον καὶ τὴν σελήνην καὶ τοὺς ἀστέρας παρα-\n\n\n\n\nτηρήσεις. τὸν μὲν οὖν ἥλιον τηρητέον πρὸς μὲν τὰς\nἡμερησίους καταστάσεις ἀνατέλλοντα, πρὸς δὲ τὰς νυκτερινὰς\nδύνοντα, πρὸς δὲ τὰς παρατεινούσας κατὰ τοὺς\nπρὸς τὴν σελήνην σχηματισμούς, ὡς ἑκάστου σχήματος\nτὴν μέχρι τοῦ ἑξῆς κατάστασιν ὡς ἐπίπαν προσημαίωνοντος·\nκαθαρὸς μὲν γὰρ καὶ ἀνεπισκότητος καὶ εὐσταθὴς καὶ ἀνέφελος ἀνατέλλων ἢ δύνων εὐδιεινῆς καταστάσεώς\nἐστι δηλωτικός, ποικίλον δὲ τὸν κύκλον ἔχων ἢ\nὑπόπυρρον ἢ ἀκτῖνας ἐρυθρᾶς ἀποπέμπων ἤτοι εἰς τά\nἔξω ἢ ὡς ἐφ’ ἑαυτὸν κοιλούμενος ἢ τὰ καλούμενα παρήλια\nνέφη ἐξ, ἑνὸς μέρους ἔχων ἢ σχήματα νεφῶν ὑπόκιρρα\nκαὶ ὡσεὶ μακρὰς ἀκτῖνας ἀπομηκύνων ἀνέμων σφοδρῶν\nἐστι σημαντικὸς καὶ τοιούτων, πρὸς ἃς ἂν γωνίας τὰ\nπροειρημένα σημεῖα γένηται.\nμέλας δὲ ἢ ὑπόχλωρος ἀνατέλλων ἢ δύνων μετὰ συννεφείας ἢ ἅλως ἔχων περὶ\nαὑτὸν καθ’ ἓν μέρος ἢ ἐξ ἀμφοτέρων τῶν μερῶν παρήλια\nνέφη καὶ ἀκτῖνας ἢ ὑποχλώρους ἢ μελαίνας χειμώνων\nκαὶ ὑετῶν ἐστι δηλωτικός.\nτὴν δὲ σελήνην τηρητέον ἐν ταῖς πρὸ τριῶν ἡμερῶν ἢ μετὰ τρεῖς παρόδοις τῶν τε συνόδων καὶ πανσελήνων\nκαὶ διχοτόμων. λεπτὴ μὲν γὰρ καὶ καθαρὰ φαινομένη\nκαὶ μηδὲν ἔχουσα περὶ αὑτὴν εὐδιεινῆς καταστάσεως\nἐστι δηλωτική.\nλεπτὴ δὲ καὶ ἐρυθρὰ καὶ ὅλον τὸν τοῦ\n\n\n\nἀφωτίστου κύκλον ἔχουσα διαφανῆ καὶ ὅλον ὑποκεκινημένον\nἀνέμων ἐστὶ σημαντικὴ καθ’ ὧν ἂν μάλιστα ποιῆται\nτὴν πρόσνευσιν. μέλαινα δὲ ἢ χλωρὰ καὶ παχεῖα θεωρουμένη\nχειμώνων καὶ ὄμβρων ἐστὶ δηλωτική.\nπαρατηρητέον δὲ καὶ τὰς περὶ αὐτὴν γινομένας ἅλως.\nεἰ μὲν γὰρ μία εἴη καὶ αὐτὴ καθαρὰ καὶ ἠρέμα ὑπομαραινομένη,\nεὐδιεινὴν κατάστασιν σημαίνει, εἰ δὲ δύο ἢ\nκαὶ τρεῖς εἶεν, χειμῶνας δηλοῦσιν, ὑπόκιρροι μὲν οὖσαι\nκαὶ ὥσπερ ῥηγνύμεναι τοὺς διὰ σφοδρῶν ἀνέμων, ἀχλυώδεις\nδὲ καὶ παχεῖαι τοὺς διὰ νιφετῶν, ὕπωχροι δὲ\nμέλαιναι καὶ ῥηγνύμεναι τοὺς δι’ ἀμφοτέρων, καὶ ὅσῳ\nἂν πλείους ὦσι τοσούτῳ μείζονας.\nκαὶ αἱ περὶ τοὺς\nἀστέρας δὲ τούς τε πλανωμένους καὶ τοὺς λαμπροὺς τῶν\nἀπλανῶν ἅλως συνιστάμεναι ἐπισημαίνουσι τὰ οἰκεῖα\nτοῖς τε χρώμασιν ἑαυτῶν καὶ ταῖς τῶν ἐναπειλημμένων\nφύσεσι.\nκαὶ τῶν ἀπλανῶν δὲ τῶν κατά τι πλῆθος σύνεγγυς\nὄντων παρατηρητέον τὰ χρώματα καὶ τὰ μεγέθη. λαμπρότεροι\nμὲν γὰρ καὶ μείζονες ὁρώμενοι παρὰ τὰς συνήθεις\nφαντασίας εἰς ὁποιονδήποτε μέρος ὄντες\nτοὺς ἀπὸ τοῦ οἰκείου τόπου διασημαίνουσιν.\nοὐ μὴν\nἀλλὰ καὶ τῶν ἰδίως νεφελοειδῶν συστροφῶν οἷον τῆς\n\n\n\n\nΦάτνης καὶ τῶν ὁμοίων, ἐπὰν αἰθρίας οὔσης αἱ συστάσεις\nἀμαυραὶ καὶ ὥσπερ ἀφανεῖς ἢ πεπαχυμέναι θεωρῶνται,\nφορᾶς ὑδάτων εἰσὶ δηλωτικαί, καθαραὶ δὲ καὶ\nπαλλόμεναι συνεχῶς σφοδρῶν πνευμάτων.\nκαὶ τῶν ἐπιγινομένων δὲ κατὰ καιροὺς ἐν τοῖς μετεώροις\nαἱ μὲν τῶν κομητῶν συστροφαὶ ὡς ἐπίπαν αὐχμοὺς\nκαὶ ἀνέμους προσημαίνουσι, καὶ τοσούτῳ μείζονας ὅσῳ\nἂν ἐκ πλειόνων μερῶν καὶ ἐπιπολὺ ἡ σύστασις γένηται.\nαἱ δὲ διαδρομαὶ καὶ οἱ ἀκοντισμοὶ τῶν ἀστέρων εἰ μὲν\nἀπὸ μιᾶς γίνοιντο γωνίας, τὸν ἀπ’ ἐκείνης ἄνεμον δηλοῦσι,\nεἰ δὲ ἀπὸ τῶν ἐναντίων, ἀκαταστασίαν πνευμάτων,\nεἰ δὲ ἀπὸ τῶν τεσσάρων, παντοίους χειμῶνας μέχρι\nβροντῶν καὶ ἀστραπῶν καὶ τῶν τοιούτων.\nὡσαύτως δὲ καὶ τὰ νέφη πόκοις ἐρίων ὄντα παραπλήσια προδηλωτικὰ\nἐνίοτε γίνεται χειμώνων. αἵ τε συνιστάμεναι\nκατὰ καιροὺς ἴριδες χειμῶνα μὲν ἐξ εὐδίας, εὐδίαν δὲ\nἐκ χειμῶνος προσημαίνουσι. καὶ ὡς ἐπίπαν συνελόντι\nεἰπεῖν, αἱ καθόλου τοῦ ἀέρος ἐπιγινόμεναι ἱδιόχροοι φαν-\n\n\n\n\nτασίαι τὰ ὅμοια δηλοῦσι τοῖς ὑπὸ τῶν οἰκείων συμπτωμάτων\nμάτων κατὰ τὰ προδεδηλωμένα διὰ τῶν ἔμπροσθεν\nἀποτελουμένοις.\nἩ μὲν δὴ τῶν καθολικῶν ἐπίσκεψις τῶν τε ὁλοσχερέστερον\nθεωρουμένων καὶ τῶν ἐπὶ μέρους μέχρι τοσούτων\nἡμῖν κατὰ τὸ κεφαλαιῶδες ὑπομεμνηματίσθω. τῆς δὲ κατὰ\nτὸ γενεθλιακὸν εἶδος προγνώσεως τὰς πραγματείας ἐν\nτοῖς ἑξῆς κατὰ τὴν προσήκουσαν ἀκολουθίαν\nἐφοδεύσομεν.\nἘφωδευμένης ἡμῖν ἐν τοῖς ἔμπροσθεν τῆς περὶ τὰ\nκαθόλου συμπτώματα θεωρίας, ὡς προηγουμένης καὶ τὰ\nπολλὰ κατακρατεῖν δυναμένης τῶν περὶ ἕνα ἕκαστον τῶν\n\n\n\nἀνθρώπων κατὰ τὸ ἴδιον τῆς φύσεως ἀποτελουμένων, ὧν\nτὸ προγνωστικὸν μέρος γενεθλιαλογίαν καλοῦμεν, δύναμιν\nμὲν μίαν καὶ τὴν αὐτὴν ἀμφοτέρων τῶν εἰδῶν ἡγεῖσθαι\nπροσήκει, καὶ περὶ τὸ ποιητικὸν καὶ περὶ τὸ θεωρητικόν,\nἐπειδήπερ καὶ τῶν καθόλου καὶ τῶν καθ’ ἕνα\nἕκαστον συμπτωμάτων αἰτία μὲν ἡ τῶν πλανωμένων\nἀστέρων ἡλίου τε καὶ σελήνης κίνησις, προγνωστικὴ δὲ\nἡ τῆς τῶν ὑποκειμένων αὐτοῖς φύσεων τροπῆς κατὰ τὰς\nὁμοιοσχήμονας τῶν οὐρανίων παρόδους διὰ τοῦ περιέχοντος\nἐπιστημονικὴ παρατήρησις, πλὴν ἐφ’ ὅσον ἡ μὲν\nκαθολικὴ περίστασις μείζων τε καὶ αὐτοτελής, ἡ δὲ ἐπὶ\nμέρους οὐχ ὁμοίως.\nἀρχὰς δὲ οὐκέτι τὰς αὐτὰς ἀμφοτέρων\nνομιστέον εἷναι, ἀφ’ ὧν τὴν τῶν οὐρανίων διάθεσιν\nὑποτιθέμενοι τὰ διὰ τῶν τότε σχηματισμῶν σημαινόμενα\nπειρώμεθα προγινώσκειν, ἀλλὰ τῶν μὲν καθολικῶν\nπολλάς, ἐπειδὴ μίαν τοῦ παντὸς οὐκ ἔχομεν, καὶ\nταύτας οὐκ ἀπ’ αὐτῶν τῶν ὑποκειμένων πάντοτε λαμβανομένας,\nἀλλὰ καὶ ἀπὸ τῶν περιεχόντων καὶ τὰς αἰτίας\nἐπιφερόντων· σχεδὸν γὰρ πάσας ἀπό τε τῶν τελειοτέρων\nἐκλείψεων καὶ τῶν ἐπισήμως. παροδευόντων ἀστέρων\nἐπισκεπτόμεθα· τῶν δὲ καθ’ ἕνα ἕκαστον τῶν ἀνθρώπων\nκαὶ μίαν καὶ πολλάς, μίαν μὲν τὴν αὐτοῦ τοῦ συγκρίματος\nἀρχήν, καὶ ταύτην γὰρ ἔχομεν, πολλὰς δὲ τὰς\nκατὰ τὸ ἑξῆς τῶν περιεχόντων πρὸς τὴν πρώτην ἀρχὴν\nἐπισημασίας συμβαινούσας, προηγουμένης μέντοι τῆς\n\n\n\nμιᾶς ἐνθάδε εἰκότως, ἐπειδήπερ αὕτη καὶ τὰς ἄλλας ἀποτελεῖ.\nτούτων δὲ οὕτως ἐχόντων ἀπὸ μὲν τῆς πρώτης ἀρχῆς θεωρεῖται τὰ καθόλου τῆς συγκρίσεως ἰδιώματα,\nδιὰ δὲ τῶν ἄλλων τὰ κατὰ καιροὺς παρὰ τὸ μᾶλλον καὶ\nἦττον συμβησόμενα κατὰ τὰς λεγομένας τῶν ἐφεξῆς χρόνων\nδιαιρέσεις.\nἈρχῆς δὲ χρονικῆς ὑπαρχούσης τῶν ἀνθρωπίνων τέξεων φύσει μὲν μὲν κατ’ αὐτὴν τὴν σποράν, δυνάμει δὲ\nκαὶ κατὰ τὸ συμβεβηκὸς τῆς κατὰ τὴν ἀποκύησιν ἐκτροπῆς,\nἐπὶ μὲν τῶν ἐγνωκότων τὸν τῆς σπορᾶς καιρὸν ἤτοι\nσυμπτωματικῶς ἢ καὶ παρατηρητικῶς, ἐκείνῳ μᾶλλον\nπροσήκει πρός τε τὰ τοῦ σώματος καὶ τὰ τῆς ψυχῆς ἰδιώματα\nκατακολουθεῖν, τὸ ποιητικὸν τοῦ,\nκατ’ αὐτὸν τῶν ἀστέρων σχηματισμοῦ διασκεπτομένους· ἅπαξ γὰρ ἐν\nἀρχῇ τὸ σπέρμα ποιόν πως γενόμενον ἐκ τῆς τοῦ περιέχοντος\nδιαδόσεως, κἂν διάφορον τοῦτο γίνηται\nτοὺς ἐφεξῆς τῆς σωματοποιήσεως χρόνους, αὐτὸ τὴν οἱκείαν\nμόνην ὕλην φυσικῶς προσεπισυγκρίνον ἑαυτῷ κατὰ\n\n\n\n\nτὴν αὔξησιν ἔτι μᾶλλον ἐξομοιοῦται τῇ τῆς πρώτης ποιότητος\nἰδιοτροπίᾳ·\nἐπὶ δὲ τῶν μὴ γινωσκόντων, ὅπερ ὡς\nἐπίπαν συμβαίνει, τῇ κατὰ τὴν ἐκτροπὴν ἀρχῇ καὶ ταύτῃ\nπροσανέχειν ἀναγκαῖον, ὡς μεγίστη καὶ αὕτη καὶ μόνῳ\nτούτῳ τῆς πρώτης λειπομένη τῷ δι’ ἐκείνης καὶ τὰ πρὸ\nτῆς ἐκτέξεως δύνασθαι προγινώσκεσθαι. καὶ γὰρ εἰ τὴν\nμὲν ἀρχὴν ἄν τις εἴποι, τὴν δὲ ὥσπερ καταρχήν, τὸ μέγεθος\nαὐτῆς τῷ μὲν χρόνῳ γίνεται δεύτερον, ἴσον δὲ καὶ\nμᾶλλον τελειότερον τῇ δυνάμει, σχεδόν τε δικαίως ἐκείνη\nμὲν ἂν ὀνομάζοιτο σπέρματος ἀνθρωπίνου γένεσις, αὕτη\nδὲ ἀνθρώπου· πλεῖστά τε γὰρ τότε προσλαμβάνει τὸ\nβρέφος, ἃ μὴ πρότερον, ὅτε κατὰ γαστρὸς ἦν, προσῆν\nαὐτῷ, καὶ αὐτὰ τὰ ἴδια μόνης τῆς ἀνθρωπίνης φύσεως·\nὅ τε σωματώδης σχηματισμός, κἂν μηδὲν αὐτῷ δοκῇ\nκατὰ τὴν ἔκτεξιν περιέχον εἰς τὸ τοιῷδε εἶναι συμβάλλεσθαι,\nαὐτῷ πρὸς τὸ κατὰ τὸν οἰκεῖον τοῦ περιέχοντος\nσχηματισμὸν εἰς φῶς ἐλθεῖν συμβάλλεται, τῆς φύσεως\nμετὰ τὴν τελείωσιν πρὸς τὸ ὁμοιότυπον κατάστημα τῷ\nκατ’ ἀρχὰς διαμορφώσαντι μερικῶς τὴν ὁρμὴν τῆς ἐξόδου\nποιουμένης, ὥστε εὐλόγως καὶ τῶν τοιούτων ἡγεῖσθαι\nδηλωτικὸν εἶναι τὸν κατὰ τὴν ἐκτροπὴν τῶν ἀστέρων\nσχηματισμόν, οὐχ ὡς ποιητικὸν μέντοι πάντως, ἀλλ’ ὡς\nἐξ ἀνάγκης κατὰ φύσιν ὁμοιότατον δυνάμει τῷ\nπροθέσεως δὲ κατὰ τὸ παρὸν ἡμῖν οὔσης καὶ τοῦτο τὸ μέρος ἐφοδικῶς ἀναπληρῶσαι κατὰ τὸν ἐν ἀρχῇ τῆς δὲ\nτῆς συντάξεως ὑφηγημένον ἐπιλογισμὸν περὶ τοῦ δυνατοῦ\nτῆς τοιαύτης προγνώσεως, τὸν μὲν ἀρχαῖον τῶν\nπρορρήσεων τρόπον τὸν κατὰ τὸ συγκρατικὸν εἶδος τῶν\nἀστέρων πάντων ἢ τῶν πλείστων, πολύχουν τε ὄντα καὶ\nσχεδὸν ἄπειρον, εἴ τις αὐτὸν ἀκριβοῦν ἐθέλοι, κατὰ τὴν\nδιέξοδον καὶ μᾶλλον ἐν ταῖς κατὰ μέρος ἐπιβολαῖς τῶν\nφυσικῶς ἐπισκεπτομμένων ἢ έν ταῖς παραδόσεσι ἀναθεωρεῖσθαι\nδυνάμενον παραιτησόμεθα διά τε τὸ δύσχρηστον\nκαὶ τὸ δυσδιέξοδον.\nτὰς δὲ πραγματείας αὐτάς, δι’ ὧν ἕκαστα τῶν εἰδῶν κατὰ τὸν ἐπιβλητικὸν τρόπον συνορᾶται,\nκαὶ τὰς κατὰ τὸ ἰδιότροπον καὶ ὁλοσχερὲς τῶν ἀστέρων\nπρὸς ἕκαστα ποιητικὰς δυνάμεις, ὡς ἔνι μάλιστα,\nπαρακολουθητικῶς τε ἅμα καὶ ἐπιτετμημένως κατὰ τὸν\nφυσικὸν στοχασμὸν ἐκθησόμεθα, τοὺς μὲν τοῦ περιέχοντος\nπόπους, πρὸς οὓς ἕκαστα θεωρεῖται τῶν ἀνθρωπίνων\nσυμπτωμάτων καθάπερ σκοπὸν οὗ δεῖ καταστοχάζεσθαι\nπρουποτιθέμενοι, τὰς δὲ τῶν τοῖς τόποις κατ’ ἐπικράτησιν\nσυνοικειουμένων σωμάτων ποιητικὰς δυνάμεις ὥσπερ\nἀφέσεις βελῶν κατὰ τὸ ὁλοσχερέστερον ἐφαρμόζοντες, τὸ\nδὲ τῆς συγκράσεως τῆς ἐκ πλειόνων φύσεων περὶ τὸ\n\n\n\n\nὑποκείμενον εἶδος συναγόμενον ἀποτέλεσμα καταλιπόν·\nτες, ὥσπερ εὐστόχῳ τοξότῃ τῷ τοῦ διασκεπτομένου λο-\nγισμῷ·\nπρῶτον δὲ περὶ τῶν καθόλου διὰ τῆς κατὰ τὴν\nἐκτροπὴν ἀρχῆς θεωρουμένων ποιησόμεθα τὸν λόγον\nκατὰ τὴν προσήκουσαν τῆς τάξεως ἀκολουθίαν, πάντων\nμὲν ὡς ἔφαμεν τῶν φύσιν ἐχόντων διὰ ταύτης λαμβάνεσθαι\nδυναμένων, συνεργησάντων δὲ εἴ τις ἔτι περιεργάζεσθαι\nθέλοι πρὸς μόνα τὰ κατ’ αὐτὴν τὴν σύγκρισιν\nἰδιώματα καὶ τῶν κατὰ τὸν τῆς σπορᾶς χρόνον διὰ τῆς\nαὐτῆς θεωρίας ὑποπιπτόντων ἰδιωμάτων.\nἘπειδὴ περὶ τοῦ πρώτου καὶ κυριωτάτου, τουτέστι τοῦ\nμορίου τῆς κατὰ τὴν ἐκτροπὴν ὥρας, ἀπορία γίγνεται\nπολλάκις, μόνης μὲν ὡς ἐπίπαν τῆς δι’ ἀστρολάβων ὡροσκοπείων\nκατ’ αὐτὴν τὴν ἔκτεξιν διοπτεύσεως τοῖς ἐπιστημονικῶς\nπαρατηροῦσι τὸ λεπτὸν τῆς ὥρας ὑποβάλλειν\nδυναμένης, τῶν δὲ ἄλλων σχεδὸν ἁπάντων ὡροσκοπείων,\nοἷς οἱ πλεῖστοι τῶν ἐπιμελεστέρων προσέχουσι, πολλαχῆ\nδιαψέυδεσθαι τῆς ἀληθείας δυναμένων,\nτῶν μὲν ἡλιακῶν\nπαρὰ τὰς τῶν θέσεων καὶ τῶν γνωμόνων ἐπισυμπιπτούσας\nδιαστροφάς, τῶν δὲ ὑδρολογίων παρὰ τὰς τῆς ῥύσεως\n\n\n\n\nτοῦ ὕδατος ὑπὸ διαφόρων αἰτιῶν καὶ διὰ τὸ τυχὸν ἐποχάς\nτε καὶ ἀνωμαλίας, ἀναγκαῖον ἂν εἴη προπαραδοθῆναι,\nτίνα ἄν τις τρόπον εὑρίσκοι τὴν ὁφείλουσαν\nμοῖραν τοῦ ζῳδιακοῦ κατὰ τὸν φυσικὸν καὶ ἀκόλουθον\nλόγον προυποτεθείσης τῆς κατὰ τὴν διδομένην σύνεγγυς\nὥραν διὰ τῆς τῶν ἀναφορῶν πραγματείας εὑρισκομένης.\nδεῖ δὴ λαμβάνειν τὴν τῆς ἐκτροπῆς προγινομένην ἔγγιστα\nσυζυγίαν, ἐάν τε σύνοδος ἐάν τε πανσέληνος,\nκαὶ τὴν μοῖραν ἀκριβῶς διασκεψαμένους συνόδου μὲν\nοὔσης τὴν ἀμφοτέρων τῶν φώτων, πανσελήνου δὲ τὴν\nτοῦ ὑπὲρ γῆν αὐτῶν ὄντος κατὰ τὸν χρόνον τῆς ἐκτροπῆς,\nἰδεῖν τοὺς πρὸς αὐτὴν οἰκοδεσποτικὸν ἔχοντας λόγον\nτῶν ἀστέρων τοῦ τρόπου καθόλου τοῦ κατὰ τὴν\nοἰκοδεσποτείαν ἐν πέντε τούτοις θεωρουμένου, τριγώνῳ\nτε καὶ οἴκῳ καὶ ὑψώματι καὶ ὁρίῳ καὶ φάσει ἢ συσχηματισμῷ\nτουτέστιν ὅταν ἕν τι ἢ πλείονα τούτων ἢ καὶ\nπάντα ὁ ζητούμενος ἔχῃ τόπος πρὸς τὸν μέλλοντα οἰκοδεσποτήσειν.\nἐὰν μὲν οὗν ἕνα πρὸς ταῦτα πάντα ἢ τὰ πλεῖστα οἰκείως διακείμενον εὑρίσκωμεν, ἣν. ἂν ἐπέχῃ\nμοῖραν οὗτος ἀκριβῶς καθ’ ὃ παροδεύει δωδεκατημόριον\nἐν τῷ τῆς ἐκτροπῆς χρόνῳ, τὴν ἰσάριθμον αὐτῇ\nκρινοῦμεν ἀνατέλλειν ἐν τῷ διὰ τῆς τῶν ἀναφορῶν\n\n\n\nπραγματείας εὑρημένῳ ἐγγυτέρῳ δωδεκατημορίῳ, ἐὰν\nδύο ἢ καὶ πλείους συνοικοδεσποτοῦντας, οὗ ἂν αὐτῶν\nἡ κατὰ τὴν ἐκτροπὴν μοιρικὴ πάροδος ἐγγύτερον ἔχῃ τὸν\nἀριθμὸν τῇ κατὰ τὰς ἀναφορὰς ἀνατελλούσῃ, τούτου τῇ\nποσότητι τῶν μοιρῶν χρησόμεθα, εἰ δὲ δύο ἢ καὶ πλείους\nἐγγὺς εἷεν τῷ ἀριθμῷ, τῷ μᾶλλον ἔχοντι λόγον πρὸς\nτὰ κέντρα, ἢ καὶ τὴν αἵρεσιν κατακολουθήσομεν. ἐὰν\nμέντοι πλείων ἡ ἀπόστασις τῶν τῆς οἰκοδεσποτείας\nμοιρῶν πρὸς τὴν κατὰ τὸ ὁλοσχερὲς ὡροσκοπεῖον, ἥπερ\nπρὸς τὴν κατὰ τὸ ὅμοιον μεσουράνημα τῷ αὐτῷ ἀριθμῷ\nπρὸς τὴν μεσουρανοῦσαν μοῖραν καταχρησάμενοι διὰ ταύτης\nκαὶ τὰ λοιπὰ τῶν κέντρων διαστησόμεθα.\nΤούτων δὴ προεκτεθειμένων εἴ τις αὐτῆς τῆς τάξεως\nἕνεκεν διαιροίη τὸ καθόλου τῆς γενεθλιαλογικῆς θεωρίας,\nεὕροι ἂν τῶν κατὰ φύσιν καὶ δυνατῶν καταλήψεων\nτὴν μὲν τῶν πρὸ τῆς γενέσεως οὖσαν συμπτωμάτων μόνον\nὡς τὴν τοῦ περὶ γονέων λόγου, τὴν δὲ τῶν καὶ πρὸ\nτῆς γενέσεως καὶ μετὰ τὴν γένεσιν, ὡς τὴν τοῦ περὶ\nἀδελφῶν λόγου, τὴν δὲ τῶν κατ’ αὐτὴν τὴν γένεσιν\nοὐκέθ’ οὕτως μίαν οὖσαν οὐδὲ ἁπλῆν, τελευταίαν δὲ τὴν\nτῶν μετὰ τὴν γένεσιν πολυμερεστέραν καὶ ταύτην θεω-\n\n\n\n\nρουμένην.\nἔστι δὲ τῶν μὲν κατ’ αὐτὴν τὴν γένεσιν ἐπιζητουμένων ὅ τε περὶ ἀρρενικῶν καὶ θηλυκῶν λόγος καὶ\nὁ περὶ διδυμογόνων ἢ πλειστογόνων καὶ ὁ περὶ τεράτων\nκαὶ ὁ περὶ ἀτρόφων, τῶν δὲ μετὰ τὴν γένεσιν ὅ τε περὶ\nχρόνων ζωῆς, ἐπειδήπερ οὐ συνῆπται τῷ περὶ ἀτρόφων,\nἔπειτα ὁ περὶ μορφῆς σώματος καὶ ὁ περὶ παθῶν ἢ σινῶν\nσωματικῶν, ἑξῆς δὲ ὁ περὶ ψυχῆς ποιότητος καὶ ὁ\nπερὶ παθῶν ψυχικῶν, ἔπειθ’ ὁ περὶ τύχης κτητικῆς καὶ\nὁ περὶ τύχης ἀξιωματικῆς μετὰ δὲ ταῦτα ὁ περὶ πράξεως\nποιότητος,\nεἶτα ὁ περὶ συμβιώσεως γαμικῆς καὶ ὁ περὶ τεκνοποιίας καὶ ὁ περὶ συνεπιπλοκῶν καὶ συναρμογῶν\nκαὶ φίλων, ἑξῆς δ’ ὁ περὶ ξενιτειῶν, τελευταῖος δὲ ὁ περὶ\nτῆς τοῦ θανάτου ποιότητος, τῇ μὲν δυνάμει συνοικειούμενος\nτῷ περὶ χρόνων ζωῆς, τῇ τάξει δ’ εἰκότως ἐπὶ πᾶσι\nτούτοις τιθέμενος.\nὑπὲρ ὧν ἑκάστου κατὰ τὸ κεφαλαιῶδες ποιησόμεθα τὴν ὑφήγησιν, αὐτὰς τὰς τῆς ἐπισκέψεως\nπραγματείας μετὰ ψιλῶν τῶν ποιητικῶν δυνάμεων,\nὡς ἔφαμεν, ἐκτιθέμενοι, καὶ τὰ μὲν περιέργως ὑπὸ τῶν\nπολλῶν φλυαρούμενα καὶ μὴ πιθανὸν ἔχοντα λόγον πρὸς\nτὰς ἀπὸ τῆς πρώτης φύσεως αἰτίας παραπεμπόμενοι, τὰ\nδὲ ἐνδεχομένην ἔχοντα τὴν κατάληψιν οὐ διὰ κλήρων\nκαὶ ἀριθμῶν ἀναιτιολογήτων, ἀλλὰ δι’ αὐτῆς τῆς τῶν\nσχηματισμῶν πρὸς τοὺς οἰκείους τόπους θεωρίας ἐπισκεπτόμενοι,\nκαθόλου μέντοι καὶ ἐπὶ πάντων ἁπλῶς, ἵνα\nμὴ καθ’ ἕκαστον εἶδος ταυτολογῶμεν.\nπρῶτον μὲν χρὴ σκοπεῖν τὸν οἰκειούμενον τόπον τοῦ ζῳδιακοῦ τῷ ζητου-\n\n\n\nμένῳ τῆς γενέσεως κατ’ εἶδος κεφαλαίῳ, καθάπερ\nἕνεκεν, τῷ περὶ πράξεων τὸν τοῦ μεσουρανήματος ἢ τῷ\nπερὶ πατρὸς τὸν ἡλιακόν, ἔπειτα θεωρεῖν τοὺς λόγον\nἔχοντας πρὸς τὸν ὑποκείμενον τόπον τῶν ἀστέρων οἰκοδεσποτείας\nκαθ’ οὓς ἐπάνω προείπομεν πέντε τρόπους,\nκἂν μὲν εἷς ὁ κατὰ πάντας κύριος τούτῳ διδόναι τὴν\nἐκείνης τῆς προτελέσεως οἰκοδεσποτείαν, ἐὰν δὲ δύο ἢ\nτρεῖς, τοῖς τὰς πλείους ἔχουσι ψήφους,\nμετὰ δὲ ταῦτα\nπρὸς μὲν τὸ ποῖον τοῦ ἀποτελέσματος σκοπεῖν τάς τε\nαὐτῶν τῶν οἰκοδεσποτησάντων ἀστέρων φύσεις καὶ τὰς\nτῶν δωδεκατημορίων, ἐν οἷς εἰσιν αὐτοί τε καὶ οἱ συνοικειούμενοι\nτόποι, πρὸς δὲ τὸ μέγεθος αὐτῶν σκοπεῖν καὶ\nτὴν δύναμιν, πότερον ἐνεργῶς τυγχάνουσι διακείμενοι\nκατά τε αὐτὸ τὸ κοσμικὸν καὶ τὸ κατὰ τὴν γένεσιν ἢ τὸ\nἐναντίον·\nδραστικώτατοι μὲν γάρ εἰσιν, ὅταν κοσμικῶς\nμὲν ἐν ἰδίοις ἢ ἐν οἰκείοις ὦσι τόποις, καὶ πάλιν ὅταν\nἀνατολικοὶ τυγχάνωσι καὶ προσθετικοὶ τοῖς ἀριθμοῖς,\nκατὰ γένεσιν δέ, ὅταν ἐπὶ τῶν κέντρων ἣ τῶν ἐπαναφορῶν\nπαροδεύωσι, καὶ μάλιστα τῶν πρώτων· λέγω δὲ\nτῶν τε κατὰ τὰς ἀναφορὰς καὶ τὰς μεσουρανήσεις· ἀδρανέστατοι\nδέ, ὅταν κοσμικῶς μὲν ἐν ἀλλοτρίοις ἢ ἀνοικείοις\nὦσι τόποις, καὶ δυτικοὶ ἢ ἀναποδιστικοὶ τοῖς δρόμοις\nὦσι, κατὰ γένεσιν δέ, ὅταν ἀποκλίνωσι τῶν κέντρων·\nπρὸς δὲ τὸν καθόλου χρόνον τοῦ ἀποτελέσματος, πότερον\n\n\n\nἑῷοί εἰσιν ἢ ἑσπέριοι πρός τε τὸν ἥλιον καὶ τὸν ὡροσκόπον,\nἐπειδήπερ τὰ μὲν προηγούμενα ἑκατέρου αὐτῶν\nτεταρτημόρια καὶ τὰ διάμετρα τούτοις ἑῷα γίνεται, τὰ\nδὲ λοιπὰ καὶ ἑπόμενα ἑσπέρια, καὶ πότερον ἐπὶ τῶν κέντρων\nτυγχάνουσιν τῶν ἐπαναφορῶν· ἑῷοι μὲν γὰρ\nὄντες ἢ ἐπίκεντροι κατ’ ἀρχὰς γίνονται δραστικώτεροι,\nἑσπέριοι δὲ ἢ ἐπὶ τῶν ἐπαναφορῶν βραδύτεροι.\nὉ μὲν οὗν προηγούμενος τύπος τῆς κατ’ εἶδος ἐπισκέψεως, οὗ διὰ παντὸς ἔχεσθαι προσήκει, τοῦτον ἔχει\nτὸν τρόπον· ἀρξόμεθα δὲ ἤδη κατὰ τὴν ἐκκειμένην τάξιν\nἀπὸ πρώτου τοῦ περὶ γονέων λόγου. ὁ μὲν τοίνυν ἥλιος\nκαὶ ὁ τοῦ Κρόνου ἀστὴρ τῷ πατρικῷ προσώπῳ συνοικειοῦνται\nκατὰ φύσιν, ἡ δὲ σελήνη καὶ ὁ τῆς Ἀφροδίτης\nτῷ μητρικῷ, καὶ ὅπως ἂν οὗτοι διακείμενοι τυγχάνωσι\nπρός τε ἀλλήλους καὶ πρὸς τοὺς ἄλλους, τοιαῦτα δεῖ καὶ\nτὰ περὶ τοὺς γονέας ὑπονοεῖν.\nτὰ μὲν γὰρ περὶ τῆς τύχης καὶ κτήσεως αὐτῶν ἐπισκεπτέον ἐκ τῆς δορυφορίας τῶν\nφώτων, ἐπειδήπερ περιεχόμενα μὲν ὑπὸ τῶν ἀγαθοποιεῖν\nδυναμένων καὶ τῶν τῆς αὐτῆς αἱρέσεως ἤτοι ἐν τοῖς\nαὐτοῖς ζῳδίοις καὶ ἐν τοῖς ἐφεξῆς ἐπιφανῆ καὶ λαμ-\nπρὰ τὰ περὶ τοὺς γονέας διασημαίνει, καὶ μάλιστα ὅταν\nτὸν μὲν ἥλιον ἑῷοι δορυφορῶσιν ἄστερες, τὴν δὲ σελή-\n\n\n\n\nνην ἑσπέριοι, καλῶς καὶ αὐτοὶ διακείμενοι, καθ’ ὃν εἰρήκαμεν\nτρόπον·\nἐὰν δὲ καὶ ὁ Κρόνου Κρόνου καὶ ὁ τῆς\nἈφροδίτης καὶ αὐτοὶ τυγχάνωσιν ἀνατολικοί τε καὶ ἰδιοπροσωποῦντες\nἢ καὶ ἐπίκεντροι, εὐδαιμονίαν πρόδηλον\nὑπονοητέον κατὰ τὸ οἰκεῖον ἑκατέρου τῶν γονέων. τὸ δὲ\nἐναντίον, ἐὰν κενοδρομοῦντα τὰ φῶτα καὶ ἀδορυφόρητα\nτυγχάνοντα, ταπεινότητος καὶ ἀδοξίας τοῖς γονεῦσί\nἐστι δηλωτικά, καὶ μάλιστα ὅταν ὁ τῆς Ἀφροδίτης ἢ καὶ\nὁ τοῦ Κρόνου κακῶς φαίνωνται διακείμενοι.\nἐὰν δὲ δορυφορῆται\nμέν, μὴ μέντοι ὑπὸ τῶν τῆς αὐτῆς αἱρέσεως,\nὡς ὅταν Ἄρης μὲν ἐπαναφέρηται τῷ ἡλίῳ, Κρόνος δὲ τῇ\nσελήνῃ μήπως καλῶς κειμένων τῶν ἀγαθοποιῶν καὶ\nκατὰ τὴν αὐτὴν αἵρεσιν, μετριότητα καὶ ἀνωμαλίαν περὶ\nτὸν βίον αὐτῶν ὑπονοητέον. κἂν μὲν σύμφωνος ὁ διασημανθησόμενος\nτῆς τύχης κλῆρος ἐν τῇ γενέσει τοῖς\nτὸν ἥλιον τὴν σελήνην ἐπὶ καλῶ δορυφορήσασι, παραλήψονται\nσῷα τὰ τῶν γονέων, ἐὰν δὲ ἀσύμφωνος ἢ\nἐναντίος μηδενὸς ἢ τῶν κακοποιῶν εἰληφότων τὴν δορυφορίαν,\nἄχρηστος αὐτοῖς καὶ ἐπιβλαβὴς ἡ τῶν γονέων\nἔσται κτῆσις.\nπερὶ δὲ πολυχρονιότητος ἢ ὀλιγοχρονιότητος αὐτῶν σκεπτέον ἀπὸ τῶν ἄλλων συσχηματισμῶν· ἐπὶ μὲν γὰρ\nτοῦ πατρός, ἐὰν ὁ τοῦ Διὸς ἢ ὁ τῆς Ἀφροδίτης συσχηματισθῶσιν\nὁπωσδήποτε τῷ τε ἡλίῳ καὶ τῷ τοῦ Κρόνου,\nἢ καὶ αὐτὸς ὁ τοῦ Κρόνου σύμφωνον ἔχῃ σχηματισμὸν\nπρὸς τὸν ἥλιον ἤτοι συνὼν ἢ ἑξαγωνίζων τριγωνίζων,\nἐν δυνάμει μὲν ὄντων αὐτῶν πολυχρονιότητα τοῦ πατρὸς\nκαταστοχαστέον, ἀδυνατούντων δὲ οὐχ ὁμοίως, οὐ\nμέντοι οὐδὲ ὀλιγοχρονιότητα.\nἐὰν δὲ τοῦτο μὲν μὴ ὑπάρχῃ, ὁ δὲ τοῦ Ἄρεως καθυπερτερήσῃ τὸν ἥλιον ἣ τὸν\nτοῦ Κρόνου ἢ καὶ ἐπανενεχθῇ αὐτοῖς, ἢ καὶ αὐτὸς πάλιν\nὁ τοῦ Κρόνου μὴ σύμφωνος ᾖ πρὸς τὸν ἥλιον, ἀλλ’\nἤτοι τετράγωνος ἢ διάμετρος, ἀποκεκλικότες μὲν τῶν\nκέντρων ἀσθενικοὺς μόνον τοὺς πατέρας ποιοῦσιν, ἐπίκεντροι\nδὲ ἢ ἐπαναφερόμενοι τοῖς κέντροις ὀλιγοχρονίους\nἢ ἐπισινεῖς, ὀλιγοχρονίους μέν, ὅταν ἐν τοῖς πρώτοις\nὦσι δυσὶ κέντροις τῷ τε ἀνατέλλοντι καὶ τῷ μεσουρανοῦντι\nκαὶ ταῖς τούτων ἐπαναφοραῖς, ἐπισινεῖς δὲ ἢ ἐπινόσους,\nὅταν ἐν τοῖς λοιποῖς δυσὶ κέντροις ὦσι τῷ τε\nδύνοντι καὶ τῷ ὑπογείῳ ἢ ταῖς τούτων ἐπαναφοραῖς.\nὁ μὲν γὰρ τοῦ Ἄρεως τὸν ἥλιον βλέψας, καθ’ ὃν εἰρήκαμεν\nτρόπον, αἰφνιδίως ἀναιρεῖ τὸν πατέρα ἢ σίνη περὶ\nτὰς ὄψεις ποιεῖ, τὸν δὲ τοῦ Κρόνου βλέψας ἢ θανάτοις\n\n\n\n\nἢ ῥιγοπυρέτοις ἢ σίνεσι διὰ τομῶν καὶ καύσεων περικυλίει·\nὁ δὲ τοῦ Κρόνου καὶ αὐτὸς κακῶς σχηματισθεὶς\nπρὸς τὸν ἥλιον καὶ τοὺς θανάτους τοὺς πατρικοὺς ἐπινόσους\nκατασκευάζει καὶ πάθη τὰ διὰ τῆς τῶν ὑγρῶν\nὀχλήσεως.\nἐπὶ δὲ τῆς μητρός, ἐὰν μὲν ὁ τοῦ Διὸς συσχηματισθῇ\nτῇ τε σελήνῃ καὶ τῷ τῆς Ἀφροδίτης ὁπωσδήποτε, καὶ\nαὐτὸς ὁ τῆς Ἀφροδίτης συμφώνως ἔχῃ πρὸς τὴν σελήνην\nἑξάγωνος ὢν ἢ τρίγωνος συνὼν αὐτῇ, ἐν δυνάμει\nὄντες. πολυχρόνιον δεικνύουσι τὴν μητέρα· ἐὰν δὲ ὁ τοῦ\nἌρεως βλέψῃ τὴν σελήνην καὶ τὴν Ἀφροδίτην ἐπανενεχθεὶς\nἢ τετραγωνίσας ἢ διαμετρήσας ἢ ὁ τοῦ Κρόνου\nτὴν σελήνην μόνην ὡσαύτως, ἀφαιρετικοὶ μὲν ὄντες ἢ\nἀποκεκλικότες πάλιν ἀντιπτώμασι μόνον ἢ ἀσθενείαις\nπερικυλίουσι, προσθετικοὶ δὲ ἢ ἐπίκεντροι ὀλιγοχρονίους\nἢ ἐπισινεῖς ποιοῦσι τὰς μητέρας, ὀλιγοχρονίους μὲν ὁμοίως\nἐπὶ τῶν ἀπηλιωτικῶν ὄντες κέντρων ἢ ἐπαναφορῶν,\nἐπισινεῖς δὲ ἐπὶ τῶν δυτικῶν.\nἌρης μὲν γὰρ βλέψας τὴν\nσελήνην τοῦτον τὸν τρόπον ἀνατολικὴν μὲν οὖσαν τούς\nτε θανάτους τοὺς μητρικοὺς αἰφνιδίους καὶ τὰ σίνη περὶ\nτὰς ὄψεις ποιεῖ, ἀποκρουστικὴν δὲ τοὺς θανάτους ἀπὸ\nἐκτρωσμῶν ἢ τῶν τοιούτων καὶ τὰ σίνη διὰ τομῶν καὶ\nκαύσεων, τὴν δὲ Ἀφροδίτην βλέψας τούς τε θανάτους\n\n\n\nπυρεκτικοὺς ἀπεργάζεται καὶ πάθη τὰ δι’ ἀποκρύφων\nκαὶ σκοτισμῶν καὶ προσδρόμων αἰφνιδίων· ὁ δὲ τοῦ\nΚρόνου τὴν σελήνην βλέψας θανάτους καὶ πάθη ποιεῖ,\nἀνατολικῆς μὲν οὔσης αὐτῆς διὰ ῥιγοπυρέτων, ἀποκροουστικῆς\nδὲ διὰ νόσων ὑστερικῶν καὶ ἀναβρώσεων.\nπροσπαραληπτέον δὲ εἰς τὰ κατὰ μέρος εἴδη τῶν σινῶν ἢ\nπαθῶν ἢ καὶ θανάτων καὶ τὰς τῶν δωδεκατημορίων, ἐν\nοἷς εἰσιν οἱ τὸ αἴτιον ἐμποιοῦντες τῆς ἰδιιοτροπίας, ὑπὲρ\nὧν εὐκαιρότερον ἐν τοῖς περὶ αὐτῆς τῆς γενέσεως ἐπεξεργασόμεθα·\nκαὶ ἔτι παρατηρητέον ἡμέρας μὲν μάλιστα τόν\nτε ἥλιον καὶ τὴν Ἀφροδίτην, νυκτὸς δὲ τὸν τοῦ Κρόνου\nκαὶ τὴν σελήνην. λοιπὸν δὲ ἐπὶ τῶν κατ’ εἶδος ἐξεργασιῶν\nἁρμόζον· καὶ ἀκόλουθον ἂν εἴη τὸν τῆς αἱρέσεως\nπατρικὸν ἢ μητρικὸν τόπον ὥσπερ ὡροσκόπον ὑποστησαμένους\nτὰ λοιπὰ ὡς ἐπὶ γενέσεως αὐτῶν τῶν γονέων\nἐπισκοπεῖν κατὰ τὰς ἐφεξῆς ὑποδειχθησομένας τῶν ὁλοσχρερστέρων\nεἰδῶν πραγματικάς τε καὶ συμβατικὰς ἐφόδους.\nτοῦ μέντοι συγκρατικοῦ τρόπου καὶ ἐνταῦθα καὶ ἐπὶ πάντων μεμνῆσθαι προσήκει καταστοχαζομένους, ἐὰν\nμὴ μονοειδεῖς ἀλλὰ διάφοροι ἢ τῶν ἐναντίων ποιητικοὶ\nτυγχάνωσιν οἱ τὰς κυρίας τῶν ἐπιζητουμένων τόπων\nεἰληφότες ἀστέρες, τίνες ἐκ τῶν περὶ ἕκαστον συμβεβηκότων\nπρὸς δύναμιν πλεονεκτημάτων πλείους ἔχοντες\nεὑρίσκονται ψήφους πρὸς τὴν ἐπικράτησιν τῶν ἀποτελεσθησομένων,\nἵνα ἢ ταῖς τούτων φύσεσιν ἀκόλουθον\nποιώμεθα τὴν ἐπίσκεψιν ἢ τῶν ψήφων ἰσορρόπων οὐσῶν,\n\n\n\nὅταν μὲν ἅμα ὦσιν οἱ ἐπικρατοῦντες, τὸ ἐκ τῆς κράσεως\nτῶν διαφόρων φύσεων συναγόμενον εὐστόχως ἐπιλογιζώμεθα,\nὅταν δὲ διεστηκότες, ἀνὰ μέρος ἕκαστος, κατὰ\nτοὺς ἰδίους καιροὺς τὰ οἰκεῖα τῶν συμπτωμάτων ἀπομερίζωμεν,\nπροτέροις μὲν τοῖς ἑῴοις μᾶλλον, ὑστέροις\nδὲ τοῖς ἑσπερίοις.\nἀπ’ ἀρχῆς μὲν γὰρ ἀνάγκη συνοικειωθῆναι\nτῷ ζητουμένῳ τόπῳ τὸν μέλλοντά τι περὶ αὐτὸν\nἀπεργάζεσθαι τῶν ἀστέρων, καὶ τούτου μὴ συμβεβηκότος,\nοὐδὲν οἷόν τε καθόλου διαθεῖναι τὸν μηδ’ ὅλως τῆς\nἀρχῆς κοινωνήσαντα τοῦ μέντοι χρόνον τῆς κατὰ τὸ ἀποτελούμενον\nἐκβάσεως οὐκέτι τὸ τῆς πρώτης δεσποτείας\nαἴτιον, ἀλλ’ ἡ τοῦ κυριεύσαντός πως πρός τε τὸν ἥλιον\nκαὶ τὰς τοῦ κόσμου γωνίας διάστασις.\nὉ μὲν οὖν περὶ γονέων τόπος σχεδὸν καὶ ἀπὸ τούτων\nἄν ἡμῖν γένοιτο καταφανής, ὁ δὲ περὶ ἀδελφῶν εἴ τις\nκαὶ ἐνταῦθα τὸ καθόλου μόνον ἐξετάζοιτο καὶ μὴ πέρα\nτοῦ δυνατοῦ τόν τε ἀριθμὸν ἀκριβῶς καὶ κατὰ μέρος\nἐπιζητοίη, λαμβάνοιτο ἂν φυσικώτερον ὅ τε περὶ ὁμομητρίων\nμόνον ἀπὸ τοῦ μεσουρανοῦντος δωδεκατημορίου\nτοῦ μητρικοῦ τόπου, τουτέστι τοῦ περιέχοντος ἡμέρας\nμὲν τὸν τῆς Ἀφροδίτης, νυκτὸς δὲ τὴν σελήνην, ἐπειδήπερ\nτοῦτο τὸ ζῴδιον καὶ τὸ ἐπαναφερόμενον αὐτῷ γίνε-\n\n\n\n\nται τῆς μητρὸς ὁ περὶ τέκνων τόπος ὁ αὐτὸς ὀφείλων\nεἶναι τῷ τοῦ γινομένου περὶ ἀδελφῶν.\nἘὰν μὲν οὖν ἀγαθοποιοὶ τῷ τόπῳ συσχηματίζωνται, δαψίλειαν ἀδελφῶν\nἐροῦμεν πρός τε τὸ πλῆθος αὐτῶν τῶν ἀστέρων\nτὸν στοχασμὸν ποιούμενοι, καὶ πότερον ἐν μονοειδέσι\nζῳδίοις τυγχάνουσι ἢ ἐν δισώμοις. ἐὰν δὲ οἱ κακοποιοὶ\nκαθυπερτερῶσιν αὐτὸν ἢ καὶ ἐναντιωθῶσι κατὰ σιάμετρον,\nσπαναδελφίας εἰσι δηλωτικοί, μάλιστα δὲ κἂν τὸν\nἥλιον συμπαραλαμβάνωσι. εἰ δὲ καὶ ἐπὶ τῶν κέντρων ἡ\nἐναντίωσις γένοιτο, καὶ μάλιστα τοῦ ὡροσκοποῦντος, ἐπὶ\nμὲν Κρόνου καὶ πρωτότοκοι ἢ πρωτότροφοι γίγνονται,\nἐπὶ δὲ Ἄρεως θανάτῳ τῶν λοιπῶν σπαναδελφοῦσιν.\nἔτι μέντοι τῶν διδόντων ἀστέρων, ἐὰν μὲν καλῶς κατὰ τὸ\nκοσμικὸν τυγχάνωσι διακείμενοι, εὐσχήμονας καὶ ἐνδόξους\nἡγητέον τοὺς διδομένους ἀδελφούς, ἐὰν δὲ ἐναντίως ταπεινοὺς\nκαὶ ἀνεπιφάντους, ἐὰν δὲ καθυπερτερήσωσι τοὺς\nδιδόντας ἢ ἐπανενεχθῶσιν αὐτοῖς οἱ κακοποιοὶ καὶ ὀλιγοχρονίους·\nδώσουσι δὲ τοὺς μὲν ἄρρενας οἱ κοσμικῶς ἠρρενωμένοι,\nτὰς δὲ θηλείας οἱ τεθηλυσμένοι, καὶ πάλιν τοὺς\nμὲν πρώτους οἱ ἀπηλιωτικώτεροι τοὺς δὲ ὑστέρους οἱ\nλιβικώτεροι.\nπρὸς δὲ τούτοις ἐὰν οἱ διδόντες τοὺς ἀδελφοὺς συμφώνως συμφώνως ἐσχηματισμένοι τυγχάνωσι τῷ κυριεύοντι\nτοῦ περὶ τῶν ἀδελφῶν δωδεκατημορίου, προσφιλεῖς\nποιήσουσι τοὺς διδομένους ἀδελφούς, ἐὰν δὲ καὶ τῷ\nκλήρῳ τῆς τύχης, καὶ κοινωνοὺς βίου, ἐὰν δὲ ἐν τοῖς\nἀσυνδέτοις τύχωσιν ἢ κατὰ τὴν ἐναντίαν στάσιν, φιλ-\n\n\n\nέχθρους καὶ φθονεροὺς καὶ ὡς ἐπίπαν ἐπιβουλευτικούς.\nλοιπὸν δὲ καὶ τὰ καθ’ ἕκαστον αὐτῶν εἴ τις ἐπιπολυπραγμονοίη,\nσυνεικάζοιτο ἂν καὶ ἐνταῦθα πάλιν τοῦ διδόντος\nἀστέρος ὑποτιθεμένου κατὰ τὸν ὡροσκοπικὸν\nλόγον καὶ τῶν λοιπῶν ὡς ἐπὶ γενέσεως συνθεωρουμένων.\n‘Υπ᾿ ὄψιν ἤδη καὶ τοῦ περὶ ἀδελφῶν λόγου κατὰ τὸν\nἁρμόζοντα καὶ φυσικὸν λόγον ἡμῖν γεγονότος ἑξῆς ἂν\nεἴη τῶν κατ’ αὐτὴν τὴν γένεσιν ἄρξασθαι καὶ πρῶτον\nἐπιδραμεῖν τὸν περὶ ἀρρενικῶν τε καὶ θηλυκῶν ἐπιλογισμόν.\nθεωρεῖται δ’ οὗτος οὐ μονοειδῶς οὐδ’ ἀφ’ ἑνός\nτινος, ἀλλ’ ἀπό τε τῶν φώτων ἀμφοτέρων καὶ τοῦ ὡροσκότου,\nτῶν τε λόγον ἐχόντων πρὸς αὐτοὺς ἀστέρων, μάλιστα\nμὲν κατὰ τὴν τῆς σπορᾶς διάθεσιν, ὁλοσχερέστερον\nδὲ καὶ κατὰ τὴν τῆς ἐκτροπῆς. τὸ δ’ ὅλον παρατηρητέον,\nπότερον οἱ προειρημένοι τρεῖς τόποι καὶ οἱ τούτων οἰκοδεσποτοῦντες\nἀστέρες ἅπαντες ἢ οἱ πλεῖστοι τυγχάνουσιν\nἠρρενωμένοι πρὸς ἀρρενογονίαν ἢ τεθηλυσμένοι\nπρὸς θηλυγονίαν καὶ οὕτως ἀποφαντέον.\nδιακριτέον μέντοι\nτοὺς ἠρρενωμένους καὶ τεθηλυσμένους, καθ’ ὃν ὑπεθέμεθα\nτρόπον ἐν ταῖς πινακικαῖς ἐκθέσεσιν ἐν ἀρχῇ\nτῆς συντάξεως, ἀπό τε τῆς τῶν δωδεκατημορίων, έν οἷς\n\n\n\n\nεἰσι, φύσεως, καὶ ἀπὸ τῆς αὐτῶν τῶν ἀστέρων καὶ ἔτι\nἀπὸ τῆς πρὸς τὸν κόσμον σχέσεως, ἐπειδήπερ ἀπηλιωτικοὶ\nμὲν ὄντες ἀρρενοῦνται, λιβικοὶ δὲ θηλύνονται, πρὸς\nδὲ τούτοις ἀπὸ τῆς πρὸς τὸν ἥλιον, ἑῷοι μὲν γὰρ πάλιν\nὄντες ἀρρενοῦνται, θηλύνονται δὲ ἑσπέριοι· δι’ ὧν πάντων\nτὴν κατὰ τὸ πλεῖστον ἐπικράτησιν τοῦ γένους προσήκει\nκαταστοχάζεσθαι.\nΚαὶ περὶ τῶν γεννωμένων δὲ ὁμοίως ἀνά δύο ἢ καὶ πλειόνων τοὺς αὐτοὺς τόπους παρατηρεῖν προσήκει τουτέστι\nτάδε δύο φῶτα καὶ τὸν ὡροσκόπον. παρακολουθεῖν δὲ\nεἴωθε τοῦτο τὸ σύμπτωμα παρὰ τὰς κράσεις, ὅταν οἱ δύο\nἢ καὶ οἱ τρεῖς τόποι δίσωμα περιέχωσι ζῴδια, καὶ μάλιστα,\nὅταν καὶ οἱ οἰκοδεσποτίζοντες αὐτῶν ἀστέρες τὸ αὐτὸ\nἤ τινες μὲν ἐν δισώμοις, τινὲς δὲ ἀνὰ δύο κείμενοι\nτυγχάνωσιν ἢ πλείους.\nἐπὰν δὲ καὶ ἐν δισώμοις ὦσιν οἱ κύριοι τόποι καὶ κατὰ τὸ αὐτὸ πλείονες τῶν ἀστέρων συνεσχηματισμένοι,\nτότε καὶ πλείονα τῶν δύο κυΐσκεσθαι\nσυμπίπτει, τοῦ μὲν πλήθους ἀπὸ τοῦ τὸ ἰδίωμα ποιιοῦντος\nἀστέρος τοῦ ἀριθμοῦ συνεικαζομένου τοῦ δὲ γένους\nἀπὸ τοῦ τῶν συνεσχηματισμένων ἀστέρων τῷ τε ἡλίῳ\nκαὶ τῇ σελήνῃ καὶ τῷ ὡροσκότῳ προσώπου πρὸς ἀρρε-\n\n\n\n\nνογονίαν ἢ θηλυγονίαν κατὰ τοὺς ἐν τοῖς ἔμπροσθεν\nεἰρημένους τρόπους.\nὅταν δὲ ἡ τοιαύτη διάθεσις μὴ συμπεριλαμβάνῃ\nτοῖς φωσὶ τὸ τοῦ ὡροσκόπου κέντρον ἀλλὰ\nτὸ τοῦ μεσουρανήματος, αἱ τοιαῦται τῶν μητέρων δίδυμα\nὡς ἐπίπαν ἢ καὶ πλείονα κυΐσκουσιν· ἰδίως δὲ τρεῖς\nμὲν ἄρρενας πληροφοροῦσιν ὑπὸ τὴν τῶν ἀνακτόρων\nγένεσιν ἅμα τοῖς προκειμένοις τόποις ἐν δισώμοις συσχηματισθέντες\nΚρόνος Ζεὺς Ἄρης, τρεῖς δὲ θηλείας ὑπὸ\nτὴν τῶν χαρίτων Ἀφροδίτη σελήνη μεθ’ Ἑρμοῦ τεθηλυσμένου,\nδύο δὲ ἄρρενας καὶ μίαν θήλειαν ὑπὸ τὴν\nτῶν Διοσκούρων Κρόνος Ζεὺς Ἀφροδίτη, δύο δὲ θηλείας\nκαὶ ἄρρενα ἕνα ὑπὸ τὴν Δήμητρος καὶ Κόρης Ἀφροδίτη,\nσελήνη, Ἄρης, ἐφ’ ὧν ὡς ἐπὶ τὸ πολὺ συμβαίνειν εἴωθε\nτό τε μὴ τελεσφορεῖσθαι τά γινόμενα καὶ τὸ μετὰ παρασήμαων\nτινῶν σωματικῶν ἀποκυΐσκεσθαι καὶ ἔτι τὸ γίγνεσθαί\nτινα τοῖς τόποις ἐξαίρετα καὶ ἀπροσδόκητα διὰ\nτὴς τῶν τοιούτων συμπτωμάτων ὥσπερ ἐπιφανείας.\nὈὐκ ἀλλότριος δὲ τῆς προκειμένης σκέψεως οὐδ’ ὁ\nπερὶ τῶν τεράτων λόγος. πρῶτον μὲν γὰρ ἐπὶ τῶν τοιούτων\nτά μὲν φῶτα ἀποκεκλικότα ἢ ἀσύνδετα τῷ ὡροσκόπῳ\nκατὰ τὸ πλεῖστον εὑρίσκεται, τὰ δὲ κέντρα διειλημμένα\nὑπὸ τῶν κακοποιῶν. ὅταν οὖν τοιαύτη τις ὑπ’ ὄψιν πέσῃ\n\n\n\n\nδιάθεσις, ἐπειδὴ γίνεται πολλάκις καὶ περὶ τὰς ταπεινὰς\nκαὶ κακοδαίμονας γενέσεις, κἂν μὴ τερατώδεις ὦσιν, εὐθὺς\nἐπισκοπεῖν προσήκει τὴν προγενομένην συζυγίαν\nσυνοδικὴν ἢ πανσεληνιακὴν καὶ τὸν οἰκοδεσποτήσαντα\nταύτης τε καὶ τῶν τῆς ἐκτροπῆς φώτων.\nἐὰν γὰρ οἱ τῆς ἐκτροπῆς αὐτῶν τόποι καὶ ὁ τῆς σελήνης καὶ ὁ τοῦ ὡροσκότου\nπάντες ἢ οἱ πλείονες ἀσύνδετοι τυγχάνωσιν ὄντες\nτῷ τῆς προγενομένης συζυγίας τόπῳ, τὸ γεννώμενον\nαἰνιγματῶδες ὑπονοητέον. ἐὰν μὲν οὖν τούτων οὕτως\nἐχόντων τά τε φῶτα ἐν τετράποσιν ἢ θηριώδεσιν εὐρίσκηται\nζῳδίοις καὶ οἱ δύο κεκεντρωμένοι τῶν κακοποιῶν,\nοὐδὲ ἐξ ἀνθρώπων ἔσται τὸ γεννώμενον, μηδενὸς μὲν\nμαρτυροῦντος τοῖς φωσὶν τῶν ἀγαθαποιῶν τέλεον ἀνήμερον\nκαὶ τῶν ἀγρίαν καὶ κακωτικὴν ἐχόντων φύσιν,\nμαρτυρούντων δὲ Διὸς ἢ Ἀφροδίτης τῶν ἐκθειαζομένων,\nοἷον κυνῶν αἰλούρων ἢ πιθήκων ἢ τῶν τοιούτων, Ἑρμοῦ\nδὲ τῶν εἰς χρείαν ἀνθρωπίνην, οἷον ὀρνίθων ἢ συῶν\nβοῶν ἢ αἰγῶν καὶ τῶν τοιούτων.\nἐὰν δὲ ἐν ἀνθρωποειδέσι τὰ φῶτα καταλαμβάνηται τῶν ἄλλων ὡσαύτως\nἐχόντων, ὑπ’ ἀνθρώπων μὲν ἢ παρ’ ἀνθρώποις ἔσται τὰ\nγεγενημένα, τέρατα δὲ καὶ αἰνιγματώδη, τῆς κατὰ τὸ\nποῖον ἰδιότητος καὶ ἐνταῦθα συνορωμένης ἐκ τῆς τῶν\nζῳδίων μορφώσεως, ἐν οἷς οἱ διειληφότες τὰ φῶτα ἢ τὰ\nκέντρα κακοποιοὶ τυγχάνουσι. ἐὰν μὲν οὖν καὶ ἐνταῦθα\n\n\n\n\nμηδὲ εἷς τῶν ἀγαθοποιῶν ἀστέρων προσμαρτυρῇ μηδενὶ\nτῶν προειρημένων τόπων, ἄλογα καὶ ὡς ἀληθῶς αἰνιγματώδη\nγίνεται τέλεον·\nἐὰν δὲ 6 τοῦ Διὸς τῆς Ἀφροδίτης\nμαρτυρήσῃ, τιμώμενον καὶ εὔσχημον ἔσται τὸ τοῦ\nτέρατος ἴδιον,\nὁποῖον περὶ τοὺς ἑρμαφροδίτους ἢ τοὺς\nκαλουμένους ἁρποκρατικοὺς καὶ τοὺς τοιούτους εἴωθε\nσυμβαίνειν, εἰ δὲ καὶ 6 τοῦ Ἑρμοῦ μαρτυρήσῃ, μετὰ\nτούτων μὲν καὶ ἀποφθεγγομένους καὶ διὰ τῶν τοιούτων\nποριστικούς, μόνος δὲ 6 τοῦ Ἑρμοῦ νωδοὺς καὶ κωφούς,\nεὐφυεῖς μέντοι καὶ πανούργους ἄλλως ἀπεργάζεται.\nΛοιποῦ δὲ ὄντος εἰς τὰ κατ’ αὐτὴν τὴν γένεσιν τοῦ\nπερὶ ἀτρόφων λόγου προσήκει διαλαβεῖν, ὅτι πῇ μὲν ὁ\nτρόπος οὗτος ἔχεται τοῦ περὶ χρόνων ζωῆς λόγου, ἐπειδὴ\nτὸ ζητούμενον εἶδος οὐκ ἀλλότριον ἑκατέρου, πῇ δὲ κεχώρισται\nπαρὰ τὸ κατ’ αὐτὴν τὴν τῆς ἐπισκέψεως δύναμιν\nδιαφέρειν πως. 6 μὲν γὰρ περὶ χρόνων ζωῆς ἐπὶ τῶν\nὅλως ἐχόντων χρόνους αἰσθητοὺς θεωρεῖται, τουτέστι μὴ\nἐλάττονας ἡλιακῆς περιόδου μιᾶς· χρόνος γὰρ ἰδίως ὁ\nτοιοῦτος ἐνιαυτὸς καταλαμβάνεται, δυνάμει δὲ καὶ ὁ\nἐλάττων τούτου, μῆνές εἰσι καὶ ἡμέραι καὶ ὧραι· 6 δὲ·\nπερὶ τῶν ἀτρόφων ἐπὶ τῶν μηδ’ ὅλως φθανόντων ἐπὶ\nτὸν προκείμενον χρόνον ἀλλ’ ἐν τοῖς ἐλάττοσιν ἀριθμοῖς\n\n\n\nδι’ ὑπερβολὴν τῆς κακώσεως φθειρομένων. ἔνθεν κἀκεῖνος\nμὲν πολυμερεστέραν ἔχει τὴν ἐπίσκεψιν, οὗτος δὲ\nὁλοσχερεστέραν. ἁπλῶς γάρ, ἐάν τε κεκεντρωμένον τὸ\nἕτερον τῶν φώτων, καὶ τῶν κακοποιῶν 6 ἕτερος συνῇ\nδιαμηκίζη, ταῦτα δὲ μοιρικῶς καὶ κατ’ ἰσοσκελίαν μηδενὸς\nμὲν ἀγαθοποιοῦ συσχηματιζομένου, τοῦ δὲ οἰκοδεσπότου\nτῶν φώτων ἐν τοῖς τῶν κακοποιῶν τόποις κατειλημμένου,\nτὸ γεννώμενον οὐ τραφήσεται, παρ’ αὐτὰ\nδὲ ἕξει τὸ τέλος τῆς ζωῆς·\nἐὰν δὲ μὴ κατ’ ἰσοσκελίαν μὲν τοῦτο συμβαίνῃ, ἀλλ’ ἐγγὺς ἐπαναφέρωνται τοῖς τῶν\nφώτων τόποις αἰ τῶν κακοποιῶν βολαί, δύο δὲ ὦσιν οἱ\nκακοποιοὶ καὶ ἤτοι τὸ ἕτερον τῶν φώτων ἢ καὶ ἀμφότερα\nβλάπτοντες ἢ κατὰ ἐπαναφορὰν ἢ κατὰ διάμετρον\nἢ ἐν μέρει τὸ ἕτερον 6 ἕτερος, ἢ 6 μὲν ἕτερος διαμετρῶν\nδὲ ἕτερος ἐπαναφερόμενος, καὶ οὕτως ἄχρονα γίνεται\nτοῦ πλήθους τῶν κακώσεων ἀφανίζοντος τὸ ἐκ τοῦ δια.\nστήματος τῆς ἐπαναφορᾶς εἰς ἐπιμονὴν τῆς ζωῆς φιλάν-\nθρωπον.\nβλάπτει δὲ ἐξαιρέτως κατὰ μὲν τὰς ἐπαναφορᾶς ἥλιον μὲν 6 τοῦ Ἄρεως, σελήνην δὲ ὁ τοῦ Κρόνου, κατὰ\nδὲ τὰς διαμετρήσεις ἢ καθυπερτερήσεις ἀνάπαλιν ἥλιον\nμὲν 6 τοῦ Κρόνου, σελήνην δὲ 6 τοῦ Ἄρεως, καὶ μάλιστα,\nἐὰν κατάσχωσι τοπικῶς ἤτοι τὰ φῶτα ἢ τὸν ὡροσκόπον\nοἰκοδεσποτήσαντες. ἐὰν δὲ δύο τυγχάνωσι διαμετρήσεις\nἐπικέντρων ὄντων τῶν φώτων καὶ τῶν κακοποιῶν κατ’\nἰσοσκελίαν, τότε καὶ νεκρὰ ἢ ἡμιθανῆ τίκτεται τὰ βρέφη.\nτούτων δὲ οὕτως ἐχόντων, ἐὰν μὲν ἀπόρροιαν ἀπό τινος\n\n\nτῶν ἀγαθοποιῶν ἔχοντα τὰ φῶτα τυγχάνῃ καὶ ἄλλως\nαὐτοῖς ᾗ συνεσχηματισμένα τοῖς προηγουμένοις ἑαυτῶν\nμέρεσι μέντοι γε τὰς ἀκτῖνας αὐτῶν ἐπιφερόντων, ἐπιζήσεται\nτὸ τεχθὲν ἄχρι τοῦ τῶν μεταξὺ τῆς τε ἀφέσεως\nκαὶ τοῦ τῶν ἐγγυτέρων τῶν κακοποιῶν ἀκτίνων ἀριθμοῦ\nτῶν μοιρῶν τοὺς ἴσους μῆνας ἢ ἡμέρας καὶ ὥρας πρὸς\nτὸ μέγεθος τῆς κακώσεως καὶ τὴν δύναμιν τῶν τὸ αἴτιον\nποιούντων.\nἐὰν αἱ αἱ μὲν τῶν κακοποιῶν ἀκτῖνες εἰς τὰ\nπροηγούμενα φέρωνται τῶν φώτων, αἱ δὲ τῶν ἀγαθοποιῶν\nεἰς τὰ ἑπόμενα, τὸ γεννώμενον ἐκτεθὲν ἀναληφθήσεται\nκαὶ ζήσεται, καὶ πάλιν, ἐὰν μὲν οἱ συσχηματισθέντες\nἀγαθοποιοὶ καθυπερτερηθῶσιν ὑπὸ τῶν κακοποιῶν,\nεἰς κάκωσιν καὶ ὑποταγήν, ἐὰν δὲ καὶ καθυπερτερήσωσιν,\nεἰς ὑποβολὴν ἄλλων γονέων. εἰ εἰ καὶ τῶν\nἀγαθοποιῶν τις ἀνατολὴν ἢ συναφὴν ποιοῖτο τῇ σελήνῃ,\nτῶν δὲ κακοποιῶν ὑπὸ δύσιν τις εἴη, ὑπ’ αὐτῶν τῶν\nγονέων ἀναληφθήσεται.\nκατὰ τὸν αὐτὸν δὲ τρόπον καὶ\nἐπὶ τῶν πλειστογονούντων, ἐὰν μὲν ὑπὸ δύσιν τις τῶν\nκατὰ δύο ἢ καὶ πλείους συνεσχηματισμένων ἀστέρων,\nἡμιθανές τε ἢ σάρκωμα καὶ ἀτελὲς τὸ γεννώμενον ἀποτεχθήσεται,\nἐὰν δὲ ὑπὸ κακοποιῶν καθυπερτερῆται, ἄτροφον\nἢ ἄχρονον ἔσται τὸ ὑπὸ τῆς κατ’ αὐτὸν αἰτίας\nσυγγεγενημένον.\nΤῶν δὲ μετὰ τὴν γένεσιν συμπτωμάτων ἡγεῖται μὲν ὁ περὶ χρόνων ζωῆς λόγος, ἐπειδήπερ κατὰ τὸν ἀρχαῖον\nγελοῖόν ἐστι τὰ καθ’ ἕκαστα τῶν ἀποτελουμένων ἐφαρ-\nμόζειν τῷ μηδ’ ὅλως ἐκ τῆς τῶν βιωσίμων ἐτῶν ὑποστάσεως\nἐπὶ τοὺς ἀποτελεστικοὺς αὐτῶν χρόνους ἥξοντι.\nθεωρεῖται δὲ οὗτος οὐχ ἁπλῶς οὐδ’ ἀπολελυμένως, ἀλλ’ ἀπὸ τῆς τῶν κυριωτάτων τόπων ἐπικρατήσεως πολυμερῶς\nλαμβανόμενος. ἔστι δ’ ὁ μάλιστά τε συμφωνῶν ἡμῖν\nκαὶ ἄλλως ἐχόμενος φύσεως τρόπος τοιοῦτος. ἤρτηται μὲν\nγὰρ τὸ πᾶν ἔκ τε τῆς τῶν ἀφετικῶν τόπων διαλήψεως\nκαὶ ἐκ τῆς αὐτῶν τῶν τῆς ἀφέσεως ἐπικρατούντων καὶ\nἔτι ἐκ τῆς τῶν ἀναιρετικῶν τόπων ἢ ἀστέρων. διακρίνεται\nδὲ τούτων ἕκαστον οὕτως.\nτόπους μὲν πρῶτον ἡγητέον ἀφετικοὺς ἐν οἷς εἶναι δεῖ πάντως τὸν μέλλοντα τὴν κυρείαν τῆς ἀφέσεως λαμβάνειν\nτό τε περὶ τὸν ὡροσκόπον δωδεκατημόριον, ἀπὸ\nπέντε μοιρῶν τῶν προαναφερομένων αὐτοῦ τοῦ ὁρίζον-\nτος μέχρι τῶν λοιπῶν καὶ ἐπαναφερομένων μοιρῶν εἴκοσι\nπέντε καὶ τὰς ταύταις ταῖς λ΄ μοίραις δεξιὰς ἑξαγώνους\nτὰς τοῦ ἀγαθοῦ δαίμονος καὶ τετραγώνους τοῦ ὑπὲρ γῆν\n\n\n\n\nμεσουρανήματος καὶ τριγώνους τοῦ καλουμένου θεοῦ\nκαὶ διαμέτρους τοῦ δύνοντος, προκρινομένων καὶ ἐν\nτούτοις εἰς δύναμιν ἐπικρατήσεως πρῶτον μὲν τῶν κατὰ\nτὸ ὑπὲρ γῆν μεσουράνημα, εἶτα τῶν κατὰ τὴν ἀνατολήν,\nεἶτα τῶν κατὰ τὴν ἐπαναφοράν τοῦ μεσουρανήματος, εἶτα\nτῶν κατὰ τὸ δῦνον, εἶτα τῶν κατὰ τὸ προηγούμενον τοῦ\nμεσουρανήματος.\nτό τε γὰρ ὑπὸ γῆν πᾶν εἰκότως ἀθετητέον\nπρὸς τὴν τηλικαύτην κυρείαν πλὴν μόνων τῶν παρ’\nαὐτὴν τὴν ἐπαναφορὰν εἰς φῶς ἐρχομένων, τοῦ τε ὑπὲρ\nγῆν οὔτε τὸ ἀσύνδετον τῷ ἀνατέλλοντι δωδεκατημόριον\nἁρμόζει παραλαμβάνειν, οὔτε τὸ προανατεῖλαν, ὃ καλεῖται\nτοῦ κακοῦ δαίμονος, ἐπειδήπερ κακοῖ τὴν ἐπὶ τὴν\nγῆν ἀπόρροιαν τῶν έν αὐτῷ ἀστέρων μετὰ τοῦ καὶ ἀποκεκλικέναι,\nθολοῖ καὶ ὥσπερ ἀφανίζει τὸ ἀναθυμιώμενον\nἐκ τῶν τῆς γῆς ὑγρῶν παχὺ καὶ ἀχλυῶδες, παρ’ 3 καὶ\nτοῖς χρώμασι καὶ τοῖς μεγέθεσιν οὐ κατὰ φύσιν ἔχοντες\nφαίνονται.\nμετὰ δὲ ταῦτα πάλιν ἀφέτας παραληπτέον τούς\nτε κυριωτάτους τέσσαρας τόπους, ἥλιον, σελήνην, ὠροσκόπον,\nκλῆρον τύχης, καὶ τοὺς τούτων οἰκοδεσποτήσαντας,\nκλῆρον μέντοι τύχης τὸν συναγόμενον ἀπὸ τοῦ ἀριθμοῦ\nπάντοτε καὶ νυκτὸς καὶ ἡμέρας τοῦ ἀπὸ ἡλίου ἐπὶ\nσελήνην καὶ τὰ ἴσα φέροντος ἀπὸ τοῦ ὡροσκόπου κατὰ τὰ\n\n\n\nἑπόμενα τῶν ζῳδίων, ἵνα ὃν ἔχει λόγον καὶ σχηματισμὸν ὁ\nἥλιος πρὸς τὸν ὡροσκόπον, τοῦτον ἔχη καὶ ἡ σελήνη πρὸς\nτὸν κλῆρον τῆς τύχης καὶ ᾗ ὥσπερ σεληνιακὸς ὡροσκόπος.\nἴσως δὲ αὐτὸ τοῦτο θέλει τε καὶ δύναται παρὰ τῷ συγγραφεῖ τὸ τοῖς νυκτὸς γεννωμένοις ἀπὸ σελήνης ἐπὶ\nἥλιον ἀριθμεῖν καὶ ἀνάπαλιν ἀπὸ τοῦ ὡροσκόπου, τουτέστιν\nεἰς τὰ προηγούμενα, διεκβάλλειν· καὶ οὕτως γὰρ\nκἀκεῖνος 6 αὐτὸς τόπος τοῦ κλήρου καὶ 6 αὐτὸς τοῦ\nσυσχηματισμοῦ λόγος ἐκβήσεται.\nπροκριτέον δὲ καὶ ἐκ τούτων ἡμέρας μὲν πρῶτον τὸν ἥλιον, ἐάνπερ ἐν τοῖς ἀφετικοῖς τόποις, εἰ δὲ μή, τὴν\nσελήνην, εἰ δὲ μή, τὸν πλείους ἔχοντα λόγους οἰκοδεσποτείας\nπρός τε τὸν ἥλιον καὶ τὴν προγενομένην σύνοδον\nκαὶ πρὸς τὸν ὡροσκόπον, τουτέστιν ὅταν τῶν οἰκοδεσποτικῶν\nδεσποτικῶν τρόπων ε΄ ὄντων τρεῖς ἔχῃ πρὸς ἕνα ἢ καὶ\n\nπλείους τῶν εἰρημένων, εἰ δὲ μή, τελευταῖον τὸν ὡροσκόπον,\nνυκτὸς δὲ πρῶτον τὴν σελήνην, εἶτα τὸν ἥλιον,\n\n\n\nεἶτα τὸν πλείους ἔχοντα λόγους οἰκοδεσποτείας πρός τε\nτὴν σελήνην καὶ πρὸς τὴν γενομένην πανσέληνον καὶ τὸν\nκλῆρον τῆς τύχης, εἰ δὲ μή, τελευταῖον συνοδικῆς μὲν οὔ·\nσης τῆς προγενομένης συζυγίας τὸν ὡροσκόπον, πανσεληνιακῆς\nδὲ τὸν κλῆρον τῆς τύχης.\nεἰ δὲ καὶ ἀμφότερα τὰ\nφῶτα ἢ καὶ ὁ τῆς οἰκείας αἱρέσεως οἰκοδεσπότης ἐν τοῖς\nἀφετικοῖς εἷεν τόποις, τὸν ἐν τῷ κυριωτέρῳ τόπῳ τῶν\nφώτων παραληπτέον, τότε δὲ μόνον τὸν οἰκοδεσπότην\nἀμφοτέρων προκριτέον, ὅταν καὶ κυριώτερον ἐπέχῃ τόπον\nκαὶ πρὸς ἀμφοτέρας τὰς αἱρέσεις οἰκοδεσποτείας\nλόγον ἔχῃ.\nτοῦ δὲ ἀφέτου διακριθέντος ἔτι καὶ τῶν ἀφέσεων δύο\nτρόπους παραληπτέον, τόν τε εἰς τὰ ἑπόμενα μόνον τῶν\nζῳδίων ὑπὸ τὴν καλουμένην ἀκτινοβολίαν, ὅταν ἐν τοῖς\nἀπηλιωτικοῖς τόποις, τουτέστι τοῖς ἀπὸ τοῦ μεσουρανήματος\nἐπὶ τὸν ὡροσκόπον τόποις, ὁ ἀφέτης, καὶ τὸν οὐ\nμόνον εἰς τὰ ἑπόμενα ἀλλὰ καὶ εἰς τὰ προηγούμενα κατὰ\nτὴν λεγομένην ὡριμαίαν, ὅταν ἐν τοῖς ἀποκεκλικόσι τοῦ\nμεσουρανήματος τόποις ὁ ἀφέτης.\nτούτων δὲ οὕτως ἐχόντων ἀναιρετικαὶ γίγνονται μοῖ\nραι κατὰ μὲν τὴν εἰς τὰ προηγούμενα τῶν ζῳδίων ἄφεσιν\nἡ τοῦ δυτικοῦ ὁρίζοντος μόνη διὰ τὸ ἀφανίζειν τὸν\nκύριον τῆς ζωῆς, αἱ δὲ τῶν οὕτως ὑπαντώντων ἢ μαρτυ-\n\n\n\n\nρούντων ἀστέρων ἀφαιροῦσι μόνον καὶ προστιθέασιν ἔτη\nτοῖς μέχρι τῆς καταδύσεως τοῦ ἀφέτου συναγομένοις καὶ\nοὐκ ἀναιροῦσι διὰ τὸ μὴ αὐτοὺς ἐπιφέρεσθαι τῷ ἀφετικῷ\nτόπφ ἀλλ’ ἐκεῖνον τοῖς αὐτῶν. καὶ προστιθέασιν μὲν οἱ ἀγα-\nθοποιοί, ἀφαιροῦσι δὲ οἱ κακοποιοί, τοῦ τοῦ Ἑρμοῦ πά-\nλῖν ὁποτέροις ἂν αὐτῶν συσχηματισθῇ προστιθεμένου.\nὁ δὲ ἀριθμὸς τῆς προσθέσεως ἢ ἀφαιρέσεως θεωρεῖται διὰ\nτῆς καθ’ ἕκαστον μοιροθεσίας ὅσοι γὰρ ἂν ὦσιν ὡριαῖοι\nχρόνοι τῆς ἑκάστου μοίρας, ἡμέρας μὲν οὔσης οἱ τῆς\nἡμέρας, νυκτὸς δὲ οἱ τῆς νυκτός, τοσοῦτον πλῆθος ἐτῶν\nἔσται τὸ τέλειον· ὅπερ ἐπὶ τῆς ἀνατολῆς αὐτῶν ὄντων\nλογιστέον, εἶτα κατὰ τὸ ἀνάλογον τῆς ἀποχωρήσεως\nὑφαιρετέον, ἕως ἂν πρὸς τάς δυσμὰς εἰς τὸ μηδὲν καταν-\nτήσῃ.\nκατά δὲ τὴν εἰς τὰ ἑπόμενα τῶν ζῳδίων ἄφεσιν ἀναιροῦσιν οἳ τε τῶν κακοποιῶν τόποι Κρόνου καὶ ’Άρεως\nἤτοι σωματικῶς ὑπαντώντωνῆ ἀκτῖνα ἐπιφερόντων ὅθεν\nδήποτε τετράγωνον ἢ διάμετρον, ἐνίοτε δὲ καὶ ἐπὶ τῶν\nἀκουόντων ἢ βλεπόντων κατ’ ἰσοδυναμίαν ἑξαγώνων,\nκαὶ αὐτὸς δὲ ὁ τῷ ἀφετικῷ τόπῳ τετράγωνος ἀπὸ τῶν\nἑπομένων, ἐνίοτε δὲ καὶ,έπὶ μὲν τῶν πολυχρονούντων\nδωδεκατημορίων κακωθεὶς ὁ ἑξάγωνος, ἐπὶ δὲ τῶν ὀλιγο-\nχρονίων ὁ τρίγωνος σελήνης δὲ ἀφιείσης καὶ ὁ τοῦ ἡλίου\nτόπος· ἰσχύουσι γὰρ αἱ κατὰ τὴν τοιαύτην ἄφεσιν ὑπαν-\n\n\n\nτήσεις καὶ ἀναιρεῖν καὶ σῴζειν, ἐπειδὴ αὗται τῷ τοῦ\nἀφέτου τόπῳ ἐπιφέρονται,\nοὐ πάντοτε μέντοι τούτους\nτοὺς τόπους καὶ πάντως ἀναιρεῖν ἡγητέον, ἀλλά μόνον\nὅταν ὦσι κεκακωμένοι· παραποδίζονται γάρ, ἐάν τε εἰς\nἀγαθοποιοῦ ὅριον ἐμπέσωσιν, ἐάν τέ τις τῶν ἀγαθοποιῶν\nἀκτῖνα συνεπιφέρῃ τετράγωνον ἢ τρίγωνον ἢ διάμετρον\nἤτοι πρὸς αὐτὴν τὴν ἀναιρετικὴν μοῖραν ἢ εἰς τὰ\nἑπόμενα αὐτῆς, ἐπὶ μὲν Διὸς μὴ ὑπὲρ τὰς δώδεκα μοίρας,\nἐπὶ δὲ Ἀφροδίτης μὴ ὑπὲρ τὰς ὀκτώ, ἐάν τε σωμάτων\nὄντων ἀμφοτέρων τοῦ τε ἀφιέντος καὶ τοῦ ὑπαντῶντος\nμὴ τὸ αὐτὸ πλάτος ἀμφοτέρων.\nὅταν οὖν δύο\nἢ πλείονα ἑκατέρωθεν τά τε βοηθοῦντα καὶ τὰ κατὰ\nτὸ ἐναντίον ἀναιροῦντα, σκεπτέον τὴν ἐπικράτησιν ὁποτέρου\nτῶν εἰδῶν κατά τε τὸ πλῆθος τῶν συλλαμβανομένων\nαὐτοῖς καὶ κατὰ τὴν δύναμιν, κατὰ μὲν τὸ πλῆθος,\nὅταν αἰσθητῶς πλείονα ᾖ τὰ ἕτερα τῶν ἑτέρων,\nκατὰ δύναμιν δέ, ὅταν τῶν βοηθούντων ἢ ἀναιρούντων\nἀστέρων οἱ μὲν ἐν οἰκείοις ὦσι τόποις, οἱ δὲ μή, μάλιστα\nδ’ ὅταν οἱ μὲν ὦσιν ἀνατολικοί, οἱ δὲ δυτικοί. καθόλου\nόλου γὰρ τῶν ὑπὸ τὰς αὐγὰς ὄντων οὐδένα παραληπτέον\nοὔτε πρὸς ἀναίρεσιν οὔτε πρὸς βοήθειαν, πλὴν εἰ μὴ\nτῆς σελήνης ἀφέτιδος οὔσης αὐτὸς ὁ τοῦ ἡλίου τόπος\nἀνέλῃ συντετραμμένος μὲν ὑπὸ τοῦ συνόντος κακοποιοῦ,\nδιὰ μηδενὸς δὲ τῶν ἀγαθοποιῶν ἀναλελυμένος. ὁ μέντοι\nτῶν ἐτῶν ἀριθμός, ὃν ποιοῦσιν αἱ τῶν μεταξὺ διαστάαὑται\n\n\n\n<μοῖραι> τοῦ τε ἀφετικοῦ τόπου καὶ τοῦ\nοὐδὲ ἁπλῶς οὐδὲ ὡς ἔτυχεν ὀφείλει λαμβάνεσθαι κατὰ\nτὰς τῶν πολλῶν παραδόσεις ἐκ τῶν ἀναφορικῶν πάντοτε\nχρόνων ἑκάστης μοίρας, εἰ μὴ μόνον, ὅταν ἤτοι αὐτὸς ὁ\nἀνατολικὸς ὁρίζων τὴν ἄφεσιν εἰληφὼς ἥ τις τῶν κατ’\nαὐτὸν ποιουμένων ἀνατολήν.\nἑνὸς γὰρ ἐκ παντὸς τρόπου τῷ φυσικῶς τοῦτο τὸ μέρος ἐπισκεπτομένῳ προκειμένου\nτοῦ σκοπεῖν, μετὰ πόσους ἰσημερινοὺς χρόνους\nὁ τοῦ ἑπομένου σώματος ἢ σχήματος τόπος ἐπὶ τὸν τοῦ\nπροηγουμένου κατ’ αὐτὴν τὴν γένεσιν παραγίνεται διὰ\nτὸ τοὺς ἰσημερινοὺς χρόνους ὁμαλῶς διέρχεσθαι καὶ τὸν\nὁρίζοντα καὶ τὸν μεσημβρινόν, πρὸς οὓς ἀμφοτέρους αἱ\nτῶν τοπικῶν ἀποστάσεων ὁμοιότητες λαμβάνονται, καὶ\nἰσχύειν δὲ ἕκαστον τῶν χρόνων ἐνιαυτὸν ἕνα ἡλιακὸν\n\"/> εἰκότως, ὅταν μὲν ἐπ’ αὐτοῦ τοῦ ἀνατολικοῦ ὁρίζοντος\nᾗ ὁ ἀφετικὸς καὶ προηγούμενος τόπος, τοὺς ἀναφορικοὺς\nχρόνους τῶν μέχρι τῆς ὑπαντήσεως μοιρῶν προσήκει\nλαμβάνειν·\nμετὰ τοσούτους γὰρ ἰσημερινοὺς χρόνους ὁ ἀναιρέτης ἐπὶ τὸν τοῦ ἀφέτου τόπον τουτέστι ἐπὶ τὸν\nἀνατολικὸν ὁρίζοντα παραγίνεται, ὅταν δὲ ἐπ’ αὐτοῦ τοῦ\nμεσημβρινοῦ, τὰς ἐπ’ ὀρθῆς τῆς σφαίρας ἀναφοράς,\nέν ὅσαις ἕκαστον τμῆμα διέρχεται τὸν μεσημβρινόν, ὅταν\nδὲ ἐπ’ αὐτοῦ τοῦ δυτικοῦ ὁρίζοντος, ἐν ὅσαις ἑκάστη\nτῶν τῆς διαστάσεως μοιρῶν καταφέρεται, τουτέστιν ἐν\nὅσαις αἰ διαμετροῦσαι ταύτας ἀναφέρονται.\nτοῦ δὲ τροηγουμένου τόπου μηκέτι ὄντος ἐν τοῖς τρισὶ τούτοις ὅροις\nἀλλ’ ἐν ταῖς μεταξὺ διαστάσεσιν, οὐκέτι οἱ τῶν προκειμέ-\n\n\n\nνων ἀναφορῶν ἢ καταφορῶν μεσουρανήσεων χρόνοι\nτοὺς ἑπομένους τόπους οἴσουσιν ἐπὶ τοὺς αὐτοὺς τοῖς\nπροηγουμένοις ἀλλὰ διάφοροι. ὅμοιος μὲν γὰρ καὶ ὁ αὐτὸς\nτόπος ἐστὶν ὁ τὴν ὁμοίαν καὶ ἐπὶ τὰ αὐτὰ μέρη θέσιν\nἔχων ἅμα πρός τε τὸν ὁρίζοντα καὶ τὸν μεσημβρινόν·\nτοῦτο δὲ ἔγγιστα συμβέβηκε τοῖς ἐφ’ ἑνὸς κειμένοις ἡμικυκλίου\nτῶν γραφομένων τῶν τομῶν τοῦ τε μεσεμβρινοῦ\nκαὶ τοῦ ὁρίζοντος, ὧν ἕκαστος κατὰ τὴν αὐτὴν\nθέσιν τὴν ἴσην ἔγγιστα καιρκὴν ποιεῖ.\nὥσπερ δ\nἂν περιάγηται περὶ τὰς εἰρημένας τομάς, ἔρχεται μὲν\nἐπὶ τὴν αὐτὴν θέσιν καὶ τῷ ὁρίζοντι καὶ τῷ μεσημβρινῷ,\nτοὺς δὲ τῆς διελεύσεως τοῦ ζῳδιακοῦ χρόνους ἀνίσους\nἐφ’ ἑκατέρου ποιεῖ, τὸν αὐτὸν τρόπον καὶ κατὰ τὰς τῶν\nἄλλων ἀποστάσεων θέσεις δι’ ἀνίσων ἐκείνοις χρόνων\nτὰς παρόδους ἀπεργάζεται.\nμία δέ τις ἡμῖν ἔφοδος ἔστω\nτοιαύτη, δι’ ἧς, ἐάν τε ἀνατολικὴν ἐάν τε μεσημβρινὴν\nδυτικὴν ἐάν τε ἄλλην τινὰ ἔχῃ θέσιν ὁ προηγούμενος\nτόπος, τὸ ἀνάλογον τῶν ἐπ’ αὐτὸν φερόντων χρόνων τὸν\nἑπόμενον τόπον ληφθήσεται· προδιαλαβόντες γὰρ τήν τε\nμεσουρανοῦσαν τοῦ ζῳδιακοῦ μοῖραν καὶ ἔτι τήν τε προηγουμένην\nκαὶ τὴν ἐπερχομένην πρῶτον σκεψόμεθα τὴν\nτῆς προηγουμένης θέσιν, πόσας καιρικὰς ὥρας ἀπέχει\nτοῦ μεσημβρινοῦ, ἀριθμήσαντες τὰς μεταξὺ αὐτῆς καὶ\nτῆς μεσουρανούσης οἰκείως ἤτοι ὑπὲρ γῆν ἢ ὑπὸ γῆν\nμοίρας ἐπ’ ὀρθῆς τῆς σφαίρας ἀναφορὰς καὶ μερίσαντες\n\n\n\nεἰς τὸ πλῆθος τῶν αὐτῆς τῆς προηγουμένης μοίρας ὡρι-\n\nαίων χρόνων, εἰ μὲν ὑπὲρ γῆν εἴη, τῶν ἡμερησίων, εἰ\nδὲ ὑπὸ γῆν, τῶν τῆς νυκτός,\nἐπειδὴ τὰ τὰς αὐτὰς καιρικὰς ὥρας ἀπέχοντα τοῦ μεσημβρινοῦ τμήματα τοῦ ζῳδιακοῦ\nκαθ’ ἑνὸς καὶ τοῦ αὐτοῦ γίνεται τῶν προειρημένων\nἡμικυκλίων, καὶ δεήσει λαβεῖν, μετὰ πόσους\nἰσημερινοὺς χρόνους καὶ τὸ ἑπόμενον τμῆμα τὰς ἴσας\nκαιρικοὺς ὥρας ἀφέξει τοῦ αὐτοῦ μεσημβρινοῦ τῇ προηγουμένῃ,\nταύτας δέ, ἃς εἰλήφαμεν, ἐπισκεψόμεθα, πόσους\nτε κατὰ τὴν ἐξ ἀρχῆς θέσιν ἀπεῖχεν ἰσημερινοὺς χρόνους\nκαὶ ἡ ἑπομένη μοῖρα τῆς κατὰ τὸ αὐτὸ μεσουράνημα διὰ\nτῶν ἐπ’ ὀρθῆς πάλιν τῆς σφαίρας ἀναφορῶν, καὶ πόσους,\nὅτε τὰς ἴσας καιρικὰς ὥρας ἐποίει τῇ\nπροηγουμένη, πολυπλασιάσαντές τε καὶ ταύτας ἐπὶ τὸ πλῆθος τῶν τῆς\nἑπομένης μοίρας ὡριαίων χρόνων, εἰ μὲν πρὸς τὸ ὑπὲρ\nγῆν εἴη μεσουράνημα πάλιν ἡ σύγκρισις, τῶν καιρικῶν\nὡρῶν τὸ τῶν ἡμερησίων, εἰ δὲ πρὸς τὸ ὑπὸ γῆν, τὸ τῶν\nτῆς νυκτός, καὶ τοὺς γινομένους ἐκ τῆς ὑπεροχῆς ἀμφοτέρων\nτῶν διαστάσεων λαβόντες ἕξομεν τὸ τῶν ἐπιζητουμένων\nἐτῶν πλῆθος.\nἵνα δὲ φανερώτερον γένηται τὸ λεγόμενον, ὑποκείσθω προηγούμενος μὲν τόπος ὁ τῆς\nἀρχῆς τοῦ Κριοῦ λόγου ἕνεκεν, ἑπόμενος δὲ ὁ τῆς ἀρχῆς\nτῶν Διδύμων, κλίμα δέ, ὅπου ἡ μὲν μεγίστη ἡμέρα\nὡρῶν ἐστι τεττάρων καὶ δέκα, τὸ δ’ ὡριαῖον μέγεθος\nτῆς ἀρχῆς τῶν Διδύμων ἔγγιστα χρόνων ἱσημερινῶν ιݲζݲ,\nκαὶ ἀνατελλέτω πρῶτον ἡ ἀρχὴ τοῦ Κριοῦ, ἵνα μεσουτὰ\n\n\n\nρανῇ ἡ ἀρχὴ τοῦ Αἰγοκέρωτος, καὶ ἀπεχέτω τοῦ ὑπὲρ\nγῆν μεσουρανήματος ἀρχὴ τῶν Διδύμων χρόνους ἰσημερινοὺς\nρݲμݲηݲ.\nἐπεῖ οὖν ἡ τοῦ Κριοῦ ἀρχὴ ἀπέχει\nμεσημβρινοῦ μεσουρανήματος καιρικὰς ὥρας ἕξ, ταύτας\nπολλαπλασιάσαντες ἐπὶ τοὺς ιݲζݲ χρόνους, οἵπερ ἦσαν\nὡριαίου μεγέθους τῆς ἀρχῆς τῶν Διδύμων, ἐπειδήπερ\nπρὸς τὸ ὑπὲρ γῆν μεσουράνημά ἐστιν ἡ τῶν ρݲμݲηݲ χρόνων\nἀποχή, ἕξομεν καὶ ταύτης τῆς διαστάσεως χρόνους\nρݲβݲ· μετὰ τοὺς τῆς ὑπεροχῆς ἄρα χρόνους μݲςݲ\nτόπος ἐπὶ τὸν τοῦ προηγουμένου μεταβήσεται. τοσοῦτοι\nδέ εἰσιν ἔγγιστα χρόνοι καὶ τῆς ἀναφορᾶς τοῦ τε Κριοῦ\nκαὶ τοῦ Ταύρου, ἐπειδὴ ὁ ἀφετικὸς τόπος ὑπόκειται ὡροσκοπῶν.\nμεσουρανείτω δὴ ὁμοίως ἡ ἀρχὴ τοῦ Κριοῦ, ἵνα\nἀπέχῃ κατὰ τὴν πρώτην θέσιν ἡ ἀρχὴ τῶν Διδύμων τοῦ\nὑπὲρ γῆν μεσουρανήματος χρόνους ἰσημερινοὺς νݲηݲ.\nοὖν κατὰ δευτέραν θέσιν ὀφείλει μεσουρανεῖν ἡ\nἀρχὴ τῶν <Διδύμων> ἕξομεν τὴν τῶν διαστάσεων\nαὐτῶν τῶν νݲηݲ χρόνων, ἐν ὅσοις πάλιν διὰ τὸ μεσουρανεῖν\nτὸν ἀφετικὸν τόπον διέρχεται τὸν μεσημβρινὸν\nὅ τε Κριὸς καὶ ὁ Ταῦρος. δυνέτω δὲ τὸν αὐτὸν τρόπον\n\n\n\nἡ ἀρχὴ τοῦ Κριοῦ, ἵνα μεσουρανῇ μὲν ἀρχὴ τοῦ Καρκίνου,\nἀπέχῃ δὲ τοῦ ὑπὲρ γὴν μεσουρανήματος ἡ ἀρχὴ τῶν Διδύμων\nεἰς τὰ προηγούμενα χρόνους ἰσημερινοὺς λݲβݲ.\nἐπειδὴ οὖν πάλιν ἓξ ὥρας καιρικὰς ἀπέχει τοῦ μεσημβρινοῦ ἡ\nἀρχὴ τοῦ Κριοῦ πρὸς δυσμάς, ἐὰν ἑπτακαιδεκάκις ταύ-\nτας ποιήσωμεν, ἕξομεν ρݲβݲ χρόνους, οὓς ἀφέξει τοῦ μεσημβρινοῦ\nκαὶ ἡ ἀρχὴ τῶν Διδύμων, ὅταν δύνῃ. ἀπεῖχε\nδὲ καὶ κατὰ τὴν πρώτην θέσιν ἐπὶ τὰ αὐτὰ χρόνους λݲβݲ\nἐν τοῖς τῆς ὑπεροχῆς ἄρα χρόνοις οݲ ἐπὶ τὸ δῦνον ἠνέχθη,\nἐν οἷς καὶ καταφέρεται μὲν ὁ τε Κριὸς καὶ ὁ Ταῦρος, ἀναφερεται\nδὲ τὰ διαμετροῦντα δωδεκατημόρια τό τε τῶν\nΧηλῶν καὶ τὸ τοῦ Σκορπίου.\nὑποκείσθω τοίνυν ἐπὶ μηδενὸς μὲν οὖσα τῶν κέντρων ἡ ἀρχὴ τοῦ Κριοῦ, ἀπέχουσα\nδέ, λόγου ἕνεκεν εἰς τὰ προηγούμενα τῆς μεσημβρίας\nκαιρικὰς ὥρας τρεῖς, ἵνα μεσουρανῇ μὲν ἡ τοῦ Ταύρου\nμοῖρα ὀκτωκαιδεκάτη, ἀπέχῃ δὲ κατὰ τὴν πρώτην\nθέσιν ἡ τῶν Διδύμων ἀρχὴ τοῦ ὑπὲρ γῆν μεσουρανή-\nματος εἰς τά ἑπόμενα χρόνους ἰσημερινοὺς ιݲγݲ· ἐὰν οὖν\nπάλιν τοὺς ιݲζݲ χρόνους ἐπὶ τὰς γݲ ὥρας πολλαπλασιάσωμεν,\nἀφέξει μὲν καὶ κατὰ τὴν δευτέραν θέσιν ἡ τῶν Διδύμων\nἀρχὴ τῆς μεσημβρίας εἰς τὰ προηγούμενα χρόνους νݲαݲ,\nτοὺς δὲ πάντας ποιήσει χρόνους ξݲδݲ.\nἐποίει δὲ διά τῆς αὐτῆς ἀγωγῆς, ὅτε μὲν ἀνέτελλεν ὁ ἀφετικὸς τόπος, χρότοῦ\n\n\n\nὅτε μݲςݲ, ὅτε δὲ ἐμεσουράνει, χρόνους νݲηݲ, ὅτε\nχρόνους ο΄. διήνεγκεν μὲν ἄρα καὶ ὁ κατὰ τὴν μεταξὺ\nθέσιν τῆς τε μεσουρανήσεως καὶ τῆς δύσεως τῶν χρόνων\nἀριθμὸς ἑκάστου τῶν ἄλλων· γέγονε γὰρ ξݲδݲ\nδιήνεγκε δὲ κατὰ τὸ ἀνάλογον τῆς τῶν γݲ ὡρῶν\nἐπειδήπερ αὕτη ἐπὶ μὲν τῶν ἄλλων κατὰ τὰ κέντρα\nτεταρτημορίων ιݲβݲ χρόνων ἦν, ἐπὶ δὲ τῆς τῶν τριῶν\nἀποστάσεως ἓξ χρόνων.\nἐπεὶ δὲ καὶ ἐπὶ πάντων ἡ αὐτὴ\nσχεδὸν ἀναλογία συντηρεῖται, δυνατὸν ἔσται κατὰ τοῦτον\nτὸν τρόπον ἁπλούστερον τῇ μεθόδῳ χρῆσθαι. πάλιν\nγὰρ ἀνατελλούσης μὲν τῆς προηγουμένης μοίρας ταῖς\nμέχρι τῆς ἑπομένης ἀναφοραῖς συγχρησόμεθα, μεσουρανούσης\nδὲ ταῖς ἐπ’ ὀρθῆς τῆς σφαίρας, δυνούσης δὲ ταῖς\nκαταφοραῖς, ὅταν δὲ μεταξὺ τούτων ᾗ, ὡς λόγου ἕνεκεν\nἐπὶ τῆς ἐκκειμένης διαστάσεως τοῦ Κριοῦ, ληψόμεθα\nπρῶτον τοῦς ἐπιβάλλοντας χρόνους ἑκατέρῳ τῶν περιεχόντων\nκέντρων, εὑρήσομεν δέ, ἐπειδὴ μετὰ τὸ μεσουράνημα\nτὸ ὑπὲρ γῆν ὑπέκειτο ἡ ἀρχὴ τοῦ Κριοῦ μεταξὺ\nτοῦ μεσουρανοῦντος κέντρου καὶ τοῦ δύνοντος, τοὺς\nἐπιβάλλοντας χρόνους μέχρι τῆς ἀρχῆς τῶν Διδύμων,\nτῶν μὲν συμμεσουρανήσεων νݲηݲ, τῶν δὲ συγκαταδύσεων\nοݲ, ἔπειτα μαθόντες, ὡς πρόκειται,\nπόσας καιρικὰς\nἀπέχει τὸ προηγούμενον τμῆμα ὁποτέρου τῶν κέντρων,\nὅσον ἂν ὦσι μέρος αὗται τῶν τοῦ τεταρτημορίου καιριἐμεσουράνη\n\n\n\nκῶν ὡρῶν ἓξ, τοσοῦτον μέρος τῆς ἀμφοτέρων τῶν συναγωγῶν\nὑπεροχῆς προσθήσομεν ἀφελοῦμεν τῶν συγκρινομένων\nκέντρων, οἷον ἐπεὶ τῶν προκειμένων οݲ καὶ νݲηݲ\nἡ ὑπεροχή ἐστι χρόνων ιݲβݲ, ὑπέκειτο δὲ τὰς ἴσας καιρικὰς\nὥρας τρεῖς ὁ προηγούμενος τόπος ἑκατέρου τῶν κέντρων\nἀπέχων, αἴ εἰσι τῶν ἓξ ὡρῶν ἥμισυ μέρος, λαβόν\nτες καὶ τῶν ιݲβݲ χρόνων τὸ ἥμισυ ἤτοι τοῖς νݲηݲ\nἢ τῶν οݲ ἀφελόντες εὑρήσομεν τὴν ἐπιβολὴν χρόνων\nξݲδݲ.\nεἰ δέ γε δύο καιρικὰς ὥρας ἀπεῖχεν ὁποτέρου τῶν κέντρων, αἴ εἰσι τῶν ςݲ ὡρῶν τὸ τρίτον μέρος, τὸ τρίτον\nπάλιν τῶν τῆς ὑπεροχῆς ιݲβݲ χρόνων, τουτέστι τοὺς δݲ.\nεἰ μὲν ἡ τῶν δύο ὡρῶν ἀποχή ἀπὸ τοῦ μεσουρανήματος\nὑπέκειτο, προσεθήκαμεν ἂν τοῖς νݲηݲ χρόνοις, εἰ δὲ\nτοῦ δύνοντος, ἀφείλομεν ἂν ἀπὸ τῶν οݲ. ὁ μὲν οὖν\nτῆς τῶν χρονικῶν διαστάσεων ποσότητος οὕτως ἡμῖν\nκατὰ τὸ ἀκόλουθον ὀφείλει λαμβάνεσθαι.\nδιακρινοῦμεν δὲ λοιπὸν ἐφ’ ἑκάστης τῶν προειρημένων νων ἢ καὶ καταδύσεων κατὰ τὴν ἀπὸ τῶν\nὀλιγοχρονιωτέρων τάξιν τάς τε ἀναιρετικὰς καὶ τὰς κλιμακτηρικὰς\nκαὶ τὰς ἄλλως παροδικὰς διά τε τοῦ ἢ κεκακῶσθαι\nτῆν ὑπάντησιν ἢ βοηθεῖσθαι κατὰ τὸν προειρημένον\nἡμῖν τρόπον καὶ διὰ τῶν καθ’ ἕκαστον τῶν διασημαινομένων\nἐκ τῆς ὑπαντήσεως χρονικῶν ἐπεμβάσεων.\nκεκακωμένων γὰρ ἅμα τῶν τόπων καὶ τῆς πρὸς τὴν\n\n\nἐπέμβασιν τῶν ἐτῶν παρόδου τῶν ἀστέρων κακοποιούσης\nτοὺς κυριωτάτους τόπους ἄντικρυς θανάτους ὑπονοητέον,\nτοῦ δὲ ἑτέρου τούτων φιλανθρωποῦντος κλιμακτῆρας\nμεγάλους καὶ ἐπισφαλεῖς, ἀμφοτέρων δὲ νωθρίας μόνον\nἢ βλαβὰς καὶ καθαιρέσεις παροδικάς τῆς καὶ ἑν τούτοις\nἰδιότητος λαμβανομένης ἀπὸ τῆς τῶν ὑπαντητικῶν τόπων\nπρὸς τὰ τῆς γενέσεως πράγματα συνοικειώσεως.\nοὐδὲν\nδὲ ἐνίοτε κωλύει, δισταζομένων τῶν τὴν ἀναιρετικὴν\nκυρίαν λαμβάνειν ὀφειλόντων τὰς καθ’ ἕκαστον αὐτῶν\nὑπαντήσεις ἐπιλογιζομένους ἤτοι ταῖς μάλιστα πρὸς τὰ\nἐκβάντα ἤδη τῶν συμπτωμάτων συμφωνούσαις καὶ πρὸς\nτά μέλλοντα κατακολουθεῖν ἢ πρὸς ἁπάσας ὡς κατ’ ἰσότητα\nτῆς δυνάμεως ἰσχυούσας παρατηρητικῶς ἔχειν τὸ\nμᾶλλον καὶ ἧττον αὐτῶν κατὰ τὸν αὐτὸν τρόπον\nἐπισκεπτομένους.\nἘφωδευμένης δὲ καὶ τῆς τοῦ περὶ χρόνων ζωῆς λόγου\nπραγματείας λέγομεν ἀρχὴν τῶν κατὰ μέρος, λαβόντες\nκατὰ τὴν οἰκείαν τάξιν περί τε τῆς μορφῆς καὶ τῆς σωματικῆς\nδιατυπώσεως, ἐπειδὴ καὶ τά τοῦ σώματος τῶν\nτῆς ψυχῆς προτυποῦται κατὰ φύσιν, τοῦ μὲν σώματος\n\n\n\n\nδιὰ τὸ ὑλικώτερον συγγεννωμένας ἔχοντος σχεδὸν τὰς,\nτῶν ἰδιοσυγκρασιῶν φαντασίας, τῆς δὲ ψυχῆς μετὰ ταῦτα\nκαὶ κατὰ μικρὸν τὰς ἀπὸ τῆς πρώτης αἰτίας ἐπιτηδειότητας\nἀναδεικνυούσης, τῶν δ’ ἐκτὸς ἔτι μᾶλλον ὕστερον\nκατὰ τὸν ἐφεξῆς χρόνον ἐπισυμπιπτόντων.\nπαρατηρητέον οὗν καθόλου μὲν τὸν ἀνατολικὸν ὁρίζοντα καὶ τοὺς ἐπόντας\nἢ τοὺς τὴν οἰκοδεσποτείαν αὐτοῦ λαμβάνοντας τῶν\nπλανωμένων, καθ’ ὃν εἰρήκαμεν τρόπον, ἐπὶ μέρους δὲ\nκαὶ τὴν σελήνην ὡσαύτως· διὰ γὰρ τῆς τῶν τόπων τούτων\nἀμφοτέρων καὶ τῆς τῶν οἰκοδεσποτησάντων διαμορφωτικῆς\nφύσεως καὶ τῆς καθ’ ἑκάτερον εἶδος συγκράσεως\nκαὶ ἔτι τῆς τῶν συνανατελλόντων αὐτοῖς ἀπλανῶν\nἀστέρων σχηματογραφίας τὰ περὶ τὰς διατυπώσεις τῶν\nσωμάτων θεωρεῖται, πρωτευόντων μὲν τῇ δυνάμει τῶν\nτὴν οἰκοδεδποτείαν ἐχόντων ἀστέρων, ἐπισυνεργούσης δὲ\nκαὶ τῆς τῶν τόπων αὐτῶν ἰδιοτροπίας. τὸ μέντοι καθ’\nἕκαστον καὶ ὡς ἄν τις ἁπλῶς οὕτως ἀποδοίη, τοῦτον ἔχει\nτὸν τρόπον.\nπρῶτον γὰρ ἐπὶ τῶν ἀστέρων ὁ μὲν τοῦ Κρόνου ἀνατολικὸς ὢν τῇ μὲν μορφῇ μελιχρόας ποιεῖ καὶ εὐεκτικοὺς\nκαὶ μελανότριχας καὶ οὐλοκεφάλους καὶ δασυστέρνους\nκαὶ μεσοφθάλμους καὶ συμμέτρους τοῖς μεγέθεσι,\nτῇ δὲ κράσει τὸ μᾶλλον ἔχοντας ἐν τῷ ὑγρῷ καὶ ψυχρῷ,\n\n\n\nδυτικὸς δὲ ὑπάρχων τῇ μὲν μορφῇ μέλανας καὶ σπινώδεις\nκαὶ μικροὺς καὶ ἁπλότριχας καὶ ὑποψίλους καὶ ὑπορρύθμους\nκαὶ μελανοφθάλμους, τῇ δὲ κράσει τὸ μᾶλλον\nἔχοντας ἐν τῷ ξηρῷ καὶ ψυχρῷ.\nὁ δὲ τοῦ Διὸς οἰκοδεσποτήσας τοὺς προκειμένους τό·\nπους ἀνατολικὸς τῇ μὲν μορφῇ ποιεῖ λευκοὺς ἐπὶ τὸ\nεὕχρουν καὶ μεσότοιχα καὶ μεγαλοφθάλμους καὶ εὐμεγέθεις\nκαὶ ἀξιωματικούς, τῇ δὲ κράσει τὸ πλεῖον ἔχοντας\nἐν τῷ θερμῷ καὶ ὑγρῷ, δυτικὸς δὲ ὑπάρχων τῇ μὲν\nχρόᾳ λευκοὺς μέν, οὐκ ἐπὶ τὸ εὔχρουν δὲ ὁμοίως, τετανότριχάς\nτε καὶ ἀναφαλαντιαίους καὶ μεσοφαλάκρους καὶ\nμετρίους τοῖς μεγέθεσι, τῇ δὲ κράσει τὸ πλεῖον ἔχοντας\nἐν τῷ ὑγρῷ.\nὁ δὲ τοῦ Ἄρεως ὁμοίως ἀνατολικὸς τῇ μὲν μορφῇ\nποιεῖ λευκερύθρους καὶ εὐμεγέθεις καὶ εὐέκτας καὶ γλαυκοφθάλμους\nκαὶ δασεῖς καὶ μεσότριχας, τῇ δὲ κράσει τὸ\nπλεῖον ἔχοντας ἐν τῷ θερμῷ καὶ ξηρῷ, δυτικὸς δὲ ὑπάρχων\nτῇ μὲν μορφῇ ἐρυθροὺς ἁπλῶς καὶ μετρίους τοῖς\nμεγέθεσι καὶ μικροφθάλμους καὶ ὑποψίλους καὶ ξανθότριχας\nκαὶ τετανούς, τῇ δὲ κράσει τὸ πλεῖον ἔχοντας ἐν\nτῷ ξηρῷ.\nὁ δὲ τῆς Ἀφροδίτης τὰ παραπλήσια ποιεῖ τῷ τοῦ\nΔιός, ἐπὶ μέντοι τὸ εὐμορφώτερον καὶ ἐπιχαριτώτερον\nκαὶ γυναικοπρεποδέστερον καὶ θηλυμορφώτερον καὶ εὐχυμότερον\nκαὶ τρυφερώτερον, ἰδίως δὲ τοὺς ὀφθαλμοὺς\nποιεῖ μετὰ τοῦ εὐπρεποῦς ὑποχαροπούς.\nδὲ τοῦ Ἑρμοῦ ἀνατολικὸς τῇ μὲν μορφῇ ποιεῖ μελίχροας καὶ συμμέτρους τοῖς μεγέθεσι καὶ εὐρύθμους καὶ\nμικροφθάλμους καὶ μεσότριχας, τῇ δὲ κράσει τὸ πλεῖον\nἔχοντας ἐν τῷ θερμῷ, δυτικὸς δὲ ὑπάρχων τῇ μὲν μορφῇ\nλευκοὺς μέν, οὐκ ἐπὶ τὸ εὔχρουν δὲ ὁμοίως, τετανότριχας,\nμελαγχλώρους καὶ σπινούς καὶ ἰσχνοὺς καὶ λοξοφθάλμους\nτε καὶ αἰγόπους καὶ ὑπερύθρους, τῇ δὲ κράσει\nτὸ πλεῖον ἔχοντας ἐν τῷ ξηρῷ\nσυνεργοῦσι δὲ ἑκάστῳ τούτων συσχηματισθέντες ὁ μὲν ἥλιος ἐπὶ τὸ μεγαλοπρεπέστερον καὶ εὐεκτικώτερον, ἡ\nδὲ σελήνη, καὶ μάλισθ’, ὅταν τὴν ἀπόρροιαν αὐτῆς ἐπέχωσι,\nκαθόλου μὲν ἐπὶ τὸ συμμετρώτερον καὶ ἰσχνώτερον\nκαὶ τῇ κράσει ὑγρότερον, κατὰ μέρος δὲ ἀναλόγως τῇ\nτῶν φωτισμῶν ἰδιότητι κατὰ τὴν ἐν ἀρχῇ τῆς συντάξεως\nἐκτεθειμένην κρᾶσιν.\nπάλιν δὲ καθόλου ἑῷοι μὲν ὄντες καὶ φάσεις ποιησάμενοι μεγαλοποιοῦσι τὰ σώματα,\nστηρίζοντες δὲ τὸ πρῶτον ἰσχυρὰ καὶ εὔτονα, προηγόυ-\nμενοι δὲ ἀσύμμετρα, τὸ δὲ δεύτερον στηρίζοντες ἀσθενέστερα,\nδύνοντος δὲ ἄδοξα μὲν παντελῶς, οἰστικὰ δἐ\nκακουχιῶν καὶ συνοχῶν.\nκαὶ τῶν τόπων δὲ αὐτῶν πρὸς τοὺς σχηματισμοὺς μάλιστα τῶν διατυπώσεων καὶ τὰς κράσεις, ὡς ἔφαμεν, συνεργούντων\nκαθόλου πάλιν τὸ μὲν ἀπὸ ἐαρινῆς ἰσημερίας\nἐπὶ θερινὴν τροπὴν τεταρτημόριον ποιεῖ εὔχροας, εὐμε-\n\n\n\n\nγέθεις, εὐέκτας, εὐοφθάλμους, τὸ δὲ πλεῖον ἔχοντας ἐν\nτῷ ὑγρῷ καὶ θερμῷ, τὸ δ’ ἀπὸ τῆς θερινῆς τροπῆς μέχρι\nμετοπωρινῆς ἰσημερίας αεσόχροας, συμμέτρους τοῖς μεο\nγέθεσιν, εὐέκτας, μεγαλοφθάλμους, δασεῖς, οὐλότριχας,\nτὸ πλεῖον ἔχοντας έν τῷ θερμῷ καὶ ξηρῷ,\nτὸ δ’ ἀπὸ τῆς\nμετοπωρινῆς ἰσημερίας μέχρι τῆς χειμερινῆς τροπῆς μελίχροας,\nἰσχνούς, σπινώδεις, παθήνους, μεσότριχας, εὐοφθάλμους,\nτὸ πλεῖον ἔχοντας ἐν τῷ ξηρῷ καὶ ψυχρῷ, τὸ δ’\nἀπὸ τῆς χειμερινῆς τροπῆς ἕως ἐαρινῆς ἰσημερίας μελανόχροας,\nσυμμέτρους τοῖς μεγέθεσι, τετανότριχας, ὑποψίλους.\nὑπορρύθμους, τὸ πλεῖον ἔχοντας ἐν τῷ ὑγρῷ καὶ ψυχρῷ.\nκατὰ μέρος δὲ τὰ μὲν ἀνθρωποειδῆ τῶν ζῳδίων τῶν\nτε ἐν τῷ ζῳδιακῷ καὶ τῶν ἐκτὸς εὔρυθμα καὶ σύμμετρα\nτοῖς σχήμασι τὰ σώματα κατασκευάζει, τὰ δὲ ἑτερόμορφα\nμετασχηματίζει πρὸς τὸ τῆς ἰδίας μορφώσεως οἰκεῖον τὰς\nτοῦ σώματος συμμετρίας καὶ κατά τινα λόγον ἀφομοιοῖ\nτὰ οἰκεῖα μέρη τοῖς ἑαυτῶν ἤτοι ἐπὶ τὸ μεῖζον καὶ ἔλαττον\nἢ ἐπὶ τὸ ἰσχυρότερον καὶ ἀσθενέστερον ἢ ἐπὶ τὸ εὐρυθμότερον\nκαὶ ἀρρυθμότερον, τὸ μεῖζον μέν,\nὡς\nλόγου ἕνεκεν ὁ Λέων καὶ ἡ Παρθένος καὶ ὁ Τοξότης, ἐπὶ\nτὸ ἔλαττον δὲ ὡς οἱ Ἰχθύες καὶ ὁ Καρκίνος καὶ ὁ Αἰγόκερως,\nκαὶ πάλιν ὡς τοῦ Κριοῦ καὶ τοῦ Ταύρου καὶ τοῦ\nΛέοντος τὰ μὲν ἄνω καὶ ἐμπρόσθια ἐπὶ τὸ εὐεκτικώτερον,\nτὰ δὲ κάτω καὶ ὀπίσθια ἐπὶ τὸ ἀσθενέστερον, τὸ δὲ ἐναντίον\nὡς τοῦ Τοξότου καὶ τοῦ Σκορπίου καὶ τῶν Διδύμων\nτὰ μὲν ἐμπρόσθια ἐπὶ τὸ ἰσχνότερον, τὰ δὲ ὀπίσθια\n\n\n\nἐπὶ τὸ εὐεκτικώτερον,\nὁμοίως δὲ ὡς ἡ μὲν Παρθένος καὶ αἱ χηλαί καὶ ὁ Τοξότης ἐπὶ τὸ σύμμετρον καὶ εὔρυθμον, ὁ\nδὲ Σκορπίος καὶ οἱ Ἰχθύες καὶ ὁ Ταῦρος ἐπὶ τὸ ἄρρυθμον\nκαὶ ἀσύμμετρον καὶ ἐπὶ τῶν ἄλλων ὁμοίως, ἅπερ ἅπαντα\nσυνεφορῶντας καὶ συνεπικίρναντας προσήκει τὴν ἐκ τῆς\nκράσεως συναγομένην ἰδιοτροπίαν περί τε τὰς μορφώσεις\nκαὶ τὰς κράσεις τὼν σωμάτων καταστοχάζεσθαι.\nἙπομένου δὲ τούτοις τοῦ περὶ τὰ σωματικὰ σίνη τε καὶ πάθη λόγου συνάψομεν αὐτοῖς κατὰ τὸ ἑξῆς τὴν κατὰ\nτοῦτο τὸ εἶδος συνισταμένην ἐπίσκεψιν ἔχουσαν οὕτως·\nκαὶ ἐνταῦθα γὰρ πρὸς μὲν τὴν καθόλου διάληψιν ἀπο\nβλέπειν δεῖ πρὸς τὰ τοῦ ὁρίζοντος δύο κέντρα, τουτέστι\nτό τε ἀνατέλλον καὶ τὸ δύνον, μάλιστα δὲ πρός τε τὸ\nδύνον αὐτὸ καὶ πρὸς τὸ προδύνον, ὅ ἐστιν ἀσύνδετον\nτῷ ἀνατολικῷ κέντρῳ, καὶ παρατηρεῖν τοὺς κακωτικοὺς\nτῶν ἀστέρων, πῶς ἐσχηματισμένοι πρὸς αὐτὰ τυγχάνουσιν·\nἐὰν γὰρ πρὸς τὰς ἐπαναφερομένας μοίρας τῶν εἰρημένων τόπων ὦσιν ἑστῶτες ἤτοι σωματικῶς ἢ τετραγωνικῶς\nἢ καὶ κατὰ διάμετρον ἤτοι ὁπότερος αὐτῶν ἢ καὶ\nἀμφότεροι, σίνη καὶ πάθη σωματικὰ περὶ τοὺς γεννω.\nμένους ἕξειν ὑπονοητέον, μάλιστα δ’ ἂν καὶ τῶν φώτων\n\n\n\n\nἤτοι τὸ ἕτερον ἢ ἀμφότερα κεκεντρωμένοι, καθ’ ὃν εἰρήκαμεν\nτρόπον, τυγχάνῃ ἢ ἅμα ἢ κατὰ διάμετρον.\nτότε\nγὰρ οὐ μόνον, ἐὰν ἐπαναφέρηταί τις τῶν κακοποιῶν,\nἀλλὰ κἂν προαναφέρηται τῶν φώτων αὐτὸς κεκεντρωμένος,\nἱκανός ἐστι διαθεῖναί τι τῶν ἐκκειμένων, ὁποῖον\nἂν οἵτε τοῦ ὁρίζοντος τόποι καὶ οἱ τῶν ζῳδίων ὑποφαίνωσι\nσίνος ἢ πάθος καὶ αἱ τῶν ἀστέρων φύσεις τῶν\nτε κακούντων καὶ τῶν κακουμένων καὶ ἔτι τῶν συσχηματιζομένων\nματιζομένων αὐτοῖς.\nτά τε γὰρ μέρη τῶν ζῳδίων ἑκάστου\nτὰ περιέχοντα τὸ ἀδικούμενον μέρος τοῦ ὁρίζοντος δηλώσει\nτὸ μέρος τοῦ σώματος, περὶ ὃ ἔσται τὸ αἴτιον, καὶ\nπότερον σίνος πάθος ἢ καὶ ἀμφότερα τὸ δηλούμενον\nμέρος ἐπιδείξασθαι δύναται, αἴ τε τῶν ἀστέρων φύσεις τὰ\nεἴδη καὶ τὰς αἰτίας τῶν συμπτωμάτων ποιοῦσιν,\nἐπειδὴ\nτῶν κυριωτάτων τοῦ ἀνθρώπου μερῶν ὁ μὲν τοῦ Κρόνου\nκύριός ἐστιν ἀκοῶν τε δεξιῶν καὶ σπληνὸς καὶ κύστεως καὶ\nφλέγματος καὶ ὀστέων, ὁ δὲ τοῦ Διὸς ἁφῆς τε καὶ πνεύμονος\nκαὶ ἀρτηριῶν καὶ σπέρματος, ὁ δὲ τοῦ Ἄρεως ἀκοῶν\nεὐωνύμων καὶ νεφρῶν καὶ φλεβῶν καὶ μορίων, ὁ δὲ ἥλιος\nὁράσεως καὶ ἐγκεφάλου καὶ καρδίας καὶ νεύρων καὶ τῶν\nδεξιῶν πάντων, ὁ δὲ τῆς Ἀφροδίτης ὀσφρήσεως τε καὶ ἣπατος\nκαὶ σαρκῶν, ὁ δὲ τοῦ Ἑρμοῦ λόγου καὶ διανοίας καὶ\nγλώσσης καὶ χολῆς καὶ ἕδρας, ἡ δὲ σελήνη γεύσεως τε\nκαὶ καταπόσεως καὶ στομάχου καὶ κοιλίας καὶ μήτρας καὶ\nτῶν εὐωνύμων πάντων.\nἔστι δὲ τῶν καθόλου καὶ τὰ σίνη\nμὲν ὡς ἐπὶ τὸ πολὺ συμπίπτειν ἀνατολικῶν ὄντων τῶν τὸ\n\n\n\n\nαἴτιον ποιούντων κακοποιῶν,\nπάθη δὲ τοὐναντίον δυτικῶν αὐτῶν ὑπαρχόντων, ἐπειδήπερ καὶ διώρισται τούτων\nἑκάτερον τῷ τὸ μὲν σίνος ἅπαξ διατιθέναι καὶ μὴ διατείνουσαν\nἔχειν τὴν ἀλγηδόνα, τὸ δὲ πάθος ἤτοι συνεχῶς\nἢ ἐπιληπτικῶς τοῖς πάσχουσιν ἐπισκήπτειν.\nπρὸς δὲ τὴν κατὰ μέρος ἐπιβολὴν ἤδη τινὰ παρατηρήσεως ἔτυχεν\nἐξαιρέτου σινωτικά τε καὶ παθητικὰ σχήματα διὰ τῶν\nὡς ἐπίπαν κατὰ τὰς ὁμοιοσχήμονας θέσεις παρακολου-\nθούντων συμπτωμάτων· πηρώσεις γὰρ ὄψεως ἀποτελοῦνται\nκατὰ μὲν τὸν ἕτερον τῶν ὀφθαλμῶν, ὅταν τε ἡ σελήνη\nκαθ’ αὑτὴν ἐπὶ τῶν προειρημένων οὖσα κέντρων ἢ συνοδεύουσα\nἢ πανσεληνιάζουσα τύχῃ,\nκαὶ ὅταν ἐφ’ ἑκατέρου μὲν τῶν πρὸς τὸν ἥλιον σχήματος λόγον ἐχόντων, συνάπτῃ\nδέ τινι τῶν νεφελοειδῶν ἐν τῷ ζῳδιακῷ συστροφῶν, ὡς\nτῷ νεφελίῳ τοῦ Καρκίνου καὶ τῇ πλειάδι τοῦ Ταύρου καὶ\nτῇ ἀκίδι τοῦ Τοξότου καὶ τῷ κέντρῳ τοῦ Σκορπίου καὶ\nτοῖς περὶ τὸν πλόκαμον μέρεσι τοῦ Λέοντος τῇ κάλπιδι\nτοῦ Ὑδροχόου, καὶ ὅταν ὁ τοῦ Ἄρεως ἢ καὶ ὁ τοῦ Κρόνου\nἐπικέντρῳ οὔσῃ αὐτῇ καὶ ἀποκρουστικῇ ἀνατολικοὶ\nαὐτοὶ ὄντες ἐπιφέρωνται ἢ πάλιν τοῦ ἡλίου ἐπικέντρου\nὄντος προαναφέρωνται.\nἐὰν δὲ ἀμφοτέροις ἅμα τοῖς φωσὶν ἤτοι κατὰ τὸ αὐτὸ ζῴδιον ἢ καὶ κατὰ διάμετρον, ὡς\nεἴπομεν, συσχηματισθῶσιν, ἑῷοι μὲν τᾷ ἡλίῳ ὄντες, τῇ\nδὲ σελήνῃ ἑσπέριοι, περὶ ἀμφοτέρους τοὺς ὀφθαλμοὺς τὸ\n\n\n\n\nαἴτιον ποιήσουσιν· ὁ μὲν γὰρ τοῦ Ἄρεως ἀπὸ πληγῆς\nκρούσματος ἢ σιδήρου ἢ κατακαύματος ποιεῖ τὰς πηρώσεις,\nμετὰ δὲ Ἑρμοῦ συσχηματισθεὶς ἐν παλαίστραις\nγυμνασίοις ἢ κακούργων ἐφόδοις, ὁ δὲ τοῦ Κρόνου δί\nὑποχύσεων ἢ ψύξεων ἢ ἀπογλαυκώσεων καὶ τῶν τοιούτων.\nπάλιν ἐπὰν ὁ τῆς Ἀφροδίτης ἐπί τινος ᾗ τῶν προειρημένων\nκέντρων, μάλιστα δὲ ἐπὶ τοῦ δύνοντος τῷ μὲν\nτοῦ Κρόνου συνὼν ἢ συσχηματιζόμενος ἢ ἐνηλλαχὼς\nτοὺς τόπους, ὑπὸ δὲ τοῦ Ἄρεως καθυπερτερούμενος\nδιαμετρούμενος, οἱ μὲν ἄνδρες ἄγονοι γίνονται, αἱ δὲ\nγυναῖκες ἐκτρωσμοῖς ἢ ὠμοτοκίαις ἢ καὶ ἐμβρυοτομίαις\nπερικυλίονται, μάλιστα δὲ ἐν Καρκίνῳ καὶ Παρθένῳ καὶ\nΑἰγοκέρωτι, κἂν ἡ σελήνη ἀπὸ ἀνατολῆς τῷ τοῦ Ἄρεως\nσυνάπτῃ. ἐὰν δὲ καὶ τῷ τοῦ Ἑρμοῦ κατὰ τὸ αὐτὸ συσχηματισθῇ\nσὺν τῷ τοῦ Κρόνου, τοῦ τοῦ Ἄρεως πάλιν καθυπερτεροῦντος\nἢ διαμετροῦντος, εὐνοῦχοι ἢ ἑρμαφρόδιτοι\nἢ ἄτρωγλοι καὶ ἄτρητοι γίγνονται.\nτούτων δὲ οὕτως ἐχόντων,\nἐπὰν καὶ ὁ ἥλιος συσχηματισθῇ τῶν μὲν φώτων καὶ\nτοῦ τῆς Ἀφροδίτης ἠρρενωμένων, ἀποκρουστικῆς δὲ τῆς\nσελήνης οὔσης καὶ τῶν κακοποιῶν ταῖς ἐπαναφερομέναις\nμοίραις ἐπαναφερομένων, οἱ μὲν ἄνδρες ἀπόκοποι ἢ τὰ\nμόρια σεσινωμένοι γίνονται καὶ μάλιστα ἐν Κριῷ καὶ Λέοντι\nκαὶ Σκορπίῳ καὶ Αἰγοκέρωτι καὶ Υδροχόῳ, αἱ δὲ γυναῖκες\nἄτοκοι καὶ στεῖραι. ἐνίοτε δὲ οὐδὲ ἀσινεῖς ταῖς ὄψεσιν οἱ\n\n\n\n\nτοιοῦτοι διαμένουσιν, ἐμποδίζονται δὲ τὴν γλῶτταν καὶ\nγίνονται τραυλοὶ ἢ μογγιλάλοι, ὅσοι τὸν τοῦ Κρόνου καὶ\nτὸν τοῦ Ἑρμοῦ συνόντας ἐπὶ τῶν εἰρημένων κέντρων\nἔχουσι τῷ ἡλίῳ, μάλιστα δὲ ὅταν καὶ δυτικὸς ὁ τοῦ\nἙρμοῦ, καὶ συσχηματίζωνται ἀμφότεροι τῇ σελήνῃ. σελήνῃ. τούτοις\nδ’ ὁ τοῦ Ἄρεως παρατυχὼν λύειν εἴωθεν ὡς ἐπὶ τὸ\nπολὺ τὸ τῆς γλώττης ἐμπόδιον, ἀφ’ οὗ ἂν ἡ σελήνη τὴν\nπρὸς αὐτὸν συνάντησιν ποιήσηται.\nπάλιν ἐὰν ἤτοι τὰ φῶτα ἐπικέντροις τοῖς κακοποιοῖς ἐπιφέρηται ἅμα ἢ κατὰ\nδιάμετρον, ἢ ἐὰν τοῖς φωσὶν οἱ κακοποιοὶ καὶ μάλιστα\nτῆς σελήνης ἐπὶ συνδέσμων ἢ ἐπὶ καμπίων οὔσης ἢ ἐπὶ\nτῶν ἐπαιτίων ζῳδίων, οἷον Κριοῦ, Ταύρου, Καρκίνου,\nΣκορπίου, Αἰγοκέρωτος, γίνονται λωβήσεις τοῦ σώματος\nκυρτώσεων ἢ κυλλώσεων ἢ χωλώσεων ἢ παραλύσεων,\nἐὰν μὲν σὺν τοῖς φωσὶν ὦσιν οἱ κακοποιοί, ἀπὸ τῆς\nγενήσεως αὐτῆς, ἐὰν δὲ ἐν τοῖς μεσουρανήμασι καθυπερτεροῦντες\nτὰ φῶτα ἢ διαμηκίζοντες ἀλλήλους ὦσιν, ἀπὸ\nκινδύνων μεγάλων ὡς τῶν ἀποκρημνισμῶν ἢ συμπτώσεων\nἢ λῃστηρίων ἢ τετραπόδων, Ἄρεως μὲν γὰρ ἐπικρατοῦντος\nτῶν διὰ πυρὸς ἢ τραυμάτων ἢ ὀχλικῶν ἢ λῃστηρίων,\nΚρόνου δὲ τῶν διὰ συμπτώσεων ἢ ναυαγίων ἢ σπασμῶν.\nὡς ἐπὶ τὸ πολὺ δὲ γίνεται σίνη καὶ περὶ τὰ τροπικὰ καὶ\n\n\n\nἰσημερινὰ σημεῖα τῆς σελήνης οὔσης, μάλιστα δὲ περὶ\nμὲν τὸ ἐαρινὸν τὰ δι’ ἀλφῶν, περὶ δὲ τὸ θερινὸν τὰ διὰ\nλειχήνων, περὶ δὲ τὸ μετοπωρινὸν τὰ διὰ λεπρῶν, περὶ\nδὲ τὸ χειμερινὸν τὰ διὰ φακῶν καὶ τῶν ὁμοίων.\nπάθη\nδὲ συμβαίνειν εἴωθεν, ὅταν ἐπὶ τῶν προκειμένων στάσεων\nοἱ κακοποιοὶ συσχηματισθῶσι, κατὰ τὸ ἐναντίον\nμέντοι, τουτέστιν ἑσπέριοι μὲν τῷ ἡλίῳ τῇ δὲ σελήνῃ\nἑῷοι.\nκαθόλου γὰρ ὁ μὲν τοῦ Κρόνου ψυχροκοιλίους ποιεῖ\nκαὶ πολυφλεγμάτους καὶ ῥευματώδεις κατίσχνους τε καὶ\nἀσθενικοὺς καὶ ἰκτερικοὺς καὶ δυσεντερικοὺς καὶ βηχικοὺς\nκαὶ ἀναφορικοὺς καὶ κωλικοὺς καὶ ἐλεφαντιῶντας,\nτὰς δὲ γυναῖκας ἔτι καὶ ὑστερικάς· ὁ δὲ τοῦ Ἄρεως αἱμοπτυϊκούς,\nμελαγχολικούς, πνευμονικούς, ψωριῶντας ἔτι\nτε τοὺς διὰ τομῶν ἢ καύσεων κρυπτῶν τόπων συνεχῶς\nἐνοχλουμένους συρίγγων ἕνεκεν ἢ αἱμορροίδων ἢ κονδυλωμάτων\nἢ καὶ τῶν πυρωδῶν ἑλκώσεων ἢ νομῶν, τὰς\nδὲ γυναῖκας ἔτι καὶ ἐκτρωσμοῖς ἢ ἐμβρυοτομίαις ἢ ἀναβρώσεσιν\nεἴωθε περικυλίειν.\nἰδίως δὲ καὶ παρὰ τὰς προειρημένας\nτῶν συσχηματιζομένων ἀστέρων φύσεις πρὸς\nτὰ μέρη τοῦ σώματος τὰ ἰδιώματα ποιοῦσι τῶν παθῶν,\nσυνεργεῖ δὲ αὐτοῖς μάλιστα πρὸς τὰς ἐπιτάσεις τῶν φαύλων\nὁ τοῦ Ἑρμοῦ ἀστὴρ τῷ μὲν τοῦ Κρόνου πρὸς τὸ\nψυχρὸν συνοικειούμενος καὶ μᾶλλον ἐν κινήσει συνεχεῖ\nποιῶν τοὺς ῥευματισμοὺς καὶ τὰς τῶν ὑγρῶν ὀχλήσεις,\nἐξαιρέτως δὲ τῶν περὶ θώρακα καὶ στόμαχον καὶ φάρυγγα,\nτῷ δὲ τοῦ Ἄρεως πρὸς τὸ ξηραντικώτερον συνεπισχύων\n\n\n\nὡς ἐπί τε τῶν ἑλκωδῶν ψιλώσεων καὶ ἐσχαρῶν καὶ ἀποστημάτων\nκαὶ ἐρυσιπελάτων καὶ λειχήνων ἀγρίων καὶ\nμελαίνης χολῆς ἢ μανίας ἢ νόσου ἱερᾶς ἢ τῶν τοιούτων.\nκαὶ παρὰ τὰς τῶν ζῳδίων δὲ ἐναλλαγὰς τῶν τοὺς προειρημένους ἐπὶ τῶν δύο κέντρων συσχηματισμοὺς περιεχόντων\nγίνονταί τινες ποιότητες παθῶν. ἰδίως γὰρ ὁ\nμὲν Καρκίνος καὶ ὁ Αἰγόκερως καὶ οἱ Ἰχθύες καὶ ὅλως τὰ\nχερσαῖα καὶ τὰ ἰχθυϊκά ζῴδια τὰ διὰ τῶν νομῶν πάθη\nποιεῖ καὶ λειχήνων ἢ λεπίδων ἢ χοιράδων ἢ συρίγγων ἡ\nἐλεφαντιάσεων καὶ τῶν τοιούτων, ὁ δὲ Τοξότης καὶ οἱ\nΔίδυμοι τὰ διὰ πτωματισμῶν ἢ ἐπιλήψεων. καὶ ἐν ταῖς\nἐσχάταις δὲ μοίραις παρατυγχάνοντες οἱ ἀστέρες τῶν\nΛωδεκατημορίων περὶ τὰ ἄκρα μάλιστα τὰ πάθη καὶ τὰ\nσίνη ποιοῦσι διὰ λωβήσεων ἢ ῥευματισμῶν, ἀφ’ ὧν ἐλεφαντιάσεις\nτε καὶ ὡς ἐπίπαν χειράγραι καὶ ποδάγραι\nσυμβαίνουσι.\nτούτων δὲ οὕτως ἐχόντων, ἐὰν μὲν μηδεὶς τῶν ἀγαθοποιῶν συσχηματίζηται τοῖς τὰ αἴτια ποιοῦσι\nκακοποιοῖς ἢ τοῖς κεκεντρωμένοις φωσίν, ἀνίατα καὶ ἐπαχθῆ\nτά τε σίνη καὶ τὰ πάθη γενήσεται, ὡσαύτως δέ, κἂν\nσυσχηματίζωνται μέν, καθυπερτερῶνται δὲ ὑπὸ τῶν κακοποιῶν\nἐν δυνάμει ὄντων· ἐὰν δὲ καὶ αὐτοὶ κατὰ\nκυρίων ὄντες σχημάτων καθυπερτερῶσι τοὺς τὸ αἴτιον\nἐμποιοῦντας κακοποιούς, τότε τὰ σίνη εὐσχήμονα καὶ οὐκ\n\n\n\n\nἐπονείδιστα γίνεται καὶ τὰ πάθη μέτρια καὶ εὐπαρηγόρητα,\nἔσθ᾿ ὅτε δὲ καὶ εὐαπάλλακτα ἀνατολικῶν ὄντων τῶν\nἀγαθοποιῶν.\nὁ μὲν γὰρ τοῦ Διὸς βοηθείαις ἀνθρωπίναις\nδιὰ πλούτων ἀξιωμάτων τά τε σίνη κρύπτειν εἴωθε\nκαὶ τὰ πάθη παρηγορεῖν, σὺν δὲ τῷ τοῦ Ἑρμοῦ καὶ φαρμακείαις\nἢ ἰατρῶν ἀγαθῶν ἐπικουρίαις, ὁ δὲ τῆς Ἀφροδίτης\nδιὰ προφάσεως θεῶν καὶ χρησμῶν τὰ μὲν σίνη\nτρόπον τινὰ εὔμορφα καὶ ἐπιχάριτα κατασκευάζει, τὰ\nδὲ πάθη ταῖς ἀπὸ θεῶν ἰατρείαις εὐπαρηγόρητα, τοῦ\nμέντοι· τοῦ Κρόνου προσόντος μετὰ παραδειγματισμῶν\nκαὶ ἐξαγοριῶν καὶ τῶν τοιούτων, τοῦ δὲ τοῦ Ἑρμοῦ μετ’\nἐπικουρίας καὶ πορισμοῦ τινος ἢ δι’ αὐτῶν τῶν σινῶν\nἢ καὶ παθῶν τοῖς ἔχουσι περιγενομένου.\nΠερὶ μὲν οὖν τῶν σωματικῶν συμπτωμάτων ὁ τύπος\nτῆς ἐπισκέψεως τοιοῦτος ἄν τις εἴη· τῶν δὲ ψυχικῶν\nποιοτήτων αἱ μὲν περὶ τὸ λογικὸν καὶ νοερὸν μέρος\nκαταλαμβάνονται διὰ τῆς κατὰ τὸν τοῦ Ἑρμοῦ ἀστέρα\nθεωρουμένης ἑκάστοτε περιστάσεως, αἱ δὲ περὶ τὸ αἰσθητικὸν\nκαὶ ἄλογον ἀπὸ τοῦ σωματωδεστέρου τῶν φώτων,\n\n\n\n\nτουτέστι τῆς σελήνης, καὶ τῶν πρὸς τὰς ἀπορροίας ἢ καὶ\nτὰς συναφὰς αὐτῆς συνεσχηματισμένων ἀστέρων.\nπολυτροπωτάτου δ’ ὄντος τοῦ κατὰ τὰς ψυχικὰς ὁρμὰς εἴδους\nεἰκότως ἂν καὶ τὴν τοιαύτην ἐπίσκεψιν οὐχ ἁπλῶς οὐδ’\nὡς ἔτυχε ποιούμεθα, διὰ πλειόνων δὲ καὶ ποικίλων\nπαρατηρήσεων. καὶ γὰρ αἱ τῶν ζῳδίων τῶν περιεχόντων\nτόν τε τοῦ Ἑρμοῦ καὶ τὴν σελήνην ἢ τοὺς τὴν ἐπικράτησιν\nαὐτῶν εἰληφότας ἀστέρας διαφοραὶ πολὺ δύνανται\nσυμβάλλεσθαι πρὸς τὰ τῶν ψυχῶν ἰδιώματα καὶ οἱ τῶν\nλόγον ἐχόντων πρὸς τὸ προκείμενον εἶδος ἀστέρων σχη-\nματισμοὶ πρὸς τὸν ἥλιόν τε καὶ τὰ κέντρα καὶ ἔτι τὸ\nκατ’ αὐτὴν τὴν ἑκάστου τῶν ἀστέρων φύσιν πρὸς τὰς\nψυχικὰς κινήσεις ἰδιότροπον.\nτῶν μὲν οὖν ζῳδίωνκαθόλου τὰ μὲν τροπικὰ δημοτικωτέρας ποιεῖ τὰς ψυχάς, ὀχλικῶν τε\nκαὶ πολιτικῶν πραγμάτων ἐπιθυμητικάς, ἔτι δὲ καὶ φιλοσόξους\nκαὶ θεοπροσπλόκους, εὐφυεῖς τε καὶ εὐκινήτους,\nζητητικάς τε καὶ εὑρετικάς, εὐεικάστους καὶ ἀστρολογικάς\nκαὶ μαντικάς, τὰ δὲ δίσωμα ποικίλας, εὐμεταβόλους, δυσκαταλήπτους,\nκούφας, εὐμεταθέτους, διπλάς, ἐρωτικάς, πολυτρόπους,\nφιλομούσους, ῥᾳθύμους, εὐπορίστους, μεταμελητικάς,\nτὰ δὲ στερεὰ δικαίας, ἀκολακεύτους, ἐπιμόνους\nβεβαίας, συνετάς, ὑπομονητικάς, φιλοπόνους, σκληράς,\nἐγκρατεῖς, μνησικάκους, ἐκβιβαστικάς, ἐριστικάς, φιλοτίμους,\nστασιώδεις, πλεονεκτικάς, ἀποκρότους, ἀμεταθέτους.\nτῶν δὲ σχηματισμῶν αἱ μὲν ἀνατολικαὶ ὡροσκοπίαι καὶ μάλιστα αἱ ἰδιοπροσωπίαι ἐλευθερίους καὶ ἁπλᾶς καὶ\n\n\n\nαὐθάδεις καὶ ἰσχυρὰς καὶ εὐφυεῖς καὶ ὀξείας καὶ ἀπαρακαλύπτους\nτὰς ψυχὰς ἀπεργάζονται, οἱ οἱ ἑῷοι στηριγμοὶ\nκαὶ αἱ μεσουρανήσεις ἐπιλογιστικάς, ἐπιμόνους, μνημονικάς,\nβεβαίας, συνετάς, μεγαλόφρονας, ἀποτελεστικὰς ὧν\nβούλονται, ἀτρέπτους, ῥωμαλέας, ἀνεξαπατήτους, καριτικάς,\nἐμπράκτους, κολαστικάς, ἐπιστημονικάς, αἱ δὲ προηγήεις\nκαὶ αἱ δύσεις εὐμεταθέτους καὶ ἀβεβαίους,\nἀσθενεῖς, ἀφερεπόνους, ἐμπαθεῖς, ταπεινάς, δειλάς, ἀμφιβόλους,\nθρασυδείλους, ἀμβλείας, βλακώδεις, δυσκινήτους,\nοἱ δὲ ἑσπέριοι στηριγμοὶ καὶ αἱ ὑπὸ γῆν μεσουρανήσεις,\nἔτι δὲ ἐφ Ἑρμοῦ καὶ Ἀφροδίτης ἡμέρας μὲν αἱ\nἑσπέριοι δύσεις, νυκτὸς δὲ αἰ ἑῷοι, εὐφυεῖς μὲν καὶ φρενήρεις,\nοὐκ ἄγαν δὲ μνημονικάς οὐδ’ ἐπιμόχθους ἢ φιλοπόνους,\nδιερευνητικὰς δὲ τῶν ἀποκρύφων καὶ ζητητικάς\nτῶν ἀθεωρήτων, οἷονμαγ ικάς, μυστηριακάς, μετεωρολογικάς,\nὀργανικάς, μηχανικάς, θαυματοποιούς, ἀστρολογικάς,\nφιλοσόφους, οἰωνοσκοπικάς, ὀνειροκριτικάς καὶ τὰς\nὁμοίας.\nπρὸς τούτοις δὲ ἐν ἰδίοις μὲν ἢ καὶ οἰκείοις ὄντες\nτόποις καὶ αἱρέσεσιν οἱ τὴν κυρείαν ἔχοντες τῶν ψυχικῶν,\nκαθ’ ὃν ἐν ἀρχῇ διωρισάμεθα τρόπον, προφανῆ\nκαὶ ἀπαραπόδιστα καὶ αὐθέκαστα καὶ ἐπιτευκτικά ποιοῦσι\nτά ἰδιώματα, καὶ μάλισθ’ ὅταν οἱ αὐτοὶ τῶν δύο\nτόπων ἐπικρατήσωσιν ἅμα, τουτέστι τῷ μὲν τοῦ Ἑρμοῦ\n\n\n\nτυγχάνωσιν ὁπωσδήποτε συνεσχηματισμένοι, τὴν δὲ τῆς\nσελήνης ἀπόρροιαν ἢ καὶ συναφὴν ἐπέχοντες·\nμὴ οὕτως δὲ διακείμενοι ἀλλ’ ἐν ἀνοικείοις ὄντες τόποις τὰ μὲν\nτῆς ἑαυτῶν φύσεως οἰκεῖα πρὸς τὴν ψυχικὴν ἐνέργειαν\nἀνεπίφαντα καὶ ἀμαυρὰ καὶ ἀτελείωτα καὶ ἀπρόκοπα καθιστᾶσι,\nτὰ δὲ τῆς τῶν κρατησάντων ἢ καθυπερτερησάντων\nἰσχυρά τε καὶ ἐπιβλαβῆ τῶν προκειμένων, ὡς ὅταν\nοἵ τε διὰ τὴν τῶν κακοποιῶν οἰκείωσιν ἄδικοι καὶ πονηροὶ\nκρατούντων μὲν αὐτῶν εὐπροχώρητον καὶ ἀνεμπόδιστον\nκαὶ ἀκίνδυνον καὶ ἐπίδοξον ἔχωσι τὴν πρὸς\nτὸ κακῶς ἄλλους ποιεῖν ὁρμήν, κρατουμένων δὲ ὑπὸ τῶν\nτῆς ἐναντίας αἱρέσεως κατάφοροι καὶ ἀνεπίτευκτοι καὶ\nἀτιμώρητοι γίνωνται,\nοἱ δ’ αὖ πάλιν διὰ τὴν τῶν ἀγαθοποιούντων πρὸς τοὺς εἰρημένους ὅρους συνοικείωσιν\nἀγαθοὶ καὶ δίκαιοι ἀκαθυπερτερήτων μὲν ὄντων αὐτοί\nτε χαίρωσι καὶ εὐφημῶνται ἐπὶ ταῖς τῶν ἄλλων εὐποιίαις\nκαὶ ὑπὸ μηδενὸς ἀδικούμενοι ἀλλ’ ὀνησιφόρον\nἔχοντες τὴν δικαιοσύνην διατελῶσι, κρατουμένων δὲ\nὑπὸ τῶν ἐναντίων ἀνάπαλιν καὶ δι’ αὐτὸ τὸ πρᾷον\nκαὶ φιλάνθρωπον καὶ ἐλεητικὸν εὐκαταφρόνητοί τε καὶ\n\n\n\n\nἐπίμεμπτοι ὑπὸ τῶν πλείστων εὐαδίκητοι τυγχάνωσιν.\nὁ μὲν οὖν καθόλου τρόπος τῆς ἠθικῆς ἐπισκέψεως\nτοιοῦτός τις ἂν εἴη, τὰς δὲ κατὰ μέρος ἀπ’ αὐτῆς τῆς\nτῶν ἀστέρων φύσεως κατὰ τὴν κυρίαν ἀποτελουμένας\nἰδιοτροπίας ἑξῆς κατὰ τὸ κεφαλαιῶδες ἐπεξελευσόμεθα\nμέχρι τῆς καθ’ ὁλοσχέρειαν θεωρουμένης\nσυγκράσεως\nὁ μὲν οὖν τοῦ Κρόνου ἀστὴρ μόνος τὴν οἰκοδεσποτείαν\nτῆς ψυχῆς λαβὼν καὶ αὐθεντήσας τοῦ τε Ἑρμοῦ\nκαὶ τοῦ τῆς σελήνης, ἐὰν μὲν ἐνδόξως ἔχῃ πρός τε τὸ\nκοσμικὸν καὶ τὰ κέντρα, ποιεῖ φιλοσωμάτους, ἰσχυρογνώμονας,\nβαθύφρονας, αὐστηρούς, μονογνώμονας, ἐπιμόχθους,\nἐπιτακτικούς, κολαστικούς, περιουσιαστικούς,\nφιλοχρημάτους, βιαίους, θησαυριστικούς, φθονερούς,\nἐναντίως δὲ καὶ ἀδόξως κείμενος ῥυπαρούς, μικρολόγους,\nμικροψύχους, ἀδιαφόρους, κακογνώμονας, βασκάνους,\nδειλούς, ἀνακεχωρηκότας, κακολόγους, φιλερήμους, φιλοθρήνους,\nἀναιδεῖς, δεισιδαίμονας, φιλομόχθους, ἀστόργους,\nἐπιβουλευτικοὺς τῶν οἰκείων, ἀνευφράντους, μισοσωμήτους·\nτῷ δὲ τοῦ Διὸς κατὰ τὸν ἐκκείμενον τορπον\nσυνοικειωθεὶς ἐπὶ μὲν ἐνδόξων πάλιν διαθέσεων\nποιεῖ ἀγαθούς, τιμητικοὺς τῶν πρεσβυτέρων, καθεστῶτας,\nκαλογνώμονας, ἐπικούρους, κριτικούς, φιλοκτήμονας,\nμεγαλοψύχους, μεταδοτικούς, εὐπροαιρέτους, φιλοικείους,\nπρᾴους, συνετούς, ἀνεκτικούς, ἐμφιλοσόξους,\nἐπὶ\nδὲ τῶν ἐναντίων ἀπειροκάλους, μανιώδεις, ψοφοδεεῖς,\n\n\n\nδεισιδαίμονας, ἱεροφοιτοῦντας, ἐξαγορευτάς, ὑπόπτους,\nμισοτέκνους, ἀφίλους, ἐνδομύχους, ἀκρίτους, ἀπίστους,\nμωροκάκους, ἰώδεις, ὑποκριτικούς, ἀδρανεῖς, ἀφιλοτίμους,\nμεταμελητικούς, αὐστηρούς, δυσεντεύκτους, δυσπροσιτους,\nεὐλαβητικούς, εὐήθεις δὲ ὁμοίως καὶ ἀνεξικάκους·\nτῷ δὲ τοῦ ’Ἀρεως συνοικειωθεὶς ἐπὶ μὲν ἐνδόξων διαθέσεων ποιεῖ ἀδιαφόρους, ἐπιπόνους, παρρησιαστικούς,\nὀχληρούς, θρασυδείλους, αὐστηροπράκτους, ἀνελεήμονας,\nκαταφρονητικούς, τραχεῖς, πολεμικούς, ῥιψοκινδύνους,\nφιλοθορύβους, δολίους, ἐνεδρευτάς, δυσμήνιδας, ἀδήκτους,\nὀχλοκόπους, τυραννικούς, πλεονέκτας, μισοπολίτας,\nφιλέριδας, μνησικάκους, βαθυπονήρους, δράστας, ἀνυποίτους,\nσοβαρούς, φορτικούς, καυχηματίας, κακώτας.\nἀδίκους, ἀκαταφρονήτους, μισανθρώπους, ἀτρέπτους,\nἀμεταθέτους, πολυπράγμονας,\nεὐαναστρόφους μέντοι καὶ πρακτικοὺς καὶ ἀκαταγωνίστους καὶ ὅλως ἐπιτευκτικούς,\nἐπὶ δὲ τῶν ἐναντίων ἅρπαγας, λῃστάς, νοθευτάς, κακοπαθεῖς,\nαἰσχροκερδεῖς, ἀθέους, ἀστόργους, ὑβριστάς, ἐπιβουλευτικούς,\nκλέπτας, ἐπιόρκους, μιαιφόνους, ἀθεμιτοφάγους,\nκακούργους, ἀνδροφόνους, φαρμακευτάς, ἱεροσύλους,\nἀσεβεῖς, τυμβωρύχους καὶ ὅλως παγκάκους·\nτῷ\n\n\n\nδὲ τῆς Ἀφροδίτης συνοικειωθεὶς ἐπὶ μὲν ἐνδόξων διαθέσεων\nποιεῖ μισογυναίους, φιλαρχαίους, φιλερήμους,\nἀηδεῖς πρὸς τὰς ἐντεύξεις, ἀφιλοτίμους, μισοκάλους, φθονερούς,\nαὐστηροὺς πρὸς συνουσίας, ἀσυμπεριφόρους,\nμονογνώμονας, φοιβαστικούς, θρησκευτάς, μυστηρίων\nκαὶ τελετῶν ἐπιθυμητάς, ἱεροποιούς, ἐνθεαστικούς, θεοπροσπλόκους,\nσεμνοὺς δὲ καὶ εὐεντρέπτους, αἰδήμονας,\nἐμφιλοσόφους, πιστοὺς πρὸς συμβιώσεις, ἐγκρατεῖς, ἐπιλογιστικούς,\nεὐλαβεῖς,\nἀγανακτητάς τε καὶ πρὸς τὰς τῶν\nγυναικῶν ὑποψίας ζηλοτύπους, ἐπὶ δὲ τῶν ἐναντίων λάγνους,\nἀσελγεῖς, αἰσχροποιούς, ἀδιαφόρους καὶ ἀκατάρτους,\nπρὸς τὰς συνουσίας ἀνάγνους, ἐπιβουλευτικοὺς\nθηλυκῶν προσώπων καὶ μάλιστα τῶν οἰκειοτάτων, σαθρούς,\nπαμψόγους, καταφερεῖς, μισοκάλους, μωμητικούς,\nκακολόγους, μεθύσους, λατρευτικούς, ὑπονοθευτάς, ἀθεμίτους,\nπρὸς τὰς συνελεύσεις διατιθέντας καὶ διατιθεμένους\nοὐ μόνον πρὸς τὰ κατὰ φύσιν ἀλλὰ καὶ τὰ παρὰ\nφύσιν, πρεσβυτέρων καὶ ἀτίμων καὶ παρανόμων καὶ θηριωδῶν\nμίξεων ἐπιθυμητάς, ἀσεβεῖς, θεῶν καταφρονητικούς,\nμυστηρίων καὶ ἱερῶν διασυρτικούς, πάμπαν ἀπίστους,\nδιαβολικούς, φαρμακούς, παντοποιούς·\nτῷ δὲ τοῦ\nἙρμοῦ συνοικειωθεὶς ἐπὶ μὲν ἐνδόξων διαθέσεων ποιεῖ\n\n\n\n\nπεριέργους, φιλοπεύστας, ομίμων φητητικούς,φιλιάτρους.\nμυστικούς, μετόχους ἀποκρύφων καὶ ἀπορρήτων, τερατουργούς,\nπαραλογιστάς, ἐφημεροβίους, ἐντρεχεῖς, διοικητικοὺς\nπραγμάτων καὶ ἀγχίφρονας, περιπίκρους καὶ\nἀκριβεῖς, νήπτας, φιλοφρόνους, φιλοπράκτους, ἐπιτευκτικούς,\nἐπὶ δὲ τῶν ἐναντίων ληρώδεις, μνησικάκους, νηλεεῖς,\nταῖς ψυχαῖς ἐπιμόχθους, μισοϊδίους, φιλοβασάνους.\nἀνευφράντους, νυκτερέμβους, ἐνεδρευτάς, προδότας,\nἀσυμπαθεῖς, κλέπτας, μαγικούς, φαρμακευτάς, πλαστογράφους,\nῥᾳδιουργούς, ἀποτευκτικούς τε καὶ εὐεμπτώτους.\nὁ δὲ τοῦ Διὸς ἀστὴρ μόνος τὴν οἰκοδεσποτείαν τῆς ψυχῆς λαβὼν ἐπὶ μὲν ἐνδόξου διαθέσεως ποιεῖ μεγαλοψύχους,\nχαριστικούς, θεοσεβεῖς, τιμητικούς, ἀπολαυστικούς,\nφιλανθρώπους, μεγαλοπρεπεῖς, ἐλευθερίους, δικαίους,\nμεγαλόφρονας, σεμνούς, ἰδιοπράγμονας, ἐλεήμονας,\nφιλολόγους, εὐεργετικούς, φιλοστόργους, ἡγεμονικούς.\nἐπὶ δὲ τῆς ἐναντίας διαθέσεως τυγχάνων τὰς ὁμοίας μὲν φαντασίας περιποιεῖ ταῖς ψυχαῖς, ἐπὶ τὸ ταπεινότερον\nμέντοι καὶ ἀνεπιφαντότερον καὶ ἀκριτώτερον, οἷον ἀντὶ\nμὲν μεγαλοψυχίας ἀσωτίαν, ἀντὶ δὲ θεοσεβείας δειδιδαιμοντίαν,\nἀντὶ δὲ αἰδοῦς δειλίαν, ἀντὶ δὲ σεμνότητος οἴησιν\nἀντὶ δὲ φιλανθρωπίας εὐήθειαν, ἀντὶ δὲ φιλοκαλίας\nφιληδονίαν, ἀντὶ δὲ μεγαλοφροσύνης βλακείαν, ἀντὶ δὲ\n\n\n\n\nἐλευθεριότητος ἀδιαφορίαν, καὶ ὅσα τούτοις παραπλήσια.\nτῷ δε τοῦ Ἄρεως συνοικειωθεὶς ἐπὶ μὲν ἐνδόξων διαθέσεων\nποιεῖ τραχεῖς, μαχίμους, στρατηγικούς, διοικητικούς,\nκεκινημένους, ἀνυποτάκτους, θερμούς, παραβόλους,\nπαρρησιαστάς, πρακτικούς, ἐλεγκτικούς, ἀνυτικούς, φιλοωείκους,\nἀρχικούς, εὐεπιβούλους, ἐπιεικεῖς, ἐπάνδρους, νικητικούς,\nμεγαλοψύχους δὲ καὶ φιλοτίμους καὶ θυμικούς\nκαὶ κριτικοὺς καὶ ἐπιτευκτικούς, ἐπὶ δὲ τῶν ἐναντίων ὑβριστάς,\nἀδιαφόρους, ὠμούς, ἀνεξιλάστους, στασιαστάς, ἐριστικούς,\nμονοπόνους, διαβόλους, οἰηματίας, πλεονέκτας,\nἅρπαγας, ταχυμεταβόλους, κούφους, μεταμελητικούς,\nἀστάτους, προπετεῖς, ἀπίστους, ἀκρίτους, ἀγνώμονας,\nἐκστατικούς, ἐμπατάκτους, μεμψιμοίρους, ἀσώτους, ληρώδεις\nκαὶ ὅλως ἀνωμάλους καὶ παρακεκινημένους.\nτῷ δὲ\nτῆς Ἀφροδίτης συνοικειωθεὶς ἐπὶ μὲν ἐνδόξων διαθέσεων\nποιεῖ καθαρίους, ἀπολαυστικούς, φιλοκάλους, φιλοτέκνους,\nφιλοθεώρους, φιλομούσους, ᾠδικούς, φιλοτρόφους,\nεὐήθεις, εὐεργετικούς, ἐλεητικούς, ἀκάκους, φιλοθέους,\nἀσκητάς, φιλαγωνιστάς, φρονίμους, φιλητικούς,\nἐπαφροδίτους ἐν τῷ σεμνῷ, λαμπροψύχους, εὐγνώμονας,\nμεταδοτικούς, φιλογραμμάτους, κριτικούς, συμμέτρους\nκαὶ εὐσχήμονας πρὸς τὰ ἀφροδίσια, φιλοικείους, εὐσε-\n\n\n\nβεῖς, φιλοδικαίους, φιλοκώμους, φιλοδόξους καὶ ὅλως\nκαλούς τε καὶ ἀγαθούς, ἐπὶ δὲ τῶν ἐναντίων τρυφητάς,\nἡδυβίους, θηλυψύχους, ὀρχηστικούς, γυναικοθύμους, δα-\nπάνους, καταγυναίους, ἐρωτικούς, λάγνους, καταφερεῖς,\nμοιχούς, φιλοκόσμους, ὑπομαλάκους, ῥᾳθύμους, ἀσώτους,\nἐπιμώμους, ἐμπαθεῖς, καλλωπιστάς, γυναικονοήμονας\nἱερῶν ἐγκατόχους, προαγωγικούς, μυστηριακούς, πιστοὺς\nμέντοι καὶ ἀπονήρους καὶ ἐπιχαρίτους καὶ εὐπροσίτους\nκαὶ εὐδιαγώγους καὶ πρὸς τὰς συμφορὰς ἐλευθεριωτέρους·\nτῷ δὲ τοῦ Ἑρμοῦ συνοικειωθεὶς ἐπὶ μὲν ἐνδόξων διαθέσεων ποιεῖ πολυγραμμάτους, φιλολόφους, γεω μέρας,\nμαθηματικούς, ποιητικούς, δημηγορικούς, εὐφυεῖς,\nσωφρονικούς, ἀγαθόφρονας, καλοσυμβούλους, πολιτικούς,\nεὐεργετικούς, ἐπιτροπικούς, χρηστοήθεις, φιλοδώρους,\nφιλόχλους, εὐεπιβούλους, ἐπιτευκτικούς, ἡγεμονικούς,\nεὐσεβεῖς, φιλοθέους, εὐχρηματίστους, φιλοστόργους, φιλοικείους,\nεὐπαιδεύτους, ἐμφιλοσόφους, ἀξιωματικούς·\nἐπὶ δὲ τῶν ἐναντίων εὐήθεις, ληρώδεις, σφαλλομένους, εὐκαταφρονήτους, ἐνθουσιαστικούς, θεοπροσπλόκους,\n\n\n\n\nφληνάφους, ὑποπίκρους, προσποιησισόφους, ἀνοήτους,\nἀλαζονικούς, ἐπιτηδευτάς, μαγευτικούς, ὑποκεκινημένους,\nπολυίστορας δὲ καὶ μνημονικοὺς διδασκαλικοὺς καὶ\nκαθαρίους ταῖς ἐπιθυμίαις.\nὁ δὲ τοῦ Ἄρεως ἀστὴρ μόνος τὴν οἰκοδεσποτείαν τῆς\nψυχῆς λαβὼν ἐπὶ μὲν ἐνδόξου διαθέσεως ποιεῖ’ γενναίους,\nἀρχικούς, θυμικούς, φιλόπλους, πολυτρόπους, σθεναρούς,\nπαραβόλους, ῥιψοκινδύνους, ἀνυποτάκτους, ἀδιαφόρους,\nμονοτόνους, ὀξεῖς, αὐθάδεις, καταφρονητικούς, τυραννικούς,\nδράστας, ὀργίλους, ἡγεμονικούς, ἐπὶ δὲ τῆς ἐναντίας\nὠμούς, ὑβριστάς, φιλαίμους, φιλοθορύβους, δάπάνους,\nκραυγαστάς, πλήκτας, προπετεῖς, μεθύσους,\nἅρπαγας, ἀνελεήμονας, κακούργους, τεταραγμένους, μανιώδεις,\nμισοικείους, ἀθέους.\nτῷ δὲ τῆς Ἀφροδίτης\nσυνοικειωθεὶς ἐπὶ μὲν ἐνδόξων διαθέσεων ποιεῖ ἐπιχάριτας,\nεὐδιαγώγους, φιλεταίρους, ἡδυβίους, εὐφροσύνους,\nπαιγνιώδεις, ἀφελεῖς, εὐρύθμους, φιλορχηστάς, ἀρωτικούς,\nφιλοτέκνους, μιμητικούς, ἀπολαυστικούς, διάσκευαστάς,\nἐπάνδρους καὶ εὐκαταφόρους μὲν πρὸς τὰς ἀφροδισιακὰς\nἁμαρτίας, ἐπιτευκτικοὺς δὲ καὶ εὐπεριστόλους\nκαὶ νουνεχεῖς καὶ δυσεξελέγκτους καὶ ἀδιακρίτους, ἔτι\nδὲ νέων ἐπιθυμητικοὺς ἀρρένων τε καὶ θηλειῶν, δαπροσποιησισόφους\n\n\n\nπάνους τε καὶ ὀξυθύμους καὶ ζηλοτύπους,\nἐπὶ δὲ τῶν ἐναντίων ῥιψοφθάλμους, λάγνους, καταφερεῖς, διασύρτας,\nμοιχικούς, ὑβριστάς, ψεύστας, δολοπλόκους, ὑπονοθευτὰς\nοἰκείων τε καὶ ἀλλοτρίων, ὀξεῖς ἅμα καὶ προσκορεῖς\nπρὸς πρὸς τάς ἐπιθυμίας, διαφθορεῖς γυναικῶν καὶ\nπαρθένων, παραβόλους, θερμούς, ἀτάκτους, ἐνεδρευτάς,\nἐπιόρκους, εὐεμπτώτους τε καὶ φρενοβλαβεῖς, ἐνίοτε δὲ\nκαὶ ἀσώτους, φιλοκόσμους καὶ θρασεῖς καὶ διατιθεμένους\nκαὶ ἀσελγαίνοντας.\nτῷ δὲ τοῦ Ἑρμοῦ συνοικειωθεὶς ἐπὶ μὲν ἐνδόξων διαθέσεων ποιεῖ στρατηγικούς, δεινούς,\nδράστας, εὐκινήτους, ἀκαταφρονήτους, πολυτρόπους,\nεὑρετικούς, σοφιστάς, ἐπιπόνους, πανούργους, προγλώσσους,\nἐπιθετικούς, δολίους, ἀστάτους, μεθοδευτάς, κακοτέχνους,\nὀξύφρονας, ἐξαπατητάς, ὑποκριτικούς, ένεδρευτάς,\nκακοτρόπους, πολυπράγμονας, φιλοπονήρους, ἐπιτευκτικοὺς\nδ’ ἄλλως καὶ πρὸς τοὺς ὁμοίους εὐσυνθέτους\nκαὶ εὐσυνδεξιάστους καὶ ὅλως ἐχθρῶν μὲν βλαπτικούς,\nφίλων δὲ εὐποιητικούς, ἐπὶ δὲ τῶν ἐναντίων δαπάνους,\nπλεονέκτας, ὠμούς, παραβόλους, τολμηρούς, μεταμελητικούς,\nἐμπατάκτους, παρακεκινημένους, ψεύστας, ψεύστας,\nτας, ἀθέους, ἐπιόρκους, ἐπιθέτας, στασιαστάς, ἐμπρηστάς,\nθεατροκόπους, ἐφυβρίστους, λῃστρικούς, τοιχωρύχους,\nμιαιφόνους, πλαστογράφους, ῥαδιουργούς, γόητας, μάγους,\nφαρμάκους, ἀνδροφόνους.\nὁ δὲ τῆς Ἀφροδίτης μόνος τὴν οἰκοδεσποτείαν τῆς\nψυχῆς λαβὼν ἐπὶ μὲν ἐνδόξου διαθέσεως ποιεῖ προσηνεῖς,\nἀγαθούς, τρυφετάς, λογίους, καθαρίους, εὐφροσύνους,\nφιλορχηστάς, καλοζήλους, μισοπονήρους, φιλοτέχνους,\nφιλοθεωτάτους, εὐσχήμονας, εὐεκτικούς, εὐονείρους,\nφιλοστόργους, εὐεργετικούς, ἐλεήμονας, σικχούς, εὐσυναλλάκτους,\nἐπιτευκτικούς καὶ ὅλως ἐπαφροδίτους, ἐπὶ δὲ\nτῆς ἐναντίας ῥᾳθύμους, ἐρωτικούς, τεθηλυσμένους, γυναικώδεις,\nἀτόλμους, ἀδιαφόρους, καταφερεῖς, ἐπιψόγους,\nἀνεπιφάντους, ἐπονειδίστους.\nτῷ δὲ τοῦ Ἑρμοῦ συνοικειωθεὶς\nἐπὶ μὲν ἐνδόξων διαθέσεων ποιεῖ φιλοτέχνους,\nἐμφιλοσόφους, ἐπιστημοντκούς, εὐφυεῖς, ποιητικούς, φιλομούσους,\nφιλοκάλους, χρηστοήθεις, ἀπολαυστικούς,\nτρυφεροδιαίτους, εὐφροσύνους, φιλοφίλους, εὐσεβεῖς,\nσυνετούς, πολυμηχάνους, διανοητικούς, εὐεπιβούλους,\nκατορθωτικούς, ταχυμαθεῖς, αὐτοδιδάκτους, ζηλωτὰς τῶν\nἀρίστων, μιμητὰς τῶν καλῶν, εὐστόμους καὶ ἐπιχάριτας\nτῷ λόγῳ, ἐρασμίους, εὐαρμόστους, τοῖς ἤθεσι σπουδαίους,\nφιλάθλους, ὀρθούς, κριτικούς, μεγαλόφρονας, τῶν δὲ\nἀφροδισίων πρὸς μὲν τὰ γυναικεῖα φυλακτικούς, πρὸς\nδὲ τὰ παιδικὰ μᾶλλον κεκινημένους καὶ ζηλοτύπους,\nἐπὶ\n\n\n\nδὲ τῆς ἐναντίας ἐπιθέτας, πολυμηχάνους, κακοστόμους,\nἀλλοπροσάλλους, κακογνώμονας, ἐξαπατητάς, κυκητάς,\nψεύστας, διαβόλους, ἐπιόρκους, βαθυπονήρους, ἐπιβου-\nλευτικούς, ἀσυνθέτους, ἀδεξιάστους, νοθευτάς, γυναικῶν\nδιαφθορέας καὶ παίδων, ἔτι δὲ καλλωπιστάς, ὑπομαλάκους,\nἐπιψόγους, κακοφήμους, πολυθρυλλήτους, παντοπράκτας\nκαὶ ἐνίοτε μὲν ἐπὶ διαφθορᾷ τὰ τοιαῦτα ὑποκρινομένους,\nἐνίοτε δὲ καὶ ταῖς ἀληθείαις διατιθεμένους\nτε καὶ αἰσχροποιοῦντας καὶ ποικίλοις πάθεσιν\nὑβριζομένους.\nὁ δὲ τοῦ Ἑρμοῦ ἀστὴρ μόνος τὴν οἰκοδεσποτείαν τῆς ψυχῆς λαβὼν ἐπὶ μὲν ἐνδόξου διαθέσεως ποιεῖ τοὺς\nγεννωμένους συνετούς, ἀγχίνους, νοήμονας, πολυίστορας,\nεὑρετικούς, ἐμπείρους, λογικούς, φυσιολόγους, θεωρητικούς,\nεὐφυεῖς, ζηλωτικούς, εὐεργετικούς, ἐπιλογιστικούς,\nεὐστόχους, μαθηματικούς, μυστηριακούς, ἐπιτευκτικούς,\nἐπὶ δὲ τῆς ἐναντίας πανούργους, προπετεῖς, ἐπιλήσμονας,\nὁρμητάς, κούφους, εὐμεταβόλους, μεταμελητικούς, μωροκάκους,\nἄφρονας, ἁμαρτωλούς, ψεύστας, ἀδιαφόρους,\nἀστάτους, ἀπίστους, πλεονέκτας, ἀδίκους καὶ ὅλως σφαλερούς\nτε τῇ διανοίᾳ καὶ καταφόρους τοῖς ἁμαρτήμασι.\nτούτων δὲ οὕτως ἐχόντων συμβάλλεται μέντοι καὶ\nαὐτὴ ἡ τῆς σελήνης κατάστασις, ἐπειδήπερ έν μὲν ταῖς\nκαμπίαις τυγχάνουσα τοῦ τε νοτίου καὶ βορείου πέρατος\nσυνεργεῖ τοῖς ψυχικοῖς ἰδιώμασιν ἐπὶ τὸ πολυτροπύτερον\nρον καὶ τὸ πολυμηχανώτερον καὶ εὐμεταβολώτερον, ἐπὶ\nδὲ τῶν συνδέσμων ἐπὶ τὸ ὀξύτερον καὶ πρακτικώτερον\nκαὶ εὐκινητότερον· ἔτι δὲ ἐν μὲν ταῖς ἀνατολαῖς καὶ ταῖς\nτῶν φώτων αὐξήσεσιν ἐπὶ τὸ εὐφυέστερον καὶ προφανέστερον\nκαὶ βεβαιότερον καὶ παρρησιαστικώτερον, ἐν\nδὲ ταῖς, μειώσεσι τῶν φώτων ἢ ταῖς κρύψεσιν ἐπὶ τὸ\nνωχελέστερον καὶ ἀμβλύτερον καὶ μεταμελητικώτερον καὶ\nεὐλαβέστερον καὶ ἀνεπιφανέστερον·\nσυμβάλλεται δὲ καὶ\nὁ ἥλιος συνοικειωθείς πως τῷ τῆς ψυχικῆς κράσεως οἰκοδεσποτήσαντι\nκατὰ μὲν τὸ ἔνδοξον πάλιν τῆς διαθέσεως\nἐπὶ τὸ δικαιότερον καὶ ἀνυτικώτερον καὶ τιμητικώτερον\nκαὶ σεμνότερον καὶ θεοσεβέστερον, κατὰ δὲ τὸ ἐναντίον\nκαὶ ἀνοίκειον ἐπὶ τὸ ταπεινότερον καὶ ἐπιπονώτερον καὶ\nἀσεμνότερον καὶ ὠμότερον καὶ μονογνωμονέστερον καὶ\nαὐστηρότερον καὶ δυσδιαγωγότερον καὶ ὅλως ἐπὶ τὸ\nδυσκατορθώτερον.\nἘπεὶ δὲ τοῖς τῆς ψυχῆς ἰδιώμασιν ἀκολουθεῖ πως καὶ ὁ περὶ τῶν ἐξαιρέτων αὐτῆς παθῶν λόγος, καθόλου μὲν\nπάλιν ἐπισημαίνεσθαι καὶ παρατηρεῖν προσήκει τόν τε\nτοῦ Ἑρμοῦ ἀστέρα καὶ τὴν σελήνην, πῶς ἔχουσι πρός τε\nἀλλήλους καὶ τὰ κέντρα καὶ τοὺς πρὸς κάκωσιν οἰκείους\nτῶν ἀστέρων, ὡς ἐάν τε αὐτοὶ ἀσύνδετοι ὄντες πρὸς ἀλλήλους,\nἐάν τε πρὸς τὸν ἀνατολικὸν ὁρίζοντα καθυπερτερηθῶσιν\nἢ ἐμπερισχεθῶσιν ἢ διαμηκισθῶσιν ὑπὸ τῶν\nἀνοικείως καὶ βλαπτικῶς ἐσχηματισμένων, ποικίλων παθῶν\nπερὶ τὰς ψυχικὰς ἰδιοτροπίας συμπιπτόντων εἰσὶ\nποιητικοί. τῆς διακρίσεως αὐτῶν πάλιν θεωρουμένης ἀπὸ\nτῆς προκατειλημμένης τῶν τοῖς τόποις συνοικειωθέντων\nἀστέρων ἰδιοτροπίας.\nτὰ μὲν οὗν πλεῖστα τῶν μετριωτέρων παθῶν σχεδὸν καὶ ἐν τοῖς ἔμπροσθεν περὶ τῶν τῆς ψυχῆς ἰδιωμάτων\nῥηθεῖσι διακέκριται τῆς ἐπιτάσεως αὐτῶν ἐκ τῆς τῶν\nκακούντων ὑπερβολῆς συνορᾶσθαι δυναμένης, ἐπειδήπερ\nἤδη τις ἂν εἰκότως εἵπου πάθη καὶ τὰ ἄκρα τῶν ἠθῶν\nκαὶ ἤτοι ἐλλείποντα ἢ καὶ πλεονάζοντα τῆς μεσότητος·\nτὰ δὲ ἐξαίρετον ἔχοντα τὴν ἀμετρίαν καὶ ὥσπερ νοσηματώδη\nκαὶ παρὰ ὅλην τὴν φύσιν καὶ περὶ αὐτὸ τὸ διανοητικὸν\nτῆς ψυχῆς μέρος καὶ περὶ τὸ παθητικὸν ὡς ἐν\nτύπω τοιαύτης ἔτυχε παρατηρήσεως.\nἐπιληπτικοὶ μὲν γὰρ ὡς ἐπὶ τὸ πολὺ γίνονται, ὅσοι τῆς σελήνης καὶ τοῦ τοῦ\n\n\n\n\nἙρμοῦ, ὥσπερ εἴπομεν, ἢ ἀλλήλοις ἢ τῷ ἀνατολικῷ ὁρί-\nζοντι ἀσυνδέτων ὄντων τὸν μὲν τοῦ Κρόνου ἡμέρας, τὸν\nδὲ τοῦ Ἄρεως νυκτός, ἔχουσιν ἐπίκεντρον καὶ κατοπτεύ-\nοντα τὸ προκείμενον σχῆμα, μανιώδεις δέ, ὅταν ἐπὶ, τῶν\nαὐτῶν ἀνάπαλιν ὁ μὲν τοῦ Κρόνου νυκτός, ὁ δὲ τοῦ\nἌρεως ἡμέρας, κεκυριευκὼς τοῦ σχήματος, καὶ μάλιστα\nἐν Καρκίνῳ ἤ Παρθένῳ ἢ Ἰχθύσι, δαιμονιόπληκτοι δὲ καὶ\nὑγροκέφαλοι, ὅταν οὕτως ἔχοντες oi κακοποιοῦντες ἐπὶ\nφάσεως οὖσαν κατέχωσι τὴν σελήνην, ὁ μὲν τοῦ Κρόνου\nσυνοδεύουσαν, ὁ δὲ τοῦ Ἄρεως πανσεληνιάζουσαν, μάλιστα\nδὲ ἐν Τοξότῃ καὶ Ἰχθύσι.\nμόνοι μὲν οὖν οἱ κακοποιοὶ\nκατὰ τὸν προειρημένον τρόπον τὴν ἐπικράτησιν\nτοῦ σχήματος λαβόντες ἀνίατα μὲν ἀνεπίφαντα δὲ ὅμως\nκαὶ ἀπαραδειγμάτιστα ποιοῦσι τὰ προκείμενα τοῦ διανοητικοῦ\nτῆς ψυχῆς νοσήματα· συνοικειωθέντων δὲ τῶν\nἀγαθοποιῶν Διός τε καὶ Ἀφροδίτης ἐπὶ μὲν τῶν λιβικῶν\nμερῶν ὄντες αὐτοὶ τῶν ἀγαθοποιῶν ἐν τοῖς ἀπηλιωτικοῖς\nκεκεντρωμένων ἰάσιμα μὲν εὐπαραδειγμάτιστα δὲ\nποιοῦσι τὰ πάθη. ἐπὶ μὲν τοῦ τοῦ Διὸς διὰ θεραπειῶν\nἰατρικῶν καὶ ἤτοι διαιτητικῆς ἀγωγῆς φαρμακείας,\nἐπὶ δὲ τοῦ τῆς Ἀφροδίτης διὰ χρησμῶν καὶ τῆς ἀπὸ θεῶν\nἐπικουρίας,\nἐπὶ δὲ τῶν ἀπηλιωτικῶν αὐτοὶ κεκεντρω-\n\n\n\n\nμένοι τῶν ἀγαθοποιῶν δυνόντων ἀνίατά τε ἅμα καὶ πολυθρύλλητα\nκαὶ ἐπιφανέστατα ποιοῦσι τὰ νοσήματα, κατὰ\nμὲν τὰς ἐπιληψίας συνεχείαις καὶ περιβοησίαις καὶ κινδύνοις\nθανατικοῖς τοὺς πάσχοντας περικυλίοντες, κατὰ\nδὲ τὰς μανίας καὶ ἐκστάσεις ἀκατασχεσίαις καὶ ἀπαλλοτριώσεσι\nτῶν οἰκείων καὶ γυμνητείαις καὶ βλασφημίαις\nκαὶ τοῖς τοιούτοις, κατὰ δὲ τὰς δαιμονιοπληξίας ἢ τὰς\nτῶν ὑγρῶν ὀχλήσεις ἐνθουσιασμοῖς καὶ ἐξαγορείαις καὶ\nαἰκίαις καὶ τοῖς ὁμοίοις τῶν παραδειγματισμῶν.\nἰδίως δὲ καὶ τῶν τὸ σχῆμα περιεχόντων τόπων oi μὲν ἡλίου καὶ\noi τοῦ ’Ἀρεως πρὸς τὰς μανιάς μάλιστα συνεργοῦσιν, oi\nδὲ τοῦ Διὸς καὶ Ἑρμοῦ πρὸς τὰς ἐπιληψίας, oi δὲ τῆς\nἈφροδίτης πρὸς τὰς θεοφορίας καὶ ἐξαγορείας, οἱ δὲ τοῦ\nΚρόνου καὶ σελήνης πρὸς τὰς τῶν ὑγρῶν ὀχλήσεις καὶ\nτὰς δαιμονιοπληξίας.\nἡ μὲν οὖν περὶ τὸ ποιητικὸν τῆς ψυχῆς καθ’ ὅλας τὰς φύσεις νοσηματικὴ παραλλαγὴ σχεδὸν ἔν τε τοῖς τοιού.\nτοις ἐστὶν εἴδεσι καὶ διὰ τῶν τοιούτων ἀποτελεῖται σχη-\nματισμῶν, ἡ δὲ τῶν περὶ τὸ παθητικὸν κατὰ τοῦτο πά-\nλιν τὸ ἐξαίρετον θεωρουμένη καταφαίνεται μάλιστα περὶ\nτὰς κατ’ αὐτὸ τὸ γένος τοῦ ἄρρενος καὶ θήλεως ὑπερβο-\nλὰς καὶ ἐλλείψεις τοῦ κατὰ φύσιν, διαλαμβάνεται δὲ\nἐπισκεπτικῶς κατὰ τὸν ὅμοιον τῷ προκειμένῳ τρόπον,\n\n\n\n\nτοῦ ἡλίου μέντοι μετὰ τῆς σελήνης ἀντὶ τοῦ Ἑρμοῦ\nπαραλαμβανομένου καὶ τῆς τοῦ Ἄρεως σὺν τῷ τῆς Ἀφροδίτης\nπρὸς αὐτοὺς συνοικειώσεως·\nτούτων γὰρ οὕτως ὑπ’\nὄψιν πιπτόντων, ἐὰν μὲν μόνα τὰ φῶτα ἐν ἀρσενικοῖς\nᾖ ζῳδίοις, οἶ μὲν ἄνδρες ὑπερβάλλουσι τοῦ κατὰ. φύσιν\nαἱ δὲ γυναῖκες τοῦ παρὰ φύσιν πρὸς τὸ ἔπανδρον ἁπλῶς\nτῆς ψυχῆς, καὶ δραστικώτερον, ἐὰν δὲ καὶ ὁ τοῦ Ἄρεως καὶ\nὁ τῆς Ἀφροδίτης ἤτοι ὁπότερος ἢ καὶ ἀμφότεροι ἠρρενω-\nμένοι ὦσιν, οἱ μὲν ἄνδρες πρὸς τὰς κατὰ φύσιν συνουσίας\nγίνονται καταφερεῖς καὶ μοιχικοὶ καὶ ἀκόρεστοι καὶ ἐν\nπαντὶ καιρῷ πρόχειροι πρός τε τὰ αἰσχρὰ καὶ τὰ παράνομα\nτῶν ἀφροδισίων, αἱ δὲ γυναῖκες πρὸς τὰς παρὰ φύσιν\nὁμιλίας λάγνοι καὶ ῥιψόφθαλμοι καὶ αἱ καλούμεναι τριβάδες·\nδιατιθέασι γὰρ θηλείας ἀνδρῶν ἔργα ἐπιτελούσας,\nκἂν μὲν μόνος ὁ τῆς Ἀφροδίτης ἠρρενωμένος ᾗ, λάθρα\nκαὶ οὐκ ἀναφανδόν, ἐὰν δὲ καὶ ὁ τοῦ Ἄρεως, ἄντικρυς,\nὥστε ἐνίοτε καὶ νομίμας ὥσπερ γυναῖκας τὰς διατιθεμένας\nἀναδεικνύειν.\nτὸ δὲ ἐναντίον τῶν φώτων κατὰ τὸν ἐκ·\nκείμενον σχηματισμὸν ἐν θηλυκοῖς ζῳδίος ὑπαρχόντων\nμόνον αἱ μὲν γυναῖκες ὑπερβάλλουσι τοῦ κατὰ φύσιν, οἱ\nδὲ ἄνδρες τοῦ παρὰ φύσιν πρὸς τὸ εὔθρυπτον καὶ τε-\nθηλυσμένον τῆς ψυχῆς. ἐὰν δὲ καὶ ὁ τῆς Ἀφροδίτης ᾗ\nτεθηλυσμένος, αἱ μὲν γυναῖκες καταφερεῖς τε καὶ μοι·\nχάδες καὶ λάγνοι γίνονται πρὸς τὸ διατίθεσθαι κατὰ\nφύσιν ἐν παντί τε καιρῷ καὶ ὑπὸ παντὸς οὑτινοσοῦν, ὡς\nμηδενὸς ἁπλῶς, ἐάν τε αἰσχρὸν ᾗ ἐάν τε παράνομον, ἀππιπτόντων\n\n\n\nἔχεσθαι τῶν ἀφροδισίων, οἱ δὲ ἄνδρες μαλακοί τε καὶ\nσαθροὶ πρὸς τὰς παρὰ φύσιν συνουσίας καὶ γυναικῶν\nἔργα διατιθέμενοι παθητικῶς, ἀποκρύφως μέντοι καὶ λεληθότως.\nἐὰν δὲ καὶ ὁ τοῦ Ἄρεως ᾗ τεθηλυσμένος, ἄν· τικρυς καὶ μετὰ παρρησίας ἀναισχυντοῦσι τὰ προκείμενα\nκαθ’ ἑκάτερον εἶδος ἀποτελοῦντες τὸ πορνικὸν καὶ πολύκοινον\nκαὶ πολύψογον καὶ πάναισχρον σχῆμα περιβαλλό-\nμενοι μέχρι τῆς κατὰ τὴν λοιδορίαν καὶ τὴν τῆς χρήσεως\nὕβριν σημειώσεως. συμβάλλονται δὲ καὶ οἱ μὲν ἀνατολι-\nκοὶ καὶ ἑῷοι σχηματισμοί, τοῦ τε τοῦ Ἄρεως καὶ τοῦ τῆς\nἈφροδίτης πρός τε τὸ ἐπανδρότερον καὶ εὐδιαβοητότερον,\nοἱ δὲ δυτικοὶ καὶ ἑσπέριοι πρός τε τὸ θηλυκώτερον καὶ\nτὸ κατασταλτικώτερον·\nὁμοίως δὲ καὶ ὁ μὲν τοῦ Κρόνου συμπροσγενόμενος ἐπὶ τὸ ἀσελγέστερον καὶ ἀκαθαρτότε-\nρον ἢ καὶ ἐπονειδιστότερον ἑκάστῳ τῶν ἐκκειμένων πέφυκε\nσυνεργεῖν, ὁ δὲ τοῦ Διὸς πρὸς τὸ εὐσχημονέστερον\nκαὶ φυλακτικώτερον καὶ αἰδημονέστερον, ὁ δὲ τοῦ Ἑρ-\nμοῦ πρός τε τὸ περιβοητότερον καὶ τὸ τῶν παθῶν εὐ-\nκινητότερον καὶ πολυτροπώτερον καὶ εὐπροκοπώτερον.\nΤὰ μὲν οὖν πρὸ τῆς γενέσεως καὶ τὰ κατ’ αὐτὴν τὴν\nγένεσιν δυνάμενα θεωρεῖσθαι καὶ ἔτι τῶν μετὰ τὴν γέ-\nνεσιν, ὅσα τῆς συστάσεως ἐστιν ἴδια τὸ καθόλου ποῖον\nτῶν συγκριμάτων ἐμφαίνοντα, σχεδὸν ταῦτα ἂν εἴη· τῶν\nδὲ κατὰ τὸ ἐκτὸς συμβεβηκότων καὶ ἐφεξῆς ὀφειλόντων\nδιαλαμβάνεσθαι προηγεῖται μὲν ὁ περὶ τυχῆς κτητικῆς\n\n\n\n\nτε καὶ ἀξιωματικῆς λόγος, συνῆπται δ' ὥσπερ ἡ μὲν κτητικὴ\nταῖς τοῦ σώματος οἰκειώσεσιν, ἡ δὲ ἀξιωματικὴ ταῖς\nτῆς ψυχῆς·\nΤὰ μὲν οὖν τῆς κτήσεως ὁποῖά τινα ἔσται, ληπτέον ἀπὸ τοῦ καλουμένου κλήρου τῆς τύχης, μόνου μέντοι,\nκαθ’ ὃν πάντοτε τὴν ἀπὸ τοῦ ἡλίου ἐπὶ τὴν σελήνην\nδιάστασιν ἐκβάλλομεν ἀπὸ τοῦ ὡροσκόπου καὶ ἐπὶ τῶν\nἡμέρας καὶ ἐπὶ τῶν νυκτὸς γεννωμένων, δἰ ἅς εἴπομεν\nἐν τοῖς περὶ χρόνων ζωῆς αἰτίας. σκοπεῖν οὗν δεήσει τοὺς\nτοῦ συνισταμένου τὸν τρόπον τοῦτον δωδεκατημορίου\nλαβόντας τὴν οἰκοδεσποτείαν, καὶ πῶς ἔχουσιν οὗτοι δυ-\nνάμεως καὶ οἰκειότητος, καθ’ ὃν ἐν ἀρχῇ διωρισάμεθα\nτρόπον, ἔτι δὲ καὶ τοὺς συσχηματιζομένους αὐτοῖς ἠ\nτοὺς καθυπερτεροῦντας τῶν τῆς αὐτῆς ἢ τῆς ἐναντίας\nαἱρέσεως.\nἐν δυνάμει μὲν γὰρ ὄντες οἱ τοῦ κλήρου τὴν οἰκοδεσποτείαν λαβόντες ποιοῦσι πολυκτήμονας, καὶ μάλιστα,\nὅταν ὑπὸ τῶν φώτων οἰκείως τύχωσι μαρτυρηθέν-\nτες, ἆλλ’ ὁ μὲν τοῦ Κρόνου διὰ θεμελίων ἢ γεωργιῶν\nἢ ναυκληριῶν, ὁ δὲ τοῦ Διὸς διὰ πίστεων ἢ ἐπιτροπειῶν ἢ\nἱερατειῶν, ὁ δὲ τοῦ Ἄρεως διὰ στρατειῶν καὶ ἡγεμονιῶν,\nὁ δὲ τῆς Ἀφροδίτης διὰ φιλικῶν καὶ γυναικείων δωρεῶν,\nὁ δὲ τοῦ Ἑρμοῦ διὰ λόγων καὶ ἐμποριῶν.\nἰδίως δ’ ὁ τοῦ\n\n\nΚρόνου τῇ κτητικῇ τύχῃ συνοικειούμενος, ἐὰν τῷτοῦ Διὸς\nσυσχηματισθῇ, κληρονομίας περιποιεῖ, καὶ μάλιστα ὅταν\nἐπὶ τῶν ἄνω κέντρων τοῦτο συμβῇ τοῦ τοῦ Διὸς ἐν δισώμῳ\nζῳδίῳ τυχόντος ἢ καὶ τὴν συναφὴν τῆς σελήνης ἐπέχοντος·\nτότε γὰρ καὶ εἰς παιδοποιίαν ἀνεχθέντες ἀλλότρια\nκληρονομοῦσι· κἂν μὲν οἱ τῆς αὐτῆς αἱρέσεως τοῖς οἰκοδεσπόταις\nτὰς μαρτυρίας τῶν οἱκοδεσποτειῶν αὐτοῖς τύχωσι\nποιούμενοι, τὰς κτήσεις ἀκαθαιρέτους διαφυλάττουσιν,\nἐὰν δὲ οἱ τῆς ἐναντίας αἱρέσεως καθυπερτερήσωσι\nτοὺς κυρίους τόπους ἢ ἐπανενεχθῶσιν αὐτοῖς, καθαιρέσεις\nποιοῦνται, τῶν ὑπαρχόντων τοῦ καθολικοῦ καιροῦ\nλαμβανομένων διὰ τῆς τῶν τὸ αἴτιον ποιούντων πρὸς\nτὰ κέντρα καὶ τὰς ἐπαναφορᾶς προσνεύσεως.\nΤὰ δὲ τῆς ἀξίας καὶ τῆς τοιαύτης εὐδαιμονίας δεήσει\nσκοπεῖν ἀπό τε τῆς τῶν φώτων διαθέσεως καὶ τῆς τῶν\nδορυφορούντων ἀστέρων οἰκειώσεως αὐτοῖς]· ἐν ἀρρενικοῖς\nμὲν γὰρ ζῳδίοις ὄντων ἀμφοτέρων τῶν φώτων καὶ\nἐπικέντρων ἤτοι ἀμφοτέρων πάλιν ἢ καὶ τοῦ ἑτέρου, μά·\nλιστα δὲ τοῦ τῆς αἱρέσεως, καὶ δορυφορουμένων ὑπὸ\n\n\n\n\nτῶν πέντε πλανωμένων, ἡλίου μὲν ὑπὸ ἑῴων, <ς>\nδὲ ὑπὸ ἑσπερίων, οἱ γεννώμενοι βασιλεῖς ἔσονται. καὶ ἐὰν μὲν οἱ δορυφοροῦντες ἀστέρες ἤτοι ἐπίκεντροι καὶ\nαὐτοὶ ὦσιν ἢ πρὸς τὸ ὑπὲρ γῆν κέντρον συσχηματίζωνται,\nμεγάλοι καὶ δυναμικοὶ καὶ κοσμοκράτορες διατελοῦσι,\nκαὶ ἔτι μᾶλλον εὐδαίμονες, ἐὰν οἱ δορυφοροῦντες δεξιοὶ\nτοῖς ὑπὲρ γῆν κέντροις συσχηματίζωνται, ἐὰν δὲ τῶν\nἄλλων οὕτως ἐχόντων μόνος ὁ ἥλιος ἐν ἀρρενικῷ ἡ δὲ\nσελήνη ἐν θηλυκῷ, ἐπίκεντρον δὲ τὸ ἕτερον τῶν φώτων,\nἡγεμόνες μόνον ἔσονται ζωῆς καὶ θανάτου κύριοι,\nἐὰν δὲ πρὸς τούτοις μηδὲ οἱ δορυφοροῦντες ἀστέρες ἐπίκεντροι ὦσιν ἢ μαρτυρήσωσι τοῖς κέντροις, μεγάλοι μόνον\nἔσονται καὶ ἐν ἀξιώμασι τοῖς ἀπὸ μέρους στεμματηφορικοῖς\nἢ ἐπιτροπικοῖς ἢ στρατοπεδαρχικοῖς ἢ ἱερατικοῖς καὶ\nοὐχὶ τοῖς ἡγεμονικοῖς.\nἐὰν δὲ τὰ μὲν φῶτα μὴ ἐπίκεντρα, τῶν δὲ δορυφορούντων ἀστέρων οἱ πλεῖστοι ἤτοι\nἐπίκεντροι ὦσιν ἢ συσχηματίζωνται τοῖς κέντροις, ἐν\nἀξιώμασι μὲν ἐπιφανεστέροις οὐ γενήσονται, ἐν προαγωγαῖς\nδὲ πολιτικαῖς καὶ μετριότητι περὶ τὰς κατὰ τὸν βίον\nπρολήψεις· μηδὲ τῶν δορυφορούντων μέντοι τοῖς κέντροις\nσυνοικειωθέντων ἀνεπίφαντοι ταῖς πράξεσι καὶ\nἀπρόκοποι καθίστανται, τέλεον δὲ ταπεινοὶ καὶ κακοδαίμονες\nγίνονται ταῖς τύχαις, ὅταν μηδέτερον τῶν φώτων\nμήτε κεκεντρωμένον μήτ’ ἐν ἀρρενικῷ ζῳδίῳ τυγχάνῃ\n\n\n\n\nμήτε δορυφορῆται ὑπὸ τῶν ἀγαθοποιῶν.\nὁ μὲν οὗν καθ-\nόλου τύπος τῆς προκειμένης ἐπισκέψεως τοιαύτην τινὰ\nτὴν αὐξομείωσιν ἔχει τῶν ἀξιωμάτων, τὰς δὲ μεταξὺ\nτούτων καταστάσεις παμπληθεῖς οὔσας καταστοχαστέον\nἀπὸ τῶν περὶ αὐτὸ τὸ εἶδος τῶν τε φώτων καὶ τῆς δορυφορίας\nαὐτῶν ἐπὶ μέρους ἐναλλοιώσεως καὶ τῆς κυρίας\nτῶν δορυφορήσεων·\nταύτης γὰρ περὶ μὲν τοὺς τὴν αἵρεσιν\nἔχοντας ἢ τοὺς ἀγαθοποιοὺς συνισταμένης τὸ αὐθεντικώτερον\nκαὶ ἀπταιστότερον τοῖς ἀξιώμασι παρακολουθεῖ,\nπερὶ δὲ τοὺς ἐναντίους ἢ τοὺς κακοποιοὺς τὸ ὑποτεταγμένον\nκαὶ ἐπισφαλέστερον, καὶ τὸ τῆς ἀξίας δὲ τῆς\nἐσομένης εἶδος ἀπὸ τῆς τῶν δορυφορησάντων ἀστέρων\nἰδιοτροπίας θεωρητέον, ἐπειδήπερ ὁ μὲν τοῦ Κρόνου τὴν\nκυρίαν τῆς δορυφορίας ἔχων ἐπὶ πολυκτημοσύνῃ καὶ συναγωγῇ\nχρημάτων τὰς δυναστείας ποιεῖ, ὁ δὲ τοῦ Διὸς ἦ\nὁ τῆς Ἀφροδίτης ἐπὶ χάρισι καὶ δωρεαῖς καὶ τιμαῖς καὶ\nμεγαλοψυχίαις, ὁ δὲ τοῦ Ἄρεως ἐπὶ στρατηλασίαις καὶ\nνίκαις καὶ φόβοις τῶν ὑποτεταγμένων, ὁ δὲ τοῦ Ἑρμοῦ\nδιὰ σύνεσιν ἢ παιδείαν καὶ ἐπιμέλειαν καὶ οἰκονομίαν\nτῶν πραγμάτων.\nὉ δὲ τῆς πράξεως τὴν κυρίαν ἔχων λαμβάνεται κατὰ\nτρόπους δύο, ἀπό τε τοῦ ἡλίου καὶ τοῦ μεσουρανοῦντος\n\n\n\n\nζῳδίου· σκοπεῖν γὰρ δεήσει τόν τε φάσιν ἑῴαν ἔγγιστα\nπρὸς ἥλιον πεποιημένον καὶ τὸν ἐπὶ τοῦ μεσουρανήματος,\nὅταν μάλιστα τὴν συναφὴν τῆς σελήνης ἐπέχῃ, κἂν μὲν\nὁ αὐτὸς ἀστὴρ ὁ ἀμφότερα ἔχων τὰ εἰρημένα, τούτῳ\nμόνω προσχρηστέον, ὁμοίως δέ, κἂν τὸ ἕτερον μηδὲ εἷς\nἔχῃ, τῷ τὸ ἕτερον εἰληφότι μόνω, ἐὰν δὲ ἕτερος ὁ τὴν\nἔγγιστα φάσιν πεποιημένος καὶ ἕτερος ὁ τῷ μεσουρανή-\nματι καὶ τῇ σελήνῃ συνοικειούμενος, ἀμφοτέροις προσχρηστέον\nτά πρωτεῖα διδόντας τῷ κατ’ ἐπικράτησιν πλεί-\nους ἔχοντι ψήφους οἰκοδεσποτείας, καθ’ ὃν προεκτεθείμεθα\nτρόπον·\nἐὰν δὲ μηδὲ εἷς εὑρίσκηται μήτε φάσιν πεποιημένος μήτε ἐπὶ τοῦ μεσουρανήματος, τὸν κύριον\nαὐτοῦ παραληπτέον, πρὸς ἐπιτηδεύσεις μέντοι τὰς κατὰ\nκαιρούς· ἄπρακτοι γὰρ ὡς ἐπίπαν οἱ τοιοῦτοι γίνοι ται\nὁ μὲν οὗν τῆς πράξεως τὴν οἰκοδεσποτείαν ἀστὴρ λαβὼν\nοὕτως ἡμῖν διακριθήσεται, τὸ δὲ ποῖον τῶν πράξεων ἔκ\nτε τῆς ἰδιοτροπίας τῶν τριῶν ἀστέρων Ἄρεως καὶ Ἀφρο-\nδίτης καὶ Ἑρμοῦ καὶ τῆς τῶν ζῳδίων, έν οἷς ἂν τύχωσι\nπαραπορευόμενοι.\nὁ μὲν γὰρ τοῦ Ἑρμοῦ τὸ πράσσειν παρέχων, ὡς ἄν τις εἴποι τυπωδῶς, ποιεῖ γραμματέας, πραγματευτικούς,\nλογιστάς, διδασκάλους, ἐμπόρους, τραπεζίτας, μάντεις,\nἀστρολόγους, θύτας καὶ ὅλως τοὺς ἀπὸ γραμμάτων καὶ\nἑρμηνείας καὶ δόσεως καὶ λήψεως ἐργαζομένους, κἂν μὲν\n\n\n\nὁ τοῦ Κρόνου αὐτῷ μαρτυρήσῃ, ἀλλοτρίων οἰκονόμους\nἢ ὀνειροκρίτας ἢ ἐν ἱεροῖς τὰς ἀναστροφὰς ποιουμένους\nπροφάσει μαντειῶν καὶ ἐνθουσιασμῶν, ἐὰν δὲ ὁ τοῦ\nΔιός, νομογράφους, ῥήτορας, σοφιστὰς μετὰ προσώπων\nμειζόνων ἔχοντας τὰς ἀναστροφὰς.\nὁ δὲ τῆς Ἀφροδίτης τὸ πράσσειν παρέχων ποιεῖ\nτοὺς παρ’ ὀσμαῖς a ἀνθέων μύρων οἴνοις ἢ χρώμασιν b\nἢ βαφαῖς ἢ ἀρώμασιν ἢ κοσμίοις τὰς πράξεις ἔχοντας,\nοἷον μυροπώλας, στεφανοπλόκους c, ἐκδοχέας, οἰνεμπόρους.\nφαρμακοπώλας, ὑφάντας d, ἀρωματοπώλας, ζωγράφους e,\nβαφέας, ἱματιοπώλας· κἂν μὲν ὁ τοῦ Κρόνου αὐτῷ μαρτυρήσῃ\nρήσῃ ἐμπόρους τῶν πρὸς ἀπόλαυσιν καὶ κόσμον γοήτας f\nδὲ καὶ φαρμακοὺς καὶ προαγωγοὺς καὶ τοὺς ἐκ τῶν ὁμοίων\nτούτοις πορίζοντας. ἐὰν δὲ ὁ τοῦ Διὸς ἀθλητάς, στεφανηφόρους,\nτιμῶν καταξιουμένους g, ὑπὸ θηλυκῶν προσώπων\nπροβιβαζομένους h.\nὁ δὲ τοῦ Ἄρεως μετὰ μὲν τοῦ ἡλίου σχηματισθεὶς\nτοὺς διὰ πυρὸς ἐργαζομένους ποιεῖ οἷον μαγείρους i, χωνευτάς k,\nκαύστας, χαλκέας, μεταλλευτάς· χωρὶς δὲ τοῦ\nἡλίου τυχὼν τοὺς διὰ σιδήρου οἷον ναυπηγούς, τέκτονας l,\nγεωργούς, λατόμους, λιθοξόους, λαοξόους, λιθουργούς,\n\n\n\n\nξυλοσχίστας, ὑπουργούς. κἂν μὲν 6 τοῦ Κρόνου αὐτῷ\nμαρτυρήσῃ ναυτικούς, ἀντλητάς a, ὑπονομευτάς b, ζωγράφους,\nθηριοτρόφους, μαγείρους, παρασχίστας. ἐὰν δὲ ὁ\nτοῦ Διὸς στρατιώτας, ὑπηρέτας, τελώνας c, πανδοκέας d,\nπορθμέας, φυσιουργούς.\nπάλιν δὲ δύο· τῶν τὰς πράξεις παρεχομένων εὑρεθέντων ἐὰν μὲν ὁ τοῦ Ἑρμοῦ καὶ 6 τῆς Ἀφροδίτης λάβωσι\nτὴν οἰκοδεσποτείαν, ἀπὸ μούσης καὶ ὀργάνων καὶ\nμελῳδιῶν ἢ ποιημάτων καὶ ῥυθμῶν ποιοῦσι τὰς πράξεις\nκαὶ μάλιστα ὅταν τοὺς τόπους ὦσιν ἀμφιλελαχότες· ἀποτελοῦσι\nγὰρ θυμελικούς e, ὑποκριτάς f, σωματεμπόρους, ὀργανοποιούς g,\nχορδοστρόφους, ὀρχηστάς, ὑφάντας, κηροπλάστας h,\nζωγράφους i. κἂν μὲν ὁ τοῦ Κρόνου πάλιν αὐτοῖς\nμαρτυρήσῃ, ποιεῖ τοὺς περὶ τὰ προειρημένα γένη\nκαὶ τοὺς γυναικείους κόσμους ἐμπορευομένους, ἐὰν δὲ\nὁ τοῦ Διός, δικολόγους k, λογιστηρίων προισταμένους l, ἐν\nδημοσίοις ἀσχολουμένους, παίδων διδασκάλους, ὄχλων\nπροεστῶτας.\nm ἐὰν δὲ ὁ τοῦ Ἑρμοῦ καὶ ὁ τοῦ Ἄρεως ἅμα τὴν κυρίαν λάβωσι τῆς πράξεως, ποιοῦσιν ἀνδριαν-\nτοποιούς, ὁπλουργούς, ἱερογλύφους, ζῳοπλάστας, παλαιστάς n,\nἰατρούς o, χειρουργούς p, κατηγόρους, μοιχικούς, κακο-\n\n\n\n\nπράγμονας, πλαστογράφους8· κᾶν μὲν ὁ τοῦ Κρόνου αὐ-\nτοῖς μαρτυρήσῃ, φονεάςῑ), λωποδύταςο, ἅρπαγαςᾱ, λῃστάςθ,\nἀπελάταςῗ, ρᾳὃιουργούςὲ, ἐὰν δὲ ὁ τοῦ Διός, φιλόπλους ἢ\nφιλομονομάχους, δράστας, δεινούς, φιλοπράγμονάς, ἀλ.-\nλοτρίων ὑπεξερχομένους καὶ διὰ τῶν τοιούτων πορίζον-\nτας.\nἐὰν δὲ ὁ τῆς Ἀφροδίτης καὶὸ τοῦ *Ἄρεως ἅμα\n·τὴν οἰκοδεσποτείαν λάβωσι τῆς πράξεως, ποιοῦσι βαφέας,\nμυρεψούςὴ, κασσιτεροποιούςῘ, μολυβδουργούς, χρυσοχό-\nουςκ,ἀργυροκόπουςιῃεωργούς,ὁπλορχήστάς,φαρμακοποι-\nούς, ἰατρούς, τοὺς διὰ τῶν φαρμάκων ταῖς θεραπείαις χρω-\nμένους, κᾶν μὲν ὁ τοῦ Κρόνου αὐτοῖς μαρτυρήσῃ, ἱερῶν\nζῴων θεραπευτάς, ἀνθρώπων ἐνταφιαστάς, θρηνῳδούςω,\nτυμβαύλαςῑῑ, ἐνθουσιαστάς, ὅπου μυστήρια καὶ θρῆνοι καὶ\nαὶμαγμοί, τὰς ἀναστροφὰς ποιουμένουςο, ἐὰν δὲ ὁ τοῦ Διός,\n[egoatgodazldxovgp, olmmdroigq, ἱεροφόρουςῐ, γυναικῶν\nπροισταμένους, γάμων καὶ συνεπιπλοκῶν ἑρμηνέας καὶ\nδιὰ τῶν τοιούτων ζῶντας ἀπολαυστικῶς ἅμα καὶ ῥιψο-\nκινδύνως.\nκαὶ τῶν ζῳδίων δέ, ἐν οἷς ἂν ὦσιν οἱ τὸ πράτ-\nτειν παρέχοντες, αἰ κατ’ εἶδος ἰδιοτροπίαι συλλαμβάνον-\n\n\n\n\nταί τι πρὸς τὸ ποικίλον τῶν πράξεων· τὰ μὲν γὰρ ἀνθρωπόμορφα\nσυνεργεῖ πως πρὸς πάσας τὰς ἐπιστημονικὰς\nκαὶ πρὸς τὴν ἀνθρωπίνην χρείαν καταγινομένας, τὰ δὲ\nτετράποδα πρὸς τὰς μεταλλικὰς καὶ ἐμπορικὰς a καὶ οἰκοδομικὰς\nκαὶ τεκτονικάς c, τὰ δὲ τροπικὰ καὶ ἰσημερινὰ πρὸς\nτὰς ἑρμηνευτικὰς καὶ μεταβολικὰς καὶ μετρητικάς καὶ\nγεωργικὰς καὶ ἱερατικάς, τὰ δὲ χερσαῖα καὶ τὰ κάθυγρα\nπρὸς τὰς ἐν ὑγροῖς καὶ δι’ ὑγρῶν καὶ τὰς βοτανικὰς d καὶ\nναυπηγικάς, ἔτι τε περὶ ταφὰς ἢ ταριχείας e ἢ ἁλείας f ἢ\nψυλλίας.\nἰδίως δὲ πάλιν, ἐὰν ἡ σελήνη τὸν πρακτικὸν τόπον ἐπισχῇ\nτὸν ἀπὸ συνόδου δρόμον ποιουμένη σὺν τῷ τοῦ Ἑρμοῦ, έν μὲν τῷ Ταύρῳ καὶ Αἰγοκέρωτι καὶ\nκαρκίνῳ ποιεῖ μάντεις g, δύτας h, λεκανομάντεις, ἐν δὲ Τοξότῃ\nκαὶ Ἰχθύσιν νεκρομάντεις i καὶ δαιμόνων κινητικούς k.\nἐν δὲ Παρθένῳ καὶ Σκορπίῳ μάγους l, ἀστρολόγους m, ἀποφθεγγομένους n\nπρογνώσεις ἔχοντας o, ἐν δὲ Ζυγῷ καὶ Κριῷ\nκαὶ Λέοντι θεολήπτους p, ὀνειροκρίτας q, ἐξορκιστάς r. τὸ\nμὲν οὖν αὐτῶν τῶν πράξεων εἶδος διὰ τῶν τοιούτων\nκατὰ τὸ συγκρατικὸν εἶδος δεήσει καταστοχάζεσθαι, τὸ δὲ\nμέγεθος αὐτῶν ἐκ τῆς τῶν οἰκοδεσποτησάντων ἀστέρων\n\n\n\n\nδυνάμεως· ἀνατολικοὶ μὲν γὰρ ὄντες ἢ ἐπίκεντροι ποιοῦσι\nτὰς πράξεις αὐθεντικάς, δυτικοὶ δὲ ἢ ἀποκεκλικότες\nτῶν κέντρων ὑποπρακτικάς, καὶ ὑπὸ μὲν ἀγαθοποιῶν\nκαθυπερτερούμενοι μεγάλας καὶ ἐπιδόξους καὶ ἐπικερδεῖς\nκαὶ ἀπταίστους καὶ ἐπαφροδίτους, ὑπὸ δὲ κακοποιῶν\nταπεινὰς καὶ ἀδόξους καὶ ἀπερικτήτους καὶ ἐπισφαλεῖς,\nΚρόνου μὲν ἐναντιουμένου καταψύξεις καὶ χρωματοκρασίας,\nἌρεως δὲ καταρριψοκινδυνίας καὶ περιβοησίας,\nἀμφοτέρων δὲ κατὰ τὰς τελείας ἀναστασίας τοῦ\nκαθολικοῦ χρόνου τῆς αὐξήσεως ἢ τῆς ταπεινώσεως πάλιν\nθεωρουμένου διὰ τῆς τῶν αἰτίων τοῦ ἀποτελέσματος\nἀστέρων πρὸς τὰ ἑῷα καὶ τὰ ἑσπέρια κέντρα ἀεὶ διαθέ-\nσεως.\nἙξῆς δὲ τούτοις ὄντος τοῦ περὶ συναρμογῶν λόγου\nπερὶ μὲν τῶν κατὰ νόμους ἀνδρὸς καὶ γυναικὸς συμβιώσεων\nοὕτως σκεπτέον. ἐπὶ μὲν τῶν ἀνδρῶν ἀφορᾶν δεῖ\nτὴν σελήνην αὐτῶν, πῶς διάκειται. πρῶτον μὲν γὰρ ἐν\nτοῖς ἀπηλιωτικοῖς τυχοῦσα τεταρτημορίοις νεογάμους\nποιεῖ τοὺς ἄνδρας ἢ νεωτέραις παρ’ ἡλικίαν συμβάλλοντας,\nἐν δὲ τοῖς λιβικοῖς βραδυγάμους ἢ πρεσβυτέραις\n\n\n\n\nσυνιόντας, εἰ δὲ ὑπὸ τὰς αὐγὰς εἴη καὶ τῷ τοῦ Κρόνου\nσυσχηματιζομένη, τέλεον ἀγάμους.\nἔπειτα, ἐὰν μὲν ἐν μονοειδεῖ ζῳδίῳ ἢ καὶ ἑνὶ τῶν ἀστέρων συνάπτουσα τύχῃ,\nμονογάμους ἀποτελεῖ, ἐὰν δὲ ἐν δισώμῳ ἢ καὶ πολυμόρφῳ\nἢ καὶ πλείοσιν ἐν τῷ αὐτῷ ζῳδίῳ τὴν συναφὴν\nἐπέχουσα, πολυγάμους. κἂν μὲν οἷ τὰς συναφὰς ἐπέχοντες\nτῶν ἀστέρων ἤτοι κατὰ κολλήσεις ἢ κατὰ μαρτυρίας\nἀγαθοποιοὶ τυγχάνωσιν, λαμβάνουσιν γυναῖκας ἀγαθάς,\nἐὰν δὲ κακοποιοὶ τὰς ἐναντίας.\nΚρόνος μὲν γὰρ ἐπισχὼν συναφὴν περιποιεῖ γυναῖκας ἐπιπόνους καὶ αὐστηράς,\nΖεὺς δὲ σεμνὰς καὶ οἰκονομικάς, Ἄρης δὲ θρασείας καὶ\nἀνυποτάκτους, Ἀφροδίτη δὲ ἱλαρὰς καὶ εὐμόρφους καὶ\nἐπιχαρίτους, Ἑρμῆς δὲ συνετὰς καὶ ὀξείας, ἔτι δὲ Ἀφροδίτη\nμετὰ μὲν Διὸς ἢ Κρόνου ἢ μεθ’ Ἑρμοῦ βιωφελεῖς\nκαὶ φιλάνδρους καὶ φιλοτέκνους, μετὰ δὲ Ἄρεως θυμικάς\nκαὶ ἀστάτους καὶ ἀγνώμονας.\nἐπὶ δὲ τῶν γυναικῶν ἀφορᾶν δεῖ τὸν ἥλιον αὐτῶν, ἐπειδήπερ καὶ αὐτὸς ἐν μὲν\nτοῖς ἀπηλιωτικοῖς πάλιν τυχὼν τεταρτημορίοις ποιεῖ τὰς\nἐχούσας αὐτὸν οὕτως διακείμενον ἤτοι νεογάμους ἢ νεωτέροις\nσυμβαλλούσας, ἐν δὲ τοῖς λιβικοῖς βραδυγάμους\nἢ πρεσβυτέροις παρ’ ἡλικίαν, ζευγνυμένας, καὶ ἐν μὲν\n\n\n\nμονοειδεῖ ζῳδίῳ τυχὼν ἢ ἑνὶ τῶν ἑῴων ἀστέρων συνάπτων\nμονογάμους, ἐν δισώμῳ δὲ ἢ πολυμόρφῳ πάλιν ἢ\nκαὶ πλείοσιν ἑῴοις συσχηματισθεὶς πολυγάμους.\nΚρόνου\nμὲν οὖν ὡσαύτως τῷ μὲν ἡλίῳ συσχηματισθέντος λαμβάνουσιν\nἄνδρας καθεστῶτας καὶ χρησίμους καὶ φιλοπόνους,\nΔιὸς δὲ σεμνοὺς καὶ μεγαλοψύχους, Ἄρεως δὲ·\nδράστας καὶ ἀστόργους καὶ ἀνυποτάκτους, Ἀφροδίτης δὲ\nκαθαρίους καὶ εὐμόρφους, Ἑρμοῦ δὲ βιωφελεῖς καὶ ἐμπράκτους,\nἈφροδίτης δὲ μετὰ μὲν Κρόνου νωχελεῖς καὶ\nεὐλαβεστέρους ἐν τοῖς ἀφροδισίοις, μετὰ δὲ Ἄρεως θερμοὺς\nκαὶ καταφερεῖς καὶ μοιχώδεις, μετὰ δὲ Ἑρμοῦ περὶ\nπαῖδας ἐπτοημένους.\nλέγομεν δὲ νῦν ἀπηλιωτικὰ τεταρτημόρια\nἐπὶ μὲν τοῦ ἡλίου τὰ προηγούμενα τοῦ τε\nἀνατέλλοντος σημείου τοῦ ζῳδιακοῦ καὶ τοῦ δύνοντος,\nἐπὶ δὲ τῆς σελήνης τὰ ἀπὸ συνόδου καὶ πανσελήνου\nμέχρι τῶν διχοτόμων, λιβικὰ δὲ τὰ τοῖς εἰρημένοις ἀντικείμενα.\nδιαμένουσι μὲν οὖν ὡς ἐπίπαν αἱ συμβιώσεις,\nὅταν ἀμφοτέρων τῶν γενέσεων τὰ φῶτα συσχηματιζόμε-\nνα τύχῃ συμφώνως, τουτέστιν ὅταν ἢ τρίγωνα ἀλλήλοις\nἢ ἑξάγωνα, καὶ μάλιστα, ὅταν ἐναλλὰξ τοῦτο συμβαίνῃ,\nπολὺ δὲ πλεῖον, ὅταν ἡ τοῦ ἀνδρὸς σελήνη τῷ τῆς\nγυναικὸς ἡλίῳ.\nδιαλύονται δὲ ἐκ τῶν τυχόντων καὶ ἀπαλ-\nλοτριοῦνται τέλεον, ὅταν αἱ προειρημέναι τῶν φώτων\nστάσεις ἢ ἐν ἀσυνδέτοις ζῳδίοις τύχωσιν ἢ ἐν διαμέτροις\nἢ τετραγώνοις.\nκἂν μὲν τοὺς συμφώνονς τῶν φώ-\n\n\n\nτων συσχηματισμοὺς οἱ ἀγαθοποιοὶ τῶν ἀστέρων ἐπιθεωρήσωσιν\nἡδείας καὶ προσηνεῖς καὶ ὀνησιφόρους τὰς διαμονὰς\nσυντηροῦσιν, ἐὰν δὲ οἱ κακοποιοί, μαχίμους καὶ\nἀηδεῖς καὶ ἐπιζημίους.\nὁμοίως δὲ καὶ ἐπὶ τῶν ἀσυμφώνων στάσεων οἱ μὲν ἀγαθοποιοὶ τοῖς φωσὶ μαρτυρήσαντες\nοὐ τέλεον ἀποκόπτουσι τὰς συμβιώσεις, ἀλλὰ ποιοῦσιν\nἐπανόδους καὶ ἀναμνήσεις συντηρούσας τό τε προσηνὲς\nκαὶ τὸ φιλόστοργον.\nοἱ δὲ κακοποιοὶ μετά τινος ἐπηρείας καὶ ὕβρεως ποιοῦσι τὰς διαλύσεις· τοῦ μὲν οὗν\nτοῦ Ἑρμοῦ μόνου σὺν αὐτοῖς γινομένου περιβοησίαις\nκαὶ ἐγκλήμασι περικυλίονται, μετὰ δὲ τοῦ τῆς Ἀφροδίτης\nἐπιμοιχίαις ἢ φαρμακείαις ἢ τοῖς τοιούτοις. τὰς δὲ\nκατ’ ἄλλον οἱονδήποτε τρόπον γινομένας συναρμογὰς\nδιακριτέον ἀφορῶντας εἴς τε τὸν τῆς Ἀφροδίτης ἀστέρα\nκαὶ τὸν τοῦ Ἄρεως καὶ τὸν τοῦ Κρόνου· συνόντων γὰρ\nαὐτῶν τοῖς φωσὶν οἰκείως καὶ τὰς συμβιώσεις οἰκείας\nκαὶ νομίμους ποιοῦσι·\nσυγγένειαν γὰρ ὥσπερ ἔχει πρὸς ἑκάτερον τῶν εἰρημένων ἀστέρων ὁ τῆς Ἀφροδίτης καὶ\nπρὸς μὲν τὸν τοῦ Ἄρεως κατὰ τὸ συνακμάζον πρόσωπον,\nἐπειδήπερ ἐν τοῖς τριγωνικοῖς ἀλλήλων ζῳδίοις ἔχουσι τὰ\nὑψώματα, πρὸς δὲ τὸν τοῦ Κρόνου κατὰ τὸ πρεσβύτερον\nπρόσωπον, ἐπειδήπερ πάλιν ἐν τοῖς τριγωνικοῖς ἀλλήλων\nἔχουσι τοὺς οἴκους, ὅθεν ὁ τῆς Ἀφροδίτης μετὰ μὲν τοῦ\nἌρεως ἁπλῶς ἐρωτικὰς διαθέσεις ποιεῖ, προσόντος δὲ τοῦ\n\n\n\nτοῦ Ἑρμοῦ καὶ περιβοησίας, ἐν δὲ τοῖς ἐπικοίνοις καὶ\nσυνοικειουμένοις ζῳδίοις, Αἰγόκερω Ἰχθύσιν, ἀδελφῶν\nἦ συγγενῶν ἐπιπλοκάς· κἂν μὲν ἐπὶ τῶν ἀνδρῶν τῇ\nσελήνῃ συμπαρῇ, ποιεῖ δυσὶν ἀδελφαῖς ἢ συγγενέσι\nσυνερχομένους, ἐὰν δὲ ἐπὶ τῶν γυναικῶν τῷ τοῦ Διός,\nδυσὶν ἀδελφοῖς ἢ συγγενέσιν. μετὰ δὲ τοῦ τοῦ Κρόνου\nπάλιν ὁ τῆς Ἀφροδίτης τυχὼν ἁπλῶς μὲν ἡδείας καὶ\nεὐσταθεῖς ποιεῖ τὰς συμβιώσεις, προσόντος δὲ τοῦ τοῦ\nἙρμοῦ καὶ ὠφελίμους, συμπροσγενομένου δὲ καὶ τοῦ τοῦ\nἌρεως ἀστάτους καὶ βλαβερὰς καὶ ἐπιζήλους· κἂν μὲν\nὁμοιοσχημονῇ αὐτοῖς, πρὸς ὁμήλικας ποιεῖ τὰς ἐπιπλοκάς,\nἂν δὲ ἀνατολικώτερος αὐτῶν, πρὸς νεωτέρας νεωτέρους,\nἐὰν δὲ δυτικώτερος πρὸς πρεσβυτέρας ἢ πρεσβυτέρους.\nἐὰν δὲ καὶ ἐν τοῖς ἐπικοίνοις ζῳδίοις ὦσιν ὁ τῆς\nἈφροδίτης καὶ ὁ τοῦ Κρόνου,\nτουτέστιν Αἰγόκερω καὶ\nΖυγῷ, συγγενικὰς ποιοῦσιν τὰς συνελεύσεις. ὡροσκοπήσαντι\nδὲ ἢ μεσουρανήσαντι τῷ προειρημένῳ σχήματι ἡ\nσελήνη μὲν συμπροσγενομένη ποιεῖ τοὺς μὲν ἄρρενας\nμητράσιν ἢ μητέρων ἀδελφαῖς ἢ μητρυιαῖς συνέρχεσθαι,\nτὰς δὲ θηλείας υἱοῖς ἢ υἱοῖς ἀδελφῶν ἢ θυγατέρων\nἀνδράσιν, ἥλιος δὲ δυτικῶν μάλιστα ὄντων τῶν ἀστέρων\nτοὺς μὲν ἄρρενας θυγατράσιν ἢ θυγατράσιν ἀδελφῶν ἢ\nγυναιξὶν υἱῶν, τὰς δὲ θηλείας πατράσιν ἢ πατέρων ἀδελ-\n\n\n\n\nφοῖς πατρῴοις. ἐὰν δὲ οἱ προκείμενοι σχηματισμοὶ τῶν\nμὲν συγγενικῶν ζῳδίων μὴ τύχωσιν, ἐν θηλυκοῖς δὲ ὦσι\nτόποις, ποιοῦσι καὶ οὕτως καταφερεῖς καὶ πρὸς τὸ διαθεῖναί\nτε καὶ διατεθῆναι πάντα τρόπον προχείρους, ἐπ’\nἐνίων δὲ μορφώσεων καὶ ἀσελγεῖς, ὡς ἐπί τε τῶν ἐμπροσθίων\nκαὶ ὀπισθίων τοῦ Κριοῦ καὶ τῆς ὑάδος καὶ τῆς κάλπιδος\nκαὶ τῶν ὀπισθίων τοῦ Λέοντος καὶ τοῦ προσώπου\nτοῦ Αἰγόκερω.\nκεντρωθέντες δὲ κατὰ μὲν τῶν πρώτων δύο κέντρων τοῦ τε ἀπηλιωτικοῦ καὶ τοῦ μεσημβρινοῦ\nπαντελῶς ἀποδεικνύουσι τὰ πάθη καὶ ἐπὶ δημοσίων τόπων\nπροάγουσι, κατὰ δὲ τῶν ἐσχάτων δύο τοῦ τε λιβικοῦ\nκαὶ τοῦ βορείου σπάδοντας ποιοῦσι καὶ αὐλικοὺς ἢ\nστείρας ἢ ἀτρήτους, Ἄρεως δὲ προσόντος ἀποκόπους ἢ\nτριβάδας· καὶ καθόλου δὲ παντοδαπήν τινα διάθεσιν\nπρὸς τὰ ἀφροδίσια ἕξουσιν.\nἐπὶ μὲν τῶν ἀνδρῶν ἀπὸ τοῦ τοῦ Ἄρεως ἐπισκεψόμεθα. τοῦ μὲν γὰρ τῆς Ἀφροδίτης\nκαὶ τοῦ τοῦ Κρόνου χωρισθείς, μαρτυρηθεὶς δὲ ὑπὸ Διὸς\nκαθαρίους καὶ σεμνοὺς περὶ τὰ ἀφροδίσια ποιεῖ καὶ μόνης\nτῆς φυσικῆς χρείας στοχαζομένους, μετὰ Κρόνου δὲ μόνου\nμὲν τυχὼν εὐλαβεῖς καὶ ὀκνηροὺς καὶ καταψύχρους\nἀπεργάζεται, συσχηματιζομένων δὲ Ἀφροδίτης καὶ Διὸς\nεὐκινήτους μὲν καὶ ἐπιθυμητικούς,\nἐγκρατεῖς δὲ καὶ ἀντιληπτικοὺς καὶ τὸ αἰσχρὸν φυλασσομένους, μετὰ μόνης δὲ\nἈφροδίτης ἢ καὶ τοῦ Διὸς σὺν αὐτῇ τυχόντος, ἀπόντος\nτοῦ τοῦ Κρόνου, λάγνους καὶ ῥᾳθύμους καὶ πανταχόθεν\n\n\n\nἑαυτοῖς τὰς ἡδονὰς ποριζομένους, κἂν ὁ μὲν ἑσπέριος\nτῶν ἀστέρων, ὁ δὲ ἑῷος, καὶ πρὸς ἄρρενας καὶ πρὸς θηλείας\nοἰκείως ἔχοντας, οὐχ ὑπερπαθῶς μέντοι γε πρὸς\nοὐδέτερα τὰ πρόσωπα, ἐὰν δὲ ἀμφότεροι ἑσπέριοι, πρὸς\nτὰ θηλυκὰ μόνα καταφερεῖς, θηλυκῶν δὲ ὄντων τῶν\nζῳδίων καὶ αὐτοὺς διατιθεμένους, ἐὰν δὲ ἀμφότεροι ἑῷοι,\nπρὸς τά παιδικὰ μόνα νοσηματώδεις, ἀρρενικῶν δὲ ὄντων\nτῶν ζῳδίων καὶ πρὸς πᾶσαν ἀρρένων ἡλικίαν, κἂν\nμὲν ὁ τῆς Ἀφροδίτης δυτικώτερος ᾖ, ταπειναῖς ἢ δούλαις\nἢ ἀλλοφύλοις συνερχομένους, ἐὰν δὲ ὁ τοῦ Ἄρεως, ὑπερεχούσαις\nἢ ὑπάνδροις ἢ δεσποίναις.\nἐπὶ δὲ τῶν γυναικῶν\nὁ τῆς Ἀφροδίτης ἐπισκεπτέος· συσχηματιζόμενος γὰρ\nτῷ τοῦ Διὸς ἢ καὶ τῷ τοῦ Ἑρμοῦ σώφρονας καὶ καθαρίους\nποιεῖ περὶ τὰ ἀφροδίσια, καὶ τοῦ τοῦ Κρόνου δὲ\nἀπόντος τῷ τοῦ Ἑρμοῦ συνοικειωθεὶς κεκινημένας μὲν\nκαὶ ὀρεκτικάς, εὐλαβεῖς δὲ καὶ ὀκνηράς τὰ πολλὰ καὶ τὸ\nαἰσχρὸν φυλασσομένας·\nἌρει δὲ μόνῳ μὲν συνὼν ἢ καὶ\nσυσχηματισθεὶς ὁ τῆς Ἀφροδίτης ποιεῖ λάγνους, καταφερεῖς\nκαὶ μᾶλλον ῥᾳθύμους, ἐὰν δὲ ὁ τοῦ Διὸς αὐτοῖς\nπροσγένηται, κἂν μὲν ὁ τοῦ Ἄρεως ὑπὸ τὰς αὐγὰς ᾖ,\nσυνέρχονται δούλοις ἢ ταπεινοτέροις ἢ ἀλλοφύλοις, ἐὰν\nδὲ ὁ τῆς Ἀφροδίτης, ὑπερέχουσιν ἢ δεσπόταις ἑταιρῶν\nἢ μοιχάδων ἐπέχουσαι τρόπον, κἂν μὲν τεθηλυσμένοι\nὦσι τοῖς τόποις ἢ τοῖς σχήμασιν οἱ ἀστέρες, πρὸς τὸ\nδιατίθεσθαι μόνον καταφερεῖς, ἐὰν δὲ ἠρρενωμένοι, καὶ\nπρὸς τὸ διατιθέναι γυναῖκας.\nὁ μέντοι τοῦ Κρόνου τοῖς\nπροκειμένοις σχήμασι συνοικειωθείς, ἐὰν μὲν καὶ αὐτὸς\n\n\n\nτεθηλυσμένος, ἀσελγειῶν μόνος αἴτιος γίνεται, ἐὰν δὲ\nἀνατολικὸς καὶ ἠρρενωμένος, ἐπιψόγους ἵστησιν ἢ ἐπιψόγων\nἐραστὰς ἀπεργάζεται, τοῦ μὲν τοῦ Διὸς πάλιν ἀεὶ\nπρὸς τὸ εὐσχημονέστερον τῶν παθῶν συλλαμβανομένου,\nτοῦ δὲ τοῦ Ἑρμοῦ πρὸς τὸ διαβοητότερον καὶ\nεὐπταιστότερον\nἘπειδὴ δὲ τῷ περὶ γάμου τόπῳ καὶ ὁ περὶ τέκνων ἀκολουθεῖ, σκοπεῖν δεήσει τοὺς τῷ κατὰ κορυφὴν τόπῳ\nἢ τῷ ἐπιφερομένῳ, τουτέστι τῷ τοῦ. ἀγαθοῦ δαίμονος,\nπροσόντας ἢ συσχηματιζομένους, εἰ δὲ μή, τοὺς τοῖς διαμέτροις\nαὐτῶν, καὶ σελήνην μὲν καὶ Δία καὶ Ἀφροδίτην\nπρὸς δόσιν τέκνων λαμβάνειν, ἥλιον δὲ καὶ Ἄρη καὶ\nΚρόνον πρὸς ἀτεκνίαν ἢ ὀλιγοτεκνίαν, τὸν δὲ τοῦ Ἑρμοῦ,\nπρὸς ὁπότερον ἂν αὐτῶν τύχῃ συσχηματισθείς, ἐπίκοινον,\nκαὶ ἐπιδοτῆρα μὲν ὅταν ἀνατολικὸς ᾗ, ἀφαιρέ-\nτην δ’ ὅταν δυτικός.\nοἱ μὲν οὖν δοτῆρες ἁπλῶς μὲν οὕτως κείμενοι καὶ κατὰ μόνας ὄντες μόναχὰ διδόασι\nτέκνα, ἐν δισώμοις δὲ δισσὰ καὶ ἐν θηλυκοῖς ζῳδίοις.\nὁμοίως δὲ καὶ ἐν τοῖς πολυσπέρμοις, οἷον Ἰχθύσι καὶ\nΚαρκίνῳ καὶ Σκορπίῳ, δισσὰ ἢ καὶ πλείονα, καὶ ἠρρενω·\n\n\n\n\nμένοι τοῖς τε ζῳδίοις καὶ τοῖς πρὸς ἥλιον σχηματισμοῖς\nἄρρενα, τεθηλυσμένοι δὲ θήλεα, καθυπερτερηθέντες δὲ\nὑπὸ τῶν κακοποιῶν καὶ ἐν στειρώδεσι ζῳδίοις τυχόντες,\nοἷον Λέοντι Παρθένῳ, διδόασι μέν, οὐκ ἐπὶ καλῷ δὲ οὐδὲ\nἐπὶ διαμονῇ.\nἥλιος δὲ καὶ of κακοποιοὶ διακατασχόντες\nτοὺς εἰρημένους τόπους ἐὰν μὲν ἐν ἀρρενικοῖς ὦσιν ἢ\nστειρώδεσι ζῳδίοις καὶ ὑπὸ τῶν ἀγαθοποιῶν ἀκαθυπερτέρητοι,\nτελείας εἰσὶν ἀτεκνίας δηλωτικοί, ἐπὶ θηλυκῶν\nδὲ ἢ πολυσπέρμων ζῳδίων τυχόντες ἢ ὑπὸ τῶν ἀγαθοποιῶν\nμαρτυρηθέντες διδόασι μέν, ἐπισινῆ δὲ ἢ ὀλιγοχρόνια.\nτῶν δὲ αἱρέσεων ἀμφοτέρων λόγον ἐχουσῶν πρὸς\nτὰ τεκνοποιὰ ζῴδια τῶν δοθέντων τέκνων ἀποβολαὶ\nγενήσονται πάντων ἢ ὀλίγων, πρὸς τὰς ὑπεροχὰς τῶν\nκαθ’ ἑκατέραν αἵρεσιν μαρτυρησάντων, ὁποτέρους ἂν\nεὑρίσκωμεν ἤτοι πλείους δυνατωτέρους ἐν τῷ ἀνατολικωτέρους\nὑπάρχειν ἐπικεντροτέρους ἢ καθυπερτερεῖν\nἢ ἐπαναφέρεσθαι.\nἐὰν μὲν οὖν οἱ κυριεύσαντες τῶν εἰρημένων\nζῳδίων ἀνατολικοὶ τυγχάνωσι, δοτῆρες ἔσονται\nτέκνων, εἰ δὲ ἐν ἰδίοις ὦσιν τόποις, ἔνδοξα καὶ ἐπιφανῆ\nποιοῦσι τὰ δοθέντα τέκνα, ἐὰν δὲ δυτικοὶ καὶ ἐν τοῖς\nτῆς ἀλλοτρίας αἱρέσεως τόποις, ταπεινὰ καὶ ἀνεπίφαντα.\nκἂν μὲν σύμφωνοι τῇ ὥρᾳ καὶ τῷ κλήρῳ τῆς τύχης καταλαμβάνωνται,\nπροσφιλῆ τοῖς γονεῦσι καὶ ἐπαφρόδιτα καὶ\nκληρονομοῦντα τὰς οὐσίας αὐτῶν, ἐὰν δὲ ἀσύνδετοι ἢ\nἀντικείμενοι, μάχιμα καὶ ἐχθροποιούμενα καὶ ἐπιβλαβῆ\nκαὶ μὴ παραλαμβάνοντα τὰς τῶν γονέων οὐσίας· ὁμοίως\n\n\n\nδέ, κἂν μὲν ἀλλήλοις ὦσι συνεσχηματισμένοι συμφώνως\nοἱ τὰ τέκνα διδόντες, διαμένουσιν οἱ δοθέντες φιλάδελφοι\nκαὶ τιμητικοὶ πρὸς ἀλλήλους, ἐὰν δὲ ἀσύνδετοι ἢ\nδιάμετροι, φιλέχθρως καὶ ἐπιβουλευτικῶς διακείμενοι·\nτὰ δὲ κατὰ μέρος πάλιν ἄν τις καταστοχάζοιτο χρησάμενος ἐφ’ ἑκάστου τῷ τὴν δόσιν πεποιημένῳ τῶν ἀστέρων\nὡροσκοπίῳ καὶ ἀπὸ τῆς λοιπῆς διαθέσεως ὡς ἐπὶ γενέσεως\nτὴν περὶ τῶν ὁλοσχερεστέρων ἐπίσκεψιν ποιούμενος.\nΤῶν δὲ φιλικῶν διαθέσεων καὶ τῶν ἐναντίων, ὧν τὰς μὲν μείζους καὶ πολυχρονίους καλοῦμεν συμπαθείας καὶ\nἔχθρας, τὰς δὲ ἐλάττους καὶ προσκαίρους συναστρίας καὶ\nἀντιδικίας, ἡ ἐπίσκεψις ἡμῖν ἔσται τὸν τρόπον τοῦτον. ἐπὶ\nμὲν τῶν κατὰ μεγάλα συμπτώματα θεωρουμένων παρατηρεῖν\nδεῖ τοὺς ἀμφοτέρων τῶν γενέσεων κυριωτάτους\nτόπους, τουτέστι τόν τε ἡλιακὸν καὶ τὸν σεληνιακὸν καὶ\nτὸν ὡροσκοπικὸν καὶ τὸν τοῦ κλήρου τῆς τύχης,\nἐπειδήπερ κατὰ μὲν τῶν αὐτῶν τυχόντες δωδεκατημορίων ἢ\nἐναλλάξαντες τοὺς τόπους ἤτοι πάντες ἢ οἱ πλείους, καὶ\nμάλιστα, ὅταν οἱ ὡροσκοποῦντες περὶ τὰς ἑπτακαίδεκα\nμοίρας ἀλλήλων ἀπέχωσι, ποιοῦσι συμπαθείας ἀπταίστους\nκαὶ ἀδιαλύτους καὶ ἀνεπηρεάστους, κατὰ δὲ τῶν ἀσυν-\n\n\n\nδέτων ἢ τῶν διαμετρούντων σταθέντες ἔχθρας μεγίστας\nκαὶ ἐναντιώσεις πολυχρονίους, μηδετέρως δὲ τυχόντες,\nἀλλὰ μόνον ἐν τοῖς συσχηματιζομένοις δωδεκατημορίοις,\nεἰ μὲν ἐν τοῖς τριγώνοις εἷεν ἢ ἐν ἑξαγώνοις,\nἥττονας\nποιοῦσι τὰς συμπαθείας, εἰ δὲ ἐν τοῖς τετραγώνοις, ἥττονας\nτὰς ἀντιπαθείας, ὡς γίνεσθαί τινας κατὰ καιροὺς\nἐν μὲν ταῖς φιλίαις ὑποσιωπήσεις καὶ μικρολογίας, ὅταν\nοἷ’ κακοποιοὶ τὸν σχηματισμὸν παροδεύωσιν, ἐν δὲ ταῖς\nἔχθραις σπονδὰς καὶ ἀποκαταστάσεις κατὰ τὰς τῶν ἀγαθοποιῶν\nτοῖς σχηματισμοῖς ἐπεμβάσεις.\nἐπεῖ δὲ φιλίας\nκαὶ ἔχθρας εἴδη τρία γὰρ διὰ προαίρεσιν οὕτως ἔχουσι\nπρὸς ἀλλήλους ἢ διὰ χρείαν ἢ διὰ ἡδονὴν καὶ λύπην·\nὅταν μὲν πάντες ἢ οἱ πλείους τῶν προειρημένων τόπων\nοἰκειωθῶσι πρὸς ἀλλήλους, ἐκ πάντων ἡ φιλία συνάγεται\nτῶν εἰδῶν, ὥσπερ, ὅταν ἀνοικείως, ἡ ἔχθρα, ὅταν δὲ\nοἱ τῶν φώτων μόνον, διὰ προαίρεσιν, ἥτις ἐστὶ φιλία\nκαὶ βελτίστη καὶ ἀσφαλεστάτη καὶ ἔχθρα χειρίστη καὶ\nἄπιστος· ὁμοίως δέ, ὅταν μὲν οἶ τῶν κλήρων τῆς τύχης,\nδιὰ χρείαν, ὅταν δὲ οἱ τῶν ὡροσκόπων, δι’ ἡδονὰς ἢ\nλύπας.\nπαρατηρητέον δὲ τῶν συσχηματιζομένων τόπων\nτάς τε καθυπερτερήσεις καὶ τὰς τῶν ἀστέρων ἐπιθεωρήσεις·\nἐφ’ ὧν μὲν γὰρ ἂν γενέσεων ἡ τοῦ σχηματισμοῦ\n\n\n\nκαθυπερτέρησις, — ἢ ἐὰν τὸ αὐτὸ ἢ τὸ ἔγγιστα ἦν ζῴδιον,\n— ἦ ἐπαναφορά, ἐκείνῃ τὸ αὐθεντικώτερον καὶ\nἐπιστατικώτερον τῆς φιλίας καὶ ἔχθρας προσνεμητέον,\nἐφ’ ὧν δὲ ἡ ἐπιθεώρησις τῶν ἀστέρων βελτίων πρὸς\nἀγαθοποιίαν καὶ δύναμιν, ἐκείναις τό τε ἐκ τῆς φιλίας\nὠφελιμώτερον καὶ τὸ ἐκ τῆς ἔχθρας κατορθωτικώτερον\nἀποδοτέον.\nἐπὶ δὲ τῶν κατὰ χρόνον τισὶ συνισταμένων προσκαίρων συναστριῶν τε καὶ ἐναντιώσεων προσεκτέον\nταῖς καθ’ ἑκατέραν γένεσιν κινήσεσι τῶν ἀστέρων, τουτ-\nέστι κατὰ ποίους χρόνους αἱ τῶν τῆς ἑτέρας γενέσεως\nἀστέρων ἀφέσεις ἐπέρχονται τοῖς τόποις τῶν τῆς ἑτέρας\nγενέσεως ἀστέρων· γίνονται γὰρ κατὰ τούτους φιλίαι\nκαὶ ἔχθραι μερικαὶ διακρατοῦσαι χρόνον ὀλιγοστὸν μὲν\nτὸν μέχρι τῆς διαλύσεως αὐτῆς, πλεῖστον δὲ τὸν μέχρι\nτῆς ἑτέρου τινὸς τῶν ἐπιφερομένων ἀστέρων καταλήψεως.\nΚρόνος μὲν οὖν καὶ Ζεὺς ἐπελθόντες τοῖς ἀλλήλων τόποις ποιοῦσι φιλίας διὰ συστάσεως γεωργίας ἢ κληρονομίας,\nΚρόνος δὲ καὶ Ἄρης μάχας καὶ ἐπιβουλὰς τὰς\nκατὰ προαίρεσιν, Κρόνος δὲ καὶ Ἀφροδίτη συνεπιπλοκὰς\nδιὰ συγγενικῶν προσώπων, ταχὺ μέντοι ψυχούσας, Κρόνος\nδὲ καὶ Ἑρμῆς συμβιώσεις καὶ κοινωνίας διὰ δόσιν\n\n\n\n\nκαὶ λῆψιν καὶ ἐμπορίαν ἢ μυστήρια,\nΖεὺς δὲ καὶ Ἄρης\nἑταιρίας δι’ ἀξιωματικῶν ἢ οἰκονομιῶν, Ζεὺς δὲ καὶ\nἈφροδίτη φιλίας τὰς διὰ θηλυκῶν προσώπων ἢ τῶν ἐν\nἱεροῖς θρησκειῶν ἢ χρησμῶν τῶν τοιούτων, Ζεὺς δὲ\nκαὶ Ἑρμῆς συναναστροφὰς διὰ λόγους καὶ ἐπιστήμας καὶ\nπροαίρεσιν φιλόσοφον, Ἄρης δὲ καὶ Ἀφροδίτη συνεπιπλοκὰς\nτὰς δι’ ἔρωτας καὶ μοιχείας ἢ νοθείας, ἐπισφαλεῖς\nδὲ καὶ οὐκ ἐπιπολὺ διευθυνούσας, Ἄρης δὲ καὶ Ἑρμῆς\nἔχθρας καὶ περιβοησίας καὶ δίκας διὰ πραγμάτων ἢ φαρμάκων\nἀφορμάς, Ἀφροδίτη δὲ καὶ Ἑρμῆς συμβιώσεις τὰς\nδιὰ τέχνην τινὰ ἢ μοῦσαν ἢ σύστασιν ἀπὸ γραμμάτων\nἢ θηλυκῶν προσώπων.\nτὴν μὲν οὖν ἐπὶ τὸ μᾶλλον καὶ\nἦττον ἐπίτασιν καὶ ἄνεσιν τῶν συναστριῶν ἢ τῶν ἐναντιώσεων\nδιακριτέον ἐκ τῆς τῶν ἐπιλαμβανομένων τόπων\nπρὸς τοὺς πρώτους καὶ κυριωτάτους τέσσαρας τόπους\nδιαθέσεως, ἐπειδήπερ κατὰ τῶν κέντρων μὲν ἢ τῶν κλήρων\nἢ τῶν φώτων τυχόντες ἐπιφανεστέρας ποιοῦσι τὰς\nἐπισημασίας, ἀλλοτριωθέντες δὲ αὐτῶν ἀνεπιφάντους,\nτὴν δὲ ἐπὶ τὸ βλαβερώτερον ἢ ὠφελιμώτερον τοῖς ἑτέροις\nἐκ τῆς τῶν ἐπιθεωρούντων ἀστέρων τοὺς εἰρημένους\nτόπους ἐπὶ τὸ ἀγαθὸν ἢ κακὸν ἰδιοτροπίας.\nἸδίως δὲ ὁ περὶ δούλων τόπος ἢ λόγος καὶ τῆς τῶν\nδεσποτῶν πρὸς αὐτοὺς συμπαθείας ἢ ἀντιπαθείας ἐκ τοῦ\nκακοδαιμονοῦντος ζῳδίου λαμβάνεται καὶ τῆς τῶν ἐπι-\n\n\n\n\nθεωρούντων τὸν τόπον ἀστέρων κατά τε τὴν γένεσιν\nαὐτὴν καὶ κατὰ τὰς ἐπεμβάσεις ἢ διαμετρήσεις φυσικῆς\nἐπιτηδειότητος καὶ μάλιστα, ὅταν οἱ τοῦ δωδεκατημορίου\nκυριεύσαντες ἤτοι συμφώνως τοῖς αὐθεντικοῖς τόποις τῆς\nγενέσεως ἢ ἐναντίως ποιῶνται τοὺς συσχηματισμούς.\nὉ δὲ περὶ ξενιτείας τόπος καταλαμβάνεται διὰ τῆς τῶν φώτων πρὸς τὰ κέντρα στάσεως, ἀμφοτέρων μέν, μάλιστα\nδὲ τῆς σελήνης· δύνουσα γὰρ ἢ ἀποκεκλικυῖα τῶν\nκέντρων ξενιτείας καὶ τόπων μεταβολὰς ποιεῖ, δύναται\nδὲ τὸ παραπλήσιον ἐνίοτε καὶ ὁ τοῦ Ἄρεως ἤτοι δύνων\nκαὶ αὐτὸς ἢ ἀποκεκλικὼς τοῦ κατὰ κορυφήν, ὅταν τοῖς\nφωσὶ διάμετρον ἢ τετράγωνον ἔχῃ στάσιν.\nἐὰν δὲ καὶ ὁ κλῆρος τῆς τύχης ἐν τοῖς ποιοῦσι τὴν ἀποδημίαν ζῳδίοις\nἐκπέσῃ, καὶ τοὺς βίους ὅλους καὶ τὰς ἀναστροφὰς καὶ\nτὰς πράξεις ἐπὶ τῆς ξένης ἔχοντες διατελοῦσιν. ἀγαθοποιῶν\nμὲν οὗν ἐπιθεωρούντων τοὺς εἰρημένους τόπους\nἢ ἐπιφερομένων αὐτοῖς ἐνδόξους ἕξουσι καὶ ἐπικερδεῖς\nτὰς ἐπὶ τῆς ξένης πράξεις καὶ τὰς ἐπανόδους ταχείας καὶ\nἀνεμποδίστους, κακοποιῶν δὲἐπιπόνους καὶ ἐπιβλαβεῖς καὶ\nἐπικινδύνους καὶ δυσανακομίστους, τῆς συγκρατικῆς ἐπι-\n\n\n\n\nσκέψεως πανταχῆ συμπαραλαμβανομένης κατ’ ἐπικράτησιν\nτῶν τοῖς αὐτοῖς τόποις συσχηματιζομένων, καθάπερ\nἐν τοῖς πρώτοις διωρισάμεθα.\nὡς ἐπίπαν δὲ ἐν μὲν τοῖς\nτῶν ἑῴων τεταρτημορίων ἀποκλίμασιν ἐκπεσόντων τῶν\nφώτων εἰς τὰ πρὸς ἀνατολὰς καὶ μεσημβρίαν μέρη τῶν\nοἰκήσεων τὰς ἀποδημίας γίνεσθαι συμβαίνει, ἐν δὲ τοῖς\nτῶν λιβικῶν ἢ καὶ ἐν αὐτῷ τῷ δύνοντι εἰς τὰ πρὸς ἄρκτους\nκαὶ δυσμάς· κἂν μὲν μονοειδῆ τύχῃ τὰ τὴν ξενιτείαν\nποιήσαντα ζῴδια ἤτοι αὐτὰ οἱ οἰκοδεσποτήσαντες\nαὐτῶν ἀστέρες, διὰ μακροῦ καὶ κατὰ καιροὺς ποιήσονται\nτὰς ἀποδημίας, ἐὰν δὲ δίσωμα ἢ δίμορφα, συνεχῶς\nκαὶ ἐπὶ πλεῖστον χρόνον.\nΖεὺς μὲν οὗν καὶ Ἀφροδίτη\nκύριοι γενόμενοι τῶν τὴν ξενιτείαν ποιούντων\nτόπων καὶ φώτων οὐ μόνον ἀκινδύνους ἀλλὰ καὶ θυμήρεις\nποιοῦσι τὰς ὁδοιπορίας, ἤτοι γὰρ ὑπὸ τῶν προεστώτων\nἐν ταῖς χώραις ἢ διὰ φίλων ἀφορμὰς παραπέμπονται\nσυνεργούσης αὐτοῖς τῆς τε τῶν καταστημάτων εὐαερίας\nκαὶ τῆς τῶν ἐπιτηδείων ἀφθονίας, προσγενομένου δὲ\nαὐτοῖς καὶ τοῦ τοῦ Ἑρμοῦ πολλάκις καὶ δι’ αὐτῆς τῆς\nεἰρημένης συντυχίας ὠφέλειαι καὶ προκοπαὶ καὶ δωρεαὶ\nκαὶ τιμαὶ προσγίνονται·\nΚρόνος δὲ καὶ Ἄρης ἐπιλαβόντες\nτά φῶτα, καὶ μάλιστα ἂν διαμηκίζωσιν ἀλλήλοις, τὰ\nπεριγενόμενα ποιοῦσιν ἄχρηστα καὶ κινδύνοις περικυλίουσι\nμεγάλοις, ἐν μὲν τοῖς καθύγροις τυχόντες ζῳδίοις\n\n\n\nδιὰ δυσπλοιῶν καὶ ναυαγιῶν ἢ πάλιν δυσοδιῶν καὶ ἐρήμων\nτόπων, ἐν δὲ τοῖς στερεοῖς διὰ κρημνισμῶν καὶ\nἐμβολῶν πνευμάτων, ἐν δὲ τοῖς τροπικοῖς καὶ ἰσημερινοῖς\nδι’ ἔνδειαν τῶν ἐπιτηδείων καὶ νοσώδεις καταστάσεις,\nἐν δὲ τοῖς ἀνθρωποειδέσι διὰ λῃστήρια καὶ ἐπιβουλὰς\nκαὶ συλήσεις, ἐν δὲ τοῖς χερσαίοις διὰ θηρίων ἐφόδους\nἢ σεισμούς,\nἙρμοῦ δὲ συμπροσόντος διὰ μετέωρα καὶ κατηγορίας ἐπισφαλεῖς, ἔτι δὲ καὶ διὰ τὰς τῶν ἑρπετῶν\nκαὶ τῶν ἄλλων ἰοβόλων πληγάς, παρατηρουμένης\nἔτι τῆς μὲν τῶν συμπτωμάτων, ἐάν τε ὠφέλιμα ἐάν τε\nβλαβερὰ ᾗ, ἰδιοτροπίας ἐκ τῆς περὶ τὸ αἴτιον διαφορᾶς\nκαὶ ἐκ τῆς τῶν αἰτιατικῶν τόπων πράξεως ἢ κτήσεως\nσώματος ἢ ἀξιώματος κατὰ τὴν ἐξ ἀρχῆς διάθεσιν κυρίας,\nτῶν δὲ τὰς ἐπισημασίας μάλιστα ποιησόντων καιρῶν ἐκ\nτῆς πλανωμένων κατὰ χρόνους ἐπεμβάσεων ποιότητος·\nκαὶ ταῦτα μὲν ἡμῖν μέχρι τοσούτου ὑποτετυπώσθω.\nΚαταλειπομένης δὲ ἐπὶ πᾶσι τῆς περὶ τὸ ποῖον τῶν θανάτων ἐπισκέψεως προδιαληψόμεθα διὰ τῶν ἐν τοῖς περὶ\nτῶν χρόνων τῆς ζωῆς ἐφωδευμένων, πότερον κατὰ ἄφεσιν\nἀκτῖνος ἡ ἀναίρεσις ἀποτελεσθήσεται ἢ κατὰ τὴν ἐπὶ\n\n\n\n\nτὸ δυτικὸν τοῦ ἐπικρατήτορος καταφοράν· εἰ μὲν γὰρ\nκατὰ ἄφεσιν καὶ ὑπάντησιν ἡ ἀναίρεσις γένοιτο, τὸν\nτῆς ὑπαντήσεως τόπον εἰς τὴν τοῦ θανάτου ποιότητα\nπροσήκει παρατηρεῖν, εἰ δὲ κατὰ τὴν ἐπὶ τὸ δῦνον καταφοράν,\nαὐτὸν τὸν δυτικὸν τόπον.\nὁποῖοι γὰρ ἂν ὦσιν\nἤτοι οἱ ἐπόντες τοῖς εἰρημένοις τόποις ἤ, ἐὰν μὴ ἐπῶσιν,\nοἱ πρῶτοι τῶν ἄλλων αὐτοῖς ἐπιφερόμενοι, τοιούτους\nκαὶ τοὺς θανάτους ἔσεσθαι διαληπτέον, συλλαμβανομένων\nταῖς φύσεσιν αὐτῶν πρὸς τὸ ποικίλον τῶν συμπτωμάτων\nτῶν τε συσχηματιζομένων ἀστέρων καὶ τῆς αὐτῶν\nτῶν εἰρημένων ἀναιρετικῶν τόπων ἰδιοτροπίας ζῳδιακῶς\nτε καὶ κατὰ τὴν τῶν ὁρίων φύσιν.\nὁ μὲν οὖν τοῦ\nΚρόνου τὴν κυρίαν τοῦ θανάτου λαβὼν ποιεῖ τὰ τέλη\nδιὰ νόσων πολυχρονίων καὶ φθίσεων καὶ ῥευματισμῶν\nκαὶ συντήξεων καὶ ῥιγοπυρέτων καὶ σπληνικῶν καὶ ὑδροπικῶν\nκαὶ κοιλιακῶν καὶ ὑστερικῶν διαθέσεων, καὶ ὅσαι\nκατὰ πλεονασμὸν τοῦ ψυχροῦ συνίστανται·\nὁ δὲ τοῦ Διὸς\nποιεῖ τοὺς θανάτους ἀπὸ συνάγχης καὶ περιπνευμονίας\nκαὶ ἀποπληξίας καὶ σπασμῶν καὶ κεφαλαλγίας καὶ τῶν\nκαρδιακῶν διαθέσεων, καὶ ὅσαι κατὰ πνεύματος ἀμετρίαν\nἢ δυσωδίαν ἐπισυμπίπτουσιν·\nὁ δὲ τοῦ Ἄρεως\nἀπὸ πυρετῶν συνεχῶν καὶ ἡμιτριταϊκῶν καὶ αἰφνιδίων\nπληγῶν καὶ νεφριτικῶν καὶ αἱμοπτυϊκῶν διαθέσεων καὶ\nαἱμορραγιῶν καὶ ἐκτρωσμῶν καὶ τοκετῶν καὶ ἐρυσιπελάτων\nκαὶ ὀλέθρων, καὶ ὅσα τῶν νοσημάτων κατ’ ἐκπύρωσιν\nκαὶ ἀμετρίαν τοῦ θερμοῦ τοὺς θανάτους ἐπιφέρει·\nὁ δὲ τῆς Ἀφροδίτης διὰ στομαχικῶν καὶ ἡπατικῶν\n\n\n\nκαὶ λειχήνων καὶ δυσεντερικῶν διαθέσεων ποιεῖ τοὺς θανάτους,\nἔτι δὲ καὶ διὰ νομῶν καὶ συρίγγων καὶ φαρμάκων\nδόσεων, καὶ ὅσα τοῦ ὑγροῦ πλεονάσαντος ἢ φθαρέντος\nἀποτελεῖται συμπτώματα·\nὁ δὲ τοῦ Ἑρμοῦ, διὰ μανιῶν καὶ ἐκστάσεων καὶ μελαγχολιῶν καὶ πτωματισμῶν\nκαὶ ἐπιλήψεων καὶ βηχικῶν καὶ ἀναφορικῶν νοσημάτων,\nκαὶ ὅσα τοῦ ξηροῦ πλεονάσαντος ἢ φθαρέντος\nσυνίσταται.\nἰδίοις μὲν οὗν τελευτῶσι θανάτοις οἱ κατὰ τὸν εἰρημένον τρόπον μεταστάντες τοῦ ζῆν, ὅταν οἱ τὴν\nκυρίαν τοῦ θανάτου λαβόντες ἐπὶ τῆς ἰδίας ἢ τῆς οἰκείας\nφυσικῆς ἰδιοτροπίας τύχωσιν ὄντες ὑπὸ μηδενὸς καθυπερτερηθέντες\nτῶν κακῶσαι καὶ ἐπισφαλέστερον ποιῆσαι\nτὸ τέλος δυναμένων, βιαίοις δὲ καὶ ἐπισήμοις,\nὅταν ἀμφότεροι κυριεύσωσιν οἱ κακοποιοὶ τῶν ἀναιρετικῶν τόπων\nἤτοι συνόντες ἢ τετραγωνίζοντες ἢ διαμηκίζοντες,\nἢ ὁπότερος αὐτῶν ἢ καὶ ἀμφότεροι τὸν ἥλιον ἢ καὶ τὴν\nσελήνην ἢ καὶ ἀμφότερα τά φῶτα καταλάβωσι, τῆς μὲν\nτοῦ θανάτου κακώσεως ἀπὸ τῆς αὐτῶν συνελεύσεως συνισταμένης,\nτοῦ δὲ μεγέθους ἀπὸ τῆς τῶν φώτων ἐπιμαρτυρήσεως,\nτῆς δὲ ποιότητος πάλιν ἀπὸ τῆς τῶν λοιπῶν\nἀστέρων συνεπιθεωρήσεως καὶ τῶν τοὺς κακοποιούς\nπεριεχόντων ζῳδίων.\nὁ μὲν γὰρ τοῦ Κρόνου τὸν ἥλιον παρὰ τὴν αἵρεσιν τετραγωνίσας ἢ διαμηκίσας έν μὲν τοῖς\nστερεοῖς ποιεῖ τοὺς κατὰ θλίψιν ὄχλων ἢ ἀγχόναις ἢ στραγγαλιαῖς\nἀπολλυμένους, ὁμοίως δέ, κἂν δύνῃ τῆς σελήνης\nἐπιφερομένης, ἐν δὲ τοῖς θηριώδεσι τόποις ἢ ζῳδίοις\n\n\n\nὑπὸ θηρίων διαφθειρομένους, κἂν ὁ τοῦ Διὸς ἐπιμαρτυρήσῃ\nκεκακωμένος καὶ αὐτός, ἐν δημοσίοις τόποις ἢ\nἐπισήμοις ἡμέραις θηριομαχοῦντας, ἀνθωροσκοπήσας\n- δὲ ὁποτέρῳ τῶν φώτων ἐν εἱρκταῖς ἀπολλυμένους, τῷ\nδὲ τοῦ Ἑρμοῦ συσχηματισθείς, καὶ μάλιστα περὶ τοὺς ἐν\nτῇ σφαίρᾳ ὅφεις ἢ τὰ χερσαῖα τῶν ζῳδίων, ἀπὸ δακετῶν\nἰοβόλων ἀποθνησκοντας,\nἈφροδίτης δὲ αὐτοῖς προσγενομένης\nὑπὸ φαρμακειῶν καὶ γυναικείων ἐπιβουλῶν,\nἐν Παρθένῳ δὲ καὶ Ἰχθύσιν ἢ τοῖς καθύγροις ζῳδίοις\nτῆς σελήνης συσχηματισθείσης ὑποβρυχίους καὶ ἐν ὕδασιν\nἀποπνιγομένους, περὶ δὲ τὴν Ἀργὼ καὶ ναυαγίοις\nπεριπίπτοντας, ἐν δὲ τοῖς τροπικοῖς ἢ τετραπόδοις ἡλίῳ\nσυνὼν ἢ διαμηκίσας ἢ ἀντὶ τοὺ ἡλίου τῷ τοῦ Ἄρεως\nὑπὸ συμπτώσεων καταλαμβανομένους, ἐὰν δὲ καὶ μεσουρανῶσιν\nἢ ἀντιμεσουρανῶσιν, ἀπὸ ὕψους κατακρημνιζομένους.\nὁ δὲ τοῦ Ἄρεως τῷ ἡλίῳ παρ’ αἵρεσιν ἢ τῇ σελήνῃ\nτετράγωνος ἢ διάμετρος σταθεὶς ἐν μὲν τοῖς ἀνθρωποειδέσι\nζῳδίοις έν στάσεσιν ἐμφυλίοις ἢ ὑπὸ πολεμίων\nποιεῖ σφαζομένους ἢ αὐτόχειρας ἑαυτῶν γινομένους,\nδιὰ γυναῖκας δὲ ἢ γυναικῶν φονέας, ἐπὰν καὶ ὁ τῆς\nἈφροδίτης αὐτοῖς μαρτυρήσῃ· κἂν ὁ τοῦ Ἑρμοῦ δὲ τούτοις\nσυσχηματισθῇ ὑπὸ πειρατῶν ἢ λῃστηρίων ἢ κακούρ-\n\n\n\n\nγων ἀπολλυμένους, ἐπὶ δὲ τῶν μελεοκοπουμένων καὶ\nἀτελῶν ζῳδίων ἢ κατὰ τὸ Γοργόνιον τοῦ Περσέως ἀποκεφαλιζομένους\nἢ μελεοκοπουμένους, ἐν δὲ Σκορπίῳ καὶ\nΤαύρῳ καύσεσιν ἢ τομαῖς ἢ ἀποτομαῖς ἰατρῶν καὶ σπασμοῖς\nἀποθνῄσκοντας,\nἐπὶ δὲ τοῦ μεσουρανήματος ἢ ἀντιμεσουρανήματος σταυροῖς ἀνορθουμένους, καὶ μάλιστα\nπερὶ τὸν Κηφέα καὶ τὴν Ἀνδρομέδαν, ἐπὶ δὲ τοῦ δύνοντος\nἢ ἀνθωροσκοποῦντος ζῶντας καιουμένους, ἐν δὲ τοῖς\nτετραπόδοις ἀπὸ συμπτώσεων καὶ συνθραύσεων ἢ συρμάτων\nἀποθνῄσκοντας.\nτοῦ δὲ τοῦ Διὸς καὶ τούτῳ μαρτυρήσαντος καὶ συγκακωθέντος ἐπισήμοις πάλιν ἀπόλλυνται\nκατακρίσεσι καὶ χόλοις ἡγεμόνων ἢ βασιλέων·\nσυγγενόμενοι δὲ ἀλλήλοις οἱ κακοποιοὶ καὶ οὕτως διαμηκίσαντες\nἐπί τινος τῶν εἰρημένων αἰτιατικῶν διαθέσεων\nσυνεργοῦσιν ἔτι μᾶλλον πρὸς τὴν τοῦ θανάτου κάκωσιν\nτῆς κατὰ τὸ ποῖον κυρίας περὶ τὸν αὐτοῦ τοῦ ἀναιρετι-\nκοῦ τόπου τυχόντα γινομένης ἢ καὶ πολλῶν τῶν θανατικῶν\nσυμπτωμάτων ἢ δισσῶν ἤτοι κατὰ τὸ ποῖον ἢ κατὰ\nτὸ πόσον ἀποτελουμένων,\nὅταν ἀμφότεροι λόγον ἔχωσι πρὸς τοὺς ἀναιρετικοὺς τόπους. οἱ τοιοῦτοι δὲ καὶ ταφῆς\nἄμοιροι καταλείπονται, δαπανῶνται δὲ ὑπὸ θηρίων ἢ\nοἰωνῶν, ὅταν περὶ τά ὁμοειδῆ τῶν ζῳδίων οἱ κακοποιοὶ\nτύχωσι μηδενὸς τῶν ἀγαθοποιῶν τῷ ὑπὸ γῆν ἢ τοῖς ἀναιρετικοῖς\nτόποις μαρτυρήσαντος. ἐπὶ ξένης δὲ οἱ θάνατοι,\n\n\n\n\nγίνονται τῶν τοὺς ἀναιρετικοὺς τόπους κατασχόντων\nἀστέρων έν τοῖς ἀποκλίμασιν ἐκπεσόντων, μάλισθ’ ὅταν\nκαὶ ἡ σελήνη παροῦσα ἢ τετραγωνίζουσα ἢ διαμηκίζουσα\nτύχῃ τοὺς εἰρημένους τόπους.\nἘφωδευμένου δὲ ἡμῖν κεφαλαιωδῶς τοῦ τύπου τῆς\nκαθ’ ἕκαστον εἶδος ἐπισκέψεως μέχρι μόνον αὐτῶν, ὥσπερ\nέν ἀρχῇ προεθέμεθα, τῶν καθ’ ὅλα μέρη λαμβανομένων\nπραγματειῶν λοιπὸν ἂν εἴη προσθεῖναι κατὰ τὸν αὐτὸν\nτρόπον, ὅσα καὶ περὶ τὰς τῶν χρόνων διαιρέσεις ὀφείλει\nθεωρηθῆναι φυσικῶς καὶ ἀκολούθως ταῖς ἐπὶ μέρους\nἐκτεθειμέναις πραγματείαις.\nὥσπερ τοίνυν καὶ ἐπὶ πάντων\nἁπλῶς τῶν γενεθλιαλογικῶν τόπων προυφέστηκέ τις\nτῶν ἐπὶ μέρους εἱμαρμένη μείζων, ἡ τῆς τῶν χωρῶν αὐτῶν,\nᾗ τὰ καθ’ ἕκαστον ὁλοσχερῶς θεωρούμενα περὶ τὰς\nγενέσεις ὑποπίπτειν πέφυκεν, ὡς τά τε περὶ τὰς τῶν\nσωμάτων μορφὰς καὶ τὰς τῶν ψυχῶν ἰδιοτροπίας καὶ τὰς\nτῶν ἐθῶν καὶ νομίμων ἐναλλαγάς,\nκαὶ δεῖ τὸν φυσικῶς\nἐπισκεπτόμενον ἀεὶ τῆς πρώτης καὶ κυριωτέρας αἰτίας\nκρατεῖν, ὅπως μὴ κατὰ τὸ τῶν γενέσεων παρόμοιον λάθῃ\nποτὲ τὸν μὲν έν Αἰθιοπίᾳ γεννώμενον φέρε εἰπεῖν λευκόχρουν\nἢ τετανὸν τὰς τρίχας εἰπών, τὸν δὲ Γερμανὸν τὸν\nΓαλάτην μελάγχροα ἢ οὐλοκέφαλον, ἢ τούτους μὲν ἡμέρους\nτοῖς ἤθεσιν καὶ φιλολόγους ἢ φιλοθεωρούς, τοὺς\n\n\n\n\nδὲ ἐν τῇ Ἑλλάδι τὰς ψυχὰς ἀγρίους καὶ τὸν λόγον ἀπαιδεύτους,\nἢ πάλιν κατὰ τὸ τῶν ἐθῶν καὶ νομίμων ἴδιον\nἐπὶ τῶν συμβιώσεων λόγου χάριν τῷ μὲν Ἰταλῷ τὸ γένος\nἀδελφικὸν γάμον προθέμενος, δέον τῷ Αἰγυπτίῳ, τούτῳ\nδὲ μητρικόν, δέον τῷ Πέρσῃ, καὶ ὅλως προδιαλαμβάνειν\nτὰς καθόλου τῆς εἱμαρμένης περιστάσεις, εἶτα τὰς κατὰ μέρος\nπρὸς τὸ μᾶλλον ἢ ἧττον ἐφαρμόζειν·\nτὸν αὐτὸν τρόπον καὶ ἐπὶ τῶν χρονικῶν διαιρέσεων τὰς τῶν ἡλικιῶν\nδιαφορὰς καὶ ἐπιτηδειότητας πρὸς ἕκαστα τῶν ἀποτελεσμάτων\nἀναγκαῖον προυποτίθεσθαι καὶ σκοπεῖν, ὅπως\nμὴ κατὰ τὸ κοινὸν καὶ ἁπλοῦν τῶν πρὸς τὴν ἐπίσκεψιν\nθεωρουμένων συμβατικῶν λάθωμεν αὐτούς ποτε τῷ μὲν\nβρέφει πρᾶξιν γάμον ἤ τι τῶν τελειοτέρων εἰπόντες,\nτῷ δὲ πάνυ γέροντι τεκνοποιίαν τι τῶν νεανικωτέρων,\nἀλλὰ καθάπαξ τὰ διὰ τῶν ἐφόδων τῶν χρονικῶν θεωρούμενα\nκατὰ τὸ παρόμοιον καὶ ἐνδεχόμενον τῶν ταῖς\nἡλικίαις συμφύλων ἐφαρμόζωμεν·\nἔστι γὰρ ἐπιβολὴ μία καὶ ἡ αὐτὴ πάντων ἐπὶ τῶν χρονικῶν διαφορῶν τῆς\nκαθόλου φύσεως τῶν ἀνθρώπων ἐχομένη καθ’ ὁμοιότητα\nκαὶ παραβολὴν τῆς τάξεως τῶν ἑπτὰ πλανωμένων ἀρχομένη\nμὲν ἀπὸ τῆς πρώτης ἡλικίας καὶ τῆς πρώτης ἀφ’\nἡμῶν σφαίρας, τουτέστι τῆς σεληνιακῆς, λήγουσα δὲ ἐπὶ\nτὴν πυμάτην τῶν ἡλικιῶν καὶ τῶν πλανωμένων σφαιρῶν\nτὴν ὑστάτην, Κρόνου δὲ προσαγορευομένην, καὶ συμβέβηκεν\nὡς ἀληθῶς ἑκάστῃ τῶν ἡλικιῶν τὰ οἰκεῖα τῇ φύ-\n\n\n\n\nσει τοῦ παραβεβλημένου τῶν πλανωμένων, ἃ δεήσει\nπαρατηρεῖν, ὅπως τὰ μὲν καθόλου τῶν χρονικῶν ἐντεῦθεν\nσκοπῶμεν, τὰς δὲ τῶν κατὰ μέρος διαφορὰς ἀπὸ τῶν\nἐν ταῖς γενέσεσιν εὑρισκομένων ἰδιωμάτων.\nμέχρι μὲν γὰρ τῶν πρώτων σχεδόν που τεσσάρων ἐτῶν\nκατὰ τὸν οἰκεῖον ἀριθμὸν τῆς τετραετηρίδος τὴν τοῦ\nβρέφους ἡλικίαν ἡ σελήνη λαχοῦσα τήν τε ὑγρότητα\nκαὶ ἀπηξίαν τοῦ σώματος καὶ τὸ τῆς αὐξήσεως ὀξὺ καὶ\nτὸ τῶν τροφῶν ὡς ἐπίπαν ὑδατῶδες καὶ τὸ τῆς ἕξεως\nεὐμετάβολον καὶ τὸ τῆς ψυχῆς ἀτελὲς καὶ ἀδιάρθρωτον\nἀπειργάσατο τοῖς περὶ τὸ ποιητικὸν αὐτῆς συμβεβηκόσιν\nοἰκείως.\nἐπὶ δὲ τὴν ἑξῆς δεκαετίαν τὴν παιδικὴν ἡλικίαν δεύτερος\nκαὶ δευτέραν λαχὼν ὁ τοῦ Ἑρμοῦ ἀστὴρ τοῦ καθ’\nἥμισυ μέρους τοῦ τῆς εἰκοσαετηρίδος ἀριθμοῦ, τότε διανοητικὸν\nκαὶ λογικὸν τῆς ψυχῆς ἄρχεται διαρθροῦν ὥσπερ\nκαὶ διαπλάττειν καὶ μαθημάτων ἐντιθέναι σπέρματά\nτινα καὶ στοιχεῖα, τῶν τε ἠθῶν καὶ τῶν ἐπιτηδειοτήτων\nτὰς ἰδιοτροπίας διδασκαλίαις ἤδη καὶ παιδαγωγίαις\nκαὶ τοῖς πρώτοις γυμνασίοις ἐγείρων τὰς ψυχάς.\nὁ δὲ τῆς Ἀφροδίτης τὴν μειρακιώδη καὶ τρίτην\nἡλικίαν παραλαβὼν ἐπὶ τὴν ἑξῆς ὀκταετίαν κατὰ τὸν\n\n\n\n\nἴσον ἀριθμὸν τῆς ἰδίας περιόδου, κίνησιν εἰκότως τῶν\nσπερματικῶν πόρων ἐμποιεῖν ἄρχεται κατὰ τὴν πλήρωσιν\nαὐτῶν καὶ ὁρμὴν ἐπὶ τὴν τῶν ἀφροδισίων συνέλευσιν,\nὅτε μάλιστα λύσσα τις ἐγγίνεται ταῖς ψυχαῖς καὶ\nἀκρασία καὶ πρὸς τὰ τυχόντα τῶν ἀφροδισίων ἔρως καὶ\nφλεγμονῆς ἀπάτη καὶ τοῦ προπετοῦς ἀβλεψία.\nτὴν δὲ τετάρτην καὶ τάξει μέσην ἡλικίαν τὴν νεανικὴν λαβὼν ὁ τῆς μέσης σφαίρας κύριος ἥλιος ἐπὶ τὰ τῆς\nἐννεακαιδεκαετηρίδος ἔτη τὸ οἰκοδεσποτικὸν ἤδη καὶ\nαὐθεντικὸν τῶν πράξεων ἐμποιεῖ τῇ ψυχῇ\nβίου τε καὶ δόξης καὶ καταστάσεως ἐπιθυμίαν καὶ μετάβασιν ἀπὸ\nτῶν παιγνιωδῶν καὶ ἀνεπιστάτων ἁμαρτημάτων ἐπὶ τὸ\nπροσεκτικὸν καὶ αἰδημονικὸν καὶ φιλότιμον.\nμετὰ δὲ τὸν ἥλιον ὁ τοῦ Ἄρεως πέμπτος ἐπιλαβὼν\nτὸ τῆς ἡλικίας ἀνδρῶδες ἐπὶ τὰ ἴσα τῆς ἰδίας περιόδου\nπεντεκαίδεκα ἔτη τὸ αὐστηρὸν καὶ κακόπαθον εἰσάγει\nτοῦ βίου, μερίμνας τε καὶ σκυλμοὺς ἐμποιεῖ τῇ ψύχῃ καὶ\nτῷ σώματι, καθάπερ αἴσθησίν τινα ἤδη καὶ ἔννοιαν ἐνδιδοὺς\nτῆς παρακμῆς καὶ ἐπιστρέφων πρὸς τὸ πρὶν ἐγγὺς\nἐλθεῖν τοῦ τέλους ἀνύσαι τι λόγου ἄξιον μετὰ πόνου\nτῶν μεταχειριζομένων.\nἕκτος δὲ ὁ τοῦ Διὸς τὴν πρεσβυτικὴν ἡλικίαν λαχὼν\nἐπὶ τὴν τῆς ἰδίας περιόδου πάλιν δωδεκαετίαν τὸ μὲν\nαὐτουργὸν καὶ ἐπίπονον καὶ ταραχῶδες καὶ παρακεκινδυνευμένον\nτῶν πράξεων ἀποστρέφεσθαι ποιεῖ, τὸ δὲ\nεὔσχημον καὶ προνοητικὸν καὶ ἀνακεχωρηκός, ἔτι δὲ ἐπιλογιστικὸν\nπάντων καὶ νουθετικὸν καὶ παραμυθητικὸν\nἀντεισάγει τιμῆς τότε μάλιστα καὶ ἐπαίνου καὶ ἐλευθεριότητος\nἀντιποιεῖσθαι παρασκευάζων μετ’ αἰδοῦς καὶ\nσεμνοπρεπείας.\nτελευταῖος δὲ ὁ τοῦ Κρόνου τὴν ἐσχάτην καὶ γεροντικὴν\nἡλικίαν ἐκληρώθη μέχρι τῶν ἐπιλοίπων τῆς ζωῆς\nχρόνων καταψυχομένων ἤδη καὶ ἐμποδιζομένων τῶν τε\nσωματικῶν καὶ τῶν ψυχικῶν κινήσεων ἐν ταῖς ὁρμαῖς\nκαὶ ἀπολαύσεσι καὶ ἐπιθυμίαις καὶ ταχείας τῆς ἐπὶ τὴν\nφύσιν παρακμῆς ἐπιγινομένης τῷ βίω κατεσκληκότι καὶ\nἀθύμῳ καὶ ἀσθενικῷ καὶ εὐπροσκόπῳ καὶ πρὸς πάντα\nδυσαρέστῳ κατὰ τὸ οἰκεῖον τῆς τῶν κινήσεων\nνωχελίας.\nαἱ μὲν οὖν κατὰ τὸ κοινὸν καὶ καθόλου τῆς φύσεως\nθεωρούμεναι τῶν χρόνων ἰδιοτροπίαι τοῦτον τὸν τρόπον\nπρουποτετυπώσθωσαν, τῶν δὲ ἐπὶ μέρους κατὰ τὸ τῶν\nγενέσεων ἴδιον ὀφειλουσῶν λαμβάνεσθαι τὰς μὲν κατὰ\nτὸ προυποτιθέμενον πάλιν καὶ ὁλοσχερέστερον ἀπὸ τῶν\nκυριωτάτων ἀφέσεων ποιησόμεθα, πασῶν μέντοι καὶ οὐκ\nἀπὸ μιᾶς ὥσπερ ἐπὶ τῶν τῆς ζωῆς χρόνων,\nἀλλὰ τὴν μὲν\nἀπὸ τοῦ ὡροσκόπου πρὸς τὰ σωματικὰ τῶν συμπτωμάτων\n\n\n\nκαὶ τὰς ξενιτείας, τὴν δὲ ἀπὸ τοῦ κλήρου τῆς τύχης πρὸς\nτὰ τῆς κτήσεως, τὴν δὲ ἀπὸ τῆς σελήνης πρὸς τὰ τῆς\nψυχῆς πάθη καὶ τὰς συμβιώσεις, τὴν δὲ ἀπὸ τοῦ ἡλίου\nπρὸς τὰ κατ’ ἀξίαν καὶ δόξαν, τὴν δὲ ἀπὸ τοῦ μεσουρανήματος\nπρὸς τὰς λοιπὰς καὶ κατὰ μέρος τοῦ βιοῦ\nδιαγωγάς, οἷον πράξεις, φιλίας, τεκνοποιίας·\nοὕτω γὸ(??) ἂν ἐν τοῖς αὐτοῖς καιροῖς οὐχ εἷς ἔσται ἤτοι ἀγαθοποιὸς\nἢ κακοποιὸς κύριος αὐτῶν πολλῶν ὡς ἐπὶ τὸ πολὺ συμβαινόντων\nὑπὸ τοὺς αὐτοὺς χρόνους ἐναντίων συμπτωμάτων,\nὡς ὅταν τις ἀποβαλὼν πρόσωπον οἰκεῖον λάβῃ\nκληρονομίαν ἢ νόσῳ καταληφθεὶς κατὰ τὸ αὐτὸ καὶ τύχῃ\nτινὸς ἀξίας καὶ προκοπῆς ἢ ἐν ἀπραγίᾳ τυγχάνων τέκνων\nγένηται πατήρ, καὶ ὅσα τοιαῦτα συμβαίνειν εἴωθεν·\nοὐ γὰρ τὸ αὐτὸ σώματος καὶ ψυχῆς καὶ κτήματος καὶ ἀξιώματος καὶ τῶν συμβαινόντων ἀγαθῶν ἢ κακῶν, ὡς ἐξ\nἀνάγκης ἐν ἅπασι τούτοις εὐτυχεῖν τινα ἢ πάλιν ἀτυχεῖν,\nἀλλὰ συμβαίνειν μὲν ἂν ἴσως καὶ τὸ τοιοῦτον ἐπὶ τῶν\nτέλεον εὐδαιμονιζομένων ἢ ταλανιζομένων καιρῶν, ὅταν\nἐν ἁπάσαις ἢ ταῖς πλείσταις ἀφέσεσι συνδράμωσιν ὑπαντήσεις\nἀγαθοποιῶν πάντων ἢ πάλιν κακοποιῶν, σπανίως\nδὲ διὰ τὸ τῆς ἀνθρωπίνης φύσεως, ἀτελὲς μὲν πρὸς ἑκατέραν\nτῶν ἀκροτήτων, εὐκατάφορον δὲ πρὸς τὴν ἐκ τῆς\nἐναλλαγῆς τῶν ἀγαθῶν καὶ κακῶν συμμετρίαν.\nτοὺς μὲν οὖν ἀφετικοὺς τόπους κατὰ τὸν εἰρημένον τρόπον διακρινοῦμεν,\nτοὺς δὲ ἐν ταῖς ἀφέσεσιν ὑπαντῶντας οὐ\nμόνον πάλιν τοὺς ἀναιρετὰς ὥσπερ ἐπὶ τῶν τῆς ζωῆς\n\n\n\nχρόνων, ἀλλὰ πάντας ἁπλῶς παραληπτέον, καὶ ὁμοίως\nοὐ τοὺς σωματικῶς μόνον ἢ κατὰ διάμετρον τετράγωνον\nστάσιν συναντῶντας, ἀλλὰ καί τοὺς κατὰ τρίγωνον\nκαὶ ἑξάγωνον σχηματισμόν.\nκαὶ πρῶτον μὲν δοτέον τοὺς\nχρόνους καθ᾿ ἑκάστην ἄφεσιν τῷ κατ’ αὐτῆς τῆς ἀφετικῆς\nμοίρας τυχόντι ἢ συσχηματισθέντι, ἐὰν δὲ μὴ οὕτως\nἔχῃ, τῷ τὴν ἔγγιστα προήγησιν ἐπιλαβόντι μέχρι τοῦ τὴν\nἑξῆς εἰς τὰ ἑπόμενα μοῖραν ἐπιθεωρήσαντος, εἶτα τούτῳ\nμέχρι τοῦ ἑξῆς καὶ ἐπὶ τῶν ἄλλων ὁμοίως παραλαμ βανομένων\nμένων εἰς οἰκοδεσποτείαν καὶ τῶν τὰ ὅρια ἐπεχόντων\nἀστέρων.\nδοτέον δὲ πάλιν ταῖς τῶν διαστάσεων μοίραις\nἔτη κατὰ μὲν τὴν τοῦ ὡροσκόπου ἄφεσιν ἰσάριθμα τοῖς\nτοῦ οἰκείου κλίματος χρόνοις ἀναφορικοῖς, κατὰ δὲ τὴν\nἀπὸ τοῦ μεσουρανήματος ἰσάριθμον τοῖς χρόνοις τῶν\nμεσουρανήσεων, κατὰ δὲ τὰς ἀπὸ λοιπῶν ἀνάλογον τῷ\nπρὸς τὰ κέντρα συνεγγισμῷ τῶν ἀναφορῶν ἢ καταφορῶν\nἢ συμμεσουρανήσεων, καθάπερ καὶ ἐπὶ τῶν τῆς ζωῆς\nχρόνων διωρισάμεθα.\nτοὺς μὲν οὖν καθολικοὺς χρονοκράτορας\nληψόμεθα τὸν εἰρημένον τρόπον, τοὺς δ’ ἐνιαυσίους\nἐκβάλλοντες τὸ πλῆθος τῶν ἀπὸ τῆς γενέσεως\nἐτῶν ἀφ’ ἑκάστου τῶν ἀφετικῶν τόπων εἰς τὰ ἑπόμενα\nκατὰ ζῴδιον ἓν καὶ τοῦ συντελειουμένου ζῳδίου τὸν\nοἰκοδεσπότην συμπαραλαμβάνοντες, τὸ δ’ αὐτὸ καὶ ἐπὶ\nτῶν μηνῶν ποιήσομεν ἐκβάλλοντες πάλιν καὶ τούτων τὸ\nἀπὸ τοῦ γενεθλιακοῦ μηνὸς πλῆθος ἀπὸ τῶν τὴν κυρίαν\nτοῦ ἔτους λαβόντων τόπων, κατὰ ζῴδιον μέντοι ἡμέρας\n\n\n\nεἴκοσι ὀκτώ, ὁμοίως δὲ καὶ ἐπὶ τῶν ἡμερῶν· τὰς γάρ ἀπὸ\nτῆς γενεθλιακῆς ἡμέρας ἐκβαλοῦμεν ἀπὸ τῶν μηνιαίων\nτόπων κατὰ ζῴδιον ἡμέρας δύο τρίτον.\nπροσεκτέον δὲ καὶ ταῖς ἐπεμβάσεσι ταῖς πρὸς τοὺς τῶν χρόνων τόπους\nγινομέναις ὡς οὐ τὰ τυχόντα καὶ αὐταῖς συλλαμβανομέναις\nπρὸς τά τῶν καιρῶν ἀποτελέσματα, καὶ μάλιστα ταῖς\nμὲν τοῦ Κρόνου πρὸς τοὺς καθολικοὺς τῶν χρόνων τόπους,\nταῖς δὲ τοῦ Διὸς πρὸς τοὺς τῶν ἐνιαυσιαίων, ταῖς\nδὲ τοῦ ἡλίου καὶ ταῖς τοῦ Ἄρεως καὶ Ἀφροδίτης καὶ Ἑρμοῦ\nπρὸς τοὺς τῶν μηνιαίων, ταῖς δὲ τῆς σελήνης παρόδοις\nπρὸς τοὺς τῶν ἡμερησίων,\nκαὶ ὡς τῶν μὲν καθολικῶν χρονοκρατόρων κυριωτέρων ὄντων πρὸς τὴν τοῦ\nἀποτελέσματος τελείωσιν, τῶν δὲ ἐπὶ μέρους συνεργούντων\nἢ ἀποσυνεργούντων κατὰ τὸ οἰκεῖον ἢ ἀνοίκειον τῶν\nφύσεων, τῶν δὲ ἐπεμβάσεων τὰς ἐπιτάσεις καὶ τὰς ἀνέσεις\nτῶν συμπτωμάτων ἀπεργαζομένων·\nτὸ μὲν γὰρ καθόλου τῆς ποιότητος ἴδιον καὶ τὴν τοῦ χρόνου παράτασιν\nὅ τε τῆς ἀφέσεως τόπος καὶ ὁ τῶν καθολικῶν χρόνων\nκύριος μετὰ τοῦ τῶν ὁρίων διασημαίνει διὰ τὸ συνοικειοῦσθαι\nτῶν ἀστέρων ἕκαστον ἐπ’ αὐτοῖς τοῖς τῆς γενέσεως\nτόποις, ὧν ἂν ἀπ’ ἀρχῆς ἔτυχον λαβόντες τὴν οἰκοδεσποτείαν,\nτὸ δέ, πότερον ἀγαθὸν ἢ τοὐναντίον ἔσται\nτὸ σύμπτωμα, καταλαμβάνεται διὰ τῆς τῶν χρονοκρατόρων\nφυσικῆς τε καὶ, συγκρατικῆς ἰδιοτροπίας εὐποιητι-\nκῆς ἢ κακωτικῆς καὶ τῆς ἀπ’ ἀρχῆς πρὸς τὸν ἐπικρατούμενον\nμενον τόπον συνοικειώσεως ἢ ἀντιπαθείας, τὸ δέ,\nἐν\n\n\nποίοις χρόνοις μᾶλλον ἐπισημανθήσεται τὸ ἀποτέλεσμα,\nδείκνυται διὰ τῶν τῶν ἐνιαυσίων καὶ μηνιαίων ζῳδίων .\nπρὸς τοὺς αἰτιατικοὺς τόπους συσχηματισμῶν καὶ τῶν\nκατὰ τὰς ἐπεμβάσεις τῶν ἀστέρων καὶ τὰς φάσεις ἡλίου\nκαὶ σελήνης πρὸς τὰ ἐνιαύσια καὶ μηνιαῖα τῶν ζῳδίων·\nοἰ μὲν γὰρ συμφώνως ἔχοντες πρὸς τοὺς διατιθεμένους\nτόπους ἀπὸ τῆς έν τῇ γενέσει καταρχῆς καὶ κατὰ τὰς\nἐπεμβάσεις συμφώνως αὐτοῖς συσχηματισθέντες ἀγαθῶν\nεἱσι περὶ τὸ ὑποκείμενον εἶδος ἀπεργαστικαί, καθάπερ,\nἐὰν ἐναντιωθῶσι, φαύλων, οἱ δὲ ἀσυμφώνως καὶ παρ’\nαἵρεσιν διαμηκίσαντες μὲν ἢ τετραγωνίσαντες ταῖς παρ-\nόδοις, κακῶν εἰσιν παραίτιοι, κατὰ δὲ τοὺς ἄλλους σχη-\nματισμοὺς οὐκέτι.\nκᾶν οἱ αὐτοὶ καὶ τῶν χρόνων καὶ τῶν,\nἐπεμβάσεων κυριεύσωσιν ἀστέρες, ὑπερβάλλουσα καὶ\nἄκρατος γίνεται ἡ τοῦ ἀποτελέσματος φύσις, ἐάν τε ἐπὶ\nτὸ ἀγαθὸν ἐάν τε ἐπὶ τὸ φαῦλον ῥέπῃ, πολὺ δὲ πλεῖον,\nἐὰν μὴ μόνον διὰ τὸ χρονοκράτορας εἶναι κυριεύσωσι\nτοῦ τῆς αἰτίας εἴδους, ἀλλὰ καὶ διὰ τὸ κατ’ αὐτὴν τὴν\nἀρχὴν τῆς γενέσεως τὴν οἰκοδεσποτείαν αὐτοῦ τετυχηκέ-\nναι. κατὰ πάντα δὲ ὁμοῦ δυστυχοῦσιν ἢ εὐτυχοῦσιν, ὅταν\n’ἤτοιι τόπος εἷς καὶ ὁ αὐτὸς ὑπὸ πασῶν ἢ τῶν πλείστων\nἀφέσεων τύχῃ καταληφθείς, ἢ τούτων διαφόρων οὐσῶν\noi αὐτοὶ χρόνοι πάσας ἢ τὰς πλείστας ὑπαντήσεις ὁμοίως\nἀγαθοποιοὺς ἢ κακοποιοὺς τύχωσιν ἐσχηκότες.\nὁ μὲν οὖν\nτύπος, τῆς τῶν καιρῶν ἐπισκέψεως τοσοῦτός τις ἂν εἴη.\nτὰ δὲ εἴδη τῶν ἀποτελεσμάτων τῶν συμβαινόντων κατὰ\n\n\n\nχρόνους συνάπτειν ἐνταῦθα κατὰ διέξοδον παραλείψομεν,\nδι’ ὃν ἔφην σκοπὸν ἐξ ἀρχῆς, ὅτι τῶν ἀστέρων ἡ ποιητικὴ\nδύναμις, ἣν ἔχουσιν ἐπὶ τοὺς καθόλου ὁμοίως καὶ\nἐν τοῖς μερικοῖς, κατὰ τὸ ἀκόλουθον ἐφαρμόζεσθαι δύναται\nσυναπτομένων εὐστόχως τῆς τε αἰτίας τοῦ μαθηματικοῦ\nκαὶ τῆς αἰτίας τῆς ἐκ τῆς συγκράσεως.\nADDENDVM\nAd Claudii Ptolemei operum fragmenta a Ludovico\nHeiberg collecta (P. opp. 11, 263—270) addendum est:\nin Aristotelem de Caelo p. 506, 16—21 ed.\nἐγκαλεῖ δὲ αὐτοῖς ὁ Πτολεμαῖος καὶ ὡς πολὺ πλῆθος σφαι-\nρῶν εἰσάγουσι μόνης ἕνεκα τῆς συναποκαταστάσεως τῶν\nἑπτὰ πλανήτων πρὸς τὴν περιφορὰν τῆς ἀπλανοῦς καὶ\nτὸ λέγειν τὰς περιεχομένας ταῖς περιεχούσαις καὶ τὰς\nἐσχάτας ταῖς ὑπὲρ αὐτὰς αἰτίας εἶναι. τῆς συναποκαταστάσεως,\nκαίτοι τῆς φύσεως ἀεὶ τὰ ἀνωτέρω τοῖς κατωτέρω\nαἴτια ποιούσης τῆς κινήσεως\nQuod fragmentum a Neugebauer et Cherniss nuperrime\nrepertum non ad synt. ΙΧ 2, quem locum Heiberg\nin apparatu critico affert, sed ad Ὑποθέσεων τῶν πλανωμένων\nΒ΄ arabice tantum nobis traditum, referendum\nest. (cf. P. opp. II, 118, 20–31)\n"};
