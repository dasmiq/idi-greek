var sequence = {"name":"Old Testament. Esdras i (liber apocryphus)","data":"ΚΑΙ ἤγαγεν Ἰωσείας τὸ πάσχα ἐν Ἰερουσαλὴμ τῷ κυρίῳ αὐτοῦ,\nκαὶ ἔθυσαν τὸ πάσχα τῇ τεσσαρεσκαιδεκάτῃ ἡμέρᾳ τοῦ μηνὸς τοῦ\nπρώτου,\nστήσας τοὺς ἱερεῖς κατʼ ἐφημερίας ἐστολισμένους ἐν τῷ\nἱερῷ τοῦ κυρίου.\nκαὶ εἶπεν τοῖς Λευείταις, ἱεροδούλοις τοῦ Ἰσραήλ,\nἁγιάσαι αὐτοὺς τῷ κυρίῳ ἐν τῇ θέσει τῆς ἁγίας κιβωτοῦ τοῦ κυρίου\nἐν τῷ οἴκῳ ᾧ ᾠκοδόμησεν Σαλωμὼν ὁ τοῦ Δαυεὶδ ὁ βασιλεύς·\nΟὐκ ἔσται ὑμῖν ἄραι ἐπʼ ὤμῶν αὐτήν· καὶ νῦν λατρεύετε τῷ κυρίῳ\nθεῷ ὑμῶν, καὶ θεραπεύετε τὸ ἔθνος αὐτοῦ Ἰσραήλ, καὶ ἑτοιμάσατε\nκατὰ τὰς πατριὰς καὶ τὰς φυλὰς ὑμῶυ )(⁵)κατὰ τὴν γραφὴν Δαυεὶδ\nβασιλέως Ἰσραὴλ καὶ κατὰ τὴν μεγαλειότητα Σαλωμὼν τοῦ υἱοῦ\nαὐτοῦ·\nκαὶ στάντες ἐν τῷ ἁγίῳ κατὰ τὴν μεριδαρχίαν τὴν πατρικὴν\nὑμῶν τῶν Λευειτῶν τῶν ἔμπροσθεν τῶν ἀδελφῶν ὑμῶν υἱῶν Ἰσραὴλ\nἐν τάξει, (5) θύσατε τὸ πάσχα, καὶ τὰς θυσίας ἑτοιμάσατε τοῖς ἀδελφοῖς\nὑμῶν, καὶ ποιήσατε τὸ πάσχα κατὰ τὸ πρόσταγμα τοῦ κυρίου τὸ\nδοθὲν τῷ Μωυσῆ.\nκαὶ ἐδωρήσατο Ἰωσείας τῷ λαῷ τῷ εὑρεθέντι\nἀρνῶν καὶ ἐρίφων τριάκοντα χιλιάδας, μόσχ χους τρισχιλίους· (8) ταῦτα\nἐκ τῶν βασιλικῶν ἐδόθη κατʼ ἐπαγγελίαν τῷ λαῷ καὶ τοῖς ἱερεῦσιν\nκαὶ Λευείταις.\nκαὶ ἔδωκεν Κελκείας καὶ Ζαχαρίας καὶ Ἠσύηλος\nοἱ ἐπιστάται τοῦ ἱεροῦ τοῖς ἱερεῦσιν εἰς πάσχα πρόβατα δισχίλια\nἑξακόσια, μόσχους τριακοσίους.\nκαὶ Ἰεχονίας καὶ Σαμαίας καὶ\nΝαθαναὴλ ὁ ἀδελφὸς καὶ Σαβίας καὶ Οχίηλος καὶ Ἰωρὰμ χιλίαρχοι\n\n\n\nἔδωκαν τοῖς Λευείταις εἰς πάσχα πρόβατα χίλια, μόσχους ἑπτακοσίους.\nκαὶ ταῦτα τὰ γενόμενα· εὐπρεπῶς ἔστησαν οἱ ἱερεῖς\nκαὶ οἱ Λευεῖται, ἔχοντες τὰ ἄζυμα, κατὰ τὰς φυλὰς (¹¹)καὶ κατὰ\nτὰς μεριδαρχίας τῶν πατέρων ἔμπροσθεν τοῦ λαοῦ, προσενεγκεῖν\nτῷ κυρίῳ κατὰ τὰ γεγραμμένα ἐν βιβλίῳ Μωυσῆ· καὶ οὕτω τὸ\nπρωινόν.\nκαὶ ὤπτησαν τὸ πάσχα ἐν πυρὶ ὡς καθήκει, καὶ\nτὰς θυσίας ἥψησαν ἐν τοῖς χαλκίοις καὶ λέβησιν μετʼ εὐωδίας,\n(¹³)καὶ ἀπήνεγκαν πᾶσι τοῖς ἐκ τοῦ λαοῦ.\nμετὰ δὲ ταῦτα ἡτοι\nμασαν ἑαυτοῖς τε καὶ τοῖς ἱερεῦσιν ἀδελφοῖς αὐτῶν υἱοῖς Ἀαρών.\nοἱ γὰρ ἱερεῖς ἀνέφερον τὰ στέατα ἕως ἀωρίας· καὶ οἱ Λευεῖται\nἡτοίμασαν ἑαυτοῖς καὶ τοῖς ἱερεῦσιν ἀδελφοῖς αὐτῶν υἱοῖς Ἀαρών.\nκαὶ οἱ ἱεροψάλται υἱοὶ Ἀσὰφ ἦσαν ἐπὶ τῆς τάξεως αὐτῶν κατὰ\nτὰ ὑπὸ Δαυεὶδ τεταγμένα, καὶ Ἀσὰφ καὶ Ζαχαρίας καὶ Ἐβδεινοῦς\nοἱ παρὰ τοῦ βασιλέως.\nκαὶ οἱ θυρωροὶ ἐφʼ ἑκάστου πυλῶος·\nοὐκ ἔστιν παραβῆναι ἕκαστον τὴν ἑαυτοῦ ἐφημερίαν· οἱ γὰρ\nἀδελφοὶ αὐτῶν οἱ Λευεῖται ἡτοίμασαν ἑαυτοῖς.\nκαὶ συνετελέσθη\nτὰ τῆς θυσίας τοῦ κυρίου (¹8)ἐν ἐκείνῃ τῇ ἡμέρα, ἀχθῆναι\nτὸ πάσχα καὶ προσαχθῆναι τὰς θυσίας ἐπὶ τὸ τοῦ κυρίου θυσιαστήριον\nκατὰ τὴν ἐπιταγὴν τοῦ βασλέως Ἰωσείου.\nκαὶ ἠγάγοσαν\nοἱ υἱοὶ Ἰσραὴλ οἱ εὑρεθέντες ἐν τῷ καιρῷ τούτῳ τὸ πάσχα\nκαὶ τὴν ἑορτὴν τῶν ἀζύμων ἡμέρας ἑπτά.\nκαὶ οὐκ ἤχθη τὸ\nπάσχα τοιοῦτο ἐν τῷ Ἰσραὴλ ἀπὸ τῶν χρόνων Σαμουὴλ τοῦ\nπροφήτου·\nκαὶ πάντες οἱ βασιλεῖς τοῦ Ἰσραὴλ οὐκ ἠγάγοσαν\nπάσχα τοιοῦτον οἷον ἥγαγεν Ἰωσείας καὶ οἱ ἱερεῖς καὶ οἱ Λευεῖται\nκαὶ οἱ Ἰουδαῖοι καὶ πᾶς Ἰσραὴλ ὁ εὑρεθεὶς ἐν τῇ κατοικήσει\nαὐτῶν ἐν Ἰερουσαλήμ.\nὀκτωκαιδεκάτῳ ἔτει βασιλεύοντος Ἰωσείου\nἤχθη τὸ πάσχα τοῦτο.\nκαὶ ὠρθώθη τὰ ἔργα Ἰωσείου\nἐνώπιον τοῦ κυρίου αὐτοῦ ἐν καρδίᾳ πλήρει εὐσεβείας.\nκαὶ\nτὰ κατʼ αὐτὸν δὲ ἀναγέγραπται ἐν τοῖς ἔμπροσθεν χρόνοις, περὶ\nτῶν ἡμαρτηκότων καὶ ἠσεβηκότων εἰς τὸν κύριον παρὰ πᾶν\nἔθνος καὶ βασιλείαν, καὶ ἃ ἐλύπησαν αὐτὸν ἔστιν· καὶ οἱ λόγοι\n\n\n\nτοῦ κυρίου ἀνέστησαν ἐπὶ Ἰσραήλ.\nΚαὶ μετὰ πᾶσαν τὴν\nπρᾶξιν ταύτην Ἰωσείου συνέβη Φαραὼ βασιλέα Αἰγύπτου ἐλθόντα\nπόλεμον ἐγεῖραι ἐν Καρκαμὺς ἐπὶ τοῦ Εὐφράτου· καὶ ἐξῆλθεν εἰς\nἀπάντησιν αὐτῷ Ἰωσείας.\nκαὶ διεπέμψατο βασιλεὺς Αἰγύπτου\nπρὸς αὐτὸν λέγων Τί ἐμοὶ καὶ σοί ἐστιν, βασιλεῦ τῆς Ἰουδαίας;\nοὐχὶ πρὸς σέ ἐξαπέσταλμαι ὑπὸ Κυρίου τοῦ θεοῦ, ἐπὶ γὰρ τοῦ\nΕὐφράτου ὁ πόλεμός μού ἐστιν· καὶ νῦν Κύριος μετʼ ἐμοῦ ἐστιν,\nκαὶ Κύριος μετʼ ἐμοῦ ἐπισπεύδων ἐστίν· ἀπόστηθι, καὶ μὴ ἐναντιου\nτῷ κυρίῳ.\nκαὶ οὐκ ἀπέστρεψεν ἑαυτὸν Ἰωσείας ἐπὶ τὸ\nἄρμα αὐτοῦ, ἀλλὰ πολεμεῖν αὐτὸν ἐπιχειρεῖ, οὐ προσέχων ῥήμασιν\nἸερεμίου προφήτου ἐκ στόματος Κυρίου·\nἀλλὰ συνεστήσατο\nπρὸς αὐτὸν πόλεμον ἐν τῷ πεδίῳ Μετααδδοῦς· καὶ\nκατέβησαν οἱ ἄρχοντες πρὸς βασιλέα Ἰωσείαν.\nκαὶ εἶπεν ὁ\nβασιλεὺς τοῖς παισὶν αὐτοῦ Ἀποστήσατέ με ἀπὸ τῆς μάχης.\nἠσθένησα γὰρ λίαν. καὶ εὐθέως ἀπέστησαν αὐτὸν οἱ παῖδες\nαὐτοῦ ἀπὸ τῆς παρατάξεως,\nκαὶ ἀνέβη ἐπὶ τὸ ἄρμα τὸ δευτέριον\nαὐτοῦ· καὶ ἀποκατασταθεὶς εἰς Ἰερουσαλὴμ μετήλλαξεν τὸν βίον\nαὐτοῦ, καὶ ἐτάφη ἐν τῷ πατρικῷ τάφῳ.\nκαὶ ἐν ὅλῃ τῇ Ἰουδαίᾳ\nἐπένθησαν τὸν Ἰωσείαν· καὶ ἐθρήνησεν Ἱερεμίας ὁ προφήτης\nὑπέρ Ἰωσείου, καὶ οἱ προκαθήμενοι σὺν γυναιξὶν ἐθρηνοῦσαν\nαὐτὸν ἕως τῆς ἡμέρας ταύτης· καὶ ἐξεδόθη τοῦτο γενέσθαι αἰεὶ\nεἰς πᾶν τὸ γένος Ἰσραήλ.\nταῦτα δὲ ἀναγέγραπται ἐν τῇ βύβλῳ\nτῶν ἱστορουμέναων περὶ τῶν βασιλέων τῆς Ἰουδαίας, καὶ τὸ\nκαθʼ ἔν πραχθέν τῆς πράξεως Ἰωσείου καὶ τῆς δόξης αὐτοῦ καὶ\nτῆς συνέσεως αὐτοῦ ἐν τῷ νόμῳ Κυρίου· τά τε πραχθέντα\nὑπʼ αὐτοῦ καὶ τὰ νῦν ἱστόρηται ἐν τῷ βυβλίῳ τῶν βασιλέων\nἸσραὴλ καὶ Ἰούδα.\nΚαὶ ἀναλαβόντες οἱ ἐκ τοῦ ἔθνους\nτὸν Ἰεχονίαν υἱὸν Ἰωσείου ἀνέδειξαν βασιλέα ἀντὶ Ἰωσείου τοῦ\nπατρὸς αὐτοῦ, ὄντα ἐτῶν εἴκοσι τριῶν.\nκαὶ ἐβασίλευσεν ἐν\nἸσραὴλ καὶ Ἰερουσαλὴμ μῆνας τρεῖς· καὶ ἀπεκατέστησεν αὐτὸν\n\n\n\nβασιλεὺς Αἰγύπτου βασιλεύειν ἐν Ἰερουσαλήμ,\nκαὶ ἐζημίωσεν\nτὸ ἔθνος ἀργυρίου ταλάντοις ἑκατὸν καὶ χρυσίου ταλάντῳ ἑνί.\nκαὶ ἀνέδειξεν ὁ βασιλεὺς Αἰγύππου βασιλέα Ἰωακειμ τὸν ἀδελφὸν\nαὐτοῦ βασιλέα τῆς Ἰουδαίας καὶ Ἰερουσαλήμ.\nκαὶ ἔδησεν\nἸωακεὶμ τοὺς μεγιστᾶνας, Ζάριον δὲ τὸν ἀδελφὸν αὐτοῦ συλλαβὼν\nἀνήγαγεν ἐξ Αἰγύπτου.\nἘτῶν δὲ ἦν εἶκοσι πέντε\nἸωακεὶμ ὅτε ἐβασίλευσεν τῆς Ἰουδαίας καὶ Ἰερουσαλήμ, καὶ\nἐποίησεν τὸ πονηρὸν ἐνώπιον Κυρίου.\nτʼ αὐτὸν δὲ ἀνέβη\nΝαβουχοδονοσὸρ βασιλεὺς Βαβυλῶνος, καὶ ἔδησεν αὐτὸν ἐν χαλκείῳ\nδεσμῷ καὶ ἀπήγαγεν εἰς Βαβυλῶνα.\nκαὶ ἀπὸ τῶν ἱερῶν\nσκευῶν τοῦ κυρίου λαβὼν Ναβουχοδονοσὸρ καὶ ἀπενέγκας ἀπηρείσατο\nἐν τῷ ναῷ αὐτοῦ ἐν Βαβυλῶνι.\nτὴ δὲ ἱστορηθέντα\nπερὶ αὐτοῦ καὶ τῆς αὐτοῦ ἀκαθαρσίας καὶ δυσσεβείας ἀναγέγραπται\nἐν τῇ βίβλῳ τῶν χρόνων τῶν βασιλέων.\nΚαὶ\nἐβασίλευσεν ἀντʼ αὐτοῦ Ἰωακεὶμ ὁ υἱὸς αὐτοῦ· ὅτε γὰρ ἀνεδείχθη,\nἦν ἐτῶν ὀκτώ.\nβασιλεύει δὲ μῆνας τρεῖς καὶ ἡμέρας\nδέκα ἐν Ἰερουσαλήμ, καὶ ἐποίησεν τὸ πονηρὸν ἔναντι Κυρίου.\nΚαὶ μετʼ ἐνιαυτὸν ἀποστείλας Ναβουχοδονοσὸρ μετήγαγεν\nαὐτὸν εἰς Βαβυλῶνα ἄμα τοῖς ἱεροῖς σκεύεσιν τοῦ κυρίου,\nκαὶ ἀνέδειξε Σεδεκίαν βασιλέα τῆς Ἰουδαίας καὶ Ἰερουσαλήμ.\nΣεδεκίαν ὄντα ἐτῶν εἶκοσι ἑνός· βασιλεύει δὲ ἔτη ἕνδεκα.\nκαὶ\nἐποίησεν τὸ πονηρὸν ἐνώπιον Κυρίου, καὶ οὐκ ἐνετράπη ἀπὸ\nτῶν ὸηθέντων λόγων ὑπὸ Ἰερεμίωυ τοῦ προφήτου ἐκ στόματος\nτοῦ κυρίου.\nκαὶ ὁρκισθεὶς ἀπὸ τοῦ βασιλέως Ναβουχοδονοσὸρ\nτῷ ὀνόματι τοῦ κυρίου, ἐφιορκήσας ἀπέστη, καὶ σκληρύνας αὐτοῦ\nτὸν τράχηλον καὶ τὴν καρδίαν αὐτοῦ παρέβη τὰ νόμιμα Κυρίου\nθεοῦ Ἰσραήλ.\nκαὶ οἱ ἡγούμενοι δὲ τοῦ λαοῦ καὶ τῶν ἱερέων\nπολλὰ ἠσέβησαν καὶ ἠνόμησαν ὑπέρ πάσας τὰς ἀκαθαρσίας\nπάντων τῶν ἐθνῶν, καὶ ἐμίαναν τὸ ἱερὸν τοῦ κυρίου τὸ ἁγιαζόμενον\nἐν Ἰερουσαλήμ.\nκαὶ ἀπέστειλεν ὁ βασιλεὺς τῶν πατέρων\n\n\n\nαὐτῶν διὰ τοῦ ἀγγέλου αὐτοῦ μετακαλέσαι αὐτούς, καθὸ ἐφείδετο\nαὐτῶν καὶ τοῦ σκηνώματος αὐτῦ.\nαὐτοὶ δὲ ἐμυκτήρισαν\nἐν τοῖς ἀγγέλοις αὐτοῦ, καὶ ᾖ ἡμέρᾳ ἐλάλησεν Κύριος, ἦσαν\nἐκπαίζοντες τοὺς προφήτας αὐτοῦ· (52)ἕως οὗ θυμῶντα αὐτὸν ἐπὶ\nτῷ ἔθνει αὐτοῦ διὰ τὰ δυσσεβήματα προστάξαι ἀναβιβάσαι\nἐπʼ αὐτοὺς τοὺς βασιλεῖς τῶν Χαλδαίων.\nοὗτοι ἀπέκτειναν\nτοὺς νεανίσκους αὐτῶν ἐν ῥομφαίᾳ περικυκλῶ τοῦ ἁγίου ἱεροῦ,\nκαὶ οὐκ ἐφείσαντο νεανίσκου καὶ παρθένου καὶ πρεσβύτου καὶ\nνεαντέρου, (54)ἀλλὰ πάοτας παρέδωκασ εἰς τὰς χεῖρας αὐτῶν,\nκαὶ πάντα τὰ ἱερὰ σκεύη τοῦ κυρίου, τὰ μεγάλα καὶ τὰ μικρά,\nκαὶ τὰς κιβωτοὺς τοῦ κυρίου καὶ τὰς βασιλικὰς ἀποθήκας ἀναλαβόντες\nἀπήνεγκαν εἰς Βαβυλώνα.\nκαὶ ἐνεπύρισαν τὸν οἶκον\nτοῦ κυρίου, καὶ ἔλυσαν τὰ τείχη Ἰερουσαλήμ, καὶ τοὺς πύργους\nαὐτῆς ἐνεπύρισαν ἐν πυρί,\nκαὶ συνετέλεσαν πάντα τὰ ἔνδοξα\nαὐτῆς ἀχρεῶσαι· καὶ τοὺς ἐπιλοίπους ἀπήγαγεν μετὰ όομφαίας\nεἰς Βαβυλώνα.\nκαὶ ἦσαν παῖδες αὐτῷ καὶ τοῖς υἱοῖς αὐτοῦ μέχρι\nοὗ βασιλεῦσαι Ιέρσας, εἰς ἀναπλήρωσιν τοῦ ῥήματος τοῦ κυρίου\nἐν στόματι Ἰερεμίου\nἝως τοῦ εὐδοκῆσαι τὴν γῆν τὰ σάββατα\nαὐτῆς, πάντα τὸν χρόνον τῆς ἐρημώσεως αὐτῆς σαββατιεῖ εἰς\nσυνπλήρωσιν ἐτῶν ἑβδομήκοντα.\nΚύρου Ιερσῶν ἔτους πρώτου, εἰς συντέλειαν ῥήΒασιλεύοντος\nματος Κυρίου ἐν στόματι Ἰερεμίου,\nἤγειρεν Κύριος τὸ πνεῦμα Κύρου\nβασιλέως Περσῶν, καὶ ἐκήρυξεν ὅλῃ τῇ βασιλείᾳ αὐτοῦ καὶ ἄμα διὰ\nγραπτῶν λέγων\nΤάδε λέγει ὁ βασιλεὺς Περσῶν Κῦρος Ἐμὲ ἀνέδειξεν\nβασιλέα τῆς οἰκουμένης ὁ κύριος τοῦ Ἰσραήλ, Κύριος ὁ ὕψιστος,\nκαὶ ἐσήμηνέν μοι οἰκοδομῆσαι αὐτῷ οἶκον ἐν Ἰερουσαλὴμ τῇ ἐν τῇ\nἸουδαίᾳ.\nεἴ τίς ἐστιν οὗν ὑμῶν ἐκ τοῦ ἔθνους αὐτοῦ, ἔστω ὁ κύριος\nαὐτοῦ μετʼ αὐτοῦ, καὶ ἀναβὰς εἰς τὴν Ἰερουσαλὴμ τὴν ἐν τῇ Ἰουδαίᾳ\nοἰκοδομείτω τὸν οἶκον τοῦ κυρίου τοῦ Ἰσραήλ· οὗτος ὁ κύριος ὁ\nκατασκηνώας ἐν Ἰερουσαλήμ.\nὅσοι οὗν κατὰ τοὺς τόπους οἰκοῦσιν,\nβοηθείτωσαν αὐτῷ οἱ ἐν τῷ τόπῳ αὐτοῦ ἐν χρυσίῳ καὶ ἐν\n\n\n\nἀργυρίῳ (7)καὶ ἐν δόσεσιν, μεθʼ ἵππων καὶ κτηνῶν, σὺν τοῖς ἄλλοις\nτοῖς κατʼ εὐχὰς προστεθειμένοις εἰς τὸ ἱερὸν τοῦ κυρίου τὸ ἐν Ἰερουσαλήμ.\nΚαὶ καταστήσαντες οἱ ἀρχίφυλοι τῶν πατριῶν τῆς\nἸούδα καὶ Βενιαμεὶν φυλῆς, καὶ οἱ ἱερεῖς καὶ οἱ Λευεῖται, καὶ\nπάντων ὧν ἤγειρεν Κύριος τὸ πνεῦμα ἀναβῆναι οἰκοδομῆσαι\nοἶκον τῷ κυρίῳ τὸν ἐν Ἰερουσαλήμ·\nκαὶ οἱ περικύκλω αὐτῶν\n(9)ἐβοήθησαν ἐν πᾶσιν, ἐν ἀργυρίῳ καὶ χρυσίῳ, ἵπποις, κτήνεσιν\nκαὶ εὐχαῖς ὡς πλείσταις πολλῶν ὧν ὁ νοῦς ἠγέρθη.\nκαὶ ὁ\nβασιλεὺς Κῦρος ἐξήνεγκεν τὰ ἅγια σκεύη τοῦ κυρίου, ἃ μετήγαγεν\nΝαβουχοδονοσὸρ ἐξ Ἰερουσαλὴμ καὶ ἀπηρείσατο αὐτὰ ἐν τῷ εἰδωλίῳ\nαὐτοῦ.\nἐξενέγκας δὲ αὐτὰ Κῦρος ὁ βασιλεὺς Περσῶν\nπαρέδωκεν αὐτὰ Μιθριδάτῃ τῷ ἑαυτοῦ γαζοφύλακι·\nδιὰ δὲ τούτου\nπαρεδόθησαν Σαναμασσάρῳ προστάτῃ τῆς Ἰουδαίας.\nὁ δὲ\nτούτων ἀριθμὸς ἦν, σπονδεῖα χρυσᾶ χίλια, σπονδεῖα ἀργυρᾶ\nχίλια, θυίσκαι ἀργυραῖ εἴκοσι ἐννέα, φιάλαι χρυσαῖ τριάκοντα,\nἀργυραῖ βυ΄ δέκα, καὶ ἄλλα σκεύη χίλια.\nτὰ δὲ πάντα σκεύη\nἐκομίσθη, χρυσᾶ καὶ ἀργυρᾶ, πεντακισχίλια τετρακόσια ἑξήκοντα\nἐννέα·\nἀνηνέχθη δὲ ὑπὸ Σαμανασσάρου ἅμα τοῖς ἐκ τῆς\nαἰχμαλωσίας ἐκ Βαβυλῶνος εἰς Ἰερουσαλήμ.\nἘν δὲ τοῖς\nἐπὶ Ἀρταξέρξου τοῦ Περσῶν βασιλέως χρόνοις κατέγραψεν αὐτῶν\nκατὰ τῶν κατοικούντων ἐν τῇ Ἰουδαίᾳ καὶ Ἰερουσαλὴμ Βήλεμος\nκαὶ Μιθραδάτης καὶ Ταβέλλιος καὶ Ῥάθυμος καὶ Βεέλτεθμος καὶ\nΣαμέλλιος ὁ γραμματεὺς καὶ οἱ λοιποὶ οἱ τούτοις συντασσόμενοι,\nοἰκοῦντες δὲ ἐν Σαμαρείᾳ καὶ τοῖς ἄλλοις τόποις, τὴν ὑπογεγραμμένην\nἐπιστολήν\nΒασιλεῖ Ἀρταξέρξῃ (17)κυρίῳ οἱ παῖδές σου\nῬάθυμος ὁ τὰ προσπίπτοντα καὶ Σαμέλλιος ὁ γραμματεὺς καὶ\nοἱ ἐπίλοιποι τῆς βουλῆς αὐτῶν καὶ οἱ ἐν κοίλῃ Συρίᾳ καὶ Φοινίκῃ.\nκαὶ νῦν γνωστὸν ἔστω τῷ κυρίῳ βασιλεῖ ὅτι Ἰουδαῖοι\n\n\n\nἀναβάντες παρʼ ὑμῶν πρὸς ἡμᾶς, ἐλθόντες εἰς Ἰερουσαλήμ, τὴν\nπόλιν τὴν ἀποστάτιν καὶ πονηρὰν οἰκοῦσιν, τάς τε ἀγορὰς αὐτῆς\nκαὶ τὰ τείχη θεραπεύουσιν καὶ ναὸν ὑποβάλλονται.\nἐὰν\nοὖν ἡ πόλις αὕτη οἰκοδομηθῇ καὶ τὰ τείχη συντελεσθῇ, φορολογίαν\nοὐ μὴ ὑπομείνωσιν δοῦναι, ἀλλὰ καὶ βασιλεῦσιν ἀντιστήσονται·\n(20)καὶ ἐπεὶ ἐνεργεῖται τὰ κατὰ τὸν ναόν, καλῶς ἔχειν\nὑπολαμβάνομεν μὴ ὑπεριδεῖν τὸ τοιοῦτο (21)ἀλλὰ προσφωνῆσαι\nτῷ κυρίῳ βασιλεῖ ὅπως, ἂν φαίνηταί σοι, ἐπισκεφθῇ ἐν τοῖς ἀπὸ\nτῶν πατέρων σου βιβλίοις.\nκαὶ εὑρήσεις ἐν τοῖς ὑπομνηματισμοῖς\nτὰ γεγραμμένα περὶ τούτων, καὶ γνώσῃ ὅτι ἡ πόλις ἦν\nἐκείνη ἀποστάτις καὶ βασιλεῖς καὶ πόλεις ἐνοχλοῦσα, (²³)καὶ οἱ\nἸουδαῖοι ἀποστάται καὶ πολιορκίας συνεσταμένοι ἐν αὐτῇ ἔτι ἐξ\nαἰῶνος, δι᾿ ἣν αἰτίαν ἡ πόλις αὕτη ἠρημώθη.\nνῦν οὖν ὑποδεικνύομέν\nσοι, κύριε βασιλεῦ, ὅτι ἐὰν ἡ πόλις αὕτη οἰκοδομηθῇ\nκαὶ τὰ ταύτης τείχη ἀνασταθῇ, ἔξοδός σοι οὐκέτι ἔσται εἰς κοί\nλην Συρίαν καὶ Φοινίκην.\nτότε ἀντέγραψεν ὁ βασιλεὺς Ῥαθύμῳ\nτῷ γράφοντι τὰ προσπίπτοντα καὶ Βεελτέθμῳ καὶ Σαμελλίῳ\nγραμματεῖ καὶ τοῖς λοιποῖς τοῖς συντασσομένοις καὶ οἰκοῦσιν ἐν\nΣαμαρείᾳ καὶ Συρίᾳ καὶ Φοινίκῃ τὰ ὑπογεγραμμένα\nἈνέγνων\nτὴν ἐπιστολὴν ἣν πεπόμφατε πρὸς μέ. ἐπέταξα οὖν ἐπισκέψασθαι·\nκαὶ εὑρέθη ὅτι ἐστὶν ἡ πόλις ἐκείνη ἐξ αἰῶνος βασιλεῦσιν\nἀντιπαρατάσσουσα,\nκαὶ οἱ ἄνθρωποι ἀποστάσεις καὶ\nπολέμους ἐν αὐτῇ συντελοῦντες, καὶ βασιλεῖς ἰσχυροὶ καὶ σκληροὶ\nἦσαν ἐν Ἰερουσαλὴμ κυριεύοντες καὶ φορολογοῦντες κοίλην Συρίαν\nκαὶ Φοινίκην.\nνῦν οὖν ἐπέταξα ἀποκωλῦσαι τοὺς ἀνθρώπους\nἐκείνους τοῦ οἰκοδομῆσαι τὴν πόλιν, καὶ προνοηθῆναι ὅπως\nμηθὲν παρὰ ταῦτα γένηται (29)καὶ μὴ προβῇ ἐπὶ πλεῖον τὰ τῆς\nκακίας εἰς τὸ βασιλεῖς ἐνοχλῆσαι.\nτότε ἀναγνωσθέντων τῶν\nπαρὰ τοῦ βασιλέως Ἀρταξέρξου γραφέντων ὁ Ῥάθυμος καὶ\n\n\n\nΣαμέλλιος ὁ γραμματεὺς καὶ οἱ τούτοις συντασσόμενοι, ἀναζεύξαντες\nκατὰ σπουδὴν εἰς Ἰερουσαλὴμ μεθʼ ἵππου καὶ ὄχλου\nπαρατάξεως, (³¹)ἤρξαντο κωλύειν τοὺς οἰκοδομοῦντας· καὶ ἤργει ἡ\nοἰκοδομὴ τοῦ ἱεροῦ τοῦ ἐν Ἰερουσαλὴμ μέχρι τοῦ δευτέρου ἔτους\nτῆς βασιλείας Δαρείου τοῦ Περσῶν βασιλέως.\nΚαὶ βασιλεὺς Δαρεῖος ἐποίησεν δοχὴν μεγάλην πᾶσιν τοῖς ὑπʼ αὐτόν,\nκαὶ πᾶσιν τοῖς οἰκογενέσιν αὐτοῦ, καὶ πᾶσιν τοῖς μεγιστᾶσιν τῆς\nΜηδείας καὶ τῆς Περσίδος,\nκαὶ πᾶσιν τοῖς σατράπαις καὶ στρατηγοῖς\nκαὶ τοπάρχαις τοῖς ὑπʼ αὐτὸν ἀπὸ τῆς Ἰνδικῆς μέχρι Αἰθιοπίας ἐν\nταῖς ἑκατὸν εἴκοσι ἑπτὰ σατραπείαις.\nκαὶ ἐφάγοσαν καὶ ἐπίοσαν,\nκαὶ ἐμπλησθέντες ἀνέλυσαν· ὁ δὲ Δαρεῖος ὁ βασιλεὺς ἀνέλυσεν εἰς\nτὸν κοιτῶνα καὶ ἐκοιμήθη, καὶ ἔξυπνος ἐγένετο.\nτότε οἱ τρεῖς\nνεανίσκοι οἱ σωματοφύλακες, οἱ φυλάσσοντες τὸ σῶμα τοῦ βασιλέως,\nεἶπαν ἕτερος πρὸς τὸν ἕτερον\nΕἴπωμεν ἕκαστος ἡμῶν ἕνα λόγον\nὃς ὑπερισχύσει· καὶ οὗ ἂν φανῇ τὸ ῥῆμα αὐτοῦ σοφώτερον τοῦ ἑτέ.\nρου, δώσει αὐτῷ Δαρεῖος ὁ βασιλεὺς δωρεὰς μεγάλας καὶ ἐπινίκια\nμεγάλα,\nκαὶ πορφύραν περιβαλέσθαι καὶ ἐν χρυσώμασιν πίνειν καὶ\nἐπὶ χρυσῷ καθεύδειν καὶ ἅρμα χρυσοχάλινον καὶ κίδαριν βυσσίνην\nκαὶ μανιάκην περὶ τὸν τράχηλον,\nκαὶ δεύτερος καθιεῖται Δαρείου διὰ\nτὴν σοφίαν αὐτοῦ, καὶ συγγενὴς Δαρείου κληθήσεται.\nκαὶ τότε\nγράψαντες ἕκαστος τὸν ἑαυτοῦ λόγον ἐσφραγίσαντο καὶ ἔθηκαν ὑπὸ\nτὸ προσκεφάλαιον Δαρείου τοῦ βασιλέως, (9)καὶ εἶπαν\nὍταν ἐγερθῇ\nὁ βασιλεύς, δώσουσιν αὐτῷ τὸ γράμμα· καὶ ὃν ἂν κρίνῃ ὁ βασιλεὺς\nκαὶ οἱ τρεῖς μεγιστᾶνες τῆς Περσίδος ὅτι οὗ ὁ λόγος αὐτοῦ σοφώτερος,\nαὐτῷ δοθήσεται τὸ νῖκος, καθὼς γέγραπται.\nὁ εἷς ἔγραψεν\nὙπερισχύει ὁ οἶνος.\nὁ ἕτερος ἔγραψεν Ὑπερισχύει ὁ βασιλεύς.\nὁ τρίτος ἔγραψεν Ὑπερισχύουσιν αἱ γυναῖκες, ὑπὲρ δὲ πάντα\nνικᾷ ἡ ἀλήθεια.\nκαὶ ὅτε ἐξηγέρθη ὁ βασιλεύς, λαβόντες τὸ γράμμα\nἔδωκαν αὐτῷ, καὶ ἀνέγνω.\nκαὶ ἐξαποστείλας ἐκάλεσεν πάντας\nτοὺς μεγιστᾶνας τῆς Περσίδος καὶ τῆς Μηδείας καὶ σατράπας καὶ\nστρατηγοὺς καὶ τοπάρχας καὶ ὑπάτους, (¹⁵)καὶ ἐκάθισεν ἐν τῷ χρηματιστηρίῳ,\n\n\n\nκαὶ ἀνεγνώσθη τὸ γράμμα ἐνώπιον αὐτῶν.\nκαὶ εἶπεν\nΚαλέσατε τοὺς νεανίσκους, καὶ αὐτοὶ δηλώσουσιν τοὺς λόγους\nαὐτῶν· καὶ ἐκλήθησαν, καὶ εἰσήλθοσαν.\nκαὶ εἶπαν αὐτοῖς\nἈπαγγείλατε ἡμῖν περὶ τῶν γεγραμμένων. Καὶ ἤρξατο ὁ\nπρῶτος ὁ εἴπας περὶ τῆς ἰσχύος τοῦ οἴνου. (18)καὶ ἔφη οὕτως\nἌνδρες,\nῶς ὑπερισχύει ὁ οἶνος. πάντας τοὺς ἀνθρώπους τοὺς\nπιόντας αὐτὸν πλανᾷ τὴν διάνοιαν,\nτοῦ τε βασιλέως καὶ τοῦ\nὀρφανοῦ ποιεῖ τὴν διάνοιαν μίαν, τὴν τε τοῦ οἰκέτου καὶ τὴν τοῦ\nἐλευθέρου, τὴν τε τοῦ πένητος καὶ τὴν τοῦ πλουσίου·\nκαὶ\nπᾶσαν διάνοιαν μεταστρέφει εἰς εὐωχίαν καὶ εὐφροσύνην, καὶ\nοὐ μέμνηται πᾶσαν λύπην καὶ πᾶν ὀφείλημα·\nκαὶ πάσας καρδίας\nποιεῖ πλουσίας, καὶ οὐ μέμνηται βασιλέα οὐδὲ σατράπην·\nκαὶ πάντα διὰ ταλάντων ποιεῖ λαλεῖν,\nκαὶ οὐ μέμνηται ὅταν\nπίνωσιν φιλιάζειν φίλοις καὶ ἀδελφοῖς, καὶ μετʼ οὐ πολὺ σ πῶνται\nμαχαιρας·\nκαὶ ὅταν ἀπὸ τοῦ οἴνου ἐγερθῶσιν, οὐ μέμνηται ἃ\nἔπραξαν.\nὦ ἄνδρες. οὐχ ὑπερισχύει ὁ οἶνος ὅτι οὕτως ἀναγκάζει\nποιεῖν; καὶ ἐσίγησεν οὕταως εἴπας.\nΚαὶ ἤρξατο ὁ δεύτερος\nλαλεῖν ὁ εἴπας περὶ τῆς ἰσχύος τοῦ βασιλέως\nὮ ἄνδρες, οὐχ ὑπερι\nσχύουσιν οἱ ἄνθραωποι, τὴν γῆν καὶ τὴν θάλασσαν κατακρατοῦντες καὶ\nπάντα τὰ ἐν αὐτοῖς;\nὁ δὲ βασιλεὺς ὑπερισχύει καὶ κυριεύει αὐτῶν\nκαὶ δεσπόζει αὐτῶν, καὶ πᾶν ὃ ἐὰν εἴπῃ αὐτοῖς ἐνακούουσιν.\nἐὰν\nεἴπῃ αὐτοῖς ποιῆσαι πόλεμον ἕτερος πρὸς τὸν ἕτερον, ποιοῦσιν·\nἐὰν δὲ ἐξαποστείλῃ αὐτοὺς πρὸς τοὺς πολεμίους, βαδίζουσιν καὶ\nκατεργάζονται τὰ ὄρη καὶ τὰ τείχη καὶ τοὺς πύργους.\nφονεύουσιν\nκαὶ φονεύονται, καὶ τὸν λόγον τοῦ βασιλέως οὐ παραβαίνουσιν· ἐὰν\nδὲ νικήσωσιν, τῷ βασιλεῖ κομίζουσιν πάντα, καὶ ἐὰν προνομεύσαωσιν\nκαὶ τὰ ἄλλα πάντα.\nκαὶ ὅσοι οὐ στρατεύονται οὐδὲ πολεμοῦσιν\nἀλλὰ γεωργοῦσιν τὴν γῆν, πάλιν ὅταν σπείρωσι, θερίσαντες ἀναφέρουσιν\nτῷ βασιλεῖ· καὶ ἕτερος τὸν ἕτερον ἀναγκάζοντες ἀναφέρουσι\nτοὺς φόρους τῷ βασιλεῖ.\nκαὶ αὐτὸς εἰ μόνος ἐστίν, ἐὰν\n\n\n\nεἴπῃ ἀποκτεῖναι, ἀποκτέννουσιν· εἶπεν ἀφεῖναι, ἀφίουσιν·\nεἶπε\nπατάξαι, τύπτουσιν· εἶπεν ἐρημῶσαι, ἐρημοῦσιν· εἶπεν οἰκοδομῆσαι,\nοἰκοδομοῦσιν·\nεἶπεν ἐκκόψαι, ἐκκόπτουσιν· εἶπεν φυτεῦσαι, φυτεύουσιν·\nκαὶ πᾶς ὁ λαὸς αὐτοῦ καὶ αἱ δυνάμεις αὐτοῦ ἐνακούουσιν.\nπρὸς δὲ τούτοις αὐτὸς ἀνάκειται, ἐσθίει καὶ πίνει καὶ καθεύδει.\nαὐτοὶ δὲ τηροῦσιν κύκλῳ περὶ αὐτόν, καὶ οὐ δύνανται ἕκαστος\nἀπελθεῖν καὶ ποιεῖν τὰ ἔργα αὐτοῦ, οὐδὲ παρακούουσιν αὐτοῦ.\nὦ\nἄνδρες, πῶς οὐχ ὑπερισχύει ὁ βασιλεὺς ὅτι οὕτως ἐπακουστός ἐστιν;\nκαὶ ἐσίγησεν.\nὉ δὲ τρίτος ὁ εἴπας περὶ τῶν γυναικῶν καὶ τῆς\nἀληθείας, οὗτός ἐστιν Ζοροβαβέλ, ἤρξατο λαλεῖν\nἌνδρες, οὐ μέγας\nὁ βασιλεύς, καὶ πολλοὶ οἱ ἄνθρωποι, καὶ ὁ οἶνος ἰσχύεις τίς οὖν ὁ\nδεσπόζων αὐτῶν, ἢ τίς ὁ κυριεύων; (¹⁵)οὐχ αἱ γυναῖκες;\nαἱ γυναῖκες\nἐγέννησαν τὸν βασιλέα καὶ πάντα τὸν λαὸν ὃς κυριεύει τῆς θαλάσσης\nκαὶ τῆς γῆς·\nκαὶ ἐξ αὐτῶν ἐγένοντο, καὶ αὗται ἐξέθρεψαν αὐτοὺς\nτοὺς φυτεύσαντας τοὺς ἀμπελῶνας ἐξ ὦν ὁ οἶνος γίνεται,\nκαὶ αὗται\nποιοῦσιν τὰς στολὰς τῶν ἀνθρώπων, καὶ αὗται ποιοῦσιν δόξαν τοῖς\nἀνθρώποις, καὶ οὐ δύνανται οἱ ἄνθρωποι εἶναι χωρὶς τῶν γυναικῶν.\nἐὰν δὲ συναγάγωσιν χρυσίον καὶ ἀργύριον καὶ πᾶν πρᾶγμα ὡραῖον,\nκαὶ ἴδωσιν γυναῖκα μίαν καλὴν τῷ εἴδει καὶ τῷ κάλλει, ¹⁹καὶ ταῦτα\nπάντα ἀφέντες εἰς αὐτὴν κέχηναν, καὶ χάσκοντες τὸ στόμα θεωροῦσιν\nαὐτήν, καὶ πάντες αὐτὴν αἱρετίζουσιν μᾶλλον ἢ τὸ χρυσίον\nκαὶ τὸ ἀργύριον καὶ πᾶν πρᾶγμα ὡραῖον.\nἄνθρωπος τὸν ἑαυτοῦ\nπατέρα ἐνκαταλείπει ὃς ἐξέθρεψεν αὐτὸν καὶ τὴν ἰδίαν χώραν, καὶ\nπρὸς τὴν ἰδίαν γυναῖκα κολλᾶται,\nκαὶ μετὰ τῆς γυναικὸς ἀφίησι\nτὴν ψυχήν, καὶ οὔτε τὸν πατέρα μέμνηται οὔτε τὴν μητέρα οὔτε τὴν\nχώραν.\nκαὶ ἐντεῦθεν δεῖ ὑμᾶς γνῶναι ὅτι αἱ γυναῖκες κυριεύουσιν\nὑμῶν· οὐχὶ πονεῖτε καὶ μοχθεῖτε, καὶ πάντα ταῖς γυναιξὶν δίδοτε\nκαὶ φέρετε;\nκαὶ λαμβάνει ἄνθρωπος τὴν ῥομφαίαν αὐτοῦ καὶ\nἐκπορεύεται ἐξοδεύειν καὶ λῃστεύειν καὶ κλέπτειν, καὶ εἰς τὴν θάλασσαν\n\n\n\nπλεῖν καὶ ποταμούς,\nκαὶ τὸν λέοντα θεωρεῖ, καὶ ἐν σκότει\nβαδίζει· καὶ ὅταν κλέψῃ καὶ ἁρπάσῃ καὶ λωποδυτήσῃ, τῇ ἐρωμένῃ\nἀποφέρει.\nκαὶ πλεῖον ἀγαπᾷ ἄνθρωπος τὴν ἰδίαν γυναῖκα μᾶλλον\nἢ τὸν πατέρα καὶ τὴν μητέρα.\nκαὶ πολλοὶ ἀπενοήθησαν ταῖς ἰδίαις\nδιανοίαις διὰ τὰς γυναῖκας, καὶ δοῦλοι ἐγένοντο δι᾿ αὐτάς·\nκαὶ\nπολλοὶ ἀπώλοντο καὶ ἐσφάλησαν καὶ ἡμάρτοσαν διὰ τὰς γυναῖκας.\nκαὶ νῦν οὐ πιστεύετέ μοι; οὐχὶ μέγας ὁ βασιλεὺς τῇ ἐξουσίᾳ\nαὐτοῦ; οὐχὶ πᾶσαι αἱ χῶραι εὐλαβοῦνται ἅψασθαι αὐτοῦ;\nἐθεώρουν\nαὐτὸν καὶ Ἀπάμην τὴν θυγατέρα Βαρτάκου τοῦ θαυμαστοῦ\nτὴν παλλακὴν τοῦ βασιλέως καθημένην ἐν δεξιᾷ τοῦ βασιλέως,\nκαὶ\nἀφαιροῦσαν τὸ διάδημα ἀπὸ τῆς κεφαλῆς τοῦ βασιλέως καὶ ἐπιτιθοῦσαν\nαὑτῇ· καὶ ἐράπιζεν τὸν βασιλέα τῇ ἀριστερᾷ.\nκαὶ πρὸς\nτούτοις ὁ βασιλεὺς χάσκων τὸ στόμα ἐθεώρει αὐτήν· καὶ ἐὰν γελάσῃ\nαὐτῷ, γελᾷ· ἐὰν δὲ πικρανθῇ ἐπʼ αὐτόν, κολακεύει αὐτὴν ὅπως\nδιαλλαγῇ αὐτῷ.\nὦ ἄνδρες, πῶς οὐκ ἰσχυραὶ αἱ γυναῖκες ὅτι\nοὕτως πράσσουσιν;\nκαὶ τότε ὁ βασιλεὺς καὶ οἱ μεγιστᾶνες ἔβλεπον\nεἷς τὸν ἕτερον. καὶ ἤρξατο λαλεῖν περὶ τῆς ἀληθείας\nἌνδρες.\nοὐκ ἰσχυραὶ αἱ γυναῖκες; μεγάλη ἡ γῆ, καὶ ὑψηλὸς ὁ οὐρανός, καὶ\nταχὺς τῷ δρόμῳ ὁ ἥλιος, ὅτι στρέφεται ἐν τῷ κύκλῳ τοῦ οὐρανοῦ\nκαὶ πάλιν ἀποτρέχει εἰς τὸν ἑαυτοῦ τόπον ἐν μιᾷ ἡμέρᾳ.\nοὐχὶ\nμέγας ὃς ταῦτα ποιεῖ; καὶ ἡ ἀλήθεια μεγάλη καὶ ἰσχυροτέρα παρὰ\nπάντα.\nπᾶσα ἡ γῆ τὴν ἀλήθειαν καλεῖ, καὶ ὁ οὐρανὸς αὐτὴν\nεὐλογεῖ, καὶ πάντα τὰ ἔργα σείεται καὶ τρέμει, καὶ οὐκ ἔστιν μετʼ αὐτοῦ\nἄδικον οὐθέν.\nἄδικος ὁ οἶνος, ἄδικος ὁ βασιλεύς, ἄδικοι αἱ\nγυναῖκες, ἄδικοι πάντες οἱ υἱοὶ τῶν ἀνθρώπων καὶ ἄδικα πάντα τὰ\nἔργα αὐτῶν, πάντα τὰ τοιαῦτα· καὶ οὐκ ἔστιν ἐν αὐτοῖς ἀλήθεια, καὶ\nἐν τῇ ἀδικίᾳ αὐτῶν ἀπολοῦνται.\nκαὶ ἡ ἀλήθεια μένει καὶ ἰσχύει\nεἰς τὸν αἰῶνα, καὶ ζῇ καὶ κρατεῖ εἰς τὸν αἰῶνα τοῦ αἰῶνος.\nκαἰ\nοὐκ ἔστιν παρʼ αὐτὴν λαμβάνειν πρόσωπα οὐδὲ διάφορα, ἀλλὰ τὰ\nδίκαια ποιεῖ ἀπὸ πάντων τῶν ἀδίκων καὶ πονηρῶν· καὶ πάντες\nεὐδοκοῦσι τοῖς ἔργοις αὐτῆς,\nκαὶ οὐκ ἔστιν ἐν τῇ κρίσει αὐτῆς\nοὐθὲν ἄδικον. καὶ αὕτη ἡ ἰσχὺς καὶ τὸ βασίλειον καὶ ἡ ἐξουσία καὶ\n\n\n\nἡ μεγαλειότης τῶν πάντων αἰώνων· εὐλογητὸς ὁ θεὸς τῆς ἀληθείας.\nκαὶ ἐσιώπησεν τοῦ λαλεῖν· καὶ πᾶς ὁ λαὸς τότε ἐφώνησεν καὶ τότε\nεἶπον Μεγάλη ἡ ἀλήθεια καὶ ὑπερισχύει.\nΤότε ὁ βασιλεὺς εἶπεν\nαὐτῷ Αἴτησαι ὃ θέλεις πλείω τῶν γεγραμμένων, καὶ δώσομέν σοι, ὃν\nτρόπον εὑρέθης σοφώτερος· καὶ ἐχόμενός μου καθήσῃ, καὶ συγγενής\nμου κληθήσῃ.\nτότε εἶπεν τῷ βασιλεῖ Μνήσθητι τὴν εὐχὴν ἣν\nηὔξω οἰκοδομῆσαι τὴν Ἰερουσαλὴμ ἐν τῇ ἡμέρᾳ ᾗ τὸ βασίλειόν σου\nπαρέλαβες,\nκαὶ πάντα τὰ σκεύη τὰ λημφθέντα ἐξ Ἰερουσαλὴμ καὶ\nἐκπέμψαι ἃ ἐχώρισεν Κῦρος, ὅτε ηὔξατο ἐκκόψαι Βαβυλῶνα, καὶ\nηὔξατο ἐξαποστεῖλαι ἐκεῖ\nκαὶ σὺ εὔξω οἰκοδομῆσαι τὸν ναὸν ὃν\nἐνεπύρισαν οἱ Ἰουδαῖοι, ὅτε ἐρημώθη ἡ Ἰουδαία ὑπὸ τῶν Χαλδαίων.\nκαὶνῦν τοῦτό ἐστιν ὅσα ἀξιῶ, κύριε βασιλεῦ, καὶ ὁ αἰτοῦμαί σε,\nκαὶ αὕτη ἐστὶν ἡ μεγαλωσύνη ἡ παρὰ σοῦ· δέομαι οὖν ἵνα ποιήσῃς\nτὴν εὐχὴν ἣν ηὔξω τῷ βασιλεῖ τοῦ οὐρανοῦ ποιῆσαι ἐκ στόματός\nσου.\nΤότε ἀναστὰς Δαρεῖος ὁ βασιλεὺς κατεφίλησεν αὐτόν,\nκαὶ ἔγραψεν αὐτῷ τὰς ἐπιστολὰς πρὸς πάντας οἰκονόμους καὶ τοπάρχας\nκαὶ στρατηγοὺς καὶ σατράπας, ἵνα προπέμψωσιν αὐτὸν καὶ\nτοὺς μετʼ αὐτοῦ πάντας ἀναβαίνοντας οἰκοδομῆσαι τὴν Ἰερουσαλήμ.\nκαὶ πᾶσι τοῖς τοπάρχαις ἐν κοίλῃ Συρίᾳ καὶ Φοινίκῃ καὶ τοῖς ἐν\nτῷ Λβάνῳ καὶ ἔγραψεν ἐπιστολάς, μεταφέρειν ξύλα κέδρινα ἀπὸ\nτοῦ Λιβάνου εἰς Ἰερουσαλήμ, καὶ ὅπως οἰκοδομήσωσιν μετʼ αὐτοῦ τὴν\nπόλιν.\nκαὶ ἔγραψεν πᾶσι τοῖς Ἰουδαίοις τοῖς ἀναβαίνουσιν ἀπὸ\nτῆς βασιλείας εἰς τὴν Ἰουδαίαν ὑπέρ τῆς ἐλευθερίας, πάντα δυνατὸν\nκαὶ σατράπην καὶ τοπάρχην καὶ οἰκονόμον μὴ ἐπελεύσεσθαι ἐπὶ τὰς\nθύρας αὐτῶν,\nκαὶ πᾶσαν τὴν χώραν ἣν κρατήσουσιν ἀφορολόγητον\nαὐτοῖς ὑπάρχειν· καὶ ἵνα οἱ Χαλδαῖοι ἀφίουσι τὰς κώμας ἃς διακρατοῦσιν\nτῶν Ἰουδαίων·\nκαὶ εἰς τὴν οἰκοδομὴν τοῦ ἱεροῦ δοθῆναι\nκατʼ ἐνιαυτὸν τάλαντα εἴκοσι μέχρι τοῦ οἰκοδομηθῆναι.\nκαὶ ἐπὶ τὸ\nθυσιαστήριον ὁλοκαυτώματα καρποῦσθαι καθʼ ἡμέραν, καθὰ ἔχουσιν\nἐντολὴν ἑπτὰ καὶ δέκα προσφέρειν, ἄλλα τάλαντα, δέκα κατʼ ἐνιαυτόν·\nκαὶ πᾶσιν τοῖς προσβαίνουσιν ἀπὸ τῆς Βαβυλωνίας κτίσαι\n\n\n\nτὴν πόλιν, ὑπάρχειν τὴν ἐλευθερίαν αὐτοῖς τε καὶ τοῖς τέκνοις αὐτῶν,\nκαὶ πᾶσι τοῖς ἱερεῦσι τοῖς προσβαίνουσιν.\nἔγραψεν δὲ καὶ τὴν\nχορηγίαν καὶ τὴν ἱερατικὴν στολὴν ἐν τίνι λατρεύουσιν ἐν αὐτῇ.\nκαὶ τοῖς Λευείταις ἔγραψεν δοῦναι τὴν χορηγίαν ἕως τῆς ἡμέρας ᾖ\nἐπιτελεσθῇ ὁ οἶκος καὶ Ἰερουσαλὴμ οἰκοδομηθῆναι.\nκαὶ πᾶσι τοῖς\nφρουροῦσι τὴν πόλιν, ἔγραψε δοῦναι αὐτοῖς κλήρους καὶ ὀψώνια.\nκαὶ ἐξαπέστειλεν πάντα τὰ σκεύη ἃ ἐχώρισεν Κῦρος ἀπὸ Βαβυλῶνος·\nκαὶ πάντα ὅσα εἶπεν Κῦρος ποιῆσαι, καὶ αὐτὸς ἐπέταξεν\nποιῆσαι καὶ ἐξαποστεῖλαι εἰς Ἰερουσαλήμ.\nΚαὶ ὅτε ἐξῆλθεν ὁ\nνεανίσκος, ἄρας τὸ πρόσωπον εἰς τὸν οὐρανὸν ἐναντίον Ἰερουσαλὴμ\nεὐλόγησεν τῷ βασιλεῖ τοῦ οὐρανοῦ (59)λέγων\nΠαρὰ σοῦ νίκη, καὶ\nπαρὰ σοῦ ἡ σοφία, καὶ σὴ ἡ δόξα, καὶ ἐγὼ σὸς οἰκέτης.\nεὐλογητὸς\nεἶ, ὃς ἔδωκάς μοι σοφίαν· καὶ σοὶ ὁμολογῶ, δέσποτα τῶν\nπατέρων.\nκαὶ ἔλαβεν τὰς ἐπιστολὰς καὶ ἐξῆλθεν εἰς Βαβυλῶνα\nκαὶ ἀπήγγειλεν τοῖς ἀδελφοῖς αὐτοῦ πᾶσιν.\nκαὶ εὐλόγησαν τὸν\nθεὸν τῶν πατέρων αὐτῶν, ὅτι ἔδωκεν αὐτοῖς ἄνεσιν καὶ ἄφεσιν\nἀναβῆναι καὶ οἰκοδομῆσαι Ἰερουσαλὴμ καὶ τὸ ἱερὸν οὗ ὠνομάσθη\nτὸ ὄνομα αὐτοῦ ἐπʼ αὐτῷ· καὶ ἐκωθωνίζοντο μετὰ μουσικῶν καὶ\nχαρᾶς ἡμέρας ἑπτά.\nΜετὰ δὲ ταῦτα ἐξελέγησαν ἀναβῆναι ἀρχηγοὶ οἴκου πατριῶν\nκατὰ φυλὰς αὐτῶν, καὶ αἰ γυναῖκες αὐτῶν καὶ οἱ υἱοὶ καὶ αἱ θυγατέρες\nκαὶ οἱ παῖδες αὐτῶν, καὶ αἱ παιδίσκαι καὶ τὰ κτήνη αὐτῶν.\nκαὶ Δαρεῖος συναπέστειλεν μετʼ αὐτῶν ἱππεῖς χιλίους ἕως τοῦ ἀποκαταστῆσαι\nαὐτοὺς εἰς Ἰερουσαλὴμ μετ᾿ εἰρήνης καὶ μετὰ μουσικῶν,\nτυμπάνων καὶ αὐλῶν.\nκαὶ πάντες οἱ ἀδελφοὶ αὐτῶν παίζοντες·\nκαὶ ἐποίησεν αὐτοῖς συναναβῆναι μετʼ ἐκείνων.\nΚαὶ ταῦτα τὰ\nὀνόματα τῶν ἀνδρῶν τῶν ἀναβαινόντων κατὰ πατριὰς αὐτῶν εἰς τὰς\nφυλὰς ἐπὶ τὴν μεριδαρχίαν αὐτῶν.\nοἱ ἱερεῖς υἱοὶ Φινεές υἱοὶ\nἈαρών, Ἰησοῦς ὁ τοῦ Ἰωσεδὲκ τοῦ Σαραίου, καὶ Ἰωακεὶμ ὁ τοῦ Ζοροβαβὲλ\nτοῦ Σαλαθιὴλ ἐκ τοῦ οἴκου τοῦ Δαυείδ, ἐκ τῆς γενεᾶς Φάρες,\nφυλῆς δὲ Ἰούδα,\nὃς ἐλάλησεν ἐπὶ Δαρείου τοῦ βασιλέως Περκῶν\nλόγους σοφοὺς ἐν τῷ δευτέρῳ ἔτει τῆς βασιλείας αὐτοῦ μηνὶ Νισὰν\n\n\n\nτοῦ πρώτου μηνός.\nεἰσὶν δὲ οὗτοι οἱ ἐκ τῆς Ἰουδαίας οἱ ἀναβάντες\nἐκ τῆς αἰχμαλωσίας τῆς παροικίας, οὓς μετοίκισεν Ναβουχοδονοσὸρ\nβασιλεὺς Βαβυλῶνος εἰς Βαβυλῶνα,\nκαὶ ἐπέστρεψεν εἰς Ἰερουσαλὴμ\n(8)καὶ τὴν λοιπὴν Ἰουδαίαν ἕκαστος εἰς τὴν ἰδίαν πόλιν, οἱ ἐλθόντες\nμετὰ Ζοροβαβὲλ καὶ Ἰησοῦ, Νεεμίου, Ζαραίου, Ῥησαίου, Ἐνήνιος.\nΜαρδοχαίου, Βεελσάρου, Ἀσφαράσου, Βορολείου, Ῥοείμου, Βαανά,\nτῶν προηγουμένων αὐτῶν.\nἀριθμὸς τῶν ἀπὸ τοῦ ἔθνους καὶ οἱ\nπροηγούμενοι αὐτῶν· υἱοὶ Φορός, ἑβδομήκοντα δύο χιλιάδες·\nυἱοὶ\nἈρές, ἑπτακόσιοι πεντήκοντα ἕξ,\nυἱοὶ Φθαλειμωάβ, εἰς τοὺς\nυἱοὺς Ἰησοῦ καὶ Ῥοβοάβ, δισχλιοι ὀκτακόσιοι δύο·\nυἱοὶ Ἰωλάμου,\nδύο· υἱοὶ Ζατόν, ἐννακόσιοι ἑβδομήκοντα· υἱοὶ Χορβέ, ἑπτακόσιοι\nπέντε· υἱοὶ Βανεί, ἑξακόσιοι τεσσεράκοντα ὀκτώ·\nυἱοὶ Βηβαί,\nἑξακόσιοι τριάκοντα τρεῖς· υἱοὶ Ἀργαί, χίλιοι τριακόσιοι εἴκοσι\nδύο·\nυἱοὶ Ἀδωνεικάμ, τριάκοντα ἑπτά· υἱοὶ Βοσαί, δισχίλιοι ἐξακόσιοι\nἕξ· υἱοὶ Ἀδειλίου, τετρακόσιοι πεντήκοντα τέσσαρες·\nυἱοὶ\nἈζὴρ Ἐζεκίου, υἱοὶ Κειλὰν καὶ Ἀζητάς, ἐξήκοντα ἑπτά· υἱοὶ Ἀζάρου,\nτετρακόσιοι τριάκοντα δύο·\nυἱοὶ Ἁννείς, ἑκατὸν εἷς· υἱοὶ Ἀρόμ, υἱοὶ\nΒασσαί, τριακόσιοι εἴκοσι τρεῖς· υἱοὶ Ἀρσειφουρείθ,\nυἱοὶ Βαιτηροῦς,\nτρισχίλιοι πέντε· υἱοὶ ἐκ Ῥαγεθλωμῶν, ἑκατὸν εἴκοσι τρεῖς·\nοἱ ἐκ\nΝετέβας, πεντήκοντα πέντε· οἱ ἐξ Ἐνάτου, ἑκατὸν πεντήκοντα ὀκτώ·\nοἱ ἐκ Βαιτασμῶν Ζαμμώθ·\nοἱ ἐκ Καρταθειαρειός, εἴκοσι πέντε· οἱ\nἐκ Πείρας καὶ Βηρόγ, ἑπτακόσιοι·\nοἱ Καδιάσαι καὶ Ἁμμίδιοι, τετρακόσιοι\n\n\n\nεἴκοσι δύο· οἱ ἐκ Κειράμας Κάββης, ἑξακόσιοι εἵκοσι εἷς·\nοἱ\nἐκ Μακαλῶν, ἑκατὸν εἴκοσι δύο· οἱ ἐκ Βετολιώ, πεντήκοντα δύοΝειφεῖς,\nἑκατὸν πεντήκοντα ἕξ·\nυἱοὶ Καλαμωκάλου καὶ Ὠνοῦς, ἑπτακόσιοι\nεἵκοσι πέντε· (²³)υἱοὶ Ἰερέχου, διακόσιοι τεσσεράκοντα πέντε·\nυἱοὶ Σαμά, τρισχίλιοι τριακόσιοι εἰς·\nοἱ ἱερεῖς (24)οἱ υοὶ Ἰέδδου τοῦ\nυἱοῦ Ἰησοῦ, εἰς τοὺς υἱοὺς Σαναβείς, ὀκτακόσιοι ἑβδομήκοντα δύο· υἱοὶ\nΕρμήρου, διακόσιοι πεντήκοντα δύο·\nυἱοὶ Φασσόρου, χίλιοι διακόσιοί\nτεσσεράκοντα ἑπτά· υἱοὶ Χαρμή, διακόσιοι δέκα ἑπτά·\nοἱ\nΛευεῖται υἱοὶ Ἰησουείς, Κοδοήλου καὶ Βάννου καὶ Σουδίου, ἑβδομήκοντα\nτέσσαρες·\nυἱοὶ ἱεροψάλται υἱοὶ Ἀσάφ, ἑκατὸν εἴκοσι ὀκτώ·\nοἱ θυρωροί, τετρακόσιοι· οἱ Ἰσμαήλου, υἱοὶ Λακουβάτου, χίλιοι·\nυἱοὶ Τωβείς, πάντες ἑκατὸν τριάκοντα ἐννέα·\nοἱ ἱερόδουλοι, υἱοὶ\nἨσαύ, υἱοὶ Γασειφά, υἱοὶ Γαβαώθ, υἱοὶ Κηράς. υἱοὶ Σουά, υἱοὶ\nΦαλαίου, υἱοὶ Λαβανά,\nυἱοὶ Ἀκούδ, υἱοὶ Οὐτά, υἱοὶ Κητάβ, υἱοὶ\nἉκκαβά, υἱοὶ Συβαεί, υἱοὶ Ἀνάν, υἱοὶ Κουά, υἱοὶ Κεδδούρ,\nυἱοὶ\nἸαείρου, υἱοὶ Δαισάν, υἱοὶ Νοεβά, υἱοὶ Χασεβά, υἱοὶ Καζηρά, υἱοὶ\nὈζείου, υἱοὶ Φινόε, υἱοὶ Ἀσαρά, υἱοὶ Βασθαί, υἱοὶ Ἀσσανά, υἱοὶ Μανεί,\nυἱοὶ Ναφεισεί, υἱοὶ Ἀκούφ, υἱοὶ Ἀχειβά, υἱοὶ Ἀσούρ, υἱοὶ Φαρακέμ,\nυἱοὶ Βασαλέμ,\nυἱοὶ Δεδδά, υἱοὶ Βαχούς, υἱοὶ Σεράρ, υἱοὶ Θόμθει, υἱοὶ\nΝασεί, υἱοὶ Ἁτεφά·\nυἱοὶ παίδων Σαλωμών, υἱοὶ Ἁσσαφείωθ, υἱοὶ\nΦαρειδά, υἱοὶ Ἰειηλεί, υἱοὶ Λοζών, υἱοὶ Ἰσδαήλ, υἱοὶ Σαφυεί,\nυἱοὶ\nἉγιά, υἱοὶ Φακαρὲθ Σαβειή, υἱοὶ Σαρωθεί, υἱοὶ Μεισαιάς, υἱοὶ Γάς, υἱοὶ\n\n\n\nἈδδούς, υἱοὶ Σουβάς, υἱοὶ Ἀφερρά, υἱοὶ Βαρωδείς, υἱοὶ Σαφάγ, υἱοὶ\nἈλλών·\nπάντες οἱ ἱερόδουλοι καὶ οἱ υἱοὶ τῶν παίδων Σαλωμὼν\nτριακόσιοι ἑβδομήκοντα δύο,\nοὗτοι ἀναβάντες ἀπὸ Θερμέλεθ καὶ\nΘελερσάς· ἡγούμενος αὐτῶν Χαρααθαλὰν καὶ Ἀλλάρ.\nκαὶ οὐκ ἠ\nναντο ἀπαγγεῖλαι τὰς πατριὰς αὐτῶν καὶ γενεάς, ὡς ἐκ τοῦ Ἰσραήλ\nεἰσιν· υἱοὶ Ἀσὰν τοῦ υἱοῦ τοῦ Βαενάν, υἱοὶ Νεκωδάν, ἑξακόσιοι πεντήκοντα\nδύο,\nκαὶ ἐκ τῶν ἱερέων οἱ ἐμποιούμενοι ἱεραωσύνης, καὶ\nοὐχ εὑρέθησαν· υρὶ Ὁββειά, υἱοὶ Ἀκβώς, υἱοὶ Ἰαδδοὺς τοῦ λαβόντος\nΑὐγίαν γυναῖκα τῶν θυγατέρων Φαηζελδαίου, (39)καὶ ἐκλήθη ἐπὶ\nτῷ ὀνόματι αὐτοῦ.\nκαὶ τούτων ζητηθείσης τῆς γενικῆς γραφῆς\nἐν τῷ καταλοχισμῷ καὶ μὴ εὑρεθείσης, ἐχωρίσθησαν τοῦ ἱερατεύειν.\nκαὶ εἶπεν αὐτοῖς Ναιμίας καὶ Ἀτθαρίας μὴ μετέχειν τῶν\nἁγίων ἕως ἀναστῇ ἱερεὺς ἐνδεδυμένος τὴν δήλωσιν καὶ τὴν ἀλήθειαν.\nΟἱ δὲ πάντες ἤσαν Ἰσραὴλ ἀπὸ δωδεκαετοῦς, χωρὶς\nπαίδων καὶ παιδισκῶν, μυριάδες τέσσαρες δισχίλιοι τριακόσιοι\nἕξήκοντα. (42)Παῖδες τούτων καὶ παιδίσκαι ἑπτακισχίλιοι τριακόσιοι\nτριάκοντα ἑπτά· ψάλται καὶ ψαλτῳδοί, διακόσιοι τεσσεράκοντα\nπέντε.\nκάμηλοι τετρακόσιοι τριάκοντα πέντε, καὶ\nἵπποι ἑπτακισχίλιοι τριάκοντα ἕξ, ἡμίονοι διακόσιοι τεσσεράκοντα\nπέντε, ὑποζύγια πεντακισχίλια πεντακόσια εἴκοσι πέντε.\nΚαὶ ἐκ τῶν ἡγουμένων κατὰ τὰς πατριὰς ἐν τῷ παραγίνεσθαι\nαὐτοὺς εἰς τὸ ἱερὸν τοῦ θεοῦ τὸ ἐν Ἰερουσαλὴμ εδξαντο\nἐγεῖραι τὸν οἶκον ἐπὶ τοῦ τόπου αὐτοῦ κατὰ τὴν αὐτῶν δύναμιν,\nκαὶ δοῦναι εἰς τὸ ἱερὸν γαζοφυλάκιον τῶν ἔργων χρυσίου μνᾶς\nχιλίας καὶ ἀργυρίου μνᾶς πεντακισχιλίας καὶ στολὰς ἱερατικὰς\nἑκατόν.\nκαὶ κατοικίσθησαν οἱ ἱερεῖς καὶ οἱ Λευεῖται καὶ οἱ\nἐκ τοῦ λαοῦ αὐτοῦ ἐν Ἰερουσαλὴμ καὶ τῇ χώρᾳ, οἵ τε ἱεροψάλται\nκαὶ οἱ θυρωροὶ καὶ πᾶς Ἰσραὴλ ἐν ταῖς κώμαις αὐτῶν.\nἘνστάντος δέ τοῦ ἑβδόμου μηνός, καὶ ὄντων τῶν υἱῶν Ἰσραὴλ\nἑκάστου ἐν τοῖς ἰδίοις, συνήχθησαν ὁμοθυμαδὸν εἰς τὸ εὐρύχωρον\n\n\n\nτοῦ πρώτου πυλῶνος τοῦ πρὸς τῆ ἀνατολῇ.\nκαὶ καταστὰς\nἸησοῦς ὁ τοῦ Ἰωσεδὲκ καὶ οἱ ἀδελφοὶ αὐτοῦ οἱ ἱερεῖς καὶ\nΖοροβαβὲλ ὁ τοῦ Σαλαθιὴλ καὶ οἱ τούτου ἀδελφοὶ ἡτοίμασαν τὸ\nθυσιαστήριον τοῦ θεοῦ Ἰσραήλ,\nπροσενέγκαι ἐπʼ αὐτοῦ ὁλοκαυτώσεις\nἀκολούθως τοῖς ἐν τῇ Μωσέως βίβλῳ τοῦ ἀνθρώπου\nτοῦ θεοῦ διηγορευμένοις.\nκαὶ ἐπισυνήχθησαν αὐτοῖς ἐκ τῶν\nἄλλων ἐθνῶν τῆς γῆς καὶ κατωρθώθησαν ἐπὶ τὸ θυσιαστήριον\nἐπὶ τοῦ τόπου αὐτῶν· ὅτι ἐν ἔχθρᾳ ἦσαν αὐτοῖς· κατίσχυσαν\nαὐτοὺς πάντα τὰ ἔθνη τὰ ἐπὶ τῆς γῆς· καὶ ἀνέφερον θυσίας κατὰ\nτὸν καιρὸν καὶ ὁλοκαυτώματα Κυρίῳ τὸ πρωινὸν καὶ τὸ δειλινόν.\nκαὶ ἠγάγοσαν τὴν τῆς σκηνοπηγίας ἑορτὴν ὡς ἐπιτέτακται ἐν\nτῷ νόμῳ, καὶ θυσίας καθʼ ἡμέραν, ὡς προσῆκον ἦν·\nκαὶ μετὰ\nταῦτα προσφορὰς ἐνδελεχισμοῦ, καὶ θυσίας σαββάτων καὶ νουμηνιῶν\nκαὶ ἑορτῶν πασῶν ἡγιασμένων.\nκαὶ ὅσοι εὔξαντο εὐχὴν\nτῷ θεῷ ἀπὸ τῆς νουμηνίας τοῦ πρώτου μηνός, ἤρξατο προσφέρειν\nθυσίας τῷ θεῷ, καὶ ὁ ναὸς τοῦ θεοῦ οὔπω ᾠκοδόμητο.\nκαὶ\nἔδωκαν ἀργύριον τοῖς λατόμοις καὶ τέκτοσι, καὶ ποτὰ καὶ βρωτὰ\nκαὶ χάρα τοῖς Σειδωνίοις καὶ Τυρίοις εἰς τὸ παράγειν αὐτοὺς ἐκ\nτοῦ Λιβάνου ξύλα κέδρινα, διαφέρειν σχεδίας εἰς τὸν Ἰόππης\nλιμένα, καὶ τὸ πρόσταγμα τὸ γραφὲν αὐτοῖς παρὰ Κύρου τοῦ\nΠερσῶν βασιλέως.\nκαὶ τῷ δευτέρῳ ἔτει παραγενόμενος εἰς\nτὸ ἱερὸν τοῦ θεοῦ εἰς Ἰερουσαλὴμ μηνὸς δευτέρου ἤρξατο Ζοροβαβὲλ\nὁ τοῦ Σαλαθιὴλ καὶ Ἰησοῦς ὁ τοῦ Ἰωσεδὲκ καὶ οἱ ἀδελφοὶ\nαὐτῶν καὶ οἱ ἱερεῖς οἱ Λευεῖται καὶ πάντες οἱ παραγενόμενοι ἐκ\nτῆς αἰχμαλωσίας εἰς Ἰερουσαλήμ,\nκαὶ ἐθεμελίωσαν τὸν ναὸν τοῦ\nθεοῦ τῇ νουμηνίᾳ τοῦ δευτέρου μηνὸς τοῦ δευτέρου ἔτους ἐν τῷ\nἐλθεῖν εἰς τὴν Ἰουδαίαν καὶ Ἰερουσαλήμ.\nκαὶ ἔστησαν τοὺς\nΛευείτας ἀπὸ εἰκοσαετοῦς ἐπὶ τῶν ἔργων τοῦ κυρίου· καὶ ἔστη\nἸησοῦς καὶ οἱ υἱοὶ καὶ οἱ ἀδελφοί, καὶ ὁ Δαμαδιὴλ ὁ ἀδελφός,\nκαὶ οἱ υἱοὶ Ἰησοῦ Ἠμαδαβούν, καὶ οἱ υἱοὶ Ἰούδα τοῦ Εἰλιαδοὺν\nσὺν τοῖς υἱοῖς καὶ ἀδελφοῖς, πάντες οἱ Λευεῖται ὁμοθυμαδὸν ἐργοδιῶκται,\n\n\n\nποιοῦντες εἰς τὰ ἔργα ἐν τῷ οἴκῳ τοῦ κυρίου· καὶ\nοἰκοδόμησαν οἱ οἰκοδόμοι τὸν ναὸν τοῦ κυρίου.\nΚαὶ ἔστησαν\nοἱ ἱερεῖς ἐστολισμένοι μετὰ μουσικῶν καὶ σαλπίγγων, καὶ\nοἱ Λευεῖται υἱοὶ Ἀσὰφ ἔχοντες τὰ κύμβαλα (60)ὑμνοῦντες τῷ\nκυρίῳ καὶ εὐλογοῦντες κατὰ Δαυεὶδ βασιλέα τοῦ Ἰσραήλ·\nκαὶ\nἐφώνησαν δι᾿ ὕμνων εὐλογοῦντες τῷ κυρίῳ, ὅτι ἡ χρηστότης αὐτοῦ\nκαὶ ἡ δόξα εἰς τοὺς αἰῶνας παντὶ Ἰσραήλ.\nκαὶ πᾶς ὁ λαὸς\nἐσάλπισαν καὶ ἐβόησαν φωνῇ μεγάλῃ, ὑμνοῦντες τῷ κυρίῳ ἐπὶ\nτῇ ἐγέρσει τοῦ οἴκου Κυρίου.\nκαὶ ἤλθοσαν ἐκ τῶν ἱερέων τῶν\nΛευειτῶν καὶ τῶν προκαθημένων κατὰ τὰς πατριὰς αὐτῶν οἱ\nπρεσβύτεροι ἑωρακότες τὸν πρὸ τοῦ οἶκον(64)πρὸς τὴν τούτου\nοἰκοδομὴν μετὰ κραυγῆς καὶ κλαυθμοῦ μεγάλου,\nκαὶ πολλοὶ διὰ\nσαλπίγγων, καὶ χαρὰ μεγάλῃ τῇ φωνῇ·\nὥστε τὸν λαὸν μὴ\nἀκούειν τῶν σαλπίγγων διὰ τὸν κλαυθμὸν τοῦ λαοῦ· ὁ γὰρ ὄχλος\nἦν ὁ σαλπίζων μεγάλως, ὥστε μακρόθεν ἀκούεσθαι.\nΚαὶ\nἀκούσαντες οἱ ἐχθροὶ τῆς φυλῆς Ἰούδα καὶ Βενιαμεὶν ἤλθοσαν\nἐπιγνῶναι τίς ἡ φωνὴ τῶν σαλπίγγων,\nκαὶ ἐπέγνωσαν ὅτι οἱ\nἐκ τῆς αἰχμαλωσίας οἰκοδομοῦσιν τὸν ναὸν τῷ κυρίῳ θεῷ Ἰσραήλ.\nκαὶ προσελθόντες τῷ Ζοροβάβελ καὶ Ἰησοῦ καὶ τοῖς ἡγουμένοις\nτῶν πατριῶν λέγουσιν αὐτοῖς Συνοικοδομήσομεν ὑμῖν·\nὁμοίως\nγὰρ ὑμῖν ἀκούομεν τοῦ κυρίου ὑμῶν, καὶ αὐτῷ ἐπιθύσομεν ἀπὸ\nἡμερῶν Ἀσβακαφὰθ βασιλέως Ἀσσυρίων, ὃς μετήγαγεν ἡμᾶς\nἐνταῦθα.\nκαὶ εἶπεν αὐτοῖς Ζοροβαβὲλ καὶ Ἰησοῦς καὶ οἱ ἡγούμενοι\nτῶν πατριῶν τοῦ Ἰσραήλ (⁷¹)Οὐχ ὑμῖν τοῦ οἰκοδομῆσαι τὸν\nοἶκον Κυρίῳ θεῷ ἡμῶν·\nἡμεῖς γὰρ μόνοι οἰκοδομήσομεν τῷ\nκυρίῳ τοῦ Ἰσραήλ, ἀκολούθως οἷς προσέταξεν ἡμῖν Κῦρος ὁ\nβασιλεὺς Περσῶν.\nτὰ δὲ ἔθνη τῆς γῆς ἐπικοιμώμενα τοῖς ἐν\nτῆ Ἰουδαίᾳ καὶ πολιορκοῦντες εἶργον τοῦ οἰκοδομεῖν,\nκαὶ βουλὰς\nκαὶ δημαγογοῦντες καὶ συστάσεις ποιούμενοι ἀπεκώλυσαν τοῦ\nἀποτελεσθῆναι τὴν οἰκοδομὴν πάντα τὸν χρόνον τῆς ζωῆς τοῦ\n\n\n\nβασιλέως Κύρου· καὶ εἴρχθησαν τῆς οἰκοδομῆς ἔτη δύο ἕως τῆς Δαρείου\nβασιλείας.\nἘν δὲ τῷ δευτέρῳ ἔτει τῆς Δαρείου βασιλείας ἐπροφήτευσεν\nἉγγαῖος καὶ Ζαχαρίας ὁ τοῦ Ἐδδεὶν οἱ προφῆται ἐπὶ τοὺς Ἰουδαίους\nτοὺς ἐν τῇ Ἰουδαίᾳ καὶ Ἰερουσαλήμ, ἐπὶ τῷ ὀνόματι Κυρίου θεοῦ\nἸσραὴλ ἐπʼ αὐτούς.\nτότε στὰς Ζροβαβὲλ ὁ τοῦ Σαλαθιὴλ καὶ\nἸησοῦς ὁ τοῦ Ἰωσεδὲκ ἤρξαντο οἰκοδομεῖν τὸν οἶκον τοῦ κυρίου τὸν\nἐν Ἰερουσαλήμ, (3)συνόντων τῶν προφητῶν τοῦ κυρίου βοηθούντων\nαὐτοῖς.\nἐν αὐτῷ τῷ χρόνῳ παρῆν πρὸς αὐτοὺς Σισίννης ὁ ἔπαρχος\nΣυρίας καὶ Φοινίκης καὶ Σαθραβουζάνης καὶ οἱ συνέταιροι· (4)καὶ εἶπεν\nαὐτοῖς\nΤίνος ὑμῖν συντάξαντος τὸν οἶκον τοῦτον οἰκοδομεῖτε καὶ\nτὴν στέγην ταύτην καὶ τἄλλα πάντα ἐπιτελεῖτε; καὶ τίνες εἰσὶν οἱ\nοἰκοδόμοι οἱ ταῦτα τελοῦντες;\nκαὶ ἔσχοσαν χάριν ἐπισκοπῆς γενόμενοι\nἐπὶ τὴν αἰχμαλωσίαν παρὰ τοῦ κυρίου οἱ πρεσβύτεροι τῶν\nἸουδαίων,\nκαὶ οὐκ ἐκωλύθησαν τῆς οἰκοδομῆς μέχρις οὗ ἀποσημανθῆναι\nΔαρείῳ περὶ αὐτῶν καὶ προσφωνηθῆναι.\nἈντίγραφον\nἐπιστολῆς ἧς ἔγραψεν Δαρείῳ καὶ ἀπέστειλαν Σισίννης ὁ\nἔπαρχος Συρίας καὶ Φοινίκης καὶ Σαθραβουρζάνης καὶ οἱ συνέταιροι\nοἱ ἐν Συρίᾳ καὶ Φοινίκῃ ἡγεμόνες Βασιλεῖ Δαρείῳ χαίρειν.\nπάντα\nγνωστὰ ἔστω τῷ κυρίῳ ἡμῶν τῷ βασιλεῖ ὅτι παραγενόμενοι εἰς\nτὴν χώραν τῆς Ἰουδαίας καὶ Ἰερουσαλὴμ τὴν πόλιν κατελάβομεν\nτῆς αἰχμαλωσίας τοὺς πρεσβυτέρους τῶν Ἰουδαίων ἐν Ἰερουσαλὴμ\nτῇ πόλει οἰκοδομοῦντας οἶκον τῷ κυρίῳ μέγαν καινόν, (9)διὰ\nλίθων ξυστῶν πολυτελῶν, ξύλων τιθεμένων ἐν τοῖς οἴκοις,\nκαὶ\nτὰ ἔργα ἐκεῖνα ἐπὶ σπουδῆς γινόμενα, καὶ εὐοδούμενον τὸ ἔργον\nἐν ταῖς χερσὶν αὐτῶν, καὶ ἐν πάση δόξῃ καὶ ἐπιμελείᾳ συντελούμενα.\nτότε ἐπυνθανόμεθα τῶν πρεσβυτέρων τούτων λέγοντες\nΤίνος ὑμῖν προστάξαντος οἰκοδομεῖτε τὸν οἶκον τοῦτον καὶ\nτὰ ἔργα ταῦτα ἐθεμελιοῦτε;\nἐπερωτήσαμεν οὖν αὐτοὺς ἕνεκεν τοῦ\nγνωρίσαι σοι καὶ γράψαι σοι τοὺς ἀνθρώπους τοὺς ἀφηγουμένους,\nκαὶ τὴν ὀνοματογραφίαν ᾐτοῦμεν αὐτοὺς τῶν προκαθηγουμένων.\nοἱ δὲ ἀπεκρίθησαν ἡμῖν λέγοντες Ἐσμὲν παῖδες τοῦ κυρίου\nτοῦ κτίσαντος τὸν οὐρανὸν καὶ τὴν γῆν.\nκαὶ οἰκοδομεῖτο ὁ\nοἶκος ἔμπροσθεν ἐτῶν πλειόνων διὰ βασιλέως τοῦ Ἰσραὴλ\nμεγάλου καὶ ἰσχυροῦ, καὶ ἐπετελέσθη.\nκαὶ ἐπεὶ οἱ πατέρες\nἡμῶν παραπικράναντες ἥμαρτον εἰς τὸν κύριον τοῦ Ἰσραὴλ τὸν\nοὐράνιον, παρέδωκεν αὐτοὺς εἰς χεῖρας Ναβουχοδονοσὸρ βασιλέως\nΒαβυλῶνος, βασιλέως τῶν Χαλδαίων·\nτόν τε οἶκον καθελόντες\nἐνεπύρισαν, καὶ τὸν λαὸν ᾐχμαλώτευσαν εἰς Βαβυλῶνα.\nἐν δὲ τῷ πρώτῳ ἔτει βασιλεύοντος Κύρου χώρας Βαβυλωνίας\nἔγραψεν βασιλεὺς Κῦρος οἰκοδομῆσαι τὸν οἶκον τοῦτον,\nκαὶ\nτὰ ἱερὰ σκεύη τὰ χρυσᾶ καὶ τὰ ἀργυρᾶ, ἃ ἐξήνεγκεν Ναβουχοδονοσὸρ\nἐκ τοῦ οἵκου τοῦ ἐν Ἰερουσαλὴμ καὶ ἀπηρείσατο αὐτὰ\nἐν τῷ αὐτοῦ ναῷ, πάλιν ἐξήνεγκεν αὐτὰ Κῦρος ὁ βασιλεὺς ἐκ\nτοῦ ναοῦ τοῦ ἐν Βαβυλωνία, καὶ παρεδόθη Ζοροβαβὲλ καὶ\nΣαβανασσάρῳ τῷ ἐπάρχῳ.\nκαὶ ἐπετάγη αὐτῷ, καὶ ἀπήνεγκεν\nπάντα τὰ σκεύη ταῦτα ἀποθεῖναι ἐν τῷ ναῷ τῷ ἐν Ἰερουσαλήμ,\nκαὶ τὸν ναὸν τοῦ κυρίου οἰκοδομηθῆναι ἐπὶ τοῦ τόπου.\nτότε\nὁ Σαναβάσσαρος παραγενόμενος εἰσεβάλλετο τοὺς θεμελίους τοῦ\nοἴκου Κυρίου τοῦ ἐν Ἰερουσαλήμ, καὶ ἀπʼ ἐκείνου μέχρι τοῦ\nνῦν οἰκοδομούμενος οὐκ ἔλαβεν συντέλειαν.\nνῦν οὗν κρίνεται,\nβασιλεῦ· ἐπισκεπήτω ἐν τοῖς βασιλικοῖς βιβλιοφυλακίοις τοῦ\nκυρίου βασιλέως τοῖς ἐν Βαβυλῶνι,\nκαὶ ἐὰν εὑρίσκηται μετὰ\nτῆς γνώμης Κύρου τοῦ βασιλέως γενομένην τὴν οἰκοδομὴν τοῦ\nκυρίου τοῦ ἐν Ἰερουσαλήμ, καὶ κρίνηται τῷ κυρίῳ βασιλεῖ\nἡμῶν, προσφωνησάτω ἡμῖν περὶ τούτων.\nΤότε ὁ βασιλεὺς\nΔαρεῖος προσέταξεν ἐπισκέψασθαι ἐν τοῖς βιβλιοφυλακίοις τοῖς\nκειμένοις ἐν Βαβυλῶνι, καὶ εὑρέθη ἐν Ἐκβατάνοις τῇ βάρει\nτῇ ἐν Μηδείᾳ χώρᾳ τόπος ἐν ᾧ ὑπομνημάτιστο τάδε\nἜτους\nπρώτου βασιλεύοντος Κύρου βασιλεὺς Κῦρος προσέταξεν τὸν\nοἶκον τοῦ κυρίου τὸν ἐν Ἰερουσαλὴμ οἰκοδομῆσαι, ὅπου ἐπιθύουσιν\n\n\n\nδιὰ πυρὸς ἐνδελεχοῦς,\nοὗ τὸ ὕψος πήχεων ἐξήκοντα,\nπλάτος πήχεων ἑξήκοντα, διὰ δόμων λιθίνων ξυστῶν τριῶν καὶ\nδόμου ξυλίνου ἐγχωρίου καινοῦ ἑνός, καὶ τὸ δαπάνημα δοθῆναι\nἐκ τοῦ οἴκου Κύρου τοῦ βασιλέως.\nκαὶ τὰ ἱερὰ σκεύη τοῦ\nοἴκου Κυρίου τά τε χρυσᾶ καὶ ἀργυρᾶ, ἃ ἐξήνεγκεν Ναβουχοδονοσὸρ\nἐκ τοῦ οἴκου τοῦ ἐν Ἰερουσαλήμ, ἀπήνεγκεν εἰς Βαβυλῶνα,\nἀποκατασταθῆναι εἰς τὸν οἶκον τὸν ἐν Ἰερουσαλὴμ οὖ\nἦν κείμενα, ὅπως τεθῇ ἐκεῖ·\nπροσέταξεν δὲ ἐπιμεληθῆναι\nΣισίννῃ ἐπάρχῳ Συρίας καὶ Φοινίκης καὶ Σαθραβουζάνῃ καὶ τοῖς\nσυνεταίροις καὶ τοῖς ἀποτεταγμένοις ἐν Συρίᾳ καὶ Φοινίκῃ ἡγεμόσιν\nἀπέχεσθαι τοῦ τόπου, ἐᾶσαι δὲ τὸν παῖδα Κυρίου Ζοροβαβέλ,\nὕπαρχον δὲ τῆς Ἰουδαίας, καὶ τοὺς πρεσβυτέρους τῶν Ἰουδαίων\nτὸν οἶκον τοῦ κυρίου ἐκεῖνον οἰκοδομεῖν ἐπὶ τοῦ τόπου.\nκἀγὼ\nδὲ ἐπέταξα ὁλοσχερῶς οἰκοδομῆσαι, καὶ ἀτενίσαι ἴνα συνποιῶσιν\nτοῖς ἐκ τῆς αἰχμαλωσίας τῆς Ἰουδαίας μέχρι τοῦ ἐπιτελεσθῆναι\nτὸν οἶκον τοῦ κυρίου·\nκαὶ ἀπὸ τῆς φορολογίας κοίλης Συρίας\nκαὶ Φοινίκης ἐπιμελῶς σύνταξιν δίδοσθαι τούτοις τοῖς ἀνθρώποις\nεἰς θυσίαν τῷ κυρίῳ, Ζοροβαβὲλ ἐπάρχῳ, εἰς ταύρους καὶ κριοὺς\nκαὶ ἄρνας,\nὁμοίως δὲ καὶ πυρὸν καὶ ἅλα καὶ οἶνον καὶ ἔλαιον\nἐνδελεχῶς κατʼ ἐνιαυτόν, καθὼς ἂν οἱ ἱερεῖς οἱ ἐν Ἰερουσαλὴμ\nὑπαγορεύσαωσιν ἀναλίσκεσθαι καθʼ ἡμέραν ἀναμφισβητήτως,\nὅπως προσφέρωνται σπονδαὶ τῷ θεῷ τῷ ὑψίστῳ ὑπέρ τοῦ\nβασιλέως καὶ τῶν παίδων, καὶ προσεύχωνται περὶ τῆς αὐτῶν\nζωῆς·\nκαὶ προστάξαι ἴνα ὅσοι ἐὰν παραβῶσίν τι τῶν γεγραμ-\nμένων καὶ ἀκυρώσωσιν, λημφθῆναι ξύλον ἐκ τῶν ἰδίων αὐτοῦ\nκαὶ ἐπʼ αὐτοῦ κρεμασθῆναι, καὶ τὰ ὑπάρχοντα αὐτοῦ εἶναι\nβασιλικά.\nδιὰ ταῦτα καὶ ὁ κύριος, οὗ τὸ ὄνομα αὐτοῦ ἐπικέκληται\nἐκεῖ, ἀφανίσαι πάντα βασιλέα καὶ ἔθνος ὃς ἐκτενεῖ\nχεῖρα αὐτοῦ κωλῦσαι ἢ κακοποιῆσαι τὸν οἶκον Κυρίου ἐκεῖνον\nτὸν ἐν Ἰερουσαλήμ.\nἐγὼ βασιλεὺς Δαρεῖος δεδογμάτικα ἐπιμελῶς\nκατὰ ταῦτα γίγνεσθαι.\nΤότε Σισίννης ἔπαρχος κοίλης Συρίας καὶ Φοινίκης καὶ Σαθραβουζάνης\nκαὶ οἱ συνέταιροι, κατακολουθήσαντες τοῖς ὑπὸ τοῦ βασιλέως\nΔαρείου προσταγεῖσιν,\nἐπεστάτουν τῶν ἱερῶν ἔργων ἐπιμελέστερον\nσυνεργοῦντες τοῖς πρεσβυτέροις τῶν Ἰουδαίων καὶ ἱεροστάταις.\nκαὶ εὔοδα ἐγίνετο πὰ ἱερὰ ἔργα,(προφητευόντων Ἀγγαίου\nκαὶ Ζαχαρίου τῶν προφητῶν·\nκαὶ συνετέλεσαν ταῦτα διὰ προστάγματος\nτοῦ κυρίου θεοῦ Ἰσραήλ, καὶ μετὰ τῆς γνώμης τοῦ Κύρου καὶ\nΔαρείου καὶ Ἀρταξέρξου βασιλέως Περσῶν.\nσυνετελέσθη ὁ οἶκος\nἕως τρίτης καὶ εἰκάδος μηνὸς Ἄδὰρ τοῦ ἕκτου ἔτους βασιλέως\nΔαρείου.\nκαὶ ἐποίησαν οἱ υἱοὶ Ἰσραὴλ καὶ οἱ ἱερεῖς καὶ οἱ Λευεῖται\nκαὶ οἱ λοιποὶ οἱ ἐκ τῆς αἰχμαλωσίας οἱ προστεθέντες ἀκολούθως τοῖς\nἐν τῇ Μωσέως βίβλῳ.\nκαὶ προσήνεγκαν εἰς τὸν ἐνκαινισμὸν τοῦ\nἱεροῦ τοῦ κυρίου ταύρους ἑκατόν, κριοὺς διακοσίους, ἄρνας τετρακοσίας,\nχιμάρους ὑπὲρ ἁμαρτίας παντὸς τοῦ Ἰσραὴλ δώδεκα, πρὸς\nἀριθμὸν ἐκ τῶν φυλάρχων τοῦ Ἰσραὴλ δώδεκα.\nκαὶ ἔστησαν οἱ\nἱερεῖς καὶ οἱ Λευεῖται ἐσπολισμένοι κατὰ φυλὰς ἐπὶ τῶν ἔργων\nΚυρίου θεοῦ Ἰσραὴλ ἀκολούθως τῇ Μωυσέως βίβλῳ, καὶ οἱ θυρωροὶ\nἐφʼ ἑκάστου πυλῶνος.\nΚαὶ ἠγάγοσαν οἱ υἱοὶ Ἰσραὴλ τῶν ἐκ τῆς\nαἰχμαλωσίας τὸ πάσχα ἐν τῇ τεσσαρεσκαιδεκάτῃ τοῦ πρώτου μηνός,\nὅτε ἡγνίσθησαν οἱ ἱερεῖς καὶ οἱ Λευεῖται ἅμα\nκαὶ πάντες οἱ υἱοὶ\nτῆς αἰχμαλωσίας· ὅτι ἡγνίσθησαν. ὅτι οἱ Λευεῖται ἅμα πάντες ἡγνίσθησαν,\nκαὶ ἔθυσαν τὸ πάσχα πᾶσιν τοῖς υἱοῖς τῆς αἰχμαλωσίας\nκαὶ τοῖς ἀδελφοῖς αὐτῶν τοῖς ἱερεῦσιν καὶ ἑαυτοῖς.\nκαὶ ἐφάγοσαν\nοἱ υἱοὶ Ἰσραὴλ οἱ ἐκ τῆς αἰχμαλωσίας, πάντες οἱ χωρισθέντες ἀπὸ\nτῶν βδελυγμάτων τῶν ἐθνῶν τῆς γῆς, ζητοῦντες τὸν κύριον.\nκαὶ\nἠγάγοσαν τὴν ἑορτὴν τῶν ἀζύμων ἑπτὰ ἡμέρας εὐφραινόμενοι ἔναντι\nΚυρίου,\nὅτι μετέστρεψεν τὴν βουλὴν τοῦ βασιλέως Ἀσσυρίων\nἐπʼ αὐτούς, κατισχῦσαι τὰς χεῖρας αὐτῶν ἐπὶ τὰ ἔργα Κυρίου θεοῦ\nἸσραήλ.\nΚαὶ μεταγενέστερος τούτων ἐστίν, βασιλεύοντος Ἀρταξέρξου τοῦ\n\n\n\nβασιλέως Περσῶν, προσέβη Ἔσρας Ἀζαραίου τοῦ Ζεχρίου τοῦ Χελκείου\nτοῦ Σαλήμου\nτοῦ Σαδδουλούκου τοῦ Ἀχειτὼβ τοῦ Ἀμαρθείου τοῦ\nὈζείου τοῦ Βοκκὰ τοῦ Ἀβεισαὶ τοῦ Φεινεὲς τοῦ Ἐλεαζὰρ τοῦ Ἀαρὼν\nτοῦ πρώτου ἱερέως.\nοὗτος Ἔσρας ἀνέβη ἐκ Βαβυλῶνος ὡς γραμματεὺς\nεὐφυὴς ὢν ἐν τῷ Μωυσέως νόμῳ τῷ ἐκδεδομένῳ ὑπὸ τοῦ\nθεοῦ τοῦ Ἰσραήλ,\nκαὶ ἔδωκεν αὐτῷ ὁ βασιλεὺς δόξαν, εὑρόντος\nχάριν ἐναντίον αὐτοῦ ἐπὶ πάντα τὰ ἀξιώματα αὐτοῦ.\nκαὶ συνανέβησαν\nἐκ τῶν υἱῶν Ἰσραὴλ καὶ τῶν ἱερέων καὶ Λευειτῶν καὶ\nἱεροψαλτῶν καὶ θυρωρῶν καὶ ἱεροδούλων εἰς Ἰερουσαλήμ,\nἔτους\nἑβδόμου βασιλεύοντος Ἀρταξέρξου ἐν τῷ πέμπτῳ μηνί· οὗτος ἐνιαυτὸς\nὁ δεύτερος βασιλεῖ· ἐξελθόντος γὰρ ἐκ Βαβυλῶνος τῇ νουμηνίᾳ\nτοῦ πρώτου μηνὸς (⁷)παρεγένοντο εἰς Ἰερουσαλὴμ κατὰ τὴν\nδοθεῖσαν αὐτοῖς εὐοδίαν παρὰ τοῦ κυρίου ἐπʼ αὐτῷ.\nὁ γὰρ\nἈψάρος πολλὴν ἐπιστήμην περιεῖχεν, εἰς τὸ μηδὲν παραλείπειν\nτῶν ἐκ τοῦ νόμου Κυρίου καὶ ἐκ τῶν ἐντολῶν πάντα τὸν\nἸσραήλ, δικαιώματα καὶ κρίματα.\nΠροσπεσόντος παρὰ\nἈρταξέρξου βασιλέως πρὸς Ἔσραν τὸν ἱερέα καὶ ἀναγνώστην τοῦ\nνόμου Κυρίου, οὗ ἐστιν ἀντίγραφον τὸ ὑποκείμενον\nΒασιλεὺς\nἈρταξέρξης Ἔσρᾳ τῷ ἱερεῖ καὶ ἀναγνώστῃ τοῦ νόμου Κυρίου\nχαίρειν.\nκαὶ τὰ φιλάνθρωπα ἐγὼ κρίνας προσέταξα τοὺς\nβουλομένους ἐκ τοῦ ἔθνους τῶν Ἰουδαίων αἱρετίζοντας καὶ τῶν\nἱερέων καὶ τῶν Λευειτῶν καὶ τῶνδε ἐν τῇ ἡμετέρᾳ βασιλείᾳ\nσυμπορεύεσθαί σοι εἰς Ἰερουσαλήμ.\nὅσοι οὖν ἐνθυμοῦνται,\nσυνεξορμάσθωσαν, καθάπερ δέδοκται ἐμοί τε καὶ τοῖς ἑπτὰ\nφίλοις συμβουλευταῖς·\nὅπως ἐπισκέψωνται κατὰ τὴν Ἰουδαίαν\nκαὶ κατὰ Ἰερουσαλὴμ ἀκολούθως ᾧ ἔχει νόμῳ Κυρίου,\nκαὶ\n\n\n\nἀπενεγκεῖν δῶρα τῷ κυρίῳ ἃ ηὐξάμην ἐγώ τε καὶ οἱ φίλοι εἰς\nἸερουσαλήμ, καὶ πᾶν χρυσίον καὶ ἀργύριον ὃ ἐὰν εὑρεθῇ ἐν\nτῇ χώρᾳ τῆς Βαβυλωνίας τῷ κυρίῳ εἰς Ἰερουσαλὴμ (¹⁵)σὺν τῷ\nδεδωρημένῳ ὑπὸ τοῦ ἔθνους εἰς τὸ ἱερὸν τοῦ κυρίου αὐτῶν τὸ\nἐν Ἰερουσαλὴμ\nσυναχθῆναι, τό τε χρυσίον καὶ ἀργύριον εἰς\nταύρους καὶ κριοὺς καὶ ἄρνας καὶ τὰ τούτοις ἀκόλουθα,\nὥστε\nπροσενεγκεῖν θυσίας ἐπὶ τὸ θυσιαστήριον τοῦ κυρίου αὐτῶν\nτὸ ἐν Ἰερουσαλήμ.\nκαὶ πάντα ὅσα ἂν βούλῃ μετὰ τῶν ἀδελφῶν\nσου ποιῆσαι χρυσίῳ καὶ ἀργυρίῳ, ἐπιτέλει κατὰ τὸ θέλημα\nτοῦ θεοῦ σου·\nκαὶ κατὰ τὰ ἱερὰ σκεύη σου τὰ διδόμενα εἰς\nτὴν χρείαν τοῦ ἱεροῦ τοῦ θεοῦ σου τοῦ ἐν Ἰερουσαλήμ. (19)καὶ\nτὰ λοιπὰ ὅσα ἂν ὑποπίπτῃ σοι εἰς τὴν χρείαν τοῦ ἱεροῦ τοῦ\nθεοῦ σου\nδώσεις ἐκ τοῦ βασιλικοῦ γαζοφυλακίου.\nκαὶ ἐγὼ\nἰδοὺ Ἀρταξέρξης ὁ βασιλεὺς προσέταξα τοῖς γαζοφύλαξι Συρίας\nκαὶ Φοινίκης, ἵνα ὅσα ἂν ἀποστείλῃ Ἔσδρας ὁ ἱερεὺς καὶ ἀναγνώστης\nτοῦ νόμου τοῦ θεοῦ τοῦ ὑψίστου ἐπιμελῶς διδῶσιν\nαὐτῷ ἕως ἀργυρίου ταλάντων ἑκατόν,\nὁμοίως δὲ καὶ ἕως πυροῦ\nκόρων ἑκατὸν καὶ οἴνου μετρητῶν ἑκατόν.\nκατὰ τὸν τοῦ θεοῦ\nνόμον ἐπιτελεσθήτω τῷ θεῷ τῷ ὑψίστῳ, ἕνεκα τοῦ μὴ γενέσθαι\nὀργὴν εἰς τὴν βασιλείαν τοῦ βασιλέως καὶ τῶν υἱῶν.\nκαὶ\nὑμῖν δὲ λέγεται ὅπως πᾶσι τοῖς ἱερεῦσιν καὶ τοῖς Λευείταις\nκαὶ ἱεροψάλταις καὶ θυρωροῖς καὶ ἱεροδούλοις καὶ πραγματικοῖς\nτοῦ ἱεροῦ τούτου (25)μηδεμία φορολογία μηδὲ ἄλλη ἐπιβουλὴ γίνηται,\nμηδένα ἔχειν ἐξουσίαν ἐπιβαλεῖν τούτοις.\nκαὶ σύ, Ἔσρα,\nκατὰ τὴν σοφίαν τοῦ θεοῦ ἀνάδειξον κριτὰς καὶ δικαστάς, ὅπως\nδικάζωσιν ἐν ὅλη Συρίᾳ καὶ Φοινίκῃ πάντας τοὺς ἐπισταμένους\nτὸν νόμον τοῦ θεοῦ σου· καὶ τοὺς μὴ ἐπισταμένους διδάξεις.\nκαὶ πάντες ὅσοι ἐὰν παραβαίνωσι καὶ τὸν νόμον τοῦ θεοῦ σου\n\n\n\nκαὶ τοῦ βασιλικοῦ ἐπιμελῶς κολασθήσονται, ἐάν τε καὶ θανάτῳ\nἐάν τε καὶ τιμωρίᾳ, μὴ ἀργυρίῳ ζημίᾳ ἢ ἀπαγωγῇ.\nεὐλογητὸς\nμόνος ὁ κύριος ὁ δοὺς ταῦτα εἰς τὴν καρδίαν μου τοῦ βασιλέως,\nδοξάσαι τὸν οἶκον αὐτοῦ τὸν ἐν Ἰερουσαλήμ.\nκαὶ ἐμέ ἐτίμησεν\nἔναντι τῶν βασιλευόντων καὶ πάντων τῶν φίλων καὶ μεγιστάνων\nαὐτοῦ.\nκαὶ ἐγὼ εὐθαρσὴς ἐγενόμην κατὰ τὴν ἀντίλημψιν\nΚυρίου θεοῦ μου, καὶ συνήγαγον ἐκ τοῦ Ἰσραὴλ ἄνδρας ὥστε\nσυναναβῆναί μοι.\nΚαὶ οὗτοι οἱ προηγούμενοι κατὰ τὰς\nπατριὰς αὐτῶν καὶ τὰς μεριδαρχίας, οἱ ἀναβάντες μετʼ ἐμοῦ ἐκ\nΒαβυλῶνος ἐν τῇ βασιλείᾳ Ἀρταξέρξου τοῦ βασιλέως.\nἐκ τῶν\nυἱῶν Φορός, Γαροσότομος· ἐκ τῶν υἱῶν Ἰεταμάρου, Γάμηλος· τῶν\nυἱῶν Δαυείδ,\nΦαρές, Ζαχαρίας. καὶ μετʼ αὐτοῦ ἀπὸ γραφῆς\nἄνδρες ἑκατὸν πεντήκοντα·\nἐκ τῶν Μααθμωάβ, Ἐλιαλωνίας\nΖαραίου, καὶ μετʼ αὐτοῦ ἄνδρες διακόσιοι·\nἐκ τῶν υἱῶν Ζαθοής,\nΕἰεχονίας Ἰεθήλου, καὶ μετʼ αὐτοῦ ἄνδρες διακόσιοι· τῶν υἱῶν\nἈδείν, Οὐβὴν Ἰωνάθου, καὶ μετʼ αὐτοῦ ἄνδρες διακόσιοι πεντήκοντα·\nἐκ τῶν υἱῶν Λάμ, Ἐσίας Γοθολίου, καὶ μετʼ αὐτοῦ\nἄνδρες ἑβδομήκοντα·\nἐκ τῶν υἱῶν Σοφοτίου, Ζαραίος Μειχαήλου,\nκαὶ μετʼ αὐτοῦ ἄνδρες ἑβδομήκοντα·\nἐκ τῶν υἱῶν Ἰωάβ, Ἀβαδίας\nἸεζήλου, καὶ μετʼ αὐτοῦ ἄνδρες διακόσιοι δέκα δύο·\nἐκ τῶν\nυἱῶν Βανιάς, Σαλειμὼθ Ἰωσαφίου, καὶ μετʼ αὐτοῦ ἄνδρες ἑκατὸν\nἐξήκοντα·\nἐκ τῶν Βαιήρ, Ζαχαριαὶ Βημαί, καὶ μετʼ αὐτοῦ ἄνδρες\nεἵκοσι ὀκτώ·\nυἱοὶ Ἀστάθ, Ἰωάνης Ἀκατάν, καὶ μετʼ αὐτοῦ\nἄνδρες ἑκατὸν δέκα·\nἐκ τῶν υἱῶν Ἀδωνιακαὶμ οἱ ἔσχατοι, καὶ\nταῦτα τὰ ὀνόματα αὐτῶν· Ἐλειφάλα τοῦ Γεουὴλ καὶ Σαμαίας,\n\n\n\nκαὶ μετʼ αὐτῶν ἄνδρες ἑβδομήκοντα·\nἐκ τῶν υἱῶν Βαναὶ Οὐτοὺ\nἸστακάλκου, καὶ μετʼ αὐτοῦ ἄνδρες ἑβδομήκοντα.\nΚαὶ>\nσυναγαγὼν αὐτοὺς ἐπὶ τὸν λεγόμενον Ποταμόν, καὶ παρενεβάλομεν\nαὐτόθι ἡμέρας τρεῖς, καὶ κατέμαθον αὐτούς.\nκαὶ ἐκ τῶν\nἱερέων καὶ ἐκ τῶν Λευειτῶν οὐχ εὑρὼν ἐκεῖ\nἀπέστειλα πρὸς\nἘλεάζαρον καὶ Ἰδούηλον καὶ Μαασμᾶν καὶ Ἐναατὰν καὶ Σαμαίαν\nκαὶ Ἰώριβον, Ναθάν, Ἐννατάν, Ζαχαρίαν καὶ Μεσολαβών, τοὺς\nἡγουμένους καὶ ἐπιστήμονας,\nκαὶ εἶπα αὐτοῖς ἐλθεῖν πρὸς\nΛααδαῖον τὸν ἡγούμενον τὸν ἐν τῷ τόπῳ γαζοφυλακίου,\nἐντειλάμενος\nαὐτοῖς διαλεγῆναι Λοδαίῳ καὶ τοῖς ἀδελφοῖς αὐτοῦ καὶ\nτοῖς ἐν τῷ τόπῳ γαζοφύλαξιν ἀποστεῖλαι ἡμῖν τοὺς ἱερατεύσαντας\nἐν τῷ οἴκῳ τοῦ κυρίου ἡμῶν,\nἄνδρα ἐπιστήμονα,\nτῶν υἱῶν Μοολεὶ τοῦ Λευεὶ τοῦ Ἰσραὴλ Ἀσεβηβίαν, καὶ τοὺς\nυἱοὺς καὶ τοὺς ἀδελφοὺς δέκα·\nοἱ ἐκ τῶν υἱῶν Χανουναίου καὶ\nοἱ υἱοὶ αὐτῶν, εἵκοσι ἄνδρες·\nκαὶ ἐκ τῶν ἱεροδούλων ὧν ἔδωκεν\nΔαυείδ, καὶ οἱ ήγούμενοι εἰς τὴν ἐργασίαν τῶν Λευειτῶν, ἱερόδουλοι,\nδιακόσιοι εἴκοσι· πάντων ἐσημάνθη ὀνοματογραφία.\nκαὶ εὐξάμην\nἐκεῖ νηστείαν τοῖς νεανίσκοις ἔναντι κυρίου ἡμῶν,\nζητῆσαι\nπαρʼ αὐτοῦ εὐοδίαν ἡμῖν τε καὶ τοῖς τέκνοις ἡμῶν καὶ κτήνεσιν.\nἐνετράπην γὰρ ἱππεῖς καὶ πεζοὺς προπομπὴν ἕνεκεν ἀσφαλείας\nτῆς πρὸς τοὺς ἐναντίους ἡμῖν.\nεἴπαμεν γὰρ τῷ βασιλεῖ ὅτι\nἸσχὺς τοῦ κυρίου ἡμῶν ἔσται μετὰ τῶν ἐπιζητούντων αὐτὸν εἰς\nπᾶσαν ἐπανόρθωσιν.\nκαὶ πάλιν ἐδεήθημεν τοῦ κυρίου ἡμῶν\nπάντα ταῦτα, καὶ ἐτύχομεν εὐιλάτου.\nκαὶ ἐχώρισα τῶν φυλάρχων\nτῶν ἱερέων ἄνδρας δέκα δύο, καὶ Ἐσερεβίαν καὶ Ἀσσαμίαν,\n\n\n\nκαὶ μετʼ αὐτῶν ἐκ τῶν ἀδελφῶν αὐτῶν ἄνδρας δέκα.\nκαὶ\nἔστησα αὐτοῖς τὸ ἀργύριον καὶ τὸ χρυσίον καὶ τὰ ἱερὰ σκεύη\nτοῦ οἴκου τοῦ κυρίου ἡμῶν· οὕτως ἐδωρήσατο ὁ βασιλεὺς καὶ οἱ\nσύμβουλοι αὐτοῦ καὶ μεγιστᾶνες καὶ πᾶς Ἰσραήλ.\nκαὶ παρέδωκεν\nαὐτοῖς στήσας τάλαντα ἀργυρίου ἑξακόσια πεντήκοντα,\nκαὶ σκεύη ἀργυρᾶ ταλάντων ἑκατόν, καὶ χρυσίου ταλάντων ἑκατόν,\n(58)χρυσώματα εἴκοσι, καὶ σκεύη χαλκᾶ ἀπὸ χαλκοῦ χρηστοῦ\nστίλβοντα σκεύη δέκα.\nκαὶ εἶπα αὐτοῖς Καὶ ὑμεῖς ἅγιοί ἐστε\nτῷ κυρίῳ, καὶ τὰ σκεύη τὰ ἅγια καὶ τὸ ἀργύριον καὶ τὸ χρυσίον\nεὐχὴ τῷ κυρίῳ, κυρίῳ τῶν πατέρων ἡμῶν.\nἀγρυπνεῖτε καὶ\nφυλάσσετε ἕως τοῦ παραδοῦναι αὐτὰ ὑμᾶς τοῖς φυλάρχοις τῶν\nἱερέων καὶ τῶν Λευειτῶν καὶ τοῖς ἡγουμένοις τῶν πατριῶν τοῦ\nἸσραὴλ ἐν Ἰερουσαλὴμ ἐν τοῖς παστοφορίοις τοῦ οἵκου τοῦ κυρίου\nἡμῶν.\nκαὶ οἱ παραλαβόντες οἱ ἱερεῖς καὶ οἱ Λευεῖται τὸ ἀργύριον\nκαὶ τὸ χρυσίον καὶ τὰ σκεύη τὰ ἐν Ἰερουσαλὴμ ἤνεγκαν\nεἰς τὸ ἱερὸν τοῦ κυρίου.\nΚαὶ ἀναζεύξαντες ἀπὸ τοῦ τόπου\nΘερὰ τῇ δωδεκάτῃ τοῦ πρώτου μηνὸς ἕως ἤλθοσαν εἰς Ἰερουσαλὴμ\nκατὰ τὴν κραταιὰν χεῖρα τοῦ κυρίου ἡμῶν τὴν ἐφʼ ἡμῖν· καὶ\nἐρύσατο ἡμᾶς ἀπὸ τῆς εἰσόδου ἀπὸ παντὸς ἐχθροῦ· καὶ ἦλθον\nεἰς Ἰερουσαλήμ.\nκαὶ γενομένης αὐτόθι ἡμέρας τρίτης, σταθὲν\nτὸ ἀργύριον καὶ τὸ χρυσίον παρεδόθη ἐν τῷ οἴκῳ Κυρίου Μαρμωθὶ\nΟὐρεία ἱερεῖ,\nκαὶ μετʼ αὐτοῦ Ἐλεαζὰρ ὁ τοῦ Φεινεές· καὶ ἦσαν\nμετʼ αὐτῶν Ἰωσαβεὲς Ἰησοῦς καὶ Μωὲθ Σαβάννου, οἱ Λευεῖται,\nπρὸς ἀριθμὸν καὶ ὁλκὴν πάντα· (65)καὶ ἐγράφη πᾶσα ἡ ὁλκὴ αὐτῇ\nτῇ ὥρᾳ.\nοἱ δὲ παραγενόμενοι ἐκ τῆς αἰχμαλωσίας προσήνεγκαν\nθυσίας τῷ θεῷ τοῦ Ἰσραὴλ Κυρίῳ ἐνενήκοντα ἕξ,\n(67)ἄρνας ἑβδομήκοντα ἕξ, τράγους ὑπὲρ σωτηρίου δέκα δύοἅπαντα\n\n\n\nθυσίαν τῷ κυρίῳ.\nκαὶ ἀπέδωκαν τὰ προστάγματα τοῦ\nβασιλέως τοῖς βασιλικοῖς οἰκονόμοις καὶ τοῖς ἐπάρχοις Συρίας\nκαὶ Φοινίκης, καὶ ἐδόξασαν τὸ ἔθνος καὶ τὸ ἱερὸν τοῦ κυρίου.\nΚαὶ τούτων τελεσθέντων προσήλθοσάν μοι οἱ ἡγούμενοι\nλέγοντες\nΟὐκ ἐχώρισαν καὶ οἱ ἄρχοντες καὶ οἱ ἱερεῖς καὶ οἱ\nΛευεῖται (70)καὶ ἀλλογενῆ ἔθνη τῆς γῆς ἀκαθαρσίας αὐτῶν, Χαναναίων\nκαὶ Χετταίων καὶ Φερεζαίων καὶ Ἰεβουσαίων καὶ Μωαβειτῶν\nκαὶ Αἰγυπτίων καὶ Ἰδουμαίων.\nσυνῴκισάν τινας τῶν θυγατερῶν\nαὐτῶν, καὶ αὐτοὶ καὶ οἱ υἱοὶ αὐτῶν· καὶ ἐπεμίγη τὸ σπέρμα\nτὸ ἅγιον εἰς τὰ ἀλλογενῆ ἔθνη τῆς γῆς. καὶ μετεῖχον οἱ προηγούμενοι\nκαὶ οἱ μεγιστᾶνες τῆς ἀνομίας ταύτης ἀπὸ τῆς ἀρχῆς τοῦ\nπράγματος.\nκαὶ ἅμα τῷ ἀκοῦσαί με ταῦτα ἔρρηξα τὰ ἱμάτια\nκαὶ τὴν ἱερὰν ἐσθῆτα κατέτεινον τοῦ τριχώματος τῆς κεφαλῆς\nκαὶ τοῦ πώγωνος, καὶ ἐκάθισα σύννους καὶ περίλυπος.\nκαὶ\nἐπισυνήχθησαν πρὸς μὲ ὅσοι ποτέ ἐπεκινοῦντο τῷ ῥήματι Κυρίου\nτοῦ Ἰσραὴλ ἐμοῦ πενθοῦντος ἐπὶ τῇ ἀνομίᾳ, καὶ ἐκαθήμην\nπερίλυπος ἕως τῆς δειλινῆς θυσίας.\nκαὶ ἐξεγερθεὶς ἐκ τῆς\nνηστείας, διερρηγμένα ἔχων τὰ ἱμάτια καὶ τὴν ἱερὰν ἐσθῆτα,\nκάμψας τὰ γόνατα καὶ ἐκτείνας τὰς χεῖρας πρὸς τὸν κύριον\nἔλεγον\nΚύριε, ᾔσχυμμαι, ἐντέτραμμαι κατὰ πρόσαωπόν σου.\nαἱ γὰρ ἁμαρτίαι ἡμῶν ἐπλεόνασαν ὑπέρ τὰς κεφαλὰς ἡμῶν, αἱ\nδὲ ἄγνοιαι ἡμῶν ὑπερήνεγκαν ἕως τοῦ οὐρανοῦ\nἀπὸ τῶν χρόνων\nτῶν πατέρων ἡμῶν, καί ἐσμεν ἐν μεγάλῃ ἁμαρτίᾳ ἕως τῆς ἡμέρας\nταύτης.\nκαὶ διὰ τὰς ἁμαρτίας ἡμῶν καὶ τῶν πατέρων ἡμῶν\nπαρεδόθημεν σὺν τοῖς ἀδελφοῖς ἡμῶν, σὺν τοῖς βασιλεῦσιν ἡμῶν\nκαὶ σὺν τοῖς ἱερεῦσιν ἡμῶν, τοῖς βασιλεῦσιν τῆς γῆς, εἰς ῥομφαίαν\nκαὶ αἰχμαλωσίαν καὶ προνομὴν μετὰ αἰσχύνης μέχρι τῆς σήμερον\nἡμέρας.\nκαὶ νῦν κατὰ πόσον τι ἡμῖν ἐγενήθη ἔλεος παρὰ τοῦ\nκυρίου Κυρίου, καταλειφθῆναι ἡμῖν ῥίζαν καὶ ὄνομα ἐν τῷ τόπῳ\n\n\n\nτούτῳ ἁγιάσματος,\nκαὶ τοῦ ἀνακαλύψαι φωστῆρα ἡμῶν ἐν τῷ\nοἴκῳ τοῦ κυρίου ἡμῶν, δοῦναι ἡμῖν τροφὴν ἐν τῷ καιρῷ τῆς\nδουλείας ἡμῶν· (81)καὶ ἐν τῷ δουλεύειν ἡμᾶς οὐκ ἐνκατελείφθημεν\nὑπὸ τοῦ κυρίου ἡμῶν,\nἀλλὰ ἐποίησεν ἡμᾶς ἐν χάριτι ἐνώπιον\nτῶν βασιλέων Περσῶν, δοῦναι ἡμῖν τροφὴν\nκαὶ δοξάσαι τὸ\nἱερὸν ἡμῶν καὶ ἐγεῖραι τὴν ἔρημον Σειών, δοῦναι ἡμῖν στερέωμα\nἐν τῇ Ἰουδαίᾳ καὶ Ἰερουσαλήμ.\nκαὶ νῦν τί ἐροῦμεν, Κύριε.\nἔχοντες αὐτά; παρέβησαν τὰ προστάγματά σου ἃ ἔδωκας ἐν χειρὶ\nτῶν παίδων σου τῶν προφητῶν (84) λέγων\nὅτι Ἡ γῆ εἰς ἣν εἰσέρχεσθε\nκληρονομῆσαι, ἔστιν γῆ μεμολυσμένη μολυσμῷ τῶν ἀλλογενῶν\nῆς γῆς, καὶ τῆς ἀκαθαρσίας αὐτῶν ἐνέπλησαν αὐτήν·\nκαὶ νῦν τὰς θυγατέρας ὑμῶν μὴ συνοικίσητε τοῖς υἱοῖς αὐτῶν,\nκαὶ τὰς θυγατέρας αὐτῶν μὴ λάβητε τοῖς υἱοῖς ὑμῶν,\nκαὶ οὐ\nζητήσετε εἰρηνεῦσαι τὰ πρὸς αὐτοὺς τὸν ἅπαντα χρόνον, ἵνα\nἰσχύσαντες φάγητε τὰ ἀγαθὰ τῆς γῆς καὶ κατακληρονομήσητε\nτοῖς υἱοῖς ὑμῶν ἕως αἰῶνος.\nκαὶ τὰ συμβαίνοντα πάντα ἡμῖν\nγίνεται διὰ τὰ ἔργα ἡμῶν τὰ πονηρὰ καὶ τὰς μεγάλας ἁμαρτίας.\nσύ γάρ, Κύριε, ὁ κουφίσας τὰς ἁμαρτίας ἡμῶν,\nἔδωκας ἡμῖν\nτοιαύτην ῥίζαν· πάλιν ἀνεκάμψαμεν παραβῆναι τὸν νόμον σου\nεἰς τὸ ἐπιμιγῆναι τῇ ἀκαθαρσίᾳ τῶν ἐθνῶν τῆς γῆς.\nοὐχὶ\nὠργίσθης ἡμῖν ἀπολέσαι ἡμᾶς ἕως τοῦ μὴ καταλιπεῖν ῥίζαν καὶ\nσπέρμα καὶ ὄνομα ἡμῶν.\nκύριε τοῦ Ἰσραήλ, ἀληθινὸς εἶ· κατελείφθημεν\nγὰρ ῥίζα ἐν τῇ σήμερον.\nἰδού ἐσμεν ἐνώπιόν σου\nἐν ταῖς ἀνομίαις ἡμῶν· οὐ γὰρ ἔστιν στῆναι ἔτι ἔμπροσθέν σου\nἐπὶ τούτοις.\nΚαὶ ὅτε προσευχόμενος Ἔσρας ἀνθωμολογεῖτο\nκλαίων χαμαιπετὴς ἔμπροσθεν τοῦ ἱεροῦ, ἐπισυνήχθησαν πρὸς\nαὐτὸν ἀπὸ Ἰερουσαλὴμ ὄχλος πολὺς σφόδρα, ἄνδρες καὶ γυναῖκες,\nνεανίαι· κλαυθμὸς γὰρ ἦν μέγας ἐν τῷ πλήθει\nκαὶ φωνήσας\n\n\n\nἸεχονίας Ἰεήλου τῶν υἱῶν Ἰσραὴλ εἶπεν Ἐσρᾳ Ἡμεῖς ἡμάρτομεν\nεἰς τὸν κύριον· καὶ κατῴκησαν γυναῖκες ἀλλογενεῖς ἐκ τῶν ἐθνῶν\nτῆς γῆς· (94)καὶ νῦν ἐστιν ἐπάνω πᾶς Ἰσραήλ.\nἐν τούτῳ γενέσθω\nἡμῖν ὀρκωμοσία πρὸς τὸν κύριον, ἐκβαλεῖν πάσας τὰς\nγυναῖκας ἡμῶν τὰς ἐκ τῶν ἀλλογενῶν σὺν τοῖς τέκνοις αὐτῶν,\n(95)ὡς ἐκρίθη σοι, καὶ ὅσοι πειθαρχήσουσιν τοῦ νόμου τοῦ κυρίου.\nἀναστὰς ἐπιτέλει· (96)πρὸς σὲ γὰρ τὸ πρᾶγμα, καὶ ἡμεῖς μετὰ\nσοῦ ἰσχὺν ποιεῖν.\nκαὶ ἀναστὰς Ἔσρας ὥρκισεν τοὺς φυλάρχους\nτῶν ἱερέων καὶ τῶν Λευειτῶν παντὸς τοῦ Ἰσραὴλ ποιῆσαι κατὰ\nταῦτα, καὶ ὤμοσαν.\nΚαὶ ἀναστὰς Ἔσρας ἀπὸ τῆς αὐλῆς\nτοῦ ἱεροῦ ἐπορεύθη εἰς τὸ παστοφόριον Ἰωνᾶ τοῦ Νασείβου,\nκαὶ\nαὐλισθεὶς ἐκεῖ ἄρτου οὐκ ἐγεύσατο οὐδὲ ὕδωρ ἔπιεν, πενθῶν ὑπὲρ\nτῶν ἀνομιῶν τῶν μεγάλων τοῦ πλήθους.\nκαὶ ἐγένετο κήρυγμα\nἐν ὁλῃ τῇ Ἰουδαίᾳ καὶ Ἰερουσαλὴμ πᾶσι τοῖς ἐκ τῆς αἰχμαλωσίας,\nσυναχθῆναι εἰς Ἰερουσαλήμ·\nκαἰ ὅσοι ἅν μὴ ἀπαντἠσουσιν ἐν\nδυσὶν ἢ τρισὶν ἡμέραις κατὰ τὸ κρίμα τῶν προκαθημένων πρεσβυτέρων,\nἀνιερωθήσονται τὰ κτήνη αὐτῶν, καὶ αὐτὸς ἀλλοτριωθήσεται\nἀπὸ τοῦ πλήθους τῆς αἰχμαλωσίας.\nΚαὶ ἐπισυνήχθησαν\nοἱ ἐκ τῆς φυλῆς Ἰούδα καὶ Βενιαμεὶν ἐν τρισὶν ἡμέραις εἰς Ἰερουσαλήμ·\nοὗτος ὁ μὴν ἔνατος τῇ εἰκάδι τοῦ μηνός.\nκαὶ συνεκάθισαν\nπᾶν τὸ πλῆθος ἐν τῇ εὐρυχώρῳ τοῦ ἱεροῦ τρέμοντες τὸν\nἐνεστῶτα χειμῶνα.\nκαὶ ἀναστὰς Ἐσρας εἶπεν αὐτοῖς Ὑμεῖς ἠνομήσατε\nκαὶ συνοικήσατε γυναιξὶν ἀλλογενέσιν, προσθεῖναι ἁμαρτίαν\nτῷ Ἰσραήλ.\nκαὶ νῦν δότε ὁμολογίαν δόξαν τῷ κυρίῳ θεῷ τῶν\nπατέρων ἡμῶν,\nκαὶ ποιήσατε τὸ θέλημα αὐτοῦ καὶ χωρίσθητε ἀπὸ\nτῶν ἐθνῶν τῆς γῆς καὶ ἀπὸ τῶν ἀλλογενῶν.\nκαὶ ἐφώνησαν πᾶν\nτὸ πλῆθος καὶ εἶπον μεγάλῃ τῇ φωνῇ Οὕτως ὡς εἴρηκας ποιήσομεν.\nἀλλὰ τὸ πλῆθος πολὺ καὶ ὥρα χειμερινή, καὶ οὐκ ἰσχύσομεν στῆναι\nαἴθριοι καὶ οὐχ εὕρομεν· καὶ τὸ ἔργον ἡμῖν οὐκ ἔστιν ἡμέρας μιᾶς\n\n\n\nοὐδὲ δύο, ἐπὶ πλεῖον γὰρ ἡμάρτομεν ἐν τούτοις.\nστήτωσαν δὲ οἱ\nπροηγούμενοι τοῦ πλήθους, καὶ πάντες οἱ ἐκ τῶν κατοικιῶν ἡμῶν ὅσοι\nἔχουσιν γυναῖκας ἀλλογενεῖς (13)παραγενηθήτωσαν λαβόντες χρόνον·\nἑκάστου τόπου τοὺς πρεσβυτέρους καὶ τοὺς κριτάς, ἕως τοῦ λῦσαι\nτὴν ὀργὴν Κυρίου ἀφʼ ἡμῶν τοῦ πράγματος τούτου.\nἸνάθας\nἈζαήλου καὶ Ἑζείας Θοκάνου ἐπεδέξαντο κατὰ ταῦτα, καὶ Μοσόλλαμος\nκαὶ Λευεὶς καὶ Σαββαταῖος συνεβράβευσαν αὐτοῖς.\nκαὶ ἐποί\nησαν κατὰ πάντα ταῦτα οἱ ἐκ τῆς αἰχμαλωσίας.\nΚαὶ ἐπελέξατο\nαὐτῷ Ἐσρας ὁ ἱερεὺς ἄνδρας ἡγουμένους τῶν πατριῶν αὐτῶν πάντας\nκατʼ ὄνομα, καὶ συνεκλείσθησαν τῇ νουμηνίᾳ τοῦ μηνὸς τοῦ δεκάτου\nἐτάσαι τὸ πρᾶγμα.\nκαὶ ἤχθη ἐπὶ πέρας τὰ κατὰ τοὺς ἄνδρας τοὺς\nἐπισυναχθέντας γυναῖκας ἀλλογενεῖς ἕως τῆς νουμηνίας τοῦ πρώτου\nμηνός.\nκαὶ εὑρέθησαν τῶν ἱερέων οἱ ἐπισυναχθέντες ἀλλογενεῖς\nγυναῖκας ἔχοντες\nἐκ τῶν υἱῶν Ἰησοῦ τοῦ Ἰωσεδὲκ καὶ τῶν ἀδελφῶν\nαὐτοῦ Μαεήλας καὶ Ἐλεάζαρος καὶ Ἰώριβος καὶ Ἰώδανος·\nκαὶ ἐπέβαλον\nτὰς χεῖρας ἐκβαλεῖν τὰς γυναῖκας αὐτῶν, καὶ εἰς ἐξιλασμὸν\nκριοὺς ὑπέρ τῆς ἀγνοίας αὐτῶν·\nκαὶ ἐκ τῶν υἱῶν Ἐμήρ, Ἁνανίας\nκαὶ Ζαβδαῖος καὶ Μάνης καὶ Θαμαῖος καὶ Ἰερεὴλ καὶ Ἀζαρίας·\nκαὶ\nἐκ τῶν υἱῶν Φαισούρ, Ἐλιωναίς, Ἀσσείας, Ἰσμάηλος καὶ Ναθαναῆλος\nκαὶ Ὠκαίληδος καὶ Σάλθας·\nκαὶ ἐκ τῶν Λευειτῶν, Ἰώζαβδος καὶ\nΣενσεὶς καὶ Κῶνος, οὗτος Καλειταίς, καὶ Παθαῖος· καὶ Ὠούδας καὶ\nἸωανᾶς,\nἐκ τῶν ἱεροψαλτῶν Ἐλιάσεβος, Βάκχουρος,\nἐκ τῶν θυρωρῶν\nΣάλλουμος καὶ Τολβάνης·\nἐκ τοῦ Ἰσραὴλ ἐκ τῶν υἱῶν Φορός,\nἸερμὰ καὶ Ἰεζείας καὶ Μελχείας καὶ Μίληλος καὶ Ἐλεάζαρος καὶ\nἉσεβείας καὶ Βανναίας·\nἐκ τῶν υἱῶν Ἠλά, καὶ Ματὰν καὶ Ζαχαρίας.\nἸεζόρικλος καὶ Ὠαβδεῖος καὶ Ἰερεμὼθ καὶ Ἀηδείας·\nκαὶ ἐκ τῶν\nυἱῶν Ζαμόθ, Ἐλιαδᾶς, Ἐλειάσειμος, Ὀθονίας, Ἰαρειμὼθ καὶ Σάβαθος\n\n\n\nκαὶ Ζεραλίας·\nκαὶ ἐκ τῶν υἱῶν Βηβαί, Ἰωάννης καὶ Ἀνανίας καὶ\nΖάβδος καὶ Ἐμαθθίς·\nκαὶ ἐκ τῶν υἱῶν Μανί, Ὤλαμος, Μάμουχος\nἸεδαῖος, Ἰάσουβος καὶ Ἀσάηλος καὶ Ἰερεμώθ·\nκαὶ ἐκ τῶν υἱῶν\nἈδδείν, Λάθος καὶ Μοοσσείας, Λακκοῦνος καὶ Ναῖδος, καὶ Βεσκασπασμὺς\nκαὶ Σεσθὴλ καὶ Βαλνοῦς καὶ Μανασσήας·\nκαὶ ἐκ τῶν υἱῶν\nἉννάν, Ἐλιωδᾶς καὶ Ἀσαίας καὶ Μελχείας καὶ Σαββαίας καὶ Σίμων\nΧοσάμαος·\nκαὶ ἐκ τῶν υἱῶν Ἁσόμ, Μαλτανναῖος καὶ Ματταθίας καὶ\nΣαβανναιοῦς καὶ Ἐλειφαλὰτ καὶ Μανασσὴ καὶ Σεμεεί·\nκαὶ ἐκ τῶν\nυἱῶν Βαανεί, Ἰερεμίας, Μομδεῖος, Μάηρος, Ἰουνά, Μαμδαὶ καὶ Πεδίας\nκαὶ Ἀνως, Καραβασειὼν καὶ Ἐνάσειβος καὶ Μαμτάναιμος, Ἐλιασείς,\nΒαννούς, Ἐδιαλείς, Σομεείς, Σελεμίας, Ναθανίας· καὶ ἐκ τῶν υἱῶν\nἘζωρά, Σεσεἰς, Ἐζρεἰλ, Ἀζάηλος, Σάματος. Ζαμβρεί, Φόσηπος·\nἐκ\nτῶν Ὀομά, Ζειτίας, Ζαβαδαίας, Ἠδός, Οὐήλ, Βαναίας.\nπάντες οὗτοι\nσυνῷκησαν γυναιξὶν ἀλλογενέσιν, καὶ ἀπέλυσαν αὐτὰς σὺν τέκνοις.\nΚαὶ κατῴκησαν οἱ ἱερεῖς καὶ οἱ Λευεῖται καὶ οἱ ἐκ τοῦ\nἸσραὴλ ἐν Ἰερουσαλὴμ καὶ ἐν τῇ χώρᾳ τῇ νουμηνίᾳ τοῦ ἑβδόμου\nμηνός, καὶ οἱ υἱοὶ Ἰσραὴλ ἐν ταῖς κατοικίαις αὐτῶν.\nΚαὶ συνήχθη πᾶν τὸ πλῆθος ὁμοθυμαδὸν ἐπὶ τὸ εὐρύχωρον τοῦ\nπρὸς ἀνατολὰς ἱεροῦ πυλῶνος,\nκαὶ εἶπεν Ἐσρᾳ τῷ ἱερεῖ καὶ ἀναγνώστῃ\nκομίσαι τὸν νόμον Μωσέως τὸν παραδοθέντα ὑπὸ τοῦ θεοῦ\nἸσραήλ.\nκαὶ ἐκόμισεν Ἔσρας ὁ ἀρχιερεὺς τὸν νόμον παντὶ τῷ\nπλήθει ἀπὸ ἀνθρώπου ἕως γυναικὸς καὶ πᾶσιν τοῖς ἱερεῦσι, ἀκοῦσαι τὸν\nνόμον, νουμηνίᾳ τοῦ ἑβδόμου μηνός·\nκαὶ ἀνεγίνωσκεν ἐν τῷ πρὸ τοῦ\nἱεροῦ πυλῶνος εὐρυχώρου ἀπὸ ὄρθρου ἕως μεσημβρινοῦ ἐνώπιον τῶν\nἀνδρῶν καὶ γυναικῶν· καὶ ἐπέδωκαν πάντα τὸν νοῦν εἰς τὸν νόμον.\nκαὶ ἔστη Ἔσρας ὁ ἱερεὺς καὶ ἀναγνώστης τοῦ νόμου ἐπὶ τοῦ ξυλίνοῦ\nνοῦ βήματος τοῦ κατασ κευασθέντος·\nκαὶ ἔστησεν αὐτῷ Ματταθίας,\nΣαμμού, Ἀνανίας, Ἀζαρίας, Οὐρείας, Ἐζεκίας, Βαάλσαμος ἐκ δεξιῶν.\nκαὶ ἐξ εὐωνύμων Φαλαδαῖος, Μεισαήλ, Μελχείας, Λωθάσουβος, Ναβαρείας,\nΖαχαρίας.\nκαὶ ἀναλαβὼν Ἔσρας τὸ βιβλίον τοῦ πλήθους\nἐνώπιον, προεκάθητο γὰρ ἐπιδόξως ἐνώπιον πάντων,\nκαὶ ἐν τῷ\nλῦσαι τὸν νόμον πάντες ὀρθοὶ ἔστησαν· καὶ εὐλόγησεν Ἀζαρίας τῷ\nὑψίστῳ θεῷ Παντοκράτορι,\nκαὶ ἐφώνησεν πᾶν τὸ πλῆθος Ἀμήν,\nἀμήν· καὶ ἄραντες ἄνω τὰς χεῖρας προσπεσόντες ἐπὶ τὴν γῆν\nπροσεκύνησαν τῷ θεῷ.\nἸησοῦς καὶ Ἀννιοὺθ καὶ Σαραβίας, Ἰάδεινος,\nἸαρσούβοος, Ἀβταῖος, Aὑταίας, Μαιάννας καὶ Καλείτας, Ἀζαρίας,\nΚατέθζαβδος, Ἅννιας, Φαλίας, οἱ Λευεῖται, (49)ἐδίδασκον τὸν\nνόμον Κυρίου, καὶ πρὸς τὸ πλῆθος ἀνεγίνωσκον τὸν νόμον τοῖ\nκυρίου, ἐμφυσιοῦντες ἅμα τὴν ἀνάγνωσιν.\nΚαὶ εἶπεν\nἈτταρατὴ Ἔσρᾳ τῷ ἀρχιερεῖ καὶ ἀναγνώστῃ καὶ τοῖς Λευείταις\nτοῖς διδάσκουσι τὸ πλῆθος ἐπὶ πάντας\nἩ ἡμέρα αὕτη ἐστὶν ἁγία\nτῷ κυρίῳ· καὶ πάντες ἔκλαιον ἐν τῷ ἀκοῦσαι τὸν νόμον·\nβαδίσαντες\nοὖν φάγετε λιπάσματα καὶ ἀποστείλατε ἀποστολὰς τοῖς\nμὴ ἔχουσιν.\nἁγία γὰρ ἡ ἡμέρα τῷ κυρίη, καὶ μὴ λυπεῖσθε· ὁ\nγὰρ κύριος δοξάσει ὑμᾶς.\nκαὶ οἱ Λευεῖται ἐκέλευον τῷ δήμῳ\nπάντα λέγοντες Ἡ ἡμέρα αὕτη ἁγία, μὴ λυπεῖσθε.\nκαὶ ᾤχοντο\nπάντες φαγεῖν καὶ πιεῖν καὶ εὐφραίνεσθαι, καὶ δοῦναι ἀποστολὰς\nτοῖς μὴ ἔχουσιν, καὶ εὐφρανθῆναι μεγάλως·\nὅτι καὶ ἐνεφυσιώθησαν\nἐν τοῖς ῥήμασιν οἷς ἐδιδάχθησαν. καὶ ἐπισυνήχθησαν.\n"};
