var sequence = {"name":"Old Testament. Esther","data":"ΕΤΟΥΣ δευτέρου βασιλεύοντος Ἀρταξέρξου τοῦ μεγάλου\nβασιλέως τῇ μιᾷ τοῦ Νεισὰ ἐνύπνιον ἴδεν Μαρδοχαῖος ὁ τοῦ\nἸαείρου τοῦ Σεμεείου τοῦ Κεισαίου ἐκ φυλῆς Βενιαμείν,\nἄνθρωπος\nἸουδαῖος οἰκῶν ἐν Σούσοις τῇ πόλει, ἄνθρωπος μέγας,\nθεραπεύων ἐν τῇ αὐλῇ τοῦ βασιλέως·\nἦν δὲ ἐκ τῆς αἰχμαλωσίας\nἧς ᾐχμαλώτευσεν Ναβουχοδονοσὸρ βασιλεὺς Βαβυλῶνος ἐξ\nἸερουσαλὴμ μετὰ Ἰεχονίου τοῦ βασιλέως τῆς Ἰουδαίας.\nκαὶ\nτοῦτο αὐτοῦ τὸ ἐνύπνιον· καὶ ἰδοὺ φωναὶ καὶ θόρυβος, βρονταὶ\nκαὶ σεισμός, τάραχος ἐπὶ τῆς γῆς.\nκαὶ ἰδοὺ δύο δράκοντες\nμέγαλοι ἕτοιμοι προῆλθον ἀμφότεροι παλαίειν· καὶ ἐγένετο\nὐτῶν φωνὴ μεγάλη,\nκαὶ τῇ φωνῇ αὐτῶν ἡτοιμάσθη πᾶν\nἔθνος εἰς πόλεμον ὥστε πολεμῆσαι δικαίων ἔθνος.\nκαὶ ἰδοὺ\nἡμέρα σκότους καὶ γνόφου, θλίψις καὶ στενοχωρία, κάκωσις καὶ\nτάραχος μέγας ἐπὶ τῆς γῆς·\nκαὶ ἐταράχθη δίκαιον πᾶν ἔθνος,\nφοβούμενοι τὰ ἑαυτῶν κακά, καὶ ἡτοιμάσθησαν ἀπολέσθαι·\nκαὶ\nἐβόησαν πρὸς τὸν θεόν. ἀπὸ δὲ τῆς βοῆς αὐτῶν ἐγένετο\nὡσανεὶ ἀπὸ μικρᾶς πηγῆς ποταμὸς μέγας, ὕδωρ πολύ·\nφῶς\nκαὶ ὁ ἥλιος ἀνέτειλεν, καὶ οἱ ταπεινοὶ ὑψώθησαν καὶ κατέφαγον\nτοὺς ἐνδόξους.\nκαὶ διεγερθεὶς Μαρδοχαῖος ἑωρακὼς τὸ ἐνύπνιον\nτοῦτο, καὶ τί ὁ θεὸς βεβούλευται ποιῆσαι, εἶχεν αὐτὸ ἐν\n\n\n\nτῇ καρδία, καὶ ἐν παντὶ λόγῳ ἤθελεν ἐπιγνῶναι αὐτὸ ἕως τῆς\nνυκτός.\nκαὶ ἡσύχασεν Μαρδοχαῖος ἐν τῇ αὐλῇ μετὰ Γαβάθα\nκαὶ Θαρρὰ τῶν δύο εὐνούχων τοῦ βασιλέως τῶν φυλασσόντων\nτὴν αὐλήν,\nἤκουσέν τε αὐτῶν τοὺς λογισμοὺς καὶ τὰς μερίμνας\nαὐτῶν ἐξηραύνησεν, καὶ ἔμαθεν ὅτι ἑτοιμάζουσιν τὰς χεῖρας\nἐπιβαλεῖν Ἀρταξέρξῃ τῷ βασιλεῖ καὶ ὑπέδειξεν τῷ βασιλεῖ\nπερὶ αὐτῶν·\nκαὶ ἐξήτασεν ὁ βασιλεὺς τοὺς δύο εὐνούχους.\nκαὶ ὁμολογήσαντες ἀπήχθησαν,\nκαὶ ἔγραψεν ὁ βασιλεὺς τοὺς\nλόγους τούτους εἰς μνημόσυνον, καὶ Μαρδοχαῖος ἔγραψεν περὶ\nτῶν λόγων τούτων·\nκαὶ ἐπέταξεν ὁ βασιλεὺς Μαρδοχαίῳ\nθεραπεύειν ἐν τῇ αὐλῇ, καὶ ἔδωκεν αὐτῷ δόματα περὶ τούτων.\nκαὶ ἦν Ἀμὰν Ἀμαδάθου Βουγαῖος ἔνδοξος ἐνώπιον τοῦ βασιλέως,\nκαὶ ἐζήτησεν κακοποιῆσαι τὸν Μαρδοχαῖον καὶ τὸν λαὸν\nαὐτοῦ ὑπέρ τῶν δύο εὐνούχων τοῦ βασιλέως.\nΚαὶ ἐγένετο μετὰ τοὺς λόγους τούτους ἐν ταῖς ἡμέραις Ἀρταξέρξου,\nοὗτος ὁ Ἀρταξέρξης ἀπὸ τῆς Ἰνδικῆς ἑκατὸν εἴκοσι ἑπτὰ χωρῶν\nἐκράτησεν.\nἐν αὐταῖς ταῖς ἡμέραις ὅτε ἐθρονίσθη ὁ βασιλεὺς Ἀρταξέρξης\nἐν Σούσοις τῇ πόλει,\nἐν τῷ τρίτῳ ἔτει βασιλεύοντος αὐτοῦ,\nδοχὴν ἐποίησεν τοῖς φίλοις καὶ τοῖς λοιποῖς ἔθνεσιν καὶ τοῖς ΙΙερσῶν\nκαὶ Μήδων ἐνδόξοις καὶ τοῖς ἄρχουσιν τῶν σατραπῶν.\nκαὶ μετὰ ταῦτα\nμετὰ τὸ δεῖξαι αὐτοῖς τὸν πλοῦτον τῆς βασιλείας αὐτοῦ καὶ τὴν δόξαν\nτῆς εὐφροσύνης τοῦ πλούτου αὐτοῦ ἐν ἡμέραις ἑκατὸν ὀγδοήκοντα·\nὅτε δὲ ἀνεπληρώθησαν αἱ ἡμέραι τοῦ γάμου, ἐποίησεν ὁ βασιλεὺς\nπότον τοῖς ἔθνεσιν τοῖς εὑρεθεῖσιν εἰς τὴν πόλιν ἐπὶ ἡμέρας ἓξ ἐν\nαὐλῇ οἴκου τοῦ βασιλέως,\nκεκοσμημένῃ βυσσίνοις καὶ καρπασίνοις\n\n\n\nτεταμένοις ἐπὶ σχοινίοις βυσσίνοις καὶ πορφυροῖς, ἐπὶ κύβοις χρυσοῖς\nκαὶ ἀργυροῖς, ἐπὶ στύλοις παρίνοις καὶ λιθίνοις· κλίναι χρυσαῖ καὶ\nἀργυραῖ ἐπὶ λιθοστρώτου σμαραγδίτου λίθου καὶ πιννίνου καὶ\nπαρίνου λίθου, καὶ στρωμναὶ διαφανεῖς ποικίλως διηνθισμέναι,\nκύκλῳ ῥόδα πεπασμένα·\nποτήρια χρυσᾶ καὶ ἀργυρᾶ, καὶ ἀνθράκινον\nκυλίκιον προκείμενον ἀπὸ ταλάντων τρισμυρίων· οἶνος πολὺς καὶ\nἡδύς, ὃν αὐτὸς ὁ βασιλεὺς ἔπινεν.\nὁ δὲ πότος οὗτος οὐ κατὰ\nπροκείμενον νόμον ἐγένετο· οὕτως δὲ ἠθέλησεν ὁ βασιλεύς, καὶ\nἐπέταξεν τοῖς οἰκονόμοις ποιῆσαι τὸ θέλημα αὐτοῦ καὶ τῶν ἀνθρώπων.\nκαὶ Ἀστιν ἡ βασίλισσα ἐποίησε πότον ταῖς γυναιξὶν ἐν τοῖς\nβασιλείοις ὅπου ὁ βασιλεὺς Ἀρταξέρξης.\nἐν δὲ τῇ ἡμέρᾳ τῇ\nἑβδόμῃ ἡδέως γενόμενος ὁ βασιλεὺς εἶπεν τῷ Ἀμὰν καὶ Μαζὰν καὶ\nΦαρρὰ καὶ Βωραζὴ καὶ Ζαθολθὰ καὶ Ἀββαταζὰ καὶ Θαραβά, τοῖς ἑπτὰ\nεὐνούχοις τοῖς διακόνοις τοῦ βασιλέως Ἀρταξέρξου,\nεἰσαγαγεῖν\nτὴν βασίλισσαν πρὸς αὐτόν, βασιλεύειν αὐτὴν καὶ περιθεῖναι\nαὐτῇ τὸ διάδημα καὶ δεῖξαι αὐτὴν τοῖς ἄρχουσιν καὶ τοῖς ἔθνεσιν τὸ\nκάλλος αὐτῆς· ὅτι καλὴ ἦν.\nκαὶ οὐκ εἰσήκουσεν αὐτοῦ Ἀστὶν ἡ\nβασίλισσα ἐλθεῖν μετὰ τῶν εὐνούχων. καὶ ἐλυπήθη ὁ βασιλεὺς καὶ\nὠργίσθη,\nκαὶ εἶπεν τοῖς φίλοις αὐτοῦ Κατὰ ταῦτα ἐλάλησεν Ἀστιν,\nποιήσατε οὖν περὶ τούτου νόμον καὶ κρίσιν.\nκαὶ προσῆλθεν αὐτῷ\nἈρκεσαῖος καὶ Σαρσαθαῖος καὶ Μαλησεὰρ οἱ ἄρχοντες Περσῶν καὶ\nΜήδων οἱ ἐγγὺς τοῦ βασιλέως, οἱ πρῶτοι παρακαθήμενοι τῷ βασιλεῖ,\nκαὶ ἀπήγγειλαν αὐτῷ κατὰ τοὺς νόμους ὡς δεῖ ποιῆσαι Ἀστιν τῇ\nβασιλίσσῃ, ὅτι οὐκ ἐποίησεν τὰ ὑπὸ τοῦ βασιλέως προσταχθέντα διὰ\n\n\n\nτῶν εὐνούχων.\nκαὶ εἶπεν ὁ Μουχαῖος πρὸς τὸν βασιλέα καὶ τοὺς\nἄρχοντας Oὐ τὸν βασιλέα μόνον ἠδίκησεν Ἀστιν ἡ βασίλισσα, ἀλλὰ\nκαὶ πάντας τοὺς ἄρχοντας καὶ τοὺς ἡγουμένους τοῦ βασιλέως.\nκαὶ\nγὰρ διηγήσατο αὐτοῖς τὰ ῥήματα τῆς βασιλίσσης, καὶ ὡς ἀντεῖπεν\nτῷ βασιλεῖ. ὡς οὖν ἀντεῖπεν τῷ βασιλεῖ Ἀρταξέρξῃ,\nοὕτως σήμερον\nαἱ τυραννίδες αἱ λοιπαὶ τῶν ἀρχόντων Περσῶν καὶ Μήδων ἀκούσασαι\nτὰ τῷ βασιλεῖ λεχθέντα ὑπʼ αὐτῆς τολμήσουσιν ὁμοίως ἀτιμάσαι τοὺς\nἄνδρας αὐτῶν.\nεἰ οὖν δοκεῖ τῷ βασιλεῖ, προσταξάτω βασιλικὸν\nκαὶ γραφήτω κατὰ τοὺς νόμους Μήδων καὶ Περσῶν, καὶ μὴ ἄλλως\nχρησάσθω, μηδὲ εἰσελθάτω ἔτι ἡ βασίλισσα πρὸς αὐτόν, καὶ τὴν\nβασιλείαν αὐτῆς δότω ὁ βασιλεὺς γυναικὶ κρείττονι αὐτῆς.\nκαὶ\nἀκουσθήτω ὁ νόμος ὁ ὑπὸ τοῦ βασιλέως ὃν ἐὰν ποιῇ ἐν τῇ βασιλείᾳ\nαὐτοῦ· καὶ οὕτως πᾶσαι αἱ γυναῖκες περιθήσουσιν τιμὴν τοῖς ἀνδράσιν\nἑαυτῶν, ἀπὸ πτωχοῦ ἕως πλουσίου.\nκαὶ ἤρεσεν ὁ λόγος τῷ βασιλε\nκαὶ τοῖς ἄρχουσι· καὶ ἐποίησεν ὁ βασιλεὺς καθὰ ἐλάλησεν ὁ Μουχαίος,\nκαὶ ἀπέστειλεν εἰς πᾶσαν τὴν βασιλείαν κατὰ χώραν, κατὰ τὴν\nλέξιν αὐτῶν, ὥστε εἶναι φόβον αὐτοῖς ἐν ταῖς οἰκίαις αὐτῶν.\nΚαὶ μετὰ τοὺς λόγους τούτους ἐκόπασεν ὁ βασιλεὺς τοῦ θυμοῦ,\nκαὶ οὐκέτι ἐμνήσθη τῆς Ἀστίν, μνημονεύων οἷα ἐλάλησεν καὶ ὡς\nκατέκρινεν αὐτήν.\nκαὶ εἶπαν οἱ διάκονοι τοῦ βασιλέως Ζητηθήτω\nτῷ βασιλεῖ κοράσια ἄφθορα καλὰ τῷ εἴδει·\nκαὶ καταστήσει ὁ\nβασιλεὺς κωμάρχας ἐν πάσαις ταῖς χώραις τῆς βασιλείας αὐτοῦ, καὶ\n\n\n\nἐπιλεξάτωσαν κοράσια παρθενικὰ καλὰ τῷ εἴδει εἰς Σουσὰν τὴν πόλιν\nεἰς τὸν γυναικῶνα, καὶ παραδοθήτωσαν τῷ εὐνούχῳ τοῦ βασιλέως τῷ\nφύλακι τῶν γυναικῶν, καὶ δοθήτω σμῆγμα καὶ ἡ λοιπὴ ἐπιμέλεια\nκαὶ ἡ γυνὴ ἣ ἂν ἀρέσῃ τῷ βασιλεῖ βασιλεύσει ἀντὶ Ἀστιν. καὶ\nἤρεσεν τῷ βασιλεῖ τὸ πρόσταγμα, καὶ ἐποίησεν οὕτως.\nΚαὶ ἄνθρωπος ἦν Ἰουδαῖος ἐν Σούσοις τῇ πόλει, καὶ ὄνομα\nαὐτῷ Μαρδοχαῖος ὁ τοῦ Ἰαείρου τοῦ Σεμεείου τοῦ Κεισαίου ἐκ φυλῆς\nΒενιαμείν,\nὃς ἦν αἰχμάλωτος ἐξ Ἰερουσαλὴμ ἣν ᾐχμαλώτευσεν Ναβουχοδονοσὸρ\nβασιλεὺς Βαβυλῶνος.\nκαὶ ἦν τούτῳ παῖς θρεπτή,\nθυγάτηρ Ἀμειναδὰβ ἀδελφοῦ πατρὸς αὐτοῦ, καὶ ὄνομα αὐτῇ Ἐσθήρ·\nἐν δὲ τῷ μεταλλάξαι αὐτῆς τοὺς γονεῖς ἐπαίδευσεν αὐτὴν ἑαυτῷ εἰς\nγυναῖκα· καὶ ἦν τὸ κοράσιον καλὸν τῷ εἴδει.\nκαὶ ὅτε ἠκούσθη τὸ\nτοῦ βασιλέως πρόσταγμα, συνήχθησαν κοράσια πολλὰ εἰς Σουσὰν\nτὴν πόλιν ὑπὸ χεῖρα Γαί, καὶ ἤχθη Ἐσθὴρ πρὸς Γαὶ τὸν φύλακα τῶν\nγυναικῶν.\nκαὶ ἤρεσεν αὐτῷ τὸ κοράσιον, καὶ εὗρεν χάριν ἐνώπιον\nαὐτοῦ· καὶ ἔσπευσεν αὐτῇ δοῦναι τὸ σμῆγμα καὶ τὴν μερίδα καὶ\nτὰ ἑπτὰ κοράσια τὰ ἀποδεδιγμένα αὐτῇ ἐκ βασιλικοῦ, καὶ ἐχρήσατο\nαὐτῇ καλῶς καὶ ταῖς ἅβραις αὐτῆς ἐν τῷ γυναικῶνι·\nκαὶ οὐχ ὑπέδειξεν\nἑσθὴρ τὸ γένος αὐτῆς οὐδὲ τὴν πατρίδα· ὁ γὰρ Μαρδοχαῖος\nἐνετείλατο αὐτῇ μὴ ἀπαγγεῖλαι.\nκαθʼ ἑκάστην δὲ ἡμέραν ὁ Μαρδοχαῖος\nπεριεπάτει κατὰ τὴν αὐλὴν τὴν γυναικείαν, ἐπισκοπῶν τί\nἘσθὴρ συμβήσεται.\nοὗτος δὲ ἦν καιρὸς κορασίου εἰσελθεῖν πρὸς\nτὸν βασιλέα, ὅταν ἀναπληρώσῃ μῆνας ιβ΄· οὕτως γὰρ ἀναπληροῦνται\nαἱ ἡμέραι τῆς θεραπείας. μῆνας ἓξ ἀλιφόμεναι ἐν σμυρνίνῳ\nἐλαίῳ, καὶ μῆνας ἓξ ἐν τοῖς ἀρώμασιν καὶ ἐν τοῖς σμήγμασιν τῶν\nγυναικῶν,\nκαὶ τότε εἰσπορεύεται πρὸς τὸν βασιλέα· καὶ ᾧ ἐὰν εἴπῃ,\n\n\n\nπαραδώσει αὐτὴν συνεισέρχεσθαι αὐτῷ ἀπὸ τοῦ γυναικῶνος ἕως\nτῶν βασιλείων.\nδείλης εἰσπορεύεται, καὶ πρὸς ἡμέραν ἀποτρέχει\nεἰς τὸν γυναικῶνα τὸν δεύτερον οὗ Γαὶ ὁ εὐνοῦχος τοῦ βασιλέως ὁ\nφύλαξ τῶν γυναικῶν, καὶ οὐκέτι εἰσπορεύεται πρὸς τὸν βασιλέα\nἐὰν μὴ κληθῇ ὀνόματι.\nἐν δὲ τῷ ἀναπληροῦσθαι τὸν χρόνον Ἐσθὴρ\nτῆς θυγατρὸς Ἀμειναδὰβ ἀδελφοῦ πατρὸς Μαρδοχαίου εἰσελθεῖν\nπρὸς τὸν βασιλέα, οὐδὲν ἠθέτησεν ὧν ἐνετείλατο ὁ εὐνοῦχος ὁ\nφύλαξ τῶν γυναικῶν· ἦν γὰρ Ἐσθὴρ εὑρίσκουσα χάριν παρὰ πάντων\nτῶν βλεπόντων αὐτήν.\nκαὶ εἰσῆλθεν Ἐσθὴρ πρὸς Ἀρταξέρξην\nτὸν βασιλέα τῷ δωδεκάτῳ μηνὶ ὅς ἐστιν Ἀδάρ, τῷ ἑβδόμῳ ἔτει τῆς\nβασιλείας αὐτοῦ.\nκαὶ ἠράσθη ὁ βασιλεὺς Ἐσθὴρ, καὶ εὗρεν χάριν\nπαρὰ πάσας τὰς παρθένους, καὶ ἐπέθηκεν αὐτῇ τὸ διάδημα τὸ\nγυναικεῖον.\nκαὶ ἐποίησεν ὁ βασιλεὺς πότον πᾶσι τοῖς φίλοις αὐτοῦ\nκαὶ ταῖς δυνάμεσιν ἐπὶ ἡμέρας ἑπτά, καὶ ὕψωσεν τοὺς γάμους Ἐσθὴρ,\nκαὶ ἄφεσιν ἐποίησεν τοῖς ὑπὸ τὴν βασιλείαν αὐτοῦ.\nὁ δὲ Μαρδοχαῖος\nἐθεράπευεν ἐν τῆ αὐλῇ.\nἡ δὲ Ἐσθὴρ οὐχ ὑπέδειξεν τὴν\nπατρίδα αὐτῆς· οὕτως γὰρ ἐνετείλατο αὐτῇ Μαρδοχαῖος, φοβεῖσθαι\nτὸν θεὸν καὶ ποιεῖν τὰ προστάγματα αὐτοῦ, καθὼς ἦν μετʼ αὐτοῦ·\nκαὶ Ἐσθὴρ οὐ μετήλλαξεν τὴν ἀγωγὴν αὐτῆς.\nκαὶ ἐλυπήθησαν οἱ\nδύο εὐνοῦχοι τοῦ βασιλέως οἱ ἀρχισωματοφύλακες ὅτι προήχθη\nΜαρδοχαῖος. καὶ ἐζήτουν ἀποκτεῖναι Ἀρταξέρξην τὸν βασιλέα.\nκαὶ ἐδηλώθη Μαρδοχαίῳ ὁ λόγος, καὶ ἐσήμανεν Ἐσθὴρ, καὶ αὐτὴ\nἐνεφάνισεν τῷ βασιλεῖ τὰ τῆς ἐπιβουλῆς.\nὁ δὲ βασιλεὺς ἤτασεν\nτοὺς δύο εὐνούχους καὶ ἐκρέμασεν αὐτούς· καὶ προσέταξεν ὁ βασιλεὺς\nκαταχωρίσαι εἰς μνημόσυνον ἐν τῇ βασιλικῇ βιβλιοθήκῃ ὑπὲρ τῆς\nεὐνοίας Μαρδοχαίου ἐν ἐγκωμίῳ.\nΜετὰ δὲ ταῦτα ἐδόξασεν ὁ βασιλεὺς Ἀρταξέρξης Ἀμὰν Ἁμαδάθου Βουγαῖον,\n\n\n\nκαὶ ὕψωσεν αὐτὸν καὶ ἐπρωτοβάθρει πάντων τῶν φίλων\nαὐτοῦ.\nκαὶ πάντες οἱ ἐν τῇ αὐλῇ προσεκύνουν αὐτῷ, οὕτως γὰρ\nπροσέταξεν ὁ βασιλεὺς ποιῆσαι· ὁ δὲ Μαρδοχαῖος οὐ προσεκύνει\nαὐτῷ.\nκαὶ ἐλάλησαν οἱ ἐν τῇ αὐλῇ τοῦ βασιλέως τῷ Μαρδοχαίῳ\nΜαρδοχαῖε, τί παρακούεις τὰ ὑπὸ τοῦ βασιλέως λεγόμενα;\nκαθʼ ἑκάστην\nἡμέραν ἐλάλουν αὐτῷ, καὶ οὐχ ὑπήκουεν αὐτῶν· καὶ ὑπέδειξαν\nτῷ Ἁμὰν Μαρδοχαῖον τοῖς τοῦ βασιλέως λόγοις ἀντιτασσόμενον· καὶ\nὑπέδειξεν αὐτοῖς ὁ Μαρδοχαῖος ὅτι Ἰουδαῖός ἐστιν.\nκαὶ ἐπιγνοὺς\nἉμὰν ὅτι οὐ προσκυνεῖ αὐτῷ Μαρδοχαῖος, ἐθυμώθη σφόδρα,\nκαὶ\nἐβουλεύσατο ἀφανίσαι πάντας τοὺς ὑπὸ τὴν Ἀρταξέρξου βασιλείαν\nἸουδαίους.\nκαὶ ἐποίησεν ψήφισμα ἐν ἔτει δωδεκάτῳ τῆς βασιλείας\nἈρταξέρξου, καὶ ἔβαλεν κλήρους ἡμέραν ἐξ ἡμέρας καὶ μῆνα ἐκ\nμηνὸς ὥστε ἀπολέσαι ἐν μιᾷ ἡμέρᾳ τὸ γένος Μαρδοχαίου, καὶ ἔπεσεν\nὁ κλῆρος εἰς τὴν τεσσαρεσκαιδεκάτην τοῦ μηνὸς ὅς ἐστιν Ἀδάρ.\nἐλάλησεν πρὸς τὸν βασιλέα Ἀρταξέρξην λέγων Ὑπάρχει ἔθνος\nδιεσπαρμένον ἐν τοῖς ἔθνεσιν ἐν πάσῃ τῇ βασιλείᾳ σου, οἱ δὲ νόμοι\nαὐτῶν ἔξαλλοι παρὰ πάντα τὰ ἔθνη, τῶν δὲ νόμων τοῦ βασιλέως\nπαρακούουσιν, καὶ οὐ συμφέρει τῷ βασιλεῖ ἐᾶσαι αὐτούς.\nεἰ δοκεῖ\nτῷ βασιλεῖ, δογματισάτω ἀπολέσαι αὐτούς, κἀγὼ διαγράψω εἰς τὸ\nγαζοφυλάκιον τοῦ βασιλέως ἀργυρίου τάλαντα μύρια.\nκαὶ περιελόμενος\nὁ βασιλεὺς τὸν δακτύλιον ἔδωκεν εἰς χεῖρα τῷ Ἁμάν,\nσφραγίσαι κατὰ τῶν γεγραμμένων κατὰ τῶν Ἰουδαίων.\nκαὶ εἶπεν\nὁ βασιλεὺς τῷ Ἁμάν Τὸ μέν ἀργύριον ἔχε, τῷ δὲ ἔθνει χρῶ ὡς βούλει.\nκαὶ ἐκλήθησαν οἱ γραμματεῖς τοῦ βασιλέως μηνὶ πρώτῳ τῇ τρισκαιδεκάτῃ,\n\n\n\nκαὶ ἔγραψαν ὡς ἐπέταξεν Ἁμὰν τοῖς στρατηγοῖς καὶ τοῖς\nἄρχουσιν κατὰ πᾶσαν χώραν ἀπὸ Ἰνδικῆς ἕως τῆς Αἰθιοπίας, ταῖς\nἑκατὸν εἴκοσι ἑπτὰ χώραις, τοῖς τε ἄρχουσι τῶν ἐθνῶν κατὰ τὴν\nαὐτῶν λέξιν, δι᾿ Ἀρταξέρξου τοῦ βασιλέως.\nκαὶ ἀπεστάλη διὰ\nβιβλιαφόρων εἰς τὴν Ἀρταξέρξου βασιλείαν, ἀφανίσαι τὸ γένος τῶν\nἸουδαίων ἐν ἡμέρᾳ μιᾷ μηνὸς δωδεκάτου, ὅς ἐστιν Ἀδάρ, καὶ\nδιαρπάσαι τὰ ὑπάρχοντα αὐτῶν.\nΤῆς δὲ ἐπιστολῆς ἐστὶν τὸ\nἀντίγραφον τόδε Βασιλεὺς μέγας Ἀρταξέρξης τοῖς ἀπὸ τῆς Ἰνδικῆς\nἕως τῆς Αἰθιοπίας ἑκατὸν εἴκοσι ἑπτὰ χωρῶν ἄρχουσι καὶ τοπάρχαις\nὑποτεταγμένοις τάδε γράφει.\nπολλῶν ἐπάρξας ἐθνῶν καὶ\nπάσης ἐπικρατήσας οἰκουμένης, ἐβουλήθην, μὴ τῷ θράσει τῆς ἐξουσίας\nἐπαιρόμενος ἐπιεικέστερον δὲ καὶ μετὰ ἠπιότητος ἀεὶ διεξάγων,\nτοὺς τῶν ὑποτεταγμένωυ ἀκυμάτους διὰ παντὸς καταστῆσαι βίους,\nτήν τε βασιλείαν ἥμερον καὶ πορευτὴν μέχρι περάτων παρεξόμενος\nἀνανεώσασθαί τε τὴν ποθουμένην τοῖς πᾶσιν ἀνθρώποις εἰρήνην.\nπυθομένου δέ μου τῶν συμβούλων πῶς ἂν ἀχθείη τοῦτο ἐπὶ πέρας,\nσωφροσύνῃ παρʼ ἡμῖν διενέγκας καὶ ἐν τῇ εὐνοίᾳ ἀπαραλλάκτως\nκαὶ βεβαίᾳ πίστει ἀποδεδιγμένος καὶ δεύτερον τῶν βασιλειῶν γέρας\nἀπενηνεγμένος Ἁμὰν\nἐπέδειξεν ἡμῖν, ἐν πάσαις ταῖς κατὰ τὴν\nοἰκουμένην φυλαῖς ἀναμεμίχθαι δυσμενῆ λαόν τινα, τοῖς νόμοις\nἀντίθετον πρὸς πᾶν ἔθνος, τά τε τῶν βασιλέων παραπέμποντας\nδιηνεκῶς προστάγματα, πρὸς τὸ μὴ κατατίθεσθαι τὴν ὑφʼ ἡμῶν\nκατευθυνομένην ἀμέμπτως συναρχίαν.\nδιειληφότες οὖν τόδε τὸ\n\n\n\nἔθνος μονώτατον ἐν ἀντιπαραγωγῇ παντὶ διὰ παντὸς ἀνθρώπῳ\nκείμενον, διαγωγὴν νόμων ξενίζουσαν παραλλάσσον, καὶ δυσνοοῦν\nτοῖς ἡμετέροις πράγμασιν τὰ χείριστα συντελοῦν κακὰ καὶ πρὸς τὸ\nμὴ τὴν βασιλείαν εὐσταθίας τυγχάνειν·\nπροστετάχαμεν οὖν τοὺς\nσημαινομένους ὑμῖν ἐν τοῖς γεγραμμένοις ὑπὸ Ἁμὰν τοῦ τεταγμένου\nἐπὶ τῶν πραγμάτων καὶ δευτέρου πατρὸς ἡμῶν, πάντας σὺν γυναιξὶ\nκαὶ τέκνοις ἀπολέσαι ὁλορριζεὶ ταῖς τῶν ἐχθρῶν μαχαίραις ἄνευ\nπαντὸς οἴκτου καὶ φειδοῦς τῇ τεσσαρεσκαιδεκάτῃ τοῦ δωδεκάτου\nμηνὸς Ἀδὰρ τοῦ ἐνεστῶτος ἔτους,\nὅπως οἱ πάλαι καὶ νῦν δυσμενεῖς\nἐν ἡμέρᾳ μιᾷ βιαίως εἰς τὸν ᾅδην κατελθόντες εἰς τὸν μετέπειτα\nχρόνον εὐσταθῆ καὶ ἀτάραχα παρέχωσιν ἡμῖν διὰ τέλους τὰ πρά γματα.\nτὰ δὲ ἀντίγραφα τῶν ἐπιστολῶν ἐξετίθετο κατὰ χώραν·\nκαὶ προσετάγη πᾶσι τοῖς ἔθνεσιν ἑτοίμους εἶναι εἰς τὴν ἡμέραν\nταύτην.\nἐσπεύδετο δὲ τὸ πρᾶγμα καὶ εἰς Σουσάν· ὁ δὲ βασιλεὺς\nκαὶ Ἁμὰν ἐκωθωνίζοντο, ἐταράσσετο δὲ ἡ πόλις.\nὉ δὲ Μαρδοχαῖος ἐπιγνοὺς τὸ συντελούμενον διέρρηξεν τὰ ἱμάτια\nἑαυτοῦ, καὶ ἐνεδύσατο σάκκον καὶ κατεπάσατο σποδόν, καὶ ἐκπηδήσας\nδιὰ τῆς πλατείας τῆς πόλεως ἐβόα φωνῇ μεγάλῃ Αἴρεται ἔθνος\nμηδὲν ἠδικηκός.\nκαὶ ἦλθεν ἕως τῆς πύλης τοῦ βασιλέως, καὶ ἔστη·\nοὐ γὰρ ἦν ἐξὸν αὐτῷ εἰσελθεῖν εἰς τὴν αὐλὴν σάκκον ἔχοντι καὶ\nσποδόν.\nκαὶ ἐν πάσῃ χώρᾳ οὗ ἐξετίθετο τὰ γράμματα κραυγὴ\nκαὶ κοπετὸς καὶ πένθος μέγα τοῖς Ἰουδαίοις, σάκκον καὶ σποδὸν\nἔστρωσαν ἑαυτοῖς.\nκαὶ εἰσῆλθον αἱ ἅβραι καὶ οἱ εὐνοῦχοι τῆς βασιλίσσης\n\n\n\nκαὶ ἀνήγγειλαν αὐτῇ· καὶ ἐταράχθη ἀκούσασα τὸ γεγονός,\nκαὶ ἀπέστειλεν στολίσαι τὸν Μαρδοχαῖον καὶ ἀφελέσθαι αὐτοῦ τὸν\nσάκκον· ὁ δὲ οὐκ ἐπείσθη.\nἡ δὲ Ἐσὴρ προσεκαλέσατο Ἁχραθαῖον\nτὸν εὐνοῦχον αὐτῆς, ὃς παριστήκει αὐτῇ, καὶ ἀπέστειλεν μαθεῖν αὐτῇ\nπαρὰ τοῦ Μαρδοχαίου τὸ ἀκριβές.\nὁ δὲ Μαρδοχαῖος ὑπέδειξεν αὐτῷ\nτὸ γεγονὸς καὶ τὴν ἐπαγγελίαν ἣν ἐπηγγείλατο Ἁμὰν τῷ βασιλεῖ εἰς\nτὴν γάζαν μυρίων ταλάντων, ἵνα ἀπολέσῃ τοὺς Ἰουδαίους.\nκαὶ τὸ\nἀντίγραφον τὸ ἐν Σούσοις ἐκτεθὲν ὑπέρ τοῦ ἀπολέσθαι αὐτοὺς ἔδωκεν\nαὐτῷ δεῖξαι τῇ Ἐσθήρ· καὶ εἶπεν αὐτῷ ἐντείλασθαι αὐτῇ εἰσελθούσῃ\nπαραιτήσασθαι τὸν βασιλέα καὶ ἀξιῶσαι αὐτὸν περὶ τοῦ λαοῦ, μνησθεῖσα\nἡμερῶν ταπεινώσεώς σου ὡς ἐτράφης ἐν χειρί μου, διότι Ἁμὰν\nὁ δευτερεύων τῷ βασιλεῖ ἐλάλησεν καθʼ ἡμῶν εἰς θάνατον· ἐπικάλεσαι\nτὸν κύριον καὶ λάλησον τῷ βασιλεῖ περὶ ἡμῶν καὶ ῥῦσαι ἡμᾶς\nἐκ θανάτου.\nεἰσελθὼν δὲ ὁ Ἁχραθαῖος ἐλάλησεν αὐτῇ πάντας τοὺς\nλόγους τούτους.\nεἶπεν δὲ Ἐσθὴρ πρὸς Ἁχραθαῖον Πορεύθητι πρὸς\nΜαρδοχαῖον καὶ εἰπὸν\nὅτι Τὰ ἔθνη πάντα τῆς βασιλείας γινώσκει,\nὅτι πᾶς ἄνθρωπος ἢ γυνὴ ὃς εἰσελεύσεται πρὸς τὸν βασιλέα εἰς τὴν\nαὐλὴν τὴν ἐσωτέραν ἄκλητος, οὐκ ἔστιν αὐτῷ σωτηρία· πλὴν ᾧ\nἐκτείνει ὁ βασιλεὺς τὴν χρυσῆν ῥάβδον, οὗτος σωθήσεται· κἀγὼ οὐ\nκέκλημαι εἰσελθεῖν πρὸς τὸν βασιλέα, εἰσὶν αὗται ἡμέραι τριάκοντα.\nκαὶ ἀπήγγειλεν Ἁχραθαῖος Μαρδοχαίῳ πάντας τοὺς λόγους Ἐσθήρ.\nκαὶ εἶπεν Μαρδοχαῖος πρὸς Ἁχραθαῖον Πορεύθητι καὶ εἰπὸν αὐτῇ\nἘσθήρ, μὴ εἴπῃς σεαυτῇ ὅτι σωθήσῃ μόνη ἐν τῇ βασιλείᾳ παρὰ\nπάντας τοὺς Ἰουδαίους·\nὡς ὅτι ἐὰν παρακούσῃς ἐν τούτῳ τῷ καιρῷ,\n\n\n\nἄλλοθεν βοήθεια καὶ σκέπη ἔσται τοῖς Ἰουδαίοις· σὺ δὲ καὶ ὁ οἶκος\nτοῦ πατρός σου ἀπολεῖσθε. καὶ τίς οἶδεν εἰ εἰς τὸν καιρὸν τοῦτον\nἐβασίλευσας;\nκαὶ ἐξαπέστειλεν Ἐσθὴρ τὸν ἥκοντα πρὸς αὐτὴν\nπρὸς Μαρδοχαῖον λέγουσα\nΒαδίσας ἐκκλησίασον τοὺς Ἰουδαίους\nτοὺς ἐν Σούσοις, καὶ νηστεύσατε ἐπʼ ἐμοί, καὶ μὴ φάγητε μηδὲ\nπίητε ἐπὶ ἡμέρας τρεῖς νύκτα καὶ ἡμέραν· κἀγὼ δὲ καὶ αἱ ἅβραι\nμου ἀσιτήσομεν· καὶ τότε εἰσελεύσομαι πρὸς τὸν βασιλέα παρὰ τὸν\nνόμον, ἐὰν καὶ ἀπολέσθαι με ᾖ.\nΚαὶ βαδίσας Μαρδοχαῖος\nἐποίησεν ὅσα ἐνετείλατο αὐτῷ Ἐσθῆρ·\nκαὶ ἐδεήθη Κυρίου,\nμνημονεύων πάντα τὰ ἔργα Κυρίου,\nκαὶ εἶπεν Κύριε, κύριε\nβασιλεῦ πάντων κρατῶν, ὅτι ἐν ἐξουσίᾳ σου τὸ πᾶν ἐστιν,\nκαὶ οὐκ ἔστιν ὁ ἀντιδοξῶν σοι ἐν τῷ θέλειν σε σῶσαι τὸν\nἸσραήλ·\nὅτι σὺ ἐποίησας τὸν οὐρανὸν καὶ τὴν γῆν καὶ πᾶν\nθαυμαζόμενον ἐν τῇ ὑπʼ οὐρανόν,\nκαὶ κύριος εἶ πάντων, καὶ\nοὐκ ἔστιν ὃς ἀντιτάξεταί σοι τῷ κυρίῳ·\nσὺ πάντα γινώσκεις,\nσὺ οἶδας, Κύριε, ὅτι οὐκ ἐν ὕβρει οὐδὲ ἐν ὑπερηφανίᾳ οὐδὲ ἐν\nφιλοδοξίᾳ ἐποίησα τοῦτο, τὸ μὴ προσκυνεῖν τὸν ὑπερήφανον\nἈμάν.\nὅτι ηὐδόκουν φιλεῖν πέλματα ποδῶν αὐτοῦ πρὸς σωτηρίαν\nἸσραήλ,\nἀλλὰ ἐποίησα τοῦτο ἵνα μὴ θῶ δόξαν ἀνθρώπου\nὑπεράνω δόξης θεοῦ· καὶ οὐ προσκυνήσω οὐδένα πλὴν\nσοῦ τοῦ κυρίου μου, καὶ οὐ ποιήσω αὐτὰ ἐν ὑπερηφανίᾳ.\nκαὶ\nνῦν, Κύριε ὁ θεὸς ὁ βασιλεὺς ὁ θεὸς Ἀβραάμ, φεῖσαι τοῦ λαοῦ\nσου, ὅτι ἐπιβλέπουσιν ἡμῖν εἰς καταφθορὰν καὶ ἐπεθύμησαν\nἀπολέσαι τὴν ἐξ ἀρχῆς κληρονομίαν σου·\nμὴ ὑπερίδῃς τὴν\nμερίδα σου ἣν σεαυτῷ ἐλυτρώσω ἐκ γῆς Αἰγύπτου·\nἐπάκουσον\nτῆς δεήσεως μου καὶ ἱλάσθητι τῷ κλήρῳ σου, καὶ\nστρέψον τὸ πένθος ἡμῶν εἰς εὐωχίαν, ἵνα ζῶντες ὑμνῶμέν\nσου τὸ ὄνομα, Κὐριε, καὶ μὴ ἀφανίσῃς στόμα αἰνούντων σοι.\nκαὶ πᾶς Ἰσραὴλ ἐκέκραξαν ἐξ ἰσχύος αὐτῶν, ὅτι θάνατος\nαὐτῶν ἐν ὀφθαλμοῖς αὐτόῶν.\nΚαὶ Ἐσθὴρ ἡ βασίλισσα\nκατέφυγεν ἐπὶ τὸν κύριον ἐν ἀγῶνι θανάτου κατειλημμένη,\nκαὶ\nἀφελομένη τὰ ἱμάτια τῆς δόξης αὐτῆς ἐνεδύσατο ἱμάτια στενοχαορίας\nκαὶ πένθους, καὶ ἀντὶ τῶν ὑπερηφάνων ἡδυσμάτων\nσποδοῦ καὶ κοπριῶν ἔπλησεν τὴν κεφαλήν· καὶ τὸ σῶμα\nἐταπείνωσεν σφόδρα, καὶ πάντα τόπον κόσμου ἀγαλλιάματος\nαὐτῆς ἔπλησε στρεπτῶν τριχῶν αὐτῆς·\nκαὶ ἐδεῖτο\nΚυρίου θεοῦ Ἰσραὴλ καὶ εἶπεν Κύριέ μου, ὁ βασιλεὺς ἡμῶν,\nσὺ εἶ μόνος· βοήθησόν μοι τῇ μόνῃ καὶ μὴ ἐχούσῃ βοηθὸν εἰ\nμὴ σέ.\nὅτι κἰνδυνός μου ἐν χερί μου.\nἐγὼ δκουον ἐκ\nγενετῆς μου ἐν φυλῇ πατριᾶς μου, ὅτι σύ, Κύριε, ἔλαβες τὸν\nἸσραὴλ ἐκ πάντων τῶν ἐθνῶν καὶ τοὺς πατέρας ἡμῶν ἐκ πάντων\nτῶν προγόνων αὐτῶν εἰς κληρονομίαν αἰώνιον, καὶ ἐποί\nησας αὐτοῖς ὅσα ἐλάλησας.\nκαὶ νῦν ἡμάρτομεν ἐνώπιόν σου,\nκαὶ παρέδωκας ἡμᾶς εἰς χεῖρας τῶν ἐχθρῶν ἡμῶν·\nἀνθʼ ὧν\nἐδοξάσαμεν τοὺς θεοὺς αὐτῶν. δίκαιος εἶ, Κύριε·\nκαὶ νῦν\nοὐχ ἱκανώθησαν ἐν πικρασμῷ δουλείας ἡμῶν, ἀλλὰ ἔθηκαν τὰς\nχεῖρας αὐτῶν,\nἐξᾶραι ὁρισμὸν στόματός σου καὶ ἀφανίσαι κληρονομίαν\nσου, καὶ ἐμφράξαι στόμα αἰνούντων σοι καὶ σβέσαι\nδόξαν οἴκου σου καὶ θυσιαστήριόν σου,\nκαὶ ἀνοῖξαι στόμα\nἐθνῶν εἰς ἀρετὰς ματαίων καὶ θαυμασθῆναι βασιλέα σάρκινον\nεἰς αἰῶνα.\nμὴ παραδῷς, Κύριε, τὸ σκῆπτρόν σου τοῖς μὴ\nοὖσιν, καὶ μὴ καταγελασάτωσαν ἐν τῇ πτώσει ἡμῶν, ἀλλὰ\nστρέψον τὴν βουλὴν αὐτῶν ἐπʼ αὐτούς· τὸν δὲ ἀρξάμενον\nἐφʼ ἡμᾶς παραδιγμάτισον.\nμνήσθητι, Κύριε, γνώσθητι ἐν\nκαιρῷ θλίψεως ἡμῶν, καὶ ἐμὲ θάρσυνον, βασιλεῦ τῶν θεῶν\n\n\n\nκαὶ πάσης ἀρχῆς ἐπικρατῶν·\nδὸς λόγον εὔρυθμον εἰς τὸ στόμα\nμου ἐνώπιον τοῦ λέοντος, καὶ μετάθες τὴν καρδίαν αὐτοῦ εἰς\nμῖσος τοῦ πολεμοῦντος ἡμᾶς, εἰς συντέλειαν αὐτοῦ καὶ τῶν\nὁμονοούντων αὐτῷ·\nἡμᾶς δὲ ῥῦσαι ἐν χειρί σου, καὶ βοήθησόν\nμοι τῇ μόνῃ καὶ μὴ ἐχούσῃ εἰ μὴ σέ, Κύριε. πάντων\nγνῶσιν ἔχεις,\nκαὶ οἶδας ὅτι ἐμίσησα δόξαν ἀνόμων, καὶ βδελύσσομαι\nκοίτην ἀπεριτμήτων καὶ παντὸς ἀλλοτρίου.\nσὺ\nοἶδας τὴν ἀνάγκην μου, ὅτι βδελύσσομαι τὸ σημεῖον τῆς\nὑπερηφανίας μου ὅ ἐστιν ἐπὶ τῆς κεφαλῆς μου ἐν ἡμέραις\nὀπτασίας μου· βδελύσσομαι αὐτὸ ὡς ῥάκος καταμηνίων, καὶ\nοὐ φορῶ αὐτὸ ἐν ἡμέραις ἡσυχίας μου.\nκαὶ οὐκ ἔφαγεν ἡ\nδούλη σου τράπεζαν Ἁμάν, καὶ οὐκ ἐδόξασα συμπόσιον βασιλέως,\nοὐδὲ ἔπιον οἶνον σπονδῶν·\nκαὶ οὐκ ηὐφράνθη ἡ δούλη\nσου ἀφʼ ἡμέρας μεταβολῆς μου μέχρι νῦν πλὴν ἐπὶ σοί, Κύριε\nὁ θεὸς Ἁβραάμ.\nὁ θεὸς ὁ ἰσχύων ἐπὶ πάντας, εἰσάκουσον\nφωνὴν ἀπηλπισμένων καὶ ῥῦσαι ἡμᾶς ἐκ χειρὸς τῶν πονηρευομένων,\nκαὶ ῥῦσαί με ἐκ τοῦ φόβου μου.\nΚαὶ ἐγενήθη ἐν τῇ ἡμέρᾳ τῇ τρίτῃ ὡς ἐπαύσατο προσευχομένη,\nἐξεδύσατο τὰ ἱμάτια τῆς θεραπείας καὶ περιεβάλετο\nτὴν δόξαν αὐτῆς·\nκαὶ γενηθεῖσα ἐπιφανής, ἐπικαλεσαμένη\nτὸν πάντων ἐπόπτην θεὸν καὶ σωτῆρα, παρέλαβεν τὰς δύο\nἅβρας,\nκαὶ τῇ μὲν μιᾷ ἐπηρείδετο ὡς τρυφερευομένη,\nἡ δὲ\nἑτέρα ἐπηκολούθει κουφίζουσα τὴν ἔνδυσιν αὐτῆς·\nκαὶ αὐτὴ\nἐρυθριῶσα ἀκμῇ κάλλους αὐτῆς, καὶ τὸ πρόσωπον αὐτῆς ἱλαρὸν\nὡς προσφιλές, ἡ δὲ καρδία αὐτῆς ἀπεστενωμένη ἀπὸ τοῦ\nφόβου.\nκαὶ εἰσελθοῦσα πάσας τὰς θύρας κατέστη ἐνώπιον\nτοῦ βασιλέως· καὶ αὐτὸς ἐκάθητο ἐπὶ τοῦ θρόνου τῆς βασιλείας\nαὐτοῦ, καὶ πᾶσαν στολὴν τῆς ἐπιφανείας αὐτοῦ ἐνεδεδύκει,\n\n\n\nὅλος διὰ χρυσοῦ καὶ λίθων πολυτελῶν, καὶ ἦν φοβερὸς\nσφόδρα.\nκαὶ ἄρας τὸ πρόσαωπον αὐτοῦ πεπυραομένον δόξῃ ἐν\nἀκμῇ θυμοῦ ἔβλεψεν· καὶ ἔπεσεν ἡ βασίλισσα καὶ μετέβαλεν\nτὸ χρῶμα αὐτῆς ἐυ ἐκλύσει, καὶ κατεπέκυψεν ἐπὶ τὴν κεφαλὴν\nτῆς ἀβρας τῆς προπορευομένης.\nκαὶ μετέβαλεν ὁ θεὸς\nτὸ πνεῦμα τοῦ βασιλέως εἰς πραύτητα, καὶ ἀγωνιάσας ἀνεπήδησεν\nἀπὸ τοῦ θρόνου αὐτοῦ, καὶ ἀνέλαβεν αὐτὴν ἐπὶ τὰς\nἀγκάλας αὐτοῦ μέχρις οὗ κατέστη, καὶ παρεκάλει αὐτὴν λόγοις\nεἰρηνικοῖς\nκαὶ εἶπεν αὐτῇ Τί ἐστιν, Ἐσθῆρ; ἐγὼ ὁ ἀδελφός\nσου, θάρσει,\nοὐ μὴ ἀποθάνῃς· ὅτι κοινὸν τὸ πρόσταγμα\nἡμῶν ἐοτὰ·\nπρόσελθε.\nκαὶ ἄρας τὴν χρυσῆν ῥάβδον ἐπέθηκεν\nἐπὶ τὸν τράχηλον αὐτῆς, καὶ ἠσπάσατο αὐτὴν καὶ εἶπεν\nΛάλησόν μοι.\nκαὶ εἶπεν αὐτῷ Εἶδόν σε, κύριε, ὡς ἄγγελον\nθεοῦ, καὶ ἐταράχθη ἡ καρδία μου ἀπὸ φόβου τῆς δόξης σου.\nὅτι θαυμαστὸς εἶ, κύριε, καὶ τὸ πρόσωπόν σου χαρίτων\nμεστόν.\nἐν δὲ τῷ διαλέγεσθαι αὐτὴν ἔπεσεν ἀπὸ ἐκλύσεως·\nκαὶ ὁ βασιλεὺς ἐταράσσετο, καὶ πᾶσα ἡ θεραπεία αὐτοῦ παρεκάλει\nαὐτήν.\nκαὶ εἶπεν ὁ βασιλεὺς Τί θέλεις, Ἐσθήρ; καὶ τί\nσού ἐστιν τὸ ἀξίωμα; ἕως τοῦ ἡμίσους τῆς βασιλείας μου, καὶ ἔσται\nσοι.\nεἶπεν δὲ Ἐσθήρ Ἡμέρα μου ἐπίσημος σήμερόν ἐστιν· εἰ οὗν\nδοκεῖ τῷ βασιλεῖ, ἐλθάτω καὶ αὐτὸς καὶ Ἀμὰν εἰς τὴν δοχὴν ἣν\nποιήσω σήμερον.\nκαὶ εἶπεν ὁ βασιλεύς Κατασπεύσατε Ἀμὰν ὅπως\nποιήσωμεν τὸν λόγον Ἐσθῆρ· καὶ παραγίνονται ἀμφότεροι εἰς τὴν\nδοχὴν ἣν εἶπεν Ἐσθῆρ.\nἐν δὲ τῷ πότῳ εἶπεν ὁ βασιλεὺς πρὸς\nἘσθήρ Τί ἐστιν, βασίλισσα Ἐσθήρ; καὶ ἔσται ὅσα ἀξιοῖς.\nκαὶ εἶπεν\n\n\n\nΓὸ αἴτημά μου καὶ τὸ ἀξίωμα·\nεἰ εὗρον χάριν ἐνώπιον τοῦ\nβασιλέως, ἐλθάτω ὁ βασιλεὺς καὶ Ἀμὰν ἔτι τὴν αὔριον εἰς τὴν\nδοχὴν ἣν ποιήσω αὐτοῖς, καὶ αὔριον ποιήσω τὰ αὐτά.\nΚαὶ\nἐξῆλθεν ὁ Ἀμὰν ἀπὸ τοῦ βασιλέως ὑπερχαρὴς εὐφραινόμενος· ἐν δὲ\nτῷ ἰδεῖν Ἀμὰν Μαρδοχαῖον τὸν Ἰουδαῖον ἐν τῆ αὐλῇ ἐθυμώθη σφόδρα.\nκαὶ εἰσελθὼν εἰς τὰ ἴδια ἐκάλεσεν τοὺς φίλους καὶ Ζωσάραν τὴν\nγυναῖκα αὐτοῦ,\nκαὶ ὑπέδειξεν αὐτοῖς τὸν πλοῦτον αὐτοῦ καὶ τὴν\nδόξαν ἣν ὁ βασιλεὺς αὐτῷ περιέθηκεν, καὶ ὡς ἐποίησεν αὐτὸν πρωτεύειν\nκαὶ ἡγεῖσθαι τῆς βασιλείας.\nκαὶ εἶπεν Ἀμάν Οὐ κέκληκεν\nἡ βασίλισσα μετὰ τοῦ βασιλέως οὐδένα εἰς τὴν δοχὴν ἀλλ᾿ ἢ ἐμέκαὶ\nεἰς τὴν αὔριον κέκλημαι.\nκαὶ ταῦτά μοι οὐκ ἀρέσκει, ὅταν\nἴδω Μαρδοχαῖον τὸν Ἰουδαῖον ἐν τῇ αὐλῇ.\nκαὶ εἶπεν πρὸς αὐτὸν\nΖωσάρα ἡ γυνὴ αὐτοῦ καὶ οἱ φίλοι Κοπήτω σοι ξύλον πηχῶν πεντήκοντα,\nὄρθρου δὲ εἰπὸν τῷ βασιλεῖ καὶ κρεμασθήτω Μαρδοχαῖος\nἐπὶ τοῦ ξύλου· σὺ δὲ εἴσελθε εἰς τὴν δοχὴν σὺν τῷ βασιλεῖ καὶ\nεὐφραίνου. καὶ ἤρεσεν τὸ ῥῆμα τῷ Ἀμάν, καὶ ἡτοιμάσθη τὸ ξύλον.\nὉ δὲ κύριος ἀπέστησεν τὸν ὕπνον ἀπὸ τοῦ βασιλέως τὴν\nνύκτα ἐκείνην, καὶ εἶπεν τῷ διδασκάλῳ αὐτοῦ εἰσφέρειν γράμματα\nμνημόσυνα τῶν ἡμερῶν ἀναγινώσκειν αὐτῷ.\nεὗρευ δὲ τὰ γράμματα\nτὰ γραφέντα περὶ Μαρδοχαίου, ὡς ἀπήγγειλεν τῷ βασιλεῖ περὶ τῶν\nδύο εὐνούχων τοῦ βασιλέως ἐν τῷ φυλάσσειν αὐτοὺς καὶ ζητῆσαι\n\n\n\nἐπιβαλεῖλ τὰς χεῖρας Ἀρταξέρξῃ.\nεἶπεν δὲ ὁ βασιλεύς Τίνα δόξαν\nἢ χάριν ἐποιήσαμεν τῷ Μαρδοχαίηῳ; καὶ εἶπαν οἱ διάκονοι τοῦ βασιλέως\nΟὐκ ἐποίησας αὐτῷ οὐδέν.\nἐν δὲ τῷ πυνθάνεσθαι τὸν βασιλέα\nπερὶ τῆς εὐνοίας Μαρδοχαίου, ἰδοὺ Ἀμὰν ἐν τῇ αὐλῇ· εἶπεν δὲ ὁ\nβασιλεύς Τίς ἐν τῇ αὐλῇ; ὁ δὲ Ἀμὰν εἰσῆλθεν εἰπεῖν τῷ βασιλεῖ\nκρεμάσαι τὸν Μαρδοχαῖον ἐπὶ τῷ ξύλῳ ᾧ ἡτοίμασεν.\nκαὶ εἶπαν\nοἱ διάκονοι τοῦ βασλέως Ἰδοὺ Ἁμὰν ἕστηκεν ἐν τῇ αὐλῇ· καὶ\nεἶπεν ὁ βασιλεὺς Καλέσατε αὐτόν.\nεἶπεν δὲ ὁ βασιλεὺς τῷ\nἈμάν Τί ποιήσω τῷ ἀνθρώπῳ ὃν ἐγὼ θέλω δοξάσαι; εἶπεν δὲ ἐν\nἑαυτῷ ὁ Ἀμάν Τίνα θέλει ὁ βασιλεὺς δοξάσαι εἰ μὴ ἐμέ;\nεἶπεν δὲ\nπρὸς τὸν βασιλέα Ἄνθρωπον ὃν ὁ βασιλεὺς θέλει δοξάσαι,\nἐνεγκάτωσαν\nοἱ παῖδες τοῦ βασιλέως στολὴν βυσσίνην ἣν ὁ βασιλεὺς\nπεριβάλλεται, καὶ ἵππον ἐφʼ ὃν ὁ βασιλεὺς ἐπιβαίνει,\nκαὶ δότω\nἑνὶ τῶν φίλων τοῦ βασιλέως τῶν ἐνδόξων καὶ στολισάτω τὸν ἄνθρωπον\nὃν ὁ βασιλεὺς ἀγαπᾷ, καὶ ἀναβιβασάτω αὐτὸν ἐπὶ τὸν\nἵππον, καὶ κηρυσσέτω διὰ τῆς πλατείας τῆς πόλεως λέγων Οὕτως\nἔσται παντὶ ἀνθρώπῳ ὃν ὁ βασιλεὺς δοξάζει.\nεἶπεν δὲ ὁ βασιλεὺς\nτῷ Ἀμάν Καλῶς ἐλάλησας· οὕτως ποίησον τῷ Μαρδοχαίῳ τῷ\nἸουδαίῳ τῷ θεραπεύοντι ἐν τῇ αὐλῇ, καὶ μὴ παραπεσάτω σου λόγος\nὧν ἐλάλησας.\nἔλαβεν δὲ Ἀμὰν τὴν στολὴν καὶ τὸν ἵππον, καὶ\nἐστόλμσεν τὸν Μαρδοχαῖον καὶ ἀνεβίβασεν αὐτὸν ἐπὶ τὸν ἵππον, καὶ\nδιῆλθεν διὰ τῆς πλατείας τῆς πόλεως καὶ ἐκήρυσσεν λέγων Οὕτως\nἔσται παντὶ ἀνθρώπῳ ὃν ὁ βασιλεὺς θέλει δοξάσαι.\nἐπέστρεψεν δὲ\nὁ Μαρδοχαῖος εἰς τὴν αὐλὴν· Ἀμὰν δὲ ὑπέστρεψεν εἰς τὰ ἴδια λυπούμενος\nκατὰ κεφαλῆς.\nκαὶ διηγήσατο Ἀμὰν τὰ συμβεβηκότα αὐτῷ\n\n\n\nΖωσάρᾳ τῇ γυναικὶ αὐτοῦ καὶ τοῖς φίλοις· καὶ εἶπαν πρὸς αὐτὸν οἱ\nφίλοι καὶ ἡ γυνή Εἰ ἐκ γένους Ἰουδαίων Μαρδοχαῖος, ἦρξαι ταπεινοῦσθαι\nἐνώπιον αὐτοῦ, πεσὼν πεσῇ· οὐ μὴ δύνῃ αὐτὸν ἀμύνασθαι, ὅτι\nθεὸς ζῶν μετʼ αὐτοῦ. ¹⁴ ἔτι αὐτῶν λαλούντων παραγίνονται οἱ εὐνοῦχοι\nἐπισπεύδοντες τὸν Ἀμὰν ἐπὶ τὸν πότον ὃν ἡτοίμασεν Ἐσθῆήρ.\nἙἰσῆλθεν δὲ ὁ βασιλεὺς καὶ Ἀμὰν συνπιεῖν τῇ βασιλίσσῃ.\nεἶπεν δὲ ὁ βασιλεὺς Ἐσθὴρ τῇ δευτέρᾳ ἡμέρᾳ ἐν τῷ πότῳ Τί ἐστιν,\nἘσθὴρ βασίλισσα, καὶ τί τὸ αἴτημά σου καὶ τί τὸ ἀξίωμά σου; καὶ\nἔστω σοι ἕως τοῦ ἡμίσους τῆς βασιλείας μου.\nκαὶ ἀποκριθεῖσα\nεἶπεν Εἰ εὗρον χάριν ἐνώπιον τοῦ βασιλέως, δοθήτω ἡ ψυχὴ τῷ\nαἰτήματί μου, καὶ ὁ λόγος μου τῷ ἀξιώματί μου.\nἐπράθημεν γὰρ\nἐγὼ τε καὶ ὁ λαός μου εἰς ἀπωλίαν καὶ διαρπαγὴν καὶ δουλίαν,\nἡμεῖς καὶ τὰ τέκνα ἡμῶν εἰς παῖδας καὶ παιδίσκας, καὶ παρήκουσα·\nοὐ γὰρ ἄξιος ὁ διάβολος τῆς αὐλῆς τοῦ βασιλέως.\nεἶπεν δὲ ὁ\nβασιλεὺς Τίς οὗτος ὅστις ἐτόλμησεν ποιῆσαι τὸ πρᾶγμα τοῦτο;\nεἶπεν δὲ Ἐσθῆρ Ἁνθρωπος ἐχθρὸς Ἀμὰν ὁ πονηρὸς οὗτος. Ἀμὰν\nδὲ ἐταράχθη ἀπὸ τοῦ βασλέως καὶ τῆς βασιλίσσης.\nὁ δὲ βασιλεὺς\nἐξαυέστη ἀπὸ τοῦ συμποσίου εἰς τὸν κῆπον· ὁ δὲ Ἀμὰν παρῃτεῖτο\nτὴν βασίλισσαν, ἑώρα γὰρ ἑαυτὸν ἐν κακοῖς ὄντα.\nἐπέστρεψεν\nδὲ ὁ βασιλεὺς ἐκ τοῦ κήπου, Ἀμὰν δὲ ἐπιπεπτώκει ἐπὶ τὴν κλίνην\nἀξιῶν τὴν βασίλισσαν· εἶπεν δὲ ὁ βασιλεύς Ὡστε καὶ τὴν γυναῖκα\nβιάζῃ ἐν τῇ οἰκίᾳ μου; Ἀμὰν δὲ ἀκούσας διετράπη τῷ προσώπῳ.\nεἶπεν δὲ Βουγαθὰν εἶς τῶν εὐνούχων πρὸς τὸν βασιλέα Ἰδοὺ καὶ ξύλον\nἡτοίμασεν Ἀμὰν Μαρδοχαίῳ τῷ λαλήσαντι περὶ τοῦ βασιλέως, καὶ\nὤρθωται ἐν τοῖς Ἀμὰν ξύλον πηχῶν πεντήκοντα. εἶπεν δὲ ὁ βασιλεύς\nΣταυρωθήτω ἐπʼ αὐτοῦ.\nκαὶ ἐκρεμάσθη Ἀμὰν ἐπὶ τοῦ ξύλου\nὃ ἡτοιμάσθη Μαρδοχαίῳ. καὶ τότε ὁ βασιλεὺς ἐκόπασεν τοῦ θυμοῦ.\nΚαὶ ἐν αὐτῇ τῇ ἡμέρᾳ ὁ βασιλεὺς Ἀρταξέρξης ἐδωρήσατο Ἐσθὴρ\nὅσα ὑπῆρχεν Ἀμὰν τῷ διαβόλῳ, καὶ Μαρδοχαἲος προσεκλήθη ὑπὸ\nτοῦ βασιλέως· ὑπέδειξεν γὰρ Ἐσθῆρ ὅτι ἐνοικείωται αὐτῇ.\nἔλαβεν\nδὲ ὁ βασιλεὺς τὸν δακτύλιον ὃν ἀφείλατο Ἀμὰν καὶ ἔδωκεν αὐτὸν\nΜαρδοχαίῳ, καὶ κατέστησεν Ἐσθὴρ Μαρδοχαῖον ἐπὶ πάντων τῶν\nἈμάν.\nκαὶ προσθεῖσα ἐλάλησεν πρὸς τὸν βασιλέα, καὶ προσέπεσεν\nπρὸς τοὺς πόδας αὐτοῦ, καὶ ἠξίου ἀφελεῖν τὴν Ἀμὰν κακίαν\nκαὶ ὅσα ἐποίησεν τοῖς Ἰουδαίοις.\nἐξέτεινεν δὲ ὁ βασιλεὺς Ἐσθῆρ\nτὴν ῥάβδον τὴν χρυσῆν· ἐξηγέρθη δὲ Ἐσθὴρ παρεστηκέναι τῷ\nβασιλεῖ\nκαὶ εἶπεν Ἐσθήρ Εἰ δοκεῖ σοι καὶ εὗρον χάριν. πεμφθήτω\nἀποστραφῆναι τὰ γράμματα τὰ ἀπεσταλμένα ὑπὸ Ἀμάν, τὰ γραφέντα\nἀπολέσθαι τοὺς Ἰουδαίους οἵ εἰσιν ἐν τῇ βασιλείᾳ σου.\nπῶς γὰρ\nδυνήσομαι ἰδεῖυ τὴν κάκωσιν τοῦ λαοῦ μου, καὶ πῶς δυνήσομαι\nσωθῆναι ἐν τῇ ἀπωλείᾳ τῆς πατρίδος μου;\nκαὶ εἶπεν ὁ βασιλεὺς\nπρὸς Ἐσθήρ Εἰ πάντα τὰ ὑπάρχοντα Ἀμὰν ἔδωκα καὶ ἐχαρισάμην\nσοι, καὶ αὐτὸν ἐκρέμασα ἐπὶ ξύλου ὅτι τὰς χεῖρας ἐπήνεγκε τοῖς\nἸουδαίοις, τί ἔτι ἐπιζητεῖς;\nγράψατε καὶ ὑμεῖς ἐκ τοῦ ὀνόματός μου\nὡς δοκεῖ ὑμῖν, καὶ σφραγίσατε τῷ δακτυλίῳ μου· ὅσα γὰρ γράφεται\nτοῦ βασιλέως ἐπιτάξαντος καὶ σφραγισθῇ τῷ δακτυλίῳ μου, οὐκ ἔστιν\nαὐτοῖς ἀντειπεῖν.\nἐκλήθησαν δὲ οἱ γραμματεῖς ἐν τῷ πρώτῳ μηνὶ\n\n\n\nὅς ἐστι Νισά, τρίτῃ καὶ εἰκάδι τοῦ αὐτοῦ ἔτους, καὶ ἐγράφη τοῖς\nἸουδαίοις ὅσα ἐνετείλατο τοῖς οἰκονόμοις καὶ τοῖς ἄρχουσιν τῶν\nσατραπῶν ἀπὸ τῆς Ἰνδικῆς ἕως τῆς Αἰθιοπίας, ἑκατὸν εἲκοσι ἑπτὰ\nσατραπίαις κατὰ χώραν καὶ χώραν, κατὰ τὴν ἑαυτῶν λέξιν.\nἐγράφη\nδὲ διὰ τοῦ βασιλέως καὶ ἐσφραγίσθη τῷ δακτυλίῳ αὐτοῦ, καὶ ἐξαπέστειλαν\nτὰ γράμματα διὰ βιβλιαφόρων,\nὡς ἐπέταξεν αὐτοῖς\nχρῆσθαι τοῖς νόμοις αὐτῶν ἐν πάσῃ τῇ πόλει, βοηθῆσαί τε αὑτοῖς καὶ\nχρῆσθαι τοῖς ἀντιδίκοις αὐτῶν καὶ τοῖς ἀντικειμένοις αὐτῶν ὡς\nβούλονται,\nἐν ἡμέρᾳ μιᾷ ἐν πάσῃ τῇ βασιλείᾳ Ἀρταξέρξου, τῇ\nτρισκαιδεκάτῃ τοῦ δωδεκάτου μηνὸς ὅς ἐστιν Ἄδαρ.\nὯν ἐστιν\nἀντίγραφον τῆς ἐπιστολῆς τὰ ὑπογεγραμμένα Βασιλεὺς μέγας\nἈρταξέρξης τοῖς ἀπὸ τῆς Ἰνδικῆς ἕως τῆς Αἰθιοπίας ἑκατὸν εἴκοσι\nἑπτὰ σατραπείαις χαορῶν ἄρχουσι καὶ τοῖς τὰ ἡμέτερα φρονοῦσι\nχαίρειν.\nπολλοὶ τῇ πλείστῃ τῶν εὐεργετούνταων χρηστότητι πυκνότερον\nτιμώμενοι μεῖζον ἐφρόνησαν,\nκαὶ οὐ μόνον τοὺς ὑποτεταγμένους\nἡμῖν ζητοῦσι κακοποιεῖν, τόν τε κόρον οὐ δυνάμενοι φέρειν καὶ\nτοῖς ἑαυτῶν εὐεργέταις ἐπιχειροῦσι μηχανᾶσθαι·\nκαὶ τὴν εὐχαριστίαν\nοὐ μόνον ἐκ τῶν ἀνθρώπων ἀνταναιροῦντες, ἀλλὰ καὶ τοῖς τῶν ἀπειραγάθων\nκόμποις ἐπαρθέντες, τοῦ τὰ πάντα κατοπτεύοντος ἀεὶ θεοῦ\nμισοπόνηρον ὑπολαμβάνουσιν ἐκφεύξεσθαι δίκην.\nπολλάκις δὲ καὶ\nπολλοὺς τῶν ἐπʼ ἐξουσίαις τεταγμένων τῶν πιστευθέντων χειρίζειν\nφίλων τὰ πράγματα παραμυθία μετόχους αἱμάτων ἀθῴων καταστήσασα\n\n\n\nπεριέβαλε συμφοραῖς ἀνηκέστοις,\nτῷ τῆς κακοηθείας ψευδεῖ\nπαραλογισμῷ παραλογισαμένωυ τὴν τῶν ἐπικρατούντων ἀκέραιον\nεὐγνααωμοσύνην.\nσκοπεῖν δὲ ἔξεστιν, οὐ τοσοῦτον ἐκ τῶν παλαιοτέεων\nὡς παρεδώκαμεν ἱστοριῶν, ὅσα ἐστὶν παρὰ πόδας ὑμᾶς ἐκζητοῦντας\nἀνοσίως συντετελεσμένα τῆ τῶυ ἀνάξια δυναστευόντων λοιμότητι,\nκαὶ προσέχειν εἰς τὰ μετὰ ταῦτα, εἰς τὸ τὴν βασιλείαν\nἀτάραχον τοῖς πᾶσιν ἀνθρώποις μετʼ εἰρήνης παρεξόμεθα,\nχρώμενοι\nταῖς μεταβολαῖς, τὰ δὲ ὑπὸ τὴν ὄψιν ἐρχόμενα διακρίνοντες ἀεὶ\nμετʼ ἐπιεικεστέρας ἀπαντήσεως.\nὡς γὰρ Ἀμὰν Ἀμαδάθου Μακεδὼν\nταῖς ἀληθείαις ἀλλότριος τοῦ τῶν Περκῶν αἵματος καὶ πολὺ διεστηκὼς\nτῆς ἡμετέρας χρηστότητος, ἐπιξενωθεὶς ἡμῖν\nἔτυχεν ἧς ἔχομεν πρὸς\nπᾶν ἔθνος φιλανθρωπίας ἐπὶ τοσοῦτον ὥστε ἀναγορεύεσθαι ἡμῶν\nπατέρα καὶ προσκυνούμενον ὑπὸ πάντων τὸ δεύτερον τοῦ βασιλικοῦ\nθρόνου πρόσωπον διατελεῖν·\nοὐκ ἐνέγκας δὲ τὴν ὑπερηφονίαν\nἐπετήδευσεν τῆς ἀρχῆς στερῆσαι ἡμᾶς καὶ τοῦ πνεύματος,\nτόν τε ἡμέτερον σαωτῆρα καὶ διὰ παντὸς εὐεργέτην Μαρδοχαῖον καὶ\nτὴν ἄμεμπτον τῆς βασιλείας κοινωνὸν Ἐσθὴρ σὺν παντὶ τῷ τούτων\nἔθνει πολυπλόκοις μεθόδων παραλογισμοῖς αἰτησάμενος εἰς ἀπωλίαν·\nδιὰ γὰρ τῶν τρόπων τούτων ᾠἡθη λαβὼν ἡμᾶς ἐρήμους τὴν\nτῶν Περσῶν ἐπικράτησιν εἰς τοὺς Μακεδόνας μετάξαι.\nἡμεῖς δὲ\nτοὺς ὑπὸ τοῦ τρισαλιτηρίου παραδεδομένους εἰς ἀφανισμὸν Ἰουδαίους\nεὺρίσκομεν οὐ κακούργους ὄντας, δικαιοτάτοις δὲ πολιτευομένους\nνόμοις,\nὄντας δὲ υἱοὺς τοῦ ὑψίστου μεγίστου ζῶντος θεοῦ τοῦ\n\n\n\nκατευθύνοντος ἡμῖν τε καὶ τοῖς προγόνοις ἡμῶν τὴν βασιλείαν ἐν τῆ\nκαλλίστῃ διαθέσει.\nκαλῶς οὖν ποιήσετε μὴ προσχρησάμενοι τοῖς\nὑπὸ Ἀμὰν Ἀμαδάθου ἀποσταλεῖσι γράμμασιν,\nδιὰ τὸ αὐτὸν τὸν\nταῦτα ἐξεργασάμενον πρὸς ταῖς Σούσων πύλαις ἐσταυρῶσθαι σὺν τῇ\nπανοικίᾳ, τὴν καταξίαν τοῦ τὰ πάντα ἐπικρατοῦντος θεοῦ διὰ τάχους\nἀποδόντος αὐτῷ κρίσιν·\nτὸ δὲ ἀντίγραφον τῆς ἐπιστολῆς ταύτης\nἐκθέντες ἐν παντὶ τόπῳ μετὰ παρρησίας, ἐᾷν τοὺς Ἰουδαίους χρῆσθαι\nτοῖς ἑαυτῶν νομίμοις,\nκαὶ συνεπισχύειν αὐτοῖς ὅπως τοὺς ἐν\nκαιρῷ θλίψεως ἐπιθεμένους αὐτοῖς ἀμύνωνται τῇ τρισκαιδεκἀτῃ τοῦ\nδωδεκάτου μηνὸς Αδὰρ τῇ αὐτῇ ἡμέρᾳ·\nταύτην γὰρ ὁ πάντα δυναστεύων\nθεὸς ἀντʼ ὀλεθρίας τοῦ ἐκλεκτοῦ γένους ἐποίησεν αὐτοῖς\nεὐφροσύνην.\nκαὶ ὑμεῖς οὖν ἐν ταῖς ἐπωνύμοις ὑμῶν ἑορταῖς ἐπί\nσημον ἡμέραν μετὰ πάσης εὐωχίας ἄγετε,\nὅπως καὶ νῦν καὶ μετὰ\nταῦτα σωτηρία ἡμῖν καὶ τοῖς εὐνοοῦσιν Πέρσαις, τοῖς δὲ ἡμῖν ἐπιβουλεύουσιν\nμνημόσυνον τῆς ἀπωλείας.\nπᾶσα δὲ πόλις ἢ χώρα\nτὸ σύνολον ἥτις κατὰ ταῦτα μὴ ποιήσῃ δόρατι καὶ πυρὶ καταναλωθήσεται\nμετʼ ὀργῆς· οὐ μόνον ἀνθρώποις ἄβατος, ἀλλὰ καὶ\nθηρίοις καὶ πετεινοῖς εἰς τὸν ἀπαντα χρόνον ἔχθιστος κατασταθήσεται.\nτὰ δὲ ἀντίγραφα ἐκτιθέσθωσαν ὀφθαλμοφανῶς ἐν πάσῃ\nτῇ βασιλεία, ἑτοίμους τε εἶναι πάντας τοὺς Ἰουδαίους εἰς ταύτην τὴν\nἡμέραν πολεμῆσαι αὐτῶν τοὺς ὑπεναντίους.\nΟἱ μἐν οὖν ἱππεῖς\nἐξνῆλθον σπεύδοντες τὰ ὑπὸ τοῦ βασιλέως λεγόμενα ἐπιτελεῖν·\nἐξετέθη δὲ τὸ πρόσταγμα καὶ ἐν Σούσοις.\nὁ δὲ Μαρδοχαῖος ἐξῆλθεν\n\n\n\nἐστολισμένος τὴν βασιλικὴν στολὴν καὶ στέφανον ἔχων χρυσοῦν\nκαὶ διάδημα βύσσινον πορφυροῦν· ἰδόντες δὲ οἱ ἐν Σούσοις ἐχάρη·\nσαν.\nτοῖς δὲ Ἰουδαίοις ἐγένετο φῶς καὶ εὐφροσύνη\nκατὰ πόλιν\nκαὶ χὤραν οὗ ἂν ἐξετέθη τὸ πρόσταγμα, οὗ ἂν ἐξετέθη τὸ ἔκθεμα·\nχαρὰ καὶ εὐφροσύνη τοῖς Ἰουδαίοις, κώθων καὶ εὐφροσύνη· καὶ πολλοὶ\nτῶν ἐθνῶν περιετέμοντο καὶ ἰουδάιζον διὰ τὸν φόβον τῶν Ἰουδαίων.\nἘν γὰρ τῷ δωδεκάτῳ μηνὶ τρισκαιδεκάτῃ τοῦ μηνός, ὅς ἐστιν\nἈδάρ, παρῆν τὰ γράμματα τά γραφέντα ὑπὸ τοῦ βασιλέως.\nἐν\nαὐτῇ τῇ ἡμέρᾳ ἀπώλοντο οἱ ἀντικείμενοι τοῖς Ἰουδαίοις· οὐδεὶς γὰρ\nἀντέστη, φοβούμενος αὐτούς.\nοἱ γὰρ ἄρχοντες τῶν σατραπῶν καὶ\nοἱ τύραννοι καὶ οἱ βασιλικοὶ γραμματεῖς ἐτίμων τοὺς Ἰουδαίους· ὁ γὰρ\nφοβος Μαρδοχαίου ἐνέκειτο αὐτοῖς.\nπροσέπεσεν γὰρ τὸ πρόσταγμα\nτοῦ βασιλέως ὀνομασθῆναι ἐν πάσῃ τῇ βασιλείᾳ.\nκαὶ ἐν αὐτῇ τῇ\nπόλει ἀπέκτειναν οἱ Ἰουδαῖοι ἄνδρας πεντακοσίους,\nτόν τε Φαρσὰν\nκαὶ Νεσταὶν καὶ Δελφὼν καὶ Φασγὰ\nκαὶ Φαραδάθα καὶ Βαρσά καὶ\nΣαρβαχὰ\nκαὶ Μαρμασιμά καὶ Ῥουφαῖον καὶ Ἀρσαῖον καὶ Ζαβουθαῖιν,\nτοὺς δέκα υἱοὺς Ἀμὰν Ἀμαδάθου Βουγαίου τοῦ ἐχθροῦ\nτῶν Ἰουδαίων, καὶ διήρπασαν\nἐν αὐτῇ τῇ ἡμέρᾳ· ἐπεδόθη τε ὁ\nἀριθμὸς τῷ βασιλεῖ τῶν ἀπολωλότων ἐν Σούσοις.\nεἶπεν δὲ ὁ\n\n\n\nβασιλεὺς πρὸς Ἐσθῆρ Ἀπώλεσαν οἱ Ἰουδαῖοι ἐν Σούσοις τῇ πόλει\nἄνδρας πεντακοσίους· ἐν δὲ τῇ περιχώρῳ πῶς οἴει ἐχρήσαντο; τί οὖν\nἀξιοῖς ἔτι καὶ ἔσται σοι;\nκαὶ εἶπεν Ἐσθὴρ τῷ βασιλεῖ Δοθήτω\nτοῖς Ἰουδαίοις χρῆσθαι ὡσαύτως τὴν αὕριον, ὥστε τοὺς δέκα υἱοὺς\nκρεμάσαι Ἀμάν.\nκαὶ ἐπέτρεψεν οὕτως γενέσθαι, καὶ ἐξέθηκε\nτοῖς Ἰουδαίοις τῆς πόλεως τά σώματα τῶν υἱῶν Ἀμὰν κρεμάσαι.\nκαὶ συνήχθησαν οἱ Ἰουδαῖοι ἐν Σούσοις τῇ τεσσαρεσκαιδεκάτῃ τοῦ\nἌδὰρ καὶ ἀπέκτειναν ἄνδρας τριακοσίους, καὶ οὐδὲν διήρπασαν.\nοἱ\nδὲ λοιποὶ τῶν Ἰουδαίων οἱ ἐν τῇ βασιλείᾳ συνήχθησαν καὶ ἑαυτοῖς\nἐβοήθουν, καὶ ἀνεπαύσαντο ἀπὸ τῶν πολεμίων· ἀπώλεσαν γάρ\nαὐτῶν μυρίους πεντακισχιλίους τῇ τρισκαιδεκάτῃ τοῦ Ἀδάρ, καὶ\nοὐδὲν διήρπασαν.\nκαὶ ἀνεπαύσαντο τῇ τεσσαρεσκαιδεκάτῃ τοῦ\nαὐτοῦ μηνός, καὶ ἦγον αὐτὴν ἡμέραν ἀναπαύσεως μετά χαρᾶς καὶ\nεὐφροσύνης.\nοἱ δὲ Ἰουδαῖοι οἱ ἐν Σούσοις τῇ πόλει συνήχθησαν καὶ\nτῇ τεσσαρεσκαιδεκάτῃ καὶ οὐκ ἀνεπαύσαντο· ἦγον δὲ καὶ τὴν\nπεντεκαιδεκάτην μετὰ χαρᾶς καὶ εὐφροσύνης.\nδιὰ τοῦτο οὗν οἱ\nἸουδαῖοι οἱ διεσπαρμένοι ἐν πάσῃ χώρᾳ τῇ ἔξω ἄγουσιν τὴν τεσσαρεσκαιδεκάτην\nτοῦ Ἄδαρ ἡμέραν ἀγαθὴν μετ εὐφροσύνης, ἀποστέλλοντες\n\n\n\nμερίδας ἕκαστος τῷ πλησίον. οἱ δὲ κατοικοῦντες ἐν ταῖς\nμητροπόλεσιν καὶ τὴν ε' καὶ ι' τοῦ Ἄδὰρ εὐφροσύνην ἀγαθὴν ἄγουσιν\nἐξαποστέλλοντες μερίδας καὶ τοῖς πλησίον.\nἜγραψεν δὲ\nΜαρδοχαῖος τοὺς λόγους τούτους εἰς βιβλίον, καὶ ἐξαπέστειλεν τοῖς\nἸουδαίοις ὅσοι ἤσαν ἐν τῇ Ἀρταξέρξου βασιλεία, τοῖς ἐγγὺς καὶ τοῖς\nμακράν,\nστῆσαι τὰς ἡμέρας ταύτας ἀγαθάς, ἄγειν τε τὴν τεσσαρεσκαιδεκάτην\nκαὶ τὴν πεντεκαιδεκάτην τοῦ Ἀδαρ·\nἐν γὰρ ταύταις\nταῖς ἡμέραις ἀνεπαύσαντο οἱ Ἰουδαῖοι ἀπὸ τῶν ἐχθρῶν αὐτῶν· καὶ\nτὸν μῆνα ἐν ᾧ ἐστράφη αὐτοῖς, ὃς ἦν Ἀδάρ, ἀπὸ πένθους εἰς χαρὰν\nκαὶ ἀπὸ ὀδύνης εἰς ἀγαθὴν ἡμέραν, ἄγειν ὅλον ἀγαθὰς ἡμέρας γάμαων\nκαὶ εὐφροσύνης, ἐξαποστέλλοντας μερίδας τοῖς φίλοις καὶ τοῖς\nπτωχοῖς.\nκαὶ προσεδέξαντο οἱ Ἰουδαῖοι καθὼς ἔγραψεν αὐτοῖς ὁ\nΜαρδοχαῖος,\nπῶς Ἀμὰν Ἀμαδάθου ὁ Μακεδὼν ἐπολέμει αὐτούς,\nκαθὼς ἔθετο ψήφισμα καὶ κλῆρον ἀφανίσαι αὐτούς,\nκαὶ ὡς εἰσῆλθεν\nπρὸς τὸν βασιλέα λέγων κρεμάσαι τὸν Μαρδοχαῖον· ὅσα δὲ ἐπεχείρησεν\nἐπάξαι ἐπὶ τοὺς Ἰουδαίους κακά ἐπʼ αὐτὸν ἐγένοντο, καὶ\nἐκρεμάσθη αὐτὸς καὶ τὰ τέκνα αὐτοῦ.\nδιὰ τοῦτο ἐπεκλήθησαν αἱ\nἡμέραι αὗται Φρουραὶ διὰ τοὺς κλήρους, ὅτι τῇ διαλέκτῳ αὐτῶν\nκαλοῦνται Φρουραί, διὰ τοὺς λόγους τῆς ἐπιστολῆς ταύτης, καὶ ὅσα\nπεπόνθασιν διὰ ταῦτα καὶ ὅσα αὐτοῖς ἐγένετο\nκαὶ ἔστησεν· καὶ\n\n\n\nπροσεδέχοντο οἱ Ἰουδαῖι ἐφʼ ἑαυτοῖς καὶ ἐπὶ τῷ σπέρματι αὐτῶν καὶ\nἐπὶ τοῖς προστεθειμένοις ἐπʼ αὐτῶν, οὐδέ μὴν ἄλλως χρήσονται. αἱ\nδὲ ἡμέραι αὗται μνημόσυνον ἐπιτελούμενον κατὰ γενεὰν καὶ γενεὰν\nκαὶ πόλιν καὶ πατριάν καὶ χώραν.\nαἰ δὲ ἡμέραι αὗται τῶν\nΦρουραὶ ἀχθήσονται εἰς τὸν ἃπαντα χρόνον, καὶ τὸ μνημόσυνον\nαὐτῶν οὐ μὴ ἐκλίπῃ ἐκ τῶν γενεῶν.\nκαὶ ἔγραψεν Ἐσθῆρ ἡ\nβασίλισσα θυγάτηρ Ἀμιναδὰβ καὶ Μαρδοχαῖος ὁ Ἰουδαῖος ὅσα\nἐποίησαν τό τε στερέωμα τῆς ἐπιστολῆς τῶν Φρουραί.\nκαὶ Μαρδοχαῖος\nκαὶ Ἐσθὴρ ἡ βασίλισσα ἔστησαν ἑαυτοῖς καθʼ ἑαυτῶν, καὶ τότε\nστήσαντες κατὰ τῆς ὑγιείας ἑαυτῶν καὶ τὴν βουλὴν αὐτῶν.\nκαὶ\nἘσθὴρ λόγῳ ἔστησεν εἰς τὸν αἰῶνα, καὶ ἐγράφη εἰς μνημόσυνον.\nἜγραψεν δὲ ὁ βασιλεὺς ἐπὶ τὴν βασιλείαν τῆς γῆς καὶ τῆς\nθαλασσης.\nκαὶ τὴν ἰσχὺν αὐτοῦ καὶ ἀνδραγαθίαν, πλοῦτόν τε καὶ\nδόξαν τῆς βασιλείας αὐτοῦ, ἰδοὺ γέγραπται ἐν βιβλίῳ βασιλέων\nΙερσῶν καὶ Μήδων εἰς μνημόσυνον.\nὁ δὲ Μαρδοχαῖος διεδέχετο\nτὸν βασιλέα Ἀρταξέρξην, καὶ μέγας ἦν ἐν τῇ βασιλείᾳ καὶ δεδοξασμένος\nὑπὸ τῶν Ἰουδαίων· καὶ φιλούμενος διηγεῖτο τὴν ἀγωγὴν\nπαντὶ τῷ ἔθνει αὐτοῦ.\nΚαὶ εἶπεν Μαρδοχαῖς Παρὰ τοῦ\nθεοῦ ἐγένετο ταῦτα.\nἐμνήσθην γὰρ περὶ τοῦ ἐνυπνίου οὗ\nκἶδον περὶ τῶν λόγων τούτων, οὐδέ γὰρ παρῆλθευ ἀπʼ αὐτῶν\nλόγος·\nἡ μικρὰ πηγὴ ἣ ἐγένετο ποταμός. καὶ ἦν φῶς καὶ\nἥλιος καὶ ὕδωρ πολύ. Ἐσθήρ ἐστιν ὁ ποταμός, ἣν ἐγάμησεν\nὁ βασιλεὺς καὶ ἐποίησεν βασίλισσαν·\nοἱ δὲ δύο δράκοντες,\n\n\n\nἐγώ εἰμι καὶ Ἁμάν·\nτὰ δὲ ἔθνη, τὰ ἐπισυναχθέντα ἀπολέσαι\nτὸ ὄνομα τῶν Ἰουδαίων·\nτὸ δὲ ἔθνος τὸ ἐμόν, οὗτός ἐστιν\nἸσραὴλ οἱ βοήσαντες πρὸς τὸν θεὸν καὶ σωθέντες. καὶ ἔσωσεν\nΚύριος τὸν λαὸν αὐτοῦ, καὶ ἐρρύσατο Κύριος ἡμᾶς ἐκ πάντων\nτῶν κακῶν τούτων· καὶ ἐποίησεν ὁ θεὸς τὰ σημεῖα καὶ τὰ\nτέρατα τὰ μεγάλα ἃ οὐ γέγονεν ἐν τοῖς ἔθνεσιν.\nδιὰ τοῦτο\nἐποίησεν κλήρους δύο, ἕνα τῷ λαῷ τοῦ θεοῦ καὶ ἕνα πᾶσι τοῖς\nἔθνεσιν·\nκαὶ ᾖλθον οἱ δύο κλῆροι οὗτοι εἰς ὥραν καὶ καιρὸν καὶ\nεἰς ἡμέραν κρίσεως ἐνώπιον τοῦ θεοῦ καὶ πᾶσι τοῖς ἔθνεσιν,\nκαὶ ἐμνήσθη ὁ θεὸς τοῦ λαοῦ αὐτοῦ, καὶ ἐδικαίωσεν τὴν κληρονομίαν\nἑαυτοῦ.\nκαὶ ἔσονται αὐτοῖς αἱ ἡμέραι αὗται ἐν μηνὶ\nἈδάρ, τῇ τεσσαρεσκαιδεκάτῃ καὶ τῇ πεντεκαιδεκάτῃ τοῦ αὐτοῦ\nμηνός, μετὰ συναγωγῆς καὶ χαρᾶς καὶ εὐφροσύνης ἐνώπιον\nτοῦ θεοῦ κατὰ γενεὰς εἰς τὸν αἰῶνα ἐν τῷ λαῷ αὐτοῦ Ἰσραήλ.\nἜτους τετάρτου βασιλεύοντος Πτολεμαίου καὶ Κλεοπάτρας\nεἰσήνεγκεν Δοσίθεος, ὃς ἔφη εἶναι ἱερεὺς καὶ Λευείτης,\nκαὶ Πτολεμαῖος ὁ υἱὸς αὐτοῦ τὴν προκειμένην ἐπιστολὴν τῶν\nΦρουραί, ἣν ἔφασαν εἶναι καὶ ἑρμηνευκέναι Λυσίμαχον Πτολεμαίου\nτῶν ἐν Ἰερουσαλήμ.\n"};
