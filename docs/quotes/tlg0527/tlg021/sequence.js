var sequence = {"name":"Old Testament. Tobias (Cod. Vaticanus + Cod. Alexandrinus)","data":"BΙBΛΟΣ λόγων Τωβεὶτ τοῦ Τωβιὴλ τοῦ Ἁνανιὴλ τοῦ Ἀδουὴλ τοῦ\nΓαβαήλ, ἐκ τοῦ σπέρματος Ἀσιήλ, ἐκ τῆς φυλῆς Νεφθαλείμ,\nὃς\nᾐχμαλωτεύθη ἐν ἡμέραις Ἐνεμεσσάρου τοῦ βασιλέως Ἀσσυρίων ἐκ\nΘίσβης, ἥ ἐστιν ἐκ δεξιῶν Κυδιὼς τῆς Νεφθαλεὶμ ἐν τῇ Γαλειλαίᾳ\nὑπεράνω Ἀσήρ.\nἘγὼ Τωβεὶτ ὁδοῖς ἀληθείας ἐπορευόμην καὶ δικαιοσύνῃ πάσας\nτὰς ἡμέρας τῆς ζωῆς μου. καὶ ἐλεημοσύνας πολλὰς ἐποίησα τοῖς\nἀδελφοῖς μου καὶ τῷ ἔθνει τοῖς προπορευθεῖσιν μετ᾿ ἐμοῦ εἰς χώραν\nἈσσυρίων εἰς Νινευή.\nκαὶ ὅτε ἤμην ἐν τῇ χώρᾳ μου ἐν τῇ γῇ\nἸσραήλ, νεωτέρου μου ὄντος, πᾶσα φυλὴ τοῦ Νεφθαλεὶμ τοῦ πατρός\nμου ἀπέστη ἀπὸ τοῦ οἴκου Ἰεροσολύμων, τῆς ἐκλεγείσης ἀπὸ πασῶν\nτῶν φυλῶν Ἰσραὴλ εἰς τὸ θυσιάζειν πάσας τὰς φυλάς· καὶ ἡγιάσθη\nὁ ναὸς τῆς κατασκηνώσεως τοῦ ὑψίστου καὶ ᾠκοδομήθη εἰς πάσας\n\n\n\nτὰς γενεὰς τοῦ αἰῶνος·\nκαὶ πᾶσαι αἱ φυλαὶ αἱ συναποστᾶσαι ἔθυον\nτῇ Βάαλ τῇ δαμάλει, καὶ ὁ οἶκος Νεφθαλεὶμ τοῦ πατρός μου.\nκἀγὼ\nμόνος (⁶)ἐπορευόμην πλεονάκις ἐν Ἰεροσολύμοις ταῖς ἑορταῖς,\nκαθὼς γέγραπται παντὶ τῷ Ἰσραὴλ ἐν προστάγματι αἰωνίῳ, τὰς\nἀπαρχὰς καὶ τὰς δεκάτας τῶν γενημάτων καὶ τὰς προκουρίας\nἔχων·\nκαὶ ἐδίδουν αὐτὰς τοῖς ἱερεῦσιν τοῖς υἱοῖς Ἀαρὼν πρὸς\nτὸ θυσιαστήριον τῶν γενημάτων· τὴν δεκάτην ἐδίδουν τοῖς υἱοῖς\nΛευεὶ τοῖς θεραπεύουσιν εἰς Ἰερουσαλήμ, καὶ τὴν δευτέραν δεκάτην\nἀπεπρατιζόμην, καὶ ἐπορευόμην καὶ ἐδαπάνων αὐτὰ ἐν Ἰεροσολύμοις\nκαθʼ ἕκαστον ἐνιαυτόν· ⁸καὶ τὴν τρίτην ἐδίδουν οἷς\nκαθήκει, καθὼς ἐνετείλατο Δεββώρα ἡ μήτηρ τοῦ πατρός μου,\nδιότι ὀρφανὸς κατελείφθην ὑπὸ τοῦ πατρός μου.\nκαὶ ὅτε ἐγενόμην\nἀνήρ, ἔλαβον Ἄνναν γυναῖκα ἐκ τοῦ σπέρματος τῆς πατριᾶς\nἡμῶν, καὶ ἐγέννησα ἐξ αὐτῆς Τωβίαν.\nκαὶ ὅτε ἠχμαλωτίσθημεν\n\n\n\n\nεἰς Νινευή, πάντες οἱ ἀδελφοί μου καὶ οἱ ἐκ τοῦ γένους ἤσθιον\nἐκ τῶν ἄρτων τῶν ἐθνῶν·\nἐγὼ δὲ συνετήρησα τὴν ψυχήν\nμου μὴ φαγεῖν,\nκαθότι ἐμεμνήμην τοῦ θεοῦ ἐν ὅλῃ τῇ ψυχῇ\nμου.\nκαὶ ἔδωκεν ὁ ὕψιστος χάριν καὶ μορφὴν ἐνώπιον Ἐνεμεσσάρου,\nκαὶ ἤμην αὐτοῦ ἀγοραστής.\nἐπορευόμην εἰς τὴν Μηδίαν,\nκαὶ παρεθέμην Γαβαήλῳ τῷ ἀδελφῷ Γαβρία ἐν Ῥάγοις τῆς\nΜηδίας ἀργυρίρυ τάλαντα δέκα.\nΚαὶ ὅτε ἀπέθανεν\nἘνεμεσσάρ, ἐβασίλευσεν Ἀχηρεὶλ ὁ υἱὸς αὐτοῦ ἀντʼ αὐτοῦ, καὶ\nαἱ ὁδοὶ αὐτοῦ ἠκαταστάτησαν καὶ οὐκέτι ἠδυνάσθην πορευθῆναι\nεἰς τὴν Μηδείαν.\nκαὶ ἐν ταῖς ἡμέραις Ἐνεμεσσάρου ἐλεημοσύνας\nπολλὰς ἐποίουν τοῖς ἀδελφοῖς μου·\nτοὺς ἄρτους μου\nἐδίδουν τοῖς πεινῶσιν καὶ ἱμάτια τοῖς γυμνοῖς, καὶ εἵ τινα ἐκ\nτοῦ γένους μου ἐθεώρουν τεθνηκότα καὶ ῥεριμμένον ὀπίσω τοῦ\nτείχους Νινευή, ἔθαπτον αὐτόν.\nκαὶ εἵ τινα ἀπέκτεινεν Ἀχηρεὶλ\nὁ βασιλεύς, ὅτε ἦλθεν φεύγων ἐκ τῆς Ἰουδαίας, ἔθαψα αὐτοὺς\nκλέπτων· πολλοὺς γὰρ ἀπέκτεινεν ἐν τῷ θυμῷ αὐτοῦ· καὶ ἐζητήθη\nὑπὸ τοῦ βασιλέως τὰ σώματα, καὶ οὐχ εὑρέθη.\nπορευθεὶς\n\n\n\n\nδὲ εἰς τῶν ἐν Νινευὴ ὑπέδειξε τῷ βασιλεῖ περὶ ἐμοῦ ὅτι\nθάπτω αὐτούς, καὶ ἐκρύβην· ἐπιγνοὺς δὲ ὅτι ζητοῦμαι ἀποθανεῖν,\nφοβηθεὶς ἀνεχώρησα.\nκαὶ διηρπάγη πάντα τὰ ὑπάρχοντά μου,\n(23) καὶ οὐ κατελείφθη μοι οὐδὲν πλὴν Ἅννας τῆς γυναικός μου καὶ\nΤωβεὶτ τοῦ υἱοῦ μου.\nκαὶ οὐ διῆλθον ἡμέραι πεντήκοντα ἕως\nοὗ ἀπέκτειναν αὐτὸυ οἱ δύο υἱοὶ αὐτοῦ, καὶ ἔφυγον εἰς τὰ ὄρη\nἈραράθ· καὶ ἐβασίλευσεν Σαχερδονὸς ὁ υἱὸς αὐτοῦ ἀντʼ αὐτοῦ,\nκαὶ ἔταξεν Ἀχιάχαρον τὸν Ἀναὴλ υἱὸν τοῦ ἀδελφοῦ μου ἐπὶ\nπᾶσαυ τὴν ἐκλογιστείαν τῆς βασιλείας αὐτοῦ καὶ ἐπὶ πᾶσαν\nτὴν διοίκησιν.\nκαὶ ἠξίωσεν Ἀχιάχαρος περὶ ἐμοῦ, καὶ ἦλθον\nεἰς Νινευή. Ἀχιάχαρος δὲ ἦν ὁ οἰνοχόος καὶ ἐπὶ τοῦ δακτυλίου\nκαὶ διοικητὴς καὶ ἐκλογιστής, καὶ κατέστησεν αὐτὸν ὁ Σαχερδονός,\nυἱὸς ἐκ δευτέρας· ἦν δὲ ἐξάδελφός μου.\nὍτε δὲ κατῆλθον εἰς τὸν οἶκόν μου καὶ ἀπεδόθη μοι Ἅννα ἡ\nγυνὴ μου καὶ Τωβίας ὁ υἱός μου, ἐν τῇ πεντηκοστῇ ἑορτῇ ἥ ἐστιν\nἁγία ἑπτὰ ἑβδομάδων, ἐγενήθη ἄριστον καλόν μοι· ἀνέπεσα τοῦ\nφαγεῖν.\nκαὶ ἐθεασάμην ὄψα πολλά, καὶ εἶπα τῷ υἱῷ μου Βάδισον\n\n\n\n\nκαὶ ἄγαγε ὃν ἐὰν εὕρῃς τῶν ἀδελφῶν ἡμῶν ἐνδεῆ ὃς μέμνηται τοῦ\nκυρίου, καὶ ἰδοὺ μένω σε.\nκαὶ ἐλθὼν εἶπεν Πάτερ, εἰς ἐκ τοῦ\nγένους ἡμῶν ἐστραγγαλωμένος ἔρριπται ἐν τῇ ἀγορῷ.\nκἀγὼ πρὶν\nἢ γεύσασθαί με ἀναπηδήσας (4)ἀνειλόμην αὐτὸν εἰς τι οἴκημα ἕως οὗ\nἔδυ ὁ ἥλιος.\nκαὶ ἐπιστρέψας ἐλουσάμην, καὶ ἤσθιον τὸν ἄρτον μου\nἐν λύπῃ·\nκαὶ ἐμνήσθην τῆς προφητείας Ἀμώς, καθὼς εἶπεν\nΣτραφήσονται αἱ ἑορταὶ ὑμῶν εἰς πένθος,καὶ πᾶσαι αἱ εὐφροσύναι ὑμῶν εἰς θρῆνον.\nκαὶ ἔκλαυσα. (7)καὶ ὅτε ἔδυ ὁ ἥλιος. ᾠχόμην καὶ ὀρύξας ἔθαψα αὐτόν.\nκαὶ οἱ πλησίον ἐπεγέλων λέγοντες Οὐκέτι φοβεῖται φονευθῆναι\nπερὶ τοῦ πράγματος τούτου· καὶ ἀπέδρα, καὶ ἰδοὺ πάλιν θάπτει\nτοὺς νεκρούς.\nκαὶ ἐν αὐτῇ τῇ νυκτὶ ἀνέλυσα θάψας, καὶ\nἐκοιμήθην μεμιαμμένος παρὰ τὸν τοῖχον τῆς αὐλῆς, καὶ τὸ πρόσωπόν\nμου ἀκάλυπτον ἦν.\nκαὶ οὐκ ᾔδειν ὅτι στρουθία ἐν τῷ\nτοίχῳ ἐστίν· καὶ τῶν ὀφθαλμῶν μου ἀνεῳγότων, ἀφώδευσαν τὰ\nστρουθία θερμὸν εἰς τοὺς ὀφθαλμούς μου, καὶ ἐγενήθη λευκώματα\nεἰς τοὺς ὀφθαλμούς μου· καὶ ἐπορεύθην πρὸς ἰατρούς, καὶ\n\n\n\n\nοὐκ ὠφέλησάν με· Ἀχιάχαρος δὲ ἔτρεφέν με ἕως οὗ ἐπορεύθην\nεἰς τὴν Ἐλλυμαίδα.\nΚαὶ ἡ γυνή μου Ἅννα ἠριθεύετο\nἐν τοῖς γυναικείοις·\nκαὶ ἀπέστελλε τοῖς κυρίοις, καὶ ἀπέδωκαν\nαὐτῇ καὶ αὐτοὶ τὸν μισθόν, προσδόντες καὶ ἔριφον.\nὅτε δὲ\nἦλθεν πρὸς μέ, ἤρξατο κράζειν· καὶ εἶπα αὐτῇ Πόθεν τὸ ἐρίφιον;\nμὴ κλεψιμαῖόν ἐστιν; ἀπόδος αὐτὸ τοῖς κυρίοις· οὐ γὰρ θεμιτόν\nἐστιν φαγεῖν κλεψιμαῖον.\nἡ δὲ εἶπεν Δῶρον δέδοταί μοι ἐπὶ\nτῷ μισθῷ. καὶ οὐκ ἐπίστευον αὐτῇ, καὶ ἔλεγον ἀποδιδόναι αὐτὸ\nτοῖς κυρίοις, καὶ ἠρυθρίων πρὸς αὐτήν· (²²)ἡ δὲ ἀποκριθεῖσα εἶπέν\nμοι Ποῦ εἰσιν αἱ ἐλεημοσύναι σου καὶ αἱ δικαιοσύναι σου; ἰδοὺ\nγνωστὰ πάντα μετὰ σοῦ.\nΚαὶ λυπηθεὶς ἔκλαυσα, καὶ προσευξάμην\nμετʼ ὀδύνης (²)λέγων\nΔίκαιος εἶ, Κύριε, καὶ πάντα τὰ\nἔργα σου καὶ πᾶσαι αἱ ὁδοί σου ἐλεημοσύναι καὶ ἀλήθεια, καὶ\nκρίσιν ἀληθινὴν καὶ δικαίαν σὺ κρίνεις εἰς τὸν αἰῶνα.\nμνήσθητί\nμου καὶ ἐπίβλεψον ἐπʼ ἐμέ· μὴ ἐκδικῇς ταῖς ἁμαρτίαις μου καὶ τοῖς\nἀγνοήμασίν μου καὶ τῶν πατέρων μου, ἃ ἥμαρτον ἐνώπιόν σου.\nπαρήκουσαν γὰρ τῶν ἐντολῶν σου· ἔδωκας ἡμᾶς εἰς διαρπαγὴν καὶ\n\n\n\nαἰχμαλωσίαν καὶ θάνατον καὶ παραβολὴν ὀνειδισμοῦ πᾶσιν τοῖς\nἔθνεσιν ἐν οἷς ἐσκορπίσμεθα.\nκαὶ νῦν πολλαὶ αἱ κρίσεις σού\nεἰσιν ἀληθιναί, ἐξ ἐμοῦ ποιῆσαι περὶ τῶν ἁμαρτιῶν μου καὶ τῶν\nπατέρων μου, ὅτι οὐκ ἐποιήσαμεν τὰς ἐντολάς σου· οὐ γὰρ ἐπορεύθημεν\nἐν ἀληθεία ἐνώπιόν σου.\nκαὶ νῦν κατὰ τὸ ἀρεστόν σου\nποίησον μετʼ ἐμοῦ· ἐπίταξον ἀναλαβεῖν τὸ πνεῦμά μου, ὅπως ἀπολυθῶ\nκαὶ γένωμαι γῆ· διότι λυσιτελεῖ μοι ἀποθανεῖν ἡ ζῆν, ὅτι ὀνειδισμοὺς\nψευδεῖς ἤκουσα, λύπη ἐστὶν πολλὴ ἐν ἐμοί ἐπίταξον ἀπολυθῆναί\nμε τῆς ἀνάγκης δή εἰς τὸν αἰώνιον τόπον, μὴ ἀποστρέψῃς\nτὸ πρόσωπόν σου ἀπʼ ἐμοῦ.\nἘν τῇ αὐτῇ ἡμέρᾳ συνέβη τῇ θυγατρὶ Ῥαγουὴλ Σάρρᾳ ἐν Ἐκβατάνοις\nτῆς Μηδείας, καὶ ταύτην ὀνειδισθῆναι ὑπὸ παιδισκῶν πατρὸς\nαὐτῆς,\nὅτι ἦν δεδομένη ἀνδράσιν ἑπτά, καὶ Ἀσμόδαυς τὸ πονηρὸν\nδαιμόνιον ἀπέκτεινεν αὐτοὺς πρὶν ἢ γενέσθαι αὐτοὺς μετʼ αὐτῆς ὡς\nἐν γυναιξίν· (9)καὶ εἶπαν αὐτῇ Οὐ συνίεις ἀποπνίγουσά σου τοὺς\nἄνδρας; ἤδη ἑπτὰ ἔσχες. καὶ ἑνὸς αὐτῶν οὐκ ὠνάσθης.\nτί ἡμᾶς\nμαστιγοῖς; εἰ ἀπέθανον, βάδιζε μετʼ αὐτῶν· μὴ ἴδοιμέν σου υἱὸν ἡ\n\n\n\nθυγατέρα εἰς τὸν αἰῶνα.\nταῦτα ἀκούσασα ἐλυπήθη σφόδρα ὥστε\nἀπάγξασθαι· καὶ εἶπεν Μία μέν εἰμι τῷ πατρί μου· ἐὰν ποιήσω\nτοῦτο, ὄνειδος αὐτῷ ἔσται, καὶ τὸ γῆρας αὐτοῦ κατάξω μετʼ ὀδύνης\nεἰς ἄδου.\nκαὶ ἐδεήθη πρὸς τῆ θυρίδι καὶ εἶπεν Εὐλογητὸς\nεἶ, Κύριε ὁ θεός μου, καὶ εὐλογητὸν τὸ ὄνομά σου τὸ ἅγιον καὶ\nἔντιμον εἰς τοὺς αἰῶνας· εὐλογήσαισάν σε πάντα τὰ ἔργα σου\nεἰς τὸν αἰῶνα.\nκαὶ νῦν, Κύριε, τοὺς ὀφθαλμούς μου καὶ τὸ\nπρόσωπόν μου εἰς σὲ δέδωκα.\nεἰπὸν ἀπολῦσαί με ἀπὸ τῆς\nγῆς καὶ μὴ ἀκοῦσαί με μηκέτι ὀνειδισμόν.\nσὺ γινώσκεις,\nΚύριε, ὅτι καθαρά εἰμι ἀπὸ πάσης ἁμαρτίας καὶ ἀνδρός,\nκαὶ\nοὐκ ἐμόλυνα τὸ ὄνομά μου οὐδὲ τὸ ὄνομα τοῦ πατρός μου ἐν\nτῇ γῇ τῆς αἰχμαλωσίας μου. μονογενής εἰμι τῷ πατρί μου,\nκαὶ οὐχ ὑπάρχει αὐτῷ παιδίον ὃ κληρονομήσει αὐτόν, οὐδὲ\nἀδελφὸς ἐγγὺς οὐδὲ ὑπάρχων αὐτῷ υἱὸς ἵνα συντηρήσω ἐμαυτὴν\nαὐτῷ γυναῖκα. ἤδη ἀπώλοντό μοι ἑπτά· ἵνα τί μοι ζῆν; καὶ\nεἰ μὴ δοκεῖ σοι ἀποκτεῖναί με, ἐπίταξον ἐπιβλέψαι ἐπʼ ἐμὲ\nκαὶ ἐλεῆσαί με, καὶ μηκέτι ἀκοῦσαί με ὀνειδισμόν.\nΚαὶ εἰσηκούσθη προσευχὴ ἀμφοτέρων ἐνώπιον τῆς δόξης\n\n\n\nτοῦ μεγάλου Ῥαφαήλ,\nκαὶ ἀπεστάλη ἰάσασθαι τοὺς δύο, τοῦ\nΤωβεὶτ λεπίσαι τὰ λευκώματα, καὶ Σάρραν τὴν τοῦ Ῥαγουὴλ\nδοῦναι Τωβίᾳ τῷ υἱῷ Τωβεὶτ γυναῖκα, καὶ δῆσαι Ἀσμόδαυν τὸ\nπονηρὸν δαιμόνιον, διότι Τωβίᾳ ἐπιβάλλει κληρονομῆσαι αὐτήν.\nἐν αὐτῷ τῷ καιρῷ ἐπιστρέψας Τωβεὶτ εἰσῆλθεν εἰς τὸν οἶκον\nαὐτοῦ, καὶ Σάρρα ἡ τοῦ Ῥαγουὴλ κατέβη ἐκ τοῦ ὑπερῴου αὐτῆς.\nἘν τῇ ἡμέρᾳ ἐκείνῃ ἐμνήσθη Τωβεὶτ περὶ τοῦ ἀργυρίου\nοὗ παρέθετο Ταβαὴλ ἐν Ῥάγοις τῆς Μηδίας.\nκαὶ εἶπεν ἐν\nἑαυτῷ Ἐγὼ ᾐτησάμην θάνατον, τί οὐ καλῶ Τωβίαν τὸν υἱόν\nμου ἴνα αὐτῷ ὑποδείξω πρὶν ἀποθανεῖν με\nκαὶ καλέσας\nαὐτὸν εἶπεν Παιδίον, (3)ἐὰν ἀποθάνω θάψον με, καὶ μὴ ὑπερίδῃς\nτὴν μητέρα σου· τίμα αὐτὴν πάσας τὰς ἡμέρας τῆς ζωῆς σου,\nκαὶ ποίει τὸ ἀρεστὸν αὐτῇ καὶ μὴ λυπήσῃς αὐτήν.\nμνήσθητι,\nπαιδίον, ὅτι πολλοὺς κινδύνους ἑόρακεν ἐπὶ σοὶ ἐν τῇ\nκοιλίᾳ· (¹⁵)ὅταν ἀποθάνῃ, θάψον αὐτὴν παρʼ ἐμοὶ ἐν ἑνὶ τάφῳ.\nπάσας τὰς ἡμέρας. παιδίον, Κυρίου τοῦ θεοῦ ἡμῶν μνημόνευε·\nμὴ θελήσῃς παραβῆναι τὰς ἐντολὰς αὐτοῦ. δικαιοσύνην ποίει\n\n\n\nπάσας τὰς ἡμέρας τῆς ζωῆς σου, καὶ μὴ πορευθῇς ταῖς ὁδοῖς\nτῆς ἀδικίας.\nδιότι ποιοῦντός σου τὴν ἀλήθειαν εὐοδίαι ἔσονται\nἐν τοῖς ἔργοις σου καὶ πᾶσι τοῖς ποιοῦσι τὴν δικαιοσύνην.\nἐκ\nτῶν ὑπαρχόντων σοι ποίει ἐλεημοσύνην, καὶ μὴ φθονεσάτω σου\nὁ ὀφθαλμὸς ἐν τῷ ποιεῖν σε ἐλεημοσύνην· καὶ μὴ ἀποστρέψῃς\nτὸ πρόσωπόν σου ἀπὸ παντὸς πτωχοῦ, καὶ ἀπὸ σοῦ οὐ μὴ\nἀποστραφῇ τὸ πρόσωπον τοῦ θεοῦ.\nὡς σοὶ ὑπάρχει κατὰ τὸ\nπλῆθος, ποίησον ἐξ αὐτῶν ἐλεημοσύνην· ἐὰν ὀλίγον σοι ὑπάρχῃ,\nκατὰ τὸ ὀλίγον μὴ φοβοῦ ποιεῖν ἐλεημοσύνην.\nθέμα γὰρ ἀγαθὸν\nθησαυρίζεις σεαυτῷ εἰς ἡμέραν ἀνάγκης.\nδιότι ἐλεημοσύνη ἐκ\nθανάτου ῥύεται, καὶ οὐκ ἐάσει ἐλθεῖν εἰς τὸ σκότος.\nδῶρον\nγὰρ ἀγαθόν ἐστιν ἐλεημοσύνη πᾶσι τοῖς ποιοῦσιν αὐτὴν ἐνώπιον\nτοῦ ὑψίστου.\nπρόσεχε σεαυτῷ, παιδίον, ἀπὸ πάσης πορνείας,\nκαὶ γυναῖκα πρῶτον λάβε ἀπὸ τοῦ σπέρματος τῶν πατέρων\nσου· μὴ λάβῃς γυναῖκα ἀλλοτρίαν ἣ οὐκ ἔστιν ἐκ τῆς φυλῆς\nτοῦ πατρός σου, διότι υἱοὶ προφητῶν ἐσμεν. Νῶε, Ἀβραάμ,\nἸσαάκ, Ἰακώβ, οἱ πατέρες ἡμῶν ἀπὸ τοῦ αἰῶνος, μνήσθητι,\nπαιδίον, ὅτι αὐτοὶ πάντες ἔλαβον γυναῖκας ἐκ τῶν ἀδελφῶν\nαὐτῶν, καὶ εὐλογήθησαν ἐν τοῖς τέκνοις αὐτῶν, καὶ τὸ σπέρμα\nαὐτῶν κληρονομήσει γῆν.\nκαὶ νῦν, παιδίον, ἀγάπα τοὺς ἀδελφούς\nσου, (14)καὶ μὴ ὑπερηφανεύου τῇ καρδίᾳ σου ἀπὸ τῶν\nἀδελφῶν σου καὶ τῶν υἱῶν καὶ θυγατέρων τοῦ λαοῦ σου, λαβεῖν\nσεαυτῷ ἐξ αὐτῶν γυναῖκα. διότι ἐν τῇ ὑπερηφανίᾳ ἀπωλία\nκαὶ ἀκαταστασία πολλή, καὶ ἐν τῇ ἀχρεότητι ἐλάττωσις καὶ\nἔνδεια μεγάλη· ἡ γὰρ ἀχρεότης μήτηρ ἐστὶν τοῦ λιμοῦ.\nμισθὸς\nπαντὸς ἀνθρώπου ὃς ἐὰν ἐργάσηται παρὰ σοὶ μὴ αὐλισθήτω,\nἀλλὰ ἀπόδος αὐτῷ παραυτίκα· ἐὰν δουλεύσῃς τῷ θεῷ, ἀποδοθήσεταί\nσοι. πρόσεχε σεαυτῷ, παιδίον, ἐν πᾶσι τοῖς ἔργοις σου,\nκαὶ ἴσθι πεπαιδευμένος ἐν πάσῃ ἀναστροφῇ σου.\nκαὶ ὁ μισεῖς\n\n\n\nμηδενὶ ποιήσῃς. οἶνον εἰς μέθην μὴ πίῃς. καὶ μὴ πορευθήτω\nμετὰ σοῦ μέθη ἐν τῇ ὁδῷ σου.\nἐκ τοῦ ἄρτου σου δίδου\nπεινῶντι, καὶ ἐκ τῶν ἱματίων σου τοῖς γυμνοῖς· πᾶυ ὃ ἐὰν περισσεύσῃ\nσοι ποίει ἐλεημοσύνην, καὶ μὴ φθονεσάτω σου ὁ ὀφθαλμὸς\nἐν τῷ ποιεῖν σε ἐλεημοσύνην.\nἔκχεον τοὺς ἄρτους σου ἐπὶ\nτὸν τάφον τῶν δικαίων, καὶ μὴ δῷς τοῖς ἁμαρτωλοῖς.\nσυμβουλίαν\nπαρὰ παντὸς φρονίμου ζήτησον, καὶ μὴ καταφρονήσῃς\nἐπὶ πάσης συμβουλίας χρησίμης.\nκαὶ ἐν παντὶ καιρῷ εὐλόγει\nΚύριον τὸν θεόν, καὶ παρʼ αὐτοῦ αἴτησον ὅπως αἱ ὁδοί σου\nεὐθεῖαι γένωνται καὶ πᾶσαι αἱ τρίβοι καὶ βουλαὶ εὐοδωθῶσιν.\nδιότι πᾶν ἔθνος οὐκ ἔχει βουλήν, ἀλλὰ αὐτὸς ὁ κύριος δίδωσιν\nπάντα τὰ ἀγαθὰ καὶ ὃ ἐὰν θέλῃ ταπεινοῖ, καθὼς βούλονται. καὶ\nνῦν, παιδίον, μνημόνευε τῶν ἐντολῶν μου, καὶ μὴ ἐξαλειφθήτωσαν\nἐκ τῆς καρδίας σου.\nκαὶ νῦν ἐπιδεικνύω σοι τὰ δέκα\nτάλαντα τοῦ ἀργυρίου ἃ παρεθέμην Γαβαήλῳ τῷ τοῦ Γαβρεία\nἐν Ῥάγοις τῆς Μηδείας.\nκαὶ μὴ φοβοῦ, παιδίον, ὅτι ἐπτωχεύσαμεν·\nὑπάρχει σοι πολλά, ἐὰν φοβηθῇς τὸν θεὸν καὶ ἀποστῇς\nἀπὸ πάσης ἁμαρτίας καὶ ποιήσῃς τὸ ἀρεστὸν ἐνώπιον αὐτοῦ.\nΚαὶ ἀποκριθεὶς Tωβίας εἶπεν αὐτῷ Πάτερ, ποιήσω πάντα ὅσα\nἐντέταλσαί μοι.\nἀλλὰ πῶς δυνήσομαι λαβεῖν τὸ ἀργύριον, καὶ οὐ\nγινώσκω αὐτόν ;\nκαὶ ἔδωκεν αὐτῷ τὸ χειρόγραφον, καὶ εἶπεν\n\n\n\nαὐτῷ (⁴)Zήτησον σεαυτῷ ἄνθρωπον ὃς συμπορεύσεταί σοι, καὶ δώσω\nαὐτῷ μισθὸν ἕως ζῶ, καὶ λάβε πορευθεὶς τὸ ἀργύριον.\nκαὶ\nἐπορεύθη ζητῆσαι ἄνθρωπον, καὶ εὗρεν Ῥαφαὴλ ὃς ἦν ἄγγελος,\nκαὶ οὐκ ἤδει·\nκαὶ εἶπεν αὐτῷ Εἰ δύναμαι πορευθήναι μετὰ σοῦ\nἐν Ῥάγοις τῆς Μηδείας, καὶ εἰ ἔμπειρος εἶ τῶν τόπων ;\nκαὶ\nεἶπεν αὐτῷ ὁ ἄγγελος Πορεύσομαι μετὰ σοῦ, καὶ τῆς ὁδοῦ ἐμπειρῶ,\nκαὶ παρὰ Γαβαὴλ τὸν ἀδελφὸν ἡμῶν ηὐλίσθην.\nκαὶ εἶπεν αὐτῷ\nΤωβίας Ὑπόμεινον με, καὶ ἐρῶ τῷ πατρί.\nκαὶ εἶπεν αὐτῷ\nΠορεύου καὶ μὴ χρονίσῃς.\nΚαὶ εἰσελθὼν εἶπεν τῷ πατρί\nἸδοὺ εὕρηκα ὃς συνπορεύσεταί μοι. ὁ δὲ εἶπεν Φώνησον αὐτὸν\nπρὸς μέ, ἵνα ἐπιγνῶ ποίας φυλῆς ἐστιν, καὶ εἰ πιστὸς τοῦ πορευθῆναι\nμετὰ σοῦ.\nκαῑ ἐκάλεσεν αὐτόν· καὶ εἰσῆλθεν, καὶ ἠσπάσαντο\n\n\n\nἀλλήλους.\nκαὶ εἶπεν αὐτῷ Τωβείτ Ἀδελφέ, ἐκ ποίας\nφυλῆς καὶ ἐκ ποίας πατρίδος σὺ εἶ; ὑπόδειξόν μοι.\nκαὶ εἶπεν\nαὐτῷ Φυλὴν καὶ πατριὰν σὺ ζητεῖς, ἢ μίσθιον ὃς συμπορεύσεται\nμετὰ τοῦ υἱοῦ σου; καὶ εἶπεν αὐτῷ Τωβείτ Βούλομαι, ἀδελφέ,\nἐπιγνῶναι τὸ γένος σου καὶ τὸ ὄνομα.\nὃς δὲ εἶπεν Ἐγὼ\nἈζαρίας Ἀνανίου τοῦ μεγάλου, τῶν ἀδελφῶν σου.\nκαὶ εἶπεν\nαὐτῷ Ὑγιαίνων ἔλθοις, ἀδελφέ· καὶ μὴ μοι ὀργισθῇς ὅτι ἐζήτησα\nτὴν φυλὴν σου καὶ τὴν πατριάν σου ἐπιγνῶναι. καὶ σὺ τυγχάνεις\nἀδελφός μου ἐκ τῆς καλῆς καὶ ἀγαθῆς γενεᾶς· ἐπεγίνωσκον\nγὰρ ἐγὼ Ἀνανίαν καὶ Ἰαθὰν τοὺς υἱοὺς Σεμεοῦ τοῦ\nμεγάλου, ὡς ἐπορευόμεθα κοινῶς εἰς Ἰεροσόλυμα προσκυνεῖν,\nἀναφέροντες τὰ πρωτότοκα καὶ τὰς δεκάτας τῶν γενημάτων,\nκαὶ οὐκ ἐπλανήθησαν ἐν τῇ πλάνῃ τῶν ἀδελφῶν ἡμῶν· ἐκ ῥίζης\nκαλῆς εἶ. ἀδελφέ.\nἀλλ᾿ εἰπόν μοι τίνα σοι ἔσομαι μισθὸν\nδιδόναι; δραχμὴν τῆς ἡμέρας καὶ τὰ δέοντά σοι ὡς καὶ τῷ υἱῷ\nμου;\nκαὶ ἔτι προσθήσω σοι ἐπὶ τὸν μισθόν, ἐὰν ὑγιαίνοντες\nἐπιστρέψητε.\nεὐδόκησαν οὕτως· καὶ εἶπεν πρὸς Τωβίαν Ἕτοιμος\nγίνου πρὸς τὴν ὁδόν· καὶ εὐοδωθείητε. καὶ ἡτοίμασεν ὁ υἱὸς\n\n\n\nαὐτοῦ τὰ πρὸς τὴν ὁδόν· καὶ εἶπεν αὐτῷ ὁ πατὴρ αὐτοῦ Πορεύου\nμετὰ τοῦ ἀνθρώπου· ὁ δὲ ἐν τῷ οὐρανῷ οἰκῶν θεὸς εὐοδώσει\nτὴν ὁδὸν ὑμῶν, καὶ ὁ ἄγγελος αὐτοῦ συνπορευθήτω ὑμῖν. καὶ\nἐξῆλθαν ἀμφότεροι ἀπελθεῖν, καὶ ὁ κύων τοῦ παιδαρίου μετʼ αὐτῶν.\nἜκλαυσεν δὲ Ἄννα ἡ μήτηρ αὐτοῦ, καὶ εἶπεν\nπρὸς Γωβείτ Τί ἐξαπέστειλας τὸ παιδίον ἡμῶν ; ἤ οὐχὶ ἡ ῥάβδος\nτῆς χειρὸς ἡμῶν ἐστιν ἐν τῷ εἰσπορεύεσθαι αὐτὸν καὶ ἐκπορεύεσθαι\nἐνώπιον ἡμῶν;\nἀργύριον τῷ ἀργυρίῳ μὴ φθάσαι, ἀλλὰ\nπερίψημα τοῦ παιδίου ἡμῶν γένοιτο.\nὡς γὰρ δέδοται ἡμῖν ζῆν\nπαρὰ τοῦ κυρίου, τοῦτο ἱκανὸν ἡμῖν ὑπάρχει.\nκαὶ εἶπεν αὐτῇ\nΤωβείτ Μὴ λόγον ἔχε, ἀδελφή· ὑγιαίνων ἐλεύσεται, καὶ οἱ\nὀφθαλμοί σου ὄψονται αὐτόν.\nἄγγελος γὰρ ἀγαθὸς συνπορεύσεται\nαὐτῷ, καὶ εὐοδωθήσεται ἡ ὁδὸς αὐτοῦ, καὶ ὑποστρέψει\nὑγιαίνων.\nκαὶ ἐπαύσατο κλαίουσα.\nΟἱ δὲ πορευόμενοι τὴν ὁδὸν ἦλθον ἑσπέρας ἐπὶ τὸν Τίγριν\nποταμόν, καὶ ηὐλίζοντο ἐκεῖ\nτὸ δὲ παιδάριον κατέβη περικλύσασθαι,\nκαὶ ἀνεπήδησεν ἰχθὺς ἀπὸ τοῦ ποταμοῦ καὶ ἐβουλήθη\nκαταπεῖν τὸ παιδάριον.\nὁ δὲ ἄγγελος εἶπεν αὐτῷ Ἐπιλαβοῦ τοῦ\n\n\n\nἰχθύος· καὶ ἐκράτησεν τὸν ἰχθὺν τὸ παιδάριον, καὶ ἀνέβαλεν αὐτὸν ἐπὶ\nτὴν γῆν.\nκαὶ εἶπεν αὐτῷ ὁ ἄγγελος Ἀνάτεμε τὸν ἰχθύν, καὶ λαβὼν\nτὴν καρδίαν καὶ τὸ ἧπαρ καὶ τὴν χολὴν θὲς ἀσφαλῶς.\nκαὶ ἐποίησεν\nτὸ παιδάριον ὡς εἶπεν αὐτῷ ὁ ἄγγελος, τὸν δὲ ἰχθὺν ὀπτήσαντες\nἔφαγον· καὶ ὥδευον ἀμφότεροι ἕως ἤγγισαν ἐν Ἐκβατάνοις.\nκαὶ\nεἶπεν τὸ παιδάριον τῷ ἀγγέλῳ Ἀζαρία ἀδελφέ, τί ἐστιν τὸ ἧπαρ\nκαὶ ἡ καρδία καὶ ἡ χολὴ τοῦ ἰχθύος;\nκαὶ εἶπεν αὐτῷ Ἡ καρδία\nκαὶ τὸ ἧπαρ, ἐάν τινα ὀχλῇ δαιμόνιον ἢ πνεῦμα πονηρόν· ταῦτα δὲ\nκαπνίσαι ἐνώπιον ἀνθρώπου ἢ γυναικός, καὶ οὐ μηκέτι ὀχληθῇ.\nἡ\nδὲ χολὴ ἐνχρῖσαι ἄνθρωπον ὃς ἔχει λευκώματα ἐν τοῖς ὀφθαλμοῖς,\nκαὶ ἰαθήσεται.\nὩς δὲ προσήγγισαν τῇ Ῥάγῃ,\nεἶπεν ὁ ἄγγελος\nτῷ παιδαρίῳ Ἀδελφέ, σήμερον αὐλισθησόμεθα παρὰ Ῥαγουηλῷ· καὶ\nαὐτὸς συγγενής σού ἐστιν, καὶ ἔστιν αὐτῷ θυγάτηρ ὀνόματι Σάρρα.\nλαλήσω περὶ αὐτῆς τοῦ δοθῆναί σοι αὐτὴν εἰς γυναῖκα, ὅτι σοὶ\nἐπιβάλλει ἡ κληρονομία αὐτῆς, καὶ σὺ μόνος εἶ ἐκ τοῦ γένους αὐτῆς·\nκαὶ τὸ κοράσιον καλὸν καὶ φρόνιμόν ἐστιν.\nκαὶ νῦν ἄκουσόν μου\n\n\n\nκαὶ λαλήσω τῷ πατρὶ αὐτῆς, καὶ  ὅταν ὑποστρέψαμεν ἐκ Ῥάγων,\nποιήσωμεν τὸν γάμον. διότι ἐπίσταμαι Ῥαγουὴλ ὅτι οὐ μὴ δῷ\nαὐτὴν. ἀνδρὶ ἑτέρῳ κατὰ τὸν νόμον Μωυσῆ, ἢ ὀφειλέσει θάνατον,\nὅτι τὴν κληρονομίαν σοὶ καθήκει λαβεῖν ἢ πάντα ἄνθρωπον.\nτότε\nεἶπεν τὸ παιδάριον τῷ ἀγγέλῳ Ἀζαρία ἀδελφέ, ἀκήκοα ἐγὼ τὸ\nκοράσιον δεδόσθαι ἑπτὰ ἀνδράσιν, καὶ πάντας ἐν τῷ νυμφῶνι ἀπολωλότας.\nκαὶ νῦν ἐγὼ μόνος εἰμὶ τῷ πατρί, καὶ φοβοῦμαι μὴ\nεἰσελθὼν ἀποθάνω καθὼς καὶ οἱ πρότεροι, ὅτι δαιμόνιον φιλεῖ αὐτὴν\nὃ οὐκ ἀδικεῖ οὐδένα πλὴν τῶν προσαγόντων αὐτῇ. καὶ νῦν ἐγὼ\nφοβοῦμαι μὴ ἀποθάνω, καὶ κατάξω τὴν ζωὴν τοῦ πατρός μου καὶ τῆς\nμητρός μου μετʼ ὀδύνης ἐπʼ ἐμοὶ εἰς τὸν τάφον αὐτῶν· καὶ υἱὸς ἕτερος\nοὐχ ὑπάρχει αὐτοῖς ὃς θάψει αὐτούς.\nεἶπεν δὲ αὐτῷ ὁ ἄγγελος\nΟὐ μέμνησαι τῶν λόγων ὧν ἐνετείλατό σοι ὁ πατήρ σου ὑπέρ τοῦ\nλαβεῖν σε γυναῖκα ἐκ τοῦ γένους σου; καὶ νῦν ἄκουσόν μου, ἀδελφέ, |\nδιότι σοὶ ἔσται εἰς γυναῖκα, καὶ τοῦ δαιμονίου μηδένα λόγον ἔχε,\nὅτι τὴν νύκτα ταύτην δοθήσεταί σοι αὕτη εἰς γυναῖκα.\nκαὶ\nἐὰν εἰσέλθῃς εἰς τὸν νυμφῶνα, λήμψῃ τέφραν θυμιαμάτων καὶ\n\n\n\nἐπιθήσεις ἀπὸ τῆς καρδίας καὶ τοῦ ἥπατος τοῦ ἰχθύος· καὶ\nκαπνίσεις,\nκαὶ ὀσφρανθήσεται τὸ δαιμόνιον καὶ φεύξεται, καὶ\nοὐκ ἐπανελεύσεται τὸν αἰῶνα τοῦ αἰῶνος. ὅταν δὲ προσπορεύῃ\nαὐτῇ, ἐγέρθητε ἀμφότεροι καὶ βοήσατε πρὸς τὸν ἐλεήμονα θεόν,\nκαὶ σώσει ὑμᾶς καὶ ἐλεήσει. μὴ φοβοῦ, ὅτι σοὶ αὕτη ἡτοιμασμένη\nἦν ἀπὸ τοῦ αἰῶνος, καὶ σὺ αὐτὴν σώσεις, καὶ πορεύσεται\nμετὰ σοῦ, καὶ ὑπολαμβάνω ὅτι σοὶ ἔσται ἐξ αὐτῆς παιδία.\nκαὶ ὡς ἤκουσεν Τωβίας ταῦτα, ἐφίλησεν αὐτήν, καὶ ἡ ψυχὴ\nαὐτοῦ ἐκολλήθη αὐτῇ σφόδρα.\nΚαὶ ἦλθεν εἰς Ἐκβάτανα *καὶ παρεγένετο εἰς τὴν οἰκίαν Ῥαγουήλ,\nκαὶ Σάρρα δὲ ὑπήντησεν αὐτῷ· καὶ ἐχαιρέτισεν αὐτὸν καὶ αὐτὸς\nαὐτούς. καὶ εἰσήγαγεν αὐτοὺς εἰς τὴν οἰκίαν.\nκαὶ εἶπεν Ἔδνᾳ τῇ\nγυναικὶ αὐτοῦ Ὡς ὅμοιος ὁ νεανίσκος Τωβεὶτ τῷ ἀνεψιῷ μου.\nκαὶ\nἠρώτησεν αὐτοὺς Ῥαγουὴλ Πόθεν ἐστέ, ἀδελφοί; καὶ εἶπαν αὐτῷ\nἘκ τῶν υἱῶν Νεφθαλεὶ τῶν αἰχμαλώτων ἐκ Νινευή.\nκαὶ εἶπεν αὐτοῖς\nΓινώσκετε Τωβεὶτ τὸν ἀδελφὸν ἡμῶν;\nοἱ δὲ εἶπαν Καὶ ζῇ καὶ ὑγιαίνει.\n\n\n\nκαὶ εἶπεν Τωβίας Πατήρ μού ἐστιν.\nκαὶ ἀνεπήδησεν Ῥαγουήλ,\nκαὶ κατεφίλησεν αὐτὸν καὶ ἔκλαυσε·\nκαὶ εὐλόγησεν αὐτὸν καὶ εἶπεν\nαὐτῷ Ὁ τοῦ καλοῦ καὶ ἀγαθοῦ ἀνθρώπου· καὶ ἀκούσας ὅτι Τωβεὶτ\nἀπώλεσεν τοὺς ὀφθαλμοὺς ἑαυτοῦ, ἐλυπήθη καὶ ἔκλαυσεν.\nκαὶ\nἜδνα ἡ γυνὴ αὐτοῦ καὶ Σάρρα ἡ θυγάτηρ αὐτοῦ ἔκλαυσαν· καὶ\nὑπεδέξαντο αὐτοὺς προθύμως.\nκαὶ ἔθυσαν κριὸν προβάτων, καὶ\nπαρέθηκαν ὄψα πλείονα. (10)Εἶπεν δὲ Τωβείας τῷ Ῥαφαήλ\nἈζαρία ἀδελφέ, λάλησου ὑπὲρ ὧν ἔλεγες ἐν τῇ πορεία, καὶ\nτελεσθήτω τὸ πρᾶδγμα.\nκαὶ μετέδωκεν τὸν λόγον τῷ Ῥαγουήλ.\nκαὶ εἶπεν Ῥαγουὴλ πρὸς Τωβείαν Φάγε, πίε καὶ ἡδέως γίνου, σοὶ\nγὰρ καθήκει τὸ παιδίον μου λαβεῖν· πλὴν ὑποδείξω τὴν ἀλήθειαν.\nἔδωκα τὸ παιδίον μου ἑπτὰ ἀνδράσιν, καὶ ὁπότε ἐὰν\nεἰσεπορεύοντο πρὸς αὐτήν, ἀπέθνησκον ὑπὸ νύκτα. ἀλλὰ τὸ\nνῦν ἔχων ἡδέως γίνου. καὶ εἶπεν Τωβίας Οὐ γεύομαι οὐδὲν ὧδε\nἕως ἂν στήσητε καὶ σταθῆτε πρὸς μέ. καὶ εἶπεν Ῥαγουήλ\nΚομίζου αὐτὴν ἀπὸ τοῦ νῦν κατὰ τὴν κρίσιν· οὺ δὲ ἀδελφὸς\n\n\n\nεἶ αὐτῆς, καὶ αὐτή σού ἐστιν· ὁ δὲ ἐλεήμων θεὸς εὐοδώσει ὑμῖν\nτὰ κάλλιστα.\nκαὶ ἐκάλεσεν Σάρραν τὴν θυγατέρα αὐτοῦ, καὶ\nλαβὼν τῆς χειρὸς αὐτῆς παρέδωκεν αὐτὴν Τωβείᾳ γυναίκα, καὶ\nεἶπεν Ἰδοὺ κατὰ τὸν νόμον Μωυσέως κομίζου αὐτὴν καὶ ἄπαγε\nπρὸς τὸν πατέρα σου· καὶ εὐλόγησεν αὐτοὺς.\nκαὶ ἐκάλεσεν\nἜδναν τὴν γυναῖκα αὐτοῦ· (1⁶)καὶ λαβὼν βιβλίον ἔγραψεν συνγραφὴν\nκαὶ ἐσφραγίσαντο.\nκαὶ ἤρξαντο ἐσθίειν.\nκαὶ ἐκάλεσεν\nῬαγουὴλ Ἔδναν τὴν γυναῖκα αὐτοῦ καὶ εἶπεν αὐτῇ Ἀδελφή,\nἑτοίμασον τὸ ἕτερον ταμεῖον καὶ εἴσαγε αὐτήν.\nκαὶ ἐποίησεν\nὡς εἶπεν καὶ εἰσήγαγεν αὐτὴν ἐκεῖ, καὶ ἔκλαυσεν· καὶ ἀπέδέξατο\nτὰ δάκρυα τῆς θυγατρὸς αὐτῆς (20)καὶ εἶπεν αὐτῇ\nΘάρσει,\nτέκνον, ὁ κύριος τοῦ οὐρανοῦ καὶ τῆς γῆς δώῃ σοι χάριν ἀντὶ\nτῆς λύπης σου ταύτης· θάρσει, θύγατερ.\nὍτε δὲ συνετέλεσαν\nδειπνοῦντες, εἰσήγαγον Τωβείαν πρὸς αὐτήν.\nὁ δὲ πορευομενος\nἐμνήσθη τῶν λόγων Ῥαφαήλ, καὶ ἔλαβεν τὴν τέφραν τῶν\nθυμιαμάτων καὶ ἐπέθηκεν τὴν καρδίαν τοῦ ἰχθύος καὶ τὸ ἦπαρ,\nκαὶ ἐκάπνισεν.\nὅτε δὲ ὠσφράνθη τὸ δαιμόνιον τῆς ὀσμῆς, ἔφυγεν\n\n\n\nεἰς τὰ ἀνώτατα Αἰγύπτου, καὶ ἔδησεν αὐτὸ ὁ ἄγγελος.\nὡς δὲ συνεκλείσθησαν\nἀμφότεροι, ἀνέστη Τωβείας ἀπὸ τῆς κλίνης καὶ εἶπεν\nἈνάστηθι, ἀδελφή, καὶ προσευξώμεθα ἴνα ἡμᾶς ἐλεήσῃ ὁ κύριος.\nκαὶ ἤρξατο Τωβίας λέγειν Εὐλογητὸς εἶ ὁ θεὸς τῶν πατέρων\nἡμῶν, καὶ εὐλογητὸν τὸ ὄνομά σου τὸ ἅγιον καὶ ἔνδοξον εἰς\nτοὺς αἰῶνας· εὐλογησάτωσάν σε οἱ οὐρανοὶ καὶ πᾶσαι αἱ κτίσεις\nσου.\nσὺ ἐποίησας Ἀδάμ, καὶ ἔδωκας αὐτῷ βοηθὸν Εὕαν στήριγμα\nτὴν γυναῖκα αὐτοῦ· ἐκ τούτων ἐγενήθη τὸ ἀνθρώπων,\nσπέρμα. σὺ εἶπας Οὐ καλὸν εἶναι τὸν ἄνθρωπον μόνον, ποιήσωμεν\nαὐτῷ βοηθὸν ὅμοιον αὐτῷ.\nκαὶ νῦν, Κύριε, οὐ διὰ πορνείαν\nἐγὼ λαμβάνω τὴν ἀδελφὴν μου ταύτην, ἀλλ᾿ ἐπ᾿ ἀληθείας·\nἐπίταξον ἐλεῆσαί με καὶ αὐτῇ συνκαταγηρᾶσαι.\nκαὶ εἶπεν\nμετʼ αὐτοῦ Ἀμήν.\nκαὶ ἐκοιμήθησαν ἀμφότεροιτὴν νύκτα. (¹¹)Καὶ\nἀναστὰς Ῥαγουὴλ ἐπορεύθη καὶ ὤρυξεν τάφον,\nλέγων Μὴ καὶ\nοὗτος ἀποθάνῃ.\nκαὶ ἦλθεν Ῥαγουὴλ εἰς τὴν οἰκίαν ἑαυτοῦ,\nκαὶ εἶπεν Ἔδνᾳ τῇ γυναικὶ αὐτοῦ (¹⁴)Ἀπόστειλον μίαν τῶν\nπαιδισκῶν, καὶ εἰδέτωσαν εἰ ζῇ· εἰ δὲ μή, ἵνα θάψωμεν αὐτὸν\nκαὶ μηδεὶς γνῷ.\nκαὶ εἰσῆλθεν ἡ παιδίσκη ἀνοἰξασα τὴν θύραν.\n\n\n\nκαὶ εὗρεν τοὺς δύο καθεύδοντας.\nκαὶ ἐξελθοῦσα ἀπήγγειλεν\nαὐτοῖς ὅτι ζῇ.\nΚαὶ εὐλόγησεν Ῥαγουὴλ τὸν θεὸν λέγων\nΕὐλογητὸς εἶ σὺ ὁ θεὸς ἐν πάσῃ εὐλογίᾳ· καὶ εὐλογείτωσάν σε\nοἱ ἅγιοί σου καὶ πᾶσαι αἱ κτίσεις σου, πάντες οἱ ἄγγελοί σου\nκαὶ οἱ ἐκλεκτοί σου εὐλογείτωσάν σε εἰς τοὺς αἰῶνας.\nεὐλογητὸς\nεἶ ὅτι ηὔφρανάς με, καὶ οὐκ ἐγένετό μοι καθὼς ὑπενόουν,\n(18)ἀλλὰ κατὰ τὸ πολὺ ἔλεός σου ἐποίησας μεθʼ ἡμῶν.\nεὐλογητὸς\nεἶ ὅτι ἠλέησας δύο μονογενεῖς· ποίησον αὐτοῖς, δέσποτα, ἔλεος,\nσυντέλεσον τὴν ζωὴν αὐτῶν ἐν ὑγείᾳ μετὰ εὐφροσύνης καὶ\nἐλέους.\nἐκελευσεν δὲ τοῖς οἰκέταις χῶσαι τὸν τάφον.\nΚαὶ\nἐποίησεν αὐτοῖς γάμον ἡμερῶν δέκα τεσσάρων.\nκαὶ εἶπεν αὐτῷ\nῬαγουὴλ πρὶν ἢ συντελεσθῆναι τὰς ἡμέρας τοῦ γάμου ἐνόρκως,\nμὴ ἐξελθεῖν αὐτὸν ἐὰν μὴ πληρωθῶσιν αἱ δέκα τέσσαρες ἡμέραι\nτοῦ γάμου,\nκαὶ τότε λαβόντα τὸ ἥμισυ τῶν ὑπαρχόντων αὐτοῦ\nπορεύεσθαι μετὰ ὑγείας πρὸς τὸν πατέρα· καὶ τὰ λοιπὰ ὅταν\nἀποθάνω καὶ ἡ γυνή μου.\nΚαὶ ἐκάλεσεν Τωβίας τὸν Ῥαφαὴλ καὶ εἶπεν αὐτῷ\nἈζαρία\nἀδελφέ, (3)λάβε μετὰ σεαυτοῦ παῖδα καὶ δύο καμήλους. καὶ πορεύθητι\n\n\n\nἐν Ῥάγοις τῆς Μηδείας παρὰ Γαβαήλ, καὶ κόμισαί μοι τὸ\nἀργύριον καὶ αὐτὸν ἄγε μοι εἰς τὸν γάμον.\nδιότι ὀμώμοχεν\nῬαγουὴλ μὴ ἐξελθεῖν με·\nκαὶ ὁ πατήρ μου ἀριθμεῖ τὰς ἡμέρας,\nκαὶ ἐὰν χρονίσω μέγα, ὀδυνηθήσεται λίαν.\nκαὶ ἐπορεύθη Ῥαφαήλ,\nκαὶ ηὐλίσθη παρὰ Γαβαήλ, καὶ ἔδωκεν αὐτῷ τὸ χειρόγραφον·\nὃς δὲ προήνεγκεν τὰ θυλάκια ἐν ταῖς σφραγῖσιν καὶ ἔδωκεν\nαὐτῷ.\nκαὶ ὤρθρευσαν κοινῶς καὶ ἤλθοσαν εἰς τὸν γάμον,\nκαὶ εὐλόγησεν Γωβείας τὴν γυναῖκα αὐτοῦ.\nΚαὶ Τωβεὶτ ὁ πατὴρ αὐτοῦ ἐλογίσατο ἑκάστης ἡμέρας· καὶ ὡς\nἐπληρώθησαν αἱ ἡμέραι τῆς πορείας καὶ οὐκ ἤρχετο,\nεἶπεν Μή\nποτε κατήσχυνται; (²)ἢ μή ποτε ἀπέθανεν Γαβαήλ, καὶ οὐδεὶς\nδίδωσιν αὐτῷ τὸ ἀργύριον ;\nκαὶ ἐλυπεῖτο λίαν.\nεἶπεν δὲ αὐτῷ\nἡ γυνή Ἀπώλετο τὸ παιδίον, διότι κεχρόνικεν· καὶ ἤρξατο θρηνεῖν\nαὐτὸν καὶ εἶπεν\nΟὐ μέλει μοι, τέκνον, ὅτι ἀφῆκά σε τὸ φῶς τῶν\n\n\n\nὀφθαλμῶν μου;\nκαὶ Τωβεὶτ λέγει αὐτῇ Σίγα, μὴ λόγον ἔχε, ὑγιαίνει.\nκαὶ εἶπεν αὐτῷ Σίγα, μὴ πλάνα με· ἀπώλετο τὸ παιδίον μου. καὶ\nἐπορεύετο καθʼ ἡμέραν εἰς τὴν ὁδὸν ἔξω οἴας ἀπῆλθεν, ἡμέρας τε\nἄρτον οὐκ ἤσθιεν, τὰς δὲ νύκτας οὐ διελίμπανεν θρηνοῦσα Γωβείαν\nτὸν υἱὸν αὐτῆς, ἕως οὗ συνετελέσθησαν αἱ δέκα τέσσαρες ἡμέραι\nτοῦ γάμου ἃς ὤμοσεν Ῥαγουὴλ ποιῆσαι αὐτὸν ἐκεῖ. Εἶπεν δὲ\nΓωβείας τῷ Ῥαγουήλ Ἐξαπόστειλόν με, ὅτι ὁ πατήρ μου καὶ ἡ μήτηρ\nμου οὐκέτι ἐλπίζουσιν ὄψεσθαί με.\nεἶπεν δὲ αὐτῷ ὁ πενθερός\nΜεῖνον παρʼ ἐμοί, κἀγὼ ἐξαποστελῶ πρὸς τὸν πατέρα σου καὶ\nδηλώσουσιν αὐτῷ τὰ κατὰ σέ.\nκαὶ Γωβείας λέγει Ἐξαπόστειλόν\nμε πρὸς τὸν πατέρα μου.\nἀναστὰς δὲ Ῥαγουὴλ ἔδωκεν αὐτῷ\nΣάρραν τὴν γυναῖκα αὐτοῦ καὶ τὰ ἥμισυ τῶν ὑπαρχόντων, σώματα\nκαὶ κτήνη, ἀργύριον·\nκαὶ εὐλογήσας αὐτοὺς ἐξαπέστειλεν λέγων\nΕὐοδώσει ὑμᾶς, τέκνα, ὁ θεὸς τοῦ οὐρανοῦ πρὸ τοῦ μὲ ἀποθανεῖν.\nκαὶ εἶπεν τῇ θυγατρὶ αὐτοῦ Τίμα τοὺς πενθερούς σου, αὐτοὶ\n\n\n\nνῦν γονεῖς σού εἰσιν· ἀκούσαιμί σου ἀκοὴν καλήν. καὶ ἐφίλησεν\nαὐτήν. καὶ Ἔδνα εἶπεν πρὸς Τωβείαν Ἀδελφὲ ἀγαπητέ, ἀποκαταστήσει\nσε ὁ κύριος τοῦ οὐρανοῦ, καὶ δῴη μοι ἰδεῖν σου\nπαιδία ἐκ Σάρρας τῆς θυγατρός μου, ἵνα εὐφρανθῶ ἐνώπιον τοῦ\nκυρίου· καὶ ἰδοὺ παρατίθεμαί σοι τὴν θυγατέρα μου ἐν παρακαταθήκῃ,\nμὴ λυπήσῃς αὐτήν.\nΜετὰ ταῦτα ἐπορεύετο καὶ Τωβείας εὐλογῶν τὸν θεὸν ὅτι\nεὐόδωσεν τὴν ὁδὸν αὐτοῦ, καὶ κατευλόγει Ῥαγουὴλ καὶ Ἔδναν\nτὴν γυναῖκα αὐτοῦ· (¹)καὶ ἐπορεύετο μέχρις οὗ ἐγγίσαι αὐτὸν εἰς\nΝινευή.\nΚαὶ εἶπεν Ῥαφαὴλ πρὸς Τωβείαν Οὐ γινώσκεις, ἀδελφέ, πῶς\nἀφῆκες τὸν πατέρα σου ;\nπροδράμωμεν ἔμπροσθεν τῆς γυναικός\nσου καὶ ἑτοιμάσωμεν τὴν οἰκίαν,\nλάβε δὲ παρὰ χεῖρα τὴν χολὴν\nτοῦ ἰχθύος. καὶ ἐπορεύθησαν, καὶ συνῆλθεν ὁ κύων ὄπισθεν\nαὐτῶν.\nκαὶ Ἅννα ἐκάθητο περιβλεπομένη εἰς τὴν ὁδὸν τὸν\nπαῖδα αὐτῆς,\nκαὶ προσενόησεν αὐτὸν ἐρχόμενον· εἶπεν τῷ πατρὶ\nαὐτοῦ Ἰδοὺ ὁ υἱός μου ἔρχεται καὶ ὁ ἄνθρωπος ὁ πορευθεὶς\nμετʼ αὐτοῦ.\nκαὶ Ῥαφαὴλ εἶπεν Ἐπίσταμαι ἐγὼ ὅτι ἀνοίξει τοὺς\n\n\n\nὀφθαλμοὺς ὁ πατήρ σου·\nσὺ ἔγχρισον τὴν χολὴν εἰς τοὺς ὀφθαλμοὺς\nαὐτοῦ, καὶ δηχθεὶς διατρίψει καὶ ἀποβαλεῖται τὰ λευκώματα\nκαὶ ὄψεταί σε.\nΚαὶ προσδραμοῦσα Ἅννα ἐπέπεσεν ἐπὶ\nτὸν τράχηλον τοῦ υἱοῦ αὐτῆς, καὶ εἶπεν αὐτῷ Εἶδόν σε, παιδίον,\nἀπὸ τοῦ νῦν ἀποθανοῦμαι. (11)καὶ ἔκλαυσαν ἀμφότεροι.\nκαὶ\nΓωβεὶτ ἐξήρχετο πρὸς τὴν θύραν καὶ προσέκοπτεν· ὁ δὲ υἱὸς\nπροσέδραμεν αὐτῷ,\nκαὶ ἐπελάβετο τοῦ πατρὸς αὐτοῦ, καὶ προσέπασεν\nτὴν χολὴν ἐπὶ τοὺς ὀφθαλμοὺς τοῦ πατρὸς αὐτοῦ λέγων\nΘάρσει, πάτερ.\nὡς δὲ συνεδήχθησαν, διέτριψε τοὺς ὀφθαλμοὺς\nαὐτοῦ,\nκαὶ ἐλεπίσθη ἀπὸ τῶν κανθῶν τῶν ὀφθαλμῶν\nαὐτοῦ τὰ λευκώματα. καὶ ἰδὼν τὸν υἱὸν αὐτοῦ ἐπέπεσεν ἐπὶ τὸν\nτράχηλον αὐτοῦ,\nκαὶ ἔκλαυσεν καὶ εἶπεν Εὐλογητὸς εἶ ὁ θεός,\nκαὶ εὐλογητὸν τὸ ὄνομά σου εἰς τοὺς αἰῶνας, καὶ εὐλογημένοι\nπάντες οἱ ἅγιοι ἄγγελοί σου,\nὅτι ἐμαστίγωσας καὶ ἠλέησάς με·\nἰδοὺ βλέπω Γωβείαν τὸν υἱόν μου. (18)καὶ εἰσῆλθεν ὁ υἱὸς αὐτοῦ\nχαίρων, (19)καὶ ἀπήγγειλεν τῷ πατρὶ αὐτοῦ τὰ μεγαλεῖα τὰ γενόμενα\nαὐτῷ ἐν τῇ Μηδείᾳ.\nΚαὶ ἐξῆλθεν Γωβείας εἰς συνόντησιν\n\n\n\nτῇ νύμφη αὐτοῦ, χαίρων καὶ εὐλογῶν τὸν θεόν, πρὸς τῆ\nπύλῃ Νινευή. καὶ ἐθαύμαζον οἱ θεωροῦντες αὐτὸν πορευόμενον,\nὅτι ἔβλεψεν·\nκαὶ Τωβεὶτ ἐξαωμολογεῖτο ἐνώπιον αὐτοῦ ὅτι ἡλέηκεν\nαὐτοὺς ὁ θεός. καὶ ὡς ἤγγσεν Τωβεὶτ Σάρρᾳ τῇ νύμφῃ\nαὐτοῦ, κατευλόγησεν αὐτὴν λέγων Ἔλθοις ὑγιαίνουσα, θύγατερ·\nεὐλογητὸς ὁ θεός, ὃς ἤγαγέν σε πρὸς ἡμᾶς, καὶ ὁ πατήρ σου καὶ\nἡ μήτηρ σου. (20) καὶ ἐγένετο χαρὰ πᾶσι τοῖς ἐν Νινευὴ ἀδελφοῖς\nαὐτοῦ.\nκαὶ παρεγένετο Ἀχιάχαρος καὶ Νασβᾶς ὁ ἐξάδελφος\nαὐτοῦ,\nκαὶ ἤχθη ὁ γάμος Τωβεία μετʼ εὐφροσύνης ἑπτὰ\nἡμέρας.\nΚαὶ ἐκάλεσεν Τωβεὶτ Τωβείαν τὸν υἱὸν αὐτοῦ καὶ εἶπεν αὐτῷ\nὍρα, τέκνον, μισθὸν τῷ ἀνθρώπῳ τῷ συνελθόντι σοι, καὶ προσθεῖναι\nαὐτῷ δεῖ\nκαὶ εἶπεν Πάτερ, οὐ βλάπτομαι δοὺς αὐτῷ\nτὸ ἥμισυ ὧν ἐνήνοχα,\nὅτι με ἀγίοχέν σοι ὑγιῆ, καὶ τὴν γυναῖκά\nμου ἐθεράπευσεν καὶ τὸ ἀργύριόν μου ἤνεγκεν, καὶ σέ ὁμοίως\nἐθεράπευσεν.\nκαὶ εἶπεν ὁ πρεσβύτης Δικαιοῦται αὐτῷ.\nκαὶ ἐκάλεσεν\nτὸν ἄγγελον καὶ εἶπεν αὐτῷ Λάβε τὸ ἥμισυ πάντων ὧν\n\n\n\nἐνηνόχατε.\nκαὶ καλέσας τοὺς δύο κρυπτῶς εἶπεν αὐτοῖς Εὐλογεῖτε\nτὸν θεὸν καὶ αὐτῷ ἐξομολογεῖσθε, μεγαλωσύνην δίδοτε αὐτῷ, καὶ\nἐξομολογεῖσθε αὐτῷ ἐνώπιον πάντων τῶν ζώντων περὶ ὧν ἐποίησεν\nμεθʼ ὑμῶν. ἀγαθὸν τὸ εὐλογεῖν τὸν θεὸν καὶ ὑψοῖν τὸ ὄνομα αὐτοῦ,\nτοὺς λόγους τῶν ἔργων τοῦ θεοῦ ἐντίμως ὑποδεικνύοντες· καὶ μὴ\nὀκνεῖτε ἐξομολογεῖσθαι αὐτῷ.\nμυστήριον βασιλέως καλὸν κρύψαι,\nτὰ δὲ ἔργα τοῦ θεοῦ ἀνακαλύπτειν ἐνδόξως. ἀγαθὸν ποιήσατε, καὶ\nκακὸν οὐχ εὑρήσει ὑμᾶς.\nἀγαθὸν προσευχὴ μετὰ νηστείας καὶ\nἐλεημοσύνης καὶ δικαιοσύνης· ἀγαθὸν τὸ ὀλίγον μετὰ δικαιοσύνης ἢ\nπολὺ μετὰ ἀδικίας· καλὸν ποιῆσαι ἐλεημοσύνην ἢ θησαυρίσαι χρυσίον.\nἐλεημοσύνη ἐκ θανάτου ῥύεται, καὶ αὕτη ἀποκαθαριεῖ πᾶσαν ἁμαρτίαν·\nοἱ ποιοῦντες ἐλεημοσύνας καὶ δικαιοσύνας πλησθήσονται ζωῆς·\nοἱ δὲ ἁμαρτάνοντες πολέμιοί εἰσιν τῆς ἑαυτῶν ζωῆς.\nοὐ μὴ κρύψω\nἀφʼ ὑμῶν πᾶν ῥῆμα· εἴρηκα δὴ μυστήριον βασιλέως κρύψαι καλόν,\nτὰ δὲ ἔργα τοῦ θεοῦ ἀνακαλύπτειν ἐνδόξως.\nκαὶ νῦν ὅτε προσηύξω\nσὺ καὶ ἡ νύμφη σου Σάρρα, ἐγὼ προσήγαγον τὸ μνημόσυνον\nτῆς προσευχῆς ὑμῶν ἐνώπιον τοῦ ἁγίου· καὶ ὅτε ἔθαπτες τοὺς\nνεκρούς, ὡσαύτως συμπαρήμην σοι·\nκαὶ ὅτε οὐκ ὤκνησας ἀναστῆναι\nκαὶ καταλιπεῖν τὸ ἄριστόν σου ὅπως ἀπελθὼν περιστείλῃς\n\n\n\nτὸν νεκρόν, οὐκ ἔλαθές με ἀγαθοποιῶν, ἀλλὰ σὺν σοὶ ἤμην.\nκαὶ\nνῦν ἀπέστειλέν με ὁ θεὸς ἰάσασθαί σε καὶ τὴν νύμφην σου Σάρραν.\nἐγὼ εἰμι Ῥαφαήλ, εἰς ἐκ τῶν ἑπτὰ ἁγίων ἀγγέλων οἳ προσαναφέρουσιν\nτὰς προσευχὰς τῶν ἁγίων καὶ εἰσπορεύονται ἐνώπιον\nτῆς δόξης τοῦ ἁγίου.\nΚαὶ ἐταράχθησαν οἱ δύο καὶ ἔπεσον\nἐπὶ πρόσωπον, ὅτι ἐφοβήθησαν.\nκαὶ εἶπεν αὐτοῖς Μὴ φοβεῖσθε,\nεἰρήνη ὑμῖν ἔσται· τὸν δὲ θεὸν εὐλογεῖτε εἰς τὸν αἰῶνα,\nὅτι οὐ\nτῇ ἐμαυτοῦ χάριτι ἀλλὰ τῆ θελήσει τοῦ θεοῦ ὑμῶν· ὅθεν εὐλογεῖτε\nαὐτὸν εἰς τὸν αἰῶνα.\nπάσας τὰς ἡμέρας ὠπτανόμην ὑμῖν, καὶ\nοὐκ ἔφαγον οὐδὲ ἔπιον, ἀλλὰ ὅρασιν ὑμεῖς ἐθεωρεῖτε.\nκαὶ νῦν ἐξομολογεῖσθε\nτῷ θεῷ, διότι ἀναβαίνω πρὸς τὸν ἀποστείλανταά με, καὶ\nγράψατε πάντα τὰ συντελεσθέντα εἰς βιβλίον.\nκαὶ ἀνέστησαν, καὶ\nοὐκ εἶδον αὐτόν.\nκαὶ ἐξομολογοῦντο τὰ ἔργα τὰ μεγάλα καὶ θαυμαστὰ\nαὐτοῦ, ὡς ὤφθη αὐτοῖς ἄγγελος Κυρίου.\n¹Καὶ Τωβεὶτ ἔγραψεν προσευχὴν εἰς ἀγαλλίασιν καὶ εἶπενΕὐλογητὸς ὁ θεὸς ὁ ζῶν εἰς τοὺς αἰῶνας καὶ ἡ βασιλεία αὐτοῦ,\n²ὅτι αὐτὸς μαστιγοῖ καὶ ἐλεῷ, κατάγει εἰς ᾃδην καὶ ἀνάγει,καὶ οὐκ ἔστιν ὃς ἐκφεύξεται τὴν χεῖρα αὐτοῦ.\n³ἐξομολογεῖσθε αὐτῷ, οἱ υἱοὶ Ἰσραήλ, ἐνώπιον τῶν ἐθνῶν,(4)ὅτι αὐτὸς διέσπειρεν ἡμᾶς ἐν αὐτοῖς.\n4ἐκεῖ ὑποδείξατε τὴν μεγαλωσύνην αὐτοῦ,ὑψοῦτε αὐτὸν ἐνώπιον παντὸς ζῶντος·καθότι αὐτὸς κύριος ἡμῶν,καὶ θεὸς αὐτὸς πατὴρ ἡμῶν εἰς πάντας τοὺς αἰῶνας.\n5καὶ μαστιγώσει ἡμᾶς ἐν ταῖς ἀδικίαις ἡμῶν,καὶ πάλιν ἐλεήσει καὶ συνάξει ἡμᾶς ἐκ πάντων τῶνἐθνῶν,οὗ ἐὰν σκορπισθῆτε ἐν αὐτοῖς.\n6ἐὰν ἐπιστρέψητε πρὸς αὐτὸν ἐν ὅλη καρδίᾳ ὑμῶν καὶ ἐνὅλῃ τῆ ψυχῇποιῆσαι ἐνώπιον αὐτοῦ ἀλήθειαν,τότε ἐπιστρέψει πρὸς ὑμᾶςκαὶ οὐ μὴ κρύψῃ τὸ πρόσωπον αὐτοῦ ἀφʼ ὑμῶν.(6)καὶ θεάσασθε ὁ ποιήσει μεθʼ ὑμῶν,καὶ ἐξομολογήσασθε αὐτῷ ἐν ὅλῳ τῷ σώματι ὑμῶν·καὶ εὐλογήσατε τὸν κύριον τῆς δικαιοσύνης,καὶ ὑψώσατε τὸν βασιλέα τῶν αἰώνων.(7)ἐγὼ ἐν τῇ γῇ τῆς αἰχμαλωσίας μου ἐξομολογοῦμαι αὐτῷ,καὶ δεικνύω τὴν ἰσχὺν καὶ τὴν μεγαλωσύνην αὐτοῦ ἔθνηἁμαρτωλῶν.(8)ἐπιστρέψατε, ἁμαρτωλοί, καὶ ποιήσατε δικαιοσύνην ἐνώπιοναὐτοῦ·τίς γινώσκει εἰ θελήσει ὑμᾶς καὶ ποιήσει ἐλεημοσύνηνὑμῖν;\n7τὸν θεόν μου ὑψῶ,καὶ ἡ ψυχῇ μου τῷ βασιλεῖ τοῦ οὐρανοῦ,καὶ ἀγαλλιάσεται τὴν μεγαλωσύνην αὐτοῦ.\n8λεγέτωσαν πάντες καὶ ἐξομολογείσθωσαν αὐτῷ ἐν Ἰεροσολύμοις.\n9Ἰεροσόλυμα πόλις ἁγίου·μαστιγώσει ἐπὶ τὰ ἔργα τῶν υἱῶν σου,καὶ πάλιν ἐλεήσει τοὺς υἱοὺς τῶν δικαίων.\n10ἐξομολογοῦ τῷ κυρίῳ ἀγαθῶς,καὶ εὐλόγει τὸν βασιλέα τῶν αἰώνων,ἵνα πάλιν ἡ σκηνὴ αὐτοῦ οἰκοδομηθῇ σοι μετὰ χαρᾶςκαὶ εὐφράναι ἐν σοὶ τοὺς αἰχμαλώτουςκαὶ ἀγαπήσαι ἐν σοὶ τοὺς ταλαιπώρουςεἰς πάσας τὰς γενεὰς τοῦ αἰῶνος.\n¹¹ἔθνη πολλὰ μακρόθεν ἥξει πρὸς τὸ ὄνομα Κυρίου τοῦ θεοῦ,δῶρα ἐν χερσὶν ἔχοντες καὶ δῶρα τῷ βασιλεῖ τοῦ οὐρανοῦ·γενεαὶ γενεῶν δώσουσίν σοι ἀγαλλίαμα.\n¹²ἐπικατάρατοι πάντες οἱ μισοῦντές σε,εὐλογημένοι ἔσονται πάντες οἵ ἀγαπῶντές σε εἰς τὸναἰῶνα.\n13χάρηθι καὶ ἀγαλλίασαι ἐπὶ τοῖς υἱοῖς τῶν δικαίων,ὅτι συναχθήσονται καὶ εὐλογήσουσιν τὸν κύριον τῶνδικαίων.\n¹⁴ὢ μακάριοι οἱ ἀγαπῶντές σε·χαρήσονται ἐπὶ τῇ εἰρήνῃ σου.μακάριοι ὅσοι ἐλυπήθησαν ἐπὶ ταῖς μάστιξίν σου,ὅτι ἐπὶ σοὶ χαρήσονται θεασάμενοι πᾶσαν τὴν δόξαν σου·καὶ εὐφρανθήσεται εἰς τὸν αἰῶνα ἡ ψυχὴ μου.\n15εὐλόγει τὸν θεὸν τὸν βασιλέα τὸν μέγαν,\n16ἔτι οἰκοδομηθήσεται Ἰερουσαλὴμ σαπφείρῳ καὶ σμαράγδῳ,καὶ λίθῳ ἐντίμῳ τὰ τείχη σου,καὶ οἱ πύργοι καὶ οἱ προμαχῶνες χρυσίῳ καθαρῷ,\n17καὶ αἱ πλατεῖαι Ἰερουσαλὴμ βηρύλλῳ καὶ ἄνθρακι καὶ λίθῳἐκ Σουφεὶρ ψηφολογηθήσονται.\n18καὶ ἐροῦσιν πᾶσαι αἱ ῥῦμαι αὐτῆς ἁλληλουιὰ καὶ αἴνεσιν,λέγοντες (23)Εὐλογητὸς ὁ θεὸς ὃς ὕψωσεν πάντας τοὺςαἰῶνας.\nΚαὶ ἐπαύσατο ἐξομολογούμενος Γωβείτ.\nκαὶ ἦν ἐτῶν πεντήκοντα\nὀκτὼ ὅτε ἀπώλεσεν τὰς ὄψεις, καὶ μετὰ ἔτη ὀκτὼ ἀνέβλεψεν·\nκαὶ ἐποίει ἐλεημοσύνας, (4)καὶ προσέθετο φοβεῖσθαι\n\n\n\nΚύριον τὸν θεὸν καὶ ἐξωμολογεῖτο αὐτῷ.\nμεγάλως δὲ ἐγήρασεν·\nκαὶ ἐκάλεσεν τὸν υἱὸν αὐτοῦ καὶ τοὺς υἱοὺς αὐτοῦ, καὶ εἶπεν\nαὐτῷ Τέκνον, λάβε τοὺς υἱούς σου· ἰδοὺ γεγήρακα, καὶ πρὸς τὸ\nἀποτρέχειν ἐκ τοῦ ζῆν εἰμί.\nἄπελθε εἰς τὴν Μηδείαν, τέκνον,\nὅτι πέπεισμαι ὅσα ἐλάλησεν Ἰωνᾶς ὁ προφήτης περὶ Νινευὴ ὅτι\nκαταστραφήσεται, ἐν δὲ τῇ Μηδείᾳ ἔσται εἰρήνη μᾶλλον ἕως\nκαιροῦ· καὶ ὅτι οἱ ἀδελφοὶ ἡμῶν ἐν τῇ γῇ σκορπισθήσονται ἀπὸ\nτῆς ἀγαθῆς γῆς, καὶ Ἰεροσόλυμα ἔσται ἔρημος καὶ ὁ οἶκος τοῦ\nθεοῦ ἐν αὐτῇ κατακαήσεται, καὶ ἔρημος ἔσται μέχρι χρόνου.\nκαὶ\nπάλιν ἐλεήσει αὐτοὺς ὁ θεὸς καὶ ἐπιστρέψει αὐτοὺς εἰς τὴν γῆν,\nκαὶ οἰκοδομήσουσιν τὸν οἶκον, οὐχ οἷος ὁ πρότερος, ἕως πληρωθῶσιν\nκαιροὶ τοῦ αἰῶνος. καὶ μετὰ ταῦτα ἐπιστρέψουσιν ἐκ\nτῶν αἰχμαλωσιῶν καὶ οἰκοδομήσουσιν Ἰερουσαλὴμ ἐντίμως, καὶ\nὁ οἶκος τοῦ θεοῦ ἐν αὐτῇ οἰκοδομηθήσεται ἐνδόξως, καθὼς\nἐλάλησαν περὶ αὐτῆς οἱ προφῆται.\nκαὶ πάντα τὰ ἔθνη ἐπιστρέψουσιν\nἀληθινῶς φοβεῖσθαι Κύριον τὸν θεόν· κατορύξουσιν\n\n\n\nτὰ εἴδωλα αὐτῶν·\nκαὶ εὐλογήσουσιν πάντα τὰ ἔθνη Κύριον.\nκαὶ ὁ λαὸς αὐτοῦ ἐξομολογήσεται τῷ θεῷ, καὶ ὑψώσει Κύριος\nτὸν λαὸν αὐτοῦ· καὶ χαρήσονται πάντες οἱ ἀγαπῶντες Κύριον\nτὸν θεὸν ἐν ἀληθείᾳ καὶ δικαιοσύνῃ, ποιοῦντες ἔλεος τοῖς ἀδελφοῖς\nἡμῶν.\nκαὶ νῦν, τέκνον, ἄπελθε ἀπὸ Νινευή, ὅτι πάντως ἔσται ἃ\nἐλάλησεν ὁ προφήτης Ἰωνᾶς.\nσὺ δὲ τήρησον τὸν νόμον καὶ τὰ\nπροστάγματα, καὶ γενοῦ φιλελεήμων καὶ δίκαιος, ἵνα σοι καλῶς\nἦν.\nκαὶ θάψον με καλῶς, καὶ τὴν μητέρα σου μετʼ ἐμοῦ, καὶ\nμηκέτι αὐλισθῆτε εἰς Νινευή. τέκνον, ἴδε τί ἐποίησεν Ἀδὰμ\nἈχιαχάρῳ τῷ θρέψαντι αὐτόν, ὡς ἐκ τοῦ φωτὸς ἤγαγεν αὐτὸν\nεἰς τὸ σκότος καὶ ὅσα ἀνταπέδωκεν αὐτῷ· καὶ Ἀχιάχαρον μὲν\nἔσωσεν, ἐκείνῳ δὲ τὸ ἀνταπόδομα ἀπεδόθη, καὶ αὐτὸς κατέβη\nεἰς τὸ σκότος. Μανασσῆς ἐποίησεν ἐλεημοσύνην, καὶ ἐσώθη ἐκ\nπαγίδος θανάτου ἧς ἔπηξεν αὐτῷ, Ἀδὰμ δὲ ἐνέπεσεν εἰς τὴν\nπαγίδα καὶ ἀπώλετο.\nκαὶ νῦν, παιδία, ἴδετε τί ἐλεημοσύνη\nποιεῖ καὶ δικαιοσύνη ῥύεται. καὶ ταῦτα αὐτοῦ λέγοντος ἐξέλιπεν\nαὐτοῦ ἡ ψυχὴ ἐπὶ τῆς κλίνης· ἦν δὲ ἐτῶν ἑκατὸν πεντήκοντα\n\n\n\nὀκτώ· καὶ ἔθαψεν αὐτὸν ἐνδόξως.\nΚαὶ ὅτε ἀπέθανεν\nἍννα, ἔθαψεν αὐτὴν μετὰ τοῦ πατρὸς αὐτοῦ· ἀπῆλθεν δὲ Τωβίας\nμετὰ τῆς γυναικὸς αὐτοῦ καὶ τῶν υἱῶν αὐτοῦ εἰς Ἐκβάτανα πρὸς\nῬαγουὴλ τὸν πενθερὸν αὐτοῦ.\nκαὶ ἐγήρασεν ἐντίμαως, καὶ\nἔθαψεν τοὺς πενθεροὺς αὐτοῦ ἐνδόξως, καὶ ἐκληρονόμησεν τὴν\nοὐσίαν αὐτῶν καὶ Τωβεὶτ τοῦ πατρὸς αὐτοῦ.\nκαὶ ἀπέθανεν\nἐτῶν ἑκατὸν ἑπτὰ ἐν Ἐκβατάνοις τῆς Μηδείας.\nκαὶ ἤκουσεν\nπρὶν ἢ ἀποθανεῖν αὐτὸν τὴν ἀπωλίαν Νινευὴ ἣν ᾐχμαλώτισεν\nΝαβουχοδονοσὸρ καὶ Ἀσύηρος· ἐχάρη πρὸ τοῦ ἀποθανεῖν ἐπὶ\nΝινευή. ἀμήν.\n"};
