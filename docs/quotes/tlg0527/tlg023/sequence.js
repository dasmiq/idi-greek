var sequence = {"name":"Old Testament. Machabaeorum i","data":"ΚAI ἐγένετο μετὰ τὸ πατάξαι Ἀλέξανδρον τὸν Φιλίππου τὸν\nΜακεδόνα, ὃς ἐξῆλθεν ἐκ τῆς γῆς Χεττιείμ, καὶ ἐπάταξεν τὸν Δαρεῖον\nβασιλέα Περσῶν καὶ Μήδων, καὶ ἐβασίλευσεν ἀντʼ αὐτοῦ πρότερον\nἐπὶ τὴν Ἑλλάδα.\nκαὶ συνεστήσατο πολέμους πολλούς, καὶ ἐκράτησεν\nὀχυρωμάτων, καὶ ἔσφαξεν βασιλεῖς,\nκαὶ διῆλθεν ἕως ἄκρων τῆς γῆς.\nκαὶ ἔλαβεν σκῦλα πλήθους ἐθνῶν· καὶ ἡσύχασεν ἡ γῆ ἐνώπιον αὐτοῦ,\nκαὶ ὑψώθη, καὶ ἐπήρθη ἡ καρδία αὐτοῦ·\nκαὶ συνῆξεν δυνάμιν\nἰσχυρὰν σφόδρα, καὶ ἦρξεν χωρῶν καὶ ἐθνῶν καὶ τυραννιῶν, καὶ\nἐγένοντο αὐτῷ εἰς φόρον.\nκαὶ μετὰ ταῦτα ἔπεσεν ἐπὶ τὴν κοίτην,\nκαὶ ἔγνω ὅτι ἀποθνήσκει.\nκαὶ ἐκάλεσεν τοὺς παῖδας αὐτοῦ τοὺς\nἐνδόξους τοὺς συνεκτρόφους αὐτοῦ ἀπὸ νεότητος, καὶ διεῖλεν αὐτοῖς\nτὴν βασιλείαν αὐτοῦ ἔτι ζῶντος αὐτοῦ.\nκαὶ ἐβασίλευσεν Ἀλέξανδρος\nἔτη δώδεκα, καὶ ἀπέθανεν.\nκαὶ ἐπεκράτησαν οἱ παῖδες αὐτοῦ,\nἕκαστος ἐν τῷ τόπῳ αὐτοῦ·\nκαὶ ἐπέθεντο πάντες διαδήματα μετὰ τὸ\nἀποθανεῖν αὐτόν, καὶ οἱ υἱοὶ αὐτῶν ὀπίσω αὐτῶν ἔτη πολλά· καὶ\nἐπλήθυναν κακὰ ἐν τῇ γῆ.\nΚαὶ ἐξῆλθεν ἐξ αὐτῶν ῥίζα ἁμαρτωλὸς Ἀντίοχος Ἐπιφανής,\nυἱὸς Ἀντιόχου τοῦ βασιλέως, ὃς ἦν ὅμηρα ἐν τῆ Ῥώμῃ. καὶ ἐθασίλευσεν\nἔτει ἑκατοστῷ καὶ ἑβδόμῳ καὶ τριακοστῷ βασιλείας Ἑλλήνων.\nἘν ταῖς ἡμέραις ἐκείναις ἐξῆλθεν ἐξ Ἰσραὴλ υἱὸς\n\n\n\nπαράνομος, καὶ ἀνέπεισαν πολλοὺς λέγοντες Πορευθῶμεν καὶ διαθώμεθα\nδιαθήκην μετὰ τῶν ἐθνῶν τῶν κύκλῳ ἡμῶν· ὅτι ἀφʼ ἧς\nἐχωρίσθημεν ὑπʼ αὐτῶν, εὗρεν ἡμᾶς κακὰ πολλά.\nκαὶ ἠγαθύνθη\nὁ λόγος ἐν ὀφθαλμοῖς αὐτῶν·\nκαὶ προεθυμήθησάν τινες ἀπὸ τοῦ\nλαοῦ, καὶ ἐπορεύθησαν πρὸς τὸν βασιλέα· καὶ ἔδωκαν αὐτοῖς ἐξουσίαν\nποιῆσαι τὰ δικαιώματα τῶν ἐθνῶν.\nκαὶ ᾠκοδόμησαν\nγυμνάσιον ἐν Ἰεροσολύμοις κατὰ τὰ νόμιμα τῶν ἐθνῶν.\nκαὶ\nἐποίησαν ἑαυτοῖς ἀκροβυστίαν, καὶ ἀπέστησαν ἀπὸ διαθήκης ἁγίας·\nκαὶ ἐζευγίσθησαν τοῖς ἔθνεσιν, καὶ ἐπράθησαν ποιῆσαι πονῃρόν.\nΚαὶ ἡτοιμάσθη ἡ βασιλεία ἐνώπιον Ἀντιόχου· καὶ\nὑπέλαβεν βασιλεῦσαι γῆς Αἰγύπτου, ὅπως βασιλεύσῃ ἐπὶ τὰς δύο\nβασιλείας.\nκαὶ εἰσῆλθεν εἰς Αἴγυπτον ὄχλῳ βαρεῖ, ἐν ἅρμασιν\nκαὶ ἐλέφανσιν καὶ ἐν ἱππεῦσιν καὶ ἐν στόλῳ μεγάλῳ.\nκαὶ\nσυνεστήσατο πόλεμον πρὸς Πτολεμαῖον τὸν βασιλέα Αἰγύπτου· καὶ\nἐνετράπη Πτολεμαῖος ἀπὸ προσώπου αὐτοῦ καὶ ἔφυγεν, καὶ ἔπεσαν\nτραυματίαι πολλοί.\nκαὶ κατελάβοντο τὰς πόλεις τὰς ὀχυρὰς ἐν\nγῇ Αἰγύπτῳ· καὶ ἔλαβεν τὰ σκῦλα γῆς Αἰγύπτου.\nΚαὶ\nἐπέστρεψεν Ἀντίοχος μετὰ τὸ πατάξαι Αἴγυπτον ἐν τῷ ἑκατοστῷ\nκαὶ τεσσερακοστῷ καὶ τρίτῳ ἔτει· καὶ ἀνέβη ἐπὶ Ἰσραὴλ καὶ\nἸεροσόλυμα ἐν ὄχλῳ βαρεῖ\nκαὶ εἰσῆλθεν εἰς τὸ ἁγίασμα ἐν ὑπερηφανίᾳ,\nκαὶ ἔλαβεν τὸ θυσιαστήριον τὸ χρυσοῦν, καὶ τὴν λυχνίαν\nτοῦ φωτὸς καὶ πάντα τὰ σκεύη αὐτῆς,\nκαὶ τὴν τράπεζαν τῆς προθέσεως\nκαὶ τὰ σπόνδια καὶ τὰς φιάλας καὶ τὰς θυίσκας τὰς χρυσᾶς\nκαὶ τὸ καταπέτασμα καὶ τοὺς στεφάνους καὶ τὸν κόσμον τὸν χρυσοῦν\nτὸν κατὰ πρόσωπον τοῦ ναοῦ, καὶ ἐλέπισεν πάντα·\nκαὶ ἔλαβεν τὸ\nἀργύριον καὶ τὸ χρυσίον, καὶ τὰ σκεύη τὰ ἐπιθυμητά· καὶ ἔλαβεν\nτοὺς θησαυροὺς τοὺς ἀποκρύφους οὓς εὗρεν.\nκαὶ λαβὼν πάντα\n\n\n\nἀπῆλθεν εἰς τὴν γῆν αὐτοῦ. καὶ ἐποίησαν φονοκτονίαν, καὶ ἐλάλησαν\nὑπερηφανίαν μεγάλην.\nκαὶ ἐγένετο πένθος μέγα ἐπὶ Ἰσραὴλ ἐν\nπαντὶ τόπῳ αὐτῶν· ²⁸καὶ ἐστέναξαν ἄρχοντες καὶ πρεσβύτεροι, παρθένοι\nκαὶ νεανίσκοι ἠσθένησαν, καὶ τὸ κάλλος τῶν γυναικῶν ἠλλοιώθη.\nπᾶς νυμφίος ἀνέλαβεν θρῆνον· καθημένη ἐν παστῷ ἐγένετο\nἐν πένθει.\nκαὶ ἐσείσθη ἡ γῆ ἐπὶ τοὺς κατοικοῦντας αὐτήν· καὶ πᾶς\nὁ οἶκος Ἰακὼβ ἐνεδύσατο αἰσχύνην.\nΜετὰ δύο ἔτη ἡμερῶν\nἀπέστειλεν ὁ βασιλεὺς ἄρχοντα φορολογίας εἰς τὰς πόλεις Ἰούδα· καὶ\nἦλθεν εἰς Ἰερουσαλὴμ ἐν ὄχλῳ βαρεῖ.\nκαὶ ἐλάλησεν αὐτοῖς λόγους\nεἰρηνικοὺς ἐν δόλῳ, καὶ ἐπίστευσαν αὐτῷ, καὶ ἐπέπεσεν ἐπὶ τὴν\nπόλιν ἐξάπινα, καὶ ἐπάταξεν αὐτὴν πληγὴν μεγάλην, καὶ ἀπώλεσεν\nλαὸν πολὺν ἐξ Ἰσραήλ.\nκαὶ ἔλαβεν τὰ σκῦλα τῆς πόλεως καὶ\nἐνεπύρισεν αὐτὴν πυρί, καὶ καθεῖλεν τοὺς οἴκους αὐτῆς καὶ τὰ τείχη\nαὐτῆς κύκλῳ,\nκαὶ ᾐχμαλώτευσεν τὰς γυναῖκας καὶ τὰ τέκνα· καὶ τὰ\nκτήνη ἐκληρονόμησαν.\nκαὶ ᾠκοδόμησαν τὴν πόλιν Δαυεὶδ τείχει\nμεγάλῳ καὶ ὀχυρῷ, πύργοις ὀχυροῖς, καὶ ἐγένετο αὐτοῖς εἰς ἄκραν.\nκαὶ ἔθηκαν ἐκεῖ ἔθνος ἁμαρτωλόν, ἄνδρας παρανόμους· καὶ ἐνίσχυσαν\nἐν αὐτῇ.\nκαὶ παρέθεντο ὅπλα καὶ τροφήν, καὶ συναγαγόντες τὰ\nσκῦλα Ἰερουσαλὴμ ἀπέθεντο ἐκεῖ καὶ ἐγένετο εἰς μεγάλην παγίδα,\nκαὶ ἐγένετο εἰς ἔνεδρον τῷ ἁγιάσματι, καὶ εἰς διάβολον πονηρὸν τῷ\nἸσραὴλ διὰ παντός.\nκαὶ ἐξέχεαν αἷμα ἀθῷον κύκλῳ τοῦ ἁγιάσματος.\nκαὶ ἐμόλυναν τὸ ἁγίασμα.\nκαὶ ἔφυγον οἱ κάτοικοι Ἰερουσαλὴμ\nδι᾿ αὐτούς, καὶ ἐγένετο κατοικία ἀλλοτρίων· καὶ ἐγένετο ἀλλοτρία τοῖς\nγενήμασιν αὐτῆς, καὶ τὰ τέκνα αὐτῆς ἐγκατέλειπον αὐτήν.\nτὸ\nἁγίασμα αὐτῆς ἠρημώθη ὡς ἔρημος· αἱ ἑορταὶ αὐτῆς ἐστράφησαν εἰς\nπένθος, τὰ σάββατα αὐτῆς εἰς ὀνειδισμόν, τιμὴ αὐτῆς εἰς ἐξουθένωσιν,\nκατὰ τὴν δόξαν αὐτῆς ἐπληθύνθη ἀτιμασμὸς αὐτῆς, καὶ τὸ ὕψος\nαὐτῆς ἐστράφη εἰς πένθος.\nΚαὶ ἔγραψεν ὁ βασιλεὺς πάσῃ\n\n\n\nτῇ βασιλείᾳ αὐτοῦ εἶναι πάντας εἰς λαὸν ἕνα,\nκαὶ ἐγκαταλείπειν\nἕκαστον τὰ νόμιμα αὐτοῦ· καὶ ἐπεδέξαντο πάντα τὰ ἔθνη κατὰ τὸν\nλόγον τοῦ βασιλέως.\nκαὶ πολλοὶ ἀπὸ Ἰσραὴλ ηὐδόκησαν τῇ λατρίᾳ\nαὐτοῦ, καὶ ἔθυσαν τοῖς εἰδώλοις, καὶ ἐβεβήλωσαν τὸ σάββατον.\nκαὶ ἀπέστειλεν ὁ βασιλεὺς βιβλία ἐν χειρὶ ἀγγέλων εἰς Ἰερουσαλὴμ\nκαὶ τὰς πόλεις Ἰούδα, πορευθῆναι ὀπίσω νομίμων ἀλλοτρίων τῆς γῆς,\nκαὶ κωλῦσαι ὁλοκαυτώματα καὶ θυσίας καὶ σπονδὴν ἐκ τοῦ ἁγιάσματος,\nκαὶ βεβηλῶσαι σάββατα καὶ ἑορτάς,\nκαὶ μιᾶναι ἁγίασμα καὶ\nἁγίους·\nοἰκοδομῆσαι βωμοὺς καὶ τεμένη καὶ εἴδωλα, καὶ θύειν ὕεια\nκαὶ κτήνη κοινά,\nκαὶ ἀφιέναι τοὺς υἱοὺς αὐτῶν ἀπεριτμήτους,\nβδελύξαι τὰς ψυχὰς αὐτῶν ἐν παντὶ ἀκαθάρτῳ καὶ βεβηλῶσαι.\nὥστε ἐπιλαθέσθαι τοῦ νόμου, καὶ ἀλλάξαι πάντα τὰ δικαιώματα.,\nκαὶ ὁς ἂν μὴ ποιήσῃ κατὰ τὸ ῤῆμα τοῦ βασιλέως ἀποθανεῖται.\nκατὰ πάντας τοὺς λόγους τούτους ἔγραψεν τῇ βασιλείᾳ αὐτοῦ, καὶ\nἐποίησεν ἐπισκόπους ἐπὶ πάντα τὸν λαόν· καὶ ἐνετείλατο ταῖς\nπόλεσιν Ἰούδα θυσιάζειν κατὰ πόλιν καὶ πόλιν.\nκαὶ συνηθροίσθησαν\nἀπὸ τοῦ λαοῦ πρὸς αὐτοὺς πολλοί, πᾶς ὁ ἐνκαταλείπων τὸν\nνόμον· καὶ ἐποίησαν κακὰ ἐν τῇ γῇ,\nκαὶ ἔθεντο τὸν Ἰσραὴλ ἐν\nκρυφίοις ἐν παντὶ φυγαδευτηρίῳ αὐτῶν.\nΚαὶ πεντεκαιδεκάτῃ\nἡμέρᾳ Χασελεὺ τῷ πέμπτῳ καὶ τεσσερακοστῷ ἔτει ᾠκοδόμησαν\nβδέλυγμα ἐρημώσεως ἐπὶ τὸ θυσιαστήριον· καὶ ἐν πόλεσιν Ἰούδα\nκύκλῳ ᾠκοδόμησαν βωμούς,\nκαὶ ἐπὶ τῶν θυρίδων τῶν οἰκιῶν καὶ\nἐν ταῖς πλατείαις ἐθυμίων.\nκαὶ τὰ βιβλία τοῦ νόμου ἃ εὗρον,\nἐνεπύρισαν πυρὶ κατασχίσαντες.\nκαὶ ὅπου εὑρίσκετο παρά τινι\nβιβλίον διαθήκης, καὶ εἴ τις συνευδόκει τῷ νόμῳ, τὸ σύγκριμα τοῦ\nβασιλέως ἐθανάτου αὐτόν.\nἐν ἰσχύι αὐτῶν ἐποίουν οὕτω τῷ\nἸσραήλ, τοῖς εὑρισκομένοις ἐν παντὶ μηνὶ καὶ μηνὶ ἐν ταῖς πόλεσιν.\nκαὶ πέμπτῃ καὶ εἰκάδι τοῦ μηνὸς θυσιάζοντες ἐπὶ τὸν βωμὸν ὃς ἦν\n\n\n\nἐπὶ τοῦ θυσιαστηρίου.\nκαὶ τὰς γυναῖκας τὰς περιτετμηκυίας τὰ\nτέκνα αὐτῶν ἐθανάτωσαν κατὰ τὸ πρόσταγμα,\nκαὶ ἐκρέμασαν τὰ\nβρέφη ἐκ τῶν τραχήλων αὐτῶν, καὶ τοὺς οἰκείους αὐτῶν, καὶ τοὺς\nπεριτετμηκότας αὐτούς·\nκαὶ πολλοὶ ἐν Ἰσραὴλ ἐκρεμάσθησαν.\nκαὶ ὀχυρὠθησαν ἐν αὑτοῖς τοῦ μὴ φαγεῖν κοινά·\nκαὶ ἐπεδέξαντο\nἀποθανεῖν, ἵνα μὴ μιανθῶσιν τοῖς βρώμασιν, καὶ μὴ βεβηλώσουσιν\nδιαθήκην ἁγίαν· καὶ ἀπέθανον.\nκαὶ ἐγένετο ἀργὴ μεγάλη ἐπὶ\nἸσραὴλ σφόδρα.\nἘν ταῖς ἡμέραις ἐκείναις ἀνέστη Ματταθίας Ἰωάννου τοῦ Συμεών,\nἱερεὺς τῶν υἱῶν Ἰωαρείμ, ἀπὸ Ἰερουσαλήμ, καὶ ἐκάθισεν ἐν Μωδεείν.\nκαὶ αὐτῷ υἱοὶ πέντε· Ἰωάννης ὁ ἐπικαλούμενος Γαδδίς,\nΣίμων ὁ\nκαλούμενος Θασσίς,\nἸούδας ὁ καλούμενος Μακκαβαῖος,\nἘλεαὰρ\nὁ καλούμενος Αὑαράν, Ἰωνάθας ὁ καλούμενος Σαφφούς.\nΚαὶ\nδεν τὰς βλασφημίας τὰς γινομένας ἐν Ἰούδα καὶ ἐν Ἰερουσαλήμ·\nκαὶ\nεἶπεν Οἴμοι, ἵνα τί τοῦτο ἐγενήθην ἰδεῖν τὰ συντρίμματα τοῦ λαοῦ\nμου καὶ τὸ σύντριμμα τῆς πόλεως τῆς ἁγίας, καὶ καθίσαι ἐκεῖ ἐν τῷ\nδοθῆναι αὐτὴν ἐν χειρὶ ἐχθρῶν, τὸ ἁγίασμα ἐν χειρὶ ἀλλοτρίων\nἐγένετο ὁ ναὸς αὐτῆς ὡς ἀνὴρ ἔνδοξος·\nτὰ σκεύη τῆς δόξης\nαἰχμάλωτα ἀπήχθη· ἀπεκτάνθη τὰ νήπια αὐτῆς ἐν ταῖς πλατείαις\nαὐτῆς, οἱ νεανίσκοι αὐτῆς ἐν ῥομφαίᾳ ἐχθροῦ.\nποῖον ἔθνος\nοὐκ ἐκληρονόμησεν βασίλεια καὶ οὐκ ἐκράτησεν τῶν σκύλων αὐτῆς;\nπᾶς ὁ κόσμος αὐτῆς ἀφῃρέθη· ἀντὶ ἐλευθέρας ἐγενήθη εἰς δούλην.\nκαὶ ἰδοὺ τὰ ἅγια ἡμῶν καὶ ἡ καλλονὴ ἡμῶν καὶ ἡ δόξα ἡμῶν ἠρημώθη.\nκαὶ ἐβεβήλωσαν αὐτὰ ἔθνη·\nἵνα τί ἡμῖν ἔτι ζῆν\nκαὶ\nδιέρρηξεν Ματταθίας καὶ οἱ υἱοὶ αὐτοῦ τὰ ἱμάτια αὐτῶν, καὶ περιεβάλοντο\nσάκκους, καὶ ἐπένθησαν σφόδρα.\nΚαὶ ἦλθον οἱ\nπαρὰ τοῦ βασιλέως οἱ καταναγκάζοντες τὴν ἀποστασίαν εἰς Μωδεεὶν\n\n\n\nτὴν πόλιν, ἴνα θυσιάσωσιν.\nκαὶ πολλοὶ ἀπὸ Ἰσραὴλ πρὸς αὐτοὺς\nπροσῆλθαν· καὶ Ματταθίας καὶ οἱ υἱοὶ αὐτοῦ συνήχθησαν.\nκαὶ\nἀπεκρίθησαν οἱ παρὰ τοῦ βασιλέως καὶ εἶπαν τῷ Ματταθίᾳ λέγοντες\nἌρχων καὶ ἔνδοξος καὶ μέγας εἶ ἐν τῇ πόλει ταύτῃ, καὶ ἐστηριγμένος\nἐν υἱοῖς καὶ ἀδελφοῖς.\nνῦν πρόσελθε πρῶτος, καὶ ποίησον τὸ\nπρόσταγμα τοῦ βασιλέως, ὡς ἐποίησαν πάντα τὰ ἔθνη, καὶ οἱ\nἄρχοντες Ἰούδα, καὶ οἱ καταλειφθέντες ἐν Ἰερουσαλήμ· καὶ ἔσῃ σὺ\nκαὶ ὁ οἵκός σου τῶν φίλων τοῦ βασιλέως· καὶ σὺ καὶ οἱ υἱοί σου\nδοξασθήσεσθε ἀργυρίῳ καὶ χρυσίῳ καὶ ἀποστολαῖς πολλαῖς.\nκαὶ\nἀπεκρίθη Ματταθίας καὶ εἶπεν φωνῇ μεγάλῃ Εἰ πάντα τὰ ἔθνη τὰ ἐν\nοἴκῳ τῆς βασιλείας τοῦ βασιλέως ἀκούουσιν αὐτοῦ, ἀποστῆναι ἕκαστος\nἀπὸ λατρίας πατέρων αὐτοῦ, καὶ ἡρετίσαντο ἐν ταῖς ἐντολαῖς αὐτοῦ·\nκἀγὼ καὶ οἱ υἱοί μου καὶ οἱ ἀδελφοί μου πορευσώμεθα ἐν διαθήκῃ\nπατέρων ἡμῶν.\nἵλεως ἡμῖν καταλείπειν νόμον καὶ δικαιώματα.\nτὸν\nνόμον τοῦ βασιλέως οὐκ ἀκουσόμεθα, παρελθεῖν τὴν λατρίαν ἡμῶν\nδεξιὰν ἡ ἀριστεράν.\nΚαὶ ὡς ἐπαύσατο λαλῶν τοὺς λόγους\nτούτους, προσῆλθεν ἀνήρ Ἰουδαῖος ἐν ὀφθαλμοῖς πάντων, θυμιᾶσαι\nἐπὶ τοῦ βωμοῦ ἐν Μωδεεὶμ κατὰ τὸ πρόσταγμα τοῦ βασιλέως.\nκαὶ\nὄιν Ματταθίας καὶ ἐζήλωσεν, καὶ ἐτρόμησαν οἱ νεφροὶ αὐτοῦ, καὶ\nἀνήνεγκεν θυμὸν κατὰ τὸ κρίμα, καὶ δραμὼν ἔσφαξεν αὐτὸν ἐπὶ τὸν\nβωμόν.\nκαὶ τὸν ἄνδρα τοῦ βασιλέως τὸν ἀναγκάζοντα θύειν\nἀπέκτεινεν ἐν τῷ καιρῷ ἐκείνῳ, καὶ τὸν βωμὸν καθεῖλεν,\nκαὶ\nἐζήλωσεν τῷ νόμῳ, καθὼς ἐποίησεν Φινεὼς τῷ Ζαμβρὶ υἱῷ Σαλώμ.\nκαὶ ἀνέκραξεν Ματταθίας ἐν τῇ πόλει φωνῇ μεγάλῃ, λέγων Πᾶς\nὁ ζηλῶν τῷ νόμῳ καὶ ἱστῶν διαθήκην, ἐξελθέτω ὀπίσω μου.\nκαὶ\nἔφυγον αὐτὸς καὶ οἱ υἱοὶ αὐτοῦ εἰς τὰ ὄρη, καὶ ἐνκατέλειπον ὅσα εἶχον\nἐν τῇ πόλει.\nΤότε κατέβησαν πολλοὶ ζητοῦντες δικαιοσύνην\nκαὶ κρίμα εἰς τὴν ἔρημον καθίσαι ἐκεῖ,\nαὐτοὶ καὶ οἱ υἱοὶ αὐτῶν καὶ αἱ\n\n\n\nγυναῖκες αὐτῶν καὶ τὰ κτήνη αὐτῶν· ὅτι ἐσκληρύνθη ἐπʼ αὐτοὺς τὰ\nκακά.\nκαὶ ἀνηγγέλη τοῖς ἀνδράσιν τοῦ βασιλέως καὶ ταῖς δυνάμεσιν\nαἳ ἦσαν ἐν Ἰερουσαλὴμ πόλει Δαυείδ, ὅτι κατέβησαν ἄνδρες,\nοἵτινες διεσκέδασαν τὴν ἐντολὴν τοῦ βασιλέως, εἰς τοὺς κρυφοὺς ἐν\nτῇ ἐρήμῳ.\nκαὶ ἔδραμον ὀπίσω αὐτῶν πολλοί, καὶ καταλαβόντες\nαὐτοὺς παρενέβαλον ἐπ᾿ αὐτηύς, καὶ συνεστείλαντο πρὸς αὐτοὺς\nπόλεμον ἐν τῇ ἡμέρᾳ τῶν σαββάτων·\nκαὶ εἶπαν πρὸς αὐτοὺς Ἕως\nτοῦ νῦν· ἐξελθόντες ποιήσατε κατὰ τὸν λόγον τοῦ βασιλέως, καὶ\nζήσεοθε.\nκαὶ εἶπαν Οὐκ ἐξελευσόμεθα, οὐδὲ ποιήσομεν τὸν λόγον\nτοῦ βασιλέως, βεβηλῶσαι τὴν ἡμέραν τῶν σαββάτων.\nκαὶ ἐτάχυναν\nἐπʼ αὐτοὺς πόλεμον.\nκαὶ οὐκ ἀπεκρίθησαν αὐτοῖς, οὐδὲ λίθον ἐνετίναξον\nαὐτοῖς, οὐδὲ ἐνέφραξαν τοὺς κρυφούς,\nλέγοντες Ἀποθάνωμεν\nοἱ πάντες ἐν τῆ ἁπλότητι ἡμῶν· μαρτυρεῖ ἐφʼ ἡμᾶς ὁ\nοὐρανὸς καὶ ἡ γῆ ὅτι ἀκρίτως ἀπόλλυτε ἡμᾶς.\nκαὶ ἀνέστησαν\nἐπʼ αὐτοὺς ἐν τῷ πολέμῳ τοῖς σάββασιν· καὶ ἀπέθανον αὐτοὶ καὶ αἱ\nγυναῖκες αὐτῶν καὶ τὰ τέκνα αὐτῶν καὶ τὰ κτήνη αὐτῶν, ἕως χιλίων\nψυχῶν ἀνθράπων.\nΚαὶ ἔγνω Ματταθίας καὶ οἱ φίλοι αὐτοῦ,\nκαὶ ἐπένθησαν ἐπʼ αὐτοὺς ἕως σφόδρα.\nκαὶ εἶπεν ἀνὴρ πρὸς τὸν\nπλησίον αὐτοῦ Ἐὰν πάντες ποιήσωμεν ὡς οἱ ἀδελφοὶ ἡμῶν ἐποίησαν,\nκαὶ μὴ πολεμήσωμεν εἰς τὰ ἔθνη ὑπὲρ τῆς ψυχῆς ἡμῶν καὶ τῶν\nδικαιωμάτων ἡμῶν, νῦν τάχιον ἡμᾶς ὀλεθρεύσουσιν ἀπὸ τῆς γῆς.\nκαὶ ἐβουλεύσαντο τῇ ἡμέρᾳ ἐκείνῃ, λέγοντες Πᾶς ἄνθρωπος ὃς ἐὰν\nἔλθῃ πρὸς ἡμᾶς εἰς πόλεμον τῇ ἡμέρᾳ τῶν σαββάτων, πολεμήσωμεν\nκατέναντι αὐτοῦ, καὶ οὐ μὴ ἀποθάνωμεν πάντες καθὼς ἀπέθανον οἱ\nἀδελφοὶ ἡμῶν ἐν τοῖς κρυφοῖς.\nτότε συνήχθησαν πρὸς αὐτοὺς\nσυναγωγὴ Ἁσιδαίων, ἰσχυρᾷ δυνάμει ἀπὸ Ἰσραήλ, πᾶς ὁ ἑκουσιαζόμενος\nτῷ νόμῳ.\nκαὶ πάντες οἱ φυγαδεύοντες ἀπὸ τῶν κακῶν\n\n\n\nπροσετέθησαν αὐτοῖς, καὶ ἐγένοντο αὐτοῖς εἰς στήριγμα.\nκαὶ\nσυνεστήσαντο δύναμιν, καὶ ἐπάταξαν ἁμαρτωλοὺς ἐν ὀργῇ αὐτῶν, καὶ\nἄνδρας ἀνόμους ἐν θυμῷ αὐτῶν· καὶ οἱ λοιποὶ ἔφυγον εἰς τὰ ἔθνη\nσωθῆναι.\nκαὶ ἐκύκλωσεν Ματταθίας καὶ οἱ υἱοὶ αὐτοῦ, καὶ καθεῖλον\nτοὺς βωμοὺς αὐτῶν,\nκαὶ περιέτεμον τὰ παιδάρια τὰ ἀπερίτμητα ὅσα\nεὗρεν ἐν ὁρίοις Ἰσραὴλ ἐν ἰσχύι.\nκαὶ ἐδίωξαν τοὺς υἱοὺς τῆς ὑπερηφανίας,\nκαὶ κατευοδώθη τὸ ἔργον ἐν χειρὶ αὐτῶν.\nκαὶ ἀντελάβοντο τοῦ\nνόμου ἐκ χειρὸς τῶν ἐθνῶν καὶ ἐκ χειρὸς τῶν βασιλέων, καὶ οὐκ ἔδωκαν\nκέρας τῷ ἁμαρτωλῷ.\nΚαὶ ἤγγισαν αἱ ἡμέραι τοῦ Ματταθίου\nἀποθανεῖν, καὶ εἶπεν τοῖς υἱοῖς αὐτοῦ Νῦν ἐστηρίχθη ὑπερηφανία καὶ\nἐλέγμὸς καὶ καιρὸς καταστροφῆς καὶ ὀργὴ θυμοῦ.\nκαὶ νῦν, τέκνα,\nζηλώσατε τῷ νόμῳ, καὶ δότε τὰς ψυχὰς ὑμῶν ὑπὲρ διαθήκης πατέρων\nἡμῶν.\nμνήσθητε τῶν πατέρων ἡμῶν τὰ ἔργα ἃ ἐποίησαν ταῖς\nγενεαῖς αὐτῶν, καὶ δέξασθε δόξαν μεγάλην καὶ δόξαν αἰώνιον.\nἈβραὰμ οὐκ ἐν πειρασμῷ εὑρέθη πιστός, καὶ ἐλογίσθη αὐτῷ\nδικαιοσύνη;\nἸωσὴφ ἐν καιρῷ στενοχωρίας αὐτοῦ ἐφύλαξεν ἐντολήν,\nκαὶ ἐγένετο κύριος Αἰγύπτου.\nΦινεὲς ὁ πατὴρ ἡμῶν ἐν τῷ ζηλῶσαι\nζῆλον ἔλαβεν διαθήκην ἱερωσύνης ἁγίας.\nἸησοῦς ἐν τῷ πληρῶσαι\nλόγον ἐγένετο κριτὴς ἐν Ἰσραήλ.\nΧαλὲβ ἐν τῷ ἐπιμαρτύρασθαι\nτῇ ἐκκλησίᾳ ἔλαβεν γῆν κληρονομίαν.\nΔαυεὶδ ἐν τῷ ἐλέει αὐτοῦ\nἐκληρονόμησεν θρόνον βασιλείας αἰωνίας.\nἨλίας ἐν τῷ ζηλῶσαι\nζῆλον νόμου ἀνελήμφθη ὡς εἰς τὸν οὐρανόν.\nἈνανίας, Ἀζαρίας.\nΜισαήλ, πιστεύσαντες ἐσώθησαν ἐκ φλογός.\nΔανιὴλ ἐν τῇ ἁπλότητι\nαὐτοῦ ἐρύσθη ἐκ στόματος λεόντων.\nκαὶ οὕτως ἐνυοήθητε κατὰ\nγενεάν, ὅτι πάντες οἱ ἐλπίζοντες ἐπʼ αὐτὸν οὐκ ἀσθενήσουσιν.\nκαὶ\nἀπὸ λόγων ἀνδρὸς ἁμαρτωλοῦ μὴ φοβηθῆτε, ὅτι ἡ δόξα αὐτοῦ εἰς\nκόπρια καὶ εἰς σκώληκας.\nσήμερον ἐπαρθήσεται, καὶ οὐ μὴ εὑρεθῇ,\nὅτι ἐπέστρεψεν εἰς τὸν χοῦν αὐτοῦ, καὶ ὁ διαλογισμὸς αὐτοῦ ἀπώλετο.\nκαὶ ὑμεῖς, τέκνα, ἰσχύετε καὶ ἀνδρίζεσθε ἐν τῷ νόμῳ ὑμῶν, ὅτι ἐν\nαὐτῷ δοξασθήσεσθε.\nκαὶ ἰδοὺ Συμεὼν ὁ ἀδελφὸς ὑμῶν, οἶδα ὅτι\nἀνὴρ βουλῆς ἐστιν· αὐτοῦ ἀκούετε πάσας τὰς ἡμέρας, αὐτὸς ὑμῖν ἔσται\nεἰς πατέρα.\nκαὶ Ἰούδας ὁ Μακκαβαῖος αὐτός, ἰσχυρὸς ἐν δυνάμει\nαὐτὸς ἐκ νεότητος αὐτοῦ, οὗτος ὑμῖν ἔσται εἰς ἄρχοντα στρατιᾶς· καὶ\nπολεμήσετε πόλεμον λαῶν.\nκαὶ ὑμεῖς προσάξετε πρὸς ὑμᾶς πάντας\nτοὺς ποιητὰς τοῦ νόμου, καὶ ἐκδικησατε ἐκδίκησιν τοῦ λαοῦ ὑμῶν.\nἀνταποδίδοτε ἀνταπόδομα τοῖς ἔθνεσιν, καὶ προσέχετε εἰς προστάγματα\nτοῦ νόμου.\nΚαὶ ηὐλόγησεν αὐτούς· καὶ προσετέθη πρὸς\nτοὺς πατέρας αὐτοῦ.\nκαὶ ἀπέθανεν ἐν τῷ ἕκτῳ καὶ τεσσερακοστῷ\nκαὶ ἑκατοστῷ ἔτει· καὶ ἔθαψαν αὐτὸν οἱ υἱοὶ αὐτοῦ ἐν τάφοις πατέρων\nαὐτοῦ ἐν Μωδεείν, καὶ ἐκόψαντο αὐτὸν πᾶς Ἰσραὴλ κοπετὸν μέγαν.\nΚαὶ ἀνέστη Ἰούδας ὁ καλούμενος Μακκαβαῖος υἱὸς αὐτοῦ ἀντʼ αὐτοῦ.\nκαὶ ἐβοήθουν αὐτῷ πάντες οἱ ἀδελφοὶ αὐτοῦ, καὶ πάντες\nὅσοι ἐκολλήθησαν τῷ πατρὶ αὐτοῦ, καὶ ἐπολέμουν τὸν πόλεμον\nἸσραὴλ μετʼ εὐφροσύνης.\nκαὶ ἐπλάτυνεν δόξαν τῷ λαῷ αὐτοῦ·\nκαὶ ἐνεδύσατο θώρακα ὡς γίγας, καὶ συνεζώσατο τὰ σκεύη τὰ\nπολεμικὰ αὐτοῦ· πολέμους συνεστήσατο, σκεπάζων παρεμβολὴν\nἐν ῥομφαίᾳ.\nκαὶ ὡμοιώθη λέοντι ἐν τοῖς ἔργοις αὐτοῦ, καὶ ὡς\nσκύμνος ἐρευγόμενος εἰς θήραν.\nκαὶ ἐδίωξεν ἀνόμους ἐξερευνῶν,\nκαὶ τοὺς ταράσσοντας τὸν λαὸν αὐτοῦ ἐφλόγισεν·\nκαὶ συνεστάλησαν\nοἱ ἄνομοι ἀπὸ τοῦ φόβου αὐτοῦ, καὶ πάντες οἱ ἐργάται τῆς ἀνομίας\nσυνεταράχθησαν, καὶ εὐοδώθη σωτηρία ἐν χειρὶ αὐτοῦ.\nκαὶ ἐπίκρανεν\nβασιλεῖς πολλούς, καὶ ηὔφρανεν τὸν Ἰακὼβ ἐν τοῖς ἔργοις\nαὐτοῦ, καὶ ἕως τοῦ αἰῶνος τὸ μνημόσυνον αὐτοῦ εἰς εὐλογίαν.\nκαὶ\nδιῆλθεν ἐν πόλεσιν Ἰούδα, καὶ ἐξωλέθρευσεν ἀσεβεῖς ἐπʼ αὐτῆς, καὶ\n\n\n\nἀπέστρεψεν ὀργὴν ἀπὸ Ἰσραήλ·\nκαὶ ὠνομάσθη ἕως ἐσχάτου τῆς\nγῆς, καὶ συνήγαγεν ἀπολλυμένους.\nΚαὶ συνήγαγεν Ἀπολλώνιος\nἔθνη, καὶ ἀπὸ Σαμαρίας δύναμιν μεγάλην τοῦ πολεμῆσαι\nπρὸς Ἰσραήλ.\nκαὶ ἔγνω Ἰούδας, καὶ ἐξῆλθεν εἰς συνάντησιν\nαὐτῷ καὶ ἐπάταξεν αὐτὸν καὶ ἀπέκτεινεν· καὶ ἔπεσον τραυματίαι πολλοί,\nκαὶ οἱ ἐπίλοιποι ἔφυγον.\nκαὶ ἔλαβον τὰ σκεύη αὐτῶν, καὶ τὴν\nμάχαιραν Ἀπολλωνίου ἔλαβεν Ἰούδας, καὶ ἦν πολεμῶν ἐν αὐτῇ πάσας\nτὰς ἡμέρας.\nΚαὶ ἤκουσεν Σήρων, ὁ ἄρχων τῆς δυνάμεως Συρίας,\nὅτι ἤθροισεν Ἰούδας ἄθροισμα καὶ ἐκκλησίαν πιστῶν μεθʼ αὑτοῦ\nκαὶ ἐκπορευομένων εἰς πόλεμον.\nκαὶ εἶπεν Ποιήσω ἐμαυτῷ ὄνομα,\nκαὶ δοξασθήσομαι ἐν τῇ βασιλείᾳ, καὶ πολεμήσω τὸν Ἰούδαν καὶ\nτοὺς σὺν αὐτῷ καὶ τοὺς ἐξουδενοῦντας τὸν λόγον τοῦ βασιλέως.\nκαὶ προσέθετο καὶ ἀνέβη μετʼ αὐτοῦ παρεμβολὴ ἀσεβῶν ἰσχυρὰ\nβοηθῆσαι αὐτῷ, ποιῆσαι τὴν ἐκδίκησιν ἐν υἱοῖς Ἰσραήλ.\nκαὶ ἤγγισεν\nἕως ἀναβάσεως Μεθωρών· καὶ ἐξῆλθεν Ἰούδας εἰς συνάντησιν\nαὐτῷ ὀλιγοστός.\nὡς δὲ ἴδαν τὴν παρεμβολὴν ἐρχομένην εἰς συνἀντησιν\nαὐτῷ, εἶπαν τῷ Ἰούδᾳ Τί δυνησόμεθα ὀλιγοστοὶ ὄντες πολεμῆσαι\nπρὸς πλῆθος τοσοῦτο; καὶ ἡμεῖς ἐκλελύμεθα ἀσιτοῦντες\nσήμερον.\nκαὶ εἶπεν Ἰούδας Εὔκοπόν ἐστιν συνκλεισθῆναι πολλοὺς\nἐν χερσὶν ὀλίγων· καὶ οὐκ ἔστιν διαφορὰ ἐναντίον τοῦ οὐρανοῦ\nσώζειν ἐν πολλοῖς ἢ ἐν ὀλίγοις.\nὅτι οὐκ ἐν πλήθει δυνάμεως\nνίκη πολέμου ἐστίν, ἀλλ᾿ ἢ ἐκ τοῦ οὐρανοῦ ἰσχύς.\nαὐτοὶ ἔρχονται\nπρὸς ἡμᾶς πλήθει ὕβρεως καὶ ἀνομίας, τοῦ ἐξᾶραι ἡμᾶς καὶ τὰς\nγυναῖκας ἡμῶν καὶ τὰ τέκνα ἡμῶν, τοῦ σκυλεῦσαι ἡμᾶς.\nἡμεῖς\nδὲ πολεμοῦμεν περὶ τῶν ψυχῶν ἡμῶν καὶ τῶν νομίμων ἡμῶν.\nκαὶ αὐτὸς συντρίψει αὐτοὺς πρὸ προσώπου ἡμῶν· ὑμεῖς δέ μὴ\nφοβηθῆτε ἀπʼ αὐτῶν.\nὡς δὲ ἐπαύσατο λαλῶν, ἐνήλατο ἐπʼ αὐτοὺς\nἄφνω, καὶ συνετρίβη Σήρων καὶ ἡ παρεμβολὴ αὐτοῦ ἐνώπιον\nαὐτοῦ.\nκαὶ ἐδίωκον αὐτοὺς ἐν τῇ καταβάσει Βαιθωρὼν ἕως τοῦ\nπεδίου· καὶ ἔπεσον ἀπʼ αὐτῶν εἰς ἄνδρας ὀκτακοσίους· οἱ δὲ λοιποὶ\n\n\n\nἔφυγον εἰς γῆν Φυλιστείμ.\nκαὶ ἤρξατο ὁ φόβος Ἰούδα καὶ τῶν\nἀδελφῶν αὐτοῦ, καὶ ἡ πτόη ἔπιπτεν ἐπὶ τὰ ἔθνη τὰ κύκλῳ αὐτῶν.\nκαὶ ἤγγισεν ἕως τοῦ βασιλέως τὸ ὄνομα αὐτοῦ, καὶ ὑπὲρ τῶν\nπαρατάξεων Ἰούδα ἐξηγεῖτο πᾶν ἔθνος.\nὩς δὲ ἤκουσεν\nἈντίοχος ὁ βασιλεὺς τοὺς λόγους τούτους, ὠργίσθη θμμῷ· καὶ ἀπέστειλεν\nκαὶ συνήγαγεν τὰς δυνάμεις πάσας τῆς βασιλείας αὐτοῦ, παρεμβολὴν\nἰσχυρὰν σφόδρα·\nκαὶ ἤνοιξεν τὸ γαζοφυλάκιον αὐτοῦ, καὶ\nἔδωκεν ὀψώνια ταῖς δυνάμεσιν αὐτοῦ εἰς τὸν ἐνιαυτόν· καὶ ἐνετείλατο\nαὐτοῖς εἰς ἐνιαυτὸν εἶναι ἑτοίμους εἰς πᾶσαν χρείαν.\nκαὶ\nἴδεν ὅτι ἐξέλειπεν τὸ ἀργύριον ἀπὸ τῶν θησαυρῶν· καὶ οἱ φόροι τῆς\nχώρας ὀλίγοι χάριν τῆς διχοστασίας καὶ πληγῆς ἧς κατεσκεύασεν\nἐν τῇ γῆ. τοῦ ἆραι τὰ νόμιμα ἃ ἦσαν ἀφ᾿ ἡνερῶν τῶν πρώτων.\nκαὶ εὐλαβήθὴ μὴ οὐκ ἔχει ὡς ἅπαξ καὶ δὶς εἰς τὰς δαπάνας καὶ\nτὰ δόματα ἃ ἐδίδου ἔμπροσθεν δα ιλῃ χειρί,\nκαὶ ἠπορεῖτο τῇ\nψυχῇ αὐτοῦ σφόδρα· καὶ ἐβουλεύσατο τοῦ πορευθῆναι εἰς τὴν Περσίδα,\nκαὶ λαβεῖν τοὺς φόρους τῶν χωρῶν, καὶ συναγαγεῖν ἀργύριον\nπολύ.\nκαὶ κατέλειπεν Λυσίαν ἄνθρωπον ἔνδοξον καὶ ἀπὸ γένους\nτῆς βασιλείας ἐπὶ τῶν πραγμάτων τοῦ βασιλέως, ἀπὸ τοῦ ποταμοῦ\nΕὐφράτου ἕως τῶν ὁρίων Αἰγύπτου,\nκαὶ τρέφειν Ἀντίοχον τὸν\nυἱὸν αὐτοῦ ἕως τοῦ ἐπιστρέψαι αὐτόν.\nκαὶ παρέδωκεν αὐτῷ τὰς\nἡμίσεις τῶν δυνάμεων καὶ τοὺς ἐλέφαντας, καὶ ἐνετείλατο αὐτῷ περὶ\nπάντων ὦν ἐβούλετο, καὶ περὶ πάντων τῶν κατοικούντων τὴν Ἰουδαίαν\nκαὶ Ἰερουσαλήμ,\nἀποστεῖλαι ἐπʼ αὐτοὺς δύναμιν, τοῦ ἐκρίψαι\nκαὶ ἐξᾶραι τὴν ἰσχὺν Ἰσραὴλ καὶ τὸ κατάλιμμα Ἰερουσαλήμ,\nκαὶ ἆραι τὸ μνημόσυνον αὐτοῦ ἀπὸ τοῦ τόπου,\nκαὶ κατοικῆσαι\nυἱοὺς ἀλλοτρίους ἐν πᾶσι τοῖς ὁρίοις αὐτῶν, καὶ κατακληρονομῆσαι\nτὴν γῆν αὐτῶν.\nκαὶ ὁ βασιλεὺς παρέλαβεν τὰς ἡμίσεις τῶν δυνάμεων\nτὰς καταλειφθείσας· καὶ ἀπῆρεν ἀπὸ Ἀντιοχίας, ἀπὸ πόλεως\n\n\n\nβασιλείας αὐτοῦ, ἔτους ἑβδόμου καὶ τεσσερακοστοῦ καὶ ἑκατοστοῦ·\nκαὶ διεπέρασεν τὸν Εὐφράτην ποταμόν, καὶ διεπορεύετο τὰς\nἐπάνω χώρας.\nΚαὶ ἐπέλεξεν Λυσίας Πτολεμαῖον τὸν Δορυμένους,\nΝικάνορα καὶ Γοργίαν, ἄνδρας δυνατοὺς τῶν φίλὼν τοῦ\nβασιλέως.\nκαὶ ἀπέστειλεν μετʼ αὐτῶν τεσσεράκοντα χιλιάδας ἀνδρῶν\nκαὶ ἑπτακισχίλιον ἵππον, τοῦ ἐλθεῖν εἰς γῆν Ἰούδα καὶ καταφθεῖραι\nαὐτὴν κατὰ τὸν λόγον τοῦ βασιλέως.\nκαὶ ἀπῆραν σὺν\nπάσῃ τῇ δυνάμει αὐτῶν καὶ ἦλθον· καὶ παρέβαλον· πλησίον Ἀμμαοὺν\nἐν τῇ γῇ τῇ πεδινῇ.\nκαὶ ἤκουσαν οἱ ἔμποροι τῆς χώρας\nτὸ ὄνομα αὐτῶν, καὶ ἔλαβον ἀργύριον καὶ χρυσίον πολὺ σφόδρα\nκαὶ παῖδας· καὶ ἦλθον εἰς τὴν παρεμβολὴν τοῦ λαβεῖν τοὺς υἱοὺς\nἸσραὴλ εἰς πταῖδας· καὶ προσεγενήθησαν πρὸς αὐτοὺς δυνάμεις Συρίας\nκαὶ γῆς ἀλλοφύλων.\nΚαὶ ἴδεν Ἰούδας καὶ οἱ ἀδελφοὶ αὐτοῦ\nὅτι ἐπληθύνθη τὰ κακά, καὶ αἱ δυνάμεις παρεμβαλοῦσιν ἐν τοῖς\nὁρίοις αὐτῶν· καὶ ἐπέγναωσαν τοὺς λόγους τῆς βασιλείας οὓς ἐνετείλατο\nποιῆσαι τῷ λαῷ εἰς ἀπώλειαν καὶ συντέλειαν.\nκαὶ εἶπαν\nἕκαστος πρὸς τὸν πλησίον αὐτοῦ Ἀναστήσωμεν τὴν καθαίρεσιν τοῦ\nλαοῦ ἡμῶν καὶ τῶν ἁγίων.\nκαὶ ἡθροίσθησαν ἡ συναγωγὴ τοῦ\nεἶναι ἐτοίμους εἰς πόλεμον, καὶ τοῦ προσεύξασθαι καὶ αἰτῆσαι ἔλεον\nκαὶ οἰκτειρμούς.\nκαὶ Ἰερουσαλὴμ ἦν ἀοίκητος ὡς ἔρημος· οὐκ ἦν\nὁ εἰσπορευόμενος καὶ ἐκπορευόμενος ἐκ τῶν γενημάτων αὐτῆς· καὶ\nτὸ ἁγίασμα καταπατούμενον, καὶ υἱοὶ ἀλλογενῶν ἐν τῇ ἄκρᾳ, κατάλυμα\nἐν τοῖε ἔθνεσιν· καὶ ἐξήρθη τέρψις ἐξ Ἰακώβ, καὶ ἐξέλειπεν\nαὐλὸς καὶ κινύρα.\nκαὶ συνήχθησαν καὶ ἤλθοσαν εἰς Μασσηφὰ\nκατέναντι Ἰερουσαλήμ, ὅτι τόπος προσευχῆς εἰς Μασσηφὰ τὸ πρότερον\nτῷ Ἰσραήλ.\nκαὶ ἐνήστευσαν τῇ ἡμέρᾳ ἐκείνῃ, καὶ περιεβάλλοντο\nσάκκους καὶ σποδὸν ἐπὶ τὰς κεφαλὰς αὐτῶν, καὶ διέρρηξαν\n\n\n\nτὰ ἱμάτια αὐτῶν.\nκαὶ ἐξεπέτασαν τὸ βιβλίον τοῦ νόμου, περὶ ὦν\nἐξηρεύνων τὰ ἔθνη τὰ ὁμοιώματὰ τῶν εἰδώλων αὐτῶν.\nκαὶ ἤνεγκαν\nτὰ ἱμάτια τῆς ἱερωσύνης καὶ τὰ πρωτογενήματα καὶ τὰς δεκάτας·\nκαὶ ἤγειραν τοὺς Ναζιραίους, οἳ ἐπλήρωσαν τὰς ἡμέρας·\nκαὶ ἐβόησαν\nφωνῇ εἰς τὸν οὐρανὸν λέγοντες Τί ποιήσαρμεν τούτοις, καὶ ποῦ\nαὐτοὺς ἀπαγάγωμεν ;\nκαὶ τὰ ἅγιά σου καταπεπάτηται καὶ βεβήλωται,\nκαὶ οἱ ἱερεῖς σου ἐν πένθει καὶ ταπεινώσει.\nκαὶ ἰδοὺ τὰ\nἔθνη συνῆκται ἐφʼ ἡμᾶς τοῦ ἐξᾶραι ἡμᾶς· σὺ οἶδας ἃ λογίζονται\nἐφʼ ἡμᾶς.\nπῶς δυνησόμεθα ὑποστῆναι κατὰ πρόσωπον αὐτῶν, ἐὰν\nμὴ σὺ βοηθήσῃς ἡμῖν ;\nκαὶ ἐσάλπισαν ταῖς σάλπιγξιν, καὶ ἐβόησαν\nφωνῇ μεγάλῃ.\nΚαὶ μετὰ τοῦτο κατέστησεν Ἰούδας ἡγουμένους\nτοῦ λαοῦ, χιλιάρχους καὶ ἑκατοντάρχους καὶ πεντηκοντάρχους\nκαὶ δεκαδάρχους.\nκαὶ εἶπεν τοῖς οἰκοδομοῦσιν οἰκίαν καὶ μνηστευομένοις\nγυναῖκας καὶ φυτεύουσιν ἀμπελῶνας καὶ δειλοῖς, ἀποστρέφειν\nἕκαστον εἰς τὸν οἶκον αὐτοῦ κατὰ τὸν νόμον.\nκαὶ\nἀπῆρεν ἡ παρεμβολή, καὶ παρενεβάλοσαν κατὰ νότου Ἀμμαούμ.\nκαὶ εἶπεν Ἰούδας Περιζώσασθε, καὶ γενέσθε εἰς υἱοὺς δυνατούς·\nκαὶ γίνεσθε ἕτοιμοι εἰς τὸ πρωὶ τοῦ πολεμῆσαι ἐν τοῖς ἔθνεσιν τούτοις\nτοῖς ἐπισυνηγμένοις ἐφʼ ἡμᾶς ἐξᾶραι ἡμᾶς καὶ τὰ ἅγια ἡμῶν.\nὅτι κρεῖσσον ἡμᾶς ἀποθανεῖν ἐν πολέμῳ, ἢ ἐφιδεῖν ἐπὶ τὰ κακὰ\nτοῦ ἔθνους ἡμῶν καὶ τῶν ἁγίων.\nὡς δʼ ἂν ᾖ θέλημα ἐν οὐρανῷ,\nοὕτως ποιήσει.\nΚαὶ παρέλαβεν Γοργίας πεντακισχιλίους ἄνδρας\nκαὶ χιλίαν ἵππον ἐκλεκτήν, καὶ ἀπῆρεν ἡ παρεμβολὴ νυκτός,\nὥστε ἐπιβαλεῖν ἐπὶ τὴν παρεμβολὴν τῶν Ἰουδαίων καὶ πατάξαι\nαὐτοὺς ἄφνω· καὶ οἱ υἱοὶ τῆς ἄκρας ἦσαν αὐτῷ ὁδηγοί.\nκαὶ ἤκουσεν\nἸούδας, καὶ ἀπῆρεν αὐτὸς καὶ οἱ δυνατοὶ πατάξαι τὴν δύναμιν\nτοῦ βασιλέως τὴν ἐν Ἐμμαούμ,\nἕως ἔτι αἱ δυνάμεις ἐσκορπισμέναι\nἦσαν ἀπὸ τῆς παρεμβολῆς.\nκαὶ ἦλθεν Γοργίας εἰς τὴν παρεμβολὴν\nἸούδα νυκτός, καὶ οὐδένα εὗρεν· καὶ ἐζήει αὐτοὺς ἐν τοῖς ὄρεσιν, ὅτι\nεἶπεν Φεύγουσιν οὗτοι ἀφʼ ἡμῶν.\nκαὶ ἄμα ἡμέρᾳ ὤφθη Ἰούδας\n\n\n\nἐν τῷ πεδίῳ ἐν τρισχιλίοις ἀνδράσιν· πλὴν καλύμματα καὶ μάχαιραν\nοὐκ εἶχόν καθὼς ἠββούλοντο. |\nκαὶ ἴδον παρεμβολὴν ἐθνῶν\nἰσχυρὰν τεθωρακισμένην, καὶ ἵππον κυκλοῦσαν αὐτήν, καὶ οὗτοι\nδιδακτοὶ πολέμου. ⁸καὶ εἶπεν Ἰούδας τοῖς ἀνδράσιν τοῖς μετʼ αὐτοῦ\nΜὴ φοβεῖσθε τὸ πλῆθος αὐτῶν, καὶ τὸ ὅρμημα αὐτῶν μὴ\nδειλωθῆτε.\nμνήσθητε ὡς ἐσώθησαν οἱ πατέρες ἡμῶν ἐν θαλάσσῃ\nἐρυθρᾷ, ὅτε ἐδίωξεν αὐτοὺς Φαραὼ ἐν δυνάμει.\nκαὶ νῦν βοήσωμεν\nεἰς οὐρανόν, εἰ θελήσει ἡμᾶς. καὶ μνησθήσεται διαθήκης πατέρων,\nκαὶ συντρίψει τὴν παρεμβολὴν ταύτην κατὰ πρόσωπον ἡμῶν\nσήμερον.\nκαὶ γνώσονται πάντα τὰ ἔθνη, ὅτι ἔστιν ὁ λυτρούμενος\nκαὶ σώζων τὸν Ἰσραήλ.\nκαὶ ἦραν οἱ ἀλλόφυλοι τοὺς ὀφθαλμοὺς\nαὐτῶν, καὶ ἴδαν αὐτοὺς ἐχομένους ἐξ ἐναντίας,\nκαὶ ἐξῆλθαν ἐκ τῆς\nπαρεμβολῆς εἰς πόλεμον, καὶ ἐσάλπισαν οἱ παρὰ Ἰούδου.\nκαὶ\nσυνῆψαν, καὶ συνετρίβησαν τὰ ἔθνη καὶ ἔφυγον εἰς τὸ πεδίον.\nοἱ\nδὲ ἔσχατοι πάντες ἔπεσαν ἐν ῥομφαίᾳ, καὶ ἐδίωξαν αὐτοὺς ἕως\nΓασήρων καὶ ἕως τῶν πεδίων τῆς Ἰουδαίας καὶ Ἀζώτου καὶ Ἰαννείας,\nκαὶ ἔπεσαν ἐξ αὐτῶν εἰς ἄνδρας τρισχιλίους.\nΚαὶ\nἐπέστρεψεν Ἰούδας καὶ ἡ δύναμις ἀπὸ τοῦ διώκειν ὄπισθεν αὐτῶν,\nκαὶ εἶπεν πρὸς τὸν λαόν Μὴ ἐπιθυμήσητε τῶν σκύλων, ὅτι πόλεμος\nἐξ ἐναντίας ἡμῶν,\nκαὶ Γοργίας καὶ ἡ δύναμις ἐν τῷ ὄρει\nἐγγὺς ἡμῶν· ἀλλὰ στῆτε νῦν ἐναντίον τῶν ἐχθρῶν ἡμῶν καὶ πολεμήσατε\nαὐτούς, καὶ μετὰ ταῦτα λάβετε σκῦλα καὶ μετὰ παρρησίας.\nἔτι πληροῦντος Ἰούδου ταῦτα, ὤφθη μέρος τι ἐκκύπτον ἐκ\nτοῦ ὄρους.\nκαὶ ἴδεν ὅτι τετρόπωται, καὶ ἐνπυρίζουσιν τὴν παρεμβολήν·\nὁ γὰρ καπνὸς ὁ θεωρούμενος ἐνεφάνιζε τὸ γεγονός.\nοἱ δὲ\nταῦτα συνειδότες ἐδειλώθησαν σφόδρα· συνιδόντες δὲ καὶ τὴν Ἰούδα\nπαρεμβολὴν ἐν τῷ πεδίῳ ἑτοίμην εἰς παράταξιν,\nἔφυγον πάντες\nεἰς γῆν ἀλλοφύλων.\nκαὶ Ἰούδας ἀνέστρεψεν ἐπὶ τὴν σκυλίαν\n\n\n\nτῆς παρεμβολῆς· καὶ ἔλαβεν χρυσίον καὶ ἀργύριον πολὺ καὶ ὑάκινθον\nκαὶ πορφύραν καὶ θαλασσίαν καὶ πλοῦτον μέγαν.\nκαὶ\nἐπιστρέψαντες ὕμνουν καὶ ηὐλόγουν εἰς οὐρανόν Ὅτι καλὸν εἰς τὸν\nαἰῶνα τὸ ἔλεος αὐτοῦ,\nκαὶ ἐγενήθη σωτηρία μεγάλη τῷ Ἰσραὴλ\nἐν τῇ ἡμέρᾳ ἐκείνῃ.\nὍσοι δὲ τῶν ἀλλοφύλων διεσώθησαν,\nπαραγενηθέντες ἀπήγγειλαν τῷ Λυσίᾳ πάντα τὰ συμβεβηκότα.\nὁ\nδὲ ἀκούσας πάντα συνεχύθη καὶ ἠθύμει, ὅτι οὐχ οἷα ἤθελεν τοιαῦτα\nγέγονεν τῷ Ἰσραήλ, καὶ οὐχ οἷα ἐνετείλατο αὐτῷ ὁ βασιλεὺς\nἐξέβη.\nΚαὶ ἐν τῷ ἐρχομένῳ ἐνιαυτῷ συνελόχησεν ἀνδρῶν\nἐπιλέκτων ἑξήκοντα χιλιάδας καὶ πεντακισχιλίαν ἵππονο, ὥστε ἐκπολεμῆσαι\nαὐτούς.\nκαὶ ἦλθον εἰς τὴν Ἰδουμαίαν, καὶ παρενέβαλον ἐν\nΒεθσούροις, καὶ συνήντησεν αὐτοῖς Ἰούδας ἐν δέκα χιλιάσιν ἀνδρῶν.\nκαὶ ἴδεν τὴν παρεμβολὴν ἰσχυράν, καὶ προσηύξατο καὶ εἶπεν\nΕὐλογητὸς εἶ ὁ σωτὴρ Ἰσραήλ, ὁ συντρίψας τὸ ὅρμημα τοῦ δυνατοῦ\nἐν χειρὶ τοῦ δούλου σου Δαυείδ, καὶ παρέδωκας τὴν παρεμβολὴν\nτῶν ἀλλοφύλων εἰς χεῖρας Ἰωνάθου υἱοῦ Σαοὺλ καὶ τοῦ αἴροντος τὰ\nσκεύη αὐτοῦ.\nσύνκλεισον τὴν παρεμβολὴν ταύτην εἰς χεῖρας λαοῦ\nσου Ἰσραήλ, καὶ αἰσχυνθήτωσαν ἐπὶ τῇ δυνάμει καὶ τῇ ἵππῳ αὐτῶν.\nδὸς αὐτοῖς δειλίαν, καὶ τῆξον θράσος ἰσχύος αὐτῶν, καὶ\nσαλευθήτωσαν τῇ συντριβῇ αὐτῶν.\nκατάβαλε αὐτοὺς ῥομφαίᾳ\nἀγαπώνταων σε, καὶ αἰνεσάτωσάν σε πάντες οἱ ἰδόντες τὸ ὄνομά\nσου ἐν ὕμνοις.\nκαὶ συνέβαλλον ἀλλήλοις, καὶ ἔπεσον ἐκ τῆς\nπαρεμβολῆς Λυσίου εἰς πεντακισχιλίους ἄνδρας, καὶ ἔπεσαν ἐξ ἐναντίας\nαὐτῶν.\nἰδῲν δὲ Λυσίας τὴν γενομένην τροπὴν τῆς αὐτοῦ\nσυντάξεως, τῆς δὲ Ἰούδα τὸ γεγενημένον θάρσος, καὶ ὡς ἕτοιμοί\nεἰσιν ἢ ζῆν ἢ τεθνηκέναι γενναίως, ἀπῆρεν εἰς Ἀντιοχίαν· καὶ\nἐξενολόγει, καὶ πλεοναστὸν πάλιν γενηθέντα παραγενέσθαι εἰς τὴν\nἸουδαίαν.\nΕἶπεν δὲ Ἰούδας καὶ οἱ ἀδελφοὶ αὐτοῦ Ἰδοὺ\n\n\n\nσυνετρίβησαν οἱ ἐχθροὶ ἡμῶν· ἀναβῶμεν καθαρίσαι τὰ ἅγια καὶ ἐνκαινίσαι.\nκαὶ συνήχθη ἡ παρεμβολὴ πᾶσα, καὶ ἀνέβησαν εἰς\nὄρος Σιών.\nκαὶ ἴδον τὸ ἁγίασμα ἡμῶν ἠρημωμένον, καὶ τὸ θυσιαστήριον\nβεβηλωμένον, καὶ τὰς πύλας κατακεκαυμένας, καὶ ἐν ταῖς\nαὐλαῖς φυτὰ πεφυκότα ὡς ἐν δρυμῷ ἢ ὡς ἐν ἑνὶ τῶν ἀρέων, καὶ\nτὰ παστοφόρια καθῃρημένα.\nκαὶ διέρρηξαν τὰ ἱμάτια αὐτῶν, καὶ\nἐκόψαντο κοπετὸν μέγαν, καὶ ἐπέθεντο σποδὸν ἐπὶ τὴν κεφαλὴν\nαὐτῶν.\nκαὶ ἔπεσον ἐπὶ πρόσωπον ἐπὶ τὴν γῆν, καὶ ἐσάλπισαν\nταῖς σάλπιγξιν τῶν σημασιῶν, καὶ ἐβόησαν εἰς οὐρανόν.\nτότε\nἐπέταξεν Ἰούδας ἀνδράσιν πολεμεῖν τοὺς ἐν τῇ ἄκρα, ἕως καθαρίσῃ\nτὰ ἅγια.\nΚαὶ ἐπέλεξεν ἱερεῖς ἀμώμους θελητὰς νόμου·\nκαὶ\nἐκαθάρισαν τὰ ἅγια, καὶ ἦραν τοὺς λίθους τοῦ μιασμοῦ εἰς τόπον\nἀκάθαρτον.\nκαὶ ἐβουλεύσαντο περὶ τοῦ θυσιαστηρίου τῆς ὁλοκαυτώσεως\nτοῦ βεβηλωμένου, τί αὐτῷ ποιήσωσιν.\nκαὶ ἔπεσεν αὐτοῖς\nβουλὴ ἀγαθή, καθελεῖν αὐτό, μή ποτε γένηται αὐτοῖς εἰς ὄνειδος, ὅτι\nἐμίαναν τὰ ἔθνη αὐτό· καὶ καθεῖλον τὸ θυσιαστήριον.\nκαὶ ἀπέθεντο\nτοὺς λίθους ἐν τῷ ὄρει τοῦ οἰκου ἐν τόπῳ ἐπιτηδείῳ, μέχρι\nτοῦ παραγενηθῆναι προφήτην τοῦ ἀποκριθῆναι περὶ αὐτῶν.\nκαὶ\nἔλαβον λίθους ὁλοκλήρους κατὰ τὸν νόμον, καὶ ᾠκοδόμησαν θυσιαστήριον\nκαινὸν κατὰ τὸ πρότερον.\nκαὶ ᾠκοδόμησαν τὰ ἅγιὰ καὶ\nτὰ ἐντὸς τοῦ οἴκου, καὶ τὰς αὐλὰς ἡγίασεν.\nκαὶ ἐποίησαν τὰ\nσκεύη τὰ ἅγια καινά, καὶ εἰσήνεγκαν τὴν λυχνίαν καὶ τὸ θυσιαστήριον\nτῶν ὁλοκαυτωμάτων καὶ θυμιαμάτων καὶ τὴν τράπεζαν εἰς\nτὸν ναόν.\nκαὶ ἐθυμίασαν ἐπὶ τὸ θυσιαστήριον, καὶ ἐξῆψαν τοὺς\nλύχνους τοὺς ἐπὶ τῆς λυχνίας· καὶ ἐφαίνοσαν ἐν τῷ ναῷ.\nκαὶ\nἐπέθηκαν ἐπὶ τὴν τράπεζαν ἄρτους, καὶ ἐξεπέτασαν τὰ καταπετάσματα·\nκαὶ ἐτέλεσαν πάντα τὰ ἔργα ἃ ἐποίησαν.\nΚαὶ\nὤρθρισαν τὸ πρωὶ τῇ πέμπτῃ καὶ εἰκάδι τοῦ μηνὸς τοῦ ἐνάτου· οὗτος\nὁ μὴν Χασελεὺ τοῦ ὀγδόου καὶ τεσσερακοστοῦ καὶ ἑκατοστοῦ ἔτους.\nκαὶ ἀνήνεγκαν θυσίαν κατὰ τὸν νόμον ἐπὶ τὸ θυήιαγνήριον τῶν\n\n\n\nὁλοκαυτωμάτων τὸ καινὸν ὃ ἐποίησαυ·\nκατὰ τὸν καιρὸν κατὰ τὴν\nἡμέραν ἐν ᾗ ἐβεβήλωσαν αὐτὸ τὰ ἔθνη, ἐν ἐκείνῃ ἐνεκαινίσθη ἐν\nᾠδαῖς καὶ κιθάραις καὶ κινύραις καὶ ἐν κυμβάλοις.\nκαὶ ἔπεσον\nπᾶς ὁ λαὸς ἐπὶ πρόσωπον, καὶ προσεκύνησαν καὶ ηὐλόγησαν εἰς\nοὐρανὸν τὸν εὐοδώσαντα αὐτούς.\nκαὶ ἐποίησαν τὸν ἐγκαινιασμον\nτοῦ θυσιαστηρίου ἡμέρας ὀκτώ, καὶ προσήνεγκαν ὁλοκαυτώματα\nμετʼ εὐφροσύνης, καὶ ἔθυσαν θυσίαν σωτηρίου καὶ αἰνέσεως.\nκαὶ\nκατεκόσμησαν τὸ κατὰ πρόσωτπον τοῦ ναοῦ στεφάνοις χρυσοῖς καὶ\nἀσπιδίσκαις, καὶ ἐνεκαίνισεν τὰς πύλας καὶ τὰ παστοφόρια, καὶ\nἐθύρωσαν αὐτά.\nκαὶ ἐγενήθη εὐφροσύνη μεγάλη ἐν τῷ λαῷ σφόδρα,\nκαὶ ἀπεστράφη ὄνειδος ἐθνῶν.\nκαὶ ἔστησεν Ἰούδας καὶ οἱ\nἀδελφοὶ αὐτοῦ καὶ πᾶσα ἐκκλησία Ἰσραήλ, ἵνα ἄγωνται ἡμέραι\nἐγκαινισμοῦ τοῦ θυσιαστηρίου ἐν τοῖς καιροῖς αὐτῶν ἐνιαυτὸν\nκατʼ ἐνιαυτὸν ἡμέρας ὀκτώ, ἀπὸ τῆς πέμπτης καὶ εἰκάδος τοῦ μηνὸς\nΧασελεύ, μετ᾿ εὐφροσύνης καὶ χαρᾶς.\nκαὶ ᾠκοδόμησαν ἐν τῷ\nκαιρῷ ἐκείνῳ τὸ ὄρος Σιών, κυκλόθεν τείχη ὑψηλὰ καὶ πύργους\nἰσχυρούς, μή ποτε παραγενηθέντα τὰ ἔθνη καταπατήσωσιν αὐτά,\nὡς ἐποίησαν τὸ πρότερον.\nκαὶ ἀπέταξαν ἐκεῖ δύναμιν τηρεῖν\nαὐτό, καὶ ὠχύρωσαν αὐτὸ τηρεῖν τὴν Βεθσουρά, τοῦ ἔχειν τὸν λαὸν\nὀχύρωμα κατὰ πρόσωπον τῆς Ἰδουμαίας.\nΚαὶ ἐγένετο ὅτε ἤκουσαν τὰ ἔθνη κυκλόθεν ὅτι ᾠκοδομήθη τὸ\nθυσιαστήριον καὶ ἐνεκαινίσθη τὸ ἁγίασμα ὡς τὸ πρότερον, καὶ\nὠργίσθη σφόδρα.\nκαὶ ἐβουλεύσαντο τοῦ ἆραι τὸ γένος Ἰακὼβ\nτοὺς ὄντας ἐν μέσῳ αὐτῶν, καὶ ἤρξαντο τοῦ θανατοῦν ἐν τῷ\nλαῷ καὶ ἐξαίρειν.\nκαὶ ἐπολέμει Ἰούδας πρὸς τοὺς υἱοὺς Ἠσαὺ\nἐν τῇ Ἰοδαίᾳ τὴν Ἀκραβαττήνην, ὅτι περιεκάθηντο τὸν Ἰσραήλ·\n\n\n\nκαὶ ἐπάταξεν αὐτοὺς πληγὴν μεγάλην, καὶ συνέστειλεν αὐτούς, καὶ\nἔλαβεν τὰ σκῦλα αὐτῶν.\nκαὶ ἐμνήσθη τῆς κακίας υἱῶν Βαιάν, οἳ\nἦσαν τῷ λαῷ εἰς παγίδα καὶ εἰς σκάνδαλον ἐν τῷ ἐνεδρεύειν αὐτοὺς\nἐν ταῖς ὁδοῖς.\nκαὶ διεκλείσθησαν ὑπʼ αὐτοῦ εἰς τοὺς πύργους, καὶ\nπαρέβαλεν ἐπʼ αὐτούς, καὶ ἀνεθεμάτισεν αὐτούς, καὶ ἐνεπύρισεν τοὺς\nπύργους αὐτῆς ἐν πυρὶ σὺν πᾶσιν τοῖς ἐνοῦσιν.\nκαὶ διεπέρασεν.\nἐπὶ τοὺς υἱοὺς Ἀμμών, καὶ εὗρεν χεῖρα κραταιὰν καὶ λαὸν πολύν,\nκαὶ Τιμόθεον ἡγούμενον αὐτῶν.\nκαὶ συνῆψεν πρὸς αὐτοὺς πολέμους\nπολλούς, καὶ συνετρίβησαν πρὸ προσώπου αὐτοῦ, καὶ ἐπάταξεν\nαὐτοὺς.\nκαὶ προκατέλαβε τὴν Ἰάζην καὶ τὰς θυγατέρας\nαὐτῆς, καὶ ἀνέστρεψεν εἰς τὴν Ἰουδαίαν.\nΚαὶ ἐπισυνήχθησαν\nτὰ ἔθνη τὰ ἐν τῇ Γαλααδίτιδι ἐπὶ τὸν Ἰσραὴλ τοὺς ὄντας ἐπὶ τοῖς\nὁρίοις αὐτῶν τοῦ ἐξᾶραι αὐτούς· καὶ ἔφυγον εἰς Δάθεμα τὸ ὀχύρωμα.\nκαὶ ἀπέστειλαν γράμματα πρὸς Ἰούδαν καὶ τοὺς ἀδελφοὺς\nαὐτοῦ, λέγοντες Ἐπισυνηγμένα ἐστὶν ἐφʼ ἡμᾶς τὰ ἔθνη τὰ κύκλῳ\nἡμῶν τοῦ ἐξᾶραι ἡμᾶς,\nκαὶ ἑτοιμάζοντες ἐλθεῖν καὶ προκαταλαβέσθαι\nτὸ ὀχύρωμα εἰς ὃ κατεφύγομεν· καὶ Τιμόθεος ἡγεῖται τῆς\nπαρεμβολῆς αὐτῶν.\nνῦν οὖν ἐλθὼν ἐξελοῦ ἡμᾶς ἐκ χειρὸς αὐτῶν,\nὅτι πέπτωκεν ἐξ ἡμῶν πλῆθος.\nκαὶ πάντες οἱ ἀδελφοὶ ἡμῶν οἱ\nὄντες ἐν τοῖς Τονβίου τεθανάτωνται, καὶ αἰχμαλωτίκασι τὰς γυναῖκας\nαὐτῶν καὶ τὰ τέκνα αὐτῶν καὶ τὴν ἀποσκευήν, καὶ ἀπώλεσαν ἐκεῖ\nὡς μίαν χιλιάδα ἀνδρῶν.\nἜτι αἱ ἐπιστολαὶ ἀνεγινώσκοντο,\nκαὶ ἰδοὺ ἄγγελοι ἕτεροι παρεγένοντο ἐκ τῆς Γαλιλαίας διερρηχότες\nτὰ ἱμάτια, ἀπαγγέλλοντες κατὰ τὰ ῥήματα ταῦτα,\nλέγοντες\nἘπισυνήχθη ἐπʼ αὐτοὺς ἐκ Πτολεμαίδος καὶ Τύρου καὶ Σιδῶνος καὶ\nπᾶσα Γαλιλαίᾳ ἀλλοφύλων, τοῦ ἐξαναλῶσαι ἡμᾶς.\nὩς\nδὲ ἤκουσεν Ἰούδας καὶ ὁ λαὸς τοὺς λόγους τούτους, ἐπισυνήχθη\nἐκκλησία μεγάλη βουλεύεσθαι τί ποιήσωσιν τοῖς ἀδελφοῖς αὐτῶν\n\n\n\nτοῖς οὖσιν ἐν θλίψει καὶ πολεμουμένοις ὑπʼ αὐτοῦ.\nκαὶ εἶπεν\nἸούδας Σίμωνι τῷ ἀδελφῷ αὐτοῦ Ἐπίλεξον σεαυτῷ ἄνδρας. καὶ\nπορεύου καὶ ῥῦσαι τοὺς ἀδελφούς σου ἐν τῇ Γαλιλαία· ἐγὼ δὲ καὶ\nἸωναθὰν ὁ ἀδελφός μου πορευσόμεθα εἰς τὴν Γαλααδῖτιν.\nκαὶ κατέλειπεν\nἸώσηφον τὸν τοῦ Ζαχαρίου καὶ Ἀζαρίαν ἡγούμενον τοῦ λαοῦ\nμετὰ τῶν ἐπιλοίπων τῆς δυνάμεως ἐν τῇ Ἰουδαίᾳ εἰς τήρησιν·\nκαὶ\nἐνετείλατο αὐτοῖς λέγων ΙΙρόστητε τοῦ λαοῦ τούτου, καὶ μὴ συνάψητε\nπόλεμον πρὸς τὰ ἔθνη ἕως τοῦ ἐπιστρέψαι ἡμᾶς.\nκαὶ ἐμερίσθησαν\nΣίμωνι ἄνδρες τρισχίλιοι τοῦ πορευθῆναι εἰς τὴν Γαλιλαίαν,\nἸούδᾳ δὲ ἄνδρες ὀκτακισχίλιοι εἰς τὴν Γαλααδῖτιν.\nΚαὶ\nἐπορεύθη Σίμων εἰς τὴν Γαλιλαίαν, καὶ συνῆψεν πολέμους πολλοὺς\nπρὸς τὰ ἔθνη· καὶ συνετρίβη τὰ ἔθνη ἀπὸ προσώπου αὐτοῦ.\nκαὶ\nἐδίωξεν αὐτοὺς ἕως τῶν πόλεων Πτολεμαίδος· καὶ ἔπεσον ἐκ τῶν\nἐθνῶν εἰς τρισχιλίους ἄνδρας, καὶ ἔλαβεν τὰ σκῦλα αὐτῶν.\nκαὶ\nπαρέλαβεν αὐτοὺς ἐκ τῆς Γαλιλαίας καὶ ἐν Ἀρβάκτοις σὺν ταῖς\nγυναιξὶν καὶ τοῖς τέκνοις, καὶ πάντα ὅσα ἦν αὐτοῖς, καὶ ἤγαγον\nεἰς τὴν Ἰουδαίαν μετʼ εὐφροσύνης μεγάλης.\nΚαὶ Ἰούδας ὁ\nΜακκαβαῖος καὶ Ἰωναθὰν ὁ ἀδελφὸς αὐτοῦ διέβησαν τὸν Ἰορδάνην,\nκαὶ ἐπορεύθησαν ὁδὸν τριῶν ἡμερῶν ἐν τῇ ἐρήμῳ.\nκαὶ συνήντησαν\nτοῖς Ναβαταίοις, καὶ ἀπήντησαν αὐτοῖς εἰρηνικῶς, καὶ διηγήσαντο\nαὐτοῖς ἅπαντα τὰ συμβεβηκότα τοῖς ἀδελφοῖς αὐτῶν ἐν τῇ\nΓαλααδίτιδι·\nκαὶ ὅτι πολλοὶ ἐξ αὐτῶν συνειλημμένοι εἰσὶν εἰς\nΒοσσορὰ καὶ Βοσσόρ, ἐν Ἀλάμοις, Κασφώρ, Μακέβ, καὶ Καρνέιν·\nπᾶσαι αἱ πόλεις αὗται ὀχυραὶ καὶ μεγάλαι.\nκαὶ ἐν ταῖς λοιπαῖς\nπόλεσιν τῆς Γαλααδίτιδος εἰσὶν συνειλημμένοι· εἰς αὔριον τάσσονται\nπαρεμβαλεῖν ἐπὶ τὰ ὀχυρώματα, καὶ καταλαβέσθαι καὶ ἐξᾶραι πάντας\nαὐτοὺς ἐν ἡμέρᾳ μιᾷ.\nκαὶ ἀπέστρεψεν Ἰούδας καὶ ἡ παρεμβολὴ\n\n\n\nαὐτοῦ ὁδὸν εἰς τὴν ἔρημον εἰς Βοσὸρ ἄφνω· καὶ κατελάβετο τὴν\nπόλιν, καὶ ἀπέκτεινεν πᾶν ἀρσενικὸν ἐν στόματι ῥομφαίας, καὶ\nἔλαβεν πάντα τὰ σκῦλα αὐτῶν, καὶ ἐνέπρησεν αὐτὴν πυρί\nκαὶ\nἀπῆρεν ἐκεῖθεν νυκτός, καὶ ἐπορεύετο ἕως ἐπὶ τὸ ὀχύρωμα.\nκαὶ\nἐγένετο ἑωθινή, καὶ ἦραν τοὺς ὀφθαλμοὺς αὐτῶν καὶ ἰδοὺ λαὸς\nπολὺς οὗ οὐκ ἦν ἀριθμός, αἴροντες κλίμακας καὶ μηχανὰς καταλαβέσθαι\nτὸ ὀχύρωμα· καὶ ἐπολέμουν αὐτούς.\nκαὶ ἴδεν Ἰούδας ὅτι\nἦρκται ὁ πόλεμος, καὶ ἡ κραυγὴ τῆς πόλεως ἀνέβη ἕως οὐρανοῦ\nσάλπιγξιν καὶ κραυγῇ μεγάλῃ·\nκαὶ εἶπεν τοῖς ἀνδράσιν τῆς\nδυνάμεως Πολεμήσατε σήμερον ὑπὲρ τῶν ἀδελφῶν ἡμῶν.\nκαὶ\nἐξῆλθεν ἐν τρισὶν ἀρχαῖς ἐξόπισθεν αὐτῶν· καὶ ἐσάλπισεν ταῖς\nσάλπιγξιν, καὶ ἐβόησαν ἐν προσευχῆ.\nκαὶ ἐπέγνω ἡ παρεμβολὴ\nΤιμοθέου ὅτι ὁ Μακκαβαός ἐστιν, καὶ ἔφυγον ἀπὸ προσώπου αὐτοῦ,\nκαὶ ἐπάταξεν αὐτοὺς πληγῇ μεγάλῃ· καὶ ἔπεσον ἐξ αὐτῶν ἐν\nἐκείνῃ τῇ ἡμέρᾳ εἰς ὀκτακισχιλίους ἄνδρας.\nκαὶ ἀπέκλινεν εἰς\nΜααφὰ καὶ ἐπολέμησεν αὐτήν, καὶ κατελάβετο αὐτὴν καὶ ἀπέκτεινεν\nπᾶν ἀρσενικὸν αὐτῆς, καὶ ἔλαβεν τὰ σκῦλα αὐτῆς, καὶ ἐνέπρησει\nαὐτὴν ἐν πυρί.\nἐκεῖθεν ἀπῆρεν καὶ προκατελάβετο τὴν Χασφώθ,\nΜακέδ, Βοσόρ, καὶ τὰς λοιπὰς πόλεις τῆς Γαλααδίτιδος.\nδὲ τὰ ῥήματα ταῦτα συνήγαγεν Τιμόθεος παρεμβολὴν ἄλλην, καὶ\nπαρενέβαλεν κατὰ πρόσωπον Ῥαφὼν ἐκ πέραν τοῦ χειμάρρου.\nκαὶ ἀπέστειλεν Ἰούδας κατασκοπῆσαι τὴν παρεμβολήν· καὶ ἀπήγγειλαν\nαὐτῷ λέγοντες Ἐπισυνηγμένοι εἰσὶν πρὸς αὐτοὺς πάντα τὰ\nἔθνη τὰ κύκλῳ ὑμῶν, δύναμις πολλὴ σφόδρα.\nκαὶ Ἄραβες μεμίσθωνται\nεἰς βοήθειαν αὐτοῖς, καὶ παρεμβάλλουσιν πέραν τοῦ χειμάρρου,\nἕτοιμοι τοῦ ἐλθεῖν ἐπὶ σέ εἰς πόλεμον. καὶ ἐπορεύθη Ἰούδας\nεἰς συνάντησιν αὐτῶν.\nκαὶ εἶπεν Τιμόθεος τοῖς ἄρχουσιν τῆς δυνάμεως\nαὐτοῦ ἐν τῷ ἐγγίζειν Ἰούδαν καὶ τὴν παρεμβυλὴν αὐτοῦ\n\n\n\nἐπὶ τὸν χειμάρρουν τοῦ ὕδατος Ἐὰν διαβῇ πρὸς ἡμᾶς πρότερος, οὐ\nδυνησόμεθα ὑποστῆναι αὐτόν, ὅτι δυνάμενος δυνήσεται πρὸς ἡμᾶς.\nἐὰν δὲ δειλωθῇ καὶ παρεμβάλῃ πέραν τοῦ ποταμοῦ, διαπεράσομεν\nπρὸς αὐτόν.\nὡς δὲ ἤγγισεν Ἰούδας ἐπὶ τὸν χειμάρρουν τοῦ ὕδατος,\nἔστησεν τοὺς γραμματεῖς τοῦ λαοῦ ἐπὶ τοῦ χειμάρρου, καὶ ἐνετείλατο\nαὐτοῖς, λέγων Μὴ ἀφῆτε ἄνθρωπον παρεμβαλεῖν, ἀλλὰ ἐρχέσθωσαν\nπάντες εἰς τὸν πόλεμον.\nκαὶ διεπέρασεν πρὸς αὐτοὺς\nπρότερον, καὶ πᾶς ὁ λαὸς αὐτοῦ ἔμπροσθεν αὐτοῦ· καὶ συνετρίβησαν\nπρὸ προσώπου αὐτοῦ πάντα τὰ ἔθνη, καὶ ἔριψαν πάντα\nτὰ ὅπλα αὐτῶν, καὶ ἔφυγον εἰς τὸ τέμενος ἐν Καρνάιν.\nκαὶ\nπροκατελάβοντο τὴν πόλιν, καὶ τὸ τέμενος ἐνεπύρισαν ἐν πυρὶ σὺν\nπᾶσιν τοῖς οὖσιν ἐν αὐτῷ· καὶ ἐτροπώθη ἡ Καρνάιν, καὶ οὐκ ἐδύνατο\nἔτι ὑποστῆναι κατὰ πρόσωπον Ἰούδα.\nΚαὶ συνήγαγεν\nἸούδας πάντα Ἰσραὴλ τοὺς ἐν τῇ Γαλααδίτιδι ἀπὸ μικροῦ ἕως μεγάλου,\nκαὶ τὰς γυναῖκας αὐτῶν καὶ τὰ τέκνα αὐτῶν καὶ τὴν ἀποσκευὴν,\nπαρεμβολὴν μεγάλην σφόδρα, ἐλθεῖν εἰς γῆν Ἰούδα.\nκαὶ ἦλθον\nἕως Ἐφρών, καὶ αὕτη ἡ πόλις μεγάλη ἡ τῆς εἰσόδου, ἰσχυρὰ σφόδρα·\nοὐκ ἦν ἐκκλῖναι ἀπʼ αὐτῆς δεξιὰν ἢ ἀριστεράν, ἀλλ᾿ ἢ διὰ μέσου\nαὐτῆς πορεύεσθαι.\nκαὶ ἀπέκλεισαν αὐτοὺς οἱ ἐκ τῆς πόλεως, καὶ\nἐνέφραξαν τὰς πύλας λίθοις.\nκαὶ ἀπέστειλεν πρὸς αὐτοὺς Ἰούδας\nλόγοις εἰρηνικοῖς λέγων Διελεύσομαι εἰς τὴν γῆν σου, τοῦ ἀπελθεῖν\nεἰς τὴν γῆν ἡμῶν· καὶ οὐδεὶς κακοποιήσει ὑμᾶς, πλὴν τοῖς\nποσὶν παρελευσόμεθα. καὶ οὐκ ἠβούλοντο ἀνοῖξαι αὐτῷ.\nκαὶ\nἐπέταξεν Ἰούδας κηρῦξαι ἐν τῇ παρεμβολῇ τοῦ παρεμβαλεῖν ἕκαστον\nἐν ᾧ ἐστιν τόπῳ.\nκαὶ παρενέβαλον οἱ ἄνδρες τῆς πόλεως. καὶ\nἐπολέμησαν τὴν πόλιν ὅλην τὴν ἡμέραν ἐκείνην καὶ ὅλην τὴν\nνύκτα, καὶ παρεδόθη ἡ πόλις ἐν χερσὶν αὐτοῦ.\nκαὶ ἀπώλεσεν\nπᾶν ἀρσενικὸν ἐν στόματι ῥομφαίας, καὶ ἐξεφίζωσευ αὐτήν, καὶ ἔλαβεν\nτὰ σκῦλα τῆς πόλεως, καὶ διῆλθεν διὰ τῆς πόλεως ἐπάνω τῶν\n\n\n\nἀπεκταμμένων.\nκαὶ διέβησαν τὸν Ἰορδάνην εἰς τὸ πεδίον τὸ\nμέγα κατὰ πρώσωπον Βαιθσάν.\nκαὶ ἦν Ἰούδας ἐπισυνάγων τοὺς\nἐσχατίζοντας καὶ παρακαλῶν τὸν λαὸν κατὰ πᾶσαν τὴν ὁδόν, ἕως\nἦλθεν εἰς γῆν Ἰούδα.\nκαὶ ἀνέβησαν εἰς τὸ ὄρος Σιὼν ἐν εὐφροσύνῃ\nκαὶ χαρᾷ· καὶ προσήγαγον ὁλοκαυτώματα, ὅτι οὐκ ἔπεσεν ἐξ\nαὐτῶν οὐθεὶς ἕως τοῦ ἐπιστρέψαι ἐν εἰρήνῃ.\nΚαὶ ἐν ταῖς ἡμέραις αἷς ἦν Ἰούδας καὶ Ἰωναθὰν ἐν τῇ Γαλαάδ,\nκαὶ Σίμων ὁ ἀδελφὸς αὐτοῦ ἐν τῇ Γαλιλαίᾳ κατὰ πρόσωπον Πτολεμαίδος,\nἤκουσεν Ἰωσὴφ ὁ τοῦ Ζαχαρία καὶ Ζαχαρίας ἄρχοντες τῶν\nδυνάμεων τῶν ἀνδραγαθέσεων καὶ τοῦ πολέμου οἶα ἐποίησαν·\nκαὶ\nεἶπαν Ποιήσομεν καὶ αὐτοὶ ἑαυτοῖς ὄνομα, καὶ πορευθῶμεν πολεμῆσαι\nπρὸς τὰ ἔθνη τὰ κύκλῳ ἡμῶν.\nκαὶ παρήγγειλαν τοῖς ἀπὸ τῆς\nδυνάμεως τῆς μετʼ αὐτῶν, καὶ ἐπορεύθησαν ἐπὶ Ἰαμνίαν.\nκαὶ\nἐξῆλθεν Γοργίας ἐκ τῆς πόλεως, καὶ οἱ ἄνδρες αὐτοῦ εἰς συνάντησιν\nαὐτοῖς εἰς πόλεμον.\nκαὶ ἐτροπώθη Ἰώσηφος καὶ Ἀζαρίας. καὶ\nἐδιώχθησαν ἕως τῶν ὁρίων τῆς Ἰουδαίας καὶ ἔπεσον ἐν τῇ ἡμἐρᾳ\nἐκείνῃ ἐκ τοῦ λαοῦ τοῦ Ἰσραὴλ εἰς δισχιλίους ἄνδρας·\nκαὶ ἐγενήθη\nτροπὴ μεγάλη ἐν τῷ λαῷ, ὅτι οὐκ ἤκουσαν Ἰούδου καὶ τῶν ἀδελφῶν\nαὐτοῦ, οἰόμενοι ἀνδραγαθῆσαι αὐτόν.\nαὐτοὶ δὲ οὐκ ἦσαν ἐκ τοῦ\nσπέρματος τῶν ἀνδρῶν ἐκείνων, οἷς ἐδόθη σωτηρία Ἰσραὴλ διὰ χειρὸς\nαὐτῶν.\nκαὶ ὁ ἀνήρ Ἰούδας καὶ οἱ ἀδελφοὶ αὐτοῦ ἐδοξάσθησαν\nσφόδρα ἐναντίον παντὸς Ἰσραὴλ καὶ τῶν ἐθνῶν πάντων, οὗ ἡκούετο\nτὸ ὄνομα αὐτῶν·\nκαὶ ἐπισυνήγοντο πρὸς αὐτοὺς εὐφημοῦντες.\nΚαὶ ἐξῆλθεν Ἰούδας καὶ οἱ ἀδελφοὶ αὐτοῦ, καὶ\nἐπολέμουν τοὺς υἱοὺς Ἠσοὺ ἐν τῇ γῇ τῇ πρὸς νότον, καὶ ἐπάταξεν\nτὴν Χεβρὼν καὶ τὰς θυγατέρας αὐτῆς· καὶ καθεῖλεν τὸ ὀχύρωμα αὐτῆς,\nκαὶ τοὺς πύργους αὐτῆς ἐνεπύρισεν κυκλόθεν.\nκαὶ ἀπῆρεν τοῦ\nπορευθῆναι εἰς γῆν ἀλλοφύλων, καὶ διεπορεύετο τὴν Σαμαρίαν.\nἐν τῇ ἡμέρᾳ ἐκείνῃ ἔπεσαν ἱερεῖς πολέμῳ βουλομένου αὐτοῦ ἀνδραγαθῆσαι,\nἐν τῷ αὐτὸν ἐξελθεῖν εἰς τὸν πόλεμον ἀβουλεύτως.\nκαὶ\n\n\n\nἐξέκλινεν Ἰούδας εἰς Ἄζωτον γῆν ἀλλοφύλων, καὶ καθεῖλεν τοὺς\nβωμοὺς αὐτῶν, καὶ τὰ γλυπτὰ τῶν θεῶν αὐτῶν κοτέκαυσεν, καὶ\nἐσκύλευσεν τὰ σκῦλα τῶν πόλεων, καὶ ἐπέστρεψεν εἰς τὴν Ἰουδαίαν.\nΚαὶ ὁ βασιλεὺς Ἀντίοχος διεπορεύετο τὰς ἐπάνω χώρας, καὶ\nἤκουσεν ὅτι ἐστὶν ἐν Ἐλύμοις ἐν τῇ Περσίδι πόλις ἔνδοξος πλούτῳ,\nἀργυρίῳ, καὶ χρυσίῳ·\nκαὶ τὸ ἱερὸν τὸ ἐν αὐτῇ πλούσιον σφόδρα,\nκαὶ ἐκεῖ καλύμματα χρυσᾶ, καὶ θώρακες καὶ ὅπλα, ἃ κατέλειπεν\nἐκεῖ Ἀλέξανδρος ὁ τοῦ Φιλίππου ὁ βασιλεὺς ὁ Μακεδών, ὃς\nἐβασίλευσεν τοῖς Ἕλλησι πρῶτος.\nκαὶ ἦλθεν καὶ ἐζήτει καταλαβεῖν\nτὴν πόλιν καὶ προνομεῦσαι αὐτήν, καὶ οὐκ ἠδυνάσθη, ὅτι\nἐγνώσθη ὁ λόγος τοῖς ἐκ τῆς πόλεως.\nκαὶ ἀνέστησαν αὐτῷ εἰς\nπόλεμον, καὶ ἔφυγεν καὶ ἀπῆλθεν ἐκεῖθεν μετὰ λύπης μεγάλης\nἀποστρέψαι εἰς Βαβυλῶνα.\nκαὶ ἦλθεν ἀπαγγέλλων τις αὐτῷ εἰς τὴν\nΠερσίδα, ὅτι τετρόπωνται αἱ παρεμβολαὶ αἱ πορευθεῖσαι εἰς γῆν\nἸούδα·\nκαὶ ἐπορεύθη Λυσίας δυνάμει ἰσχυρᾷ ἐν πρώτοις καὶ ἀνετράπη\nἀπὸ προσώπου αὐτῶν, καὶ ἐπίσχυσαν ὅπλοις οἷς ἔλαβον ἀπὸ\nτῶν παρεμβολῶν ὧν ἐξέκοψαν·.\nκαὶ καθεῖλαν τὸ βδέλυγμα\nᾠκοδόμησεν ἐπὶ τὸ θυσιαστήριον τὸ ἐν Ἰερουσαλήμ, καὶ τὸ ἁγίασμ\nκαθὼς τὸ πρότερον ἐκύκλωσαν τείχεσιν ὑψηλοῖς, καὶ τὴν Βεθσουρὰ\nπόλιν αὐτοῦ.\nκαὶ ἐγένετο ὡς ἤκουσεν ὁ βασιλεὺς τοὺς λόγους\nτούτους, ἐθαμβήθη καὶ ἐσαλεύθη σφόδρα· καὶ ἔπεσεν ἐπὶ τὴν κοίτην.\nκαὶ ἐνέπεσεν εἰς ἀρρωστίαν ἀπὸ τῆς λύπης, ὅτι οὐκ ἐγένετο αὐτῷ\nκαθὼς ἐνεθυμεῖτο.\nκαὶ ἦν ἐκεῖ ἡμέρας πλείους, ὅτι ἀνεκαινίσθη\nἐπʼ αὐτὸν λύπη μεγάλη, καὶ ἐλογίσατο ὅτι ἀποθνήσκει.\nκαὶ ἐκάλεσεν\nπάντας τοὺς φίλους αὐτοῦ, καὶ εἶπεν πρὸς αὐτοὺς Ἀφίσταται\nἀπὸ τῶν ὀφθαλμῶν μου ὁ ὕπνος, καὶ συνπέπτωκα τῇ καρδίᾳ ἀπὸ τῆς\nμερίμνης.\nκαὶ εἶπα τῇ καρδίᾳ Ἕως τίνος θλίψεως ἦλθον καὶ\nκλύδωνος μεγάλου, ἐν ᾧ νῦν εἰμι ; ὅτι χρηστὸς καὶ ἀγαπώμενος ἤμην\n\n\n\nἐν τῇ ἐξουσίᾳ μου.\nνῦν δέ μνήσκομαι τῶν κακῶν ὧν ἐποίησα ἐν\nἸερουσαλήμ· καὶ ἔλαβον πάντα τὰ σκεύη τὰ ἀργυρᾶ καὶ τὰ χρυσᾶ\nτὰ ἐν αὐτῇ, καὶ ἐξαπέστειλα τοῦ ἐξᾶραι τοὺς κατοικοῦντας Ἰούδα\nδιὰ κενῆς.\nἔγνων ὅτι χάριν τούτων εὗρόν με τὰ κακὰ ταῦτα καὶ\nἰδοὺ ἀπόλλυμαι λύπῃ μεγάλῃ ἐν γῇ ἀλλοτρίᾳ.\nκαὶ ἐκάλεσεν\nΦίλιππον ἕνα τῶν φίλων αὐτοῦ, καὶ κατέστησεν αὐτὸν ἐπὶ πάσης τῆς\nβασιλείας αὐτοῦ.\nκαὶ ἔδωκεν αὐτῷ τὸ διάδημα καὶ τὴν στολὴν\nαὐτοῦ καὶ τὸν δακτύλιον, τοῦ ἀγαγεῖν Ἀντίοχον τὸν υἱὸν αὐτοῦ καὶ\nἐκθρέψαι αὐτὸν τοῦ βασιλεύειν.\nκαὶ ἀπέθανεν ἐκεῖ Ἀντίοχος\nὁ βασιλεύς, ἔτους ἐνάτου καὶ τεσσερακοστοῦ καὶ ἑκατοστοῦ.\nκαὶ\nἐπέγνω Λυσίας ὅτι τέθνηκεν ὁ βασιλεύς, καὶ κατέστησεν βασιλεύειν\nἈντίοχον τὸν υἱὸν αὐτοῦ ἀντʼ αὐτοῦ ὃν ἐξέθρεψεν νεώτερον, καὶ\nἐκάλεσεν τὸ ὄνομα αὐτοῦ, Εὐπάτωρ.\nΚαὶ οἱ ἐκ τῆς ἄκρας\nἦσαν συγκλείοντες τὸν Ἰσραὴλ κύκλῳ τῶν ἁγίων, καὶ ζητοῦντες κακὰ\nδι᾿ ὅλου καὶ στήρισμα τοῖς ἔθνεσιν.\nκαὶ ἐλογίσατο Ἰούδας ἐξᾶραι\nαὐτούς· καὶ ἐξεκκλησίασεν πάντα τὸν λαὸν τοῦ περικαθίσαι ἐπʼ αὐτοὺς\nἔτους πεντηκοστοῦ καὶ ἑκατοστοῦ· καὶ ἐποίησεν ἐπʼ αὐτοὺς\nβελοστασίας καὶ μηχανάς.\nκαὶ ἐξῆλθον ἐξ αὐτοῦ ἐκ τοῦ συνκλεισμοῦ,\nκαὶ ἐκολλήθησαν αὐτοῖς τινὲς τῶν ἀσεβῶν ἐξ Ἰσραήλ.\nκαὶ ἐπορεύθησαν πρὸς τὸν βασιλέα καὶ εἶπαν Ἕως πότε οὐ ποιήσεις\nκρίσιν, καὶ ἐκδικήσεις τοὺς ἀδελφοὺς ἡμῶν ;\nἡμεῖς εὐδοκοῦμεν\nδουλεύειν τῷ πατρί σου, καὶ πορεύεσθαι τοῖς ὑπʼ αὐτοῦ λεγομένοις,\nκαὶ κατακολουθεῖν τοῖς προστάγμασιν αὐτοῦ·\nὅτι οἱ τοῦ λαοῦ ἡμῶν\nχάριν τούτου ἠλλοτριοῦντο ἀφʼ ἡμῶν· πλὴν ὅσοι εὑρίσκοντο ἀφʼ ἡμῶν\nἐθανατοῦντο, καὶ αἱ κληρονομίαι ἡμῶν διηρπάζοντο.\nκαὶ οὐκ ἐφʼ ἡμᾶς\nμόνον ἐξέτειναν χεῖρα, ἀλλὰ καὶ ἐπὶ πάντα τὰ ὅρια αὐτῶν.\nκαὶ\nἰδοὺ παρεμβεβλήκασι σήμερον ἐπὶ τὴν ἄκραν ἐν Ἰερουσαλήμ, τοῦ\nκαταλαβέσθαι αὐτὴν καὶ τὸ ἁγίασμα, καὶ τὴν Βεθσούραν ὀχύρωσαν.\nκαὶ ἐὰν μὴ προκαταλάβῃ αὐτοὺς διὰ τάχους, μείζονα τούτων ποιήσουσιν,\nκαὶ οὐ δυνήσει τοῦ κατασχεῖν αὐτῶν.\nΚαὶ ὠργίσθη ὁ\nβασιλεύς, ὅτε ἤκουσεν· καὶ συνήγαγεν πάντας τοὺς φίλους αὐτοῦ,\nἄρχοντας δυνάμεως αὐτοῦ, καὶ τοὺς ἐπὶ τῶν ἡνιῶν·\nκαὶ ἀπὸ\nβασιλέων ἑτέρων καὶ ἀπὸ νήσων θαλασσῶν ἦλθον πρὸς αὐτὸν δυνάμεις\nμισθωταί.\nκαὶ ἦν ὁ ἀριθμὸς τῶν δυνάμεων αὐτοῦ ἑκατὸν\nχιλιάδες πεζῶν, καὶ εἴκοσι χιλιάδες τῶν ἵππων, καὶ ἐλέφαντες δύο καὶ\nτριάκοντα εἰδότες πόλεμον.\nκαὶ ἤλθοσᾳν διὰ τῆς Ἰδουμαίας, καὶ\nπαρενεβάλοσαν ἐπὶ Βεθσουρά, καὶ ἐπολέμησαν ἐπὶ ἡμέρας πολλάς,\nκαὶ ἐποίησαν μηχανάς· καὶ ἐξῆλθαν καὶ ἐνεπύρισαν αὐτοὺς ἐν πυρί,\nκαὶ ἐπολέμησαν ἀνδρωδῶς.\nκαὶ ἀπῆρεν Ἰούδας ἀπὸ τῆς ἄκρας.\nκαὶ παρενέβαλεν εἰς Βεθζαχαριά, ἀπέναντι τῆς παρεμβολῆς τοῦ\nβασιλέως.\nκαὶ ὤρθρισεν ὁ βασιλεὺς τὸ πρωί, καὶ ἀπῆρεν τὴν\nπαρεμβολὴν ἐν ὁρμήματι αὐτῆς κατὰ τὴν ὁδὸν Βεθζαχαριά, καὶ\nδιεσκευάσθησαν αἱ δυνάμεις εἰς τὸν πόλεμον, καὶ ἐσάλπισαν ταῖς\nσάλπιγξιν.\nκαὶ τοῖς ἐλέφανσιν ἔδειξαν αἷμα σταφυλῆς καὶ μόρων,\nτοῦ παραστῆσαι αὐτοὺς εἰς τὸν πόλεμον.\nκαὶ διεῖλον τὰ θηρία εἰς\nτὰς φάραγγας. καὶ παρέστησαν ἐφʼ ἑκάστῳ ἐλέφαντι χιλίους ἄνδρας\nτεθωρακισμένους ἐν ἁλυσιδαωτοῖς, καὶ περικεφαλαῖαι χαλκαῖ ἐπὶ τῶν\nκεφαλῶν αὐτῶν, καὶ πεντακοσία ἵππος διατεταγμένη ἑκάστῳ θηρίῳ\nἐκλελεγμένη.\nοὗτοι πρὸ καιροῦ, οὗ ἂν ᾖ τὸ θηρίον, ἦσαν· καὶ οὗ\nἂν ἐπορεύετο, ἐπορεύοντο ἅμα, οὐκ ἀφίσταντο ἐπʼ αὐτοῦ.\nκαὶ\nπύργοι ξύλινοι ἐπʼ αὐτοὺς ὀχυροὶ σκεπαζόμενοι, ἐφʼ ἑκάστου θηρίου,\nἐζωσμένοι ἐπʼ αὐτοὺς μηχαναῖς· καὶ ἐφʼ ἑκάστου ἄνδρες δύο καὶ\nτριάκοντα οἱ πολεμοῦντες ἐπʼ αὐτούς, καὶ ὁ Ἰνδὸς αὐτοῦ.\nκαὶ τὴν\nἐπίλοιπον ἵππον ἔνθεν καὶ ἔνθεν ἔστησεν ἐπὶ τὰ δύο μέρη τῆς\n\n\n\nπαρεμβολῆς, κατασείοντες καὶ καταφρασσόμενοι ἐν ταῖς φάλαγξιν.\nὡς δὲ ἔστιλβεν ὁ ἥλιος ἐπὶ τὰς χρυσᾶς ἀσπίδας, ἔστιλβεν τὰ ὄρη\nἀπʼ αὐτῶν, καὶ κατηύγαζεν ὡς λαμπάδες πυρός.\nκαὶ ἐξετάθη μέρος\nτι τῆς παρεμβολῆς τοῦ βασιλέως ἐπὶ τὰ ὑψηλὰ ὄρη, καί τινες ἐπὶ τὰ\nταπεινά· καὶ ἤρχοντο ἀσφαλῶς καὶ τεταγμένως.\nκαὶ ἐσαλεύοντο\nπάντες οἱ ἀκούοντες φωνῆς πλήθους αὐτῶν καὶ ὁδοιπσορίας τοῦ\nπλήθους καὶ συνκρουσμοὺς τῶν ὅπλων· ἦν γὰρ ἡ παρεμβολὴ μεγάλη\nσφόδρα καὶ ἰσχυρά.\nκαὶ ἤγγισεν Ἰούδας καὶ ἡ παρεμβολὴ αὐτοῦ εἰς\nπαράταξιν, καὶ ἔπεσαν ἀπὸ τῆς παρεμβολῆς τοῦ βασιλέως ἑξακόσιοι\nἄνδρες.\nκαὶ εἶδεν Ἐλεαζὰρ ὁ Σαυαρὰν ἓν τῶν θηρίων τεθωρακισμένον\nθώραξιν βασιλικοῖς, καὶ ἦν ὑπεράγον πάντα τὰ θηρία, καὶ\nὤφθη ὅτι ἐν αὐτῷ ἐστιν ὁ βασιλεύς.\nκαὶ ἔδωκεν ἑαυτὸν τοῦ σῶσαι\nτὸν λαὸν αὐτοῦ, καὶ περιποιῆσαι αὐτῷ ὄνομα αἰώνιον.\nκαὶ ἐπέδραμεν\nαὐτῷ θράσει εἰς μέσον τῆς φάλαγγος, καὶ ἐθανάτου δεξιὰ καὶ\nεὐώνυμα, καὶ ἐσχίζοντο ἀπʼ αὐτοῦ ἔνθα καὶ ἔνθα.\nκαὶ εἰσέδυ ὑπὸ\nτὸν ἐλέφαντα, καὶ ὑπέθηκεν αὐτῷ καὶ ἀνεῖλεν αὐτόν· καὶ ἔπεσεν ἐπὶ\nτὴν γῆν ἐπάνω αὐτοῦ, καὶ ἀπέθανεν ἐκεῖ\nκαὶ εἶδον τὴν ἰσχὺν τῆς\nβασιλείας καὶ τὰ ὁρμήματα τῶν δυνάμεων, καὶ ἐξέκλιναν ἀπʼ αὐτῶν.\nΚαὶ ἐκ τῆς παρεμβολῆς τοῦ βασιλέως ἀνέβεννον εἰς\nσυνάντησιν αὐτῶν εἰς Ἰερουσαλήμ, καὶ παρενέβαλεν ὁ βασιλεὺς εἰς\nτὴν Ἰουδαίαν καὶ εἰς τὸ ὄρος Σιών.\nκαὶ ἐποίησεν μετὰ τῶν ἐκ Βεθσούρων·\nκαὶ ἐξῆλθεν ἐκ τῆς πόλεως, ὅτι οὐκ ἦν αὐτοῖς ἐκεῖ διατροφὴ\nτοῦ συνκεκλεῖσθαι ἐν αὐτῇ, ὅτι σάββατον ἦν τῇ γῆ.\nκαὶ κατελάβετο\nὁ βασιλεὺς τὴν Βεθσούραν, καὶ ἐπέταξεν ἐκεῖ φρουρὰν τηρεῖν αὐτήν.\nκαὶ παρενέβαλεν ἐπὶ τὸ ἁγίασμα ἡμέρας πολλάς, καὶ ἔστησεν ἐκεῖ\nβελοστάσεις καὶ μηχανὰς καὶ πυροβόλα καὶ λιθοβόλα καὶ σκορπίδια\nεἰς τὸ βάλλεσθαι βέλη καὶ σφενδόνας.\nκαὶ ἐποίησαν καὶ αὐτοὶ\nμηχανὰς πρὸς τὰς μηχανὰς αὐτῶν, καὶ ἐπολέμησαν ἡμέρας πολλάς.\nβρώματα δὲ οὐκ ἦν ἐν τοῖς ἁγίοις, διὰ τὸ ἕβδομον ἔτος εἶναι, καὶ οἱ\nἀνασωζόμενοι εἰς τὴν Ἰουδαίαν ἀπὸ τῶν ἐθνῶν κατέφαγον τὸ ὑπόλιμμα\nτῆς παραθέσεως·\nκαὶ ὑπελείφθησαν ἐν τοῖς ἁγίοις ἄνδρες\nὀλίγοι, ὅτι κατεκράτησεν αὐτῶν ὁ λιμός· καὶ ἐσκορπίσθησαν ἕκαστος\nεἰς τὸν τόπον αὐτοῦ.\nΚαὶ ἤκουσεν Λυσίας ὅτι Φίλιππος, ὃν\nκατέστησεν ὁ βασιλεὺς Ἀντίοχος ἔτι ζῶντος αὐτοῦ ἐκθρέψαι Ἀντίοχον\nτὸν υἱὸν αὐτοῦ εἰς τὸ βασιλεῦσαι αὐτόν,\nἀπέστρεψεν ἀπὸ\nτῆς Περσίδος καὶ Μηδίας, καὶ αἱ δυνάμεις αἱ πορευθεῖσαι τοῦ βασιλέως\nμετʼ αὐτοῦ, καὶ ὅτι ζητεῖ παραλαβεῖν τὰ τῶν πραγμάτων.\nκαὶ κατέσπευδον καὶ ἐπενύσσοντο τοῦ ἀπελθεῖν· καὶ εἶπεν πρὸς\nτὸν βασιλέα καὶ τοὺς ἡγεμόνας τῆς δυνάμεως καὶ τοὺς ἄνδρας\nἘκλείπομεν καθʼ ἡμέραν, καὶ ἡ τροφὴ ἡμῖν ὀλίγη, καὶ ὁ τόπος,\nοὗ παρεμβάλλομεν, ἐστὶν ὀχυρός, καὶ ἐπίκειται ἡμῖν τὰ τῆς\nβασιλείας.\nνῦν οὖν δῶμεν δεξιὰν τοῖς ἀνθρώποις τούτοις, καὶ\nποιήσωμεν μετʼ αὐτῶν εἰρήνην, καὶ μετὰ παντὸς ἔθνους αὐτῶν·\nκαὶ στήσωμεν αὐτοῖς τοῦ πορεύεσθαι τοῖς νομίμοις αὐτῶν, ὡς\nτὸ πρότερον· χάριν γὰρ τῶν νομίμων αὐτῶν, ὧν διεσκεδάσαμεν,\nὠργίσθησαν καὶ ἐποίησαν ταῦτα πάντα.\nκαὶ ἤρεσεν ὁ λόγος\nἐναντίον τοῦ βασιλέως καὶ τῶν ἀρχόντων, καὶ ἀπέστειλεν πρὸς αὐτοὺς\nεἰρηνεῦσαι, καὶ ἐπεδέξαντο.\nκαὶ ὤμοσεν αὐτοῖς ὁ βασιλεὺς καὶ οἱ\nἄρχοντες ἐπὶ τούτοις· ἐξῆλθεν ἐκ τοῦ ὀχυρώματος,\nκαὶ εἰσῆλθεν\nὁ βασιλεὺς εἰς τὸ ὄρος Σιών, καὶ ἴδεν τὸ ὀχύρωμα τοῦ τόπου· καὶ\nἠθέτησεν τὸν ὁρκισμὸν ὃν ὤμοσεν, καὶ ἐνετείλατο καὶ καθεῖλεν τὸ\nτεῖχος κυκλόθεν.\nκαὶ ἀπῆραν κατὰ σπουδὴν καὶ ἀπέστρεψεν εἰς\nἈντιοχίαν, καὶ εὗρεν Φίλιππον κυριεύοντα τῆς πόλεως, καὶ ἐπολέμησεν\nπρὸς αὐτόν, καὶ κατελάβετο τὴν πόλιν βίᾳ.\nἜτους ἑνὸς καὶ πεντηκοστοῦ ἐξῆλθεν Δημήτριος ὁ τοῦ Σελεύκου\nἐκ Ῥώμης, καὶ ἀνέβη σὺν ἀνδράσιν ὀλίγοις εἰς πόλιν παραθαλασσίαν,\n\n\n\nκαὶ ἐβασίλευσεν ἐκεῖ.\nκαὶ ἐγένετο ὡς εἰσεπορεύετο εἰς οἶκον βασιλείας\nπατέρων αὐτοῦ, συνέλαβον αἱ δυνάμεις τὸν Ἀντίοχον καὶ τὸν\nΛυσίαν ἀγαγεῖν αὐτοὺς αὐτῷ.\nκαὶ ἐγνώσθη αὐτῷ τὸ πρᾶγμα καὶ\nεἰπεν Μή μοι δείξητε τὰ πρόσαωπα αὐτῶν.\nκαὶ ἀπέκτειναν αὐτοὺς αἱ\nδυνάμεις, καὶ ἐκάθισεν Δημήτριος ἐπὶ θρόνου βασιλείας αὐτοῦ.\nκαὶ\nἦλθον πρὸς αὐτὸν πάντες ἄνδρες ἄνομοι καὶ ἀσεβεῖς ἐξ Ἰσραήλ, καὶ\nἌλκιμος ἡγεῖται αὐτῶν βουλόμενος ἱερατεύειν.\nκαὶ κατηγόρησαν τοῦ\nλαοῦ πρὸς τὸν βασιλέα, λέγοντες Ἀπώλεσεν Ἰούδας καὶ οἱ ἀδελφοὶ\nαὐτοῦ πάντας τοὺς φίλους σου, καὶ ἡμᾶς ἐσκόρπισεν ἀπὸ τῆς γῆς\nἡμῶν.\nνῦν οὖν ἀπόστειλον ἄνδρα ᾧ πιστεύεις, καὶ πορευθεὶς ἰδέτω\nτὴν ἐξολέθρευσιν ἅπασαν ἣν ἐποίησεν ἡμῖν καὶ τῇ χώρᾳ τοῦ\nβασιλέως, καὶ ἐκολάσατο αὐτοὺς καὶ πάντας τοὺς ἐπιβοηθοῦντας\nαὐτοῖς.\nΚαὶ ἐπέλεξεν ὁ βασιλεὺς τὸν Βακχίδην τῶν φίλων\nτοῦ βασιλέως κυριεύοντα ἐν τῷ πέραν τοῦ ποταμοῦ καὶ μέγαν ἐν τῇ\nβασιλείᾳ καὶ πιστὸν τῷ βασιλεῖ·\nκαὶ ἀπέστειλεν αὐτὸν καὶ Ἄλκιμον\nτὸν ἀσεβῆ, καὶ ἔστησαν αὐτῷ τὴν ἱερωσύνην, καὶ ἐνετείλατο αὐτῷ\nποιῆσαι τὴν ἐκδίκησιν ἐν τοῖς υἱοῖς Ἰσραήλ.\nκαὶ ἀπῆλθεν καὶ ἦλθεν\nμετὰ δυνάμεως πολλῆς εἰς γῆν Ἰούδα· καὶ ἀπέστειλεν ἀγγέλους πρὸς\nἸούδαν καὶ πρὸς τοὺς ἀδελφοὺς αὐτοῦ λόγοις εἰρηνικοῖς μετὰ δόλου.\nκαὶ οὐ προσεῖχον τοῖς λόγοις αὐτῶν· ἴδον γὰρ ὅτι ἦλθον μετὰ\nδυνάμεως πολλῆς.\nκαὶ ἐπισυνήχθησαν πρὸς Ἄλκιμον καὶ Βακχίδην\nσυναγωγὴ γραμματέων, ἐκζητῆσαι δίκαια.\nκαὶ πρῶτοι οἱ Ἁσιδαῖοι\nἦσαν ἐν υἱοῖς Ἰσραήλ, καὶ ἐπεζήτουν παρʼ αὐτῶν εἰρήνην·\nεἶπαν\nγάρ Ἄνθρωπος ἱερεὺς ἐκ τοῦ σπέρματος Ἀαρὼν ἦλθεν ἐν ταῖς\nδυνάμεσιν, καὶ οὐκ ἀδικήσει ἡμᾶς.\nκαὶ ἐλάλησεν μετʼ αὐτῶν εἰρηνικοὺς\nλόγους, καὶ ὤμοσεν αὐτοῖς λέγων Οὐκ ἐκζητήσομεν ὑμῖν\nκακόν, καὶ τοῖς φίλοις ὑμῶν.\nκαὶ ἐνεπίστευσαν αὐτῷ, καὶ συνέλαβεν\nἐξ αὐτῶν ἑξήκοντα ἄνδρας, καὶ ἀπέκτεινεν αὐτοὺς ἐν ἡμέρᾳ\n\n\n\nμιᾷ κατὰ τοὺς λόγους οὓς ἔγραψεν\n¹⁷Σάρκας ὁσίων σου καὶ αἵματα αὐτῶνἐξέχεαν κύκλῳ Ἰερουσαλήμ, καὶ οὐκ ἦν αὐτοῖς ὁ θάπτων.\nΚαὶ ἐπέπεσεν αὐτῶν ὁ φόβος καὶ ὁ τρόμος εἰς πάντα τὸν λαόν,\nὅτι εἶπαν Οὐκ ἔστιν ἐν αὐτοῖς ἀλήθεια καὶ κρίσις· παρέβησαν γὰρ τὴν\nστάσιν καὶ τὸν ὅρκον ὃν ὤμοσαν.\nκαὶ ἀπῆρεν Βακχίδης ἀπὸ Ἰερουσαλήμ,\nκαὶ παρενέβαλεν ἐν Βηζέθ, καὶ ἀπέστειλεν καὶ συνέλαβεν\nπολλοὺς ἀπὸ τῶν μετʼ αὐτοῦ αὐτομολησάντων ἀνδρῶν καί τινας τοῦ\nλαοῦ, καὶ ἔθυσεν αὐτοὺς εἰς τὸ φρέαρ τὸ μέγα.\nκαὶ κατέστησεν τὴν\nχώραν τῷ Ἀλκίμῳ, καὶ ἀφῆκεν μετʼ αὐτοῦ δύναμιν τοῦ βοηθεῖν αὐτῷ·\nκαὶ ἀπῆλθεν Βακχίδης πρὸς τὸν βασιλέα.\nκαὶ ἠγωνίσατο Ἄλκιμος\nπερὶ τῆς ἀρχιερωσύνης.\nκαὶ συνήχθησαν πρὸς αὐτὸν πάντες οἱ\nταράσσοντες τὸν λαὸν αὐτῶν, καὶ κατεκράτησαν γῆν Ἰούδα, καὶ\nἐποίησαν πληγὴν μεγάλην ἐν Ἰσραήλ.\nκαὶ ἴδεν Ἰούδας πᾶσαν τὴν\nκακίαν ἣν ἐποίησεν Ἄλκιμος καὶ οἱ μετʼ αὐτοῦ ἐν υἱοῖς Ἰσραὴλ ὑπὲρ\nτὰ ἔθνη·\nκαὶ ἐξῆλθεν εἰς πάντα τὰ ὅρια τῆς Ἰουδαίας καὶ κυκλόθεν,\nκαὶ ἐποίησεν ἐκδίκησιν ἐν τοῖς ἀνδράσιν καὶ τοῖς αὐτομολήσασιν, καὶ\nἀνεστάλησαν τοῦ πορευθῆναι εἰς χώραν.\nὡς δὲ ἴδεν Ἅλκιμος ὅτι\nἐνίσχυσεν Ἰούδας καὶ οἱ μετʼ αὐτοῦ, καὶ ἔγνω ὅτι δύναται ὑποστῆναι\nαὐτούς, καὶ ἐπέστρεψεν πρὸς τὸν βασιλέα καὶ κατηγόρησεν αὐτῶν\nπονηρά.\nΚαὶ ἀπέστειλεν ὁ βασιλεὺς Νικάνορα ἕνα τῶν\nἀρχόντων αὐτοῦ τῶν ἐνδόξων, καὶ μισοῦντα καὶ ἐχθραίνοντα τῷ\nἸσραήλ, καὶ ἐνετείλατο αὐτῷ ἐξᾶραι τὸν λαόν.\nκαὶ ἦλθεν Νικάνωρ\nεἰς Ἰερουσαλὴμ δυνάμει πολλῇ, καὶ ἀπέστειλεν πρὸς Ἰούδαν καὶ τοὺς\nἀδελφοὺς αὐτοῦ μετὰ δόλου λόγοις εἰρηνικοῖς λέγων\nΜὴ ἔστω\nμάχη ἀνὰ μέσον ἐμοῦ καὶ ὑμῶν· ἥξω ἐν ἀνδράσιν ὀλίγοις, ἵνα ἴδω\nὑμῶν τὰ πρόσωπα μετʼ εἰρήνης.\nκαὶ ἦλθεν πρὸς Ἰούδαν, καὶ\nἠσπάσαντο ἀλλήλους εἰρηνικῶς· καὶ οἱ πολέμιοι ἦσαν ἕτοιμοι\nἐξαρπάσαι τὸν Ἰούδαν.\nκαὶ ἐγνώσθη ὁ λόγος τῷ Ἰούδᾳ, ὅτι\nμετὰ δόλου ἦλθεν ἐπʼ αὐτόν· καὶ ἐπτοήθη ἀπʼ αὐτοῦ, καὶ οὐκ ἠβουλήθη\nἔτι ἰδεῖν τὸ πρόσωπον αὐτοῦ.\nκαὶ ἔγνω Νικάνωρ ὅτι\nἀπεκαλύφθη ἡ βουλὴ αὐτοῦ, καὶ ἐξῆλθεν εἰς συνάντησιν τῷ Ἰούδα\n\n\n\nκατὰ Χαρφαρσαραμά.\nκαὶ ἔπεσαν τῶν παρὰ Νικάνορος ὡς πεντακισχίλιοι\nἄνδρες, καὶ ἔφυγον εἰς τὴν πόλιν Δαυείδ.\nΚαὶ μετὰ\nτοὺς λόγους τούτους ἀνέβη Νικάνωρ εἰς τὸ ὄρος Σιών· καὶ ἐξῆλθαν\nἀπὸ τῶν ἱερέων ἐκ τῶν ἁγίων καὶ ἀπὸ τῶν πρεσβυτέρων τοῦ λαοῦ\nἀσπάσασθαι αὐτὸν εἰρηνικῶς, καὶ δεῖξαι αὐτῷ τὴν ὁλοκαύτωσιν τὴν\nπροσφερομένην ὑπὲρ τοῦ βασιλέως.\nκαὶ ἐμυκτήρισεν αὐτούς, καὶ\nκατεγέλασεν αὐτῶν καὶ ἐμίανεν αὐτούς, καὶ ἐλάλησεν ὑπερηφάνως.\nκαὶ ὤμοσεν μετὰ θυμοῦ λέγων Ἐὰν μὴ παραδοθῇ Ἰούδας καὶ ἡ\nπαρεμβολὴ αὐτοῦ τὸ νῦν εἰς χεῖράς μου, καὶ ἔσται ἐὰν ἐπιστρέψω ἐν\nεἰρήνῃ, ἐνπυριῶ τὸν οἶκον τοῦτον. καὶ ἐξῆλθεν μετὰ θυμοῦ.\nκαὶ\nεἰσῆλθον οἱ ἱερεῖς καὶ ἔστησαν κατὰ πρόσωπον τοῦ θυσιαστηρίου καὶ\nτοῦ ναοῦ, καὶ ἔκλαυσαν καὶ εἶπαν\nΣὺ ἐξελέξω τὸν οἶκον τοῦτον\nἐπικληθῆναι τὸ ὄνομά σου ἐπʼ αὐτόν, εἶναι οἶκον προσευχῆς καὶ\nδεήσεως τῷ λαῷ σου.\nποίησον ἐκδίκησιν ἐν τῷ ἀνθρώπῳ τούτῳ\nκαὶ ἐν τῇ παρεμβολῇ αὐτοῦ, καὶ πεσάτωσαν ἐν ῥομφαίᾳ· μνήσθητι\nτῶν δυσφημιῶν αὐτῶν, καὶ μὴ δῷς αὐτοῖς μονὴν.\nΚαὶ ἐξῆλθεν\nΝικάνωρ ἐξ Ἰερουσαλὴμ καὶ παρενέβαλον ἐν Βεθώρων, καὶ συνῆντησεν\nαὐτῷ δύναμις Συρίας.\nκαὶ Ἰούδας παρενέβαλεν ἐν Ἀδασὰ ἐν\nτρισχιλίοις ἀνδράσιν· καὶ προσηύξατο Ἰούδας καὶ εἶπεν\nΟἱ παρὰ\nτοῦ βασιλέως ὅτε ἐδυσφήμησαν, ἐξῆλθεν ἄγγελός σου καὶ ἐπάταξεν ἐν\nαὐτοῖς ἑκατὸν ὀγδοήκοντα πέντε χιλιάδας.\nοὕτως σύντριψον τὴν\nπαρεμβολὴν ταύτην ἐνώπιον ἡμῶν σήμερον· καὶ γνώτωσαν οἱ ἐπίλοιποι\nὅτι κακῶς ἐλάλησεν ἐπὶ τὰ ἅγιά σου, καὶ κρῖνον αὐτὸν κατὰ τὴν\nκακίαν αὐτοῦ.\nκαὶ συνῆψαν αἱ παρεμβολαὶ εἰς πόλεμον τῇ τρισκαιδεκάτῃ\nτοῦ μηνὸς Ἄδάρ, καὶ συνετρίβη ἡ παρεμβολὴ Νικάνορος·\nκαὶ ἔπεσεν αὐτὸς πρῶτος ἐν τῷ πολέμῳ.\nὡς δὲ ἴδεν ἡ παρεμβολὴ\nαὐτοῦ ὅτι ἔπεσεν Νικάνωρ, ῥίψαντες τὰ ὅπλα αὐτῶν ἔφυγον.\nκαὶ\nκατεδίωκον αὐτοὺς ὁδὸν ἡμέρας μιᾶς ἀπὸ Ἀδασὰ ἕως τοῦ ἐλθεῖν εἰς\nΓαζηρά, καὶ ἐσάλπισαν ὀπίσω αὐτῶν ταῖς σάλπιγξιν τῶν σημασιῶν.\nκαὶ ἐξῆλθον ἐκ πασῶν τῶν κωμῶν τῆς Ἰουδαίας κυκλόθεν, καὶ\n\n\n\nὑπερεκέρων αὐτοὺς· καὶ ἀνέστρεφον οὖτοι πρὸς τούτους, καὶ ἔπεσαν\nπάντες ῥομφαίᾳ, καὶ οὐ κατελείφθη ἐξ αὐτῶν οὐδὲ εἰς.\nκαὶ ἔλαβον\nτὰ σκῦλα καὶ τὴν προνομήν, καὶ τὴν κεφαλὴν Νικάνορος ἀφεῖλαν\nκαὶ τὴν δεξιὰν αὐτοῦ, ἣν ἐξέτεινεν ὑπερηφάνως. καὶ ἤνεγκαν καὶ\nἐξέτειναν παρὰ τὴν Ἰερουσαλήμ.\nκαὶ ηὐφράνθη ὁ λαὸς σφόδρα,\nκαὶ ἤγαγον τὴν ἡμέραν ἐκείνην ἡμέραν εὐφροσύνης μεγάλην.\nκαὶ\nἔστησαν τοῦ ἀγαγεῖν κατʼ ἐνιαυτὸν τὴν ἡμέραν ταύτην τῇ τρισκαιδεκάτῃ\nτοῦ Ἀδάρ.\nκαὶ ἡσύχασεν ἡ γῆ Ἰούδα ἡμέρας ὀλίγας.\nΚαὶ ἤκουσεν Ἰούδας τὸ ὄνομα τῶν Ῥωμαίων, ὅτι εἰσὶν δυνατοὶ ἐν\nἰσχύι, καὶ αὐτοὶ εὐδοκοῦσιν ἐν πᾶσιν τοῖς προστεθειμένοις αὐτοῖς, καὶ\nὅσοι ἐὰν προστεθῶσιν αὐτοῖς, καὶ ὅσοι ἐὰν προσέλθωσιν αὐτοῖς,\nἱστῶσιν αὐτοῖς φιλίαν,\nκαὶ ὅτι εἰσὶν δυνατοὶ ἰσχύι· καὶ διηγήσαντο\nαὐτῷ τοὺς πολέμοις αὐτῶν καὶ τὰς ἀνδραγαθίας ἃς ποιοῦσιν ἐν τοῖς\nΓαλάταις, καὶ ὅτι κατεκράτησαν αὐτῶν, καὶ ἤγαγον αὐτοὺς ὑπὸ\nφόρον·\nκαὶ ὅσα ἐποίησαν ἐν χώρᾳ Σπανίας, τοῦ κατακρατῆσαι\nτῶν μετάλλων τοῦ ἀργυρίου καὶ τοῦ χρυσίου τοῦ ἐκεῖ,\nκαὶ κατεκράτησαν\nτοῦ τόπου παντὸς τῇ βουλῇ αὐτῶν καὶ τῇ μακροθυμίᾳ—καὶ ὁ\nτόπος ἦν μακρὰν ἀπέχων ἀπʼ αὐτῶν σφόδρα—καὶ τῶν βασιλέων τῶν\nἐπελθόντων ἐπʼ αὐτοὺς ἀπʼ ἄκρου τῆς γῆς, ἕως συνέτριψαν αὐτοὺς\nκαὶ ἐπάταξαν ἐν αὐτοῖς πληγὴν μεγάλην, καὶ οἱ ἐπίλοιποι διδόασιν\nαὐτοῖς φόρον κατʼ ἐνιαυτόν·\nκαὶ τὸν Φίλιππον καὶ τὸν Περσέα\nΚιτιέων βασιλέα καὶ τοὺς ἐπηρμένους ἐπʼ αὐτούς, συνέτριψαν αὐτοὺς\nπολέμῳ καὶ κατεκράτησαν αὐτῶν·\nκαὶ Ἀντίοχον τὸν μέγαν\nβασιλέα τῆς Ἀσίας τὸν πορευθέντα ἐπʼ αὐτοὺς εἰς πόλεμον ἔχοντα\nἑκατὸν εἴκοσι ἐλέφαντας καὶ ἵππον καὶ ἅρματα καὶ δύναμιν πολλὴν\nσφόδρα, καὶ συνετρίβη ἀπʼ αὐτῶν·\nκαὶ ἔλαβον αὐτὸν ζῶντα, καὶ\nἔστησαν αὐτοῖς διδόναι αὐτόν τε καὶ τοὺς βασιλεύοντας μετʼ αὐτὸν\nφόρον μέγαν. καὶ διδόναι ὅμηρα καὶ διαστολήν,\nκαὶ χώραν τὴν\nἸνδικὴν καὶ Μηδίαν καὶ Λυδίαν, καὶ ἀπὸ τῶν καλλίστων χωρῶν\n\n\n\nαὐτῶν, καὶ λαβόντες αὐτὰς παρʼ αὐτοῦ ἔδωκαν αὐτὰς Εύμενεῖ τῷ\nβασιλεῖ·\nκαὶ ὅτι οἱ ἐκ τῆς Ἑλλάδος ἐβουλεύσαντο ἐλθεῖν καὶ ἐξᾶραι\nαὐτούς,\nκαὶ ἐγνώσθη ὁ λόγος αὐτοῖς, καὶ ἀπέστειλαν ἐπʼ αὐτοὺς\nστρατηγὸν ἕνα, καὶ ἐπολέμησαν πρὸς αὐτούς, καὶ ἔπεσαν ἐξ αὐτῶν\nτραυματίαι πολλοί, καὶ ᾐχμαλώτισαν τὰς γυναῖκας αὐτῶν καὶ τὰ\nτέκνα αὐτῶν, καὶ ἐπρονόμενσαν αὐτούς, καὶ κατεκράτησαν τῆς γῆς\nαὐτῶν, καὶ καθεῖλον τὰ ἀχυρώματα αὐτῶν, καὶ ἐπρονόμευσαν αὐτούς\nκαὶ κατεδουλώσαντο αὐτοὺς ἕως τῆς ἡμέρας ταύτης.\nκαὶ τὰς ἐπιλοίπους\nβασιλείας, καὶ τὰς νήσους, ὅσοι ποτὲ ἀνέστησαν αὐτοῖς, κατεφθειραν\nκαὶ ἐδούλωσαν αὐτοῖς·\nμετὰ δέ τῶν φίλων αὐτῶν καὶ τῶν\nἐπαναπαυομένων αὐτοῖς συνετήρησαν αὐτοῖς φιλίαν, καὶ κατεκράτησαν\nτῶν βασιλειῶν τῶν ἐγγὺς καὶ τῶν μακράν· καὶ ὅσοι ἤκουσαν τὸ\nὄνομα αὐτῶν ἐφοβοῦντο ἀπʼ αὐτῶν·\nοἷς δʼ ἂν βούλωνται βοηθεῖν\nκαὶ βασιλεύειν, βασιλεύσουσιν· οὓς δ᾿ ἃν βούλωνται, μεθιστῶσιν, καὶ\nὑψώθησαν σφόδρα.\nκαὶ ἐν ἅποσιν τούτοις οὐκ ἐπέθεντο οὐδεὶς\nαὐτῶν διάδημα, καὶ οὐ περιεβάλοντο πορφύραν, ὥστε ἁδρυνθῆναι ἐν\nαὐτῇ.\nκαὶ βουλευτήριον ἐποίησαν ἑαυτοῖς, καὶ καθʼ ἡμέραν ἐβουλεύοντο\nτριακόσιοι καὶ εἴκοσι, βουλευόμενοι διὰ παντὸς περὶ τοῦ\nπλήθους, τοῦ εὐκοσμεῖν ἑαυτούς.\nκαὶ πιστεύουσιν ἑνὶ ἀνθρώπῳ\nἄρχειν αὐτῶν κατʼ ἐνιαυτὸν καὶ κυριεύειν πάσης τῆς γῆς αὐτῶν, καὶ\nπάντες ἀκούουσιν τοῦ ἑνός, καὶ οὐκ ἔστιν φθόνος οὔτε ζῆλος ἐν\nαὐτοῖς.\nΚαὶ ἐπέλεξεν Ἰούδας τὸν Εὐπόλεμον υἱὸν Ἰωάννου\nτοῦ Ἁκχὼς καὶ Ἰάσονα υἱὸν Ἐλεαζάρου, καὶ ἀπέστειλεν αὐτοὺς εἰς\nῬώμην, στῆσαι αὐτοῖς φιλίαν καὶ συμμαχίαν,\nκαὶ τοῦ ἆραι τὸν ζυγὸν\nαὐτῶν, ὅτι ἴδον τὴν βασιλείαν τῶν Ἐλλήνων καταδουλουμένους τὸν\nἸσραὴλ δουλίαν.\nκαὶ ἐπορεύθησαν εἰς Ῥώμην, καὶ ἡ ὁδὸς πολλὴ\nσφόδρα· καὶ εἰσῆλθον εἰς τὸ βουλευτήριον, καὶ ἀπεκρίθησαν\nἸούδας\nὁ καὶ Μακκαβαῖος καὶ οἱ ἀδελφοὶ αὐτοῦ καὶ τὸ πλῆθος τῶν\nἸουδαίων απέστειλαν ἡμᾶς πρὸς ὑμᾶς, στῆσαι μεθʼ ὑμῶν συμμαχίαν καὶ\n\n\n\nεἰρήνην, καὶ γραφῆναι ἡμᾶς συμμάχους καὶ φίλους ὑμῶν.\nκαὶ ἤρεσεν\nὁ λόγος ἐνώπιον αὐτῶν.\nκαὶ τοῦτο τὸ ἀντίγραφον τῆς γραφῆς ἧς\nἀντέγραψαν ἐπὶ δέλτοις χαλκαῖς καὶ ἀπέστειλαν εἰς Ἰερουσαλὴμ\nεἶναι παρʼ αὐτοῖς ἐκεῖ μνημόσυνον εἰρήνης καὶ συμμαχίας\nΚαλῶς\nγένοιτο Ῥωμαίοις καὶ τῷ ἔθνει τῶν Ἰουδαίων ἐν τῇ θαλάσσῃ καὶ\nἐπὶ τῆς ξηρᾶς εἰς τὸν αἰῶνα, καὶ ῥομφαία καὶ ἐχθρὸς μακρυχθείη\nἀπʼ αὐτῶν.\nἐὰν δὲ ἐνστῇ πόλεμος Ῥώμῃ προτέρᾳ ἢ πᾶσι τοῖς\nσυμμάχοις αὐτῶν ἐν πάσῃ κυρίᾳ αὐτῶν·\nσυμμαχήσει τὸ ἔθνος τῶν\nἸουδαίων, ὡς ἂν ὁ καιρὸς ὑπογραφῇ αὐτοῖς, καρδίᾳ πλήρει.\nκαὶ\nτοῖς πολεμοῦσιν οὐ δώσουσιν οὐδὲ ἐπαρκέσουσιν σῖτον, ὅπλα, ἀργύριον,\nπλοῖα, ὡς ἔδοξεν Ῥώμῃ· καὶ φυλάξονται τὰ φυλάγματα αὐτῶν\nοὐθὲν λαβόντες.\nκατὰ τὰ αὐτὰ δέ, ἐὰν ἔθνει Ἰουδαίων συμβῇ\nπροτέροις πόλεμος, συμμαχήσουσιν οἱ Ῥωμαῖοι ἐκ ψυχῆς, ὡς ἂν\nαὐτοῖς ὁ καιρὸς ὑπογράφῃ.\nκαὶ τοῖς συμμαχοῖσιν οὐ δοθήσεται\nσῖτος, ὅπλα, ἀργύριον, ὡς ἔδοξεν Ῥώμῃ· καὶ φυλάξονται τὰ φυλάγματα\nταῦτα, καὶ οὐ μετὰ δόλου.\nκατὰ τοὺς λόγους τούτους\nοὕτως ἔστησαν Ῥωμαῖοι τῷ δήμῳ τῶν Ἰουδαίων.\nἐὰν δὲ μετὰ τοὺς\nλόγους τούτους βουλεύσωνται οὗτοι καὶ οὗτοι προσθεῖναι ἢ ἀφελεῖν,\nποιήσονται ἐξ αἰρέσεως αὐτῶν, καὶ ὃ ἐὰν προσθῶσιν ἢ ἀφέλωσιν\nἔσται κύρια.\nκαὶ περὶ τῶν κακῶν ὧν ὁ βασιλεὺς Δημήτριος συντελεῖται\nεἰς αὐτούς, ἐγράψαμεν αὐτῷ λέγοντες Διὰ τί ἐβάρυνας τὸν\nζυγόν σου ἐπὶ τοὺς φίλους ἡμῶν τοὺς συμμάχους Ἰουδαίους;\nἐὰν\nοὖν ἔτι ἐντύχωσιν κατὰ σοῦ, ποιήσομεν αὐτοῖς τὴν κρίσιν, καὶ πολεμήσομέν\nσε διὰ τῆς θαλάσσης καὶ διὰ τῆς ξηρᾶς.\nΚαὶ ἤκουσεν Δημήτριος ὅτι ἐποίησεν Νικάνωρ καὶ αἱ δυνάμεις\nαὐτοῦ πόλεμον, καὶ προσέθετο τὸν Βακχίδην καὶ τὸν Ἄλκιμον ἐκ\nδευτέρου ἀποστεῖλαι εἰς γῆν Ἰούδα, καὶ τὸ δεξιὸν κέρας μετʼ αὐτῶν.\nκαὶ ἐπορεύθησαν ὁδὸν τὴν εἰς Γάλγαλα, καὶ παρενεβάλοσαν ἐπὶ\n\n\n\nΜεσσαλὼθ τὴν ἐν Ἀρβήλοις, καὶ προκατελάβοντο αὐτήν. καὶ ἀπῶλεσεν\nψυχας ἀνθρώπων πολλάς.\nκαὶ τοῦ μηνὸς τοῦ πρώτου ἔτους\nδευτέρου καὶ πεντηκοστοῦ καὶ ἑκατοστοῦ παρενέβαλλον εἰς Ἰερουσαλήμ.\nκαὶ ἀπῆραν καὶ ἐπορεύθησαν εἰς Βερέαν ἐν εἴκοσι χιλιασιν\nἀνδρῶν καὶ δισχιλιάσιν ἵππων.\nκαὶ Ἰούδας ἦν παρεμβεβληκὼς ἐν\nἈλασά, καὶ τρισχίλιοι ἄνδρες ἐκλεκτοὶ μετʼ αὐτοῦ.\nκαὶ ἴδον τὸ\nπλῆθος τῶν δυνάμεων, ὅτι πολλοί εἰσιν, καὶ ἐφοβήθησαν σφόδρα·\nκαὶ ἐξερύησαν πολλοὶ ἀπὸ τῆς παρεμβολῆς, οὐ κατελείφθησαν ἐξ\nαὐτῶν ἀλλ᾿ ἢ ὀκτακόσιοι ἄνδρες.\nκαὶ ἴδεν Ἰούδας ὅτι ἀπερρύη ἡ\nπαρεμβολὴ αὐτοῦ. καὶ ὁ πόλεμος ἔθλιβεν αὐτόν· καὶ συνετρίβη τῇ\nκαρδίᾳ, ὅτι οὐκ εἶχεν καιρὸν συναγαγεῖν αὐτούς.\nκαὶ ἐξελύθη καὶ\nεἶπεν τοῖς καταλειφθεῖσιν Ἀναστῶμεν καὶ ἀναβῶμεν ἐπὶ τοὺς ὑπεναντίους\nἡμῖν, ἐὰν ἄρα δυνώμεθα πολεμῆσαι αὐτούς.\nκαὶ ἀπέστρεψαν\nαὐτόν, λέγοντες Οὐ μὴ δυνησώμεθα, ἀλλʼ ἢ σώζωμεν τὰς\nἑαυτῶν ψυχάς τὸ νῦν· ἐπιστρέψωμεν μετὰ τῶν ἀδελφῶν ἡμῶν,\nκαὶ πολεμήσωμεν πρὸς αὐτούς· ἡμεῖς δὲ ὀλίγοι.\nκαὶ εἶπεν Ἰούδας\nΜή μοι γένοιτο ποιῆσαι τὸ πράγμα τοῦτο, φυγεῖν ἀπʼ αὐτῶν· καὶ\nἤγγικεν ὁ καιρὸς ἡμῶν, καὶ ἀποθάνωμεν ἀνδρίᾳ χάριν τῶν ἀδελφῶν\nἡμῶν, καὶ μὴ καταλείπωμεν αἰτίαν τῇ δόξῃ ἡμῶν.\nκαὶ\nἀπῆρεν ἡ δύναμις ἀπὸ τῆς παρεμβολῆς, καὶ ἔστησαν εἰς συνάντησιν\nαὐτοῖς, καὶ ἐμερίσθη ἡ ἵππος εἰς δύο μέρη, καὶ οἱ σφενδονῆται καὶ\nοἱ τοξόται προεπορεύοντο τῆς δυνάμεως, καὶ οἱ πρωταγωνισταὶ πάντες\nοἱ δυντοί.\nΒακχίδης δὲ ἦν ἐν τῷ δεξιῷ κέρατι, καὶ ἤγγισεν ἡ\nφάλαγξ ἐκ τῶν δύο μερῶν, καὶ ἐφώνουν ταῖς σάλπιγξιν, καὶ ἐσάλπισαν\nκαὶ οἱ παρὰ Ἰούδου καὶ αὐτοὶ ταῖς σάλπιγξιν·\nκαὶ ἐσείσθη ἡ\nγῆ ἀπὸ τῶν παρεμβολῶν αὐτῶν· καὶ ἐγένετο ὁ πόλεμος συνηγμένος\nἀπὸ πρωίθεν ἕως ἑσπέρας.\nκαὶ ἴδεν Ἰούδας ὅτι Βακχίδης καὶ τὸ\n\n\n\nστερέωμα τῆς παρεμβολῆς ἐν τοῖς δεξιοῖς, καὶ συυῆλθον αὐτο πάντες οἱ\nεὔψυχοι τῃ καρδίᾳ.\nκαὶ συνετρίβη τὸ δεξιον κέρας ἀπʼ αὐτῶν, καὶ\nἐδίωκεν ὀπίσω αὐτῶν ἕως Ἀζώτου ὄρους.\nκαὶ οἱ εἰς τὸ ἀριστερον\nκέρας ἴδον ὅτι συνετρίβη τὸ δεξιὸν κέρας, καὶ ἐπέστρεψαν κατὰ\nπόδας Ἰούδα καὶ τῶν μετʼ αὐτοῦ ἐκ τῶν ὄπισθεν.\nκαὶ\nὁ πόλεμος, καὶ ἔπεσαν τραυματίαι πολλοὶ ἐκ τούτων καὶ ἐκ τούτων.\nκαὶ Ἰούδας ἔπεσεν καὶ οἱ λοιποὶ ἔφυγον.\nκαὶ ἦραν Ἰωναθὰν καὶ\nΣίμων Ἰούδαν τὸν ἀδελφὸν αὐτοῦ καὶ ἔθαψαν αὐτὸν ἐν τῷ τάφῳ τῶν\nπατέρων αὐτοῦ ἐν Μωδεείμ.\nκαὶ ἔκλαυσαν αὐτὸν ἐκεῖ, καὶ ἐκόψαντο\nαὐτὸν πᾶς Ισραὴλ κοπετὸν μέγαν, καὶ ἐπένθουν ἡμέρας πολλὰς καὶ\nεἶπαν\nΠῶς ἔπεσεν δυνατός, σώζων τὸν Ἰσραήλ.\nΚαὶ τὰ περισσὰ τῶν λόγων Ἰούδου καὶ τῶν πολέμων καὶ τῶν\nἀνδραγαθιῶν ὦν ἐποίησεν καὶ τῆς μεγαλωσύνης αὐτοῦ οὐ κατεγράφη·\nπολλὰ γὰρ ἦν σφόδρα.\nΚαὶ ἐγένετο μετὰ τὴν τελευτὴν Ἰούδου, ἐξέκυψαν οἱ ἄνομοι ἐν\nπᾶσιν τοῖς ὁρίοις Ἰσραήλ, καὶ ἀνέτειλαν πάντες οἱ ἐργαζόμενοι τὴν\nἀδικίαν.\nἐν ταῖς ἡμέραις ἐκείναις ἐγενήθη λιμὸς μεγάλη σφόδρα,\nκαὶ αὐτομόλησεν ἡ χώρα μετʼ αὐτῶν. ²⁵καὶ ἐξέλεξεν Βακχίδης τοὺς\nἀσεβεῖς ἄνδρας, καὶ κατέστησεν αὐτοὺς κυρίους τῆς χώρας.\nκαὶ\nἐξεζήτουν καὶ ἐξηραύνων τοὺς φίλους Ἰούδου, καὶ ἦγον αὐτοὺς πρὸς\nΒακχίδην· καὶ ἐξεδίκα αὐτούς, καὶ ἐνέπαιζον αὐτοῖς.\nκαὶ ἐγένετο\nθλίψις μεγάλη ἐν τῷ Ἰσραήλ, ἥτις οὐκ ἐγένετο ἀφʼ ἧς ἡμέρας\nοὐκ ὤφθη προφήτης αὐτοῖς.\nκαὶ ἡθροίσθησαν πάντες οἱ φίλοι\nἸούδου καὶ εἶπον τῷ Ἰωναθάν\nἈφʼ οὗ ὁ ἀδελφός σου Ἰούδας τετελεύτηκεν,\nκαὶ ἀνὴρ ὅμοιος αὐτῷ οὐκ ἔστιν ἐξελθεῖν πρὸς τοὺς\nἐχθροὺς καὶ Βακχίδην, καὶ ἐν τοῖς ἐχθραίνουσιν τοῦ ἔθνους ἡμῶν.\nνῦν οὖν σε ᾑρετισάμεθα σήμερον τοῦ εἶναι ἀντʼ αὐτοῦ ἡμῖυ εἰς\nἄρχοντα καὶ ἡγούμενον, τοῦ πολεμῆσαι τὸν πόλεμον ἡμῶν.\nκαὶ\nἐπεδέξατο Ἰωναθὰν ἐν τῷ καιρῷ ἐκείνῳ τὴν ἥγησιν· καὶ ἀνέστη ἀντὶ\n\n\n\nἸούδου τοῦ ἀδελφοῦ αὐτοῦ.\nΚαὶ ἔγνω Βακχίδης, καὶ ἐζήτει\nαὐτὸν ἀποκτεῖναι.\nκαὶ ἔγνω Ἰωναθὰν καὶ Σίμων ὁ ἀδελφὸς αὐτοῦ\nκαὶ πάντες οἱ μετʼ αὐτοῦ, καὶ ἔφυγον εἰς τὴν ἔρημον Θεκῶε, καὶ\nπαρενέβαλον ἐπὶ τὸ ὕδωρ λάκκου Ἀσφάλ.\nκαὶ ἔγνω Βακχίδης τῇ\nἡμέρᾳ τῶν σαββάτων, καὶ ἧλθεν αὐτὸς καὶ πᾶν τὸ στράτευμα αὐτοῦ\nπέραν τοῦ Ἰορδάνη.\nκαὶ ἀπέστειλεν τὸν ἀδελφὸν αὐτοῦ ἡγούμενον\nτοῦ ὄχλου· καὶ παρεκάλεσεν τοὺς Ναβαταίους φίλους αὐτοῦ παραθέσθαι\nαὐτοῖς τὴν ἀποσκευὴν αὐτῶν τὴν πολλήν.\nκαὶ ἐξῆλθον οἱ\nυἱοὶ Ἰαμβρεὶν ἐκ Μηδαβά, καὶ συνέλαβον Ἰωάννην καὶ πάντα ὅσα\nεἶχεν, καὶ ἀπῆλθον ἔχοντες.\nμετὰ δὲ τοὺς λόγους τούτους ἀπήγγειλαν\nἸωναθὰν καὶ Σίμωνι τῷ ἀδελφῷ αὐτοῦ ὅτι Υὁοὶ Ἰαμβρὶν ποιοῦσιν\nγάμον μέγαν, καὶ ἄγουσιν τὴν νύμφην ἀπὸ Ναδαβάθ, θυγατέρα ἑνὸς\nτῶν μεγάλων μεγιστάνων Χανάαν, μετὰ παραπομτπῆς μεγάλης.\nκαὶ\nἐμνήσθησαν Ἰωάννου τοῦ ἀδελφοῦ αὐτῶν, καὶ ἀνέβησαν καὶ ἐκρύβησαν\nὑπὸ τὴν σκέπην τοῦ ὄρους.\nκαὶ ἦραν τοὺς ὀφθαλμοὺς αὐτῶν\nκαὶ ἴδαν, καὶ ἰδοὺ θροῦς καὶ ἀποσκευὴ πολλή, καὶ ὁ νυμφίος ἐξῆλθεν\nκαὶ οἱ φίλοι αὐτοῦ καὶ οἱ ἀδελφοὶ αὐτοῦ εἰς συνάντησιν αὐτῶν μετὰ\nτυμπάνων καὶ μουσικῶν καὶ ὅπλων πολλῶν.\nκαὶ ἐξανέστησαν\nἐπʼ αὐτοὺς ἀπὸ τοῦ ἐνέδρου καὶ ἀπέκτειναν αὐτοὺς· καὶ ἔπεσαν τραυματίαι\nπολλοί, καὶ οἱ ἐπίλοιποι ἔφυγον εἰς τὸ ὄρος, καὶ ἔλαβον πάντα τὰ\nσκεύη αὐτῶν.\nκαὶ μετεστράφη ὁ γάμος εἰς πένθος, καὶ φωνὴ μουσικῶν\nαὐτῶν εἰς θρῆνον.\nκαὶ ἐξεδίκησαν τὴν ἐκδίκησιν αἵματος ἀδελφοῦ\nαὐτῶν, καὶ ἀπέστρεψαν εἰς τὸ ὄρος τοῦ Ἰορδάνου.\nΚαὶ\nἤκουσεν Βακχίδης, καὶ ἦλθεν τῇ ἡμέρᾳ τῶν σαβββάτων ἕως τῶ,\nκρηπίδων τοῦ Ἰορδάνου ἐν δυνάμει πολλῇ.\nκαὶ εἶπεν Ἰωναθὰν τοῖς\nἀδελφοῖς αὐτοῦ Ἀναστῶμεν νῦν καὶ πολεμήσωμεν ὑπὲρ τῶν ψυχῶν\nἡμῶν· οὐ γάρ ἐστιν σήμερον ὡς ἐχθὲς καὶ τρίτην ἡμέραν.\nἰδοὺ γὰρ\nὁ πόλεμος ἐξ ἐναντίας ἡμῶν καὶ ἐξόπισθεν ἡμῶν· τὸ δὲ ὕδωρ τοῦ\n\n\n\nἸορδάνου ἔνθεν καὶ ἔνθεν καὶ ἕλος καὶ δρυμός. καὶ οὐκ ἔστιν τόπος\nτοῦ ἐκκλῖναι.\nνῦν οὖν κεκράξατε εἰς οὐρανόν, ὅπως διασωθῆτε\nἐκ χειρὸς ἐχθρῶν ἡμῶν.\nκαὶ συνῆψεν ὁ πόλεμος· καὶ ἐξέτεινεν\nἸωναθὰν τὴν χεῖρα αὐτοῦ πατάξαι τὸν Βακχίδην, καὶ ἐξέκλινεν\nἀπʼ αὐτοῦ εἰς τὰ ὀπίσω.\nκαὶ ἐνεπήδησεν Ἰωναθὰν καὶ οἱ μετʼ αὐτοῦ\nεἰς τὸν Ἰορδάνην, καὶ διεκολύμβησαν εἰς τὸ πέραν· καὶ οὐ διέβησαν\nἐπʼ αὐτοὺς τὸν Ἰορδάνην.\nκαὶ διέπεσαν παρὰ Βακχίδα τῇ ἡμέρᾳ\nἐκείνῃ εἰς χιλίους ἄνδρας.\nΚαὶ ἀπέστρεψαν εἰς Ἰερουσαλήμ,\nκαὶ ᾠκοδόμησαν πόλεις ἀχυρὰς ἐν τῇ Ἰουδαία, τὸ ὀχύρωμα τὸ ἐν\nἸεριχὼ καὶ τὴν Ἐμμαοὺμ καὶ τὴν Βεθωρὼν καὶ τὴν Βεθὴλ καὶ τὴν\nΘαμνάθα Φαραθὼν καὶ τὴν Τεφών, ἐν τείχεσιν ὑψηλοῖς καὶ πύλαις\nκαὶ μοχλοῖς.\nκαὶ ἔθεντο φρουρὰν ἐν αὐτοῖς τοῦ ἐχθραίνειν τῷ\nἸσραήλ.\nκαὶ ὠχύρωσαν τὴν πόλιν καὶ Βεθσούραν καὶ Γαζάραν\nκαὶ τὴν ἄκραν, καὶ ἔθεντο ἐν αὐταῖς δυνάμεις καὶ παραθέσεις βραωμάτων.\nκαὶ ἔλαβον τοὺς υἱοὺς τῶν ἡγουμένων τῆς χώρας ὅμηρα, καὶ\nἔθεντο αὐτοὺς ἐν τῇ ἄκρᾳ ἐν Ἰερουσαλὴμ ἐν φυλακῆ.\nΚαὶ\nἐν ἔτει τρίτῳ καὶ πεντηκοστῷ καὶ ἑκατοστῷ, τῷ μηνὶ τῷ δευτέρῳ,\nἐπέταξεν Ἄλκιμος καθαιρεῖν τὸ τεῖχος τῆς αὐλῆς τῶν ἁγίων τῆς\nἐσωτέρας, καὶ καθεῖλεν τὰ ἔργα τῶν προφητῶν, καὶ ἐνήρξατο τοῦ\nκαθαιρεῖν.\nἐν τῷ καιρῷ ἐκείνῳ ἐπλήγη Ἄλκιμος, καὶ ἐνεποδίσθη\nτὰ ἔργα αὐτοῦ, καὶ ἀπεφράγη τὸ στόμα αὐτοῦ, καὶ παρελύθη, καὶ\nοὐκ ἠδύνατο ἔτι λαλῆσαι λόγον καὶ ἐντείλασθαι περὶ τοῦ οἴκου αὐτοῦ.\nκαὶ ἀπέθανεν Ἄλκιμος ἐν τῷ καιρῷ ἐκείνῃ μετὰ βασάνου μεγάλης.\nκαὶ ἴδεν Βακχίδης ὅτι ἀπέθανεν Ἄλκιμος, καὶ ἀπέστρεψεν πρὸς\nτὸν βασιλέα, καὶ ἡσύχασεν ἡ γῆ Ἰούδα ἔτη δύο.\nΚαὶ ἐβουλεύσαντο\nοἱ ἄνομοι πάντες λύγοντες Ἰδοὺ Ἰωναθὰν καὶ οἱ παρʼ αὐτοῦ\nἐν ἡσυχίᾳ κατοικοῦσιν πεποιθότες· νῦν οὖν ἄξομεν τὸν Βακχίδην, καὶ\nσυλλήμψεται αὐτοὺς πάντας ἐν νυκτὶ μιᾷ.\nκαὶ πορευθέντες συνεβουλεύσαντο\n\n\n\nαὐτῷ.\nκαὶ ἀπῆρεν τοῦ ἐλθεῖν μετὰ δυνάμεως πολλῆς,\nκαὶ ἀπέστειλεν ἐπιστολὰς λάθρα πᾶσι τοῖς συμμάχοις αὐτοῦ τοῖς ἐν\nτῇ Ἰουδαία, ὅπως συλλάββωσιν τὸν Ἰωναθὰν καὶ τοὺς σὺν αὐτῷ· καὶ\nοὐκ ἠδύνατο, ὅτι ἐγνώσθη αὐτοῖς ἡ βουλὴ αὐτῶν.\nκαὶ συνέλαβον\nἀπὸ τῶν ἀνδρῶν τῆς χώρας τῶν ἀρχηγῶν τῆς κακίας εἰς πεντήκοντα\nἄνδρας, καὶ ἀπέκτεινεν αὐτούς.\nκαὶ ἐξεχώρησεν Ἰωναθὰν καὶ\nΣίμων καὶ οἱ μετʼ αὐτοῦ εἰς Βεθβασὶ τὴν ἐν τῇ ἐρήμῳ, καὶ ᾠκοδόμησεν\nτὰ καθῃρημένα αὐτῆς, καὶ ἐστερέωσεν αὐτήν.\nκαὶ ἔγνω Βακχίδης καὶ\nσυνήγαγεν πᾶν τὸ πλῆθος αὐτοῦ, καὶ τοῖς ἐκ τῆς Ἰουδαίας παρήγγειλεν.\nκαὶ ἐλθὼν παρενέβαλεν ἐπὶ Βεθβασί, καὶ ἐπολέμησεν αὐτὴν\nἡμέρας πολλὰς καὶ ἐποίησεν μηχανάς.\nκαὶ ἀπέλειπεν Ἰωναθὰν\nΣίμωνα τὸν ἀδελφὸν αὐτοῦ ἐν τῇ πόλει, καὶ ἐξῆλθεν εἰς τὴν χώραν.\nκαὶ ἦλθεν ἀριθμῷ.\nκαὶ ἐπάταξεν Ὀδομηρὰ καὶ τοὺς ἀδελφοὺς\nαὐτοῦ καὶ τοὺς υἱοὺς Φασιρὼν ἐν τῷ σκηνώματι αὐτῶν, καὶ ἐξήρξατο\nτύπτειν καὶ ἀναβαίνειν ἐν ταῖς δυνάμεσιν.\nκαὶ Σίμων καὶ οἱ\nμετʼ αὐτοῦ ἐξῆλθον ἐκ τῆς πόλεως, καὶ ἐνεπύρισαν τὰς μηχανάς.\nκαὶ ἐπολέμησαν πρὸς τὸν Βακχίδην, καὶ συνετρίβη ὑπʼ αὐτῶν, καὶ\nἔθλιββον αὐτὸν σφόδρα, ὅτι ἦν ἡ βουλὴ αὐτοῦ καὶ ἡ ἔφοδος αὐτοῦ\nκενή.\nκαὶ ὠργίσθησαν θυμῷ τοῖς ἀνδράσιν τοῖς ἀνόμοις τοῖς\nσυμβουλεύσασιν αὐτῷ ἐλθεῖν εἰς τὴν χώραν, καὶ ἀπέκτειναν ἐξ αὐτῶν\nπολλούς, καὶ ἐβουλεύσατο τοῦ ἀπελθεῖν εἰς τὴν γῆν αὐτοῦ.\nκαὶ\nἐπέγνω Ἰωναθάν, καὶ ἀπέστειλεν πρὸς αὐτὸν πρέσβεις, τοῦ συνθέσθαι\nπρὸς αὐτὸν εἰρήνην καὶ ἀποδοῦναι αὐτοῖς τὴν αἰχμαλωσίαν.\nκαὶ ἀπεδέξατο, καὶ ἐποίησεν κατὰ τοὺς λόγους αὐτοῦ, καὶ ὤμοσεν\nαὐτῷ μὴ ἐκζητῆσαι αὐτῷ κακὸν πάσας τὰς ἡμέρας τῆς ζωῆς αὐτοῦ.\nκαὶ ἀπέδωκεν αὐτῷ τὴν αἰχμαλωσίαν ἣν ᾐχμαλώτευσεν τὸ πρότερον\nἐκ γῆς Ἰούδα· καὶ ἀποστρέψας ἀπῆλθεν εἰς τὴν γῆν αὐτοῦ, καὶ οὐ\nπροσέθετο ἔτι ἐλθεῖν εἰς τὰ ὅρια αὐτῶν.\nκαὶ κατέπαυσεν ῥομφαία\n\n\n\nἐξ Ἰσραήλ, καὶ ᾤκησεν Ἰωναθὰν ἐν Μαχμάς· καὶ ἤρξατο Ἰωναθὰν\nκρίνειν τὸν λαὸν καὶ ἠφάνισεν τοὺς ἀσεβεῖς ἐξ Ἰσραήλ.\nΚαὶ ἐν ἔτει ἑξηκοστῷ καὶ ἑκατοστῷ ἀνέβη Ἀλέξανδρος ὁ τοῦ\nἈντιόχου ὁ Ἐπιφανής, καὶ κατελάβετο Πτολεμαίδα, καὶ ἐπεδέξαντο\nαὐτὸν καὶ ἐβασίλευσεν ἐκεῖ\nκαὶ ἤκουσεν Δημήτριος ὁ βασιλεύς,\nκαὶ συνήγαγεν δυνάμεις πολλὰς σφόδρα, καὶ ἐξῆλθεν εἰς συνάντησιν\nαὐτῷ εἰς πόλεμον.\nκαὶ ἀπέστειλεν πρὸς Ἰωναθὰν ἐπιστολὰς\nΔημήτριος λόγοις εἰρηνικοῖς, ὥστε μεγαλῦναι αὐτόν,\nεἶπεν γάρ\nΠροφθάσωμεν τοῦ εἰρήνην θεῖναι μετʼ αὐτῶν, πρὶν ἢ θεῖναι αὐτὸν μετὰ\nἈλεξάνδρου καθʼ ἡμῶν.\nμνησθήσεται γὰρ πάντων τῶν κακῶν ὧν\nσυνετελέσαμεν πρὸς αὐτόν, καὶ εἰς τοὺς ἀδελφοὺς αὐτοῦ καὶ εἰς τὸ\nἔθνος αὐτοῦ.\nκαὶ ἔδωκεν αὐτῷ ἐξουσίαν συναγαγεῖν δυνάμεις, καὶ\nκατασκευάζειν ὅπλα, καὶ εἶναι αὐτὸν σύμμαχον αὐτοῦ, καὶ τὰ ὅμηρα\nτὰ ἐν τῇ ἄκρᾳ εἶπεν παραδοῦναι αὐτῷ.\nΚαὶ ἦλθεν Ἰωναθὰν\nἐν Ἰερουσαλήμ, καὶ ἀνέγνω τὰς ἐπιστολὰς εἰς τὰ ὦτα παντὸς τοῦ λαοῦ\nκαὶ τῶν ἐκ τῆς ἄκρας.\nκαὶ ἐφοβήθησαν φόβον μέγαν, ὅτε ἤκουσαν\nὅτι ἔδωκεν αὐτοῖς ὁ βασιλεὺς ἐξουσίαν συναγαγεῖν δυνάμεις.\nκαὶ\nπαρέδωκαν οἱ ἐκ τῆς ἄκρας Ἰωναθὰν τὰ ὅμηρα, καὶ ἀπέδωκαν αὐτοὺς\nτοῖς γονεῦσιν αὐτῶν.\nκαὶ ᾤκησεν Ἰωναθὰν ἐν Ἰερουσαλήμ, καὶ\nἤρξατο οἰκοδομεῖν καὶ καινίζειν τὴν πόλιν.\nκαὶ εἶπεν πρὸς τοὺς\nποιοῦντας τὰ ἔργα οἰκοδομεῖν τὰ τείχη καὶ τὸ ὄρος Σιὼν κυκλόθεν\nἐκ λίθων τετραγώνων εἰς ὀχύρωσιν, καὶ ἐποίησαν οὕτως.\nκαὶ\nἔφυγον οἱ ἀλλογενεῖς οἱ ὄντες ἐν τοῖς ὀχυρώμασιν οἷς οἰκοδόμησεν ὁ\nΒακχίδης.\nκαὶ κατέλειπεν ἕκαστος τὸν τόπον αὐτοῦ, καὶ ἀπῆλθεν\nεἰς τὴν γῆν αὐτοῦ.\nπλὴν ἐν Βεθσούροις ὑπελείφθησάν τινες τῶν\nκαταλειπόντων τὸν νόμον καὶ τὰ προστάγματα· ἦν γὰρ αὐτοῖς φυγαδευτήριον.\nΚαὶ ἤκουσεν ὁ βασιλεὺς Ἀλέξανδρος τὰς\nἐπαγγελίας ὅσας ἀπέστειλεν Δημήτριος τῷ Ἰωναθάν, καὶ διηγήσαντο\n\n\n\nαὐτῷ τοὺς πολέμους καὶ τὰς ἀνδραγαθίας ἂς ἐποίησεν αὐτὸς καὶ οἱ\nἀδελφοὶ αὐτοῦ, καὶ τοὺς κόπους οὓς ἔσχοσαν.\nκαὶ εἶπεν Μὴ\nεὑρήσομεν ἄνδρα τοιοῦτον ἕνα; καὶ νῦν ποιήσαωμεν αὐτὸν φίλον καὶ\nσύμμαχον ἡμῶν.\nκαὶ ἔγραψεν ἐπιστολὰς καὶ ἀπέστειλεν αὐτῷ\nκατὰ τοὺς λόγους τούτους λέγων\nΒασιλεὺς Ἀλέξανδρος τῷ ἀδελφῷ\nἸωναθὰν χαίρειν.\nἀκηκόαμεν περὶ σοῦ, ὅτι ἀνὴρ ἀγαθὸς ἰσχύι καὶ\nἐπιτήδειος εἶ τοῦ εἶναι ἡμῶν φίλος.\nκαὶ νῦν καθεστάκαμέν σε\nσήμερον ἀρχιερέα τοῦ ἔθνους σου, καὶ φίλον βασιλέως καλεῖσθαι— καὶ\nἀπέστειλαν αὐτῷ πορφύραν καὶ στέφανον χρυσοῦν—καὶ φρονεῖν τὰ\nἡμῶν καὶ συντηρεῖν φιλίαν πρὸς ἡμᾶς.\nκαὶ ἐνεδύσατο Ἰωναθὰν τὴν\nἁγίαν στολὴν τῷ ἑβδόμῳ μηνὶ ἔτους ἐξηκοστοῦ καὶ ἑκατοστοῦ ἐν ἑορτῇ\nσκηνοπηγίας, καὶ συνήγαγεν δυνάμεις, καὶ κατεσκεύασεν ὅπλα\nπολλά.\nΚαὶ ἤκουσεν Δημήτριος τοὺς λόγους τούτους, καὶ.\nἐλυπήθη, καὶ εἶπεν\nΤί τοῦτο ἐποιήσαμεν, ὅτι προέφθακεν ἡμᾶς ὁ\nἈλέξανδρος τοῦ φιλίαν καταλαβέσθαι τοῖς Ἰουδαίοις εἰς στήριύμας\nγράψω κἀγὼ αὐτοῖς λόγους παρακλήσεως καὶ ὕψους καὶ δομάτων,\nὅπως ὦσιν σὺν ἐμοὶ εἰς βοήθειαν.\nκαὶ ἀπέστειλεν αὐτοῖς κατὰ τοὺς\nλόγους τούτους Βασιλεὺς Δημήτριος τῷ ἔθνει τῶν Ἰουδαίων χαίρειν.\nἐπεὶ συνετηρήσατε τὰς πρὸς ἡμᾶς συνθήκας καὶ ἐνεμείνατε τῇ\nφιλίᾳ ἡμῶν καὶ οὐ προσεχωρήσατε τοῖς ἐχθροῖς ἡμῶν, ἠκούσαμεν καὶ\nἐχάρημεν.\nκαὶ νῦν ἐνμείνατε ἔτι τοῦ συντηρῆσαι πρὸς ἡμᾶς πίστιν,\nκαὶ ἀνταποδώσομεν ὑμῖν ἀγαθὰ ἀνθʼ ὦν ποιεῖτε μεθʼ ἡμῶν.\nκαὶ\nἀφήσομεν ὑμῖν ἀφέματα πολλά, καὶ δώσομεν ὑμῖν δόματα.\nκαὶ\nνῦν ἀπολύω ὑμᾶς καὶ ἀφίημι πάντας τοὺς Ἰουδαίους ἀπὸ τῶν φόρων\nκαὶ τῆς τιμῆς τοῦ ἁλός, καὶ ἀπὸ τῶν στεφάνων·\nκαὶ ἀντὶ τοῦ τρίτου\nτῆς σπορᾶς, καὶ ἀντὶ τοῦ ἡμίσους τοῦ καρποῦ τοῦ ξυλίνου τοῦ ἐπιβάλλοντός\nμοι λαβεῖν, ἀφίημι ἀπὸ τῆς σήμερον καὶ ἐπέκεινα, τοῦ\n\n\n\nλαβεῖν ἀπὸ τῆς γῆς Ἰούδα, καὶ ἀπὸ τῶν τριῶν νομῶν τῶν προστιθεμένων\nαὐτῇ ἀπὸ τῆς Σαμαρίτιδος καὶ Γαλιλαίας, ἀπὸ τῆς σήμερον\nἡμέρας καὶ εἰς τὸν ἅπαντα χρόνον.\nκαὶ Ἰερουσαλὴμ ἤτω ἁγία καὶ\nἀφιεμένη καὶ τὰ ὅρία αὐτῆς, αἱ δεκάται καὶ τὰ τέλη.\nἀφίημι καὶ τὴν\nἐξουσίαν τῆς ἄκρας τῆς ἐν Ἰερουσαλήμ, καὶ δίδωμι τῷ ἀρχιερεῖ ὅπως\nἂν καταστῇ ἐν αὐτῇ ἄνδρας, οὓς ἂν ἐκλέξηται αὐτός, τοῦ φυλάσσειν\nαὐτήν.\nκαὶ πᾶσαν ψυχὴν Ἰουδαίων τὴν αἰχμαλωτισθεῖσαν ἀπὸ γῆς\nἸούδα εἰς πᾶσαν βασιλείαν μου ἀφίημι ἐλευθέραν δωρεάν· καὶ πάντες\nἀφιέτωσαν τοὺς φόρους καὶ κτηνῶν αὐτῶν.\nκαὶ πᾶσαι αἱ ἑορταὶ\nκαὶ τὰ σάββατα καὶ νουμηνίαι καὶ ἡμέραι ἀποδεδιγμέναι, καὶ τρεῖς\nἡμέραι πρὸ ἑορτῆς καὶ τρεῖς ἡμέραι μετὰ ἑορτήν, ἔστωσαν πᾶσαι αἱ\nἡμέραι ἀτελείας καὶ ἀφέσεως πᾶσι τοῖς Ἰουδαίοις τοῖς οὖσιν ἐν πάσῃ\nτῇ βασιλείᾳ μου.\nκαὶ οὐχ ἕξει ἐξουσίαν οὐδεὶς πράσσειν καὶ\nπαρενοχλεῖν τινα αὐτῶν περὶ παντὸς πράγματος.\nκαὶ προγραφήτωσαν\nτῶν Ἰουδαίων εἰς τὰς δυνάμεις τοῦ βασιλέως εἰς τριάκοντα\nχιλιάδας ἀνδρῶν, καὶ δοθήσεται αὐτοῖς ξένιά, ὡς καθήκει πάσαις ταῖς\nδυνάμεσιν τοῦ βασιλέως.\nκαὶ κατασταθήσεται ἐξ αὐτῶν ἐν τοῖς\nὀχυρώμασιν τοῦ βασιλέως τοῖς μεγάλοις, καὶ ἐκ τούτων κατασταθήσεται\nἐπὶ χρειῶν τῆς βασιλείας τῶν οὐσῶν εἰς πίστιν· καὶ οἱ\nἐπʼ αὐτῶν καὶ οἱ ἄρχοντες ἐξ αὐτῶν ἔστωσαν, καὶ πορευέσθωσαν τοῖς\nνόμοις αὐτῶν, καθὰ καὶ προσέταξεν ὁ βασιλεὺς ἐν γῇ Ἰούδα.\nκαὶ\nτοὺς τρεῖς νομοὺς τοὺς προστεθέντας τῇ Ἰουδαίὰ ἀπὸ τῆς χώρας\nΣαμαρίας, προστεθήτω τῇ Ἰουδαίᾳ πρὸς τὸ λογισθῆναι τοῦ γενέσθαι\nὑφʼ ἕνα, τοῦ μὴ ὑπακοῦσαι ἄλλης ἐξουσίας ἀλλ᾿ ἢ τοῦ ἀρχιερέως.\nΠτολεμαίδα καὶ τὴν προσκυροῦσαν αὐτῇ δέδωκα δόμα τοῖς ἁγίοις\nτοῖς ἐν Ἰερουσαλὴμ εἰς τὴν προκαθήκουσαν δαπάνην τοῖς ἁγίοις.\nκἀγὼ δίδωμι κατʼ ἐνιαυτὸν δέκα πέντε χιλιάδας σίκλων ἀργυρίου|\nἀπὸ τῶν λόγων τοῦ βασιλέως, ἀπὸ τῶν τόπων τῶν ἀνηκόντων.\nκαὶ\nπᾶν τὸ πλεονάζον ὃ οὐκ ἀπεδίδοσαν ἀπὸ τῶν χρειῶν, ὡς ἐν τοῖς\nπρώτοις ἔτεσιν, ἀπὸ τοῦ νῦν δώσωσιν εἰς τὰ ἔργα τοῦ οἴκου.\nκαὶ\nἐπὶ τούτοις πεντακισχιλίους σίκλους ἀργυρίου οὓς ἐλάμβανον ἀπὸ τῶν\nχρειῶν, ὡς ἐν τοῖς πρώτοις ἔτεσιν, τοῦ ἁγίου ἀπὸ τοῦ λόγου κατʼ ἐνιαυτόν,\nκαὶ ταῦτα ἀφίεται, διὰ τὸ ἀνήκειν αὐτὰ τοῖς ἱερεῦσιν τοῖς\nλειτουργοῦσιν.\nκαὶ ὅσοι ἐὰν φύγωσιν εἰς τὸ ἱερὸν τὸ ἐν Ἰεροσολύμοις\nκαὶ ἐν πᾶσιν τοῖς ὁρίοις αὐτοῦ, ὀφίλων βασιλικὰ καὶ πᾶν\nπρᾶγμα, ἀπολελύσθωσαν, καὶ πάντα ὅσα ἐστὶν αὐτοῖς ἐν τῇ βασιλείᾳ\nμου.\nκαὶ τοῦ οἰκοδομηθῆναι καὶ τοῦ ἐπικαινισθῆναι τὰ ἔργα τῶν\nἁγἰων, καὶ ἠ δαπάνη δοθήσεται ἐκ τοῦ λόγου τοῦ βασιλέως.\nκαὶ τοῦ\nοἰκοδομηθῆναι τὰ τείχη Ἰερουσαλήμ, καὶ ὀχυρῶσαι κυκλόθεν, καὶ ἡ\nδαπάνη δοθήσεται ἐκ τοῦ λόγου τοῦ βασιλέως, καὶ τοῦ οἰκοδομῆσαι τὰ\nτείχη ἐν τῇ Ἰουδαίᾳ.\nὩς δὲ ἤκουσεν Ἰωναθὰν καὶ ὁ λαὸς\nτοὺς λόγους τούτους, οὐκ ἐπίστευσεν αὐτοῖς οὐδὲ ἐπεδέξαντο, ὅτι\nἐπεμνήσθησαν τῆς κακίας τῆς μεγάλης ἧς ἐποίησεν ἐν Ἰσραήλ, καὶ\nἔθλιψεν αὐτοὺς σφόδρα.\nκαὶ εὐδόκησαν ἐν Ἀλεξάνδρῳ, ὅτι αὐτὸς\nἐγένετο αὐτοῖς ἀρχηγὸς λόγων εἰρηνικῶν, καὶ συνεμάχουν αὐτῷ πάσας\nτὰς ἡμέρας.\nκαὶ συνήγαγεν Ἀλέξανδρος ὁ βασιλεὺς δυνάμεις μεγάλας,\nκαὶ παρενέβαλεν ἐξ ἐναντίας Δημητρίου.\nκαὶ συνῆψαν πόλεμον\nοἱ δύο βασιλεῖς, καὶ ἔφυγεν ἡ παρεμβολὴ Δημητρίου, καὶ ἐδίωξεν\nαὐτὸν ὁ Ἀλέξανδρος, καὶ ἴσχυσεν ἐπʼ αὐτούς.\nκαὶ ἐστερέωσεν\nπόλεμον σφόδρα ἕως ἔδυ ὁ ἥλιος, καὶ ἔπεσεν ὁ Δημήτριος ἐν τῇ\n\n\n\nἡμέρᾳ ἐκείνῃ.\nΚαὶ ἀπέστειλεν Ἀλέξανδρος πρὸς Πτολεμαῖον\nβασιλέα Αἰγύπτου πρέσβεις κατὰ τοὺς λόγους τούτους λέγων\nἘπεὶ\nἀνέστρεψα εἰς τὴν βασιλείαν μου καὶ ἐκάθισα ἐπὶ θρόνου πατέρων\nμου καὶ ἐκράτησα τῆς ἀρχῆς, καὶ συνέτριψα τὸν Δημήτριον καὶ\nἐπεκράτησα τῆς χώρας ἡμῶν·\nκαὶ συνῆψα πρὸς αὐτὸν μάχην,\nκαὶ συνετρίβη αὐτὸς καὶ ἡ παρεμβολὴ αὐτοῦ ὑφʼ ἡμῶν, καὶ ἐκαθίσαμεν\nἐπὶ θρόνου βασιλείας αὐτοῦ·\nκαὶ συνστήσωμεν πρὸς αὐτὸν φιλίαν·\nκαὶ νῦν δός μοι τὴν θυγατέρα σου εἰς γυναῖκα, καὶ ἐπιγαμβρεύσω σοι,\nκαὶ δώσω σοι δόματα καὶ αὐτῇ ἄξιά σου.\nκαὶ ἀπεκρίθη Πτολεμαῖος\nὁ βασιλεὺς λέγων Ἀγαθὴ ἡμέρα, ἐν ᾗ ἀνέστρεψας εἰς γῆν\nπατέρων σου, καὶ ἐκάθισας ἐπὶ θρόνου βασιλείας αὐτῶν.\nκαὶ νῦν\nποιήσω σοι ἃ ἔγραψας· ἀλλὰ ἀπάντησον εἰς Πτολεμαίδα, ὅπως ἴδωμεν\nἀλλήλους, καὶ ἐπιγαμβρεύσω σοι καθὼς εἴρηκας.\nκαὶ ἐξῆλθεν\nΠτολεμαῖος ἐξ Αἰγύπτου αὐτὸς καὶ Κλεοπάτρα ἡ θυγάτηρ αὐτοῦ, καὶ\nἦλθεν εἰς Πτολεμαίδα ἔτους δευτέρου καὶ ἑξηκοστοῦ καὶ ἑκατοστοῦ.\nκαὶ ἀπήντησεν αὐτῷ Ἀλέξανδρος ὁ βασιλεύς, καὶ ἐξέδετο αὐτῷ\nΚλεοπάτραν τὴν θυγατέρα αὐτοῦ, καὶ ἐποίησεν τὸν γάμον αὐτῆς ἐν\nΠτολεμαίδι, καθὼς οἱ βασιλεῖς, ἐν δόξῃ μεγάλῃ.\nΚαὶ\nἔγραψεν ὁ βασιλεὺς Ἀλέξανδρος Ἰωνάθῃ ἐλθεῖν εἰς συνάντησιν\nαὐτῷ.\nκαὶ ἐπορεύθη μετὰ δόξης εἰς Πτολεμαίδα, καὶ ἀπήντησεν\nτοῖς δυσὶν βασιλεῦσιν· καὶ ἔδωκεν αὐτοῖς ἀργύριον καὶ χρυσίον καὶ\nτοῖς φίλοις αὐτῶν καὶ δόματα πολλά, καὶ εὗρεν χάριν ἐναντίον\nαὐτῶν.\nκαὶ συνήχθησαν ἐπʼ αὐτὸν ἄνδρες λοιμοὶ ἐξ Ἰσραήλ,\nἄνδρες παράνομοι, ἐντυχεῖν κατʼ αὐτοῦ· καὶ οὐ προσέσχεν αὐτοῖς ὁ\nβασιλεύς\nκαὶ προσέταξεν αὐτοῖς ὁ βασιλεύς, καὶ ἐξέδυσεν Ἰωναθὰν\nτὰ ἱμάτια αὐτοῦ, καὶ ἐνέδυσεν αὐτὸν πορφύραν· καὶ ἐποίησαν\nοὕτως.\nκαὶ ἐκάθισεν αὐτὸν ὁ βασιλεὺς μετʼ αὐτοῦ, καὶ εἶπεν τοῖς\n\n\n\nἄρχουσιν αὐτοῦ Ἐξέλθατε μετʼ αὐτοῦ εἰς μέσον τῆς πόλεως, καὶ\nκηρύξατε τοῦ μηδένα ἐντυγχάνειν κατὰ τούτου περὶ μηδενὸς πράγματος.\nκαὶ μηδεὶς αὐτῷ ἐνοχλείτω περὶ παντὸς λόγου.\nκαὶ ἐγένετο\nὡς εἶδον οἱ ἐντυγχάνοντες τὴν δόξαν αὐτοῦ καθὼς ἐκήρυξεν, καὶ περιβεβλημένον\nαὐτὸν σινδόνα, καὶ ἔφυγον πάντες.\nκαὶ ἐδόξασεν αὐτὸν\nὁ βασιλεύς, καὶ ἔγραψεν αὐτὸν τῶν πρώτων φίλων, καὶ ἔθετο αὐτὸν\nστρατηγὸν καὶ μεριδάρχην.\nκαὶ ἐπέστρεψεν Ἰωναθὰν εἰς Ἰερουσαλὴμ\nμετ εἰρήνης καὶ εὐφροσύνης.\nΚαὶ ἐν ἔτει πέμπτῳ καὶ ἑξηκοστῷ καὶ ἑκατοστῷ ἦλθεν Δημήτριος\nὁ υἱὸς Δημητρίου ἐκ Κρήτης εἰς τὴν γῆν τῶν πατέρων αὐτοῦ.\nκαὶ\nἤκουσεν Ἀλέξανδρος ὁ βασιλεύς, καὶ ἐλυπήθη σφόδρα, καὶ ἀπέστρεψεν\nεἰς Ἀντιοχίαν.\nκαὶ κατέστησεν Δημήτριος Ἀπολλώνιον τὸν ὄντα\nἐπὶ Κοίλης Συρίας, καὶ συνήγαγεν δύναμιν μεγάλην, καὶ παρενέβαλεν\nἐν Ἰάμνείᾳ· καὶ ἀπέστειλεν πρὸς Ἰωναθὰν τὸν ἀρχιερέα, λέγων\nΣὺ\nμονώτατος ἐπαίρῃ ἐφʼ ἡμᾶς, ἐγὼ δὲ ἐγενήθην εἰς καταγέλωτα καὶ\nὀνειδισμὸν διὰ σέ· καὶ διὰ τί ἐξουσιάζῃ ἐφʼ ἡμᾶς ἐν τοῖς ὄρεσιν\nνῦν οὖν εἰ πέποιθας ἐπὶ ταῖς δυνάμεσίν σου, κατάβηθι πρὸς ἡμᾶς\nεἰς τὸ πεδίον, καὶ συνκριθώμεν ἑαυτοῖς ἐκεῖ, ὅτι μετʼ ἐμοῦ ἐστιν\nδύναμις τῶν πόλεων.\nἐρώτησον καὶ μάθε τίς εἰμι καὶ οἱ λοιποὶ\nοἱ βοηθοῦντες ἡμῖν· καὶ λέγουσιν Οὐκ ἔστιν ὑμῖν στάσις ποδὸς κατὰ\nπρόσωπον ημῶν, ὅτι δὶς ἐτροπώθησαν οἱ πατέρες σου ἐν τῇ γῇ αὐτῶν.\nκαὶ νῦν οὐ δυνήσῃ ὑποστῆναι τὴν ἵππον καὶ δύναμιν τοιαύτην\nἐν τῷ πεδίῳ, ὅπου οὐκ ἔστιν λίθος οὐδὲ κόχλαξ οὐδὲ τόπος τοῦ\nφυγεῖν.\nὩς δε ἤκουσεν Ἰωναθὰν τῶν λόγων Ἀπολλωνίου,\nἐκινήθη τῇ διανοίᾳ. καὶ ἐπέλεξεν δέκα χιλιάδας ἀνδρῶν, καὶ ἐξῆλθεν\nἐξ Ἰερουσαήμ, καὶ συνήντησεν αὐτῷ Σίμων ὁ ἀδελφὸς αὐτοῦ ἐπὶ\nβοήθειαν αὐτου.\nκαὶ παρενέβαλεν ἐπὶ Ἰόππην, καὶ ἀπέκλεισαν\n\n\n\nαὐτὸν οἱ ἐκ τῆς πόλεως, ὅτι φρουρὰ Ἀπολλωνίου ἐν Ἰόππης. καὶ\nἐπολέμησαν αὐτήν.\nκαὶ φοβηθέντες ἤνοιξαν οἱ ἐκ τῆς πόλεως,\nκαὶ ἐκυρίευσεν Ἰωναθὰν Ἰόππης.\nκαὶ ἤκουσεν Ἀπολλώνιος, καὶ\nπαρενέβαλεν τρισχιλίαν ἵππον καὶ δύναμιν πολλήν, καὶ ἐπορεύθη\nεἰς Ἀζωτον ὡς διοδεύων, καὶ ἅμα προσῆγεν εἰς τὸ πεδίον, καὶ διὰ\nτὸ ἔχειν αὐτὸν πλῆθος ἵππου καὶ πεποιθέναι ἐπʼ αὐτήν.\nκαὶ κατεδίωξεν\nὀπίσω αὐτοῦ εἰς Ἄζωτον, καὶ συνῆψαν αἱ παρεμβολαὶ ὀπίσω\nαὐτοῦ εἰς πόλεμον.\nκαὶ ἀπέλειπεν Ἀπολλώνιος χιλίαν ἵππον\nκρυπτῶς κατόπισθεν αὐτῶυ·\nκαὶ ἔγνω Ἰωναθὰν ὅτι ἔστιν ἔνεδρον\nκατόπισθεν αὐτοῦ. καὶ ἐκύκλωσαν αὐτοῦ τὴν παρεμβολήν, καὶ ἐξετίναξον\nτὰς σχίζας εἰς τὸν λαὸν ἐκ πρωίθεν ἕως δείλης.\nὁ δὲ λαὸς\nἱστήκει καθὼς ἐπέταξεν Ἰωναθάν, καὶ ἐκοπίασαν οἱ ἵπποι αὐτῶν.\nκαὶ εἵλκυσεν Σίμων τὴν δύναμιν αὐτοῦ, καὶ συνῆψεν πρὸς τὴν\nφάλαγγα, ἡ γὰρ ἵππος ἐξελύθη· καὶ συνετρίβησαν ἀπʼ αὐτοῦ, καὶ\nἔφυγαν.\nκαὶ ἡ ἵππος ἐσκορπίσθη ἐν τῷ πεδίῳ, καὶ ἔφυγον εἰς\nἌζωτον, καὶ εἰσῆλθον εἰς Βηθδαγὼν τὸ εἰδώλιον αὐτῶν τοῦ σωθῆναι.\nκαὶ ἐνεπύρισεν Ἰωναθὰν τὴν Ἄζωτον καὶ τὰς πόλεις τὰς κύκλῳ\nαὐτῆς, καὶ ἔλαβεν τὰ σκῦλα αὐτῶν, καὶ τὸ ἱερὸν Δαγὼν καὶ τὸ ἱερὸν\nαὐτῆς ἐνεπύρισεν ἐν πυρί.\nκαὶ ἐγένοντο οἱ πεπτωκότες μαχαίρᾳ\nσὺν τοῖς ἐνπυρισθεῖσιν εἰς ἄνδρας ὀκτακισχιλίους.\nκαὶ ἀπῆρεν\nἐκεῖθεν Ἰωναθάν, καὶ παρενέβαλεν εἰς Ἀσκάλωνα, καὶ ἐξῆλθον οἱ\nἐκ τῆς πόλεως εἰς συνάντησιν αὐτῷ ἐν δόξῃ μεγάλῃ.\nκαὶ ἐπέστρεψεν\nἸωναθὰν σὺν τοῖς παρʼ αὐτοῦ ἔχοντες σκῦλα πολλά.\nκαὶ\nἐγένετο ὡς ἤκουσεν Ἀλέξανδρος ὁ βασιλεὺς τοὺς λόγους τούτους, καὶ\nπροσέθετο δοξάσαι τὸν Ἰωναθάν.\nκαὶ ἀπέστειλεν αὐτῷ πόρπην\nχρυσῆν, ὡς ἔθος ἐστὶν δίδοσθαι τοῖς συγγενεῦσιν τῶν βασιλέων· καὶ\nἔδωκεν αὐτῷ τὴν Ἀκκαρὼν καὶ πάντα τὰ ὅρια αὐτῆς εἰς κληροδοσίαν.\nΚαὶ ὁ βασιλεὺς Αἰγύπτου ἤθροισεν δυνάμεις πολλὰς ὡς ἡ ἄμμος\nἡ παρὰ τὸ χεῖλος τῆς θαλάσσης, καὶ πλοῖα πολλά· καὶ ἐζήτησεν\nκατακρατῆσαι τῆς βασιλείας Ἀλεξάνδρου δόλῳ, καὶ προσθεῖναι αὐτὴν\nτῆ βασιλείᾳ αὐτοῦ.\nκαὶ ἐξῆλθεν εἰς Συρίαν λόγοις εἰρηνικοῖς. καὶ\nἤνοιγον αὐτῷ οἱ ἀπὸ τῶν πόλεων, καὶ συνήντων αὐτῷ, ὅτι ἐντολή\nἦν Ἀλεξάνδρου τοῦ βασιλέως συναντᾷν αὐτῷ διὰ τὸ πενθερὸν αὐτοῦ\nεἶναι.\nὡς δὲ εἰσεπορεύετο εἰς τὰς πόλεις Πτολεμαίδος, ἀπέτασσε\nτὰς δυνάμεις φρουρὰν ἐν ἑκάστῃ πόλει.\nὡς δὲ ἤγγισεν Ἀζώτου,.\nἔδειξαν αὐτῷ τὸ ἱερὸν Δαγὼν ἐνεπυρισμένον καὶ Ἄζωτον καὶ τὰ περιπόλια\nαὐτῆς καθῃρημένα καὶ τὰ σώματα ἐρριμμένα, καὶ τοὺς ἐνπεπυρισμένους\nοὓς ἐνεπύρισεν ἐν τῷ πολέμῳ, ἐποίησαν γὰρ θιμωνιὰς.\nαὐτῶν ἐν τῇ ὁδῷ αὐτοῦ.\nκαὶ διηγήσαντο τῷ βασιλεῖ ἃ ἐποίησεν\nἸωναθάν, εἰς τὸ ψογίσαι αὐτόν· καὶ ἐσίγησεν ὁ βασιλεύς.\nκαὶ\nσυνήντησεν Ἰωναθὰν τῷ βασιλεῖ εἰς Ἰόππην μετὰ δόξης, καὶ ἠσπάσαντο\nἀλλήλους, καὶ ἐκοιμήθησαν ἐκεῖ.\nκαὶ ἐπορεύθη Ἰωναθὰν\nμετὰ τοῦ βασιλέως ἕως τοῦ ποταμοῦ τοῦ καλουμένου Ἐλευθέρου, καὶ\nἐπέστρεψεν εἰς Ἰερουσαλήμ.\nὁ δὲ βασιλεὺς Πτολεμαῖος ἐκυρίευσεν\nτῶν πόλεων τῆς παραλίας ἕως Σελευκίας τῆς παραθαλασσίας, καὶ\nδιελογίζετο περὶ Ἀλεξάνδρου λογισμοὺς πονηρούς.\nκαὶ ἀπέστειλεν\nπρέσβεις πρὸς Δημήτριον βασιλέα, λέγων Δεῦρο συνθώμεθα πρὸς\nἑαυτοὺς διαθήκην, καὶ δώσω σοι τὴν θυγατέρα μου ἣν ἔχει Ἀλέξανδρος,\nκαὶ βασιλεύσεις τῆς βασιλείας τοῦ πατρός σου·\nμεταμεμέλημαι\nγὰρ δοὺς αὐτῷ τὴν θυγατέρα μου, ἐζήτησεν γὰρ ἀποκτεῖναί με.\nκαὶ ἐψόγισεν αὐτὸν χάριν τοῦ ἐπιθυμῆσαι αὐτὸν τῆς βασιλείας\nαὐτοῦ.\nκαὶ ἀφελόμενος αὐτοῦ τὴν θυγατέρα, ἔδωκεν αὐτὴν τῷ\nΔημητρίῳ, καὶ ἠλλοιώθη τὸ πρόσωπον Ἀλεξάνδρου, καὶ ἐφάνη ἔχθρα\n\n\n\nαὐτῶν.\nΚαὶ εἰσῆλθεν Πτολεμαῖος εἰς Ἀντιοχίαν, καὶ περιέθετο\nτὸ διάδημα τῆς Ἀσίας, καὶ περιέθετο δύο διαδήματα περὶ τὴν κεφαλὴν\nαὐτοῦ, τὸ τῆς Ἀσίας καὶ Αἰγύπτου.\nἈλέξανδρος δὲ ὁ βασιλεὺς ἧν\nεἰς Κιλικίαν κατὰ τοὺς καιροὺς ἐκείνους, ὅτι ἀπεστάτουν οἱ ἀπὸ τῶν\nτόπων ἐκείνων.\nκαὶ ἤκουσεν Ἀλέξανδρος, καὶ ἦλθεν ἐπʼ αὐτὸν ἐν\nπολέμῳ· καὶ ἐξήγαγεν Πτολεμαῖος καὶ ἀπήντησεν αὐτῷ ἐν χειρὶ\nἰσχυρῷ, καὶ ἐτροπώσατο αὐτόν.\nκαὶ ἔφυγεν Ἀλέξανδρος εἰς τὴν\nἈραβίαν, τοῦ σκεπασθῆναι αὐτὸν ἐκεῖ· ὁ δὲ βασιλεὺς Πτολεμαῖος\nὑψώθη.\nκαὶ ἀφεῖλεν Ζαβδιὴλ ὁ Ἄραψ τὴν κεφαλὴν Ἀλεξάνδρου,\nκαὶ ἀπέστειλεν τῷ Πτολεμαίῳ.\nκαὶ ὁ βασιλεὺς Πτολεμαῖος ἀπέθανεν\nἐν τῇ ἡμέρᾳ τῇ τρίτῃ, καὶ οἱ ὄντες ἐν τοῖς ὀχυρώμασιν αὐτοῦ\nἀπώλοντο ὑπὸ τῶν ἐν τοῖς ὀχυρώμασιν.\nκαὶ ἐβασίλευσεν Δημήτριος\nἔτους ἑβδόμου καὶ ἑξηκοστοῦ καὶ ἑκατοστοῦ.\nἘν ταῖς ἡμέραις ἐκείναις συνήγαγεν Ἰωναθὰν τοὺς ἐκ τῆς Ἰουδαίας,\nτοῦ ἐκπολεμῆσαι τὴν ἄκραν τὴν ἐν Ἰερουσαλήμ· καὶ ἐποίησαν\nἐπʼ αὐτὴν μηχανὰς πολλάς.\nκαὶ ἐπορεύθησάν τινες μισοῦντες τὸ\nἔθνος αὐτῶν, ἄνδρες παράνομοι, πρὸς τὸν βασιλέα, καὶ ἀπήγγειλαν\nαὐτῷ ὅτι Ἰωναθὰν περικάθηται τὴν ἄκραν.\nκαὶ ἀκούσας ὠργίσθη·\nὡς δὲ ἤκουσεν, εὐθέως ἀναζεύξας ἦλθεν εἰς Πτολεμαίδα, καὶ ἔγραψεν\nἸωναθὰν τοῦ μὴ περικαθῆσθαι καὶ τοῦ ἀπαντῆσαι αὐτὸν αὐτῷ συνμίσγειν\nεἰς Πτολεμαίδα τὴν ταχίστην.\nὡς δὲ ἤκουσεν Ἰωναθάν,\nἐκέλευσεν περικαθῆσθαι· καὶ ἐπέλεξεν τῶν πρεσβυτέρων Ἰσραὴλ καὶ\nτῶν ἱερέων, καὶ ἔδωκεν αὐτὸν τῷ κινδύνῳ.\nκαὶ λαβὼν ἀργύριον\nκαὶ χρυσίον καὶ ἱματισμὸν καὶ ἕτερα ξένια πλείονα, καὶ ἐπορεύθη\nπρὸς τὸν βασιλέα εἰς Πτολεμαίδα, καὶ εὗρεν χάριν ἐναντίον αὐτοῦ.\nκαὶ ἐνετύγχανον κατʼ αὐτοῦ τινες ἄνομοι τῶν ἐκ τοῦ ἔθνους.\nκαὶ\nἐποίησεν αὐτῷ ὁ βασιλεὺς καθὼς ἐποίησαν αὐτῷ οἱ πρὸ αὐτοῦ, καὶ\nὕψωσεν αὐτὸν ἐναντίον πάντων τῶν φίλων αὐτοῦ.\nκαὶ ἔστησεν\nαὐτῷ τὴν ἀρχιερωσύνην, καὶ ὅσα ἄλλα εἶχεν τίμια τὸ πρότερον, καὶ\n\n\n\nἐποίησεν αὐτὸν τῶν πρώτων φίλων ἡγεῖσθαι.\nκαὶ ἠξίωσεν Ἰωναθὰν\nτὸν βασιλέα ποιῆσαι τὴν Ἰουδαίαν ἀφορολόγητον καὶ τὰς τρεῖς τοπαρχίας\nκαὶ τὴν Σαμαρῖτιν, καὶ ἐπηγγείλαντο αὐτῷ τάλαντα τριακόσια.\nκαὶ εύδόκησεν ὁ βασιλεύς, καὶ ἔγραψεν τῷ Ἰωναθὰν ἐπιστολὰς περὶ\nπάντων τούτων ἐχούσας τὸν τρόπον τοῦτον\nΒασιλεὺς Δημήτριος\nἸωναθὰν τῷ ἀδελφῷ χαίρειν, καὶ ἔθνει Ἰουδαίῳ.\nτὸ ἀντίγραφον\nτῆς ἐπιστολῆς, ἧς ἐγράψαμεν Λασθένει τῷ συγγενεῖ ἡμῶν περὶ ὑμῶν,\nγεγράφαμεν καὶ πρὸς ὑμᾶς, ὅπως ἴδητε\nΒασιλεὺς Δημήτριος\nΛασθένει τῷ πατρὶ χαίρειν.\nτῷ ἔθνει τῶν Ἰουδαίων φίλοις ἡμῶν\nκαὶ συντηροῦσι τὰ πρὸς ἡμᾶς δίκαια ἐκρίναμεν ἀγαθοποιῆσαι, χάριν\nτῆς ἑαυτῶν εὐνοίας πρὸς ἡμᾶς.\nθστάκαμεν οὖν αὐτοῖς τὰ ὅρια τῆς\nἸουδαίας καὶ τοὺς τρεῖς νομούς, Ἀφαίρεμα καὶ Λύδδα καὶ Ῥαθαμείν·\nπροσετέθησαν τῇ Ἰουδαίᾳ ἀπὸ τῆς Σαμαρίτιδος· καὶ πάντα τὰ\nσυγκυροῦντα αὐτοῖς πᾶσιν τοῖς θυσιάζουσιν εἰς Ἰεροσόλυμα, ἀντὶ\nτῶν βασιλικῶν ὧν ἐλάμβανεν ὁ βασιλεὺς παρʼ αὐτῶν τὸ πρότερον\nκατʼ ἐνιαυτὸν ἀπὸ τῶν γενημάτων τῆς γῆς καὶ τῶν ἀκροδρύων.\nκαὶ\nτὰ ἄλλα τὰ ἀνήκοντα ἡμῖν ἀπὸ τοῦ νῦν τῶν δεκατῶν καὶ τῶν τελῶν\nτῶν ἀνηκόντων ἡμίν, καὶ τὰς τοῦ ἁλὸς λίμνας, καὶ τοὺς ἀνήκοντας\nἡμῖν στεφάνους, πάντα ἐπαρκέσομεν αὐτοῖς.\nκαὶ οὐκ ἀθετήσεται\nοὐδέν τούτων ἀπὸ τοῦ νῦν ἐπὶ τὸν ἅπαντα χρόνον.\nνῦν οὖν ἐπιμελεῖσθε\nτοῦ ποιῆσαι τούτων ἀντίγραφον, καὶ δοθήτω Ἰωναθάν, καὶ,\nτεθήτω ἐν ὄρει τῷ ἁγίῳ ἐν τόπῳ ἐπιτηδείῳ ἐπισήμῳ.\nΚαὶ\nἴδεν Δημήτριος ὁ βασιλεὺς ὅτι ἡσύχασεν ἡ γῆ ἐνώπιον αὐτοῦ\nκαὶ οὐθὲν αὐτῷ ἀνθεστήκει, καὶ ἀπέλυσεν πάσας τὰς δυνάμεις\nαὐτοῦ, ἕκαστον εἰς τὸν ἴδιον τόπον, πλὴν τῶν ξένων δυνάμεων\nὧν ἐξενολόγησεν ἀπὸ τῶν νήσων τῶν ἐθνῶν· καὶ ἤχθρασαν αὐτῶν\n\n\n\nπᾶσαι αἱ δυνάμεις αἱ ἀπὸ τῶν πατέρων.\nΓρύφαων δὲ ἦν τῶν\nπαρὰ Ἀλεξάνδρου τὸ πρότερον, καὶ ἴδεν ὅτι πᾶσαι αἱ δυνάμεις\nκαταγογγύζουσιν κατὰ τοῦ Δημητρίου, καὶ ἐπορεύθη πρὸς Σινμαλκουὴ\nτὸν Ἄραβα, ὃς ἔτρεφεν τὸν Ἀντίοχον τὸ παιδάριον\nτὸ τοῦ Ἀλεξάνδρου·\nκαὶ προσήδρευεν αὐτῷ, ὅπως παραδοῖ\nαὐτὸν αἰτῷ, ὅπως βασιλεύσῃ ἀντὶ τοῦ πατρὸς αὐτοῦ· καὶ ἀπἡγγειλαν\nαὐτῷ ὅσα συνετέλεσεν Δημήτριος, καὶ τὴν ἔχθραν ἣν\nἐχθραίνουσιν αὐτῷ αἱ δυνάμεις αὐτοῦ· καὶ ἔμεινεν ἐκεῖ ἡμέρας\nπολλάς.\nΚαὶ ἀπέστειλεν Ἰωναθὰν πρὸς Δημήτριον τὸν\nβασιλέα, ἵνα ἐκβάλῃ τοὺς ἐκ τῆς ἄκρας ἐξ Ἰερουσαλὴμ καὶ τοὺς\nἐν τοῖς ὀχυρώμασιν· ἦσαν γὰρ πολεμοῦντες τὸν Ἰσραήλ.\nκαὶ ἀπέστειλεν\nΔημήτριος πρὸς Ἰωναθὰν λέγων Οὐ μόνον ταῦτα ποιήσω σοι\nκαὶ τῷ ἔθνει σου, ἀλλ᾿ ἢ δόξῃ δοξάσω σε καὶ τὸ ἔθνος σου, ἐὰν\nεὐκαιρίας τύχω.\nνῦν οὖν ὀρθῶς ποιήσεις ἀποστείλας ἡμῖν ἄνδρας\nοἳ συμμαχήσουσίν μοι, ὅτι ἀπέστησαν πᾶσαι αἱ δυνάμεις μου.\nκαὶ\nἀπέστειλεν Ἰωναθὰν ἄνδρας τρισχιλίους δυνατοὺς ἰσχύι αὐτῶν εἰς\nἈντιοχίαν, καὶ ἤλθοσαν πρὸς τὸν βασιλέι, καὶ ηὐφράνθη ὁ βασιλεὺς\nἐπὶ τῇ ἐφόδῳ αὐτῶν.\nκαὶ ἐπισυνήχθησαν οἱ ἐκ τῆς πόλεως εἰς\nμέσον τῆς πόλεως εἰς ἄνδρας δώδεκα μυριάδας, καὶ ἠβούλοντο\nἀνελεῖν τὸν βασιλέα.\nκαὶ ἔφυγεν ὁ βασιλεὺς εἰς τὴν αὐλήν, καὶ\nκατελάβοντο οἱ ἐκ τῆς πόλεως τὰς διόδους δῆς πόλεως, καὶ ἤρξαντο\nἐκπολεμεῖν.\nκαὶ ἐκάλεσεν ὁ βασιλεὺς τοὺς Ἰουδαίους ἐπὶ βοήθειαν,\nκαὶ ἐπισυνήχθησαν πρὸς αὐτὸν πάντες ἅμα· καὶ διεσπάρησαν ἐν τῇ\nπόλει· καὶ ἀπέκτειναν ἐν τῇ πόλει ἐν τῇ ἡμέρᾳ ἐκείνῃ εἰς μυριάδας\nδέκα.\nκαὶ ἐνεπύρισαν τὴν πόλιν, καὶ ἐλάβοσαν σκῦλα πολλὰ ἐν\nἐκείνῃ τῇ ἡμέρᾳ, καὶ ἔσωσαν τὸν βασιλέα.\nκαὶ ἴδον οἱ ἀπὸ τῆς\nπόλεως ὅτι κατεκράτησαν οἱ Ἰουδαῖοι τῆς πόλεως ὡς ἠβούλοντο, καὶ\nἠσθένησαν ταῖς διανοίαις αὐτῶν, καὶ ἐκέκραξαν πρὸς τὸν βασιλέα\n\n\n\nμετὰ δεήσεως, λέγοντες\nΔὸς ἡμῖν δεξιάς, καὶ παυσάσθωσαν οἱ\nἸουδαῖοι πολεμοῦντες ἡμᾶς καὶ τὴν πόλιν.\nκαὶ ἔριψαν τὰ ὅπλα,\nκαὶ ἐποίησαν εἰρήνην· καὶ ἐδοξάσθησαν οἱ Ἰουδαῖοι ἐναντίον τοῦ\nβασιλέως καὶ ἐνώπιον πάντων τῶν ἐν τῇ βασιλειᾳ αὐτοῦ· καὶ ἐπέστρεψαν\nεἰς Ἰερουσαλὴμ ἔχοντες σκῦλα πολλά.\nκαὶ ἐκάθισεν ὁ\nβασιλεὺς Δημήτριος ἐπὶ θρόνου τῆς βασιλείας αὐτοῦ, καὶ ἡσύχασεν\nἡ γῆ ἐνώπιον αὐτοῦ·\nκαὶ ἐψεύσατο πάντα ὅσα εἶπεν, καὶ ἠλλοτριώθη\nτῷ Ἰωναθὰν καὶ οὐκ ἀνταπέδωκεν τὰς εὐνοίας ἃς ἀνταπέδωκεν\nαὐτῷ, καὶ ἔθλιψεν αὐτὸν σφόδρα.\nΜετὰ δὲ ταῦτα ἀπέστρεψεν\nΤρύφων καὶ Ἀντίοχος μετʼ αὐτοῦ, παιδάριον νεώτερον· καὶ ἐβασίλευσεν,\nκαὶ ἐπέθετο διάδημα.\nκαὶ ἐπισυνήχθησαν πρὸς αὐτὸν\nπᾶσαι αἱ δυνάμεις ἃς ἀπεσκοράκισεν Δημήτριος, καὶ ἐπολέμησαν\nπρὸς αὐτόν, καὶ ἔφυγεν καὶ ἐτροπώθη·\nκαὶ ἔλαβεν Τρύφων τὰ\nθηρία, καὶ κατεκράτησεν Ἀντιοχίας.\nκαὶ ἔγραψεν Ἀντίοχος ὁ\nνεώτερος Ἰωνάθα λέγων Ἵστημί σοι τὴν ἀρχιερωσύνην, καὶ καθίστημί\nσε ἐπὶ τῶν τεσσάρων νομῶον, καὶ εἶυαί σε τῶν φίλων τοῦ\nβασιλέως.\nκαὶ ἀπέστειλεν αὐτῷ χρυσώματα καὶ διακονίαν, καὶ\nἔδωκεν αὐτῷ ἐξουσίαν πίνειν ἐν χρυσώμασιν καὶ εἶναι ἐν πορφύρᾳ\nκαὶ ἔχειν πόρπην χρυσῆν.\nκαὶ Σίμωνα τὸν ἀδελφὸν αὐτοῦ κατέστησεν\nστρατηγὸν ἀπὸ τῆς κλίμακος Ἰύρου ἔως τῶν ὁρίων Αἰγύπτου.\nκαὶ ἐξῆλθεν Ἰωναθάν, καὶ διεπορεύετο πέραν τοῦ ποταμοῦ καὶ ἐν\nταῖς πόλεσιν, καὶ ἡθροίσθησαν πρὸς αὐτὸν πᾶσαι αἱ δυνάμεις Συρίας\nεἰς συμμαχίαν· καὶ ἦλθεν εἰς Ἀσκάλωνα, καὶ ἀπήντησαν αὐτῷ οἱ\nἐκ τῆς πόλεως ἐνδόξως.\nκαὶ ἀπῆλθεν ἐκεῖθεν εἰς Γάζαν, καὶ ἀπέκλεισαν\nοἱ ἀπὸ Γάζης· καὶ περιεκάθισεν περὶ αὐτήν, καὶ ἐνεπύρισεν\nτὰ περιπόλια αὐτῆς ἐν πυρί, καὶ ἐσκύλευσεν αὐτάς·\nκαὶ ἠξίωσαν οἱ\nἀπὸ Γάζης Ἰωναθάν, καὶ ἔδωκεν αὐτοῖς δεξιάς· καὶ ἔλαβεν τοὺς υἱοὺς\nτῶν ἀρχόντων αὐτῶν εἰς ὅμηρα, καὶ ἐξαπέστειλεν αὐτοὺς εἰς Ἰερουσαλήμ,\n\n\n\nκαὶ διῆλθεν τὴν χώραν ἕως Δαμασκοῦ.\nΚαὶ ἤκουσεν\nἸωναθὰν ὅτι παρῆσαν οἱ ἄρχοντες Δημητρίου εἰς Κῆδες τὴν ἐν τῇ Γαλιλαίᾳ\nμετὰ δυνάμεως πολλῆς, βουλόμενοι μεταστῆσαι αὐτὸν τῆς χρείας.\nκαὶ συνήντησεν αὐτοῖς, τὸν δὲ ἀδελφὸν αὐτοῦ Σίμωνα κατέλειπεν\nἐν τῇ χώρᾳ.\nκαὶ παρενέβαλεν Σίμων ἐν Βεθσούρᾳ, καὶ ἐπολέμει\nαὐτὴν ἡμέρας πολλὰς καὶ συνέκλεισεν αὐτήν.\nκαὶ ἠξίωσαν αὐτὸν\nτοῦ δεξιὰς λαβεῖν, καὶ ἔδωκεν αὐτοῖς· καὶ ἐξέβαλεν αὐτοὺς ἐκεῖθεν\nκαὶ κατελάβετο τὴν πόλιν, καὶ ἔθετο ἐπʼ αὐτὴν φρουράν.\nκαὶ\nἸωναθὰν καὶ ἡ παρεμβολὴ αὐτοῦ παρενέβαλον ἐπὶ τὸ ὕδωρ τοῦ\nΓεννησάρ· καὶ ὤρθρισαν τὸ πρωὶ εἰς τὸ πεδίον Νασώρ·\nκαὶ ἰδοὺ\nπαρεμβολὴ ἀλλοφύλων ἀπήντα αὐτῷ ἐν τῷ πεδίῳ, καὶ ἐξέβαλον\nἔνεδρον ἐπʼ αὐτὸν ἐν τοῖς ὄρεσιν, αὐτοὶ δὲ ἀπήντησαν ἐξ ἐναντίας.\nτὰ δὲ ἔνεδρα ἐξανέστησαν ἐκ τῶν τόπων ἑαυτῶν, καὶ συνῆψαν\nπόλεμον· καὶ ἔφυγον οἱ παρὰ Ἰωνάθου πάντες·\nοὐδὲ εἰς κατελείφθη\nἀπʼ αὐτῶν, πλὴν Ματταθίας ὁ τοῦ Ἀψαλώμου καὶ Ἰούδας ὁ τοῦ\nΧαλφεί, ἄρχοντες τῆς στρατιᾶς τῶν δυνάμεων.\nκαὶ διέρρηξεν\nἸωναθὰν τὰ ἱμάτια αὐτοῦ, καὶ ἐπέθετο γῆν ἐπὶ τὴν κεφαλὴν αὐτοῦ,\nκαὶ προσηύξατο.\nκαὶ ἐπέστρεψεν πρὸς αὐτοὺς πολέμῳ, καὶ ἐτροπώσατο\nαὐτούς, καὶ ἔφυγον.\nκαὶ ἴδον οἱ φυγόντες παρʼ αὐτοῦ, καὶ\nἐπέστρεψαν πρὸς αὐτόν, καὶ ἐδίωκον μετʼ αὐτοῦ ἕως Κάδης ἕως τῆς\nπαρεμβολῆς αὐτῶν, καὶ παρενέβαλον ἐκεῖ\nκαὶ ἔπεσον ἐκ τῶν\nἀλλοφύλων ἐν τῇ ἡμἐρᾳ ἐκείνῃ εἰς ἄνδρας τρισχιλίους· καὶ ἐπέστρέψεν\nἸωναθὰν εἰς Ἰερουσαλήμ.\nΚαὶ ἴδεν Ἰωναθὰν ὅτι ὁ καιρὸς αὐτῷ συνεργεῖ, καὶ ἐπέλεξεν\nἄνδρας, καὶ ἀπέστειλεν εἰς Ῥώμην στῆσαι καὶ ἀνανεῶσαι τὴν πρὸς\nαὐτοὺς φιλίαν·\nκαὶ πρὸς Σπαρτιάτας καὶ τόπους ἑτέρους ἀπέστειλεν\nἐπιστολὰς κατὰ ταὐτά.\nκαὶ ἐπορεύθησαν εἰς Ρώμην, καὶ ἐπορεύθησαν\nεἰς τὸ βουλευτήριον, καὶ εἶπαν Ἰωναθὰν ὁ ἀρχιερεὺς καὶ τὸ\n\n\n\nἔθνος τῶν Ἰουδαίων ἀπέστειλαν ἡμᾶς ἀνανεώσασθαι τὴν φιλίαν\nαὐτοῖς καὶ τὴν συμμαχίαν κατὰ τὸ πρότερον.\nκαὶ ἔδωκαν ἐπιστολὰς\nαὐτοῖς πρὸς αὐτοὺς κατὰ τόπον, ὅπως προπέμπωσιν αὐτοὺς εἰς γῆν\nἸούδα μετ᾿ εἰρήνης.\nκαὶ τοῦτο ἀντίγραφον τῶν ἐπιστολῶν ὦν\nἔγραψεν Ἰωναθὰν τοῖς Σπαρτιάταις\nἸωναθὰν ἀρχιερεὺς τοῦ ἔθνους\nκαὶ ἡ γερουσία καὶ οἱ ἱερεῖς καὶ ὁ λοιπὸς δῆμος τῶν Ἰουδαίων Σπαρτιάταις\nτοῖς ἀδελφοῖς χαίρειν.\nἔτι πρότερον ἀπεστάλησαν ἐπιστολαὶ\nπρὸς Ὀνίαν τὸν ἀρχιερέα, παρὰ δʼ Ἀρείου τοῦ βασιλεύοντος ἐν\nὑμῖν, ὅτι ἐστὲ ἀδελφοὶ ἡμῶν, ὡς τὸ ἀντίγραφον ὑπόκειται.\nκαὶ\nἐπεδέξατο Ὀνίας τὸν ἄνδρα τὸν ἀπεσταλμένον ἐνδόξως, καὶ ἔλαβεν\nτὰς ἐπιστολάς, ἐν αἷς διεσαφεῖτο περὶ συμμαχίας καὶ φιλίας.\nκαὶ\nἡμεῖς οὗν ἀπροσδεεῖς τούτων ὄντες, παράκλησιν ἔχοντες τὰ βιβλία\nτὰ ἅγια τὰ ἐν ταῖς χερσὶν ἡμῶν,\nἐπειράθημεν ἀποστεῖλαι τὴν πρὸς\nὑμᾶς ἀδελφότητα καὶ φιλίαν ἀνανεώσασθαι, πρὸς τὸ μὴ ἐξαλλοτριωθῆναι\nὑμῶν· πολλοὶ γὰρ καιροὶ διῆλθον ἀφʼ οὗ ἀπεστείλατε\nπρὸς ἡμᾶς.\nἡμεῖς οὗν ἐν παντὶ καιρῷ ἀδιαλείπτως ἐν ταῖς ἑορταῖς\nκαὶ ἐν ταῖς λοιπαῖς καθηκούσαις ἡμέραις μιμνησκόμεθα ὑμῶν, ἐφʼ ὧν\nπροσφέρομεν θυσιῶν καὶ ἐν ταῖς προσευχαῖς, ὡς δέον ἐστὶν καὶ\nπρέπον μνημονεύειν ἀδελφῶν.\nεὐφραινόμεθα δὲ ἐπὶ τῇ δόξῃ\nὑμῶν.\nἡμᾶς δὲ ἐκύκλωσαν πολλαὶ θλίψεις καὶ πόλεμοι πολλοί,\nκαὶ ἐπολέμησαν ἡμᾶς οἱ βασιλεῖς οἱ κύκλῳ ἡμῶν.\nοὐκ ἠβουλόμεθα\nοὖν παρενοχλεῖν ὑμῖν καὶ τοὺς λοιποὺς συμμάχους καὶ φίλους ἡμῶν\nἐν τοῖς πολέμοις τούτοις.\nἔχομεν γὰρ τὴν ἐξ οὐρανῶν βοηθίαν\nβοηθοῦσαν ἡμῖν, καὶ ἐρύσθημεν ἀπὸ τῶν ἐχθρῶν ἡμῶν, καὶ ἐταπεινώθησαν\nοἱ ἐχθροὶ ἡμῶν.\nἐπελέξαμεν οὗν Νουμήνιον Ἀντιόχου καὶ\nἈντίπατρον Ἰάσονος, καὶ ἀπεστάλκαμεν πρὸς Ῥωμαίους ἀνανεώσασθαι\nτὴν πρὸς αὐτοὺς φιλίαν καὶ συμμαχίαν τὴν πρότερον.\nἐνετειλάμεθα οὖν αὐτοῖς καὶ πρὸς ὑμᾶς πορευθῆναι καὶ ἀσπάσασθαι\nὑμᾶς, καὶ ἀποδοῦναι ὑμῖν τὰς παρʼ ἡμῶν ἐπιστολὰς περὶ\nτῆς ἀνανεώσεως καὶ τῆς ἀδελφότητος ἡμῶν.\nκαὶ νῦν καλῶς\nποιήσετε ἀντιφωνήσαντες ἡμῖν πρὸς ταῦτα.\nΚαὶ τοῦτο τὸ\n\n\n\nἀντίγραφον τῶν ἐπιστολῶν ὧν ἀπέστειλαν Ὀνείᾳ\nἌρης βασιλεὺς\nΣπαρτιατῶν Ὀνείᾳ ἱερεῖ μεγάλῳ χαίρειν.\nεὑρέθη ἐν γραφῇ περί τε\nτῶν Σπαρτιατῶν καὶ Ἰουδαίων, ὅτι ἀδελφοὶ εἰσίν, καὶ ὅτι εἰσὶν\nἐκ γένους Ἀβραάμ.\nκαὶ νῦν ἀφʼ οὐ ἔγνωμεν ταῦτα, καλῶς ποιήσετε\nγράφοντες ἡμῖν περὶ τῆς εἰρήνης ὑμῶν.\nκαὶ ἡμεῖς δὲ ἀντιγράφομεν\nὑμῖν Tὰ κτήνη ὑμῶν καὶ ἡ ὕπαρξις ὑμῶν ἡμῖν ἐστιν, καὶ\nτὰ ἡμῶν ὑμῖν ἐστιν· ἐντελλόμεθα οὗν ὅπως ἀπαγγείλωσιν ὑμῖν κατὰ\nτὰ αὐτά.\nΚαὶ ἤκουσεν Ἰωναθὰν ὅτι ἐπέστρεψαν οἱ ἄρχοντες\nΔημητρίου μετὰ δυνάμεως πολλῆς ὑπέρ τὸ πρότερον τοῦ πολεμῆσαι\nπρὸς αὐτόν.\nκαὶ ἀπῆρεν ἐξ Ἰερουσαλήμ, καὶ ἀπήντησεν αὐτοῖς\nεἰς τὴν Ἁμαθειτιν χώραν· οὐ γὰρ ἔδωκεν αὐτοῖς ἀνοχὴν τοῦ ἐμβατεῦσαι\nεἰς τὴν χώραν αὐτοῦ.\nκαὶ ἀπέστειλεν κατασκόπους εἰς τὴν παρεμβολὴν\nαὐτοῦ· καὶ ἐπέστρεψαν, καὶ ἀπήγγειλαν αὐτῷ ὅτι Οὕτως\nτάσσονται ἐπιπεσεῖν ἐπʼ αὐτοὺς τὴν νύκτα.\nὡς δὲ ἔδυ ὁ ἥλιος,\nἐπέταξεν Ἰωναθὰν τοῖς παρʼ αὐτοῦ γρηγορεῖν καὶ εἶναι ἐπὶ τοῖς\nὅπλαις, ἑτοιμάζεσθαι εἰς πόλεμον δι᾿ ὅλης τῆς νυκτός· καὶ ἐξέβαλεν\nπροφύλακας κύκλῳ τῆς παρεμβολῆς.\nκαὶ ἤκουσαν οἱ ὑπεναντίοι\nὅτι ἡτοίμασται Ἰωναθὰν καὶ οἱ παρʼ αὐτοῦ εἰς πόλεμον, καὶ\nἐφοβήθησαν καὶ ἔπτηξαν τὴν καρδίαν αὐτῶν, καὶ ἀνέκαυσαν πυρὰς ἐν\nτῇ παρεμβολῇ αὐτῶν.\nἸωναθὰν δὲ καὶ οἱ παρʼ αὐτοῦ οὐκ ἔγνωσαν\nἕως πρωί ἔβλεπον γὰρ τὰ φῶτα καιόμενα.\nκαὶ κατεδίωξεν ὀπίσω\nαὐτῶν, καὶ οὐκ ἐκατελαβεν αὐτούς, διέβησαν γὰρ τὸν Ἐλεύθερον\nποταμόν.\nκαὶ ἐξέκλινεν Ἰωναθὰν ἐπὶ τοὺς Ἄραβας τοὺς καλουμένους\nΖαβαδαίους, καὶ ἐπάταξεν αὐτούς, καὶ ἔλαβεν τὰ σκῦλα\nαὐτῶν.\nκαὶ ἀναζεύξας ᾖλθεν εἰς Δαμασκόν, καὶ διώδευσεν ἐν πάσῃ\nτῇ χώρᾳ.\nκαὶ Σίμων ἐξῆλθεν καὶ διώδευσεν ἕως Ἀσκάλωνος, καὶ\nτὰ πλησίον ὀχυρώματα, καὶ ἐξέκλινεν εἰς Ἰόππην καὶ προκατελάβετο\nαὐτήν.\nἤκουσεν γὰρ ὅτι βούλονται τὸ ὀχύρωμα παραδοῦναι\nτοῖς παρὰ Δημητρίου, καὶ ἔθετο ἐκεῖ φρουράν, ὅπως φυλάσσωσιν\nαὐτήν.\nΚαὶ ἐπέστρεψεν Ἰωναθὰν καὶ 'ξεκκλησίασεν τοὺς\n\n\n\nπρεσβυτέρους τοῦ λαοῦ, καὶ ἐβουλεύσατο μετʼ αὐτῶν τοῦ οἰκοδομῆσαι\nὀχυρώματα ἐν τῇ Ἰουδαία,\nκαὶ προσυψῶσαι τὰ τείχη Ἰερουσαλήμ,\nκαὶ ὑψῶσαι ὕψος μέγα ἀνὰ μέσον τῆς ἄκρας καὶ τῆς πόλεως εἰς τὸ\nδιαχωρίσαι αὐτὴν τῆς πόλεως, ἵνα ἡ αὕτη κατὰ μόνας, ὅπως μήτε ἀγοράζωσιν\nμήτε πωλῶσιν.\nκαὶ συνήχθησαν τοῦ οἰκοδομεῖν, καὶ ἔπεσεν\nτοῦ τείχους τοῦ χειμάρρου τοῦ ἐξ ἀπηλιώτου, καὶ ἐπεσκεύασεν τὸ καλούμενον\nΧαφεναθά.\nκαὶ Σίμων ᾠκοδόμησεν τὴν Ἁδιδὰ ἐν τῆ σεφηλά,\nκαὶ ὠχύρωσεν θύρας καὶ μοχλούς.\nΚαὶ ἐζήτησεν Τρύφων\nβασιλεῦσαι τῆς Ἀσίας καὶ περιθέσθαι τὸ διάδημα καὶ ἐκτεῖναι χεῖρας\nἐπὶ Ἀντίοχον τὸν βασιλέα.\nκαὶ ηὐλαβήθη μή ποτε οὐκ ἐάσῃ αὐτὸν\nἸωναθὰν καὶ μὴ ποτε πολεμήσῃ πρὸς αὐτόν, καὶ ἐζήτει πόρον τοῦ\nσυλλαββεῖν αὐτὸν τοῦ ἀποκτεῖναι· καὶ ἀπάρας ἦλθεν εἰς Βεθσά.\nκαὶ\nἐξῆλθεν Ἰωναθὰν εἰς ἀπάντησιν αὐτῷ ἐν τεσσεράκοντα χιλιάσιν\nἀνδρῶν ἐπιλελεγμέναις εἰς παράταξιν, καὶ ἦλθεν εἰς Βεθσά.\nκαὶ\nεἶδεν Τρύφων ὅτι πάρεστιν μετὰ δυνάμεως πολλῆς, καὶ ἐκτεῖναι\nχεῖρας ἐπʼ αὐτὸν ηὐλαβήθη.\nκαὶ ἐπεδέξατο αὐτὸν ἐνδόξως, καὶ\nσυνέστησεν αὐτὸν πᾶσιν τοῖς φίλοις αὐτοῦ, καὶ ἔδωκεν αὐτῷ δόματα,\nκαὶ ἐπέταξεν τοῖς φίλοις αὐτοῦ καὶ ταῖς δυνάμεσιν αὐτοῦ ὑπακούειν\nαὐτῷ ὡσαύτως.\nκαὶ εἶπεν τῷ Ἰωναθάν Ἵνα τί ἔκοψας πάντα τὸν\nλαὸν τοῦτον πολέμου μὴ ἐνεστηκότος ἡμῖν;\nκαὶ νῦν ἀπόστειλον\nαὐτοὺς εἰς τοὺς οἴκους αὐτῶν, ἐπίλεξον δέ σεαυτῷ ἄνδρας ὀλίγους\nοἴτιωες ἔσονται μετὰ σοῦ· καὶ δεῦρο μετʼ ἐμοῦ εἰς Πτολεμαίδα, καὶ\nπαραδώσω σοι αὐτὴν καὶ τὰ λοιπὰ ὀχυρώματα καὶ τὰς δυνάμεις τὰς\nπολλὰς καὶ πάντας τοὺς ἐπὶ τῶν χρειῶν, καὶ ἐπιστρέψας ἀπελεύσομαι·\nτούτου γὰρ χάριν πάρειμι.\nκαὶ ἐμπιστεύσας αὐτῷ ἐποίησεν\n\n\n\nκαθὼς εἶπεν, καὶ ἐξαπέστειλεν τὰς δυνάμεις, καὶ ἀπῆλθον εἰς γῆν\nἸούδα.\nκατέλειπεν δὲ μεθʼ ἑαυτοῦ ἄνδρας τρισχιλίους· ὡς δισχιλίους\nἀφῆκεν ἐν τῇ Γαλιλαίᾳ, χίλιοι δὲ συνῆλθον αὐτῷ.\nὩς δὲ\nεἰσῆλθεν Ἰωναθὰν εἰς Πτολεμαίδα, ἀπέκλεισαν οἱ Πτολεμαῖται τὰς\nπύλας, καὶ συνέλαβον αὐτόν, καὶ πάντας τοὺς συνελθόντας μετʼ αὐτοῦ\nἀπέκτειναν ἐν ῥομφαίᾳ.\nκαὶ ἀπέστειλεν Τρύφων δυνάμεις καὶ\nἵππον εἰς Γαλιλαίαν εἰς τὸ πεδίον τὸ μέγα, τοῦ ἀπολέσαι πάντας\nτοὺς παρὰ Ἰωνάθου.\nκαὶ ἐπέγνωσαν ὅτι συνελήμφθη καὶ ἀπόλωλεν,\nκαὶ οἱ μετʼ αὐτοῦ· καὶ παρεκάλεσαν ἑαυτούς, καὶ ἐπορεύοντο\nσυνεστραμμένοι ἕτοιμοι εἰς πόλεμον.\nκαὶ ἴδον οἱ διώκοντες ὅτι\nπερὶ ψυχῆς ἐστιν αὐτοῖς· καὶ ἐπέστρεψαν.\nκαὶ ἦλθον πάντες\nμετ᾿ εἰρήνης εἰς γῆν Ἰούδα, καὶ ἐπένθησαν τὸν Ἰωναθὰν καὶ τοὺς\nμετʼ αὐτοῦ, καὶ ἐφοβήθησαν σφόδρα· καὶ ἐπένθησεν Ἰσραὴλ πένθος\nμέγα.\nκαὶ ἐζήτησαν πάντα τὰ ἔθνη τὰ κύκλῳ αὐτῶν ἐκτρίψαι\nαὐτοὺς· εἶπαν γάρ Οὐκ ἔχουσιν ἄνδρα ἄρχοντα καὶ βοηθοῦντα· νῦν\nοὖν πολεμήσωμενν αὐτούς, καὶ ἐξαροῦμεν ἐξ ἀνθρόπων τὸ μνημόσυνον\nαὐτῶν.\nΚαὶ ἤκουσεν Σίμων ὅτι συνήγαγεν Τρύφων δύναμιν πολλὴν τοῦ\nἐλθεῖν εἰς γῆν Ἰούδα τοῦ ἐκτρίψαι αὐτὴν.\nκαὶ εἶδεν τὸν λαὸν ὅτι\nἐστὶν ἔντρομος καὶ ἔκφοβος, καὶ ἀνέβη εἰς Ἰερουσαλὴμ καὶ ἤθροισεν\nτὸν λαόν·\nκαὶ παρεκάλεσεν αὐτούς, καὶ εἶπεν αὐτοῖς Αὐτοὶ οἴδατε\nὅσα ἐγὼ καὶ οἱ ἀδελφοί μου καὶ οἶκος τοῦ πατρός μου ἐποιήσαμεν\nπερὶ τῶν νόμων καὶ τῶν ἁγίων, καὶ τοὺς πολέμους καὶ τὰς στενοχαωρίας.\nτούτου χάριν ἀπώλοντο οἱ ἀδελφοί μου πάντες χάριν τοῦ\nἸσραήλ, καὶ κατελείφθην ἐγὼ μόνος.\nκαὶ νῦν μὴ μοι γένοιτο φείσασθαί\nμου τῆς ψυχῆς ἐν παντὶ καιρῷ θλίψεως· οὐ γάρ εἰμι κρείσσων\n\n\n\nτῶν ἀδελφῶν μου.\nπλὴν ἐκδικήσω περὶ τοῦ ἔθνους μου καὶ περὶ\nτῶν ἁγίων καὶ περὶ τῶν γυναικῶν καὶ τῶν τέκνων ἡμῶν, ὅτι\nσυνήχθησαν πάντα τὰ ἔθνη ἐκτρίψαι ἡμᾶς ἔχθρας χάριν.\nκαὶ\nἀνεζωπύρισεν τὸ πνεῦμα τοῦ λαοῦ αὐτοῦ ἀκοῦσαι τῶν λόγων τούτων·\nκαὶ ἀπεκρίθησαν φωνῇ μεγάλῃ λέγοντες Σὺ εἶ ἡμῶν ἡγούμενος\nἀντὶ Ἰούδου καὶ Ἰωνάθου τοῦ ἀδελφοῦ σου·\nπολέμησον τὸν πόλεμον\nἡμῶν, καὶ πάντα ὅσα ἐὰν εἴπῃς ἡμῖν ποιήσομεν.\nκαὶ συνήγαγεν\nπάντας τοὺς ἄνδρας τοὺς πολεμιστάς, καὶ ἐτάχυνεν τοῦ τελέσαι τὰ\nτείχη Ἰερουσαλήμ, καὶ ὀχύρωσεν αὐτὴν κυκλόθεν.\nκαὶ ἀπέστειλεν\nἸωναθὰν τὸν τοῦ Ἀψαλώμου καὶ μετʼ αὐτοῦ δύναμιν ἱκανὴν εἰς\nἸόππην, καὶ ἐξέβαλεν τοὺς ἐν αὐτῇ ὄντας, καὶ ἔμεινεν ἐκεῖ ἐν\nαὐτῇ.\nΚαὶ ἀπῆρεν Τρύφων ἀπὸ Πτολεμαίδος μετὰ δυνάμεως\nπολλῆς εἰσελθεῖν εἰς γῆν Ἰούδα, καὶ Ἰωναθὰν μετʼ αὐτοῦ ἐν φυλακῇ·\nΣίμων δὲ παρενέβαλεν ἐν Ἀδίδοις κατὰ προσώπου τοῦ πεδίου.\nκαὶ ἐπέγνω Τρύφων ὅτι ἀνέστη Σίμων ἀντὶ Ἰωνάθου τοῦ ἀδελφοῦ\nαὐτοῦ, καὶ ὅτι συνάπτειν αὐτῷ μέλλει εἰς πόλεμον· καὶ ἀπέστειλεν\nπρὸς αὐτὸν πρέσβεις, λέγων\nΠερὶ ἀργυρίου οὗ ὥφειλεν Ἰωναθὰν\nἀδελφός σου εἰς τὸ βασιλικόν, δι᾿ ἃς εἶχεν χρείας. συνέχομεν αὐτόν.\nκαὶ νῦν ἀπόστειλον ἀργυρίου ἑκατὸν τάλαντα καὶ δύο τῶν υἱῶν\nαὐτοῦ ὅμηρα, ὅπως μὴ ἀφεθεὶς ἀποστατήσει ἀφʼ ἡμῶν, καὶ ἀφήσομεν\nαὐτόν.\nκαὶ ἔγνω Σίμων ὅτι δόλῳ λαλοῦσιν πρὸς αὐτόν, καὶ πέμπει\nτὸ ἀργύριον καὶ τὰ παιδάρια, καὶ μὴ ποτε ἔχθραν ἄρῃ μεγάλην πρὸς\nτὸν λαόν,\nλέγοντες Ὅτι οὐκ ἀπέστειλα αὐτῷ τὸ ἀργύριον καὶ τὰ παι-\nδάρια, ἀπώλετο·\nκαὶ ἀπέστειλεν τὰ παιδάρια καὶ τὰ ἑκατὸν τάλαντα·\nκαὶ διεψεύσατο, καὶ οὐκ ἀφῆκεν τὸν Ἰωναθάν.\nκαὶ μετὰ ταῦτα\nἦλθεν Τρύφων τοῦ ἐμβατεῦσαι εἰς τὴν πόλιν καὶ ἐκτρίψαι αὐτήν, καὶ\nἐκύλωσεν ὁδὸν τὴν εἰς Ἀδωρά· καὶ Σίμων καὶ ἡ παρεμβολὴ αὐτοῦ\nἀντιπαρῆγεν αὐτῷ εἰς πάντα τόπον οὗ ἐπορεύετο.\nοἱ δὲ ἐκ τῆς\nἄκρας ἀπέστελλον πρεσβευτὰς καὶ κατασπεύδοντας αὐτὸν τοῦ ἐλθεῖν\n\n\n\nπρὸς αὐτὸν διὰ τῆς ἐρήμου καὶ ἀποστεῖλαι αὐτοῖς τροφάς.\nκαὶ ἡτοίμασεν\nΤρύφων πᾶσαν τὴν ἵππον αὐτοῦ ἐλθεῖν· καὶ ἐν τῇ νυκτὶ ἐκείνῃ\nἤν χιὼν πολλὴ σφόδρα, καὶ οὐκ ἦλθεν διὰ τὴν χιόνα· καὶ ἀπῆρεν καὶ\nἦλθεν εἰς τὴν Γαλααδῖτιν.\nὡς δὲ ἤγγισεν τῆς Βασκαμά, ἀπέκτεινεν\nτὸν Ἰωναθάν, καὶ ἐτάφη ἐκεῖ\nκαὶ ἐπέστρεψεν Τρύφων καὶ ἀπῆλθεν\nεἰς τὴν γῆν αὐτοῦ.\nΚαὶ ἀπέστειλεν Σίμων, καὶ ἔλαβεν\nτὰ ὀστᾶ Ἰωναθὰν τοῦ ἀδελφοῦ αὐτοῦ, καὶ ἔθαψεν αὐτὸν ἐν Μωδεείμ\nπόλει τῶν πατέρων αὐτοῦ.\nκαὶ ἐκόψαντο αὐτὸν πᾶς Ἰσραὴλ\nκοπετὸν μέγαν, καὶ ἐπένθησαν αὐτὸν ἡμέρας πολλάς.\nκαὶ ᾠκοδόμησεν\nΣίμων ἐπὶ τὸν τάφον τοῦ πατρὸς αὐτοῦ καὶ τῶν ἀδελφῶν\nαὐτοῦ, καὶ ὕψωσεν αὐτὸν τῇ ὁράσει λίθῳ ξυστῷ ἐκ τῶν ὄπισθεν\nκαὶ ἐκ τῶν ἔμπροσθεν.\nκαὶ ἔστησεν ἑπτὰ πυραμίδας, μίαν κατέναντι\nτῆς μιᾶς, τῷ πατρὶ καὶ τῇ μητρὶ καὶ τέσσαρσιν ἀδελφοῖς.\nκαὶ ταύταις ἐποίησεν μηχανήματα περιθεὶς στύλους μεγάλους, καὶ\nἐποίησεν ἐπὶ τοῖς στύλοις πανοπλίας εἰς ὄνομα αἰώνιον, καὶ παρὰ\nὁ ταῖς πανοπλίαις πλοῖα ἐπιγεγλυμμένα, εἰς τὸ θεωρεῖσθαι ὑπὸ πάντων\nτῶν πλεόντων τὴν θάλασσαν.\nοὗτος ὁ τάφος ὃν ἐποίησεν\nἐν Μωδεεὶμ ἕως τῆς ἡμέρας ταύτης.\nὉ δὲ Τρύφων\nἐπορεύετο δόλῳ μετὰ Ἀντιόχου τοῦ βασιλέως τοῦ νεωτέρου, καὶ\nἀπέκτεινεν αὐτόν,\nκαὶ ἐβασίλευσεν ἀντʼ αὐτοῦ, καὶ περιέθετο τὸ\nδιάδημα τῆς Ἀσίας, καὶ ἐποίησεν πληγὴν μεγάλην ἐπὶ τῆς γῆς.\nΚαὶ ᾠκοδόμησεν Σίμων τὸ ὀχύρωμα τῆς Ἰουδαίας, καὶ περιετείχισεν\nπύργοις ὑψηλοῖς καὶ τείχεσιν μεγάλοις καὶ πύργοις καὶ\nπύλαις καὶ μοχλοῖς, καὶ ἔθετο βρώματα ἐν τοῖς ὀχυρώμασιν.\nκαὶ\nἐπελέξατο Σίμων ἄνδρας, καὶ ἀπέστειλεν πρὸς Δημήτριον τὸν βασιλέα\nτοῦ ποιῆσαι ἄφεσιν τῇ χώρᾳ, ὅτι πᾶσαι αἱ πράξεις Τρύφωνος ἦσαν\nἁρπάσαι.\nκαὶ ἀπέστειλεν αὐτῷ Δημήτριος ὁ βασιλεὺς κατὰ τοὺς\nλόγους τούτους, καὶ ἀπεκρίθη αὐτῷ, καὶ ἔγραψεν αὐτῷ ἐπιστολὴν\nτοιαύτην\nΒασιλεὺς Δημήτριος Σίμωνι ἀρχιερεῖ καὶ φίλῳ βασιλέων\n\n\n\nκαὶ πρεσβυτέροις καὶ ἔθνει Ἰουδαίων χαίρειν.\nτὸν στέφανον τὸν\nχρυσοῦν, καὶ τὴν βάιν ἣν ἀπεστείλατε, κεκομίσμεθα, καὶ ἕτοιμοί\nἐσμεν τοῦ ποιεῖν ὑυῖν εἰρήνην μεγάλην, καὶ γράφειν τοῖς ἐπὶ τῶν\nχρειῶν τοῦ ἀφεῖναι ὑμῖν ἀφέματα.\nκαὶ ὅσα ἐστήσαμεν πρὸς ὑμᾶς\nἕστηκεν, καὶ τὰ ὀχυρώματα, ἃ ᾠκοδομήσατε, ὑπαρχέτω ὑμῖν.\nἀφίεμεν\nδέ ὑμῖν ἀγνοήματα καὶ τὰ ἁμαρτήματα ἕως τῆς σήμερον ἡμέρας,\nκαὶ τὸν στέφανον ὃν ὠφείλετε· καὶ εἵ τι ἄλλο ἐτελωνεῖτο ἐν Ἰερουσαλήμ,\nμηκέτι τελωνείσθω·\nκαὶ εἵ τινες ἐπιτήδειοι ὑμῶν γραφῆναι εἰς\nτοὺς περὶ ἡμᾶς, ἐνγραφέσθωσαν, καὶ γινέσθω ἀνὰ μέσον ἡμῶν εἰρήνη.\nἜτους ἑκατοστοῦ ἑβδομηκοστοῦ ἤρθη ὁ ζυγὸς τῶν ἐθνῶν ἀπὸ τοῦ\nἸσραήλ.\nκαὶ ἤρξατο ὁ λαὸς Ἰσραὴλ γράφειν ἐν ταῖς συνγραφαῖς\nκαὶ συναλλάγμασιν Ἔτους πρώτου ἐπὶ Σίμωνος ἀρχιερέως μεγάλου\nκαὶ στρατηγοῦ καὶ ἡγουμένου Ἰουδαίων.\nἘν ταῖς ἡμέραις\nἐκείναις παρενέβαλεν ἐπὶ Γάζαν, καὶ ἐκύκλωσεν αὐτὴν παρεμβολαῖς,\nκαὶ ἐποίησεν ἑλέπολιν καὶ προσήγαγεν τῇ πόλει, καὶ ἐπάταξεν πύργον\nἕνα, καὶ κατελάβετο.\nκαὶ ἐξήλλοντο οἱ ἐν τῇ ἑλεπόλει εἰς τὴν πόλιν,\nκαὶ ἐγένετο κίνημα μέγα ἐν τῇ πόλει.\nκαὶ ἀνέβησαν οἱ ἐν τῇ πόλει\nσὺν ταῖς γυναιξὶ καὶ τοῖς τέκνοις ἐπὶ τὸ τεῖχος διερρηχότες τὰ ἱμάτια\nαὐτῶν, καὶ ἐβόησαν φωνῇ μεγάλῃ ἀξιοῦντες Σίμωνα δεξιὰς αὐτοῖς\nδοῦναι.\nκαὶ εἶπαν Μὴ ἡμῖν χρήσῃ κατὰ τὰς πονηρίας ἡμῶν, ἀλλὰ\nκατὰ τὸ ἔλεὸς σου.\nκαὶ συνελύθη αὐτοῖς Σίμων, καὶ οὐκ ἐπολέμησεν\nαὐτούς· καὶ ἐξέβαλεν αὐτοὺς ἐκ τῆς πόλεως, καὶ ἐκαθέρισεν τὰς\nοἰκίας ἐν αἷς ἦν τὰ εἴδωλα, καὶ οὕτως εἰσῆλθεν εἰς αὐτὴν ὑμνῶν καὶ\nεὐλογῶν.\nκαὶ ἐξέβαλεν ἐξ αὐτῆς πᾶσαν ἀκαθαρσίαν, καὶ κατοίκισεν\nἐν αὐτῇ ἄνδρας οἵτινες τὸν νόμον ποιοῦσιν· καὶ προσοχύρώσεν\nαὐτήν, καὶ ᾠκοδόμησεν ἑαυτῷ ἐν αὐτῇ οἴκησιν.\nΟἰ δὲ ἐκ\nτῆς ἄκρας ἐν Ἰερουσαλὴμ ἐκωλύοντο ἐκπορεύεσθαι εἰς τὴν χώραν καὶ\n\n\n\nἀγοράζειν καὶ πωλεῖν· καὶ ἐπείνασαν σφόδρα, καὶ ἀπώλοντο ἐξ αὐτῶν\nἱκανοὶ τῇ λιμῷ.\nκαὶ ἐβόησαν πρὸς Σίμωνα δεξιὰς λαβεῖν, καὶ\nἔδωκεν αὐτοῖς, καὶ ἐξέβαλεν αὐτοὺς ἐκεῖθεν, καὶ ἐκαθέρισεν τὴν ἄκραν\nἀπὸ τῶν μιασμάτων.\nκαὶ εἰσῆλθεν εἰς αὐτὴν τῇ τρίτῃ καὶ εἰκάδι\nτοῦ δευτέρου μηνὸς ἔτους ἑνὸς καὶ ἑβδομηκοστοῦ καὶ ἑκατοστοῦ μετὰ\nαἰνέσεως καὶ βαίων καὶ ἐν κινύραις καὶ ἐν κυμβάλοις καὶ ἐν νάβλαις\nκαὶ ἐν ὕμνοις καὶ ἐν ᾠδαῖς, ὅτι συνετρίβη ἐχθρὸς μέγας ἐξ Ἰσραήλ·\nκαὶ ἔστησεν κατʼ ἐνιαυτὸν τοῦ ἄγειν τὴν ἡμέραν ταύτην. καὶ\nπροσωχύρωσεν τὸ ὄρος τοῦ ἱεροῦ τὸ παρὰ τὴν ἄκραν, καὶ ᾤκει ἐκεῖ\nαὐτὸς καὶ οἱ παρʼ αὐτοῦ.\nκαὶ ἴδεν Σίμων τὸν Ἰωάννην τὸν υἱὸν\nαὐτοῦ, ὅτι ἀνήρ ἐστιν, καὶ ἔθετο αὐτὸν ἡγούμενον τῶν δυνάμεων\nπασῶν· καὶ ᾤκει ἐν Γαζάροις.\nΚαὶ ἐν ἔτει δευτέρῳ καὶ ἑβδομηκοστῷ καὶ ἑκατοστῷ συνήγαγεν\nΔημήτριος ὁ βασιλεὺς τὰς δυνάμεις αὐτοῦ, καὶ ἐπορεύθη εἰς Μηδίαν,\nτοῦ ἐπισπᾶσθαι βοήθειαν ἑαυτῷ, ὄπως πολεμήσῃ τὸν Τρύφωνα.\nκαὶ ἤκουσεν Ἀρσάκης ὁ βασιλεὺς Περσίδος καὶ Μηδίας ὅτι ἦλθεν\nΔημήτριος εἰς τὰ ὅρια αὐτοῦ, καὶ ἀπέστειλεν ἕνα τῶν ἀρχόντων\nαὐτοῦ συλλαβεῖν αὐτὸν ζῶντα.\nκαὶ ἐπορεύθη καὶ ἐπάταξεν τὴν\nπαρεμβολὴν Δημητρίου καὶ συνέλαβεν αὐτόν, καὶ ἤγαγεν αὐτὸν πρὸς\nἈρσάκην, καὶ ἔθετο αὐτὸν ἐν φυλακῆ.\nΚαὶ ἡσύχασεν ἡ γῆ\nπάσας τὰς ἡμέρας Σίμωνος, καὶ ἐζήτησεν ἀγαθὰ τῷ ἔθνει αὐτοῦ· καὶ\nἤρεσεν αὐτοῖς ἡ ἐξουσία αὐτοῦ καὶ ἡ δόξα αὐτοῦ πάσας τὰς ἡμέρας\nκαὶ μετὰ πάσης τῆς δόξης αὐτοῦ ἔλαβεν τὴν Ἰόππην εἰς λιμένα, καὶ\nἐποίησεν εἴσοδον ταῖς νήσοις τῆς θαλάσσης.\nκαὶ ἐπλάτυνεν τὰ ὅρια\nτῷ ἔθνει αὐτοῦ, καὶ ἐκράτησεν τῆς χώρας.\nκαὶ συνήγαγεν αἰχμαλωσίαν\nπολλήν, καὶ ἐκυρίευσεν Γαζάρων καὶ Βεθσούρων καὶ τῆς ἄκρας·\nκαὶ ἐξῆρεν τὰς ἀκαθαρσίας ἐξ αὐτῆς, καὶ οὐκ ἦν ὁ ἀντικείμενος αὐτῷ.\nκαὶ ἦσαν γεωργοῦντες τὴν γῆν αὐτῶν μετʼ εἰρήνης, καὶ ἡ γῆ ἐδίδου\n\n\n\nτὰ γενήματα αὐτῆς, καὶ τὰ ξύλα τῶν πεδίων τὸν καρπὸν αὐτῶν.\nπρεσβύτεροι ἐν ταῖς πλατείαις ἐκάθηντο, πάντες περὶ ἀγαθῶν ἐκοινολόγουν,\nκαὶ οἱ νεανίσκοι ἐνεδύσαντο δόξας καὶ στολὰς πολέμου.\nταῖς πόλεσιν ἐχορήγησεν βρώματα, καὶ ἔταξεν αὐτὰς ἐν σκεύεσιν\nὀχυρώσεως, ἕως ὅτου ὀνομάσθη τὸ ὄνομα τῆς δόξης αὐτοῦ ἕως ἄκρου\nγῆς·\nἐποίησεν τὴν εἰρήνην ἐπὶ τῆς γῆς, καὶ ηὐφράνθη Ἰσραὴλ\nεὐφροσύνην μεγάλην.\nκαὶ ἐκάθισεν ἕκαστος ὑπὸ τὴν ἄμπελον\nαὐτοῦ καὶ τὴν συκῆν αὐτοῦ, καὶ οὐκ ἦν ὁ ἐκφοβῶν αὐτούς·\nκαὶ\nἐξέλειπεν πολεμῶν αὐτοὺς ἐπὶ τῆς γῆς, καὶ οἱ βασιλεῖς αὐτῶν συνε\nτρίβησαν ἐν ταῖς ἡμέραις ἐκείναις.\nκαὶ ἐστήρισεν πάντας τοὺς\nταπεινοὺς τοῦ λαοῦ αὐτοῦ· τὸν νόμον ἐξεζήτησεν, καὶ ἐξῆρεν πάντα\nἄνομον καὶ πονηρόν·\nτὰ ἅγια ἐδόξασεν, καὶ ἐπλήθυνεν τὰ σκεύη\nτῶν ἁγίων.\nΚαὶ ἤκουσεν ἐν Ῥώμῃ ὅτι ἀπέθανεν Ἰωναθάν, καὶ ἕως Σπάρτης.\nκαὶ ἐλυπήθησαν σφόδρα.\nὡς δὲ ἤκουσαν ὅτι Σίμων ὁ ἀδελφὸς\nαὐτοῦ γέγονεν ἀντʼ αὐτοῦ ἀρχιερεὺς καὶ ἐπικρατεῖ τῆς χώρας καὶ τῶν\nπόλεων τῶν ἐν αὐτῇ,\nκαὶ ἔγραψαν πρὸς αὐτὸν δέλτοις χαλκαῖς τοῦ\nἀνανεώσασθαι πρὸς αὐτὸν φιλίαν καὶ τὴν συμμαχίαν ἣν ἔστησαν\nπρὸς Ἰούδαν καὶ Ἰωναθὰν τοὺς ἀδελφοὺς αὐτοῦ.\nκαὶ ἀνεγνώσθησαν\nἐνώπιον ἐκκλησίας ἐν Ἰερουσαλήμ.\nκαὶ τοῦτο τὸ ἀντίγραφον τῶν\nἐπιστολῶν ὧν ἀπέστειλαν οἱ Σπαρτιᾶται Σπαρτιατῶν ἄρχοντες καὶ ἡ\nπόλις Σίμωνι ἱερεῖ μεγάλῳ καὶ τοῖς πρεσβυτέροις καὶ τοῖς ἱερεῦσι\nκαὶ τῷ λοιπῷ δήμῳ τῶν Ἰουδαίων ἀδελφοῖς χαίρειν.\nοἱ πρεσβευταὶ\nοἱ ἀποσταλέντες πρὸς τὸν δῆμον ἡμῶν ἀπήγγειλαν ἡμῖν περὶ τῆς\nδόξης ὑμῶν καὶ τιμῆς, καὶ ηὐφράνθημεν ἐπὶ τῇ ἐφόδῳ αὐτῶν.\nκαὶ\nἀναγραψάμενοι τὰ ὑπʼ αὐτῶν εἰρημένα ἐν ταῖς βουλαῖς τοῦ δήμου\nοὕτως Νουμήνιος Ἀντιόχου καὶ Ἀντίπατρος Ἰάσονος πρεσβευταὶ\n\n\n\nἸουδαίων ἤλθοσαν πρὸς ἡμᾶς ἀνανεούμενοι τὴν πρὸς ἡμᾶς φιλίαν·\nκαὶ ἤρεσεν τῷ δήμῳ ἐπιδέξασθαι τοὺς ἄνδρας ἐνδόξως, καὶ τοῦ\nθέσθαι τὸ ἀντίγραφον τῶν λόγων αὐτῶν ἐν τοῖς ἀποδεδιγμένοις τῷ\nδήμῳ βιβλίοις, τοῦ μνημόσυνον ἔχειν τὸν δῆμον τῶν Σπαρτιατῶν· τὸ\nδὲ ἀντίγραφον τούτων ἔγραψαν Σίμωνι τῷ ἀρχιερεῖ.\nΜετὰ\nταῦτα ἀπέστειλεν Σίμων τὸν Νουμήνιον εἰς Ῥώμην ἔχοντα ἀσπίδα\nχρυσῆν μεγάλην ὁλκὴν μνῶν χιλίων, εἰς τὸ στῆσαι πρὸς αὐτοὺς τὴν\nσυμμαχίαν.\nὩς δὲ ἤκουσεν ὁ δῆμος τῶν λόγων τούτων, εἶπαν Τίνα\nχάριν ἀποδώσομεν Σίμωνι καὶ τοῖς υἱοῖς αὐτοῦ;\nἐστήρισεν γὰρ\nαὐτὸς καὶ οἱ ἀδελφοὶ αὐτοῦ καὶ ὁ οἶκος τοῦ πατρὸς αὐτοῦ, καὶ\nἐπολέμησαν τοὺς ἐχθροὺς Ἰσραὴλ ἀπʼ αὐτῶν. καὶ ἔστησαν αὐτῷ\nἐλευθερίαν, καὶ κατέγραψεν ἐν δέλτοις χαλκαῖς, καὶ ἔθεντο ἐν στήλῃ\nἐν ὄρει Σιών.\nκαὶ τοῦτο τὸ ἀντίγραφον τῆς γραφῆς Ὀκτωκαιδεκάτῃ\nἘλούλ, ἔτους δευτέρου ἑβδομηκοστοῦ καὶ ἑκατοστοῦ, καὶ τοῦτο τρίτον\nἔτος ἐπὶ Σίμωνος τοῦ ἀρχιερέως,\nἐν Σαραμέλ, ἐπὶ συναγωγῆς\nμεγάλης τῶν ἱερέων καὶ λαοῦ καὶ ἀρχόντων ἔθνους καὶ τῶν πρεσβυτέρων\nτῆς χώρας ἐγνώρισεν ἡμῖν.\nἐπεὶ πολλάκις ἐγενήθησαν πόλεμοι\nἐν τῇ χώρᾳ, Σίμων δὲ ὁ υἱὸς Ματταθίου ὁ υἱὸς τῶν υἱῶν Ἰωαρίβ\nκαὶ οἱ ἀδελφοὶ αὐτοῦ ἔδωκαν ἐαυτοὺς τῷ κινδύνῳ, καὶ ἀντέστησαν\nτοῖς ὑπεναντίοις τοῦ ἔθνους αὐτῶν, ὅπως σταθῇ τὰ ἅγια αὐτῶν καὶ ὁ\nνόμος, καὶ δόξῃ μεγάλῃ ἐδόξασαν τὸ ἔθνος αὐτῶν·\nκαὶ ἤθροισεν\nἸωναθὰν τὸ ἔθνος αὐτῶν, καὶ ἐγενήθη αὐτοῖς ἀρχιερεύς, καὶ προσετέθη\nπρὸς τὸν λαὸν αὐτοῦ·\nκαὶ ἐβουλήθησαν οἱ ἐχθροὶ αὐτῶν\nἐμβατεῦσαι εἰς τὴν χώραν αὐτῶν τοῦ ἐκτρίψαι τὴν χώραν αὐτῶν,\nκαὶ ἐκτεῖναι τὰς χεῖρας ἐπὶ τὰ ἅγια αὐτῶν·\nτότε ἀνέστη Σίμων, καὶ\n\n\n\nἐπολέμησεν περὶ τοῦ ἔθνους αὐτοῦ, καὶ ἐδαπάνησεν χρήματα πολλὰ\nτῶν ἑαυτοῦ, καὶ ὁπλοδότησεν τοὺς ἄνδρας τῆς δυνάμεως τοῦ ἔθνους\nαὐτοῦ, καὶ ἔδωκεν αὐτοῖς ὀψώνια·\nκαὶ ὠχύρωσεν τὰς πόλεις τῆς\nἸουδαίας καὶ τὴν Βεθσούραν τὴν ἐπὶ τῶν ὁρίων τῆς Ἰουδαίας, οὗ ἦν\nτὰ ὅπλα τῶν πολεμίων τὸ πρότερον, καὶ ἔθετο ἐκεῖ φρουρὰν ἄνδρας\nἸουδαίους·\nκαὶ Ἰόππην ὠχύρωσεν τὴν ἐπὶ τῆς θαλάσσης, καὶ τὴν\nΓαζάραν τὴν ἐπὶ τῶν ὁρίων Ἀζώτου, ἐν ᾗ ᾠκοῦσαν οἱ πολέμιοι τὸ\nπρότερον ἐκεῖ, καὶ κατῴκισεν ἐκεῖ Ἰουδαίους, καὶ ὅσα ἐπιτήδεια πρὸς\nτῇ τούτων ἐπανορθώσει ἔθετο ἐν αὐτοῖς.\nκαὶ εἶδεν ὁ λαὸς τὴν\nπίστιν τοῦ Σίμωνος καὶ τὴν δόξαν ἣν ἐβουλεύσατο ποιῆσαι τῷ ἔθνει\nαὐτοῦ, καὶ ἔθεντο αὐτὸν ἡγούμενον αὐτῶν καὶ ἀρχιερέα, διὰ τὸ\nπεποιηκέναι αὐτὸν ταῦτα πάντα, καὶ τὴν δικαιοσύνην καὶ τὴν πίστιν\nἣν συνετήρησεν τῷ ἔθνει αὐτοῦ, καὶ ἐξεζήτησεν παντὶ τρόπῳ ὑψῶσαι\nτὸν λαὸν αὐτοῦ.\nκαὶ ἐν ταῖς ἡμέραις αὐτοῦ εὐοδώθη ἐν ταῖς χερσὶν\nαὐτοῦ, τοῦ ἐξαρθῆναι τὰ ἔθνη ἐκ τῆς χώρας αὐτῶν, καὶ τοὺς ἐν τῇ\nπόλει Δαυεὶδ τοὺς ἐν Ἰερουσαλὴμ οἳ ἐποίησαν ἑαυτοῖς ἄκραν ἐξ ἧς\nἐξεπορεύοντο, καὶ ἐμίαινον κύκλῳ τῶν ἁγίων, καὶ ἐποιοῦσαν πληγὴν\nμεγάλην ἐν τῇ ἁγνείᾳ·\nκαὶ κατῴκισεν ἐν αὐτῇ ἄνδρας Ἰουδαίους,\nκαὶ ὠχύρωσεν αὐτὴν πρὸς ἀσφάλειαν τῆς χώρας καὶ τῆς πόλεως, καὶ\nὕψωσεν τὰ τείχη Ἰερουσαλήμ.\nκαὶ ὁ βασιλεὺς Δημήτριος ἔστησεν\nαὐτῷ τὴν ἀρχιερωσύνην κατὰ ταῦτα,\nκαὶ ἐποίησεν αὐτὸν τῶν φίλων\nαὐτοῦ, καὶ ἐδόξασεν αὐτὸν δόξῃ μεγάλῃ·\nἠκούσθη γὰρ ὅτι προσαγορεύονται\nἸουδαῖοι ὑπὸ Ῥωμαίων φίλοι καὶ σύμμαχοι καὶ οἱ ἀδελφοί,\nκαὶ ὅτι ἀπήντησαν τοῖς πρεσβευταῖς Σίμωνος ἐνδόξως·\nκαὶ ὅτι οἱ\nἸουδαῖοι καὶ οἱ ἱερεῖς εὐδόκησαν τοῦ εἶναι αὐτῶν Σίμωνα ἡγούμενον\nκαὶ ἀρχιερέα εἰς τὸν αἰῶνα, ἕως τοῦ ἀναστῆναι προφήτην πιστόν·\nκαὶ τοῦ εἶναι ἐπʼ αὐτῶν στρατηγόν, καὶ ὅπως μέλῃ αὐτῷ περὶ τῶν\n\n\n\nἁγίων, καθιστάναι δι᾿ αὐτοῦ ἐπὶ τῶν ἔργων αὐτῶν καὶ ἐπὶ τῆς χώρας\nκαὶ ἐπὶ τῶν ὅπλων καὶ ἐπὶ τῶν ὀχυρωμάτων·\nκαὶ ὅπως μέλη αὐτῷ\nπερὶ τῶν ἁγίων, καὶ ὅπως ἀκούηται ὑπὸ πάντων, καὶ ὅπως γράφωνται\nἐπὶ τῷ ὀνόματι αὐτοῦ πᾶσαι συγγραφαὶ ἐν τῇ χώρᾳ, καὶ ὅπως περιβάλληται\nπορφύραν καὶ χρυσοφορῇ.\nκαὶ οὐκ ἔξεστιν οὐδενὶ τοῦ\nλαοῦ καὶ τῶν ἱερέων ἀθετῆσαί τι τούτων καὶ ἀντειπεῖν τοῖς ὑπʼ αὐτοῦ\nῥηθησομένοις, καὶ ἐπισυστρέψαι συστροφὴν ἐν τῇ χώρᾳ ἄνευ αὐτοῦ,\nκαὶ περιβαλέσθαι πορφύραν καὶ ἐνπορποῦσθαι πόρπην χρυσῆν·\nὃ δʼ ἂν παρὰ ταῦτα ποιήσῃ ἡ ἀθετήσῃ τι τούτων, ἔνοχος ἔσται.\nκαὶ εὐδόκησεν πᾶς ὁ λαὸς θέσθαι Σίμωνι ποιῆσαι κατὰ τοὺς\nλόγους τούτους.\nκαὶ ἐπεδέξατο Σίμων, καὶ εὐδόκησεν ἀρχιερατεῦσαι\nκαὶ εἶναι στρατηγὸς καὶ ἐθνάρχης τῶν Ἰουδαίων καὶ ἱερέων καὶ τοῦ\nπροστατῆσαι πάντων.\nΚαὶ τὴν γραφὴν ταύτην εἶπαν θέσθαι\nἐν δέλτοις χαλκαῖς, καὶ στῆσαι αὐτὰς ἐν περιβόλῳ τῶν ἁγίων ἐν\nτόπῳ πιστῷ·\nτὰ δὲ ἀντίγραφα αὐτῶν θέσθαι ἐν τῷ γαζοφυλακίῳ,\nὅπως ἔχῃ Σίμων καὶ οἱ υἱοὶ αὐτοῦ.\nΚαὶ ἀπέστειλεν Ἀντίοχος υἱὸς Δημητρίου τοῦ βασιλέως ἐπιστολὰς\nἀπὸ τῶν νήσων τῆς θαλάσσης Σίμωνι ἱερεῖ καὶ ἐθνάρχῃ τῶν\nἸουδαίων καὶ παντὶ τῷ ἔθνει.\nκαὶ ἦσαν περιέχουσαι τὸν τρόπον\nτοῦτον Βασιλεὺς Ἀντίοχος Σίμωνι ἱερεῖ μεγάλῳ καὶ ἐθνάρχῃ καὶ\nἔθνει Ἰουδαίων χαίρειν.\nἐπειδή τινες λοιμοὶ κατεκράτησαν τῆς\nβασιλείας τῶν πατέρων ἡμῶν, βουλεύομαι δὲ ἀντιποιήσασθαι τῆς\nβασιλείας, ὅπαως ἀποκαταστήσω αὐτὴν ὡς ἦν τὸ πρότερον· ἐξενολόγησα\nδὲ πλῆθος δυνάμεων καὶ κατεσκεύασα πλοῖα πολεμικά·\nβούλομαι\nδὲ ἐκβῆναι κατὰ τὴν χώραν, ὅπως μετέλθω τοὺς κατεφθαρκότας\nτὴν χώραν ἡμῶν καὶ τοὺς ἠρημωκότας πόλεις πολλὰς ἐν τῇ\nβασιλεία·\nνῦν οὗν ἵστημί σοι πάντα τὰ ἀφαιρέματα ἃ ἀφῆκάν σοι\n\n\n\nοἱ πρὸ ἐμοῦ βασιλεῖς, καὶ ὅσα ἄλλα ἀφαιρέματα ἀφῆκάν σοι\nποιῆσαι\nκόμμα ἴδιον νόμισμα τῆς χώρας σου·\nἸερουσαλὴμ δέ καὶ τὰ\nἅγια εἶναι ἐλεύθερα· καὶ πάντα τὰ ὅπλα ὅσα κατεσκεύασας, καὶ\nτὰ ὀχυρώματα ἃ ᾠκοδόμησας, ὅν κρατεῖς, μενέτω σοι.\nκαὶ πᾶν\nὀφείλημα βασιλικὸν καὶ τὰ ἐσόμενα βασιλικά, ἀπὸ τοῦ νῦν καὶ\nεἰς τὸν ἅπαντα χρόνον, ἀφιέσθω σοι.\nὡς δʼ ἃν καταστήσωμεν\nτὴν βασιλείαν ἡμῶν, δοξάσωμέν σε καὶ τὸ ἔθνος σου καὶ τὸ ἱερὸν\nδόξῃ μεγάλῃ, ὥστε φανερὰν γενέσθαι τὴν δόξαν ὑμῶν ἐν πάσῃ τῇ\nῆ.\nἜτους τετάρτου καὶ ἑβδομηκοστοῦ καὶ ἑκατοστοῦ ἐξῆλθεν\nἈντίοχος εἰς τὴν γῆν τῶν πατέρων αὐτοῦ, καὶ συνῆλθον πρὸς\nαὐτὸν πᾶσαι αἱ δυνάμεις, ὥστε ὀλίγους εἶναι σὺν Τρύφωνι.\nκαὶ\nἐδίωξεν αὐτὸν Ἀντίοχος ὁ βασιλεύς, καὶ ἦλθεν εἰς Δωρὰ φεύγων\nτὴν ἐπὶ τὴν θάλασσαν.\nᾔδει γὰρ ὅτι ἐπισυνῆκται ἐπʼ αὐτὸν\nκακά, καὶ ἀφῆκαν αὐτὸν αἱ δυνάμεις.\nκαὶ παρενέβαλεν Ἀντίοχος\nἐπὶ Δωρά, καὶ σὺν αὐτῷ δώδεκα μυριάδες ἀνδρῶν πολεμιστῶν καὶ\nὀκτακισχιλία ἵππος.\nκαὶ ἐκύκλωσεν τὴν πόλιν, καὶ τὰ πλοῖα\nἀπὸ θαλάσσης συνῆψαν· καὶ συνέθλιβεν τὴν πόλιν ἀπὸ τῆς γῆς\nκαὶ ἀπὸ τῆς θαλάσσης, καὶ οὐκ εἴασεν οὐδένα ἐκπορεύεσθαι καὶ\nεἰσπορεύεσθαι.\nΚαὶ ἦλθεν Νουμήνιος καὶ οἱ παρʼ αὐτοῦ ἐκ\nῬώμης ἔχοντες ἐπιστολὰς τοῖς βασιλεῦσι καὶ ταῖς χώραις, ἐν αἷς\nἐγέγραπτο τάδε\nΛεύκιος ὕπατος Ῥωμαίων Πτολεμαίῳ βασιλεῖ χαίρειν.\nοἱ πρεσβευταὶ τῶν Ἰουδαίων ἦλθαν πρὸς ἡμᾶς φίλοι ἡμῶν\nκαὶ σύμμαχοι, ἀνανεούμενοι τὴν ἐξ ἀρχῆς φιλίαν ακὶ συμμαχίαν,\nἀπεσταλμένοι ἀπὸ Σίμωνος τοῦ ἀρχιερέως καὶ τοῦ δήμου τῶν Ἰουδαίων·\nἤνεγκαν δὲ ἀσπίδα χρυσῆν ἀπὸ μνῶν πεντακισχιλίων.\nἤρεσεν οὖν ἡμῖν γράψαι τοῖς βασιλεῦσιν καὶ ταῖς χώραις, ὅπως\nμὴ ἐκζητήσωσιν αὐτοῖς κακά, καὶ μὴ πολεμήσωσιν αὐτοὺς καὶ τὰς\n\n\n\nπόλεις αὐτῶν καὶ τὰς χώρας αὐτῶν, καὶ ἵνα μὴ συμμαχῶσιν τοῖς\nπολεμοῦσιν αὐτοὺς.\nἔδοξεν δὲ ἡμῖν δέξασθαι τὴν ἀσπίδα παρʼ αὐτῶν.\nεἴ τινες οὗν λοιμοὶ διαπεφεύγασιν ἐκ τῆς χώρας αὐτῶν\nπρὸς ὑμᾶς, παράδοτε αὐτοὺς τῷ Σίμωνι τῷ ἀρχιερεῖ, ὅπως ἐκδικήσει\nαὐτοὺς κατὰ τὸν νόμον αὐτῶν.\nκαὶ ταὐτὰ ἔγραψεν Δημητρίῳ\nτῷ βασιλεῖ καὶ Ἀττάλῳ καὶ Ἀράθῃ καὶ Ἀρσάκῃ,\nκαὶ εἰς πάσας\nτὰς χώρας, καὶ Σαμψάκῃ, καὶ Σπαρτιάταις, καὶ εἰς Δῆλον καὶ εἰς\nΜύνδον καὶ εἰς Σικυῶνα καὶ εἰς τὴν Καρίδα καὶ εἰς Σάμον καὶ εἰς\nτὴν Παμφυλίαν καὶ Λυκίαν καὶ εἰς Ἀλικαρνασσὸν καὶ εἰς Κῶ καὶ\nεἰς Σίδην καὶ εἰς Ἄραδον καὶ εἰς Ῥόδον καὶ εἰς τὴν Φασήλιδα καὶ\nΓόρτυναν καὶ Κνίδον καὶ Κύπρον καὶ Κυρήνην.\nτὸ δὲ ἀντίγραφον\nαὐτῶν ἔγραψεν Σίμωνι τῷ ἀρχιερεῖ.\nἈντίοχος δὲ ὁ βασιλεὺς\nπαρενέβαλεν ἐπὶ Δωρὰ ἐν τῇ δευτέρᾳ, προσάγων διὰ παντὸς\nαὐτῇ τὰς χεῖρας καὶ μηχανὰς ποιούμενος, καὶ συνέκλεισεν τὸν Τρὺφωνα\nτοῦ εἰσπορεύεσθαι καὶ ἐκπορεύεσθαι\nκαὶ ἀπέστειλεν αὐτῷ\nΣίμων δισχιλίους ἄνδρας ἐκλεκτοὺς συμμαχῆσαι αὐτῷ καὶ ἀργύριον\nκαὶ χρυσίον καὶ σκεύη ἱκανά.\nκαὶ οὐκ ἠβούλετο αὐτὰ δέξασθαι,\nἀλλὰ ἠθέτησεν πάντα ὅσα ἐσυνέθετο αὐτῷ τὸ πρότερον, καὶ ἠλλοτριοῦτο\nαὐτῷ.\nκαὶ ἀπέστειλεν πρὸς αὐτὸν Ἀθηνόβιον ἕνα τῶν\nφίλων αὐτοῦ κοινολογησόμενον αὐτῷ, λέγων Ὑμεῖς κατακρατεῖτε τῆς\nἸόππης καὶ Γαζαρηνῶν καὶ τῆς ἄκρας ἐν Ἰερουσαλήμ, πόλεις τῆς\nβασιλείας μου.\nτὰ ὅρια αὐτῶν ἠρημώσατε, καὶ ἐποιήσατε πληγὴν\nμεγάλην ἐπὶ τῆς γῆς, καὶ ἐκυριεύσατε τόπων πολλῶν ἐν τῇ βασιλείᾳ\nμου.\nνῦν οὖν παράδοτε τὰς πόλεις ἃς κατελάβεσθε, καὶ\nτοὺς φόρους τῶν τόπων ὧν κατεκυριεύσατε, τῶν ὁρίων τῶν ἐκ τῆς\nἸουδαίας.\nεἰ δὲ μή, δότε ἀντʼ αὐτῶν πεντακόσια τάλαντα ἀργυρίου,\nκαὶ τῆς καταφθορᾶς ἧς κατεφθάρκατε καὶ τῶν φόρων τῶν\n\n\n\nπόλεων ἄλλα τάλαντα πεντακόσια· εἰ δέ μή, παραγενόμενοι ἐκπολεμήσουσιν\nὑμᾶς.\nΚαὶ ἦλθεν Ἀθηνόβιος φίλος τοῦ βασιλέως\nεἰς Ἰερουσαλήμ, καὶ εἶδεν τὴν δόξαν Σίμωνος καὶ κυλίκιον μετὰ\nχρυσωμάτων καὶ ἀργυρωμάτων καὶ παράστασιν ἱκανὴν· καὶ ἐξιστάτο,\nκαὶ ἀπήγγειλεν αὐτοῖς τοὺς λόγους τοῦ βασιλέως.\nκαὶ\nἀποκριθεὶς Σίμων εἶπεν αὐτῷ Οὔτε γῆν ἀλλοτρίαν εἰλήφαμεν, οὕτε\nἀλλοτρίων κεκρατήκαμεν, ἀλλὰ τῆς κληρονομίας τῶν πατέρων ἡμῶν·\nὑπὸ δέ ἐχθρῶν ἡμῶν ἀκρίτως ἔν τινι καιρῷ κατεκρατήθη.\nἡμεῖς\nδέ καιρὸν ἔχοντες ἀντεχόμεθα τῆς κληρονομίας ἡμῶν καὶ τῶν πατέρων\nἡμῶν.\nπερὶ δὲ Ἰόππης καὶ Γαζαρηνῶν αἰτεῖς· αὗται ἐποίουν\nἐν τῷ λαῷ πληγὴν μεγάλην καὶ τῇ γῇ ἡμῶν· τούτων δώσομεν τάλαντα\nἑκατόν. καὶ υὐκ ἀπεκρίθη αὐτῷ λόγον.\nἀπέστρεψεν δὲ\nμετὰ θυμοῦ πρὸς τὸν βασιλέα, καὶ ἀπήγγειλεν αὐτῷ τοὺς λόγους\nτούτους καὶ τὴν δόξαν Σίμωνος καὶ πάντα ὅσα εἶδεν· καὶ ὠργίσθη\nὁ βασιλεὺς ὀργὴν μεγάλην.\nΓρύφων δὲ ἐμβὰς εἰς πλοῖον ἔφυγεν\nεἰς Ὀρθωσίαν.\nκαὶ κατέστησεν ὁ βασιλεὺς τὸν Κενδεβαῖον ἐπιστράτηγον\nτῆς παραλίας, καὶ δυνάμεις πεζικὰς καὶ ἱππικὰς ἔδωκεν\nαὐτῷ.\nκαὶ ἐνετείλατο αὐτῷ παρεμβάλλειν κατὰ πρόσωπον τῆς\nἸουδαίας· καὶ ἐνετείλατο αὐτῷ οἰκοδομῆσαι τὴν Κεδρὼν καὶ ὀχυρῶσαι\nτὰς πόλεις, καὶ ὅπως πολεμῇ τὸν λαόν· ὁ δὲ βασιλεὺς ἐδίωκε\nτὸν Τρύφωνα.\nκαὶ παρεγενήθη Κεωδεβαῖος εἰς Ἰαμνείαν,\nκαὶ ἤρξατο τοῦ ἐρεθίζειν τὸν λαὸν καὶ ἐμβατεύειν εἰς τὴν Ἰουδαίαν\nκαὶ αἰχμαλωτίζειν τὸν λαὸν καὶ φονεύειν.\nκαὶ ᾠκοδόμησεν τὴν\nΚεδρὼν· καὶ ἔταξεν ἐκεῖ ἱππεῖς καὶ δυνάμεις ὅπως ἐκπορευόμενοι\nἐξοδεύωσιν τὰς ὁδοὺς τῆς Ἰουδαίας, καθὰ συνέταξεν αὐτῷ ὁ βασιλεύς.\nΚαὶ ἀνέβη Ἰωάννης ἐκ Γαζάρων, καὶ ἀπήγγειλεν\nΣίμωνι τῷ πατρὶ αὐτοῦ ἃ συνετέλει Κενδεβαῖος.\nκαὶ ἐκάλεσεν\n\n\n\nΣίμων τοὺς δύο υἱοὺς αὐτοῦ τοὺς πρεσβυτέρους Ἰούδαν καὶ Ἰωάννην,\nκαὶ εἶπεν αὐτοῖς Ἐγὼ καὶ οἱ ἀδελφοί μου καὶ ὁ οἶκος τοῦ\nπατρός μου ἐπολεμήσαμεν τοὺς πολέμους Ἰσραὴλ ἀπὸ νεότητος ἕως\nτῆς σήμερον ἡμέρας, καὶ εὐοδώθη ἐν ταῖς χερσὶν ἡμῶν ῥύσασθαι\nτὸν Ἰσραὴλ πλεονάκις.\nνῦν δὲ γεγήρακα, καὶ ὑμεῖς δὲ ἐν τῷ\nἐλέει ἱκανοί ἐστε ἐν τοῖς ἔτεσιν· γίνεσθε ἀντʼ ἐμοῦ καὶ τοῦ ἀδελφοῦ\nμου, καὶ ἐξελθόντες ὑπερμαχεῖτε ὑπέρ τοῦ ἔθνους ἡμῶν, ἡ δὲ\nἐκ τοῦ οὐρανοῦ βοήθεια ἤτω μεθʼ ὑμῶν.\nκαὶ ἐπέλεξεν ἐκ τῆς\nχώρας εἴκοσι χιλιάδας ἀνδρῶν πολεμιστῶν καὶ ἱππεῖς, καὶ ἐπορεύθησαν\nἐπὶ τὸν Κενδεβαῖον, καὶ ἐκοιμήθησαν ἐν Μωδαείμ.\nκαὶ\nἀναστάντες τὸ πρωὶ ἐπορεύοντο εἰς τὸ πεδίον· καὶ ἰδοὺ δύναμις\nπολλὴ εἰς συνάντησιν αὐτοῖς, πεζικοὶ καὶ ἱππεῖς, καὶ χειμάρρους\nἦν ἀνὰ μέσον αὐτῶν.\nκαὶ παρενέβαλεν κατὰ πρόσωπον αὐτῶν\nαὐτὸς καὶ ὁ λαὸς αὐτοῦ· καὶ εἶδεν τὸν λαὸν δειλούμενον διαπερᾶσαι\nτὸν χειμάρρουν, καὶ διεπέρασεν πρῶτος· καὶ εἶδον αὐτὸν οἱ ἄνδρες,\nκαὶ διεπέρασαν κατόπισθεν αὐτοῦ.\nκαὶ διεῖλεν τὸν λαὸν καὶ τοὺς\nἱππεῖς ἐν μέσῳ τῶν πεζῶν· ἡ δὲ ἵππος τῶν ὑπεναντίων πολλὴ\nσφόδρα.\nκαὶ ἐσάλπισαν ταῖς σάλπιγξιν, καὶ ἐτροπώθη Κενδεβαῖος\nκαὶ ἡ παρεμβολὴ αὐτοῦ, καὶ ἔπεσον ἐξ αὐτοῦ τραυματίαι\nπολλοί οἱ δὲ καταλειφθέντες ἔφυγον εἰς τὸ ὀχύρωμα.\nτότε ἐτραυματίσθη\nἸούδας ὁ ἀδελφὸς Ἰωάννου· Ἰωάννης δέ κατεδίωξεν αὐτοὺς\nἕως ἐλθεῖν εἰς Κεδρών, ἣν οἰκοδόμησεν.\nκαὶ ἔφυγον εἰς τοὺς πύργους\nτοὺς ἐν τῷ ἀγρῷ Ἀζώτου, καὶ ἐνεπύρισεν αὐτὴν ἐν πυρί καὶ\nἕπεσαν ἐξ αὐτῶν εἰς ἄνδρας χιλίους, καὶ ἀπέστρεψεν εἰς τὴν Ἰουδαίαν\nμετʼ εἰρήνης.\nΚαὶ Πτολεμαῖος ὁ τοῦ Ἀβούβου ἦν καθεσταμένος\nστρατηγὸς εἰς τὸ πεδίον Ἰεριχώ, καὶ ἔσχεν ἀργύριον καὶ\nχρυσίον πολύ·\nᾖν γὰρ γαμβρὸς τοῦ ἀρχιερέως.\nκαὶ ὑψώθη ἡ\nκαρδία αὐτοῦ, καὶ ἠβουλήθη κατακρατῆσαι τῆς χώρας. καὶ ἐβουλεύετο\nδόλῳ κατὰ Σίμωνος καὶ κατὰ τῶν υἱῶν αὐτοῦ ἄραι αὐτούς.\nΣίμων δὲ ἦν ἐφοδεύων τὰς πόλεις τὰς ἐν τῇ χώρᾳ καὶ φροντίζων\n\n\n\nτὰς ἐπιμελίας αὐτῶν, καὶ κατέβη εἰς Ἰεριχῶ αὐτὸς καὶ Ματταθίας\nκαὶ Ἰούδας καὶ οἱ υἱοὶ αὐτοῦ ἔτους ἑβδόμου καὶ ἑβδομηκοστοῦ\nκαὶ ἑκατοστοῦ ἐν μηνὶ ἑνδεκάτῳ· οὗτος ὁ μὴν Σαβάτ.\nκαὶ ὑπεδέξατο\nαὐτοὺς ὁ τοῦ Ἀβούβου εἰς τὸ ὀχυρωμάτιον τὸ καλούμενον\nΔὼκ μετὰ δόλου, ὃ ᾠκοδόμησεν, καὶ ἐποίησεν αὐτοῖς πότον μέγαν·\nκαὶ ἐνέκρυψεν ἐκεῖ ἄνδρας.\nκαὶ ὅτε ἐμεθύσθη Σίμων καὶ οἱ υἱοὶ\nαὐτοῦ, ἐξανέστη Πτολεμαῖος καὶ οἱ μετʼ αὐτοῦ, καὶ ἐλάβοσαν τὰ\nὅπλα αὐτῶν, καὶ ἐπεισήλθοσαν τῷ Σίμωνι εἰς τὸ συμπόσιον, καὶ\nἀπέκτειναν αὐτὸν καὶ τοὺς υἱοὺς αὐτοῦ, καί τινας τῶν παιδαρίων\nαὐτοῦ.\nκαὶ ἐποίησεν ἀθείαν μεγάλην, καὶ ἀνταπέδωκεν κακὰ\nἀντὶ ἀγαθῶν.\nκαὶ ἔγραψεν ταῦτα Πτολεμαῖος. καὶ ἀπέστειλεν τῷ\nβασιλεῖ ὅπως ἀποστείλῃ αὐτῷ δυνάμεις εἰς βοήθειαν, καὶ παραδῷ\nτὴν Χώραν αὐτῶν καὶ τὰς πόλεις.\nκαὶ ἀπέστειλεν ἑτέρους εἰς\nΓάζαρα ἆραι τὸν Ἰωάννην, καὶ τοῖς χιλιάρχοις ἀπέστειλεν ἐπιστολὰς\nπαραγενέσθαι πρὸς αὐτόν, ὅπως δῷ αὐτοῖς ἀργύριον καὶ χρυσίον\nκαὶ δόματα.\nκαὶ ἑτέρους ἀπέστειλεν καταλαβέσθαι τὴν Ἰερουσαλὴμ\nκαὶ τὸ ὄρος τοῦ ἱεροῦ.\nκαὶ προδραμὼν ἀπήγγειλεν\nἸωάννῃ εἰς Γάζαρα, ὅτι ἀπώλετο ὁ πατὴρ αὐτοῦ καὶ οἱ ἀδελφοὶ\nαὐτοῦ, καὶ ὅτι Ἀπέσταλκε καὶ σέ ἀποκτεῖναι.\nκαὶ ἀκούσας ἐξέστη\nσφόδρα, καὶ συνέλαβεν τοὺς ἄνδρας τοὺς ἐλθόντας ἀπολέσαι αὐτόν·\nκαὶ ἀπέκτεινεν αὐτούς, ἔγνω γὰρ ὅτι ἐζητοῦσαν αὐτὸν ἀπολέσαι.\nΚαὶ τὰ λοιπὰ τῶν λόγων Ἰωάννου καὶ τῶν πολέμων αὐτοῦ καὶ\nτῶν ἀνδραγαθιῶν αὐτοῦ ὧν ἠνδραγάθησεν καὶ τῆς οἰκοδομῆς τῶν\nτειχέων ὧν ᾠκοδόμησεν καὶ τῶν πράξεων αὐτοῦ,\nἰδοὺ ταῦτα γέγραπται\nἐπὶ βιβλίου ἡμερῶν ἀρχιερωσύνης αὐτοῦ, ἀφʼ οὗ ἐγενήθη\nἀρχιερεὺς μετὰ τὸν πατέρα αὐτοῦ.\n"};
