var sequence = {"name":"Old Testament. Ecclesiasticus sive Siracides (Sapientia Jesu filii Sirach)","data":"Πᾶσα σοφία παρὰ κυρίου, καὶ μετ’ αὐτοῦ ἐστιν εἰς τὸν αἰῶνα.\nἄμμον θαλασσῶν καὶ σταγόνας ὑετοῦ καὶ ἡμέρας\nαἰῶνος τίς ἐξαριθμήσει;\nὕψος οὐρανοῦ καὶ πλάτος γῆς καὶ ἄβυσσον καὶ σοφίαν\nτίς ἐξιχνιάσει;\nπροτέρα πάντων ἔκτισται\nσοφία, καὶ σύνεσις φρονήσεως ἐξ αἰῶνος.\nπηγὴ σοφίας λόγος θεοῦ ἐν ὑψίστοις· καὶ αἱ πορεῖαι\nαὐτῆς ἐντολαὶ αἰώνιοι.\nῥίζα σοφίας τίνι\nἀπεκαλύφθη;\nκαὶ τὰ πανουργεύματα\nαὐτῆς τίς ἔγνω;\nεἷς ἐστι σοφός, φοβερὸς\nσφόδρα, καθήμενος ἐπὶ τοῦ θρόνου αὐτοῦ.\nκύριος αὐτὸς ἔκτισεν αὐτήν, καὶ εἶδε καὶ ἐξηρίθμησεν αὐτήν,\nκαὶ ἐξέχεεν αὐτὴν ἐπὶ πάντα τὰ ἔργα αὐτοῦ,\nμετὰ πάσης σαρκὸς κατὰ τὴν δόσιν αὐτοῦ, καὶ ἐχορήγησεν αὐτὴν\nτοῖς ἀγαπῶσιν αὐτόν.\nφόβος κυρίου δόξα καὶ\nκαὶ εὐφροσύνη καὶ στέφανος ἀγαλλιάματος.\nφόβος κυρίου τέρψει καρδίαν, καὶ δώσει εὐφροσύνην καὶ χαρὰν\nκαὶ μακροημέρευσιν.\nτῷ φοβουμένῳ τὸν κύριον εὖ\nἔσται ἐπ’ ἐσχάτων, καὶ ἐν ἡμέρᾳ τελευτῆς αὐτοῦ εὐλογηθήσεται.\nἀρχὴ σοφίας φοβεῖσθαι τὸν κύριον, καὶ\nμετὰ πιστῶν ἐν μήτρᾳ συνεκτίσθη αὐτοῖς·\nμετὰ ἀνθρώπων θεμέλιον αἰῶνος ἐνόσσευσε, καὶ μετὰ τοῦ\nσπέρματος αὐτῶν ἐμπιστευθήσεται.\nπλησμονὴ σοφίας φοβεῖσθαι τὸν κύριον, καὶ μεθύσκει αὐτοὺς ἀπὸ τῶν καρπῶν αὐτῆς·\nπάντα τὸν οἶκον αὐτῶν ἐνέπλησεν ἐπιθυμημάτων αὐτῆς, καὶ τὰ ἀποδοχεῖα ἀπὸ τῶν γενημάτων αὐτῆς.\nἀμφότερα δέ ἐστι δῶρα θεοῦ εἰς εἰρήνην.\nστέφανος σοφίας φοβεῖσθαι τὸν κύριον, ἀναθάλλων εἰρήνην καὶ ὑγίειαν ἰάσεως. πλατύνει δὲ καύχησιν τοῖς ἀγαπῶσιν\nαὐτόν·\nἐπιστήμην καὶ γνῶσιν συνέσεως ἐξώμβρισεν ἡ σοφία, καὶ δόξαν κρατούντων αὐτὴν\nἀνύψωσε.\nῥίζα σοφίας φοβεῖσθαι τὸν κύριον, καὶ οἱ κλάδοι αὐτῆς μακροημέρευσις. φόβος κυρίου ἀπωθεῖται ἁμαρτήματα,\nπαραμένων δὲ ἀποστρέφει ὀργήν·\nοὐ δυνήσεται θυμώδης ἀνὴρ δικαιωθῆναι·\nἡ γὰρ ῥοπὴ τοῦ θυμοῦ αὐτοῦ πτῶσις αὐτῷ.\nἕως καιροῦ ἀνέξεται μακρόθυμος, καὶ ὕστερον αὐτῷ ἀναδώσει εὐφροσύνη.\nἕως καιροῦ κρύψει τοὺς λόγους αὐτοῦ, καὶ χείλη πολλῶν ἐκδιηγήσεται σύνεσιν αὐτοῦ.\nἐν θησαυροῖς σοφίας παραβολαὶ ἐπιστήμης, βδέλυγμα δὲ ἁμαρτωλῷ θεοσέβεια.\nἐπιθυμήσας σοφίαν διατήρησον ἐντολάς, καὶ Κύριος χορηγήσει σοι αὐτήν.\nσοφία γὰρ καὶ παιδεία φόβος κυρίου, καὶ εὐδοκία αὐτοῦ πίστις καὶ πρᾳότης.\nμὴ ἀπειθήσῃς φόβῳ Κυρίου ἐνδεὴς ὤν, καὶ μὴ προσέλθῃς αὐτῷ ἐν καρδίᾳ δισσῇ.\nμὴ ὑποκριθῇς ἐν στόμασιν ἀνθρώπων, καὶ ἐν τοῖς χείλεσί σου μὴ πρόσεχε.\nμὴ ἐξύψου σεαυτόν, ἵνα μὴ πέσῃς καὶ ἐπαγάγῃς τῇ ψυχῇ σου ἀτιμίαν,\nκαὶ ἀποκαλύψει κύριος τὰ κρυπτά σου πάντα, καὶ ἐν μέσῳ συναγωγῆς καταβαλεῖ σε. ὅτι οὐ προσῆλθες ἐν ἀληθείᾳ\nτῷ φόβῳ τοῦ κυρίου, καὶ ἢ καρδία σου πλήρης δόλου.\nτέκνον, εἰ προσέρχῃ δουλεύειν τῷ κυρίῳ, ἑτοίμασον τὴν ψυχήν\nσου εἰς πειρασμόν.\nεὔθυνον τὴν καρδίαν σου καὶ καρτέρησον, καὶ μὴ σπεύσῃς ἐν καιρῷ ἐπαγωγῆς·\nκολλήθητι αὐτῷ καὶ μὴ ἀποστῇς, ἵνα αὐξηθῇς ἐπ’ ἐσχάτων σου.\nπᾶν ὃ ἐὰν ἐπαχθῇ σοι δέξαι ἀσμένως, καὶ ἐν ἀλλάγματι\nταπεινώσεως σου μακροθύμησον·\nὅτι ἐν πυρὶ δοκιμάζεται χρυσός, καὶ ἄνθρωποι δεκτοὶ ἐν καμίνῳ\nταπεινώσεως.\nπίστευσον\nαὐτῷ καὶ ἀντιλήψεταί σου·\nκαὶ εὔθυνον τὰς ὁδούς σου καὶ ἔλπισον ἐπ’ αὐτόν.\nοἱ φοβούμενοι τὸν κύριον, πιστεύσατε αὐτῷ καὶ οὐ μὴ πταίσῃ\nὁ μισθὸς ὑμῶν. οἱ φοβούμενοι τὸν κύριον, ἐλπίσατε\nεἰς ἀγαθά, καὶ εἰς εὐφροσύνην αἰῶνος καὶ ἐλέους.\nοἱ φοβούμενοι τὸν κύριον, ἀναμείνατε τὸ ἔλεος αὐτοῦ, καὶ μὴ\nἐκκλίνητε, ἵνα μὴ πέσητε.\nἐμβλέψατε εἰς ἀρχαίας γενεὰς καὶ ἴδετε· τίς ἐνεπίστευσε\nκυρίῳ καὶ κατῃσχύνθη ; ἢ τίς ἐνέμεινε τῷ φόβῳ αὐτοῦ\nκαὶ ἐγκατελείφθη; ἢ τίς ἐπεκαλέσατο αὐτόν, καὶ ὑπερεῖδεν\nαὐτόν;\nδιότι οἰκτίρμων καὶ ἐλεήμων ὁ κύριος, μακρόθυμος\nκαὶ πολυέλεος, καὶ ἀφίησιν ἁμαρτίας καὶ σώζει ἐν\nκαιρῷ θλίψεως.\nοὐαὶ καρδίαις δειλαῖς καὶ χερσὶ\nπαρειμέναις, καὶ ἁμαρτωλῷ ἐπιβαίνοντι δύο τρίβους.\nοὐαὶ καρδίᾳ παρειμένη, ὅτι οὐ πιστεύει· διὰ τοῦτο οὐ σκεπασθήσεται.\nοὐαὶ ὑμῖν τοῖς ἀπολωλεκόσι τὴν ὑπομονήν·\nκαὶ τί ποιήσετε ὅταν ἐπισκέπτηται κύριος;\nοἱ φοβούμενοι κύριον οὐκ ἀπειθήσουσι ῥήμασιν αὐτοῦ,\nκαὶ οἱ ἀγαπῶντες αὐτὸν συντηρήσουσι τὰς ὁδοὺς αὐτοῦ.\nοἱ φοβούμενοι Κύριον ζητήσουσιν εὐδοκίαν παρ’ αὐτοῦ,\nκαὶ οἱ ἀγαπῶντες αὐτὸν πλησθήσονται τοῦ νόμου.\nοἱ φοβούμενοι κύριον ἑτοιμάσουσι καρδίας αὐτῶν, καὶ ἐνώπιον\nαὐτοῦ ταπεινώσουσι τὰς ψυχὰς αὐτῶν.\nἐμπεσούμεθα εἰς χεῖρας θεοῦ καὶ οὐκ εἰς χεῖρας ἀνθρώπων·\nὡς γὰρ ἡ μεγαλωσύνη αὐτοῦ, οὕτως καὶ τὸ ἔλεος αὐτοῦ.\nἐμοῦ τοῦ πατρὸς ἀκούσατε, τέκνα, καὶ οὕτως ποιήσατε, ἵνα σωθῆτε.\nὁ γὰρ κύριος ἐδόξασε πατέρα ἐπὶ τέκνοις, καὶ κρίσιν μητρὸς ἐστεπρέωσεν\nἐφ’ υἱούς.\nὁ τιμῶν πατέρα ἐξιλάσεται\nἁμαρτίας· καὶ ὡς ἀποθησαυρίζων ὁ δοξάζων μητέρα αὐτοῦ.\nὁ τιμῶν πατέρα εὐφρανθήσεται ἐπὶ τέκνοις,\nκαὶ ἐν ἡμέρᾳ προσευχῆς\nαὐτοῦ εἰσακουσθήσεται.\nὁ δοξάζων πατέρα μακροημερεύσει, καὶ ὁ εἰσακούων κυρίου ἀναπαύσει\nμητέρα αὐτοῦ.\nὁ φοβούμενος Κύριον τιμήσει πατέρα,\n\n\n\nκαὶ ὡς δεσπόταις δουλεύσει τοῖς γεννήσασιν αὐτόν.\nἐν ἔργῳ καὶ λόγῳ τίμα τὸν πατέρα σου καὶ τὴν μητέρα, ἵνα ἐπέλθῃ σοι εὐλογία παρ’ αὐτῶν·\nεὐλογία γὰρ πατρὸς στηρίζει οἴκους τέκνων, κατάρα δὲ μητρὸς ἐκριζοῖ θεμέλια.\nμὴ δοξάζου ἐν ἀτιμίᾳ πατρός σου, οὐ γάρ ἐστί σοι δόξα πατρὸς ἀτιμία·\nἡ γὰρ δόξα ἀνθρώπου ἐκ τιμῆς πατρὸς αὐτοῦ, καὶ ὄνειδος τέκνοις μήτηρ ἐν ἀδοξίᾳ.\nτέκνον ἀντιλαβοῦ ἐν γήρᾳ πατρός σου, καὶ μὴ λυπήσῃς αὐτὸν ἐν ζωῇ σου.\nκαὶ ἐὰν ἀπολείπῃ σύνεσιν, συγγνώμην ἔχε, καὶ μὴ ἀτιμάσῃς αὐτὸν ἐν πάση ἰσχύι σου·\nἐλεημοσύνη γὰρ πατρός σου οὐκ ἐπιλησθήσεται, καὶ ἀντὶ ἁμαρτιῶν προσανοικοδομηθήσεταί σοι·\nἐν ἡμέρᾳ θλίψεως ἀναμνησθήσεταί σου· ὡς εὐδία ἐπὶ παγετῷ, οὕτως ἀναλυθήσονταί σου αἱ ἁμαρτίαι.\nὡς βλάσφημος ὁ ἐγκαταλείπων πατέρα αὐτοῦ, καὶ κεκατηραμένος ὑπὸ κυρίου ὁ παροργίζων μητέρα αὐτοῦ.\nτέκνον, τὰ ἔργα σου ἐν πρᾳότητι διεξάγαγε, καὶ ὑπὸ ἀνθρώπου δεκτοῦ ἀγαπηθήσῃ.\nὅσῳ μέγας εἶ, τοσούτῳ ταπείνου σεαυτόν, καὶ ἔναντι κυρίου εὑρήσεις χάριν.\nπολλοί εἰσιν ὑψηλοὶ καὶ ἐπίδοξοι· ἀλλὰ πρᾳέσιν ἀποκαλύπτεται μυστήρια.\nὅτι μεγάλη ἡ δυναστεία Κυρίου, καὶ ὑπὸ τῶν ταπεινῶν δοξάζεται.\nχαλεπώτερά σου μὴ ζήτει ἀναισθήτως, καὶ ἰσχυρότερά σου μὴ ἐξέταζε ἀφροσύνῃ.\nἃ προσετάγη σοι, ταῦτα διανοοῦ ὁσίως· οὐ γάρ ἐστί σοι χρεία τῶν κρυπτῶν βλέπειν ὀφθαλμοῖς.\nἐν τοῖς περισσοῖς τῶν λόγων σου μὴ περιεργάζου· πλείονα γὰρ συνέσεως ἀνθρώπων ὑπεδείχθη σοι.\nπολλοὺς ἐπλάνησεν ἡ ὑπόληψις αὐτῶν ἡ ματαία, καὶ ὑπόνοια πονηρὰ ὠλίσθησε διανοίας αὐτῶν.\nκόρας μὴ ἔχων ἀπορήσεις φωτός, γνώσεως δὲ ἀμοιρῶν μὴ ἐπαγγέλλου. καρδία σκληρὰ κακωθήσεται\nἐπ’ ἐσχάτων,\nκαὶ ὁ ἀγαπῶν κίνδυνον ἐν αὐτῷ ἀπολεῖται.\nκαρδία σκληρὰ βαρυνθήσεται πόνοις, καὶ ὁ ἁμαρτωλὸς προσθήσει ἁμαρτίας ἐφ’ ἁμαρτίας.\nἐν ἐπαγωγῆ ὑπερηφάνου οὐκ ἔστιν ἴασις,\nὁδοιπορίαι αὐτοῦ ἐκριζωθήσονται, φυτὸν γὰρ πονηρίας\nἐρρίζωκεν ἐν αὐτῷ.\nκαρδία συνετοῦ διανοηθή-\n\nσεται παραβολήν, καὶ οὖς ἀκροατοῦ ἐπιθυμία σοφοῦ.\nπῦρ φλογιζόμενον ἀποσβέσει ὕδωρ, καὶ ἐν ἐλεημοσύναις\nἐξιλάσεται ἁμαρτίας.\nκαὶ Κύριος ὁ ἀνταποδιδοὺς χάριτας μέμνηται εἰς τὰ μετὰ ταῦτα,\nκαὶ ἐν καιρῷ πτώσεως αὐτοῦ εὑρήσει στήριγμα.\nτέκνον, τὴν ζωὴν τοῦ πτωχοῦ μὴ ἀποστερήσῃς, καὶ μὴ παρελκύσῃς\nὀφθαλμοὺς ἐπιδεεῖς.\nψυχὴν πεινῶσαν μὴ λυπήσῃς, καὶ μὴ παρελκύσῃς ἄνδρα\nἐν ἀπορίᾳ αὐτοῦ.\nκαρδίαν παρωρηισμένην μὴ\nπροσταράξῃς, καὶ μὴ παρελκύσῃς δόσιν προσδεομένου.\nἱκέτην θλιβόμενον μὴ ἀπαναίνου, καὶ μὴ ἀποστρέψῃς\nτὸ πρόσωπόν σου ἀπὸ πτωχοῦ.\nἀπὸ δεομένου μὴ ἀποστρέψῃς ὀφθαλμόν, καὶ μὴ δῷς\nτόπον ἀνθρώπῳ καταράσασθαί σε.\nκαταρωμένου γάρ σε ἐν πικρίᾳ ψυχῆς αὐτοῦ, τῆς δεήσεως\nαὐτοῦ εἰσακούσεται ὁ ποιήσας αὐτόν.\nπροσφιλῆ σεαυτὸν ποίει συναγωγῇ, καὶ μεγιστᾶνι ταπείνου\nτὴν κεφαλήν σου.\nκλῖνον τὸ οὖς σου πτωχῷ ἀλύπως,\nκαὶ ἀποκρίθητι αὐτῷ εἰρηνικὰ ἐν πρᾳότητι.\nἐξελοῦ ἀδικούμενον ἐκ χειρὸς ἀδικοῦντος, καὶ μὴ ὀλιγοψυχήσῃς\nἐν τῷ κρίνειν σε.\nγίνου ὀρφανῷ ὡς πατήρ,\nἀντὶ ἀνδρὸς τῇ μητρὶ αὐτῶν· καὶ ἔση ὡς υἱὸς Ὑψίστου, καὶ\nἀγαπήσει σε μᾶλλον ἡ μήτηρ σου.\nἡ σοφία υἱοὺς ἑαυτῆς ἀνύψωσε, καὶ ἐπιλαμβάνεται\nζητούντων αὐτήν.\nὁ ἀγαπῶν αὐτὴν ἀγαπᾷ ζωήν,\nκαὶ οἱ ὀρθρίζοντες πρὸς αὐτὴν ἐμπλησθήσονται εὐφροσύνης·\nὁ κρατῶν αὐτῆς κληρονομήσει δόξαν, καὶ οὗ εἰσπορεύεται\nεὐλογεῖ Κύριος.\nοἱ λατρεύοντες αὐτῇ λειτουργήσουσιν ἁγίῳ,\nκαὶ τοὺς ἀγαπῶντας αὐτὴν ἀγαπᾷ Κύριος·\nὁ ἐπακούων αὐτῆς κρινεῖ ἔθνη, καὶ ὁ προσέχων αὐτῇ\nκατασκηνώσει πεποιθώς. ἐὰν ἐμπιστεύσῃ, κατακληρονομήσει\nαὐτήν, καὶ ἐν κατασχέσει ἔσονται αἱ γενεαὶ\nαὐτῶν.\nὅτι διεστραμμένως πορεύσεται μετ’ αὐτοῦ ἐν\nπρώτοις, φόβον καὶ δειλίαν ἐπάξει ἐπ’ αὐτόν, καὶ βασανίσει\nαὐτὸν ἐν παιδείᾳ αὐτῆς,\nἕως οὗ ἐμπιστεύσῃ τῆ ψυχῇ αὐτοῦ, καὶ πειράσῃ αὐτὸν ἐν τοῖς\nδικαιώμασιν αὐτῆς.\nκαὶ πάλιν ἐπανήξει κατ’ εὐθεῖαν\n\n\n\nπρὸς αὐτὸν καὶ εὐφρανεῖ αὐτόν, καὶ ἀποκαλύψει αὐτῷ\nτὰ κρυπτὰ αὐτῆς.\nἐὰν ἀποπλανηθῇ, ἐγκαταλείψει αὐτόν, καὶ παραδώσει αὐτὸν εἰς χεῖρας πτώσεως αὐτοῦ.\nσυντήρησον καιρὸν καὶ φύλαξαι ἀπὸ πονηροῦ, καὶ μὴ αἰσχυνθῇς περὶ τῆς ψυχῆς σου·\nἔστι γὰρ αἰσχύνη ἐπάγουσα ἁμαρτίαν, καὶ ἔστιν αἰσχύνη δόξα καὶ χάρις.\nμὴ λάβης πρόσωπον κατὰ τῆς ψυχῆς σου, καὶ μὴ ἐντραπῇς εἰς πτῶσίν σου.\nμὴ κωλύσῃς λόγον ἐν καιρῷ σωτηρίας· καὶ μὴ κρύψῃς τὴν σοφίαν σου εἰς καλλονήν.\nἐν γὰρ λόγῳ γνωσθήσεται σοφία, καὶ παιδεία ἐν ῥήμασι γλώσσης.\nμὴ ἀντίλεγε τῇ ἀληθείᾳ κατὰ μηδὲ ἕν, καὶ περὶ ψεύσματος τῆς ἀπαιδευσίας σου ἐντράπηθι·\nμὴ αἰσχυνθῇς ὁμολογῆσαι ἐφ’ ἁμαρτίαις σου, καὶ μὴ βιάζου ἄζου ῥοῦν ποταμοῦ.\nμὴ ὑποστρώσῃς ἀνθρώπῳ μωρῷ σεαυτόν, καὶ μὴ λάβης πρόσωπον δυνάστου.\nἕως θανάτου ἀγώνισαι περὶ τῆς ἀληθείας, καὶ κύριος ὁ θεὸς πολεμήσει ὑπέρ σου.\nμὴ γίνου θρασὺς ἐν τῆ γλώσσῃ σου, καὶ νωθρὸς καὶ παρειμένος ἐν τοῖς ἔργοις σου.\nμὴ ἴσθι ὡς λέων ἐν τῇ οἰκίᾳ σου, καὶ φαντασιοκοπῶν ἐν τοῖς οἰκέταις σου.\nμὴ ἔστω ἡ χείρ σου ἐκτεταμένη εἰς τὸ λαβεῖν, καὶ ἐν τῷ ἀποδιδόναι συνεσταλμένη.\nμὴ ἔπεχε ἐπὶ τοῖς χρήμασίν σου, καὶ μὴ εἴπῃς· αὐτάρκη\nμοί ἐστιν εἰς ζωήν.\nμὴ ἐξακολούθει τῇ ψυχῇ σου καὶ τῇ ἰσχύι σου, τοῦ πορεύεσθαι ἐν ὁδοῖς καρδίας σου·\nμὴ εἴπῃς· τίς με δυναστεύσει διὰ τὰ ἔργα μου; ὁ γὰρ κύριος ἐκδικῶν ἐκδικήσει σου τὴν ὕβριν.\nμὴ εἴπῃς· ἥμαρτον, καὶ τί μοι ἐγένετο λυπηρόν ; ὁ γὰρ κύριός ἐστι μακρόθυμος· οὐ μή σε ἀνῇ.\nπερὶ ἐξιλασμοῦ μὴ ἄφοβος γίνου, ἐν πλεονασμῷ προσθεῖναι ἁμαρτίας ἐφ’ ἁμαρτίαις·\nκαὶ μὴ εἴπῃς· ὁ οἰκτιρμὸς αὐτοῦ πολύς, τὸ πλῆθος τῶν ἁμαρτιῶν μου ἐξιλάσεται. ἔλεος γὰρ καὶ ὀργὴ παρ’\nαὐτῷ ταχυνεῖ, καὶ ἐπὶ τοὺς ἁμαρτωλοὺς καταπαύσει\nὁ θυμὸς αὐτοῦ.\nμὴ ἀναμείνῃς ἐπιστρέψαι ἐπὶ κύριον, καὶ μὴ ὑπερβάλλου ἡμέραν ἐξ ἡμέρας.\nἐξαπίνης γὰρ ἐξελεύσεται ὀργὴ Κυρίου, καὶ ὡς ἀμελήσεις\nἐκτριβήσῃ, καὶ ἐν καιρῷ ἐκδικήσεως ἐξολῇ.\nμὴ ἔπεχε ἐπὶ χρήμασιν ἀδικοῖς· οὐδὲν γὰρ ὠφελήσει ἐν\nἡμέρᾳ ἑπαγωγῆς.\nμὴ λίκμα ἐν πἀντὶ ἀνέμῳ, καὶ μὴ\nπορεύου ἐν πάσῃ ἀτραπῷ· οὕτως ὁ ἁμαρτωλὸς ὁ δίγλωσσος.\nἴσθι ἐστηριγμένος ἐν συνέσει σου ἀσφαλεῖ, καὶ εἷς ἔστω ὁ\nσου.\nγίνου ταχὺς ἐν ἀκροάσει σου ἀγαθῇ, καὶ ἔστω ἐν\nἡ ζωή σου, καὶ ἐν μακροθυμίᾳ φθέγγου ἀπόκρισιν ὀρθήν.\nεἰ ἔστι σοι σύνεσις, ἀποκρίθητι τῷ πλησίον· εἰ δὲ μή, ἡ\nχείρ σου ἔστω ἐπὶ τῷ στόματί σου.\nδόξα κοὶ ἀτιμία ἐν λαλιᾷ, καὶ γλῶσσα ἀνθρώπου πτῶσις αὐτῷ.\nμὴ κληθήσῃς ψίθυρος, καὶ τῇ γλώσση σου μὴ ἐνέδρευε·\nἐπὶ γὰρ τῷ κλέπτῃ ἐστὶν αἰσχύνη μοχθηρά, καὶ κατάγνωσις\nπονηρὰ ἐπὶ διγλώσσῳ.\n\nἐν μεγάλῳ καὶ ἐν μικρῷ μὴ ἀγνόει μηδὲ ἕν, καὶ ἀντὶ φίλου μὴ γίνου ἐχθρός·\nὄνομα γὰρ πονηρὸν αἰσχύνην καὶ ὄνειδος κληρονομήσει·\nοὕτως ὁ ἁμαρτωλὸς δίγλωσσος ἀτιμίαν ἕξει.\nμὴ ἐπάρης σεαυτὸν ἐν βουλῇ ψυχῆς σου, ἵνα μὴ διαρπαγῇ\nὡς ταῦρος ἡ ψυχή σου·\nτὰ φύλλα σου καταφάγεσαι καὶ τοὺς καρπούς σου ἀπολέσεις,\nκαὶ ἀφήσεις σεαυτὸν ὡς ξηρὸν ξύλον.\nψυχὴ πονηρὰ ἀπολεῖ τὸν κτησάμενον αὐτήν, καὶ ἐπίχαρμα\nἐχθρῶν ποιήσει αὐτήν.\nλάρυγξ γλυκὺς πληθυνεῖ\nφίλους αὐτοῦ, καὶ γλῶσσα εὔλαλος πληθυνεῖ εὐπροσήγορα.\nοἱ εἰρηνεύοντές σοι ἔστωσαν πολλοί, οἱ δὲ σύμβουλοί σου\nεἷς ἀπὸ χιλίων.\nεἰ κτᾶσαι φίλον, ἐν περισπασμῷ\nκτῆσαι αὐτόν, καὶ μὴ ταχὺ ἐμπιστεύσῃς αὐτῷ σεαυτόν.\nἔστι γὰρ φίλος ἐν καιρῷ αὐτοῦ, καὶ οὐ μὴ παραμείνῃ ἐν\nἡμέρᾳ θλίψεως σου.\nκαὶ ἔστι φίλος μετατιθέμενος\nεἰς ἔχθραν, καὶ μάχην ὀνειδισμοῦ σου ἀποκαλύψει·\nκαὶ ἔστι φίλος κοινωνὸς τραπεζῶν, καὶ οὐ μὴ παραμείνῃ\nἐν ἡμέρᾳ θλίψεως σου.\nκαὶ ἐν τοῖς ἀγαθοῖς σου\nὡς σύ, καὶ ἐπὶ τοὺς οἰκέτας σου παρρησιάσεται·\nἐὰν ταπεινωθῇς, ἔσται κατὰ σοῦ· καὶ ἀπὸ προσώπου σου\nκρυβήσεται.\nἀπὸ τῶν ἐχθρῶν σου διαχωρίσθητι,\nκαὶ ἀπὸ τῶν φίλων σου πρόσεχε.\nφίλος πιστὸς σκέπη κραταιά· ὁ δὲ εὑρὼν αὐτὸν εὗρε θη-\n\n\n\nσαῦρόν.\nφίλου πιστοῦ οὐκ ἔστιν ἀντάλλαγμα, καὶ οὐκ ἔστι σταθμὸς τῆς καλλονῆς αὐτοῦ.\nφίλος πιστὸς φάρμακον ζωῆς, καὶ οἱ φοβούμενοι τὸν κύριον εὑρήσουσιν αὐτόν.\nὁ φοβούμενος Κύριον εὐθυνεῖ φιλίαν αὐτοῦ, ὅτι κατ’ αὐτὸν οὕτως καὶ οἱ πλησίον αὐτοῦ.\nτέκνον, ἐκ νεότητός σου ἐπίλεξαι παιδείαν, καὶ ἕως πολιῶν εὑ ῥήσεις σοφίαν·\nκαὶ ἀνάμενε τοὺς ἀγαθοὺς καρποὺς αὐτῆς. ἐν γὰρ τῆ ἐργασίᾳ αὐτῆς ὀλίγον\nκοπιάσεις, καὶ ταχὺ φάγεσαι ἀπὸ τῶν γενημάτων αὐτῆς.\nὡς τραχεῖά ἐστι σφόδρα τοῖς ἀπαιδεύτοις, καὶ οὐκ ἐμμενεῖ ἐν αὐτῇ ἀκάρδιος.\nὡς λίθος δοκιμασίας ἰσχυρὸς ἔσται ἐπ’ αὐτῷ· καὶ οὐ χρονιεῖ ἀπορρίψαι αὐτήν.\nσοφία γὰρ κατὰ τὸ ὄνομα αὐτῆς ἐστι, καὶ οὐ πολλοῖς ἐστι φανερά.\nἄκουσον, τέκνον, καὶ ἔκλεξαι γνώμην μου, καὶ μὴ ἀπαναίνου τὴν συμβουλίαν μου·\nκαὶ εἰσένεγκαι τοὺς πόδας σου εἰς τὰς πέδας αὐτῆς, καὶ εἰς τὸν κλοιὸν αὐτῆς τὸν τράχηλόν σου·\nὑπόθες τὸν ὦμόν σου καὶ βάσταξον αὐτήν, καὶ μὴ προσοχθίσῃς τοῖς δεσμοῖς αὐτῆς.\nἐν πάσῃ ψυχῇ σου πρόσελθε αὐτῇ, καὶ ἐν ὅλη δυνάμει σου συντήρησον τὰς ὁδοὺς αὐτῆς.\nἐξίχνευσον καὶ ζήτησον, καὶ γνωσθήσεταί σοι· καὶ ἐγκρατὴς γενόμενος μὴ ἀφῇς αὐτήν·\nἐπ’ ἐσχάτων γὰρ εὑρήσεις τὴν ἀνάπαυσιν αὐτῆς, καὶ στραφήσεταί σοι εἰς εὐφροσύνην·\nκαὶ ἔσονταί σοι αἱ πέδαι αὐτῆς εἰς σκέπην ἰσχύος, καὶ οἱ κλοιοὶ αὐτῆς εἰς στολὴν δόξης.\nκόσμος γὰρ χρύσεος ἐστιν ἐπ’ αὐτῆς, καὶ οἱ δεσμοὶ αὐτῆς κλῶσμα ὑακίνθινον·\nστολὴν δόξης ἐνδύσῃ αὐτήν, καὶ στέφανον ἀγαλλιάματος περιθήσεις σεαυτῷ.\nἐὰν θέλῃς, τέκνον, παιδευθήσῃ, καὶ ἐὰν ἐπιδῷς τὴν ψυχήν σου, πανοῦργος ἔση.\nἐὰν ἀγαπήσῃς ἀκούειν, ἐκδέξῃ σύνεσιν, καὶ ἐὰν κλίνης τὸ οὖς σου, σοφὸς ἔση.\nἐν πλήθει πρεσβυτέρων στῆθι· καὶ τίς σοφός; αὐτῷ προσκολλήθητι.\nπᾶσαν διήγησιν θείαν θέλε ἀκροᾶσθαι, καὶ παροιμίαι συνέσεως μὴ ἐκΦευγέτωσάν\nσε.\nἐὰν ἴδῃς ἄνδρα συνετόν, ὄρθριζε πρὸς αὐτόν, καὶ βαθμοὺς θυρῶν αὐτοῦ ἐκτριβέτω ὁ ποὺς σου.\nδιανοοῦ ἐν τοῖς προστάγμασι κυρίου τελείως, καὶ ἐν ταῖς ἐντολαῖς\n\n\nαὐτοῦ μελέτα διὰ παντός. αὐτὸς στηριεῖ τὴν καρδίαν σου,\nκαὶ ἡ ἐπιθυμία τῆς σοφίας δοθήσεταί σοι.\nμὴ ποίει κακά, καὶ οὐ μή σε καταλάβη κακά·\nἀπόστηθι ἀπὸ ἀδίκου, καὶ ἐκκλινεῖ ἀπὸ σοῦ ἁμαρτία.\nυἱέ, μὴ σπεῖρε ἐπ’ αὔλακας ἀδικίας, καὶ οὐ μὴ θερίσῃς αὐτὰ\nἑπταπλάσια.\nμὴ ζήτει παρὰ Κυρίου ἡγεμονίαν, μηδὲ\nπαρὰ βασιλέως καθέδραν δόξης.\nμὴ δικαιοῦ ἔναντι κυρίου, καὶ παρὰ βασιλεῖ μὴ σοφίζου.\nμὴ ζήτει γενέσθαι κριτής, καὶ οὐκ ἰσχύσεις ἐξᾶραι ἀδικίας·\nμήποτε εὐλαβηθῇς ἀπὸ προσώπου δυνάστου, καὶ θήσεις\nσκάνδαλον ἐν εὐθύτητί σου.\nμὴ ἁμάρτανε εἰς πλῆθος\nπόλεως, καὶ οὐ μὴ καταβάλῃς σεαυτὸν ἐν ὄχλῳ.\nμὴ καταδεσμεύσῃς δὶς ἁμαρτίαν, ἐν γὰρ μιᾷ οὐκ ἀθῷος\nἔσῃ. μὴ εἴπῃς· τῷ πλήθει τῶν δώρων μου ἐπόψεται,\nκαὶ ἐν τῷ προσενέγκαι με θεῷ ὑψίστῳ προσδέξεται.\nμὴ ὀλιγοψυχήσῃς ἐν τῇ προσευχῇ σου, καὶ ἐλεημοσύνην\nποιῆσαι μὴ παρίδης.\nμὴ καταγέλα ἄνθρωπον ὄντα ἐν\nψυχῆς αὐτοῦ· ἔστι γὰρ ὁ ταπεινῶν καὶ ἀνυψῶν.\nμὴ ἀροτρία ψεῦδος ἐπ’ ἀδελφῷ σου, μηδὲ φίλῳ τὸ ὅμοιον\nποίει.\nμὴ θέλε ψεύδεσθαι πᾶν ψεῦδος· ὁ γὰρ ἐνδελεχισμὸς\nαὐτοῦ οὐκ εἰς ἀγαθόν.\nμὴ ἀδολέσχει ἐν πλήθει πρεσβυτέρων, καὶ μὴ δευτερώσῃς\nλόγον ἐν προσευχῇ σου.\nμὴ μισήσῃς ἐπίπονον ἐργασίαν\nκαὶ γεωργίαν ὑπὸ Ὑψίστου ἐκτισμένην.\nμὴ προσλογίζου σεαυτὸν ἐν πλήθει ἁμαρτωλῶν·\nμνήσθητι ὅτι ὀργὴ οὐ χρονιεῖ. ταπείνωσον σφόδρα τὴν\nψυχήν σου· ὅτι ἐκδίκησις ἀσεβοῦς πῦρ καὶ σκώληξ.\nμὴ ἀλλάξῃς φίλον ἀδιαφόρου κατὰ μηδὲ ἕν, μηδὲ ἀδελφὸν\nγνήσιον ἐν χρυσίῳ ΣουΦείρ.\nμὴ ἀστόχει γυναικὸς σοφῆς καὶ ἀγαθῆς, ἡ γὰρ χάρις αὐτῆς\nὑπὲρ τὸ χρυσίον.\nμὴ κακώσῃς οἰκέτην ἐργαζόμενον\nἐν ἀληθείᾳ, μηδὲ μίσθιον διδόντα τὴν ψυχὴν αὐτοῦ·\nοἰκέτην συνετὸν ἀγαπάτω σου ἡ ψυχή· μὴ στερήσης αὐτὸν\nἐλευθερίας. κτήνη σοί ἐστιν;\nἐπισκέπτου αὐτά, καὶ εἰ\nἐστί σοι χρήσιμα, ἐμμενέτω σοι·\nτέκνα σοί ἐστι; παίδευσον αὐτά, καὶ κάμψον ἐκ νεότητος\n\n\n\nτὸν τράχηλον αὐτῶν. θυγατέρες σοί εἰσι;\nπρόσεχε τῷ σώματι αὐτῶν, καὶ μὴ ἰλαρύνῃς πρὸς αὐτὰς τὸ πρόσωπόν σου.\nἔκδου θυγατέρα, καὶ ἔσῃ τετελεκὼς ἔργον μέγα, καὶ ἀνδρὶ συνετῷ δώρησαι αὐτήν. γυνή σοι ἐστὶ κατὰ ψυχήν ;\nμὴ ἐκβάλῃς αὐτήν. μισουμένη δὲ μὴ ἐκδῷς σεαυτόν.\nἐν ὄλῃ καρδίᾳ δόξασον τὸν πατέρα σου, καὶ μητρὸς ὠδῖνας μὴ ἐπιλάθῃ.\nμνήσθητι ὅτι δι’ αὐτῶν ἐγεννήθης, καὶ τί ἀνταποδώσεις αὐτοῖς καθὼς αὐτοὶ σοί;\nἐν ὅλῃ ψυχῇ σου εὐλαβοῦ τὸν κύριον, καὶ τοὺς ἱερεῖς αὐτοῦ θαύμαζε·\nἐν ὅλη δυνάμει ἀγάπησον τὸν ποιήσαντά σε, καὶ τοὺς λειτουργοὺς αὐτοῦ μὴ ἐγκαταλίπῃς.\nφοβοῦ τὸν κύριον καὶ δόξασον ἱερέα, καὶ δὸς τὴν μερίδα αὐτῷ καθὼς ἐντέταλταί σοι, ἀπ’ ἀρχὴν καὶ περὶ πλημμελείας\nκαὶ δόσιν βραχιόνων καὶ θυσίαν ἁγιασμοῦ καὶ ἀπαρχὴν\nἁγίων.\nκαὶ πτωχῷ ἔκτεινον τὴν χεῖρά σου, ἵνα τελειωθῇ\nἡ εὐλογία σου. χάρις δόματος ἔναντι παντὸς ζῶντος, καὶ ἐπὶ νεκρῷ μὴ ἀποκωλύσῃς χάριν.\nμὴ ὑστέρει ἀπὸ κλαιόντων, καὶ μετὰ πενθούντων πένθησον.\nμὴ ὄκνει ἐπισκέπτεσθαι ἄρρωστον· ἐκ γὰρ τῶν τοιούτων ἀγαπηθήσῃ.\nἐν πᾶσι τοῖς λόγοις σου μιμνήσκου τὰ ἔσχατά σου, καὶ εἰς τὸν αἰῶνα οὐχ ἁμαρτήσεις.\nμὴ διαμάχου μετὰ ἀνθρώπου\nδυνάστου, μή ποτε ἐμπέσῃς εἰς τὰς χεῖρας αὐτοῦ.\nμὴ ἔριζε μετὰ ἀνθρώπου πλουσίου, μή ποτε ἀντιστήσει σου τὴν ὁλκήν·\nπολλοὺς γὰρ ἀπώλεσε τὸ χρυσίον, καὶ καρδίας βασιλέων\nἐξέκλινε.\nμὴ διαμάχου μετὰ ἀνθρώπου γλωσσώδους, καὶ μὴ ἐπιστοιβάσῃς ἐπὶ τὸ πῦρ αὐτοῦ ξύλα.\nμὴ πρόσπαιζε ἀπαιδεύτῳ, ἵνα μὴ ἀτιμάζωνται οἱ πρόγονοί σου.\nμὴ ὀνείδιζε ἄνθρωπον ἐπιστρέφοντα ἀπὸ ἁμαρτίας· μνήσθητι ὅτι πάντες ἐσμὲν ἐν ἐπιτιμίοις.\nμὴ ἀτιμάσῃς ἄνθρωπον ἐν γήρᾳ αὐτοῦ, καὶ γὰρ ἐξ ἡμῶν γηράσκουσι.\nμὴ ἐπίχαιρε ἐπὶ νεκρῷ τῷ ἐχθροτάτῳ σου· μνήσθητι ὅτι πάντες τελευτῶμεν.\nμὴ παρίδης διήγημα σοφῶν, καὶ ἐν ταῖς παροιμίαις αὐτῶν ἀναστρέφου·\nὅτι παρ’ αὐτῶν μαθήσῃ παιδείαν καὶ λειτουργῆσαι μεγιστᾶσιν\nεὐμαρῶς.\nμὴ ἀστόχει διηγήματος γερόντων, καὶ γὰρ αὐτοὶ ἔμαθον παρὰ τῶν πατέρων αὐτῶν· ὅτι παρ’ αὐτῶν μαθήση\nσύνεσιν· καὶ ἐν καιρῷ χρείας δοῦναι ἀπόκρισιν.\nμὴ ἔκκαιε ἄνθρακας ἁμαρτωλοῦ, μὴ ἐμπυρισθῇς ἐν πυρὶ\n\nφλογὸς αὐτοῦ.\nμὴ ἐξαναστῇς ἀπὸ προσώπου\nἵνα μὴ ἐγκαθίσῃ ὡς ἔνεδρον τῷ στόματί σου.\nμὴ δανείσῃς ἀνθρώπῳ ἰσχυροτέρῳ σου, καὶ ἐὰν δανείσῃς, ὡς ἀπολωλεκὼς\nγίνου.\nμὴ ἐγγυήσῃ ὑπὲρ δύναμίν σου,\nκαὶ ἐὰν ἐγγυήσῃ, ὡς ἀποτίσων φρόντισον.\nμὴ δικάζου κατὰ κριτοῦ· κατὰ γὰρ τὴν δόξαν αὐτοῦ κρινοῦσιν\nαὐτόν.\nμετὰ τολμηροῦ μὴ πορεύου ἐν ὁδῷ, ἵνα μὴ βαρύνηται\nκατά σου. αὐτὸς γὰρ κατὰ τὸ θέλημα αὐτοῦ ποιήσει,\nκαὶ τῇ ἀφροσύνῃ αὐτοῦ συναπολῇ.\nμετὰ θυμώδους μὴ ποιήσῃς μάχην, καὶ μὴ πορεύου μετ’ αὐτοῦ\nτὴν ἔρημον. οὕτως οὐδὲν ἐν ὀφθαλμοῖς αὐτοῦ αἷμα,\nκαὶ ὅπου οὐκ ἔστι βοήθεια καταβαλεῖ σε ἐκεῖ.\nμετὰ μωροῦ μὴ συμβουλεύου, οὐ γὰρ δυνήσεται λόγον στέξαι.\nἐνώπιον ἀλλοτρίου μὴ ποιήσης κρυπτόν, οὐ γὰρ γινώσκεις\nτίτέξεται.\nπαντὶ ἀνθρώπῳ μὴ ἔκφαινε τὴν καρδίαν σου, καὶ\nμὴ ἀναφερέτω σοι χάριν ψευδῆ.\nμὴ ζήλου γυναῖκα τοῦ κόλπου σου, μηδὲ διδάξῃς ἐπὶ σεαυτὸν\nπαιδείαν πονηράν.\nμὴ δῷς γυναικὶ τὴν ψυχήν σου,\nἐπιβῆναι αὐτὴν ἐπὶ τὴν ἰσχύν σου.\nμὴ ἀπάντα γυναικὶ ἑταιριζομένη, μή ποτε ἐμπέσῃς εἰς τὰς\nπαγίδας αὐτῆς.\nμετὰ ψαλλούσης μὴ ἐνδελέχιζε, μήποτε\nἁλῶς ἐν τοῖς ἐπιτηδεύμασιν αὐτῆς.\nπαρθένον μὴ καταμάνθανε, μήποτε σκανδαλισθῇς ἐν\nτοῖς ἐπιτιμίοις αὐτῆς.\nμὴ δῷς πόρναις τὴν ψυχήν σου,\nἵνα μὴ ἀπολέσῃς τὴν κληρονομίαν σου.\nμὴ περιβλέπου ἐν ῥύμαις πόλεως, καὶ ἐν τοῖς ἐρήμοις\nαὐτῆς μὴ πλανῶ.\nἀπόστρεψον ὀφθαλμὸν ἀπὸ\nγυναικὸς εὐμόρφου, καὶ μὴ καταμάνθανε κάλλος ἀλλότριον·\nἐν γὰρ κάλλει γυναικὸς πολλοὶ ἐπλανήθησαν, καὶ ἐκ τούτου\nφιλία ὡς πῦρ ἀνακαίεται. καὶ μὴ κατακλιθῇς ἐπ’ ἀγκαλῶν\nμετ’ αὐτῆς.\nμετὰ ὑπάνδρου γυναικὸς μὴ κάθου\nτὸ σύνολον, καὶ μὴ συμβολοκοπήσῃς μετ’ αὐτῆς ἐν οἴνῳ·\nμήποτε ἐκκλίνῃ ἡ ψυχή σου ἐπ’ αὐτήν, καὶ τῷ πνεύματί σου ὀλίσθῃς\nεἰς ἀπώλειαν.\nμὴ ἐγκαταλίπῃς φίλον ἀρχαῖον, ὁ γὰρ\nπρόσφατος οὐκ ἔστιν ἑ ’π’ ἴσης αὐτῷ·\nοἶνος νέος φίλος νέος· ἐὰν παλαιωθῇ, μετ’ εὐφροσύνης\nπίεσαι αὐτόν.\nμὴ ζηλώσῃς δόξαν ἁμαρτωλοῦ· οὐ γὰρ\nτίς ἐστιν ἡ καταστροφὴ αὐτοῦ.\nμὴ εὐδοκήσῃς εὐδοκίαις\n\n\nἀσεβῶν, μνήσθητι ὅτι ἕως ᾅδου οὐ μὴ δικαιωθῶσι.\nμακρὰν ἄπεχε ἀπὸ ἀνθρώπου ὃς ἐξουσίαν ἔχει τοῦ φονεύειν, καὶ οὐ μὴ ὑποπτεύσῃς φόβον θανάτου.\nκαὶ ἐὰν προσέλθῃς, μὴ πλημμελήσῃς, ἵνα μὴ ἀφέληται τὴν\nζωήν σου παραχρῆμα. ἐπίγνωθι ὅτι ἐν μέσῳ παγίδων\nδιαβαίνεις, καὶ ἐπὶ ἐπάλξεων πόλεως περιπατεῖς.\nκατὰ τὴν ἰσχύν σου στόχασαι τοῦ πλησίον, καὶ μετὰ σοφῶν βουλεύου.\nμετὰ συνετῶν ἔστω ὁ διαλογισμός σου, καὶ πᾶσα διήγησίς σου ἐν νόμῳ Ὑψίστου.\nἄνδρες δίκαιοι ἔστωσαν σύνδειπνοί σου, καὶ ἐν φόβῳ κυρίου ἔστω τὸ καύχημά σου.\nἐν χειρὶ τεχνιτῶν ἔργον ἐπαινεθήσεται, καὶ ὁ ἡγούμενος λαοῦ σοφὸς ἐν λόγῳ αὐτοῦ.\nφοβερὸς ἐν πόλει αὐτοῦ ἀνὴρ γλωσσώδης, καὶ ὁ προπετὴς ἐν λόγῳ αὐτοῦ μισηθήσεται.\nκριτὴς σοφὸς παιδεύει τὸν λαὸν αὐτοῦ, καὶ ἡγεμονία συνετοῦ\nτεταμένη ἔσται·\nκατὰ τὸν κριτὴν τοῦ λαοῦ, οὕτως καὶ οἱ λειτουργοὶ αὐτοῦ, καὶ κατὰ τὸν ἡγούμενον τῆς πόλεως\nπάντες οἱ κατοικοῦντες αὐτήν.\nβασιλεὺς ἀπαίδευτος ἀπολεῖ τὸν λαὸν αὐτοῦ, καὶ πόλις οἰκισθήσεται ἐν συνέσει δυναστῶν.\nἐν χειρὶ Κυρίου ἡ ἐξουσία τῆς γῆς, καὶ τὸν χρήσιμον ἐγερεῖ εἰς καιρὸν ἐπ’ αὐτῆς.\nἐν χειρὶ κυρίου εὐοδία ἀνδρός, καὶ προσώπῳ γραμματέως ἐπιθήσει δόξαν αὐτοῦ.\nἐπὶ παντὶ ἀδικήματι μὴ μηνίσῃς τῷ πλησίον, καὶ μὴ πρᾶσσε μηδὲν ἐν ἔργοις ὕβρεως.\nμισητὴ ἔναντι κυρίου καὶ ἀνθρώπων ὑπερηφανία, καὶ ἐξ ἀμφοτέρων πλημμέλεια ἀδικίας.\nβασιλεία ἀπὸ ἔθνους εἰς ἔθνος μετάγεται διὰ ἀδικίας καὶ ὕβρεις καὶ χρήματα δόλια.\nτί ὑπερηφανεύεται γῆ καὶ σποδός;\nφιλαργύρου μὲν γὰρ οὐδὲν ἀνομώτερον· οὗτος γὰρ καὶ τὴν ἑαυτοῦ\nψυχὴν ἔκπρακτον ποιεῖ, ὅτι ἐν ζωῇ αὐτοῦ ἔρριψαν τὰ ἐντόσθια\nαὐτοῦ.\nμακρὸν ἀρρώστημα, κόπτει ἰατρός· καὶ βασιλεὺς σήμερον, καὶ αὔριον τελευτήσει.\nἐν γὰρ τῷ ἀποθανεῖν ἄνθρωπον κληρονομήσει ἑρπετὰ καὶ θηρία καὶ σκώληκας.\nἀρχὴ ὑπερηφανίας ἀνθρώπου ἀφισταμένου ἀπὸ Κυρίου, καὶ ἀπὸ τοῦ ποιήσαντος αὐτὸν ἀπέστη ἡ\n\n\n\nκαρδία αὐτοῦ.\nὅτι ἀρχὴ ἁμαρτίας ὑπερηφανία,\nκαὶ ὁ κρατῶν αὐτῆς ἐξυβρίσει βδέλυγμα, καὶ καταστρα-\nφήσεται εἰς τέλος. διὰ τοῦτο παρεδόξασε Κόριος τὰς ἐπαγωγάς,\nκαὶ κατέστρεψεν εἰς τέλος αὐτούς.\nθρόνους ἀρχόντων καθεῖλεν ὁ κύριος, καὶ ἐκάθισε πρᾳεῖς ἀντ’ αὐτῶν\nἔνδοθεν.\nῥίζας ἐθνῶν ὑπερηφάνων ἐξεῖλε κύριος, καὶ\nἐφύτευσεν ἀντ’ αὐτῶν ἐν δόξῃ ταπεινούς·\nχώρας ἐθνῶν κατέστρεψε κύριος, καὶ ἀπώλεσεν αὐτὰς ἕως θεμελίων\nγῆς.\nἐξῆρεν ἐξ αὐτῶν καὶ ἀπώλεσεν αὐτούς,\nκαὶ κατέπαυσεν ἀπὸ γῆς τὸ μνημόσυνον αὐτῶν.\nοὐκ ἔκτισται ἀνθρώποις ὑπερηφανία, οὐδὲ ὀργὴ θυμοῦ γεννήμασι\nγυναικῶν.\nσπέρμα ἀσφαλείας οἱ φοβούμενοι Κύριον· καὶ\nἔντιμον φύτευμα οἱ ἀγαπῶντες αὐτόν.\nσπέρμα ἀτιμίας οἱ μὴ προσέχοντες τῷ νόμῳ· σπέρμα πλανήσεως\nοἱ παραβαίνοντες ἐντολάς.\nἐν μέσῳ ἀδελφῶν ὁ ἡγούμενος αὐτῶν ἔντιμος, καὶ οἱ φοβούμενοι\nκύριον ἐν ὀφθαλμοῖς αὐτοῦ.\nπρὸ λήξεως ἀρχὴ φόβος κυρίου· ἐκβολὴ δὲ ἀρχῆς σκληρισμὸς\nκαὶ ὑπερηφανία.\nπλούσιος καὶ ἔνδοξος καὶ πτωχός,\nτὸ καύχημα αὐτῶν φόβος κυρίου.\nοὐ δίκαιον ἀτιμάσαι πτωχὸν\nσυνετόν, καὶ οὐ καθήκει δοξάσαι ἄνδρα ἁμαρτωλόν.\nμεγιστᾶνες καὶ κριταὶ καὶ δυνάσται δοξασθήσονται, καὶ οὐκ ἔστι\nτις αὐτῶν μείζων τοῦ φοβουμένου τὸν κύριον.\nοἰκέτῃ συνετῷ ἐλεύθεροι λειτουργήσουσι, καὶ ἀνὴρ ἐπιστήμων\nοὐ γογγύσει παιδευόμενος.\nμὴ σοφίζου ποιῆσαι τὸ ἔργον σου,\nκαὶ μὴ δοξάζου ἐν καιρῷ στενοχωρίας σου.\nκρεῖσσον γὰρ ὁ ἐργαζόμενος καὶ περισσεύων ἐν πᾶσιν ἢ ὁ δοξαζόμενος\nκαὶ ἀπορῶν ἄρτου.\nτέκνον, ἐν πρᾳΰτητί σου\nδόξασον τὴν ψυχήν σου, καὶ δὸς αὐτῇ τιμὴν κατὰ τὴν ἀξίαν\nαὐτῆς. τὸν ἁμαρτάνοντα εἰς τὴν ψυχὴν αὐτοῦ τίς δικαιώσει;\nκαὶ τίς δοξάσει τὸν ἀτιμάζοντα τὴν ζωὴν αὐτοῦ;\nπτωχὸς δοξάζεται δι’ ἐπιστήμην αὐτοῦ, καὶ πλούσιος δοξάζεται\nδιὰ τὸν πλοῦτον αὐτοῦ.\nὁ δεδοξασμένος ἐν πτωχείᾳ,\nκαὶ ἐν πλούτῳ ποσαχῶς; καὶ ὁ ἄδοξος ἐν πλούτῳ,\nἐν πτωχείᾳ ποσαχῶς; σοφία ταπεινοῦ ἀνυψώσει κεφαλὴν\nαὐτοῦ, καὶ ἐν μέσῳ μεγιστάνων καθίσει αὐτόν.\nμὴ αἰνέσῃς ἄνδρα ἐν κάλλει αὐτοῦ, καὶ μὴ βδελύξῃ ἄνθρωπον ἐν ὁράσει αὐτοῦ.\nμικρὰ ἐν πετεινοῖς ἡ μέλισσα, καὶ ἀρχὴ γλυκασμάτων ὁ καρπὸς αὐτῆς.\nἐν περιβολῇ ἱματίων μὴ καυχήσῃ, καὶ ἐν ἡμέρᾳ δόξης μὴ ἐπαίρου· ὅτι θαυμαστὰ τὰ ἔργα Κυρίου ἐστι, καὶ κρυπτὰ τὰ\nἔργα αὐτοῦ ἀνθρώποις.\nπολλοὶ τύραννοι ἐκάθισαν ἐπ’ ἐδάφους, ὁ δὲ ἀνυπονόητος ἐφόρεσε διάδημα.\nπολλοὶ δυνάσται ἠτιμάσθησαν σφόδρα, καὶ ἔνδοξοι παρεδόθησαν εἰς χεῖρας ἑτέρων.\nπρὶν ἢ ἐξετάσῃς μὴ μέμψῃ, νόησον πρῶτον καὶ τότε ἐπιτίμα.\nπρὶν ἢ ἀκοῦσαι μὴ ἀποκρίνου, καὶ ἐν μέσῳ λόγων μὴ παρέμβαλλε ῥῆμα.\nπερὶ πράγματος οὗ οὐκ ἔστι σοι μὴ ἔριζε, καὶ ἐν κρίσει ἁμαρτωλῶν μὴ συνέδρευε.\nτέκνον, μὴ περὶ πολλὰ ἔστωσαν αἱ πράξεις σου· ἐὰν γὰρ πληθύνῃς, οὐκ ἀθῳωθήσῃ· καὶ ἐὰν διώκῃς,\nοὐ μὴ καταλάβῃς, καὶ οὐ μὴ ἐκφύγῃς διαδράς.\nἔστι κοπιῶν καὶ πονῶν καὶ σπεύδων, καὶ τοσούτῳ μᾶλλον ὑστερεῖται.\nἔστι νωθρὸς προσδεόμενος ἀντιλήψεως, ὑστερῶν ἰσχύι καὶ περισσεύων πτωχείᾳ· καὶ ὀφθαλμὸς κυρίου ἐπέβλεψεν\nαὐτῷ εἰς ἀγαθά· καὶ ἀνώρθωσεν αὐτὸν ἐκ ταπεινώσεως αὐτοῦ,\nκαὶ ἀνύψωσεν κεφαλὴν αὐτοῦ ἀπὸ συντριβῆς, καὶ ἀθαύμασαν ἐπ’ αὐτῶ πολλοὶ θεωρήσαντες.\nἀγαθὰ καὶ κακά, ζωὴ καὶ θάνατος, πτωχεία καὶ πλοῦτος παρὰ Κυρίου ἐστί. σοφία καὶ ἐπιστήμη καὶ γνῶσις νόμου\nπαρὰ κυρίου.\nἀγάπησις καὶ ὁδοὶ καλῶν ἔργων παρ’ αὐτοῦ εἰσί·\nπλάνη καὶ σκότος ἁμαρτωλοῖς συνέκτισται, τοῖς δὲ γαυριῶσιν ἐπὶ κακὰ συγγηρᾷ κακία.\nδόσις κυρίου παραμένει εὐσεβέσι, καὶ ἡ εὐδοκία αὐτοῦ εὐοδοῖ εἰς τὸν αἰῶνα.\nἔστι πλουτῶν ἀπὸ προσοχῆς καὶ σφιγγίας αὐτοῦ, καὶ αὕτη ἡ μερὶς αὐτοῦ ἀπὸ τοῦ μισθοῦ αὐτοῦ.\nἐν τῷ εἰπεῖν αὐτόν· εὗρον ἀνάπαυσιν, καὶ νῦν φάγωμαι ἀπὸ τῶν ἀγαθῶν μου ἀδιαλείπτως,\nκαὶ οὐκ οἶδε τίς καιρὸς παρελεύσεται αὐτόν, καὶ καταλείψει\nαὐτὰ ἑτέροις καὶ ἀποθανεῖται.\nστῆθι ἐν διαθήκῃ σου καὶ ὁμίλει ἐν αὐτῇ, καὶ ἐν τῷ ἔργῳ σου παλαιώθητι.\nμὴ θαύμαζε ἐν ἔργοις ἁμαρτωλοῦ· πίστευε δὲ κυρίῳ καὶ ἔμμενε τῷ πόνῳ σου, ὅτι κοῦφον ἐν ὀφθαλμοῖς\n\n\n\nΚυρίου διὰ τάχους ἐξάπινα πλουτίσαι πένητα.\nεὐλογία Κυρίου ἐν μισθῷ εὐσεβοῦς, καὶ ἐν ὥρᾳ ταχινῇ ἀναθάλλει\nεὐλογίαν αὐτοῦ.\nμὴ εἴπῃς· τίς ἐστί μου χρεία ἀρεσκείας,\nκαὶ τίνι ἀπὸ τοῦ νῦν ἔσται μοι τὰ ἀγαθά;\nμὴ εἴπῃς· αὐτάρκη μοί ἐστι καὶ πολλά μοι ἃ ἔχω, καὶ τί ἀπὸ τοῦ νῦν\nκακωθήσομαι ἐν ζωῇ;\nἐν ἡμέρᾳ ἀγαθῶν ἀμνησία\nκακῶν, καὶ ἐν ἡμέρᾳ κακῶν οὐ μνησθήσεται ἀγαθῶν·\nὅτι κοῦφον ἔναντι κυρίου ἐν ἡμέρᾳ τελευτῆς ἀποδοῦναι ἀνθρώπῳ κατὰ\nτὰ ἔργα αὐτοῦ.\nκάκωσις ὥρας ἐπιλησμονὴν ποιεῖ τρυφῆς,\nκαὶ συντέλειαν ἀνθρώπου ἀποκάλυψις ἔργων αὐτοῦ.\nπρὸ τελευτῆς μὴ μακάριζε μηδένα, καὶ ἐν τέκνοις αὐτοῦ\nγνωσθήσεται ἀνήρ.\nμὴ πάντα ἄνθρωπον εἴσαγε εἰς τὸν οἶκόν σου·\nπολλὰ γὰρ τὰ ἔνεδρα τοῦ διαβόλου.\nπέρδιξ θηρευτὴς ἐν καρτάλλῳ· οὕτως καρδία ὑπερηφάνου, καὶ\nὡς κατάσκοπος ἐπιβὰς ἐπὶ πτῶσιν.\nτὰ γὰρ ἀγαθὰ εἰς κακὰ μεταστρέφων ἐνεδρεύει, καὶ ἐν τοῖς\nαἱρετικοῖς ἐπιθήσει μῶμον.\nἀπὸ σπινθῆρος μικρᾶς\nπληθύνεται ἀνθρακία, καὶ ἄνθρωπος ἁμαρτωλὸς εἰς αἷμα\nἐνεδρεύει.\nπρόσεχε ἀπὸ κακούργου, πονηρὰ γὰρ τεκταί-\nνεται, μήποτε δῷ σοι μῶμον εἰς τὸν αἰῶνα.\nἐνοίκισον ἀλλότριον, καὶ διαστρέψει σε ἐν ταραχῇ· καὶ ἀπαλλοτριώσει\n\nσε ἐκ τῶν ἰδίων σου.\nἐὰν εὖ ποιῇς, γνῶθι\nποιεῖς, καὶ ἔσται χάρις τοῖς ἀγαθοῖς σου.\nεὖ ποίησον εὐσεβῆ, καὶ εὑρήσεις ἀνταπόδομα· καὶ εἰ μὴ\nπαρ’ αὐτοῦ, ἀλλὰ παρὰ τοῦ ὑψίστου.\nοὐκ ἔσται ἀγαθὰ τῷ ἐνδελεχίζοντι εἰς κακὰ καὶ τῷ ἐλεημοσύνης\nμὴ χαριζομένῳ.\nδὸς τῷ εὐσεβεῖ, καὶ μὴ ἀντιλάβῃ\nἁμαρτωλοῦ.\nεὖ ποίησον ταπεινῷ καὶ μὴ δῷς ἀσεβεῖ·\nἐμπόδισον τοὺς ἄρτους σου καὶ μὴ δῷς αὐτῷ, ἵνα μὴ ἐν\nαὐτοῖς σε δυναστεύσῃ· διπλάσια γὰρ κακὰ εὑρήσει σοι ἐν πᾶσιν\nἀγαθοῖς οἷς ἃν ποιῆς αὐτῷ.\nὅτι καὶ ὁ ὕψιστος ἑ μίσησεν\nἁμαρτωλούς, καὶ τοῖς ἀσεβέσιν ἀποδώσει ἐκδίκησιν·\nφυλάσσει δὲ αὐτοὺς εἰς ἡμέραν ἐκδικήσεως αὐτῶν κραταιάν.\nδὸς τῷ ἀγαθῷ καὶ μὴ ἀντιλάβῃ ἁμαρτωλοῦ.\nοὐκ ἐκβληθήσεται ἐν ἀγαθοῖς ὁ φίλος, καὶ οὐ κρυβήσεται ἐν\nκακοῖς ὁ ἐχθρός.\nἐν ἀγαθοῖς ἀνδρὸς οἱ ἐχθροὶ αὐτοῦ ἐν\n\n\n\nλύπῃ, καὶ ἐν τοῖς κακοῖς αὐτοῦ καὶ ὁ φίλος διαχωρισθήσεται.\nμὴ πιστεύσης τῷ ἐχθρῷ σου εἰς τὸν αἰῶνα· ὡς γὰρ ὁ χαλκὸς ἰοῦται, οὕτως ἡ πονηρία αὐτοῦ.\nκαὶ ἐὰν ταπεινωθῇ καὶ πορεύηται συγκεκυφώς, ἐπίστησον τὴν ψυχήν σου καὶ φύλαξαι ἀπ’\nαὐτοῦ,\nκαὶ ἔσῃ αὐτῷ ὡς ἐκμεμαχὼς ἔσοπτρον, καὶ γνώσῃ ὅτι\nοὐκ εἰς τέλος κατίωσε.\nμὴ στήσῃς αὐτὸν παρὰ σεαυτῷ, μήποτε ποτε καταστρέψας σε στῆ ἐπὶ τὸν τόπον σου·\nμὴ καθίσῃς αὐτὸν ἐκ δεξιῶν σου, μήποτε ζητήσῃ τὴν καθέδραν\nσου λαβεῖν, καὶ ἐπ’ ἐσχάτων ἐπιγνώσῃ τοὺς λόγους μου, καὶ\nἐπὶ τῶν ῥημάτων μου κατανυγήσῃ.\nτίς ἐλεήσει ἐπαοιδὸν ὀφιόδηκτον· καὶ πάντας τοὺς προσάγοντας θηρίοις;\nοὕτως τὸν προσπορευόμενον ἀνδρὶ ἁμαρτωλῷ καὶ συμφυρόμενον ἐν ταῖς ἁμαρτίαις αὐτοῦ.\nὥραν μετά σου διαμενεῖ ἐν στάσει δικαίᾳ, καὶ ἐὰν ἐκκλίνῃς, οὐ μὴ καρτερήσῃ.\nκαὶ ἐν τοῖς χείλεσιν αὐτοῦ γλυκανεῖ ὁ ἐχθρός, καὶ ἐν τῇ καρδίᾳ αὐτοῦ βουλεύσεται ἀναστρέψαι σε εἰς βόθρον·\nἐν ὀφθαλμοῖς αὐτοῦ δακρύσει, καὶ ἐὰν εὕρῃ καιρὸν οὐκ ἐμ. πλησθήσεται ἀφ’ αἵματος· κακὰ ἐὰν ὑπαντήσῃ σοι,\nεὑρήσεις αὐτὸν πρότερόν σου ἐκεῖ, καὶ ὡς ἄνθρωπος βοηθῶν\nὑποσχάσει πτέρναν σου·\nτὴν κεφαλὴν αὐτοῦ κινήσει καὶ ἐπικροτήσει ταῖς χερσί, καὶ πολλὰ διαψιθυριεῖ καὶ\nἀλλοιώσει τὸ πρόσωπον αὐτοῦ.\nὁ ἁπτόμενος πίσσης μολυνθήσεται ἐν αὐτῇ, καὶ κοινωνῶν\nὑπερηφάνῳ ὁμοιωθήσεται αὐτῷ.\nβάρος ὑπέρ σε μὴ ἄρῃς ἐν ζωῇ σου, καὶ ἰσχυροτέρῳ σου καὶ πλουσιωτέρῳ μὴ κοινώνει.\nτί κοινωνήσει χύτρα πρὸς λέβητα; αὐτὴ προσκρούσει,\nκαὶ αὐτὴ συντ ριβήσεται.\nπλούσιος ἠδίκησε, καὶ αὐτοῦ προσδεηθήσονται. πτωχὸς ἠδίκησε, καὶ αὐτὸς προσαπειληθήσεται.\nἐὰν χρησιμεύσῃς, ἐργᾶται ἐν σοί, καὶ ἐὰν ὑστερήσῃς, καταθλίψει σε.\nκαὶ ἐὰν ἔχῃς, συμβιώσεταί σοι καὶ ἀποκενώσει σε, καὶ αὐτὸς οὐ πονέσει.\nχρείαν ἔσχηκέ σου, καὶ ἀποπλανήσει σε, καὶ προσγελάσεταί σοι καὶ δώσει σοι ἐλπίδα· λαλήσει σοι καλά· καὶ ἐρεῖ· τίς ἡ χρεία σου;\nκαὶ αἰσχυνεῖ σε τοῖς βρώμασιν αὐτοῦ,\nἕως οὗ ἀποκενώσει σε δὶς ἢ τρίς, καὶ ἐπ’ ἐσχάτων καταμωκήσεταί σου·\nκαὶ μετὰ ταῦτα ὄψεταί σε καὶ καταλείψει σε, καὶ τὴν κεφαλὴν αὐτοῦ\n\n\nκινήσει ἐπί σοι.\nπρόσεχε μὴ ἀποπλανηθῇς τῆ διανοίᾳ,\nκαὶ μὴ ταπεινωθῇς ἐν εὐφροσύνῃ καρδίας σου.\nπροσκαλεσαμένου σε δυνάστου ὑποχωρῶν γίνου, καὶ τοσούτῳ\nμᾶλλόν σε προσκαλέσεται πλεονάζων·\nμὴ ἔμπιπτε, ἵνα μὴ ἀπωσθῇς ἀκρίτως, καὶ μὴ μακρὰν\nἀφιστῶ, ἵνα μὴ ἐπιλησθῇς.\nμὴ ἔπεχε εἰσηγορεῖσθαι μετ’ αὐτοῦ,\nκαὶ μὴ πιστεύσης τοῖς πλείοσι λόγοις αὐτοῦ.\nἐκ πολλῆς γὰρ λαλιᾶς πειράσει σε, καὶ ὡς προσγελῶν ἐξετάσει\nτὰ κρυπτά σου.\nἀνελεήμων ὁ μὴ συντηρῶν\nλόγους, καὶ οὐ μὴ φείσηται περὶ κακώσεως σου καὶ δεσμῶν.\nσυντήρησον καὶ πρόσεχε σφοδρῶς τοῦ ἀκούειν, ὅτι μετὰ τῆς\nπτώσεως σου περιπατεῖς.\nἀκούων ταῦτα ἐν ὕπνῳ σου γρηγόρησον\nπάσῃ ζωῇ. ἀγάπα τὸν κύριον καὶ ἐπικαλοῦ αὐτὸν εἰς\nσωτηρίαν σου.\nπᾶν ζῶον ἀγαπᾷ τὸ ὅμοιον αὐτῷ, καὶ πᾶς\nἄνθρωπος ἀγαπᾷ τὸν πλησίον αὐτοῦ.\nπᾶσα σὰρξ κατὰ γένος συνάγεται, καὶ τῷ ὁμοίῳ αὐτοῦ προσκολληθήσεται\nἀνήρ. τί κοινωνήσει λύκος ἀμνῷ;\nοὕτως\nἁμαρτωλὸς πρὸς εὐσεβῆ. τίς εἰρήνη ὑαίνῃ πρὸς κύνα;\nκαὶ τίς εἰρήνη πλουσίῳ πρὸς πένητα;\nκυνηγία λεόντων ὄναγροι ἐν ἐρήμῳ· οὕτως νομαὶ πλουσίων\nπτωχοί.\nβδέλυγμα ὑπερηφάνων ταπεινότης, οὕτως\nβδέλυγμα πλουσίῳ πτωχός.\nπλούσιος σαλευόμενος στηρίζεται ὑπὸ φίλων, πτωχὸς δὲ πεσὼν\nπροσ απωθεῖται ὑπὸ φίλων.\nπλουσίου σφαλέντος πολλοὶ ἀντιλήπτορες, ἐλάλησεν ἀπόρρητα\nκαὶ ἐδικαίωσαν αὐτόν. ταπεινὸς ἔσφαλε καὶ προσεπτίμησαν\nαὐτῷ· ἐφθέγξατο σύνεσιν καὶ οὐκ ἐδόθη αὐτῷ\nτόπος.\nπλούσιος ἐλάλησε καὶ πάντες ἐσίγησαν, καὶ τὸν λόγον\nαὐτοῦ ἀνύψωσαν ἕως τῶν νεφελῶν.\nπτωχὸς ἐλάλησε καὶ εἶπαν· τίς οὗτος; καὶ ἐὰν προσκόψῃ, προσανατρέψουσιν\nαὐτόν.\nἀγαθὸς ὁ πλοῦτος ᾧ μὴ πρόσεστιν ἁμαρτία,\nκαὶ πονηρὰ ἡ πτωχεία ἐν στόματι ἀσεβοῦς.\nκαρδία ἀνθρώπου ἀλλοιοῖ τὸ πρόσωπον αὐτοῦ, ἐάν τε εἰς ἀγαθὰ\nἐάν τε εἰς κακά· καὶ ἀγαθύνει πρόσωπον ἐν τέρψει καρδία\nθάλλουσα.\nἴχνος καρδίας ἐν ἀγαθοῖς πρόσωπον θάλλον,\nκαὶ εὕρεσις παραβολῶν διαλογισμὸς μετὰ κόπου.\nμακάριος ἀνὴρ ὃς οὐκ ὠλίσθησεν ἐν τῷ στόματι αὐτοῦ, καὶ\nοὐ κατενύγη ἐν πλήθει ἁμαρτιῶν·\nμακάριος οὗ οὐ κατέγνω ἡ ψυχὴ αὐτοῦ, καὶ ὃς οὐκ ἔπεσεν ἀπὸ τῆς ἐλπίδος αὐτοῦ τῆς ἐπὶ κύριον.\nἀνδρὶ μικρολόγῳ οὐ καλὸς ὁ πλοῦτος, καὶ ἀνδρὶ βασκάνῳ ἱνατί χρήματα;\nὁ συνάγων ἀπὸ τῆς ψυχῆς αὐτοῦ συνάγει ἄλλοις, καὶ ἐν τοῖς ἀγαθοῖς αὐτοῦ τρυφήσουσιν ἕτεροι.\nὁ πονηρὸς ἑαυτῷ τίνι ἔσται ἀγαθός; καὶ οὐκ εὐφρανθήσεται ἐν τοῖς χρήμασιν αὐτοῦ.\nτοῦ βασκαίνοντος ἑαυτὸν οὐκ ἔστι πονηρότερος, καὶ τοῦτο ἀνταπόδομα τῆς κακίας αὐτοῦ·\nκαὶ ἐὰν εὖ ποιήσῃ, οὐχ ἑκὼν ποιεῖ, καὶ ἐπ’ ἐσχάτων ἐκφανεῖ τὴν κακίαν αὐτοῦ.\nπονηρὸς ὁ βασκαίνων ἰδεῖν ὀφθαλμῷ, ἀποστρέφων πρόσωπον καὶ ὑπερορῶν ψυχάς.\nπλέον ἕκτου ὀφθαλμὸς οὐ πίμπλαται μερίδος, καὶ ἀδικία πονηροῦ ἀναξηραίνει ψυχὴν αὐτοῦ.\nὀφθαλμὸς πονηρὸς φθονερὸς ἐπ’ ἄρτῳ, καὶ ἐλλιπὴς ἐπὶ τῆς τραπέζης αὐτοῦ.\nτέκνον, καθὼς ἐὰν ἔχῃς εὖ ποίει σεαυτῷ, καὶ προσφορὰς κυρίῳ ἀξίως πρόσαγε·\nμνήσθητι ὅτι θάνατος οὐ χρονιεῖ, καὶ διαθήκη ᾅδου οὐχ ὑπεδείχθη σοι·\nπρίν σε τελευτῆσαι εὖ ποίει φίλῳ, καὶ κατὰ τὴν ἰσχύν σου ἔκτεινον καὶ δὸς αὐτῷ.\nμὴ ἀφυστερήσῃς ἀπὸ ἀγαθῆς ἡμέρας, καὶ μερὶς ἐπιθυμίας ἀγαθῆς μή σε παρελθέτω.\nοὐχὶ ἑτέρῳ καταλείψεις τοὺς πόνους σου, καὶ τοὺς κόπους σου εἰς διαιρέσεις κλήρου;\nδὸς καὶ λάβε, καὶ ἁγίασον τὴν ψυχήν σου, ὅτι οὐκ ἔστιν ἐν ᾅδου ζητῆσαι τροφήν.\nπᾶσα σὰρξ ὡς ἱμάτιον παλαιοῦται· ἡ γὰρ διαθήκη ἡ ἀπ’ αἰῶνος θανάτῳ ἀποθανῇ.\nὡς φύλλον θάλλον ἐπὶ δένδρου δασέος, τὰ μὲν καταβάλλει, ἄλλα δὲ φύει· οὕτως καὶ γενεὰ\nσαρκὸς καὶ αἵματος, ἡ μὲν τελευτᾷ, ἑτέρα δὲ γεννᾶται.\nπᾶν ἔργον σηπόμενον ἐκλείπει, καὶ ὁ ἐργαζόμενος αὐτὸ μετ’ αὐτοῦ ἀπελεύσεται.\nμακάριος ἀνὴρ ὃς ἐν σοφίᾳ μελετήσει καλά, καὶ ὃς ἐν συνέσει αὐτοῦ διαλεχθήσεται ἅγια·\nὁ διανοούμενος τὰς ὁδοὺς αὐτοῦ ἐν καρδίᾳ αὐτοῦ, καὶ ἐν τοῖς ἀποκρύφοις αὐτῆς ἐννοηθήσεται\nἔξελθε ὀπίσω αὐτῆς ὡς ἰχνευτής, καὶ ἐν ταῖς ὁδοῖς αὐτῆς ἐνέδρευε.\nὁ παρακύπτων διὰ τῶν θυρίδων αὐτῆς, καὶ ἐπὶ τῶν θυρωμάτων αὐτῆς ἀκροάσεται·\nὁ καταλύων σύνεγγυς τοῦ οἴκου αὐτῆς, καὶ ἐν τοῖς τοίχοις αὐτῆς\n\nπήξει πάσσαλον.\nστήσει τὴν σκηνὴν αὐτοῦ κατὰ χεῖρα αὐτῆς,\nκαὶ καταλύσει ἐν καταλύματι ἀγαθῶν·\nθήσει τὰ τέκνα αὐτοῦ ἐν τῇ σκέπῃ αὐτῆς, καὶ ὑπὸ τοὺς κλάδους\nαὐτῆς αὐλισθήσεται.\nσκεπασθήσεται ἀπ’ αὐτῆς ἀπὸ\nκαύματος, καὶ ἐν τῇ δόξῃ αὐτῆς καταλύσει.\nὁ φοβούμενος τὸν κύριον ποιήσει αὐτά, καὶ ὁ ἐγκρατὴς γνώσεως\nεὑρήσει αὐτήν·\nκαὶ ὡς μήτηρ ὑπαντήσει αὐτῷ, καὶ ὡς γυνὴ\nπαρθενίας προσδέξεται αὐτόν·\nψωμιεῖ αὐτὸν ἄρτον συνέσεως, καὶ ὕδωρ σοφίας ποτιεῖ\nαὐτόν·\nστηριχθήσεται ἐπ’ αὐτὴν καὶ οὐ μὴ κλιθῇ, καὶ\nἐπ’ αὐτῆς ἐφέξει καὶ οὐ μὴ καταισχυνθῇ·\nκαὶ ὑψώσει αὐτὸν\nπαρὰ τοὺς πλησίον αὐτοῦ, καὶ ἐν μέσῳ ἐκκλησίας\nἀνοίξει στόμα αὐτοῦ·\nεὐφροσύνην καὶ στέφανον ἀγαλλιά-\nματος εὑρήσει· καὶ ὄνομα αἰῶνος κατακληρονομήσει αὐτόν.\nκαὶ οὐ μὴ καταλήψωνται αὐτὴν ἄνθρωποι ἀσύνετοι, καὶ ἄνδρες\nἁμαρτωλοὶ οὐ μὴ ἴδωσιν αὐτήν·\nμακράν ἐστιν ἀπὸ ὑπερηφανίας, καὶ ἄνδρες ψεῦσται οὐ μὴ\nμνησθήσονται αὐτῆς.\nοὐχ ὡραῖος αἶνος ἐν στόματι ἁμαρτωλοῦ,\nὅτι οὐ παρὰ Κυρίου ἀπεστάλη αὐτῷ·\nἐν γὰρ σοφίᾳ ῥηθήσεται αἶνος, καὶ ὁ κύριος εὐοδώσει αὐτόν.\nμὴ εἴπῃς ὅτι διὰ κύριον ἀπέστην· ἃ γὰρ ἐμίσησεν, οὐ ποιήσεις.\nμὴ εἴπῃς· αὐτός με ἐπλάνησεν· οὐ γὰρ χρείαν ἔχει ἀνδρὸς ἁμαρτωλοῦ.\nπᾶν βδέλυγμα ἐμίσησεν ὁ κύριος, καὶ οὐκ ἔστιν ἀγαπητὸν τοῖς\nφοβουμένοις αὐτόν.\nαὐτὸς ἐξ ἀρχῆς ἐποίησεν ἄνθρωπον,\nκαὶ ἀφῆκεν αὐτὸν ἐν χειρὶ διαβουλίου αὐτοῦ.\nἐὰν θέλῃς, συντηρήσεις ἐντολάς, καὶ πίστιν ποιῆσαι εὐδοκίας.\nπαρέθηκέ σοι πῦρ καὶ ὕδωρ, οὗ ἐὰν θέλῃς ἔκτεινον τὴν χεῖρά σου·\nἔναντι ἀνθρώπων ἡ ζωὴ καὶ ὁ θάνατος, καὶ ὃ ἐὰν εὐδοκήσῃ\nδοθήσεται αὐτῷ.\nὅτι πολλὴ ἡ σοφία τοῦ κυρίου· καὶ ἰσχυρὸς\nἐν δυναστεία καὶ βλέπων τὰ πάντα·\nκαὶ οἱ ὀφθαλμοὶ αὐτοῦ ἐπὶ τοὺς φοβουμένους αὐτόν, καὶ αὐτὸς\nἐπιγνώσεται πᾶν ἔργον ἀνθρώπου·\nοὐκ ἐνετείλατο ἀσεβεῖν\nοὐδενί,\nκαὶ οὐκ ἔδωκεν ἄνεσιν οὐδενὶ ἁμαρτάνειν.\nμὴ ἐπιθύμει τέκνων πλῆθος ἄχρηστον, μήδε’ εὐφραίνου\nἐπὶ υἱοῖς ἀσεβέσιν·\nἐὰν πληθύνωσι, μὴ εὐφραίνου\nἐπ’ αὐτοῖς, εἰ μὴ ἔστι φόβος κυρίου μετ’ αὐτῶν·\nμὴ ἐμπιστεύσῃς τῇ ζωῇ αὐτῶν, καὶ μὴ ἔπεχε ἐπὶ τὸ πλῆθος αὐτῶν· κρεῖσσον γὰρ εἷς δίκαιος ἢ χίλιοι, καὶ ἀποθανεῖν\nἄτεκνον ἢ ἔχειν τέκνα ἀσεβῆ·\nἀπὸ γὰρ ἑνὸς συνετοῦ συνοικισθήσεται πόλις, φυλὴ δὲ ἀσεβῶν ἐρημωθήσεται ἐν τάχει.\nπολλὰ τοιαῦτα ἑώρακεν ὁ ὀφθαλμός μου, καὶ ἰσχυρότερα τούτων ἀκήκοε τὸ οὖς μου.\nἐν συναγωγῇ ἁμαρτωλῶν ἐκκαυθήσεται πῦρ, καὶ ἐν ἔθνει ἀπειθεῖ ἐξεκαύθη ὀργή.\nοὐκ ἐξιλάσατο περὶ τῶν ἀρχαίων πάντων γιγάντων, οἳ ἀπέστησαν ἐν τῆ ἰσχύι τῆς ἀφροσύνης αὐτῶν·\nοὐκ ἐφείσατο περὶ τῆς παροικίας Λώτ, οὓς ἐβδελύξατο διὰ τὴν ὑπερηφανίαν αὐτῶν·\nοὐκ ἐλέησεν ἔθνος ἀπωλείας, τοὺς ἐξερχομένους ἐν ἁμαρτίαις αὐτῶν ἃς ἐποίουν·\nκαὶ οὕτως ἑξακοσίας χιλιάδας πεζῶν τοὺς ἐπισυναχθέντας ἐν σκληροκαρδίᾳ αὐτῶν.\nμαστιγῶν, ἐλεῶν, τύπτων, ἰώμενος, κύριος ἐν οἰκτιρμῷ καὶ\nπαιδείᾳ διεφύλαξε·\nκαὶ ἐὰν ᾖ εἷς σκληροτράχηλος ἐν λαῷ, θαυμαστὸν τοῦτο εἰ ἀθῳωθήσεται.\nἔλεος γὰρ καὶ ὀργὴ παρ’ αὐτῷ διὰ τάχους, δυνάστης ἐξιλασμῶν\nκαὶ ἐκχέων ὀργήν.\nκατὰ τὸ πολὺ ἔλεος αὐτοῦ, οὕτως καὶ τὸ ἔλεγχος αὐτοῦ· ἄνδρα κατὰ τὰ ἔργα αὐτοῦ κρινεῖ.\nοὐκ ἐκφεύξεται ἐν ἁρπάγματι ἁμαρτωλός, καὶ οὐ μὴ καθυστερίσῃ ὑπομονὴ εὐσεβοῦς.\nπάσῃ ἐλεημοσύνη ποίησον τόπον, ἕκαστος γὰρ κατὰ τὰ ἔργα αὐτοῦ εὑρήσει·\nκύριος ἐσκλήρυνε Φαραὼ μὴ εἰδέναι αὐτόν, ὅπως ἂν γνωσθῇ ἐνεργήματα αὐτοῦ τῆ ὑπ’ οὐρανόν.\nπάσῃ τῇ κτίσει τὸ ἔλεος αὐτοῦ φανερόν· καὶ τὸ φῶς αὐτοῦ καὶ τὸ σκότος ἐμέρισε τῷ ἀδάμαντι.\nμὴ εἴπῃς· ἀπὸ κυρίου κρυβήσομαι, καὶ ἐξ ὕψους τίς μου μνησθήσεται;\nἐν λαῷ πλείονι οὐ μὴ μνησθῶ, τίς γὰρ ἡ ψυχή μου ἐν ἀμετρήτῳ\nκτίσει;\nἰδοὺ ὁ οὐρανὸς καὶ ὁ οὐρανὸς τοῦ οὐρανοῦ, ἄβυσσος καὶ\nγῆ καὶ τὰ ἐν αὐτοῖς, ἐν τῆ ἐπισκοπῇ αὐτοῦ σαλευθήσεται·\nἅπας ὁ κόσμος γεγονὼς καὶ γινόμενος ἐν θελήματι αὐτοῦ·\nἅμα τὰ ὄρη καὶ τὰ θεμέλια τῆς γῆς ἐν τῷ ἐπιβλέψαι ἐπ’ αὐτὰ κύριον συσσείονται τρόμῳ,\nκαὶ ἀξίως οὐ διανοηθήσεται ἐπ’ αὐτοῖς καρδία· καὶ τὰς ὁδοὺς αὐτοῦ τίς ἐνθυμηθήσεται;\nκαταιγίς, ἣν οὐκ ὄψεται ἄνθρωπος, τὰ δὲ πλείονα τῶν ἔργων αὐτοῦ ἐστιν ἐν ἀποκρύφοις.\nἔργα δικαιοσύνης αὐτοῦ τίς ἀναγγελεῖ; ἢ τίς ὑπομενεῖ;\nμακρὰν γὰρ ἡ διαθήκη· καὶ ἐξέτασις ἁπάντων ἐν τελευτῇ.\nἐλαττοῦ μένος διανοιεῖται ταῦτα, καὶ ἀνὴρ ἄφρων διανοεῖται\nπλανώμενος μωρά.\nἄκουσόν μου, τέκνον, καὶ μάθε ἐπιστήμην, καὶ ἐπὶ τῶν λόγων\nμου πρόσεχε τῆ καρδίᾳ σου·\nἐκφανῶ ἐν σταθμῷ παιδείαν, καὶ ἐν ἀκριβείᾳ ἀπαγγελῶ\nἐπιστήμην αὐτοῦ.\nκαὶ ἐν κρίσει Κυρίου ἔργα αὐτοῦ ἀπ’ ἀρχῆς,\nκαὶ ἀπὸ ποιήσεως αὐτῶν διέστειλε μερίδας αὐτῶν.\nἐκόσμησεν εἰς αἰῶνα τὰ ἔργα αὐτοῦ, καὶ ἐν χειρὶ αὐτοῦ αἱ ἀρχαὶ\nαὐτοῦ εἰς γενεὰς γενεῶν. οὔτε ἐπείνασαν οὔτε ἐκοπίασαν\nἐν ποιήμασιν αὐτοῦ, καὶ οὐκ ἐξέλειπον ἀπὸ τῶν\nἔργων αὐτοῦ·\nἕκαστος τὸν πλησίον αὐτοῦ οὐκ ἐξέθλιψε,\nκαὶ ἕως αἰῶνος οὐκ ἀπειθήσουσι τὸν λόγον αὐτοῦ.\nκαὶ μετὰ ταῦτα εἰς γῆν ἐπέβλεψεν ὁ κύριος· καὶ ἐνέπλησεν αὐτὴν\nτῶν ἀγαθῶν αὐτοῦ.\nψυχὴν παντὸς ζώου ἑ κάλυψε\nτὸ πρόσωπον αὐτῆς, καὶ εἰς αὐτὴν ἡ ἀποστροφὴ αὐτῶν.\nΚύριος ἔκτισεν ἐκ γῆς ἄνθρωπον, καὶ πάλιν ἀπέστρεψεν αὐτὸν\nαὐτήν·\nἡμέρας ἀριθμοῦ καὶ καιρὸν ἔδωκεν αὐτοῖς, καὶ ἔδωκεν\nαὐτοῖς ἐξουσίαν τῶν ἑ ’π’ αὐτῆς.\nἐνέδυσε δὲ αὐτοὺς\nκαθ’ ἑαυτοὺς ἰσχύν, καὶ κατ’ εἰκόνα αὐτοῦ ἐποίησεν αὐτούς·\nἔθηκε τὸν φόβον αὐτοῦ ἐπὶ πάσης σαρκός, καὶ κατακυριεύειν\nθηρίων κοὶ πετεινῶν ἐν ὁμοιώματι.\nἕκτον δὲ νοῦν αὐτοῖς ἐδωρήσατο μερίζων, καὶ τὸν ἕβδομον\nλόγον ἑρμενέα τῶν ἐνεργημάτων αὐτοῦ.\nδιαβούλιον καὶ γλῶσσαν καὶ ὀφθαλμούς, ὦτα καὶ καρδίαν\nἔδωκε διανοεῖσθαι αὐτοῖς.\nἐπιστήμην συνέσεως ἐνέπλησεν\nαὐτούς, καὶ ἀγαθὰ καὶ κακὰ ὑπέδειξεν αὐτοῖς·\nἔθηκε τὸν ὀφθαλμὸν αὐτοῦ ἐπὶ τὰς καρδίας αὐτῶν,\nἔδωκε δι’ αἰώνων καυχᾶσθαι ἐπὶ τοῖς θαυμασίοις αὐτοῦ, ἵνα\nδιηγῶνται τὰ ἔργα αὐτοῦ συνετῶς·\nκαὶ ὄνομα ἁγιασμοῦ αὐτοῦ αἰνέσουσιν ἐκλεκτοί.\nπροσέθηκεν αὐτοῖς ἐπιστήμην, καὶ νόμον ζωῆς\nαὐτοῖς, εἰς τὸ νοῆσαι ὅτι θνητοὶ ὄντες ὑπάρχουσι νῦν·\nδιαθήκην αἰῶνος ἔστησε μετ’ αὐτῶν, καὶ τὰ κρίματα\nαὐτοῦ ὑπέδειξεν αὐτοῖς.\nμεγαλεῖον δόξης εἶδον\n\n\n\nοἱ ὀφθαλμοὶ αὐτῶν, καὶ δόξαν φωνῆς αὐτῶν ἤκουσε\nτὸ οὖς αὐτῶν· καὶ εἶπεν αὐτοῖς·\nπροσέχετε ἀπὸ παντὸς ἀδίκου, καὶ ἐνετείλατο αὐτοῖς ἑκάστῳ περὶ τοῦ πλησίον.\nοὐ κρυβήσονται ἀπὸ τῶν ὀφθαλμῶν αὐτοῦ· αἱ ὁδοὶ αὐτῶν ἐναντίον αὐτοῦ διὰ παντός.\nπᾶς δὲ ἄνθρωπος ἐκ νεότητος ἐπὶ τὰ πονηρά· καὶ οὐκ ἴσχυσαν τὰς καρδίας αὐτῶν ἀντὶ λιθίνων ποιῆσαι σαρκίνας.\nἐν γὰρ μερισμῷ τῶν ἐθνῶν τῆς γῆς πάσης ἑκάστῳ ἔθνει κατέστησεν ἡγούμενον, καὶ προσελάβετο τὸν Ἰσραὴλ ἑαυτῷ μερίδα·\nὃν πρωτόγονον ὄντα τιθηνεῖ παιδείᾳ, καὶ μερίζων φῶς ἀγαπήσεως οὐκ ἀνίησιν αὐτόν.\nδιὸ πάντα τὰ ἔργα αὐτῶν ὡς ὁ ἥλιος ἐναντίον αὐτοῦ ἐστι, καὶ οἱ ὀφθαλμοὶ αὐτοῦ ἐνδελεχῶς ἐπὶ τὰς ὁδοὺς αὐτῶν·\nοὐκ ἐκρύβησαν αἱ ἀδικίαι αὐτῶν ἀπ’ αὐτοῦ, καὶ πᾶσαι αἱ ἁμαρτίαι αὐτῶν ἔναντι κυρίου.\nΚύριος δὲ χρηστὸς ὢν καὶ εἰδὼς τὸ πλάσμα αὐτοῦ οὔτε ἀνῆκεν αὐτοὺς οὔτε ἐγκατέλιπε Φειδόμενος\nαὐτῶν·\nἐλεημοσύνη γὰρ ἀνδρὸς ὡς σφραγὶς μετ’ αὐτοῦ· καὶ χάριν ἀνθρώπου ὡς κόρην συντηρήσει.\nμερίζων υἱοῖς αὐτοῦ καὶ θυγατράσι μετάνοιαν μετὰ ταῦτα ἐξαναστήσεται καὶ ἀνταποδώσει αὐτοῖς·\nκαὶ τὸ ἀνταπόδομα αὐτῶν εἰς κεφαλὴν αὐτῶν ἀνταποδώσει·\nπλὴν μετανοοῦσιν ἔδωκεν ἐπάνοδον, καὶ παρεκάλεσεν ἐκλείποντας ὑπομονήν.\nἐπίστρεφε οὖν πρὸς κύριον καὶ ἀπόλειπε ἁμαρτίας, δεήθητι κατὰ πρόσωπον καὶ σμίκρυνον\nπρόσκομμα· ἐπανάγαγε ἐπὶ Ὕψιστον·\nκαὶ ἀπόστρεφε ἀδικίας, αὐτὸς γὰρ ὁδηγήσει ἐκ σκότους εἰς φωτισμὸν\nὑγείας, καὶ σφόδρα μίσησον βδέλυγμα.\nὙψίστῳ τίς αἰνέσει ἐν ᾅδου ἀντὶ ζώντων καὶ διδόντων ἀνθομολόγησιν;\nἀπὸ νεκροῦ ὡς μηδὲν ὄντος ἀπόλλυται ἐξομολόγησις· ζῶν καὶ ὑγιὴς τῆ καρδίᾳ αἰνέσει\nτὸν κύριον.\nὡς μεγάλη ἡ ἐλεημοσύνη τοῦ κυρίου θεοῦ ἡμῶν, καὶ ἐξιλασμὸς τοῖς ἐπιστρέφουσιν ἐπ’ αὐτὸν ὁσίως.\nοὐ γὰρ δύναται πάντα εἶναι ἐν ἀνθρώποις, ὅτι οὐκ ἀθάνατος υἱὸς ἀνθρώπου. τί φωτεινότερον ἡλίου;\nκαὶ τοῦτο ἐκλείπει· καὶ ἀνὴρ ὃς ἐνθυμηθήσεται σάρκα καὶ αἷμα.\nδύναμιν ὕψους οὐρανοῦ αὐτὸς ἐπισκέπτεται, καὶ ἄνθρωποι πάντες γῆ καὶ σποδός.\nὁ ζῶν εἰς τὸν αἰῶνα ἔκτισε τὰ πάντα\nκοινῇ·\nκύριος μόνος δίκαιος καὶ οὐκ ἔστιν ἄλλος πλὴν αὐτοῦ,\n\nοἰακίζων τὸν κόσμον ἐν σπιθαμῇ\nχειρὸς αὐτοῦ, καὶ πάντα\nὑπακούει τῷ θελήματι αὐτοῦ·\nαὐτὸς γὰρ βασιλεὺς πάντων ἐν κράτει αὐτοῦ διαστέλλων ἐν\nαὐτοῖς ἅγια ἀπὸ βεβήλων.\nτίνι ἐξεποίησεν ἐξαγγεῖλαι\nτὰ ἔργα αὐτοῦ; καὶ τίς ἐξιχνίασε τὰ μεγαλεῖα αὐτοῦ;\nκράτος μεγαλωσύνης αὐτοῦ τίς ἐξαριθμήσεται; καὶ τίς\nπροσθήσει ἐκδιηγήσασθαι τὰ ἐλέη αὐτοῦ;\nοὐκ ἔστιν ἐλαττῶσαι οὐδὲ προσθεῖναι, καὶ οὐκ ἔστιν ἐξιχνιάσαι\nτὰ θαυμάσια τοῦ κυρίου.\nὅταν συντελέσῃ ἄνθρωπος τότε\nἄρχεται, καὶ ὅταν παύσηται τότε ἀπορηθήσεται.\nκαὶ τί ἄνθρωπος καὶ τίς ἡ χρῆσις αὐτοῦ; τί τὸ ἀγαθὸν αὐτοῦ; καὶ\nτί τὸ κακὸν αὐτοῦ;\nἀριθμὸς ἡμερῶν ἀνθρώπου πολλὰ ἔτη,\nἕκατον· ἀλογίστῳ δὲ ἑκάστου πᾶσιν ἡ κοίμησις.\nὡς σταγὼν ὕδατος ἀπὸ θαλάσσης, καὶ ὡς ψῆφος ἄμμου,\nοὕτως χίλια ἕτη ἐν ἡμέραις αἰῶνος.\nδιὰ τοῦτο μακροθυμεῖ Κύριος ἑ ’π’ αὐτοῖς, καὶ διαχέει τὸ\nαὐτοῦ ἐπ’ αὐτούς.\nεἶδε καὶ ἐπέγνω τὴν καταστροφὴν\nαὐτῶν ὅτι πονηρά, διὰ τοῦτο ἐπλήθυνε τὸν ἐξιλασμὸν\nαὐτοῦ.\nἔλεος ἀνθρώπου ἐπὶ τὸν πλησίον αὐτοῦ, ἔλεος δὲ\nκυρίου ἐπὶ πᾶσαν σάρκα· ἐλέγχων καὶ παιδεύων καὶ\nδιδάσκων, καὶ ἐπιστρέφων ὡς ποιμὴν τὸ ποίμνιον αὐτοῦ.\nτοὺς ἐκδεχομένους παιδείαν ἐλεεῖ, καὶ τοὺς κατασπεύδοντας ἐπὶ\nτὰ κρίματα αὐτοῦ.\nτέκνον, ἐν ἀγαθοῖς μὴ δῷς μῶμον,\nμηδὲ ἐν πάσῃ δεήσει λύπην λόγου πονηροῦ.\nοὐχὶ καύσωνα ἀναπαύσει δρόσος; οὕτως κρεῖσσον λόγος\nἢ δόσις. οὐκ ἰδοὺ λόγος ὑπὲρ δόμα ἀγαθόν;\nκαὶ\nἀμφότερα παρὰ ἀνθρώπῳ κεχαριτωμένα.\nμωρὸς ἀχαρίστως ὀνειδιεῖ, καὶ δόσις βασκάνου ἐκτήκει\nὀφθαλμούς.\nπρὶν ἢ λαλῆσαι μάνθανε, καὶ πρὸ\nἀρρωστίας θεραπεύου.\nπρὸ κρίσεως ἑτοίμαζε\nσεαυτὸν καλλιεργεῖν, καὶ ἐν ὥρᾳ ἐπισκοπῆς εὑρήσεις\nἐξιλασμόν.\nπρὶν ἀρρωστῆσαί σε ταπεινώθητι\nἐγκρατείᾳ, καὶ ἐν καιρῷ ἁμαρτημάτων δεῖξον\nἐπιστροφήν.\nμὴ ἐμποδίσῃς τοῦ ἀποδοῦναι εὐχὴν εὐκαίρως,\nκαὶ μὴ μείνῃς ἕως θανάτου δικαιωθῆναι·\nπρὶν εὔξασθαι ἑτοίμασον σεαυτόν· καὶ μὴ γίνου ὡς\nἄνθρωπος πειράζων τὸν κύριον.\nμνήσθητι θυμοῦ ἐν ἡμέραις\nτελευτῆς, καὶ καιρὸν ἐκδικήσεως ἐν ἀποστροφῇ προσώπου.\nμνήσθητι καιρὸν λιμοῦ ἐν καιρῷ πλησμονῆς, πτωχείαν καὶ ἔνδειαν ἐν ἡμέρᾳ πλούτου.\nἀπὸ πρωίθεν ἕως ἑσπέρας μεταβάλλει καιρός, καὶ πάντα ταῦτά ἐστὶ ταχινὰ ἔναντι κυρίου.\nκαὶ ἐν ἡμέραις ἁμαρτιῶν προσέξει ἀπ’ ὁ πλημμελείας, καὶ ἄφρων οὐ συντηρήσει καιρόν.\nπᾶς συνετὸς ἔγνω σοφίαν καὶ παιδείαν· καὶ τῷ εὑρόντι αὐτὴν δώσει ἐξομολόγησιν·\nσυνετοὶ ἐν λόγοις καὶ αὐτοὶ ἐσοφίσαντο, καὶ ἀνώμβρισαν παροιμίας ἀκριβεῖς εἰς ζωήν.\nκρείσσων παρρησία ἐν δεσπότη μόνῳ· εἴπερ νεκρὰ\nκαρδία νεκρῷ ἀντέχεσθαι.\nἘγκράτεια ψυχῆς.\nὀπίσω τῶν ἐπιθυμιῶν σου μή πορεύου, καὶ ἀπὸ τῶν ὀρέξεών σου κωλύου.\nἐὰν χορηγήσῃς τῇ ψυχῇ σου ἐπιθυμίαν εὐδοκίας αὐτῆς, ποιήσεις ἐπίχαρμα τῶν ἐχθρῶν\nσου οἳ βασκανοῦσί σε.\nμὴ εὐφραίνου ἐπὶ πολλῇ τρυφῇ σου, μηδὲ προσδεήθῃς συμβουλῆς αὐτῆς·\nμὴ γίνου πτωχὸς συμβολοκοπῶν ἐκ δανεισμοῦ, καὶ οὐδέν σοι ἐστὶν ἐν μαρσιππίῳ· ἔσῃ γὰρ ἐπίβουλος τῆς ἰδίας ζωῆς\nλαλητός.\nἐργάτης μέθυσος οὐ πλουτισθήσεται· καὶ\nὁ ἐξουδενῶν τὰ ὀλίγα, κατὰ μικρὸν πεσεῖται.\nοἶνος καὶ γυναῖκες ἀποστήσουσι συνετούς, καὶ ὁ κολλώμενος πόρναις τολμηρὸς ἔσται.\nσῆτες καὶ σκώληκες κληρονομήσουσιν αὐτόν, καὶ ξηρανθήσεται ἐν παραδειγματισμῷ μείζονι.\nὁ ταχὺ ἐμπιστεύων κοῦφος καρδίᾳ, καὶ ὁ ἁμαρτάνων εἰς ψυχὴν αὐτοῦ πλημμελήσει.\nὁ εὐφραινόμενος ἐπὶ κακοεξίᾳ καταγνωσθήσεται, ὁ δὲ ἀντοΦθαλμῶν ἡδοναῖς στεφανοῖ\nτὴν ζωὴν αὐτοῦ.\nὁ ἐγκρατευόμενος γλώσση ἀμάχῳ συμβιώσεται, καὶ ὁ μισῶν λαλιὰν ἐλαττοῦται κακίᾳ.\nμηδέποτε δευτερώσῃς λόγον, καὶ οὐθέν σοι ἔσται ἐν ἐλαττώσει.\nἐν φίλῳ καὶ ἐχθρῷ, μὴ διηγοῦ βίους ἀλλοτρίους, καὶ εἰ μή σοί ἐστιν ἁμαρτία, μὴ ἀποκάλυπτε·\nἀκήκοε γάρ σου καὶ ἐφυλάξατό σε, καὶ ἐν καιρῷ μισεῖ σε.\nἀκήκοας λόγον; συναποθανέτω σοι· καὶ εὐθαρσὴς γίνου, οὐ γὰρ μή σε ῥήξῃ.\nἀπὸ προσώπου λόγου ὀνειδίσει\n\nμωρός, ὡς ἀπὸ προσώπου βρέφους ἡ τίκτουσα.\nβέλος πεπηγὸς ἐν μηρῷ σαρκός, οὕτως λόγος ἐν κοιλίᾳ\nμωροῦ.\nἔλεγξον φίλον, μήποτε οὐκ ἑ ποίησε,\nκαὶ εἰ ἐποίησε, μήποτε προσθῇ.\nἔλεγξον τὸν πλησίον, μήποτε οὐκ εἶπε· καὶ εἰ εἴρηκεν ἵνα\nμὴ δευτερώσῃ.\nἔλεγξον φίλον, πολλάκις γὰρ γίνεται\nδιαβολὴ ματαία, καὶ μὴ παντὶ λόγῳ πιστευέτω ἡ καρδία\nσου.\nἔστιν ὀλισθαίνων λόγῳ καὶ οὐκ ἀπὸ\nψυχῆς, καὶ τίς ἐστιν ὃς οὐκ ὠλίσθησεν ἐν τῆ γλώσσῃ αὐτοῦ;\nἔλεγξον τὸν πλησίον πρὶν ἢ ἀπειλῆσαι, καὶ δὸς τόπον νόμῳ\nὙψίστου, γινόμενος ἀμηνής.\nφόβος κυρίου ἀρχὴ προσλήψεως, σοφία δὲ παρ’ αὐτοῦ ἀγάπησιν\nπεριποιεῖ.\nγνῶσις ἐντολῶν κυρίου παιδεία ζωῆς,\nοἱ δὲ ποιοῦντες τὰ ἀρεστὰ αὐτῷ ἀθανασίας δένδρον καρποῦνται.\nπᾶσα σοφία φόβος παρὰ Κυρίου, καὶ ἐν πάσῃ σοφίᾳ ποίησις\nνόμου, καὶ γνῶσις τῆς παντοκρατορίας αὐτοῦ.\nοἰκέτης λέγων τῷ δεσπότη· ὡς ἀρέσκει οὐ ποιήσω, ἐὰν\nμετὰ ταῦτα ποιήση, παροργίζει τὸν τρέφοντα αὐτόν.\nοὐκ ἔστι σοφία πονηρίας ἐπιστήμη· καὶ οὐκ ἔστιν ὅπου\nβουλὴ ἁμαρτωλῶν φρόνησις.\nἔστι πονηρία, καὶ αὐτὴ βδέλυγμα, καὶ ἔστιν ἄφρων ἐλαττούμενος\nσοφίᾳ.\nκρείσσων πτοούμενος ἐν συνέσει\nἔμφοβος τοῦ περισσεύοντος ἐν φρονήσει καὶ παραβαίνοντος\nνόμιμα Ὑψίστου.\nἔστι πανουργία ἀκριβὴς καὶ αὐτὴ ἄδικος, καὶ ἔστι διαστρέφων\nχάριν τοῦ ἐκφᾶναι κρίμα, καὶ ἔστι δικαιῶν\nκρίσει σοφός.\nἔστι πονηρευόμενος συγκεκυφὼς\nμελανίᾳ, καὶ τὰ ἐντὸς αὐτοῦ πλήρης δόλου πυρώδους·\nσυγκύφων πρόσωπον καὶ ἐθελοκωφῶν, οὗ ἐὰν ἐπιγνωσθῇ\nπροφθάσει σε κακοποιῆσαι·\nκαὶ ἐὰν ὑπὸ ἐλαττώματος ἰσχύος κωλυθῇ ἁμαρτεῖν,\nἐὰν εὕρῃ καιρὸν κακοποιήσει.\nἀπὸ ὁράσεως ἐπιγνωσθήσεται ἀνήρ, καὶ ἀπὸ ἀπαντήσεως\nπροσώπου ἐπιγνωσθήσεται νοήμων·\nστολισμὸς ἀνδρός, καὶ γέλως ὀδόντων, καὶ βῆμα ἀνθρώπου\nἀναγγελεῖ τὰ περὶ αὐτοῦ.\nἔστιν ἔλεγχος ὃς οὐκ ἔστιν ὡραῖος,\nκαὶ ἔστι σιωπῶν καὶ αὐτὸς φρόνιμος.\nὡς καλόν ἐστιν ἐλέγξαι ἢ θυμοῦσθαι κρυπτῶς,\nκαὶ ὁ ἀνθομολογούμενος, κωλυθήσεται ἀπὸ ἐλαττώματος.\nἐπιθυμία εὐνούχου, ἀποπαρθενῶσαι νεάνιδα, οὕτως ὁ ποιῶν ἐν βίῳ κρίματα.\nἔστι σιωπῶν εὑρισκόμενος σοφός, καὶ ἔστι μισητὸς ἀπὸ πολλῆς λαλιᾶς αὐτοῦ·\nἔστι σιωπῶν, οὐ γὰρ ἔχει ἀπόκρισιν, καὶ ἔστι σιωπῶν, εἰδὼς καιρόν.\nἄνθρωπος σοφὸς σιγήσει ἕως καιροῦ, ὁ δὲ λαπιστὴς καὶ ἄφρων, ὑπερβήσεται καιρόν.\nὁ πλεονάζων λόγῳ, βδελυχθήσεται· καὶ ὁ ἐνεξουσιαζόμενος, μνησθήσεται. ὡς καλὸν ἐλεχθέντα φανερῶσαι\nμετάνοιαν, οὕτως γὰρ φεύξῃ ἑκούσιον ἁμάρτημα.\nἔστιν εὐδοκία ἐν κακοῖς ἀνδρὶ ἁμαρτωλῷ, καὶ ἔστιν εὕρημα εἰς ἐλάττωσιν.\nἔστι δόσις ἢ οὐ λυσιτελήσει σοι, καὶ ἔστι δόσις ἧς τὸ ἀνταπόδομα διπλοῦν.\nἔστιν ἐλάττωσις ἕνεκεν δόξης, καὶ ἔστιν ὃς ἀπὸ ταπεινώσεως ἦρε κεφαλήν.\nἔστιν ἀγοράζων πολλὰ ὀλίγου, καὶ ἀποτιννύων αὐτὰ ἑπταπλασίονα.\nὁ σοφὸς ἐν λόγοις ἑαυτὸν προσφιλῆ ποιήσει, χάριτες δὲ μωρῶν ἐκχυθήσονται.\nδόσις ἄφρονος οὐ λυσιτελήσει σοι λαβόντι, ὁμοίως δὲ καὶ βασκάνου διὰ ἀνάγκην\nαὐτοῦ, οἱ γὰρ ὀφθαλμοὶ αὐτοῦ ἀνθ’ ἑνὸς εἰς τὸ λαβεῖν πολλοί.\nὀλίγα δώσει, καὶ πολλὰ ὀνειδίσει, καὶ ἀνοίξει τὸ στόμα αὐτοῦ ὡς Κήρυξ· σήμερον δανειεῖ καὶ αὔριον ἀπαιτήσει.\nμισητὸς κυρίῳ καὶ ἀνθρώποις ὁ τοιοῦτος.\nμωρὸς ἐρεῖ· οὐχ ὑπάρχει μοι φίλος, οὐκ ἔστι χάρις τοῖς ἀγαθοῖς μου·\nοἱ ἐσθίοντες τὸν ἄρτον μου, φαῦλοι τῇ γλώσση.\nποσάκις καὶ ὅσοι καταγελάσονται αὐτοῦ; οὔτε γὰρ τὸ ἔχειν ἐν ὀρθῇ αἰσθήσει εἴληφε, καὶ τὸ μὴ ἔχειν ὁμοίως ἀδιάφορον\nαὐτῷ.\nὀλίσθημα ἀπὸ ἐδάφους μᾶλλον ἢ ἀπὸ γλώσσης, οὕτως πτῶσις κακῶν κατὰ σπουδὴν ἥξει.\nἄνθρωπος ἄχαρις μῦθος ἄκαιρος, ἐν στόματι ἀπαιδεύτων ἐνδελεχισθήσεται.\nἀπὸ στόματος μωροῦ ἀποδοκιμασθήσεται παραβολή, οὐ γὰρ μὴ εἴπῃ αὐτὴν ἐν καιρῷ αὐτῆς.\nἔστι κωλυόμενος ἁμαρτάνειν ἀπὸ ἐνδείας, καὶ ἐν τῇ ἀναπαυσει αὐτοῦ οὐ κατανυγήσεται.\nἔστιν ἀπολλύων τὴν ψυχὴν αὐτοῦ διὰ αἰσχύνην, καὶ ἀπὸ λήψεως προσώπου ἀπολεῖ αὐτήν.\nἔστι χάριν αἰσχύνης ἐπαγγελλόμενος φίλῳ, καὶ ἐκτήσατο\n\nαὐτὸν ἐχθρὸν δωρεάν.\nμῶμος πονηρὸς, ψεῦδος\nἐν ἀνθρώπῳ, ἐν δὲ στόματι ἀπαιδεύτων ἐνδελεχισθήσεται.\nαἱρετὸν κλέπτης ἢ ὁ ἐνδελεχίζων ψεύδει, ἀμφότεροι δὲ\nἀπώλειαν κληρονομήσουσιν.\nἦθος ἀνθρώπου ψευδοῦς ἀτιμία, καὶ ἡ αἰσχύνη αὐτοῦ μετ’ αὐτοῦ\nἐνδελεχῶς.\nΛόγοι παραβολῶν.\nὁ σοφὸς ἐν λόγοις προάξει ἑαυτόν, καὶ ἄνθρωπος φρόνιμος\nἀρέσει μεγιστᾶσιν.\nὁ ἐργαζόμενος γῆν αὐτοῦ ἀνυψώσει\nθημωνίαν αὐτοῦ, καὶ ὁ ἀρέσκων μεγιστᾶσιν\nἐξιλάσεται ἀδικίαν αὐτοῦ.\nξένια καὶ δῶρα ἀποτυφλοῖ ὀφθαλμοὺς σοφῶν, καὶ ὡς\nφιμὸς ἐν στόματι ἀποτρέπει ἐλέγχους.\nσοφία κεκρυμμένη καὶ θησαυρὸς ἀφανής, τίς ὠφέλεια\nἐν ἀμφοτέροις;\nκρείσσων ἄνθρωπος ἀποκρύπτων\nτὴν μωρίαν αὐτοῦ ἢ ἄνθρωπος ἀποκρύπτων τὴν σοφίαν αὐτοῦ.\nκρείσσων ὑπομονὴ ἀπαραίτητος ἐν ζητήσει κυρίου, ἢ ἀδέσποτος\nτροχηλάτης τῆς ἰδίας ζωῆς.\nτέκνον, ἥμαρτες; μὴ προσθῇς ἔτι, καὶ περὶ τῶν προτέρων\nδεήθητι.\nὡς ἀπὸ προσώπου ὄφεως, φεῦγε ἀπὸ\nἁμαρτίας. ἐὰν γὰρ προσέλθῃς αὐτῇ, δέξεταί σε·\nὀδόντες λέοντος ὀδόντες αὐτῇ, ἀναιροῦντες ψυχὰς ἀνθρώπων.\nὡς ῥομφαία δίστομος πᾶσα ἀνομία, τῇ πληγῇ αὐτῆς\nοὐκ ἔστιν ἴασις.\nκαταπληγμὸς καὶ ὕβρις ἐρημώσουσι\nπλοῦτον, οὕτως οἶκος ὑπερηφάνων ἐρημωθήσεται.\nδέησις πτωχοῦ ἐκ στόματος ἕως ὠτίων αὐτοῦ, καὶ τὸ κρίμα\nαὐτοῦ κατὰ σπουδὴν ἔρχεται.\nμισῶν ἐλεγμὸν ἐν ἴχνει\nἁμαρτωλοῦ, καὶ ὁ φοβούμενος κύριον ἐπιστρέψει ἐν καρδίᾳ αὐτοῦ.\nγνωστὸς μακρόθεν ὁ δυνατὸς ἐν γλώσσῃ, ὁ δὲ νοήμων οἶδεν\nἐν τῷ ὀλισθαίνειν αὐτόν.\nὁ οἰκοδομῶν τὴν οἰκίαν\nαὐτοῦ ἐν χρήμασιν ἀλλοτρίοις ὡς ὁ συνάγων ἑαυτῷ\nλίθους εἰς χῶμα ταφῆς αὐτοῦ.\nστιππύον συνηγμένον συναγωγὴ ἀνόμων, καὶ ἡ συντέλεια\nαὐτῶν φλὸξ πυρὸς εἰς ἀπώλειαν.\nὁδὸς ἁμαρτωλῶν ὡμαλισμένη ὑπὸ λίθων, καὶ ἐπ’ ἐσχάτου\n\n\n\nαὐτῆς βόθρος ᾅδου.\nὁ φυλάσσων νόμον Κυρίου κρατεῖ τοῦ ἐννοήματος νοήματος αὐτοῦ, συντέλεια δὲ τοῦ φόβου κυρίου σοφίας\nπρόσληψις.\nοὐ παιδευθήσεται ὃς οὐκ ἔστι πανοῦργος· ἔστι γὰρ πανουργία πληθύνουσα πικρίαν.\nγνῶσις σοφοῦ ὡς κατακλυσμὸς πληθυνθήσεται, καὶ ἡ βουλὴ αὐτοῦ ὡς πηγὴ ἁγνὴ ζωῆς.\nἔγκατα μωροῦ ὡς ἀγγεῖον συντετριμμένον, πᾶσαν γνῶσιν οὐ κρατήσει ἐν ζωῇ αὐτοῦ.\nλόγον σοφὸν ἐὰν ἀκούσῃ ἐπιστήμων, αἰνέσει αὐτὸν καὶ ἐπ’ αὐτὸν προσθήσει·\nἤκουσεν αὐτὸν ἀσύνετος καὶ ἀπήρεσεν αὐτῷ, καὶ ἀπέστρεψεν\nαὐτὸν ὀπίσω τοῦ νώτου αὐτοῦ.\nἐξήγησις μωροῦ ὡς ἐν ὁδῷ φορτίον, ἐπὶ δὲ χείλους συνετοῦ εὑρεθήσεται χάρις.\nστόμα φρονίμου ζητηθήσεται ἐν ἐκκλησίᾳ.\nὡς οἶκος ἠφανισμένος οὕτως μωρῷ σοφία, καὶ τοὺς λόγους αὐτοῦ διανοηθήσονται ἐν καρδίᾳ\nκαὶ γνῶσις ἀσυνέτου ἀδιεξέταστοι λόγοι.\nπέδαι ἐν ποσὶν ἀνοήτοις παιδεία, καὶ ὡς χειροπέδαι ἐπὶ χειρὸς δεξιᾶς.\nμωρὸς ἐν γέλωτι ἀνυψοῖ φωνὴν αὐτοῦ, ἀνὴρ δὲ πανοῦργος μόλις ἡσυχῆ μειδιάσει.\nὡς κόσμος χρυσοῦς φρονίμῳ παιδεία, καὶ ὡς χλιδῶν ἐπὶ βραχίονος δεξιοῦ.\nποὺς μωροῦ ταχὺς εἰς οἰκίαν, ἄνθρωπος δὲ πολύπειρος αἰσχυνθήσεται ἀπ’ αὐτοῦ.\nἄφρων ἀπὸ θύρας παρακύψει εἰς οἰκίαν, ἀνὴρ δὲ πεπαιδευμένος ἔξω στήσεται.\nἀπαιδευσία ἀνθρώπου ἀκροᾶσθαι παρὰ θύραν, ὁ δὲ φρόνιμος βαρυνθήσεται ἀτιμίαν.\nχείλη πολυλάλων τὰ οὐκ αὐτῶν διηγήσεται, λόγοι δὲ φρονίμων ἐν ζυγῷ σταθήσονται.\nἐν στόματι μωρῶν ἡ καρδία αὐτῶν, ἐν δὲ καρδίᾳ σοφῶν τὸ στόμα αὐτῶν.\nἐν τῷ καταρᾶσθαι ἀσεβῆ τὸν σατανᾶν, αὐτὸς καταρᾶται τὴν ἑαυτοῦ ψυχήν.\nμολύνει τὴν ἑαυτοῦ ψυχὴν ὁ ψίθυρος, καὶ οὗ ἐὰν παροικήσῃ, μισηθήσεται.\nλίθῳ ἠρδαλωμένῳ συνεβλήθη ὀκνηρός, καὶ πᾶς ἐκσυριεῖ\nἐπὶ ἀτιμίᾳ αὐτοῦ.\nβολβίτῳ κοπρίων συνεβλήθη ὀκνηρός, πᾶς ὁ ἀναιρούμενος αὐτὸν ἐκτινάξει χεῖρα.\nαἰσχύνη πατρὸς ἐν γεννήσει ἀπαιδεύτου, θυγάτηρ δὲ ἐπ’ ἐλαττώσει γίνεται.\nθυγάτηρ φρόνιμος κληρονομήσει ἀνδρὸς αὐτῆς, καὶ ἡ καταισχύνουσα εἰς λύπην γεννήσαντος·\nπατέρα καὶ ἄνδρα καταισχύνει ἡ θρασεῖα, καὶ ὑπὸ ἀμφοτέρων\n\nἀτιμασθήσεται.\nμουσικὰ ἐν πένθει ἄκαιρος διήγησις,\nμάστιγες δὲ καὶ παιδεία ἐν καιρῷ σοφίας.\nτέκνα ἐν ἀγαθῇ ζωῇ τὴν τροφὴν ἔχοντα τῶν ἰδίων\nγεννητόρων κρύψουσι δυσγένειαν·\nτέκνα ἐν καταφρονήσει καὶ ἀπαιδευσίᾳ γεγαυριωμένα\nσυγγενείας ἑαυτῶν μολύνουσι τὴν εὐγένειαν.\nσυγκολλῶν ὄστρακον ὁ διδάσκων μωρόν, καὶ ἐξεγείρει καθεύδοντας\nἐκ βαθέος ὕπνου·\nδιηγεῖται νυστάζοντι ὁ διηγούμενος μωρῷ, καὶ ἐπὶ συντελείᾳ\nἐρεῖ· τί ἐστιν;\nἐπὶ νεκρῷ κλαῦσον, ἐξέλιπε γὰρ φῶς·\nἐπὶ μωρῷ κλαῦσον, ἐξέλιπε γὰρ σύνεσις·\nἥδιον κλαῦσον ἐπὶ νεκρῷ, ὅτι ἀνεπαύσατο, τοῦ γὰρ μωροῦ ὑπὲρ\nθάνατον ἡ ζωή.\nπένθος νεκροῦ ἑπτὰ ἡμέραι, μωροῦ δὲ\nκαὶ ἀσεβοῦς πᾶσαι αἱ ἡμέραι τῆς ζωῆς αὐτοῦ.\nμετὰ ἄφρονος μὴ πληθύνῃς λόγον, καὶ πρὸς ἀσύνετον μὴ πορεύου.\nἀναισθητῶν γὰρ ἐξουθενήσει σου τὰ πάντα·\nφύλαξαι ἀπ’ αὐτοῦ, ἵνα μὴ κόπον ἔχῃς καὶ οὐ μὴ μολυνθῇς\nἐν τῷ ἐντιναγμῷ αὐτοῦ. ἔκκλινον ἀπ’ αὐτοῦ, καὶ εὑ ῥήσεις ἀνάπαυσιν,\nκαὶ οὐ μὴ ἀκηδιάσῃς ἐν τῇ ἀπονοίᾳ αὐτοῦ.\nὑπὲρ μόλυβον τί βαρυνθήσεται ; καὶ τί αὐτῷ ὄνομα, ἀλλ’ ἢ\n* μόλυβος ;\nἄμμον καὶ ἅλας καὶ βῶλον σιδήρου εὐκοπώτερον\nὑπενεγκεῖν ἢ ἄνθρωπον ἀσύνετον.\nἱμάντωσις ξυλίνη ἐνδεδεμένη εἰς οἰκοδομήν, ἐν συσσεισμῷ\nοὐ διαλυθήσεται, οὕτως καρδία ἐστηριγμένη ἐπὶ διανοήματος\nβουλῆς ἐν παντὶ καιρῷ φόβῳ οὐ δειλιάσει.\nκαρδία ἡδρασμένη ἐπὶ διανοίᾳ συνέσεως ὡς κόσμος\nψαμμωτὸς ἐπὶ τοίχου ξυστοῦ.\n†χάρακες ἐπὶ μετεώρου κείμενοι κατέναντι ἀνέμου οὐ μὴ μείνωσιν·\nοὕτως καρδία δειλὴ ἐπὶ διανοήματι μωροῦ·\nκατέναντι παντὸς φόβου οὐ μὴ ὑπομείνῃ.\nὁ νύσσων ὀφθαλμὸν κατάξει δάκρυα, καὶ ὁ νύσσων\nκαρδίαν ἐκφαίνει αἴσθησιν.\nβάλλων λίθον ἐπὶ ἐπὶ ἔτεινά ἀποσοβήσει αὐτά, καὶ ὀνειδίζων\nφίλον διαλύσει φιλίαν.\nἐπὶ φίλον ἐὰν σπάσῃ μάχαιραν, μὴ ἀπελπίσῃς, ἔστι γὰρ ἐπάνοδος.\nἐπὶ φίλον ἐὰν ἀνοίξης στόμα, μὴ εὐλαβηθῇς,\n\n\n\nἔστι γὰρ διαλλαγή. πλὴν ὀνειδισμοῦ κοὶ ὑπερηφανίας καὶ\nμυστηρίου ἀποκαλύψεως καὶ πληγῆς δολίας· ἐν τούτοις γὰρ\nἀποφεύξεται πᾶς φίλος.\nπίστιν κτῆσαι ἐν πτωχείᾳ μετὰ τοῦ πλησίον, ἵνα ἐν τοῖς ἀγαθοῖς αὐτοῦ εὐφρανθῇς. ἐν καιρῷ θλίψεως διάμενε αὐτῶ,\nἵνα τὴν κληρονομίαν αὐτοῦ συγκληρονομήσῃς.\nοὐ καταφρονητέον γὰρ ἀεὶ τῆς περιγραφῆς, οὐδὲ θαυμαστὸς πλούσιος\nνοῦν οὐκ ἔχων.\nπρὸ πυρὸς ἀτμὶς καμίνου καὶ καπνός, οὕτως πρὸ αἱμάτων λοιδορίαι.\nφίλον σκεπάσαι οὐκ αἰσχυνθήσομαι, καὶ ἀπὸ προσώπου αὐτοῦ οὐ μὴ κρυβῶ, καὶ εἰ κακά μου συμβήσονται δι’ αὐτόν,\nπᾶς ὁ ἀκούων φυλάξεται ἀπ’ αὐτοῦ.\nτίς δώσει μοι ἐπὶ στόματός μου φυλακὴν καὶ ἐπὶ τῶν χειλέων μου σφραγῖδα πανοῦργον, ἵνα μὴ πέσω αἰφνιδίως ἀπ’\nαὐτῆς, κοὶ ἡ γλῶσσά μου μὴ ἀπολέσῃ με;\nΚύριε, πάτερ καὶ δέσποτα ζωῆς ἁπάσης, μὴ ἐγκαταλίπῃς με ἐν\nβουλῆ αὐτῶν, καὶ μὴ ἀφῇς με πεσεῖν ἐν αὐτοῖς.\nτίς ἐπιστήσει ἐπὶ τοῦ διανοήματός μου μάστιγας, καὶ ἐπὶ τῆς καρδίας μου παιδείαν σοφίας, ἵνα μὴ ἐπὶ τοῖς ἀγνοήμασί\nμου μὴ φείσῃ σύ, κύριε; τὰς δὲ ὕβρεις τῶν ἐν ἐπαγγελίᾳ\nἁμαρτωλῶν μὴ παρῇς,\nὅπως μὴ πληθυνθῶσιν αἱ ἄγνοιαί μου, καὶ αἱ ἁμαρτίαι μου πλέον ᾄσουσιν εἰς συντριβήν,\nκαὶ πεσοῦμαι ἔναντι τῶν ὑπεναντίων, καὶ ἐπιχαρεῖταί\nμοι ὁ ἐχθρός μου· ὧν μακράν ἐστιν ἡ ἐλπὶς τοῦ ἐλέους σου.\nκύριε, πάτερ καὶ θεὲ ζωῆς μου, μετεωρισμὸν ὀφθαλμῶν μή μοι δῷς, καὶ γιγαντώδη ψυχὴν ἀπόστησον διὰ παντὸς\nἀπὸ δούλων σου,\nἐλπίδας κενὰς καὶ ἐπιθυμίας ἀπόστρεψον ἀπ’ ἑ μοῦ, καὶ κρατήσεις τὸν θέλοντά σοι δουλεύειν διὰ\nπαντός.\nκοιλίας ὄρεξις καὶ συνουσιασμὸς μὴ καταλαβέτωσάν με, καὶ ψυχῇ ἀναιδεῖ μὴ παραδῷς με τὸν οἰκέτην σου.\nΠαιδεία στόματος.\nἀκούσατε, τέκνα, παιδείαν στόματος ἀληθινοῦ, καὶ ὁ φυλάσσων οὐ μὴ ἁλῷ ἐν τοῖς χείλεσιν αὐτοῦ·\nἐν τῇ ἀφροσύνη αὐτοῦ καταλειφθήσεται ὁ ἁμαρτωλός, καὶ λοίδορος καὶ ὑπερήφανος σκανδαλισθήσονται ἐν αὐτοῖς·\nὅρκῳ μὴ ἐθίσῃς τὸ στόμα σου, καὶ ὀνομασίᾳ τοῦ ἁγίου μὴ συνεθισθῇς.\nὥσπερ γὰρ οἰκέτης ἐξεταζόμενος ἐνδελεχῶς\n\nἀπὸ μώλωπος οὐκ ἐλαττωθήσεται, οὕτως ὁ ὀμνύων καὶ\nὀνομάζων διὰ παντὸς οὐ μὴ καθαρισθῇ ἀπὸ ἁμαρτιῶν.\nἀνὴρ πολύορκος πλησθήσεται ἀνομίας, καὶ οὐκ ἀποστήσεται\nἀπὸ τοῦ οἴκου αὐτοῦ μάστιγξ. ἐὰν πλημμελήσῃ, ἁμαρτία\nαὐτοῦ ἐπ’ αὐτῷ, κἂν ὑπερίδῃ, ἥμαρτε δισσῶς·\nκαὶ εἰ διὰ κενῆς ὤμοσεν, οὐ δικαιωθήσεται, πλησθήσεται γὰρ\nἐπαγωγῆς ὁ οἶκος αὐτοῦ.\nἔστι λέξις ἀντιπεριβεβλημένη\nθανάτῳ, μὴ εὑρεθήτω ἐν κληρονομίᾳ ᾿Ιακώβ·\nἀπὸ γὰρ εὐσεβῶν ταῦτα πάντα ἀποστήσεται, καὶ ἐν ἁμαρτίαις\nοὐκ ἐγκυλισθήσονται.\nἀκολασίᾳ ὅρκου μὴ ἐθίσῃς τὸ\nστόμα σου· ἔστι γὰρ ἐν αὐτὴ λόγος ἁμαρτίας.\nμνήσθητι πατρὸς καὶ μητρός σου, ἀνὰ μέσον γὰρ μεγιστάνων συνεδρεύσεις·\nμήποτε ἐπιλάθῃ ἐνώπιον αὐτῶν, καὶ τῷ ἐθισμῷ σου\nμωρανθῇς, καὶ θελήσεις εἰ μὴ ἐγεννήθης, καὶ τὴν\nἡμέραν τοῦ τοκετοῦ σου καταράσῃ.\nἄνθρωπος συνεθιζόμενος λόγοις ὀνειδισμοῦ, ἐν πάσαις ταῖς\nἡμέραις αὐτοῦ οὐ μὴ παιδευθῇ·\nδύο εἴδη πληθύνουσιν ἁμαρτίας, καὶ τὸ τρίτον ἐπάξει ὀργήν·\nψυχὴ θερμὴ ὡς πῦρ καιόμενον, οὐ μὴ σβεσθῇ ἕως ἂν καταποθῇ·\nἄνθρωπος πόρνος ἐν σώματι σαρκὸς αὐτοῦ, οὐ μὴ παύσηται\nἕως ἂν ἐκκαύσῃ πῦρ.\nἀνθρώπῳ πόρνῳ πᾶς ἄρτος ἡδύς,\nοὐ μὴ κοπάσῃ ἕως ἂν τελευτήσῃ·\nἄνθρωπος παραβαίνων ἀπὸ τῆς κλίνης αὐτοῦ, λέγων ἐν τῇ ψυχῇ\nαὐτοῦ· τίς με ὁρᾷ ; σκότος κύκλῳ μου, καὶ οἱ τοῖχοί με καλύπτουσι,\nκαὶ οὐθείς με ὁρᾷ, τί εὐλαβοῦμαι;\nτῶν ἁμαρτιῶν μου οὐ μὴ μνησθήσεται ὁ ὕψιστος. καὶ ὀφθαλμοὶ\nἀνθρώπων ὁ φόβος αὐτοῦ, καὶ οὐκ ἔγνω ὅτι ὀφθαλμοὶ κυρίου τοῦ\nὑψίστου μυριοπλασίως ἡλίου φωτεινότεροί εἰσιν, οἱ ἐπιβλέποτες\nπάσας ὁδοὺς ἀνθρώπων καὶ κατανοοῦντες εἰς ἀπόκρυφα μέρη.\nπρὶν ἢ κτισθῆναι τὰ πάντα, οὕτως\nκαὶ μετὰ τὸ συντελεσθῆναι καθορᾷ τὰ πάντα.\nοὗτος ἐν πλατείαις πόλεως ἐκδικηθήσεται, καὶ οὗ οὐχ ὑπενόησε\nπιασθήσεται.\nὁμοίως καὶ γυνὴ καταλείπουσα τὸν ἄνδρα\nαὐτῆς καὶ παριστῶσα κληρονομίαν ἐξ ἄλλου·\nπρῶτον μὲν γὰρ ἐν νόμῳ Ὑψίστου ἠπείθησε, καὶ δεύτερον εἰς ἄνδρα\n\n\n\nαὐτῆς ἐπλημμέλησε· καὶ τὸ τρίτον ἐν πορνείᾳ ἐμοίχευσε\nκαὶ ἐξ ἄλλου ἀνδρὸς τέκνα παρέστησεν.\nαὕτη ἐν ἐκκλησίᾳ ἐξαχθήσεται, καὶ ἐπὶ τὰ τέκνα αὐτῆς ἐπισκοπὴ ἔσται·\nοὐ διαδώσουσιν υἱοὶ αὐτῶν ῥίζαν, καὶ οἱ κλάδοι αὐτῆς οὐκ οἴσουσι καρπόν.\nκαταλείψει εἰς κατάραν τὸ μνημόσυνον αὐτῆς, καὶ τὸ ὄνειδος αὐτῆς οὐκ ἐξαλειφθήσεται·\nκαὶ ἐπιγνώσονται οἱ καταλειφθέντες ὅτι οὐθέν ἐστι κρεῖττον φόβου κυρίου, καὶ οὐθὲν γλυκύτερον\nτοῦ προσέχοντος ἐντολαῖς θεοῦ.\nδόξα μεγάλη ἀκολουθεῖν θεῷ, μακρότης δὲ ἡμερῶν\nτὸ προσληφθῆναί σε ὑπ’ αὐτοῦ.\nΣοφία αἰνέσεως.\nἢ σοφία αἰνέσει ψυχὴν αὐτῆς, καὶ ἐν μέσῳ λαοῦ αὐτῆς καυχήσεται.\nἐν ἐκκλησίᾳ Ὑψίστου τὸ στόμα αὐτῆς ἀνοίξει, καὶ ἔναντι δυνάμεως αὐτοῦ καυχήσεται·\nἐγὼ ἀπὸ στόματος Ὑψίστου ἐξῆλθον, καὶ ὡς ὀμίχλη κατεκάλυψα γῆν·\nἐγὼ ἐν ὑψηλοῖς κατεσκήνωσα μόνη, καὶ ὁ θρόνος μου ἐν στύλῳ νεφέλης·\nγῦρον οὐρανοῦ ἐκύκλωσα μόνη, καὶ ἐν βαθεῖ ἀβύσσων περιεπάτησα·\nἐν κύματι θαλάσσης καὶ ἐν πάσῃ τῇ γῇ, καὶ ἐν παντὶ λαῷ καὶ ἔθνει ἐκτησάμην .\nκαὶ μετὰ τούτων πάντων ἀνάπαυσιν ἐζήτησα, καὶ ἐν κληρονομίᾳ τίνος αὐλισθήσομαι;\nτότε ἐνετείλατό μοι ὁ κτίστης ἁπάντων, καὶ ὁ κτίσας με κατέπαυσε τὴν σκηνήν μου, καὶ εἶπεν· ἐν ᾿Ιακὼβ κατασκήνωσον,\nκαὶ ἐν ῾Ιερουσαλὴμ κατακληρονομήθητι.\nπρὸ τοῦ αἰῶνος ἀπ’ ἀρχῆς ἔκτισέν με, καὶ ἕως αἰώνων οὐ μὴ ἐλλείπω.\nἐν σκηνῇ ἁγίᾳ ἐνώπιον αὐτοῦ ἐλειτούργησα, καὶ οὕτως ἐν Σιῶν ἐστηρίχθην·\nἐν πόλει ἡγιασμένη ὁμοίως με κατέπαυσε, καὶ ἐν ῾Ιερουσαλὴμ ἡ ἐξουσία μου.\nκαὶ ἔ’ ἐρρίζωσα ἐν λαῷ δεδοξασμένῳ, ἐν μερίδι κυρίου κληρονομίας αὐτοῦ.\nὡς κέδρος ὑψώθην ἐν τῷ Λιβάνῳ, καὶ ὡς κυπάρισσος ἐν ὄρεσιν ᾿Αερμών.\nὡς φοῖνιξ ἀνυψώθην ἐν Γαδδί, καὶ ὡς φυτὰ ῥόδου ἐν ῾Ιεριχῷ· ὡς ἔλαια εὐπρεπὴς ἐν πεδίῳ\nὡραίῳ, καὶ ὡς πλάτανος ἀνυψώθην ἀφ’ ὕδατος.\nὡς κιννάμωμον καὶ ὡς πάλαθος ἀρωμάτων καὶ ὡς\nσμύρνα ἐκλεκτὴ ἔδωκα εὐωδίαν·\nὡς χαλβάνη καὶ ὄνυξ καὶ στακτή, καὶ ὡς λιβάνου ἀτμὶς ἐν σκηνῇ·\nἐγὼ ὡς τερέβινθος ἐξέτεινα κλάδους μου, καὶ οἱ κλάδοι μου δόξης\nκαὶ χάριτος.\nἐγὼ ὡς ἄμπελος ἐβλάστησα εὐωδίαν, καὶ\nτὰ ἄνθη μου καρπὸς δόξης καὶ πλούτου.\nἐγὼ μήτηρ τῆς ἀγαπήσεως τῆς καλῆς καὶ φόβου καὶ γνώσεως καὶ\nτῆς ὁσίας ἐλπίδος, δίδωμι δὲ σὺν πᾶσι τοῖς τέκνοις\nμου ἀειγενεῖς τοῖς λεγομένοις ὑπ’ αὐτοῦ.\nπροσέλθετε πρός με, οἱ ἐπιθυμοῦντές μου, καὶ ἀπὸ τῶν γενημάτων\nμου ἐμπλήσθητε·\nτὸ γὰρ μνημόσυνόν μου ὑπὲρ\nμέλι γλυκύ, καὶ ἡ κληρονομία μου ὑπὲρ μέλιτος κηρίου.\nοἱ ἐσθίοντές με ἔτι πεινάσουσι, καὶ οἱ πίνοντές με ἔτι διψήσουσιν·\nὁ ὑπακούων μου οὐκ αἰσχυνθήσεται διὰ παντός, καὶ οἱ ἐργαζόμενοι\nἐν ἐμοὶ οὐχ ἁμαρτήσουσι.\nταῦτα πάντα βίβλος διαθήκης\nθεοῦ ὑψίστου.\n᾿Εκ τοῦ δευτερονομίου.\nνόμος ὃν ἐνετείλατο ἡμῖν Μωυσῆς κληρονομίαν ἐν συναγωγαῖς\n᾿Ιακώβ. μὴ ἐκλύεσθε ἰσχύειν ἐν κυρίῳ, ἵνα κραταιώσῃ\nὑμᾶς αὐτός· κολλᾶσθε πρὸς αὐτόν· κύριος παντοκράτωρ\nὁ θεὸς μόνος ἐστί, καὶ οὐκ ἔστιν ἔτι πλὴν αὐτοῦ σωτήρ.\nἐμπιπλῶν ὡς Φεισὼν πάντα τῆς σοφίας αὐτοῦ, καὶ ὡς Τίγρις\nἐν ἡμέραις νέων.\nὁ ἀναπληρῶν ὡς Εὐφράτης\nσύνεσιν, καὶ ὡς ᾿Ιορδάνης ἐν ἡμέραις θερισμοῦ·\nὁ ἐκφαίνων ὡς φῶς παιδείαν γνώσεως, καὶ ὡς Γηὼν ἐν\nἡμέραις τρυγήτου.\nοὐ συνετέλεσεν ὁ πρῶτος γνῶναι αὐτήν,\nκαὶ οὕτως ὁ ἔσχατος οὐκ ἐξιχνίασεν αὐτήν·\nἀπὸ γὰρ θαλάσσης ἐπληθύνθη τὰ διανοήματα αὐτῆς,\nκαὶ ἡ βουλὴ αὐτῆς ἀπὸ ἀβύσσου μεγάλης.\nἐγὼ ἡ σοφία ὡς διῶρυξ ἀπὸ ποταμοῦ, καὶ ὡς ὑδραγωγὸς\nἐξῆλθον εἰς παράδεισον.\nεἶπον· ποτίσω μου τὸν κῆπον\nτὸν ἄριστον, καὶ μεθύσω μου τὴν πρασιὰν τὴν δικαίαν·\nκαὶ ἰδοὺ ἐγένετό μοι ἡ διῶρυξ εἰς ποταμόν, καὶ ὁ ποταμός\nμου ἐγένετο εἰς θάλασσαν.\nὅτι παιδείαν ὡς ὄρ\nφωτιῶ, καὶ ἐκφανῶ αὐτὴν ἕως εἰς μακράν·\nὅτι διδασκαλίαν ὡς προφητείαν ἐκχεῶ, καὶ καταλείψω\n\n\nαὐτὴν εἰς γενεὰς τῶν αἰώνων.\nἴδετε ὅτι οὐκ ἐμοὶ μόνῳ ἐκοπίασα, ἀλλὰ πᾶσι τοῖς ἐκζητοῦσιν αὐτήν.\nἐν τρισὶν ὡραίσθην καὶ ἀνέστην ὡραία ἔναντι Κυρίου,\nἔναντι κυρίου καὶ ἀνθρώπων, ὁμόνοιαν ἀδελφῶν, καὶ φιλίαν τοῦ\nπλησίον,\nκαὶ ἀνὴρ καὶ γυνὴ ἑαυτοῖς συμπεριφερόμενοι.\nτρία δὲ εἴδη ἐμίσησεν ἡ ψυχή μου καὶ προσώχθισα σφόδρα τῇ ζωῇ αὐτῶν· πτωχὸν ὑπερήφανον, καὶ πλούσιον\nψεύστην, καὶ γέροντα μοιχὸν ἐλαττούμενον συνέσει.\nἐν νεότητι οὐ συνήγαγες, καὶ πῶς ἂν εὕρῃς ἐν τῷ γήρᾳ σου ;\nὡς ὡραῖον πολιαῖς κρίσις, καὶ πρεσβυτέροις γνῶναι βουλήν·\nὡς ὡραία γερόντων σοφία, καὶ δεδοξασμένοις διανόημα καὶ βουλή.\nστέφανος γερόντων πολυπειρία, καὶ τὸ καύχημα αὐτῶν φόβος Κυρίου.\nἐννέα ὑπονοήματα ἐμακάρισα ἐν καρδίᾳ μου, καὶ τὸ δέκατον ἐρῶ ἐν τῆ γλώσσῃ μου·\nἄνθρωπος ἐπὶ τέκνοις εὐφραινόμενος, ζῶν καὶ βλέπων ἐπὶ\nπτώσει ἐχθρῶν.\nμακάριος ὁ συνοικῶν γυναικὶ συνετῇ, καὶ ὃς ἐν γλώσση οὐκ ὠλίσθησε, καὶ ὃς οὐκ ἐδούλευσεν\nἀναξίῳ ἑαυτοῦ.\nμακάριος ὃς εὗρε φρόνησιν, καὶ ὁ διηγούμενος εἰς ὦτα ἀκουόντων·\nὡς μέγας ὁ εὑρὼν σοφίαν, ἀλλ’ οὐκ ἔστιν ὑπὲρ τὸν φοβούμενον τὸν κύριον·\nἀγάπησις δὲ κυρίου ὑπὲρ πάντα ὑπερέβαλεν εἰς φωτισμόν, ὁ κρατῶν αὐτὸν τίνι ὁμοιωθήσεται;\nφόβος κυρίου ἀρχὴ ἀγαπήσεως αὐτοῦ· πίστις δὲ ἀρχὴ κολλήσεως αὐτοῦ.\nπᾶσαν πληγήν, καὶ μὴ πληγὴν καρδίας· καὶ πᾶσαν πονηρίαν, καὶ μὴ πονηρίαν γυναικός·\nπᾶσαν ἐπαγωγήν, καὶ μὴ ἐπαγωγὴν μισούντων· καὶ πᾶσαν ἐκδίκησιν, καὶ μὴ ἐκδίκησιν ἐχθρῶν.\nοὐκ ἔστι κεφαλὴ ὑπὲρ κεφαλὴν ὄφεως, καὶ οὐκ ἔστι θυμὸς ὑπὲρ θυμὸν ἐχθροῦ.\nσυνοικῆσαι λέοντι καὶ δράκοντι εὐδοκῶ ἢ συνοικῆσαι μετὰ γυναικὸς πονηρᾶς.\nπονηρία γυναικὸς ἀλλοτριοῖ τὸ πρόσωπον αὐτῆς, καὶ σκοτοῖ τὸ πρόσωπον αὐτῆς ὡς ἄρκος·\nἀνὰ μέσον τῶν πλησίον αὐτοῦ ἀναπεσεῖται ὁ ἀνὴρ αὐτῆς, καὶ\n\n\nἀκουσίως ἀναστενάξει δι’ αὐτήν.\nμικρὰ πᾶσα κακία πρὸς κακίαν γυναικός, κλῆρος ἁμαρτωλοῦ\nἐπιπέσοι αὐτῇ.\nὡς ἀνάβασις ἀμμώδης ἐπὶ ποσὶ\nπρεσβύτου, οὕτως γυνὴ γλωσσώδης ἀνδρὶ ἡσύχῳ.\nμὴ προσπέσῃς εἰς κάλλος γυναικός, καὶ γυναῖκα μὴ ἐπιποθήσῃς\nεἰς τρυφήν.\nὀργὴ καὶ ἀναίδεια καὶ αἰσχύνη μεγάλη\nγυνὴ ἐὰν ἐπιχορήγῃ τῷ ἀνδρὶ αὐτῆς.\nκαρδία ταπεινὴ καὶ πρόσωπον σκυθρωπὸν καὶ πληγὴ\nκαρδίας γυνὴ πονηρά. χεῖρες παρειμέναι καὶ\nγόνατα παραλελυμένα, ἥτις οὐ παρακαλέσει τὸν ἄνδρα\nαὐτῆς ἐν στενώσει.\nἀπὸ γυναικὸς ἀρχὴ ἁμαρτίας,\nκαὶ δι’ αὐτὴν ἀποθνήσκομεν πάντες.\nμὴ δῷς διέξοδον ὕδατι, μηδὲ γυναικὶ πονηρᾷ παρρησίαν ἐξόδου·\nεἰ μὴ πορεύεται κατὰ χεῖρά σου, ἀπὸ τῶν σαρκῶν σου ἀπότεμε\nαὐτήν, δίδου καὶ ἀπόλυσον.\nγυναικὸς ἀγαθῆς μακάριος ὁ ἀνήρ, καὶ ὁ ἀριθμὸς τῶν\nἡμερῶν αὐτοῦ διπλάσιος.\nγυνὴ ἀνδρεία εὐφραίνει\nτὸν ἄνδρα αὐτῆς, καὶ τὰ ἔτη τῆς ζωῆς αὐτοῦ πληρώσει\nἐν εἰρήνῃ.\nγυνὴ ἀγαθὴ μερὶς ἀγαθή, ἐν μερίδι φοβουμένων\nτὸν κύριον δοθήσεται.\nπλουσίου δὲ καὶ πτωχοῦ καρδία\nἀγαθὴ πρὸς Κύριον, ἐν παντὶ καιρῷ πρόσωπον ἔχοντες ἱλαρὸν\nγαυριάσουσιν.\nἀπὸ τριῶν εὐλαβήθη μου ἡ καρδία, καὶ\nἐπὶ τῷ τετάρτῳ προσώπω ἐφοβήθην·\nδιαβολὴν πόλεως, καὶ ἐκκλησίαν ὄχλου, καὶ καταψευσμόν,\nὑπὲρ θάνατον πάντα μοχθηρά·\nἄχθος καρδίας καὶ πένθος γυνὴ ἀντίζηλος γυναικί, καὶ\nμάστιγξ γλώσσης πᾶσιν ἐπικοινωνοῦσα.\nβοοζύγιον σαλευόμενον γυνὴ πονηρά, ὁ κρατῶν αὐτῆς ὡς\nδρασσόμενος σκορπίου.\nὀργὴ μεγάλη γυνὴ μέθυσος\nκαὶ ῥεμβάς, καὶ τὴν ἀσχημοσύνην αὐτῆς οὐ συγκαλύψει.\nπορνεία γυναικὸς ἐν μετεωρισμοῖς ὀφθαλμῶν, καὶ ἐν\nτοῖς βλεφάροις αὐτῆς γνωσθήσεται.\nἐπὶ θυγατρὶ ἀδιατρέπτῳ στερέωσον φυλακήν, ἵνα μὴ\nεὑροῦσα ἄνεσιν ἑαυτῇ χρήσηται·\nὀπίσω ἀναιδοῦς ὀφθαλμοῦ φύλαξαι, καὶ μὴ θαυμάσῃς ἐὰν\nεἰς σὲ πλημμελήσῃ.\nὡς διψῶν ὁδοιπόρος στόμα\n\n\n\nἀνοίξει εὑρὼν πηγήν, καὶ ἀπὸ παντὸς ὕδατος τοῦ σύνεγγυς\nπίεται, κατέναντι παντὸς πασσάλου καθήσεται,\nκαὶ ἔναντι βέλους ἀνοίξει φαρέτραν.\nχάρις γυναικὸς τέρψει ἄνδρα αὐτῆς, καὶ τὰ ὀστᾶ αὐτοῦ πιανεῖ ἡ ἐπιστήμη αὐτῆς.\nδόσις κυρίου γυνὴ σιγηρὰ καὶ εὔνους, καὶ οὐκ ἔστιν ἀντάλλαγμα πεπαιδευμένης ψυχῆς·\nχάρις ἐπὶ χάριτι γυνὴ αἰσχυντηρὰ καὶ πιστή, καὶ οὐκ ἔστιν σταθμὸς πᾶς ἄξιος ἐγκρατοῦς ψυχῆς αὐτῆς.\nἥλιος ἀνατέλλων ἐν ὑψίστοις κυρίου, καὶ κάλλος γυναικὸς ἀγαθῆς ἐν κόσμῳ οἰκίας αὐτῆς.\nλύχνος ἐκλάμπων ἐπὶ λυχνίας ἁγίας, καὶ κάλλος προσώπου ἐπὶ ἡλικίᾳ στασίμῃ·\nστῦλοι χρύσεοι ἐπὶ βάσεσιν ἀργυραῖς, καὶ πόδες ὡραῖοι ἐπὶ στέρνοις εὐσταθέσι. τέκνον, ἀκμὴν ἡλικίας σου συντήρησον\nὑγιῆ, καὶ μὴ δῷς ἀλλοτρίοις τὴν ἰσχύν σου.\nἀναζητήσας παντὸς πεδίου εὔγεον κλῆρον, σπεῖρε τὰ ἴδια\nσπέρματα πεποιθὼς τῆ εὐγενείᾳ σου·\nοὕτως τὰ γεννήματά σου περιόντα καὶ παρρησίαν εὐγενείας ἔχοντα μεγαλυνοῦσι.\nγυνὴ μισθία ἴση σιάλῳ λογισθήσεται, ὕπανδρος δὲ πύργος θανάτου τοῖς χρωμένοις\nλογισθήσεται.\nγυνὴ ἀσεβὴς ἀνόμῳ μερὶς δοθήσεται, εὐσεβὴς δὲ δίδοται τῷ φόβου μένω τὸν κύριον.\nγυνὴ ἀσχήμων ἀτιμίαν κατατρίψει, θυγάτηρ δὲ εὐσχήμων καὶ τὸν ἄνδρα ἐντραπήσεται.\nγυνὴ ἀδιάτρεπτος ὡς κύων λογισθήσεται, ἡ δὲ ἔχουσα αἰσχύνην τὸν κύριον φοβηθήσεται.\nγυνὴ ἄνδρα ἴδιον τιμῶσα σοφὴ πᾶσι φανήσεται, ἀτιμάζουσα δὲ ἀσεβὴς ἐν ὑπερηφανίᾳ πᾶσι γνωσθήσεται.\nγυναικὸς ἀγαθῆς μακάριος ὁ ἀνήρ, ὁ γὰρ ἀριθμὸς τῶν ἐτῶν αὐτοῦ διπλάσιος ἔσται.\nγυνὴ μεγαλόφωνος καὶ γλωσσώδης πολεμίων εἰς τροπὴν θεωρηθήσεται.\nἀνθρώπου δὲ παντὸς ψυχὴ ὁμοιότροπος τούτοις πολέμου ἀκαταστασίαις τὴν ψυχὴν διατηθήσεται.\nἐπὶ δυσὶ λελύπηταί μου ἡ καρδία, καὶ ἐπὶ τῷ τρίτῳ θυμός μοι ἐπῆλθεν· ἀνὴρ πολεμιστὴς ὑστερῶν δι’ ἔνδειαν, καὶ ἄνδρες\nσυνετοὶ ἐὰν σκυβαλισθῶσιν,\nἐπανάγων ἀπὸ δικαιοσύνης εἰς ἁμαρτίαν· ὁ κύριος ἑτοιμάσει\nαὐτὸν εἰς ῥομφαίαν.\nμόλις ἐξαιρεῖται ἔμπορος ἀπὸ πλημμελείας, καὶ οὐ δικαιωθήσεται κάπηλος ἀπὸ\n\n\n\nἁμαρτίας.\nχάριν ἀδιαφόρου πολλοὶ ἥμαρτον, καὶ\nὁ ζητῶν πληθύναι ἀποστρέψει ὀφθαλμὸν αὐτοῦ.\nἀν’ ἁ μέσον ἁρμῶν λιθίνων παγήσεται πάσσαλος, καὶ ἀν’ ἁ μέσον\nπράσεως καὶ ἀγορασμοῦ συντριβήσεται ἁμαρτία.\nἐὰν μὴ ἐν φόβῳ κυρίου κρατήσῃ κατὰ σπουδήν, ἐν τάχει καταστραφήσεται\nαὐτοῦ ὁ οἶκος.\nἐν σείσματι κοσκίνου\nδιαμένει κοπρία, οὕτως σκῦλα ἀνθρώπου ἐν λογισμῷ αὐτοῦ.\nσκεύη κεραμέως δοκιμάζει κάμινος, καὶ πειρασμὸς ἀνθρώπου ἐν\nδιαλογισμῷ αὐτοῦ.\nγεώργιον ξύλου ἐκφαίνει\nὁ καρπὸς αὐτοῦ, οὕτως λογισμὸς ἐνθυμήματος ἐν καρδίᾳ\nἀνθρώπου.\nπρὸ λογισμοῦ μὴ ἐπαινέσῃς ἄνδρα,\nοὗτος γὰρ πειρασμὸς ἀνθρώπων.\nἐὰν διώκῃς τὸ δίκαιον,\nκαταλήψῃ αὐτό, καὶ ἐνδύσῃ αὐτὸ ὡς ποδήρη δόξης.\nπετεινὰ πρὸς τὰ ὅμοια αὐτοῖς καταλύσει, καὶ ἀλήθεια\nπρὸς τοὺς ἐργαζομένους ἐπανήξει.\nλέων θήραν ἐνεδρεύει, οὕτως ἁμαρτία τοῖς ἐργαζομένοις κακίαν.\nδιήγησις εὐσεβοῦς διὰ παντὸς ἐν σοφίᾳ, ὁ δὲ ἄφρων ὡς\nσελήνη ἀλλοιοῦται.\nεἰς μέσον ἀσυνέτων συντήρησον καιρόν,\nεἰς μέσον δὲ διανοουμένου ἐνδελέχιζε.\nδιήγησις μωρῶν προσόχθισμα, καὶ ὁ γέλως αὐτῶν ἐν\nσπατάλη ἁμαρτίας.\nλαλιὰ πολυόρκου ὀρθώσει τρίχας,\nκαὶ ἡ μάχη αὐτῶν ἐμφραγμὸς ὠτίων.\nἔκχυσις αἵματος μάχη ὑπερηφάνων, καὶ ἡ διαλοιδόρησις\nαὐτῶν ἀκοὴ μοχθηρά.\nὁ ἀποκαλύπτων μυστήρια\nἀπώλεσε πίστιν, καὶ οὐ μὴ εὕρῃ φίλον πρὸς τὴν ψυχὴν αὐτοῦ.\nστέρξον φίλον καὶ πιστώθητι μετ’ αὐτοῦ· ἐὰν δὲ ἀποκαλύψῃς\nτὰ μυστήρια αὐτοῦ, οὐ μὴ καταδιώξῃς ὀπίσω αὐτοῦ.\nκαθὼς γὰρ ἀπώλεσεν ἄνθρωπος τὸν ἐχθρὸν αὐτοῦ, οὕτως ἀπώλεσε\nτὸν πλησίον αὐτοῦ.\nκαὶ ὡς πετεινὸν ἐκ χειρός σου ἀπολύσας,\nοὕτως ἀφῆκας τὸν πλησίον, καὶ οὐ θηρεύσεις αὐτόν.\nμὴ αὐτὸν διώξης, ὅτι μακρὰν ἀπέστη, καὶ ἐξέφυγεν ὡς\nδορκὰς ἐκ παγίδος.\nὅτι τραῦμά ἐστι καταδῆσαι, καὶ\nλοιδορίας ἐστὶ διαλλαγή· ὁ δὲ ἀποκαλύψας μυστήρια\nἀπώλεσε πίστιν.\nδιανεύων ὀφθαλμῷ τεκταίνει πονηρά,\nκαὶ ὁ εἰδὼς αὐτὸν ἀποστήσεται ἀπ’ αὐτοῦ·\nἀπέναντι τῶν ὀφθαλμῶν σου γλυκανεῖ τὸ στόμα αὐτοῦ καὶ\nἐπὶ τῶν λόγων σου θαυμάσει, ὕστερον δὲ διαστρέψει τὸ\nστόμα αὐτοῦ καὶ ἐν τοῖς λόγοις σου δώσει σκάνδαλα.\nπολλὰ ἐμίσησα καὶ οὐχ ὡμοίωσα αὐτῷ, καὶ ὁ κύριος μισήσει.\nὁ βάλλων λίθον εἰς ὕψος ἐπὶ κεφαλῆς αὐτοῦ βάλλει, καὶ πληγὴ δολία διαιρεῖ τραῦμα.\nὁ ὀρύσσων βόθρον ἐμπεσεῖται εἰς αὐτόν, καὶ ὁ ἱστῶν παγίδα ἁλώσεται ἐν αὐτὴ.\nποιοῦντι πονηρὰ ἐπ’ αὐτὸν αὐλισθήσεται, καὶ οὐ μὴ ἐπιγνῷ πόθεν ἥ κεἰ αὐτῷ.\nἐμπαιγμὸς καὶ ὀνειδισμὸς ὑπερηφάνων, καὶ ἡ ἐκδίκησις ὡς λέων ἐνεδρεύσει αὐτούς.\nπαγίδι ἁλώσονται οἱ εὐφραινόμενοι ἐν πτώσει εὐσεβῶν, καὶ ὀδύνη καταναλώσει αὐτοὺς\nπρὸ τοῦ θανάτου αὐτῶν.\nμῆνις καὶ ὀργή, καὶ ταῦτά ἐστι βδελύγματα· καὶ ἀνὴρ ἁμαρτωλὸς ἐγκρατὴς ἔσται αὐτῶν.\nὁ ἐκδικῶν παρὰ κυρίου εὑρήσει ἐκδίκησιν, καὶ τὰς ἁμαρτίας\nαὐτοῦ διατηρῶν διατηρήσει.\nἄφες τὸ ἀδίκημα τῷ πλησίον, καὶ τότε δεηθέντος σου αἱ ἁμαρτίαι σου λυθήσονται.\nἄνθρωπος ἀνθρώπῳ συντηρεῖ ὀργήν, καὶ\nπαρὰ κυρίου ζητεῖ ἴασιν ;\nκαὶ ἐπ’ ἄνθρωπον ὅμοιον αὐτῷ οὐκ ἔχει ἔλεον,\nκαὶ περὶ τῶν ἁμαρτιῶν αὐτοῦ δεῖται;\nαὐτὸς σὰρξ ὢν διατηρεῖ μῆνιν, καὶ τίς ἐξιλάσεται τὰς ἁμαρτίας αὐτοῦ;\nμνήσθητι τὰ ἔσχατα καὶ παῦσαι ἐχθραίνων, καὶ μὴ μὴν ἴσης τῷ πλησίον, καταφθορὰν καὶ θάνατον,\nκαὶ ἔμμενε ἐντολαῖς.\nμνήσθητι ἐντολῶν καὶ μὴ μηνίσῃς τῷ πλησίον, καὶ διαθήκης Ὑψίστου, καὶ πάριδε ἄγνοιαν.\nἀπόσχου ἀπὸ μάχης, καὶ ἐλαττώσεις ἁμαρτίας· ἄνθρωπος γὰρ θυμώδης ἐκκαύσει μάχην·\nἀνὴρ ἁμαρτωλὸς ταράξει φίλους, καὶ ἀνὰ μέσον εἰρηνευόντων ἐμβαλεῖ διαβολήν.\nκατὰ τὴν ὕλην τοῦ πυρὸς οὕτως ἐκκαυθήσεται, κατὰ τὴν στερέωσιν τῆς μάχης τὸ πῦρ\nαὐξηθήσεται. κατὰ τὴν ἰσχὺν τοῦ ἀνθρώπου ὁ θυμὸς αὐτοῦ\nἔσται, καὶ κατὰ τὸν πλοῦτον τοῦ ἀνθρώπου ἀνυψοῖ ὀργὴν αὐτοῦ.\nἔρις κατασπευδομένη ἐκκαίει πῦρ, καὶ μάχη κατασπεύδουσα ἐκχέει αἷμα.\nἐὰν φυσήσῃς εἰς σπινθῆρα καήσεται· καὶ ἀμφότερα ἐκ τοῦ στόματός σου ἐκπορεύεται.\nψίθυρον καὶ δίγλωσσον καταράσασθε, πολλοὺς γὰρ εἰρηνεύοντας ἀπώλεσαν.\nγλῶσσα δισσὴ πολλοὺς ἐσάλευσε καὶ διέστησεν αὐτοὺς ἀπὸ ἔθνους εἰς ἔθνος, καὶ πόλεις ὀχυρὰς καθεῖλε, καὶ\nοἰκίας μεγιστάνων κατέστρεψε·\nγλῶσσα δισσὴ γυναῖκας\n\nἀνδρείας ἐξέβαλε, καὶ ἐστέρησεν αὐτὰς τῶν πόνων αὐτῶν·\nὁ προσέχων αὐτῇ οὐ μὴ εὕρῃ ἀνάπαυσιν, οὐδὲ κατασκηνώσει\nμετὰ ἡσυχίας.\nπληγὴ μάστιγος ποιήσει μώλωπα,\nπληγὴ δὲ γλώσσης συνθλάσει ὀστέα.\nπολλοὶ ἔ πέσον ἐν στόματι μαχαίρας, καὶ οὐχ ὡς οἱ πεπτωκότες\nδιὰ γλῶσσαν.\nμακάριος ὁ σκεπασθεὶς ἀπὸ προσώπου αὐτῆς,\nὃς οὐ διῆλθεν ἐν τῷ θυμῷ αὐτῆς,\nὃς οὐχ εἵλκυσε τὸν ζυγὸν αὐτῆς, καὶ ἐν τοῖς δεσμοῖς αὐτῆς οὐκ ἐδέθη·\nὁ γὰρ ζυγὸς αὐτῆς ζυγὸς σιδηροῦς, κοὶ οἱ δεσμοὶ αὐτῆς δεσμοὶ χαλκοῖ·\nθάνατος πονηρὸς ὁ θάνατος αὐτῆς, καὶ λυσιτελὴς μᾶλλον ὁ ᾅδης\nαὐτῆς.\nοὐ μὴ κρατήση εὐσεβῶν, καὶ ἐν τῇ φλογὶ αὐτῆς\nοὐ μὴ καήσονται.\nοἱ καταλείποντες τὸν κύριον ἐμπεσοῦνται\nεἰς αὐτήν, καὶ ἐν αὐτοῖς ἐκκαυθήσεται καὶ οὐ μὴ σβεσθῇ·\nἐπαποσταλήσεται αὐτοῖς ὡς λέων, καὶ ὡς πάρδαλις λυμανεῖται\nαὐτούς.\nἴδε, περίφραξον τὸ κτῆμά σου ἀκάνθαις, καὶ\nτῶ στόματί σου ποίησον θυρώματα καὶ μοχλούς.\nτὸ ἀργύριόν σου καὶ χρυσίον σου κατάδησον, καὶ τοῦ λόγου\nσου ποίησον ζυγόσταθμον·\nκαὶ τῷ στόματί σου ποίησον\nθύραν καὶ μοχλόν, καὶ πρόσεχε μή πὼς ὀλισθήσῃς ἐν αὐτοῖς,\nμὴ πέσῃς κατέναντι ἐνεδρεύοντος.\nὁ ποιῶν ἔλεος δανειεῖ τῶ πλησίον, καὶ ὁ ἐπισχύων τῆ χειρὶ\nαὐτοῦ τηρεῖ ἐντολάς.\nδάνεισον τῷ πλησίον ἐν καιρῷ\nχρείας αὐτοῦ, καὶ πάλιν ἀπόδος τῷ πλησίον εἰς τὸν καιρόν·\nστερέωσον λόγον σου καὶ πιστώθητι μετ’ αὐτοῦ, καὶ ἐν\nπαντὶ καιρῷ εὑρήσεις τὴν χρείαν σου.\nπολλοὶ ὡς εὕρημα ἐνόμισαν τὸ δάνος, καὶ παρέσχον κόπον\nτοῖς βοηθήσασιν αὐτοῖς.\nἕως οὗ λάβη, καταφιλεῖ χεῖρας\nαὐτοῦ, καὶ ἐπὶ τῶν χρημάτων τοῦ πλησίον ταπεινώσει φωνήν·\nκαὶ ἐν καιρῷ ἀποδόσεως παρελκύσει χρόνον, καὶ ἀποδώσει\nλόγον ἀκηδίας καὶ τὸν καιρὸν αἰτιάσεται.\nἐὰν δὲ ἰσχύσῃ ὁ δούς, μόλις κομιεῖται τὸ ἥμισυ καὶ λογιεῖται\nαὐτὸ ὡς εὕρημα· εἰ δὲ μή, ἀπεστέρησεν αὐτὸν τῶν χρημάτων\nαὐτοῦ, καὶ ἐκτήσατο αὐτὸν δωρεὰν ἐχθρόν·\nκατάρας καὶ λοιδορίας ἀποδώσει αὐτῷ, ἀντὶ δόξης ἀποδώσει\nαὐτῷ ἀτιμίαν.\nπολλοὶ οὖν χάριν πονηρίας\nἀπέστρεψαν τὸν ἄνθρωπον, ἀποστερηθῆναι δὲ εὐλαβήθησαν·\nπλὴν ἐπὶ ταπεινώσει μακροθύμησον, καὶ ἐπὶ ἐλεημοσύνῃ\nμὴ παρελκύσῃς αὐτόν·\nχάριν ἐντολῆς ἀντιλαβοῦ\n\n\nπένητος, καὶ κατὰ τὴν ἔνδειαν αὐτοῦ μὴ ἀποστρέψῃς αὐτόν.\nἀπόλεσον ἀργύριον διὰ φίλον καὶ ἀδελφόν, καὶ μὴ κατάκρυβε αὐτὸ ὑπὸ τὸν λίθον εἰς ἀπώλειαν·\nθὲς τὸν θησαυρόν σου κατ’ ἐντολὰς Ὑψίστου, καὶ λυσιτελήσει σοι μᾶλλον\nἢ τὸ χρυσίον.\nσύγκλεισον ἐλεημοσύνην ἐν τοῖς ταμείοις σου, καὶ αὐτὴ ἐξελεῖταί σε ἐκ πάσης κακώσεως·\nὑπὲρ ἀσπίδα κράτους καὶ ὑπὲρ δόρυ ἀλκῆς κατέναντι ἐχθροῦ πολεμήσει ὑπὲρ σοῦ.\nἀνὴρ ἀγαθὸς ἐγγυήσεται τὸν πλησίον, καὶ ἀπολωλεκὼς αἰσχύνην ἐγκαταλείψει αὐτόν.\nχάριτας ἐγγύς* σου μὴ ἐπιλάθῃ, ἔδωκε γὰρ τὴν ψυχὴν αὐτοῦ ὑπὲρ σοῦ.\nἀγαθὴν ἐγγύην ἀνατρέψει ἁμαρτωλός·\nἐγγυῶν φεύξεται ἁμαρτωλὸς καὶ ἄχρηστος ἐν διανοίᾳ καταλείψει τὸν ῥυσάμενον αὐτόν·\nἐγγύη πολλοὺς ἀπώλεσε κατευθύνοντας, καὶ ἐσάλευσεν αὐτοὺς ὡς κῦμα θαλάσσης·\nἄνδρας δυνατοὺς ἀπῴκισε, καὶ ἐπλανήθησαν ἐν ἔθνεσιν ἀλλοτρίοις.\nἁμαρτωλὸς παραβαίνων ἐντολὰς Κυρίου ἐμπεσεῖται εἰς ἐγγύην καὶ διώκων ἐργολαβίας ἐμπεσεῖται εἰς κρίσεις.\nἀντιλαβοῦ τοῦ πλησίον κατὰ δύναμίν σου καὶ πρόσεχε σεαυτῷ μὴ ἐμπέσῃς.\nἀρχὴ ζωῆς ἀνθρώπου ὕδωρ καὶ ἄρτος καὶ ἱμάτιον, καὶ οἶκος καλύπτων ἀσχημοσύνην.\nκρείσσων βίος πτωχοῦ ὑπὸ σκέπην δοκῶν ἢ ἐδέσματα λαμπρὰ ἐν ἀλλοτρίοις.\nἐπὶ μικρὰ καὶ μεγάλα εὐδοκίαν ἔχε, καὶ ὀνειδισμὸν οἰκίας σου μὴ ἀκούσης.\nζωὴ πονηρὰ ἐξ οἰκίας εἰς οἰκίαν, καὶ οὗ παροικήσεις οὐκ ἀνοίξεις στόμα.\nξενιεῖς καὶ ποτιεῖς εἰς ἀχάριστα, καὶ πρὸς ἐπὶ τούτοις πικρὰ ἀκούσεις·\nπάρελθε, πάροικε, κόσμησον τράπεζαν, καὶ εἴ τι ἐν τῆ χειρί σου ψώμισόν με·\nἔξελθε, πάροικε, ἀπὸ προσώπου τῆς δόξης, χρεία τῆς οἰκίας, ἐπιξένωταί μοι ὁ ἀδελφός.\nβαρέα ταῦτα ἔχοντι φρόνησιν, ἐπιτίμησις οἰκίας καὶ ὀνειδισμὸς δανειστοῦ.\nΠερὶ τέκνων.\nὁ ἀγαπῶν τὸν υἱὸν αὐτοῦ ἐνδελεχίσει μάστιγας αὐτῷ ἵνα\nεὐφρανθῇ ἐπ’ ἐσχάτων αὐτοῦ·\nὁ παιδεύων υἱὸν αὐτοῦ εὐφρανθήσεται ἐπ’ αὐτῷ, καὶ ἀνὰ μέσον γνωρίμων ἐπ’ αὐτῷ\nκαυχήσεται·\nὁ διδάσκων τὸν υἱὸν παραζηλώσει τὸν ἐχθρόν, καὶ ἔναντι\nφίλων ἀγαλλιάσεται ἐπ’ αὐτῷ.\nἐτελεύτησεν αὐτοῦ ὁ πατήρ,\nκαὶ ὡς οὐκ ἀπέθανεν, ὅμοιον γὰρ αὐτῷ κατέλιπε μετ’ αὐτόν.\nἐν τῇ ζωῇ αὐτοῦ εἶδε καὶ εὐφράνθη ἐπ’ αὐτῷ, καὶ ἐν τῇ τελευτή\nαὐτοῦ οὐκ ἐλυπήθη·\nἐνάντιον ἐχθρῶν κατέλιπεν ἔκδικον,\nκαὶ τοῖς φίλοις ἀνταποδιδόντα χάριν.\nπεριψήχων υἱὸν καταδεσμεύσει τραύματα αὐτοῦ, καὶ ἐπὶ πάση\nβοῇ ταραχθήσεται σπλάγχνα αὐτοῦ.\nἵππος ἀδάμαστος ἐκβαίνει σκληρός, καὶ υἱὸς ἀνειμένας\nἐκβαίνει προαλής.\nτιθήνησον τέκνον καὶ\nἐκθαμβήσει σε, σύμπαιξον αὐτῷ καὶ λυπήσει σε.\nμὴ συγγελάσῃς αὐτῷ, ἵνα μὴ ὀδυνηθῇς, καὶ ἐπ’ ἐσχάτων\nγομφιάσεις τοὺς ὀδόντας.\nμὴ δῷς αὐτῷ ἐξουσίαν\nἐν νεότητι, καὶ μὴ παρίδῃς τὰς ἀγνοίας αὐτοῦ·\nκάμψον τὸν τράχηλον αὐτοῦ ἐν νεότητι, καὶ θλάσον τὰς\nπλευρὰς αὐτοῦ ὡς ἔστι νήπιος,\nμήποτε σκληρυνθεὶς ἀπειθήσῃ σοι, καὶ ἔσται σοι ὀδύνη ψυχῆς.\nπαίδευσον τὸν υἱόν σου καὶ ἔργασαι ἐν αὐτῷ, ἵνα μὴ ἐν τῆ\nἀσχημοσύνη αὐτοῦ προσκόψῃς.\nκρείσσων πτωχὸς ὑγιὴς καὶ ἰσχύων τῆ ἕξει, ἢ πλούσιος\nμεμαστιγωμένος εἰς τὸ σῶμα αὐτοῦ.\nὑγεία καὶ εὐεξία βέλτιον παντὸς χρυσίου, καὶ σῶμα\nεὔρρωστον ἢ ὄλβος ἀμέτρητος.\nΠερὶ βρωμάτων.\nοὐκ ἔστι πλοῦτος βελτίων ὑγείας σώματος, καὶ οὐκ ἔστιν\nεὐφροσύνη ὑπὲρ χαρὰν καρδίας.\nκρείσσων θάνατος ὑπὲρ ζωὴν πικρὰν ἢ ἀρρώστημα ἔμμονον.\nἀγαθὰ κεκλεισμένα ἐπὶ στόματι κεκλεισμένῳ, θέματα\nβρωμάτων παρακείμενα τάφῳ.\nτί συμφέρει κάρπωσις εἰδώλῳ; οὔτε γὰρ ἔδεται οὔτε μὴ\nὀσφρανθῇ. οὕτως ὁ ἐκδιωκόμενος ὑπὸ κυρίου.\nὁ βλέπων ἐν τοῖς ὀφθαλμοῖς καὶ στενάζων ὥσπερ εὐνοῦχος\nπεριλαμβάνων παρθένον καὶ στενάζων.\nμὴ δῷς εἰς λύπην τὴν ψυχήν σου, καὶ μὴ θλίψῃς σεαυτὸν\nἐν βουλῇ σου.\nεὐφροσύνη καρδίας αὐτὴ ζωὴ\nἀνθρώπου, καὶ ἀγαλλίαμα ἀνδρὸς μακροημέρευσις.\nἀγάπα τὴν ψυχήν σου καὶ παρακάλει τὴν καρδίαν σου, καὶ λύπην μακρὰν ἀπόστησον ἀπὸ σοῦ· πολλοὺς γὰρ ἀπώλεσε\nκαὶ ἀπέκτεινεν ἡ λύπη.\nζῆλος καὶ θυμὸς ἐλαττοῦσιν ἡμέρας, καὶ πρὸ καιροῦ γῆρας ἄγει μέριμνα.\nὡς καλαμώμενος ὀπίσω τρυγητῶν ἐν εὐλογίᾳ κυρίου ἔφθασα, καὶ ὡς τρυγῶν ἔπλησα ληνόν.\nκατανοήσατε ὅτι οὐκ ἐμοὶ μόνῳ ἐκοπίασα, ἀλλὰ πᾶσι τοῖς ζητοῦσι παιδείαν.\nἀκούσατε, μεγιστᾶνες, καὶ οἱ ἡγούμενοι ἐκκλησίας, ἐνωτίσασθε.\nὑιῷ καὶ γυναικί, ἀδελφῷ καὶ φίλῳ μὴ δῷς ἐξουσίαν ἐπὶ σεαυτῷ ἐν ζωῇ σου·\nκαὶ μὴ δῷς ἑτέρῳ τὰ χρήματά σου,ἵνα μὴ μεταμεληθεὶς δέῃ περὶ αὐτῶν.\nἕως ἔτι ζῆς καὶ ἔστι πνοὴ ἐν σοὶ μὴ ἀλλάξῃς σεαυτὸν πάσῃ σαρκί. κρεῖσσον γάρ ἐστι τὰ τέκνα δεηθῆναί σου ἢ σὲ ἐμβλέπειν\nεἰς χεῖρας υἱῶν σου.\nἐν πᾶσι τοῖς ἔργοις σου γίνου ὑπεράγων, καὶ μὴ δῷς μῶμον ἐν τῆ δόξῃ σου.\nἐν ἡμέρᾳ συντελείας ἡμερῶν ζωῆς σου καὶ ἐν καιρῷ τελευτῆς διάδος κληρονομίαν.\nΠερὶ δούλων.\nχορτάσματα καὶ ῥάβδος καὶ φορτία ὄνῳ, ἄρτος καὶ παιδεία καὶ ἔργα οἰκέτῃ.\nἔργασαι ἐν παιδείᾳ, καὶ ζητήσει ἀνάπαυσιν· ἄνες χεῖρας αὐτῷ, καὶ ζητήσει ἐλευθερίαν.\nζυγὸς καὶ ἱμὰς κάμπτουσι τράχηλον, καὶ οἰκέτῃ κακοῦ στρέβλαι στρέβλαι καὶ βάσανοι·\nἔμβαλε αὐτὸν εἰς ἐργασίαν, ἵνα μὴ ἀργῇ, πολλὴν γὰρ κακίαν ἐδίδαξεν ἡ ἀργία.\nεἰς ἔργα κατάστησον καθὼς πρέπει αὐτῷ, καὶ ἐὰν μὴ πειθαρχῇ,\nβάρυνον τὰς πέδας αὐτοῦ.\nκαὶ μὴ περισσεύσῃς πάσῃ σαρκί, καὶ ἄνευ κρίσεως μὴ\nποιήσης μηδέν.\nεἰ ἔστι σοι οἰκέτης, ἔστω σοι ὡς ἡ ψυχή σου, ὅτι ἐν αἵματι ἐκτήσω αὐτόν·\nεἰ ἔστι σοι οἰκέτης, ἄγε αὐτὸν ὡς ἀδελφόν, ὅτι ὡς ἡ ψυχή\nσου ἐπιδεήσεις αὐτῶ.\nἐὰν κακώσῃς αὐτὸν ἀδίκως καὶ ἀπάρας ἀποδράσει, ἐν ποίᾳ ὁδῷ ζητήσεις αὐτόν;\nκεναὶ αἱ ἐλπίδες καὶ ψευδεῖς ἀσυνέτῳ ἀνδρί, καὶ ἐνύπνια\nἀναπτεροῦσιν ἄφρονας.\nὡς ὁ δρασσόμενος σκιᾶς καὶ διώκων ἀνέμους, οὕτως ὁ ἐπέχων ἐνυπνίοις·\nτοῦτο κατὰ τοῦτο ὅρασις ἐνυπνίων, κατέναντι προσώπου\n\nὁμοίωμα προσώπου. ἀπὸ ἀκαθάρτου τί καθαρισθήσεται;\nκαὶ ἀπὸ ψευδοῦς τί ἀληθεύσει;\nμαντεία καὶ οἰωνισμοὶ καὶ ἐνύπνια μάταιά ἐστι, καὶ ὡς\nὠδῖν’ οὔσης φαντάζεταί σου ἡ καρδία.\nἐὰν μὴ παρὰ Ὑψίστου ἀποσταλῇ ἐν ἐπισκοπὴ σου, μὴ δῷς\nεἰς αὐτὰ τὴν καρδίαν σου·\nπολλοὺς γὰρ ἐπλάνησε τὰ\nἐνύπνια, καὶ ἐξέπεσον ἐλπίζοντες ἐπ’ αὐτοῖς.\nἄνευ ψεύδους συντελεσθήσεται νόμος, καὶ σοφία στόματι πιστῷ τελείωσις.\nἀνὴρ πεπλανημένος ἔγνω πολλά, καὶ\nὁ πολύπειρος ἐκδιηγήσεται σύνεσιν·\nὃς οὐκ ἐπειράσθη οἶδεν ὀλίγα, ὁ δὲ πεπλανημένος πληθύνει\nπανουργίαν.\nπολλὰ ἑώρακα ἐν τῆ ἀποπλανήσει\nμου,\nκαὶ τὰ πλάσματα τῶν λόγων μου σύνεσίς μου·\nπλεονάκις ἕως θανάτου ἐκινδύνευσα, καὶ διεσώθην τούτων χάριν.\nπνεῦμα φοβουμένων τὸν κύριον ζήσεται, ἡ γὰρ ἐλπὶς αὐτῶν ἐπὶ τὸν\nσώζοντα αὐτούς·\nὁ φοβούμενος τὸν κύριον, οὐδὲν εὐλάβηθήσεται,\nκαὶ οὐ μὴ δειλιάσῃ ὅτι αὐτὸς ἐλπὶς αὐτοῦ.\nφοβουμένου τὸν κύριον μακαρία ἡ\nψυχή· τίνι ἐπέχει;\nκαὶ τίς\nαὐτοῦ στήριγμα;\nοἱ ὀφθαλμοὶ κυρίου ἐπὶ τοὺς ἀγαπῶντας\nαὐτόν,\nὑπερασπισμὸς δυναστείας καὶ στήριγμα ἰσχύος·\nσκέπη ἀπὸ καύσωνος καὶ σκέπη ἀπὸ μεσημβρίας, φυλακὴ\nἀπὸ προσκόμματος καὶ βοήθεια πτώσεως·\nἀνυψῶν ψυχὴν καὶ φωτίζων ὀφθαλμούς, ἴασιν διδοὺς ζωὴν 173\nκαὶ εὐλογίαν.\nθυσιάζων ἐξ ἀδίκου, προσφορὰ\nμεμωκημένη,\nκαὶ οὐκ εἰς εὐδοκίαν δωρήματα ἀνόμων·\nοὐκ εὐδοκεῖ ὁ ὕψιστος προσφοραῖς ἀσεβῶν, οὐδὲ ἐν πλήθει\nθυσιῶν ἐξιλάσκεται ἁμαρτίας.\nθύων υἱὸν ἔναντι τοῦ πατρὸς αὐτοῦ ὁ προσάγων θυσίαν ἐκ χρημάτων\nπενήτων.\nἄρτος ἐπιδεομένων ζωὴ πτωχῶν,\nὁ ἀποστερῶν αὐτὸν ἄνθρωπος αἱμάτων·\nφονεύων τὸν πλησίον ὁ ἀφαιρούμενος συμβίωσιν, καὶ ἐκ\nχέων αἷμα ὁ ἀποστερῶν μισθὸν μισθωτοῦ.\nεἷς οἰκοδομῶν καὶ εἷς καταλύων,\n>τί ὠφελοῦσι πλεῖον ἢ κόπους:\nεἷς εὐχόμενος καὶ εἷς καταρώμενος, τίνος φωνῆς εἰσακούσεται\nὁ δεσπότης;\nβαπτιζόμενος ἀπὸ νεκροῦ καὶ πάλιν\nἁπτόμενος αὐτοῦ, τί ὄφελος ἐν τῷ λουτρῷ αὐτοῦ;\nοὕτως ἄνθρωπος νηστεύων ἐπὶ τῶν ἁμαρτιῶν αὐτοῦ· καὶ πάλιν\nπορευόμενος\n\n\nκαὶ ταῦτα ποιῶν. τῆς προσευχῆς αὐτοῦ τίς εἰσακούσεται;\nκαὶ τί ὠφέλησεν ἐν τῷ ταπεινωθῆναι αὐτόν;\nὁ συντηρῶν νόμον πλεονάζει\nπροσφοράς,\nθυσιάζων σωτηρίου ὁ προσέχων ἐντολαῖς,\nκαὶ ἀνταποδιδοὺς χάριν ὡς προσφέρων σεμίδαλιν,\nκαὶ ὁ ποιῶν ἐλεημοσύνην θυσιάζων αἰνέσεως.\nεὐδοκία Κυρίου, ἀποστῆναι ἀπὸ πονηρίας, καὶ ἐξιλασμὸς ἀποστῆναι ἀπὸ ἀδικίας.\nμὴ ὀφθῇς ἐνώπιον κυρίου κενός, πάντα γὰρ ταῦτα χάριν ἐντολῆς.\nπροσφορὰ δικαίου λιπαίνει θυσιαστήριον,\nκαὶ ἡ εὐωδία αὐτῆς ἔναντι Ὑψίστου.\nθυσία ἀνδρὸς δικαίου δεκτή, καὶ τὸ μνημόσυνον αὐτῆς οὐκ ἐπιλησθήσεται.\nἐν ἀγαθῷ ὀφθαλμῷ δόξασον τὸν κύριον, καὶ μὴ σμικρύνῃς ἀπαρχὴν χειρῶν σου·\nἐν πάσῃ δόσει ἱλάρωσον τὸ πρόσωπόν σου, καὶ ἐν εὐφροσύνῃ ἁγίασον δεκάτην.\nδὸς Ὑψίστῳ κατὰ τὴν δόσιν αὐτοῦ, καὶ ἐν ἀγαθῷ ὀφθαλμῷ καθ’ εὕρεμα χειρός·\nὅτι Κύριος ἀνταποδιδούς ἐστι, καὶ ἀνταποδώσει ἑπταπλάσια· μὴ δωροκόπει, οὐ γὰρ προσδέξεται·\nκαὶ μὴ ἔπεχε θυσίᾳ ἀδίκῳ, ὅτι κριτὴς κύριός ἐστι,\nκαὶ οὐκ ἔστι παρ’ αὐτῷ δόξα προσώπου.\nοὐ λήψεται κύριος πρόσωπον ἐπὶ πτωχῷ, καὶ δέησιν ἠ’ δίκη μένου εἰσακούσεται.\nοὐ μὴ ὑπερίδη ἱκετείαν ὀρφανοῦ, καὶ χήραν ἐὰν ἐκχέῃ λαλιάν.\nοὐχὶ δάκρυον χήρας ἐπὶ σιαγόνα καταβαίνει,\nκαὶ ἡ καταβόησις αὐτῆς ἐπὶ τῷ καταγαγόντι αὐτό;\nθεραπεύων ἐν εὐδοκίᾳ δεχθήσεται, καὶ ἡ δέησις αὐτοῦ ἕως τῶν νεφελῶν συνάψει·\nπροσευχὴ ταπεινοῦ νεφέλας διῆλθε, καὶ ἕως συνεγγίσῃ, οὐ μὴ παρακληθῇ·\nκαὶ οὐ μὴ ἀποστῇ ἕως ἂν ἐπισκέψηται ὁ ὕψιστος·\nκρινεῖ δικαίους καὶ ποιήσει κρίσιν, καὶ ὁ κύριος οὐ μὴ βραδύνῃ οὐδὲ μὴ μακροθυμήσῃ ἐπ’ αὐτοῖς ὁ κραταιός·\nἕως ἂν τρίψῃ ὀσφὺν ἀνελεημόνων, καὶ τοῖς ἔθνεσιν ἀνταποδώσει ἐκδίκησιν, ἕως ἐξάρῃ πλῆθος ὑβριστῶν καὶ σκῆπτρα\nἀδίκων συντρίψει·\nἕως ἀνταποδώσει ἀνθρώπῳ κατὰ τὰς πράξεις αὐτοῦ,\nκαὶ τὰ ἔργα ἀνθρώπων κατὰ τὰ ἐνθυμήματα αὐτοῦ·\nἕως ἂν κρίνη τὴν κρίσιν τοῦ λαοῦ αὐτοῦ καὶ εὐφρανεῖ αὐτοὺς ἐν τῷ\nἐλέει αὐτοῦ.\nὡς ὡραῖον ἔλεος ἐν καιρῷ θλίψεως, ὡς νεφέλαι ὑετοῦ ἐν καιρῷ ἀβροχίας.\nἐλέησον ἡμᾶς, δέσποτα ὁ θεὸς πάντων,\nκαὶ ἐπίβλεψον, καὶ\nτὸν φόβον σου ἐπὶ πάντα τὰ ἔθνη τὰ μὴ ἐκζητοῦντά σε·\nἔπαρον τὴν χεῖρά σου ἐπ’ ἔθνη ἀλλότρια, καὶ ἰδέτωσαν\nτὴν δυναστείαν σου·\nὥσπερ ἐνώπιον αὐτῶν ἡγιάσθης ἐν\nἡμῖν, οὕτως ἐναντίον ἡμῶν μεγαλυνθείης ἐν αὐτοῖς·\nκαὶ ἐπιγνώτωσάν σε καθάπερ καὶ ἡμεῖς σε ἔγνωμεν·\nὅτι οὐκ ἔστι θεὸς πλήν σου κύριε· ἐγκαίνισον σημεῖα καὶ ἀλλοίωσον\nθαυμάσια, δόξασον χεῖρα καὶ βραχίονα δεξιόν,\nὅπως\nδιηγῶνται τὰ θαυμάσιά σου·\nἔγειρον θυμὸν καὶ ἔκχεε\nὀργήν,\nἔπαρον ἀντίδικον καὶ ἔκτριψον ἐχθρόν.\nσπεῦσον καιρὸν καὶ μνήσθητι ὀργῆς, καὶ ἐκδιηγησάσθωσάν σοι\nτὰ θαυμάσιά σου.\nἐν ὀργῇ πυρὸς καταβρωθήτω ὁ σωζόμενος,\nκαὶ οἱ κακοῦντες τὸν λαόν σου εὕροισαν ἀπώλειαν.\nσύντριψον κεφαλὰς ἀρχόντων ἐθνῶν, λεγόντων· οὐκ ἔστι πλὴν\nἡμῶν.\nσυνάγαγε πάσας φυλὰς ᾿Ιακώβ.\nλαμπρὰ καρδία καὶ ἀγαθὴ ἐπὶ ἐδέσμασι τῶν βρωμάτων\nαὐτῆς ἐπιμελήσεται. ἀγρυπνία πλούτου ἐκτήκει σάρκας,\nκαὶ ἡ μέριμνα αὐτοῦ ἀφιστᾷ ὕπνον·\nμέριμνα ἀγρυπνίας ἀπαιτήσει νυσταγμόν, καὶ ἀρρώστημα\nβαρὺ ἐκνήψει ὕπνος.\nἐκοπίασε πλούσιος ἐν συναγωγῇ\nχρημάτων, καὶ ἐν τῇ ἀναπαύσει ἐμπίπλαται τρυφημάτων αὐτοῦ·\nἑ κοπίασε πτωχὸς ἐν ἐλαττώσει βίου, καὶ ἐν τῆ ἀναπαύσει\nαὐτοῦ ἐπιδεὴς γίνεται.\nὁ ἀγαπῶν χρυσίον οὐ δικαιωθήσεται,\nκαὶ ὁ διώκων διαφθορὰν οὗτος πλησθήσεται.\nπολλοὶ ἐδέθησαν χάριν χρυσίου, καὶ ἐγενήθη ἡ ἀπώλεια αὐτῶν\nκατὰ πρόσωπον αὐτῶν·\nξύλον προσκόμματός ἐστι τοῖς\nθυσιάζουσιν αὐτῷ, καὶ πᾶς ἄφρων ἁλώσεται ἐν αὐτῷ.\nμακάριος πλούσιος ὃς εὑρέθη ἄμωμος, καὶ ὃς ὀπίσω χρυσίου\nοὐκ ἐπορεύθη. τίς ἔστιν οὗτος;\nκαὶ μακαριοῦμεν αὐτόν, ἐποίησε\nγὰρ θαυμάσια ἐν λαῷ αὐτοῦ.\nτίς ἐδοκιμάσθη ἐν αὐτῷ καὶ ἐτελειώθη ; καὶ ἔσται εἰς καύχημα.\nτίς ἐδύνατο παραβῆναι καὶ οὐ παρέβη, καὶ ποιῆσαι κακίαν\nκαὶ οὐκ ἐποίησε ;\nδιὰ τοῦτο στερεωθήσεται τὰ ἀγαθὰ αὐτοῦ,\nκαὶ τὰς ἐλεημοσύνας αὐτοῦ ἐκδιηγήσεται ἐκκλησία.\nἐπὶ τραπέζης μεγάλης καθίσας, μὴ ἀνοίξῃς φάρυγγά σου ἐπ’ αὐτῆς·\nκαὶ μὴ εἴπῃς· πολλά γε τὰ ἐπ’ αὐτῆς· μνήσθητι ὅτι κακὸν\nὀφθαλμὸς πονηρός·\nπονηρότερον ὀφθαλμοῦ τί\nἔκτισται,. διὰ τοῦτο ἀπὸ παντὸς προσώπου δακρύει.\nοὗ ἐὰν ἐπιβλέψῃ, μὴ ἐκτείνῃς χεῖρά σου, καὶ μὴ συνθλίβου αὐτῷ ἐν τρυβλίῳ.\nνόει τὰ τοῦ πλησίον ἐκ σεαυτοῦ, καὶ ἐπὶ παντὶ ῥήματι διανοοῦ.\nφάγε ὡς ἄνθρωπος τὰ παρακείμενά σοι, καὶ μὴ διαμασῶ, μὴ μισηθῇς·\nπαῦσαι πρῶτον χάριν παιδείας, καὶ μὴ ἀπληστεύου, μή ποτε προσκόψῃς·\nκαὶ εἰ ἀνὰ μέσον πλειόνων ἐκάθισας, πρότερος αὐτῶν μὴ ἐκτείνῃς τὴν χεῖρά σου.\nὡς ἱκανὸν ἀνθρώπῳ πεπαιδευμένῳ τὸ ὀλίγον, καὶ ἐπὶ τῆς κοίτης αὐτοῦ οὐκ ἀσθμαίνει.\nὕπνος ὑγείας ἐπὶ ἐντέρῳ μετρίῳ· ἀνέστη πρωί, καὶ ἡ ψυχὴ αὐτοῦ μετ’ αὐτοῦ·\nπόνος ἀγρυπνίας καὶ χολέρα καὶ στρόφος μετὰ ἀνδρὸς ἀπλήστου.\nκαὶ εἰ ἐβιάσθης ἐν ἐδέσμασιν, ἀνάστα μεσοπορῶν ἔμεσον καὶ ἀναπαύση.\nἄκουσόν μου, τέκνον, καὶ μὴ ἐξουδενώσῃς με, καὶ ἐπ’ ἐσχάτων εὑ ῥήσεις τοὺς λόγους μου.\nἐν πᾶσι τοῖς ἔργοις σου γίνου ἐντρεχής, καὶ πᾶν ἀρρώστημα\nοὐ μή σοι ἀπαντήσῃ.\nλαμπρὸν ἐπ’ ἄρτοις εὐλογῆσαι χείλη, μαρτυρία τῆς καλλονῆς αὐτοῦ πιστή·\nπονηρῷ ἐπ’ ἄρτῳ γογγύσει πόλις, καὶ ἡ μαρτυρία τῆς πονηρίας αὐτοῦ ἀκριβής.\nἐν οἴνῳ μὴ ἀνδρίζου, πολλοὺς γὰρ ἀπώλεσεν ὁ οἶνος.\nκάμινος δοκιμάζει στόμωμα ἐν βαφῇ, οὕτως οἶνος ἐν καρδίᾳ ὑπερηφάνων ἐν μέθη.\nἐπ’ ἴσον ζωῆς οἶνος ἀνθρώποις, ἐὰν πίνης αὐτὸν ἐν μέτρῳ αὐτοῦ·\nτίς ζωὴ ἐλασσουμένῳ οἴνῳ; καὶ αὐτὸς ἔκτισται εἰς εὐφροσύνην\nἀνθρώποις·\nἀγαλλίαμα καρδίας καὶ εὐφροσύνη ψυχῆς οἶνος πινόμενος ἐν καιρῷ αὐτάρκης·\nπικρία ψυχῆς οἶνος πινόμενος πολὺς ἐν ἐρεθισμῷ καὶ ἀντιπτώματι.\nπληθύνει θυμὸν μέθη ἄφρονος εἰς πρόσκομμα, ἐλαττῶν ἰσχὺν καὶ προσποιῶν τραύματα.\nἐν συμποσίῳ οἴνου μὴ ἐλέγξῃς τὸν πλησίον, καὶ μὴ ἐξουδενώσῃς ὤσῃς αὐτὸν ἐν εὐφροσύνη αὐτοῦ·\nλόγον ὀνειδισμοῦ μὴ εἴπῃς αὐτῷ, καὶ μὴ αὐτὸν θλίψῃς\nἐν ἀπαντήσει αὐτοῦ. ἡγούμενόν σε κατέστησαν ; μὴ\nἐπαίρου· γίνου αὐτοῖς ὡς εἷς ἐξ αὐτῶν·\nφρόντισον αὐτῶν καὶ οὕτως κάθισον· καὶ πᾶσαν τὴν χρείαν σου ποίησον, καὶ εὐδοκιμήσας ἀνάπαυσαι·\nἵνα εὐφράνθης δι’ αὐτούς, καὶ εὐκοσμίας χάριν λάβῃς στέφανον·\nλάλησον πρεσβυτέρῳ, πρέπει γάρ σοι, ἐν ἀκριβείᾳ δὲ ἐπιστήμης,\nκαὶ ἐμποδίσεις μουσικά.\nὅπου ἀκρόαμα, μὴ ἐκχέῃς\nλαλιάν, καὶ ἀκαίρως μὴ σοφίζου.\nσφραγὶς ἄνθρακος ἐπὶ κόσμῳ χρυσῷ, σύγκριμα μουσικῶν\nἐν συμποσίῳ οἴνου.\nἐν κατασκευάσματι χρυσῷ σφραγὶς σμαράγδου,\nμέλος μουσικῶν ἐφ’ ἡδεῖ οἴνῳ.\nλάλησον, νεανίσκε, εἰ χρεία σου, μόλις δὶς ἐὰν ἐπερωτηθῇς·\nκεφαλαίωσον λόγον, ἐν ὀλίγοις πολλά· γίνου ὡς γινώσκων\nκαὶ ἅμα σιωπῶν.\nἐν μέσῳ μεγιστάνων μὴ ἐξισάζου,\nκαὶ ὅπου λέγοντες, μὴ πολλὰ ἀδολέσχει.\nπρὸ βροντῆς κατασπεύδει ἀστραπή, καὶ πρὸ αἰσχυντηροῦ\nπροελεύσεται χάρις.\nἐν ὥρᾳ ἐξεγείρου καὶ μὴ οὐρράγει,\nἀπότρεχε εἰς οἶκον καὶ μὴ ῥᾳθύμει·\nἐκεῖ παῖζε καὶ ποίει τὰ ἐνθυμήματά σου, καὶ μὴ ἐν ἁμαρτίαις\nκαὶ λόγῳ ὑπερηφάνῳ.\nκαὶ ἐπὶ τούτοις εὐλόγησον\nτὸν ποιήσαντά σε καὶ μεθύσκοντά σε ἀπὸ\nτῶν ἀγαθῶν αὐτοῦ.\nὁ φοβούμενος κύριον, ἐκδέξεται\nτὴν παιδείαν αὐτοῦ, καὶ οἱ ὀρθρίζοντες εὑρήσουσιν\nεὐδοκίαν.\nὁ ζητῶν νόμον ἐμπληθήσεται αὐτοῦ,\nκαὶ ὁ ὑποκρινόμενος σκανδαλισθήσεται ἐν αὐτῷ·\nοἱ φοβούμενοι κύριον εὑρήσουσι κρίμα, καὶ δικαιώματα ὡς\nφῶς ἐξάψουσιν.\nἄνθρωπος ἁμαρτωλὸς ἐκκλίνει ἐλεγμόν, καὶ\nκατὰ τὸ θέλημα αὐτοῦ ἐξευρίσκει σύγκριμα.\nἀνὴρ βουλῆς οὐ μὴ παρίδῃ διανόημα, ἀλλότριος δὲ καὶ\nὑπερήφανος οὐ καταπτήξει φόβον, καὶ μετὰ τὸ ποιῆσαι\nμεθ’ ἑαυτοῦ ἄνευ βουλῆς.\nἄνευ βουλῆς μηθὲν ποιήσης,\nκαὶ ἐν τῶ ποιῆσαι μὴ μεταμελοῦ.\nἐν ὁδῷ ἀντιπτώματος μὴ πορεύου, καὶ μὴ προσκόψῃς\nἐν λιθώδεσι·\nμὴ πιστεύσης ἐν ὁδῷ\nἀπροσκόπῳ,\nκαὶ\nἀπὸ τῶν τέκνων σου φύλαξαι.\nἐν παντὶ ἔργῳ ἀγαθῷ πίστευε τῆ ψυχῇ σου, καὶ γὰρ τοῦτό ἐστι\nτήρησις ἐντολῶν.\nὁ πιστεύων κυρίῳ προσέχει ἐντολῇ, καὶ\nὁ πεποιθὼς ἐπ’ αὐτῷ οὐκ ἐλαττωθήσεται.\nτῷ φοβουμένῳ τὸν κύριον οὐκ ἀπαντήσει κακόν, ἀλλ’ ἐν πειρασμῷ\nκαὶ πάλιν ἐξαιρεῖται αὐτὸν·\nἀνὴρ σοφὸς οὐ μισήσει νόμον,\nὁ δὲ ὑποκρινόμενος ἐν αὐτῷ ὡς ἐν καταιγίδι πολλῶν.\nἄνθρωπος συνετὸς ἐμπιστεύσει νόμῳ, καὶ ὁ νόμος αὐτῷ πιστὸς ὡς\nἐρώτημα δήλων.\nἑτοίμασον λόγον καὶ οὕτως ἀκουσθήσῃ,\n\n\nσύνδησον παιδείαν καὶ τότε ἀποκρίθητι.\nτροχὸς ἁμάξης σπλάγχνα μωροῦ, καὶ ὡς ἄξων στρεφόμενος ὁ διαλογισμὸς αὐτοῦ.\nἵππος εἰς ὀχείαν ὡς φίλος μῶκος, ὑποκάτω παντὸς ἐπικαθημένου χρεμετιεῖ.\nδιατί ἡμέρα ὑπερέχει ἡμέρας ; καὶ πᾶν φῶς ἡμέρας ἐνιαυτοῦ ἀφ’ ἡλίου·\nἐν γνώσει κυρίου διεχωρίσθησαν , καὶ ἠλλοίωσε καιροὺς καὶ ἑορτάς·\nκαὶ ἀπ’ αὐτῶν ἀνύψωσε καὶ ἡγίασε, καὶ ἐξ αὐτῶν ἔθηκεν εἰς ἀριθμὸν ἡμερῶν.\nκαὶ ἄνθρωποι πάντες ἀπὸ ἐδάφους, καὶ ἐκ γῆς ἐκτίσθη ᾿Αδάμ·\nἐν πλήθει ἐπιστήμης κύριος διεχώρισεν αὐτούς, καὶ ἠλλοίωσε τὰς ὁδοὺς αὐτῶν·\nἐξ αὐτῶν εὐλόγησε καὶ ἀνύψωσε, καὶ ἐξ αὐτῶν ἡγίασε καὶ πρὸς αὐτὸν ἤγγισεν· ἀπ’ αὐτῶν κατηράσατο καὶ ἐταπείνωσε,\nκαὶ ἀνέτρεψεν αὐτοὺς ἀπὸ στάσεων αὐτῶν.\nὡς πηλὸς κεραμέως ἐν χειρὶ αὐτοῦ, πᾶσαι αἱ ὁδοὶ αὐτοῦ κατὰ τὴν εὐδοκίαν αὐτοῦ· οὕτως ἄνθρωπος ἐν χειρὶ τοῦ ποιήσαντος\nαὐτόν, ἀποδοῦναι αὐτοῖς κατὰ τὴν κρίσιν αὐτοῦ.\nἀπέναντι τοῦ κακοῦ τὸ ἀγαθόν, καὶ ἀπέναντι τοῦ θανάτου ἡ ζωή· οὕτως ἀπέναντι τοῦ ἁμαρτωλοῦ ὁ εὐσεβής, καὶ\nοὕτως ἀπέναντι ἀνδρὸς εὐσεβοῦς ὁ ἁμαρτωλός.\nκαὶ οὕτως ἔμβλεψον εἰς πάντα τὰ ἔργα τοῦ ὑψίστου, δύο δύο, ἓν κατέναντι τοῦ ἑνός.\nκἀγὼ ἔσχατος ἠγρύπνησα καὶ κατεκληρονόμησα αὐτοὺς καθὼς ἀπ’ ἀρχῆς.\nἐλέησον λαόν, κύριε, κεκλημένον ἐπ’ ὀνόματί σου, καὶ ᾿Ισραὴλ ὃν πρωτόγονον ὠνόμασας.\nοἴκτειρον πόλιν ἁγιάσματός σου, ῾Ιερουσαλήμ, τόπον καταπαύσεως σου.\nπλῆσον Σιῶν ἆραι τὰ λόγιά σου, καὶ ἀπὸ τῆς δόξης σου τὸν λαόν σου.\nδὸς μαρτύριον τοῖς ἐν ἀρχῇ κτίσμασί σου, καὶ ἔγειρον προφήτας ἐπ’ ὀνόματί σου·\nδὸς μισθὸν τοῖς ὑπομένουσί σε, καὶ οἱ προφῆταί σου ἐμπιστευθήτωσαν.\nεἰσάκουσον, κύριε, δεήσεως τῶν οἰκετῶν σου κατὰ τὴν εὐλογίαν ᾿Ααρὼν περὶ τοῦ λαοῦ σου, καὶ γνώσονται πάντες οἱ ἐπὶ\nτῆς γῆς ὅτι σὺ κύριος τῶν αἰώνων.\nπᾶν βρῶμα φάγεται κοιλία, ἔστι δὲ βρῶμα βρώματος κάλλιον.\nφάρυγξ γεύεται βρώματα θήρας, οὕτως καρδία συνετὴ λόγους ψευδεῖς.\nκαρδία στρεβλὴ δώσει λύπην,\n\n\nκαὶ ἄνθρωπος πολύπειρος ἀνταποδώσει αὐτῷ.\nπάντα ἄρρενα ἐπιδέξεται γυνή, ἔστι γὰρ θυγάτηρ θυγατρὸς\nκρείσσων.\nκάλλος γυναικὸς ἱλαρύνει πρόσωπον,\nκαὶ ὑπὲρ πᾶσαν ἐπιθυμίαν ἀνθρώπου ὑπεράγει,\nεἰ ἔστιν ἐπὶ\nγλώσσης αὐτῆς ἔλεος καὶ πράυτης καὶ ἴασις·\nοὐκ ἔστιν ὁ ἀνὴρ αὐτῆς καθ’ υἱοὺς ἀνθρώπων.\nὁ κτώμενος γυναῖκα ἐνάρχεται κτήσεως, βοηθὸν κατ’ αὐτὸν\nκαὶ στῦλον ἀναπαύσεως.\nοὗ οὐκ ἔστι φραγμός, διαρραγήσεται\nκτῆμα· καὶ οὗ οὐκ ἔστι γυνή, στενάξει πλανώμενος.\nτίς γὰρ πιστεύσει εὐζώνῳ λῃστῆ ἐφαλλομένῳ ἐκ πόλεως εἰς\nπόλιν; οὕτως ἀνθρώπῳ μὴ ἔχοντι νοσσίαν καὶ καταλύοντι\nοὗ ἐὰν ὀψίσῃ.\nπᾶς φίλος ἐρεῖ· ἐφιλίασα κἀγώ· ἀλλ’\nἔστι φίλος ὀνόματι μόνον φίλος.\nοὐχὶ λύπη μένει ἕως θανάτου ἑταῖρος καὶ φίλος τρεπόμενος\nεἰς ἔχθραν;\nὦ πονηρὸν ἐνθύμημα, πόθεν ἐκυλίσθης\nκαλύψαι τὴν ξηρὰν ἐν δολιότητι;\nἑταῖρος φίλῳ συνδιαιτᾷ εὐφροσύνη, καὶ ἐν καιρῷ θλίψεως\nἔσται ἀπέναντι·\nἑταῖρος φίλῳ συμπονεῖ χάριν γαστρὸς\nκαὶ ἔναντι πολεμίου λήψεται ἀσπίδα.\nμὴ ἐπιλαθοῦ φίλου ἐν τῆ ψυχῇ σου, καὶ μὴ μνημονεύσῃς\nαὐτοῦ ἐν χρήμασί σου.\nμὴ βουλεύου μετὰ τοῦ ὑποβλεπομένου σε, καὶ ἀπὸ τῶν\nζηλούντων σε κρύψον βουλήν.\nπᾶς σύμβουλος ἐξαίρει βουλήν, ἀλλ’ ἔστι συμβουλεύων\nεἰς ἑαυτόν·\nἀπὸ συμβούλου φύλαξαι ψυχήν σου,\nκαὶ γνῶθι πρότερον τίς αὐτοῦ χρεία·\nκαὶ γὰρ αὐτὸς ἑαυτῷ συμβουλεύεται, μήποτε βάλλῃ ἐπὶ σοὶ\nκλῆρον, καὶ εἴπῃ σοι·\nκαλὴ ὁδός σου, καὶ στήσεται ἐξ ἐναντίας\nἰδεῖν τὸ συμβησόμενόν σοι·\nμὴ συμβουλεύου μετὰ τοῦ ὑποβλεπομένου σε, καὶ ἀπὸ\nτῶν ζηλούντων σε κρύψον βουλήν·\nμετὰ γυναικὸς περὶ ἀντιζήλου αὐτῆς καὶ μετὰ δειλοῦ\nπερὶ πολέμου, μετὰ ἐμπόρου περὶ μεταβουλίας καὶ\nμετὰ ἀγοράζοντος περὶ πράσεως,\nμετὰ βασκάνου περὶ εὐχαριστίας καὶ μετὰ ἀνελέημονος\nπερὶ χρηστοηθείας, μετὰ ὀκνηροῦ περὶ παντὸς ἔργου\n\n\n\nκοὶ μετὰ μισθίου ἐπετείου περὶ συντελείας·\nοἰκέτῃ ἀργῷ περὶ πολλῆς ἐργασίας·\nμὴ ἔπεχε ἐπὶ τούτοις περὶ πάσης συμβουλίας, ἀλλ’ ἢ μετὰ ἀνδρὸς εὐσεβοῦς ἐνδελέχιζε·\nὃν ὂν ἐπιγνῷς συντηροῦντα ἐντολὰς κυρίου, ὃς ἐν τῇ ψυχῇ αὐτοῦ\nκατὰ τὴν ψυχήν σου, καὶ ἐὰν πταίσῃς συναλγήσει σοι.\nκαὶ βουλὴν καρδίας στῆσον, οὐ γὰρ ἔστι σοι πιστότερος αὐτῆς·\nψυχὴ γὰρ ἀνδρὸς ἀπαγγέλλειν ἐνίοτε εἴωθεν ἢ ἑπτὰ σκοποὶ καθήμενοι ἐπὶ μετεώρου ἐπισκοπῆς.\nκαὶ ἐπὶ πᾶσι τούτοις δεήθητι τοῦ ὑψίστου ἵνα εὐθύνῃ ἡ ἀλήθεια τὴν ὁδόν σου.\nἀρχὴ παντὸς ἔργου λόγος, καὶ πρὸ πάσης πράξεως βουλή.\nἴχνος ἀλλοιώσεως χαρᾶς πρόσωπον.\nτέσσαρα μέρη ἀνατέλλει, ἀγαθόν, κακόν, ζωή, θάνατος, καὶ ἡ κυριεύουσα αὐτῶν ἐνδελεχῶς γλῶσσά ἐστιν.\nἔστιν ἀνὴρ πανοῦργος πολλῶν παιδευτής, καὶ τῆ ἰδίᾳ ψυχῇ ἄχρηστός ἐστιν.\nἔστιν ὁ σοφιζόμενος ἐν λόγοις μισητός, οὗτος πάσης σοφίας καθυστερίσει·\nοὐ γὰρ ἐδόθη αὐτῷ παρὰ κυρίου χάρις, ὅτι πάσης σοφίας ἐστερήθη.\nἔστι σοφὸς τῇ ἰδίᾳ ψυχῇ, καὶ οἱ καρποὶ τῆς συνέσεως αὐτοῦ ἐπὶ στόματος αἰνετοί.\nἀνὴρ σοφὸς τὸν ἑαυτοῦ λαὸν παιδεύει, καὶ οἱ καρποὶ τῆς συνέσεως αὐτοῦ πιστοί.\nἀνὴρ σοφὸς πλησθήσεται εὐλογίας, καὶ μακαριοῦσιν αὐτὸν πάντες οἱ ὁρῶντες.\nζωὴ ἀνδρὸς ἐν ἀριθμῷ ἡμερῶν, καὶ αἱ ἡμέραι τοῦ ᾿Ισραὴλ ἀναρίθμητοι.\nσοφὸς ἐν τῷ λαῷ αὐτοῦ κληρονομήσει δόξαν, καὶ τὸ ὄνομα αὐτοῦ ἔσται εἰς τὸν αἰῶνα.\nτέκνον, ἐν ζωῇ σου πείρασον τὴν ψυχήν σου, καὶ ἴδε τί πονηρὸν αὐτῇ, καὶ μὴ δῷς αὐτῇ·\nοὐ γὰρ τὰ πάντα πᾶσι συμφέρει, καὶ οὐ πᾶσα ψυχὴ ἐν παντὶ εὐδοκιμεῖ.\nμὴ ἀπληστεύου ἐν πάσῃ τρυφῇ, καὶ μὴ ἐκχυθῇς ἐπὶ ἐδεσμάτων·\nἐν πολλοῖς γὰρ βρώμασιν ἔσται νόσος, καὶ ἡ ἀπληστία ἐγγιεῖ ἕως χολέρας.\nδιὰ ἀπληστίαν πολλοὶ ἐτελεύτησαν, ὁ δὲ προσέχων προσθήσει ζωήν.\nτίμα ἰατρὸν πρὸς τὰς χρείας τιμαῖς αὐτοῦ, καὶ γὰρ αὐτὸν\nἔκτισεν ὁ κύριος.\nπαρὰ γὰρ ῾Υψίστου ἔστιν ἴασις, καὶ παρὰ βασιλέως λήψεται δόξαν.\nἐπιστήμη ἰατροῦ ἀνυψώσει κεφαλὴν αὐτοῦ, καὶ ἔναντι\nμεγιστάνων θαυμασθήσεται.\nΚύριος ἔκτισεν ἐκ γῆς φάρμακα,\nκαὶ ἀνὴρ φρόνιμος οὐ προσοχθίσει αὐτοῖς.\nἀπὸ ξύλου ἐγλυκάνθη ὕδωρ εἰς τὸ γνωσθῆναι τὴν\nἰσχὺν αὐτοῦ ἀπὸ ἀνθρώπου;\nκαὶ αὐτὸς ἔδωκεν ἀνθρώποις\nἐπιστήμην\nἐνδοξάζεσθαι ἐν τοῖς θαυμασίοις αὐτοῦ·\nἐν αὐτοῖς ἐθεράπευσε καὶ ἦρε πόνον αὐτοῦ.\nμυρεψὸς ἐν τούτοις ποιήσει μίγμα· καὶ οὐ μὴ συντελεσθῇ\nτὰ ἔργα αὐτοῦ, καὶ εἰρήνη παρ’ αὐτοῦ ἐστιν ἐπὶ προσώπου\nτῆς γῆς.\nτέκνον, ἐν ἀρρωστήματί σου μὴ παράβλεπε,\nἀλλ’ εὖξαι κυρίῳ, καὶ αὐτὸς ἰᾶταί σε·\nἀπόστησον πλημμελείας καὶ εὔθυνον χεῖρα, καὶ ἀπὸ πάσης\nἁμαρτίας καθάρισον καρδίαν·\nδὸς εὐωδίαν καὶ μνημόσυνον σεμιδάλεως, καὶ λίπανον\nπροσφοράν, ὡς μὴ ὑπάρχων.\nκαὶ ἰατρῷ δὸς τόπον, καὶ γὰρ αὐτὸν ὁ κύριος ἔκτισε καὶ μὴ\nἀποστήτω σου, καὶ γὰρ αὐτοῦ χρεία·\nἔστιν ὅτε καιρὸς καὶ ἐν χερσὶν αὐτῶν εὐοδία καὶ γὰρ αὐτοὶ\nκυρίου δεηθήσονται, ἵνα εὐοδώσῃ αὐτοῖς ἀνάπαυσιν,\nκαὶ\nἴασιν χάριν ἐμβιώσεως.\nὁ ἁμαρτάνων ἐναντίον τοῦ\nποιήσαντος αὐτὸν ἐμπέσοι εἰς χεῖρας ἰατροῦ.\nτέκνον, ἐπὶ νεκρῷ κατάγαγε δάκρυα, καὶ ὡς δεινὰ πάσχων\nἔναρξαι θρήνων, κατὰ δὲ τὴν κρίσιν αὐτοῦ περίστειλον\nτὸ σῶμα αὐτοῦ, καὶ μὴ ὑπερίδης τὴν ταφὴν αὐτοῦ.\nπίκρανον κλαυθμὸν καὶ θέρμανον κοπετόν, καὶ ποίησον\nτὸ πένθος κατὰ τὴν ἀξίαν αὐτοῦ,\nἡμέραν μίαν καὶ δύο χάριν διαβολῆς, καὶ παρακλήθητι\nλύπης ἕνεκα.\nἀπὸ λύπης γὰρ ἐκβαίνει θάνατος, καὶ\nλύπη καρδίας κάμψει ἰσχύν·\nἐν ἐπαγωγῆ παραμένει καὶ λύπη, καὶ βίος πτωχοῦ κατάρα\nκαρδίας.\nμὴ δῷς εἰς λύπην τὴν καρδίαν σου, ἀπόστησον\nαὐτὴν μνησθεὶς τὰ ἔσχατα·\nμὴ ἐπιλάθῃ, οὐ γάρ ἐστιν ἐπάνοδος,\nκαὶ τοῦτον οὐκ ὠφελήσεις καὶ σεαυτὸν κακώσεις.\nμνήσθητι τὸ κρίμα μου ὅτι οὕτως καὶ τὸ σόν· ἐμοὶ χθὲς\nκαὶ σοὶ σήμερον.\nἐν ἀναπαύσει νεκροῦ κατάπαυσον τὸ\nμνημόσυνον αὐτοῦ, καὶ παρακλήθητι ἐπ’ αὐτῷ ἐν ἐξόδῳ\nπνεύματος αὐτοῦ.\nσοφία γραμματέως ἐν εὐκαιρίᾳ σχολῆς,\n\n\nκαὶ ὁ ἐλαττούμενος πράξει αὐτοῦ οὐ σοφισθήσεται.\nτί σοφισθήσεται ὁ κρατῶν ἀρότρου, καυχώμενος ἐν δόρατι κέντρου, βόας ἐλαύνων, καὶ ἀναστρεφόμενος ἐν\nἔργοις αὐτῶν, καὶ ἡ διήγησις αὐτοῦ ἐν υἱοῖς ταύρων;\nκαρδίαν αὐτοῦ δώσει ἐκδοῦναι αὔλακας, καὶ ἡ ἀγρυπνία αὐτοῦ εἰς χορτάσματα δαμάλεων.\nοὕτως πᾶς τέκτων καὶ ἀρχιτέκτων, ὅστις νύκτωρ ὡς ἡμέραν διάγει· οἱ γλύφοντες γλύμματα σφραγίδων,\nκαὶ ἡ ἐπιμονὴ αὐτοῦ ἀλλοιῶσαι ποικιλίαν·\nκαρδίαν αὐτοῦ δώσει εἰς τὸ ὁμοιῶσαι ζωγραφίαν, καὶ ἡ ἀγρυπνία\nαὐτοῦ συντελέσαι ἔργον.\nοὕτως χαλκεὺς καθήμενος ἐγγὺς ἄκμονος καὶ καταμανθάνων ἐν ἔργῳ σιδήρου· ἀτμὶς πυρὸς τήξει σάρκας αὐτοῦ, καὶ\nἐν θέρμη καμίνου διαμαχήσεται·\nφωνὴ σφύρας καὶ ἄκμονος καινιεῖ τὸ οὖς αὐτοῦ, καὶ κατέναντι\nὁμοιώματος σκεύους οἱ ὀφθαλμοὶ αὐτοῦ·\nκαρδίαν αὐτοῦ δώσει εἰς συντέλειαν ἔργων, καὶ ἡ ἀγρυπνία\nαὐτοῦ κοσμῆσαι ἐπὶ συντελείας.\nοὕτως κεραμεὺς καθήμενος ἐν ἔργῳ αὐτοῦ καὶ συστρέφων ἐν ποσὶν αὐτοῦ τροχόν, ὃς ἐν μερίμνῃ κεῖται διὰ παντὸς ἐπὶ\nτὸ ἔργον αὐτοῦ, καὶ ἐναρίθμιος πᾶσα ἡ ἐργασία αὐτοῦ·\nἐν βραχίονι αὐτοῦ τυπώσει πηλόν, καὶ πρὸ ποδῶν κάμψει ἰσχὺν αὐτοῦ· καρδίαν ἐπιδώσει εἰς τὸ συντελέσαι τὸ χρῖσμα,\nκαὶ ἡ ἀγρυπνία αὐτοῦ, καθαρίσαι κάμινον.\nπάντες οὗτοι εἰς χεῖρας ἑαυτῶν ἐπίστευσαν, καὶ ἕκαστος ἐν τῷ ἔργῳ αὐτοῦ σοφίζεται·\nἄνευ αὐτῶν οὐκ οἰκισθήσεται πόλις καὶ οὐ παροικήσουσιν οὐδὲ περιπατήσουσιν·\nἐν βουλῇ λαοῦ οὐ ζητηθήσονται, καὶ ἐν ἐκκλησίᾳ οὐχ ὑπεραλοῦνται, ἐπὶ δίφρον δικαστῶν οὐ καθιοῦνται, καὶ διαθήκην\nκρίματος οὐ διανοηθήσονται·\nοὐδὲ μὴ ἐκφάνωσι παιδείαν καὶ κρίμα, καὶ ἐν παραβολαῖς\nοὐχ εὑρεθήσονται·\nἀλλὰ κτῆμα αἰῶνος στηριοῦσι, καὶ ἡ δέησις αὐτῶν ἐν ἐργασίᾳ τέχνης.\nπλὴν τοῦ ἐπιδιδόντος τὴν ψυχὴν αὐτοῦ καὶ διανοουμένου\nἐν νόμῳ Ὑψίστου· σοφίαν πάντων ἀρχαίων ἐκζητήσει,\nκαὶ ἐν προφητείαις ἀσχοληθήσεται·\nδιήγησιν ἀνδρῶν ὀνομαστῶν συντηρήσει, καὶ ἐν τροφαῖς\nπαραβολῶν συνεισελεύσεται·\nἀπόκρυφα παροιμιῶν\nἐκζητήσει, καὶ ἐν αἰνίγμασι παραβολῶν ἀναστραφήσεται.\nἀνὰ μέσον μεγιστάνων ὑπηρετήσει, καὶ ἔναντι ἡγουμένων\nὀφθήσεται· ἐν γῇ ἀλλοτρίων ἐθνῶν διελεύσεται, ἀγαθὰ\nγὰρ καὶ κακὰ ἐν ἀνθρώποις ἐπείρασε.\nτὴν καρδίαν αὐτοῦ ἐπιδώσει πρὸς Κόριον, ὀρθρίσαι πρὸς τὸν ποιήσαντα\nαὐτόν, καὶ ἔναντι Ὑψίστου δεηθήσεται· καὶ ἀνοίξει τὸ\nστόμα αὐτοῦ ἐν προσευχῇ, καὶ περὶ τῶν ἁμαρτιῶν αὐτοῦ δεηθήσεται.\nἐὰν ὁ κύριος ὁ μέγας θέλῃ, πνεύματι συνέσεως ἐμπλησθήσεται·\nαὐτὸς ἀνομβρίσει ῥήματα σοφίας αὐτοῦ, καὶ ἐν προσευχῇ\nἐξομολογήσεται τῷ κυρίῳ· αὐτὸς κατευθύνει βουλὴν αὐτοῦ καὶ\nἐπιστήμην, καὶ ἐν τοῖς ἀποκρύφοις αὐτοῦ διανοηθήσεται·\nαὐτὸς ἐκφανεῖ παιδείαν διδασκαλίας αὐτοῦ, καὶ ἐν νόμῳ διαθήκης\nκυρίου καυχήσεται.\nαἰνέσουσι τὴν σύνεσιν αὐτοῦ πολλοί,\nκαὶ ἕως τοῦ αἰῶνος οὐκ ἐξαλειφθήσεται·\nἀποστήσεται τὸ μνημόσυνον αὐτοῦ, καὶ τὸ ὄνομα αὐτοῦ ζήσεται\nεἰς γενεὰς γενεῶν, τὴν σοφίαν αὐτοῦ διηγήσεται ἔθνη,\nκαὶ τὸν ἔπαινον αὐτοῦ ἐξαγγελεῖ ἐκκλησία·\nἐὰν ἐμμείνῃ, ὄνομα καταλείψει ἢ χίλιοι, καὶ ἐὰν ἀναπαύσηται,\nἐμποιεῖ αὐτῷ.\nἔτι διανοηθεὶς ἐκδιηγήσομαι, ὅτι ὡς διχομηνία\nἐπληρώθην.\nεἰσακούσατε μου, ὅσιοι, καὶ βλαστήσατε\nὡς ῥόδον φυόμενον ἐπὶ ῥεύματος ὑγροῦ·\nκαὶ ἀνθήσατε ἄνθος ὡς κρίνον, διάδοτε ὀσμὴν καὶ αἰνέσατε\nᾆσμα.\nεὐλογήσατε τὸν κύριον ἐπὶ πᾶσι τοῖς ἔργοις αὐτοῦ\nἐν ᾠδαῖς χειλέων καὶ ἐν κιννύραις·\nκαὶ οὕτως ἐρεῖτε ἐν ἐξομολογήσει· τὰ ἔργα Κυρίου πάντα\nκαλὰ σφόδρα, καὶ πᾶν πρόσταγμα ἐν καιρῷ αὐτοῦ\nἔσται· οὐκ ἔστιν εἰπεῖν· τί τοῦτό ἐστι;\nπάντα γὰρ ταῦτα ἐν\nκαιρῷ αὐτῶν ζητηθήσεται. ἐν λόγῳ αὐτοῦ ἔστη ὡς\nθημωνία ὕδωρ, καὶ ἐν ῥήματι στόματος αὐτοῦ ἀποδοχεῖα\nὑδάτων.\nἐν προστάγματι αὐτοῦ πᾶσα ἡ εὐδοκία, καὶ οὐκ\nἔστιν ὃς ἐλαττώσει τὸ σωτήριον αὐτοῦ.\nἔργα πάσης σαρκὸς ἐνώπιον αὐτοῦ, καὶ οὐκ ἔστι κρυβῆναι\nἀπὸ τῶν ὀφθαλμῶν αὐτοῦ·\nἀπὸ τοῦ αἰῶνος εἰς τὸν αἰῶνα ἐπέβλεψε, καὶ οὐδέν ἐστι θαυ-\n\n\n\nμάσιον ἐναντίον αὐτοῦ. οὐκ ἔστιν εἰπεῖν· τί τοῦτό ἐστι,.\nπάντα γὰρ εἰς χρείαν αὐτῶν ἔκτισται.\nἡ εὐλογία αὐτοῦ ὡς ποταμὸς ἐπεκάλυψε, καὶ ὡς κατακλυσμὸς ξηρὰν ἐμέθυσεν.\nοὕτως ὀργὴν αὐτοῦ ἔθνη κληρονομήσει, ὡς μετέστρεψεν ὕδατα εἰς ἅλμην.\nαἱ ὁδοὶ αὐτοῦ εὐθεῖαι τοῖς ὁσίοις, οὕτως τοῖς ἀνόμοις προσκόμματα·\nἀγαθὰ τοῖς ἀγαθοῖς ἔκτισται ἀπ’ ἀρχῆς, οὕτως τοῖς ἁμαρτωλοῖς κακά.\nἀρχὴ πάσης χρείας εἰς ζωὴν ἀνθρώπου, ὕδωρ καὶ πῦρ καὶ σίδηρον καὶ ἅλας, καὶ σεμίδαλις πυροῦ καὶ γάλα\nκαὶ μέλι, αἷμα σταφυλῆς καὶ ἔλαιον καὶ ἱμάτιον·\nπάντα ταῦτα τοῖς εὐσεβέσιν ἀγαθά, οὕτως τοῖς ἁμαρτωλοῖς τραπήσεται εἰς κακά.\nἔστι πνεύματα ἃ εἰς ἐκδίκησιν ἔκτισται, καὶ ἐν θυμῷ αὐτῶν ἐστερέωσε μάστιγας αὐτῶν·\nἐν καιρῷ συντελείας ἰσχὺν ἐκχέουσι, καὶ τὸν θυμὸν τοῦ ποιήσαντος\nαὐτὸν κοπάσουσι·\nπῦρ καὶ θάλασσα* καὶ λιμὸς καὶ θάνατος, πάντα ταῦτα εἰς ἐκδίκησιν ἔκτισται·\nθηρίων ὀδόντες καὶ σκορπίοι καὶ ἔχεις καὶ ῥομφαία ἐκδικοῦσα εἰς ὄλεθρον ἀσεβεῖς,\nἐν τῆ ἀνατολῇ αὐτοῦ εὐφρανθήσονται, καὶ ἐπὶ τῆς γῆς εἰς χεῖρας ἑτοιμασθήσονται, καὶ ἐν καιροῖς αὐτῶν οὐ\nπαραβήσονται λόγον.\nδιὰ τοῦτο ἐξ ἀρχῆς ἐστηρίχθην καὶ διενοήθην καὶ ἐν γραφῇ ἀφῆκα.\nτὰ ἔργα κυρίου πάντα τὰ ἀγαθά, καὶ πᾶσαν χρείαν ἐν καιρῷ αὐτῆς χορηγήσει· καὶ οὐκ ἔστιν εἰπεῖν·\nτοῦτο τούτου πονηρότερον,\nπάντα γὰρ ἐν καιρῷ εὐδοκιμηθήσεται.\nκαὶ νῦν ἐν πάσῃ καρδίᾳ καὶ στόματι ὑμνήσατε, καὶ εὐλογήσατε τὸ ὄνομα κυρίου.\nἀσχολία μεγάλη ἔκτισται παντὶ\nἀνθρώπῳ, καὶ ζυγὸς βαρὺς ἐπὶ υἱοὺς ᾿Αδάμ·\nἀφ’ ἡμέρας ἐξόδου ἐκ γαστρὸς μητρὸς αὐτῶν ἕως ἐπιστροφῆς\nἡμέρας εἰς μητέρα πάντων·\nτοὺς διαλογισμοὺς αὐτῶν καὶ φόβον καρδίας, ἐπίνοια προσδοκίας ἡμέρα τελευτῆς·\nἀπὸ καθημένου ἐπὶ θρόνου δόξης καὶ ἕως τεταπεινωμένου ἐν γῆ καὶ σποδῷ, ἀπὸ φοροῦντος ὑάκινθον καὶ στέφανον,\nφάνον, καὶ ἕως περιβαλλομένου ὠμόλινον·\nθυμὸς καὶ ζῆλος, ταραχὴ καὶ σάλος καὶ φόβος θανάτου\nκαὶ μίμημα καὶ ἔρις. καὶ ἐν καιρῷ ἀναπαύσεως\nἐπὶ κοίτης, ὕπνος νυκτὸς ἀλλοιοῖ γνῶσιν αὐτοῦ·\nὀλίγον ὡς οὐδὲν ἐν ἀναπαύσει, καὶ ἀπ’ ἐκείνου ἐν ὕπνοις ὡς\nἐν ἡμέραις σκοπιᾶς· τεθορυβημένος ἐν ὁράσει καρδίας\nαὐτοῦ, ὡς ἐκφυγὼν ἀπὸ προσώπου πολέμου·\nἐν καιρῷ σωτηρίας αὐτοῦ ἐξηγέρθη, καὶ ἀποθαυμάζων\nεἰς οὐδένα φόβον.\nμετὰ πάσης σαρκὸς ἀπὸ ἀνθρώπου\nἕως κτήνους, καὶ ἐπὶ ἁμαρτωλῶν ἑπταπλάσια πρὸς ταῦτα·\nθάνατος καὶ ἔ ῥὶς καὶ ῥομφαία καὶ αἷμα, ἐπαγωγαὶ λιμοῦ\nκαὶ συντρίμματος καὶ μάστιγος·\nἐπὶ τοὺς ἀνόμους ἐκτίσθη ταῦτα πάντα, καὶ δι’ αὐτοὺς ἐγένετο\nὁ κατακλυσμός.\nπάντα ὅσα ἀπὸ γῆς εἰς γῆν ἀναστρέφει,\nκαὶ ἀπὸ ὑδάτων εἰς θάλασσαν ἀνακάμπτει.\nπᾶν δῶρον καὶ ἀδικία ἐξαλειφθήσεται, καὶ πίστις εἰς\nτὸν αἰῶνα στήσεται.\nχρήματα ἀδίκων ὡς ποταμὸς\nξηρανθήσεται, καὶ ὡς βροντὴ μεγάλη ἐν ὑετοῖς ἐξηχήσει·\nἐν τῷ ἀνοίξαι αὐτὸν χεῖρας εὐφρανθήσεται, οὕτως οἱ παραβαίνοντες\nεἰς συντέλειαν ἐκλείψουσιν.\nἔκγονα ἀσεβῶν οὐ πληθυνεῖ κλάδους, καὶ ῥίζαι ἀκάθαρτοι\nἐπ’ ἀκροτόμου πέτρας.\nἄχη ἐπὶ παντὸς ὕδατος καὶ χείλους\nποταμοῦ πρὸ παντὸς χόρτου ἐκτιλήσεται.\nχάρις ὡς παράδεισος σὺν εὐλογίαις, καὶ ἐλεημοσύνη\nεἰς τὸν αἰῶνα διαμένει.\nζωὴ αὐτάρκους ἐργάτου γλυκανθήσεται,\nκαὶ ὑπὲρ ἀμφότερα ὁ εὑρίσκων θησαυρόν.\nτέκνα καὶ οἰκοδομὴ πόλεως στηρίζουσιν ὄνομα, οἶνος\nκαὶ μουσικὰ εὐφραίνουσι καρδίαν,\nκαὶ ὑπὲρ ἀμφότερα\nἀγάπησις σοφίας.\nαὐλὸς καὶ ψαλτήριον ἡδύνουσι\nμέλη, καὶ ὑπὲρ ἀμφότερα γλῶσσα ἡδεῖα·\nχάριν καὶ κάλλος ἐπιθυμήσει ὀφθαλμός, καὶ ὑπὲρ ἀμφότερα\nχλόην σπόρου.\nφίλος καὶ ἑταῖρος εἰς καιρὸν ἀπαντῶντες,\nκαὶ ὑπὲρ ἀμφότερα γυνὴ μετὰ ἀνδρός.\nἀδελφοὶ καὶ βοήθεια εἰς καιρὸν θλίψεως, καὶ ὑπὲρ ἀμφότερα\nἐλεημοσύνη ῥύσεται.\nχρυσίον καὶ ἀργύριον ἐπιστήσουσι\nπόδα, καὶ ὑπὲρ ἀμφότερα βουλὴ εὐδοκιμεῖται.\nχρήματα καὶ ἰσχὺς ἀνυψώσουσι καρδίαν, καὶ ὑπὲρ ἀμφότερα\nφόβος κυρίου· οὐκ ἔστιν ἐν φόβῳ κυρίου ἐλάττωσις,\nκαὶ οὐκ ἔστι ζητῆσαι ἑαυτῷ βοήθειαν·\nφόβος Κυρίου ὡς παράδεισος εὐλογίας, καὶ ὑπὲρ πᾶσαν δόξαν ἐκάλυψεν αὐτόν.\nτέκνον, ζωὴν ἐπαιτήσεως μὴ βιώσῃς· κρεῖσσον ἀποθανεῖν ἢ ἐπαιτεῖν.\nἀνὴρ βλέπων εἰς ἀλλοτρίαν τράπεζαν οὐκ ἔχει βίον ἐν λογισμῷ ζωῆς, ἀλισγήσει ψυχὴν αὐτοῦ ἐν ἐδέσμασιν ἀλλοτρίοις·\nἀνὴρ δὲ ἐπιστήμων καὶ πεπαιδευμένος φυλάξεται.\nἐν στόματι ἀναιδοῦς γλυκανθήσεται ἐπαίτησις, καὶ ἐν κοιλίᾳ αὐτοῦ πῦρ καήσεται.\nὦ θάνατε, ὡς πικρόν σου\nτὸ μνημόσυνον ἀνθρώπῳ εἰρηνεύοντι ἐν τοῖς ὑπάρχουσιν αὐτοῦ,\nἀνδρὶ ἀπερισπάστῳ καὶ εὐοδουμένῳ ἐν πᾶσι καὶ ἔτι ἰσχύοντι\nἐπιδέξασθαι τροφήν. ὦ θάνατε, καλόν σου\nτὸ κρίμα ἐστὶν ἀνθρώπῳ ἐπιδεομένῳ καὶ ἐλασσουμένῳ ἰσχύι,\nἐσχατογήρῳ καὶ περισπωμένῳ περὶ πάντων καὶ ἀπειθοῦντι καὶ ἀπολωλεκότι τὴν ὑπομονήν.\nμὴ εὐλαβοῦ κρίμα θανατοῦ, μνήσθητι προτέρων σου καὶ ἐσχάτων· τοῦτο γὰρ τὸ κρίμα σῇ\nσαρκὶ παρὰ κυρίου, καὶ τί ἀπαναίνῃ ἐν εὐδοκίᾳ Ὑψίστου;\nεἴτε δέκα εἴτε ἑκατὸν εἴτε χίλια ἔτη, οὐκ ἔστιν ἐν ᾅδου\nἐλεγμὸς ζωῆς.\nτέκνα βδελυρὰ γίνεται τέκνα ἁμαρτωλῶν, καὶ συναναστρεφόμενα παροικίαις ἀσεβῶν·\nτέκνων ἁμαρτωλῶν ἀπολεῖται κληρονομία, καὶ μετὰ τοῦ σπέρματος αὐτῶν ἐνδελεχίζει ὄνειδος.\nπατρὶ ἀσεβεῖ μέμψεται τέκνα, ὅτι δι’ αὐτὸν ὀνειδισθήσονται.\nοὐαὶ ὑμῖν, ἄνδρες ἀσεβεῖς, οἵτινες ἐγκατελίπετε νόμον Ὑψίστου·\nἐὰν γὰρ πληθυνθῆτε, εἰς ἀπώλειαν, καὶ ἐὰν γεννηθῆτε, εἰς κατάραν γεννηθήσεσθε, καὶ ἐὰν ἀποθάνητε, εἰς κατάραν\nμερισθήσεσθε.\nπάντα ὅσα ἐκ γῆς εἰς γῆν ἀπελεύσεται, οὕτως ἀσεβεῖς εἰς ἀπώλειαν.\nπένθος ἀνθρώπων ἐν σώμασιν αὐτῶν, ὄνομα δὲ ἀνθρώπων οὐκ ἀγαθὸν ἐξαλειφθήσεταί.\nφρόντισον περὶ ὀνόματος, αὐτὸ γάρ σοι διαμένει ἢ χίλιοι θησαυροὶ μεγάλοι χρυσίου·\nἀγαθῆς ζωῆς ἀριθμὸς ἡμερῶν, καὶ ἀγαθὸν ὄνομα εἰς αἰῶνας διαμένει.\nπαιδείαν ἐν εἰρήνῃ συντηρήσατε, τέκνα· σοφία κεκρυμμένη καὶ θησαυρὸς ἀφανής, τίς ὠφέ-\nλεια ἐν ἀμφοτέροις ;\nκρείσσων ἄνθρωπος ἀποκρύπτων τὴν μωρίαν αὐτοῦ ἢ ἄνθρωπος ἀποκρύπτων τὴν σοφίαν αὐτοῦ.\nτοιγαροῦν ἐντραπήσεται ἐπὶ τῷ ῥήματι μου· οὐ γάρ ἐστι πᾶσαν αἰσχύνην διαφυλάξαι καλόν, καὶ οὐ πάντα τοῖς\n\n\nπᾶσιν ἐν πίστει εὐδοκιμεῖται.\nαἰσχύνεσθε ἀπὸ πατρὸς καὶ μητρὸς περὶ πορνείας, καὶ ἀπὸ ἡγουμένου\nκαὶ δυνάστου περὶ ψεύδους,\nκαὶ ἀπὸ κριτοῦ καὶ ἄρχοντος\nπερὶ πλημμελείας, ἀπὸ συναγωγῆς καὶ λαοῦ περὶ ἀνομίας·\nἀπὸ κοινωνοῦ καὶ φίλου περὶ ἀδικίας, καὶ ἀπὸ τόπου οὗ\nπαροικεῖς περὶ κλοπῆς, ἀπὸ ἀληθείας θεοῦ καὶ διαθήκης,\nκαὶ ἀπὸ πήξεως ἀγκῶνος ἐπ’ ἄρτοις·\nἀπὸ σκορακισμοῦ λήψεως καὶ δόσεως, καὶ ἀπὸ ἀσπαζομένου\nπερὶ σιωπῆς, ἀπὸ ὁράσεως γυναικὸς ἑταίρας,\nκαὶ ἀπὸ ἀποστροφῆς προσώπου ἀνθρώπου εὐγενοῦς·\nἀπὸ ἀφαιρέσεως μερίδος καὶ δόσεως, καὶ ἀπὸ κατανοήσεως\nγυναικὸς ὑπάνδρου, ἀπὸ περιεργίας καὶ παιδίσκης,\nκαὶ μὴ ἐπιστήσῃς ἐπὶ τὴν κοίτην αὐτῆς·\nἀπὸ φίλου περὶ λόγων ὀνειδισμοῦ, καὶ μετὰ τὸ δοῦναι μὴ\nὀνείδιζε· καὶ ἀπὸ δευτερώσεως καὶ λόγου ἀκοῆς, καὶ\nἀποκαλύψεως περὶ λόγων κρυφίων·\nκαὶ ἔσῃ αἰσχυντηρὸς ἀληθινῶς, καὶ εὑρίσκων χάριν ἔναντι\nπαντὸς ἀνθρώπου. μὴ περὶ τούτων αἰσχυνθῇς, καὶ μὴ λάβης\nπρόσωπον τοῦ ἁμαρτάνειν·\nπερὶ νόμου Ὑψίστου καὶ\nδιαθήκης καὶ περὶ κρίματος δικαιῶσαι τὸν ἀσεβῆ,\nπερὶ λόγου κοινωνοῦ καὶ ὁδοιπόρων, καὶ περὶ δόσεως κληρονομίας\nἑταίρων,\nκαὶ ἀκριβείας ζυγοῦ καὶ σταθμῶν·\nπερὶ κτήσεως πολλῶν καὶ ὀλίγων, περὶ διαφόρου πράσεως\nἐμπόρων καὶ περὶ παιδείας τέκνων πολλῆς, καὶ\nοἰκέτῃ πονηρῷ πλευρὰν αἱμάξαι·\nἐπὶ γυναικὶ πονηρᾷ καλὸν σφραγίς, καὶ ὅπου χεῖρες πολλαὶ\nκλεῖσον·\nἐὰν παραδιδῷς, ἐν ἀριθμῷ καὶ σταθμῷ,\nκαὶ δόσις καὶ λῆψις πάντα ἐν γραφῇ·\nπερὶ παιδείας ἀνοήτου καὶ μωροῦ καὶ ἐσχατογήρου\nκρινομένου πρὸς νέους· καὶ ἔσῃ πεπαιδευμένος\nἀληθινὸς καὶ δεδοκιμασμένος ἔναντι παντὸς ζῶντος.\nθυγάτηρ πατρὶ ἀπόκρυφος ἀγρυπνία, καὶ ἡ μέριμνα αὐτῆς\nἀφιστᾷ ὕπνον· καὶ ἐν νεότητι αὐτῆς μήποτε παρακμάσῃ,\nκαὶ συνῳκηκυῖα μήποτε μισηθῇ·\nἐν παρθενίᾳ μήποτε βεβηλωθῇ καὶ ἐν τοῖς πατρικοῖς\nαὐτῆς ἔγκυος γένηται· καὶ μετὰ ἀνδρὸς οὖσα μήποτε\nπαραβῇ, καὶ συνῳκηκυῖα μήποτε στειρωθῇ.\nἐπὶ θυγατρὶ ἀδιατρέπτῳ στερέωσον φυλακήν, μήποτε\n\n\nποιήση σε ἐπίχαρμα τοῖς ἐχθροῖς,\nλαλιὰν ἐν πόλει καὶ ἔκκλητον λαοῦ, καὶ καταισχύνῃ σε\nἐν πλήθει πολλῶν.\nπαντὶ ἀνθρώπῳ μὴ ἔμβλεπε ἐν κάλλει, καὶ ἐν μέσῳ γυναικῶν μὴ συνέδρευε·\nἀπὸ γὰρ ἱματίων ἐκπορεύεται σής, καὶ ἀπὸ γυναικὸς πονηρία γυναικός.\nκρείσσων πονηρία ἀνδρὸς ἢ ἀγαθοποιὸς γυνή, γυνὴ καταισχύνουσα εἰς ὀνειδισμόν.\nμνησθήσομαι δὴ τὰ ἔργα κυρίου, καὶ ἃ ἑώρακα ἐκδιηγήσομαι·\nἐν λόγοις κυρίου τὰ ἔργα αὐτοῦ, καὶ ἥλιος φωτίζων κατὰ πάντα ἐπέβλεψε, καὶ τῆς δόξης Κυρίου πλῆρες τὸ ἔργον αὐτοῦ.\nοὐκ ἐνεποίησε τοῖς ἁγίοις κυρίου ἐκδιηγήσασθαι πάντα τὰ θαυμάσια αὐτοῦ, ἐστερέωσε κύριος παντοκράτωρ στηριχ-\nθῆναι ἐν δόξη αὐτοῦ τὸ πᾶν.\nἄβυσσον καὶ καρδίαν ἐξίχνευσε, καὶ ἐν πανουργεύμασιν αὐτῶν διενοήθη· ἔγνω γὰρ ὁ ὕψιστος πᾶσαν εἴδησιν\nκαὶ ἐνέβλεψεν εἰς σημεῖα αἰῶνος,\nἀπαγγέλλων τὰ παρεληλυθότα καὶ τὰ ἐσόμενα, καὶ ἀποκαλύπτων ἴχνη ἀποκρύφων.\nοὐ παρῆλθεν αὐτὸν πᾶν διανόημα, οὐκ ἐκρύβη ἀπ’ αὐτοῦ οὐδὲ εἷς λόγος·\nτὰ μεγαλεῖα διὰ τῆς σοφίας αὐτοῦ ἐκόσμησεν·\nὅς ἐστι πρὸ τοῦ αἰῶνος καὶ εἰς τὸν αἰῶνα, οὔτε προσετέθη οὔτε\nἠλαττώθη, καὶ οὐ προσεδεήθη οὐδενὸς συμβούλου.\nὡς πάντα τὰ ἔργα αὐτοῦ ἐπιθυμητά, καὶ ἕως σπινθῆρός ἐστι θεωρῆσαι.\nπάντα ταῦτα ζῇ καὶ μένει εἰς τὸν αἰῶνα ἐν πάσαις χρείαις, καὶ πάντα ὑπακούει·\nπάντα δισσὰ ἓν κατέναντι τοῦ ἑνός, καὶ οὐκ ἐποίησεν οὐδὲν ἐλλεῖπον·\nἓν τοῦ ἑνὸς ἐστερέωσε τὰ ἀγαθά, καὶ τίς πληθήσεται ὁρῶν δόξαν θεοῦ;\nγαυρίαμα ὕψους στερέωμα καθαριότητος, εἶδος οὐρανοῦ ἐν\nὁράματι δόξης.\nἥλιος ἐν ὀπτασίᾳ διαγγέλλων ἐν ἐνδόξῳ, σκεῦος θαυμαστόν, ἔργον Ὑψίστου·\nἐν μεσημβρίᾳ αὐτοῦ ἀναξηραίνει χώραν, καὶ ἐναντίον καύματος αὐτοῦ τίς ὑποστήσεται;\nκάμινον φυσῶν ἐν ἔργοις καύματος, τριπλάσιον ἥλιος ἐκκαίων ὄρη· ἀτμίδας πυρώδεις ἐκφυσῶν, καὶ ἐκλάμπων\nἀκτῖνας ἀμαυροῖ ὀφθαλμούς.\nμέγας Κύριος ὁ ποιήσας αὐτόν, καὶ ἐν λόγοις αὐτοῦ κατέπαυσε πορείαν.\nκαὶ σελήνην ἐποίησεν εἰς στάσιν εἰς καιρὸν αὐτῆς,\n\nἀνάδειξιν χρόνων καὶ σημεῖον αἰῶνος.\nκαὶ ἀπὸ σελήνης\nσημεῖον ἑορτῆς, φωστὴρ μειούμενος ἐπὶ συντελείας·\nμὴν κατὰ τὸ ὄνομα αὐτῆς ἐστιν·\nαὐξανόμενος ἐθαυμάστωσεν ἀλλοιώσει, σκεῦος παρεμβολῶν\nἐν ὕψει, ἐν στερεώματι οὐρανοῦ ἐκλάμπων·\nκάλλος οὐρανοῦ, δόξα ἄστρων, κόσμος φωτίζων ἐν ὑψίστοις\nκυρίου.\nἐν λόγοις ἁγίου στήσονται κατάκριμα, καὶ οὐ μὴ ἐκκαυθῶσιν\nἐν φυλακῇ αὐτῶν.\nἴδε τόξον, καὶ εὐλόγησον τὸν ποιήσαντα αὐτό,\nσφόδρα ὡραῖον ἐν τῷ αὐγάσματι αὐτοῦ·\nἐγύρωσεν οὐρανὸν ἐν κυκλώσει δόξης, χεῖρες Ὑψίστου\nἐτάνυσαν αὐτό.\nπροστάγματι αὐτοῦ κατέπαυσε χιόνα,\nκαὶ ταχύνει ἀστραπὰς κρίματος αὐτοῦ·\nδιὰ τοῦτο ἠνεῴχθησαν θησαυροί, καὶ ἐξέπτησαν νεφέλαι\nὡς πετεινά.\nἐν μεγαλείῳ αὐτοῦ ἴσχυσαν νεφέλας, καὶ\nδιεθρύβησαν λίθοι χαλάζης.\nφωνῇ βροντῆς αὐτοῦ\nὠσίνησε γῆν, καὶ ἐν ὀπτασίᾳ αὐτοῦ σαλεύεται ὄρη·\nἐν θελήματι αὐτοῦ πνεύσεται νότος καὶ καταιγὶς βορέου\nκαὶ συστροφὴ πνεύματος. ὡς πετεινὰ καθιπτάμενα\nπάσσει χιόνα, καὶ ὡς ἀκρὶς καταλύουσα ἡ κατάβασις αὐτῆς·\nκάλλος λευκότητος αὐτῆς ἐκθαυμάσει ὀφθαλμός, καὶ\nἐπὶ τοῦ ὑετοῦ αὐτοῦ ἐκστήσεται καρδία.\nκαὶ πάχνην ὡς ἅλας ἐπὶ γῆν χέει, καὶ παγεῖσα γίνεται σκολόπων\nἄκρα.\nψυχρὸς ἄνεμος βορέας πνεύσει, καὶ παγήσεται κρύσταλλος\nἀφ’ ὕδατος· ἐπὶ πᾶσαν συναγωγὴν ὕδατος καταλύσει,\nκαὶ ὡς θώρακα ἐνδύσεται τὸ ὕδωρ.\nκαταφάγεται ὄρη καὶ ἔρημον ἐκκαύσει, καὶ ἀποσβέσει χλόην\nὡς πῦρ.\nἴασις πάντων κατὰ σπουδὴν ὀμίχλη, δρόσος\nἀπαντῶσα ἀπὸ καύσωνος ἱλαρώσει.\nλογισμῷ αὐτοῦ ἐκόπασεν ἄβυσσος, καὶ ἐφύτευσεν ἐν αὐτῇ\nνήσους. οἱ πλέοντες τὴν θάλασσαν διηγοῦνται τὸν κίνδυνον\nαὐτῆς, καὶ ἀκοαῖς ὠτίων ἡμῶν θαυμάζομεν·\nκαὶ ἐκεῖ τὰ παράδοξα καὶ θαυμάσια ἔργα, ποικιλία παντὸς\nζῴου, κρίσις κητῶν.\nκαὶ δι’ αὐτὸν εὐοδοῖ ὁ ἄγγελος αὐτοῦ,\nκαὶ ἐν λόγῳ αὐτοῦ σύγκειται τὰ πάντα.\nπολλὰ ἐροῦμεν καὶ οὐ μὴ ἐφικώμεθα, καὶ συντέλειαν\nλόγων αὐτός ἐστι τὸ πᾶν. δοξάζοντες ποῦ ἰσχύσομεν ;\nαὐτὸς γὰρ μέγας πάρα πάντα τὰ ἔργα αὐτοῦ.\nφοβερὸς Κύριος καὶ μέγας σφόδρα, καὶ θαυμαστὴ ἡ δυναστείααὐτοῦ.\nδοξάζοντες Κύριον ὑψώσατε καθ’ ὅσον δύνασθε, ὑπερέξει γὰρ καὶ ἔτι·\nκαὶ ὑψοῦντες αὐτὸν πληθύνατε ἐν ἰσχύι· μὴ κοπιᾶτε,\nοὐ γὰρ μὴ ἐφίκησθε. τίς ἑώρακεν αὐτὸν καὶ ἐκδιηγήσεται;\nκοὶ τίς μεγαλυνεῖ αὐτὸν καθώς ἐστι;\nπολλὰ ἀπόκρυφα ἐστὶ μείζονα τούτων, ὀλίγα ἑωράκαμεν τῶν ἔργων αὐτοῦ.\nπάντα γὰρ ἐποίησεν ὁ κύριος, ὁ κύριος, καὶ τοῖς εὐσεβέσιν\nἔδωκε σοφίαν.\nΠατέρων ὕμνος.αἰνέσωμεν δὴ ἄνδρας ἐνδόξους καὶ τοὺς πατέρας ἡμῶν\nτῆ γενέσει.\nπολλὴν δόξαν ἔκτισεν ὁ κύριος ἐν αὐτοῖς, τῆ μεγαλωσύνῃ αὐτοῦ ἀπ’ αἰῶνος.\nκυριεύοντες ἐν ταῖς βασιλείαις αὐτῶν, καὶ ἄνδρες ὀνομαστοὶ ἐν δυνάμει· βουλεύοντες ἐν συνέσει αὐτῶν, ἀπηγγελκότες\nἐν προφητείαις·\nἡγούμενοι λαοῦ ἐν διαβουλίοις καὶ ἐν συνέσει γραμματείας λαοῦ·\nσοφοὶ λόγοι ἐν παιδείᾳ αὐτῶν· ἐκζητοῦντες μέλη μουσικῶν, καὶ διηγούμενοι ἔπη ἐν γραφῆ·\nἄνδρες πλούσιοι κεχορηγημένοι ἐν ἰσχύι, εἰρηνεύοντες ἐν κατοικίαις αὐτῶν.\nπάντες οὗτοι ἐν γενεαῖς ἐδο- ξάσθησαν, καὶ ἐν ταῖς ἡμέραις αὐτῶν καύχημα.\nεἰσὶν αὐτῶν οἳ κατέλιπον ὄνομα, τοῦ ἐκδιηγήσασθαι ἐπαίνους,\nκαὶ εἰσὶν ὧν οὐκ ἔστι μνημόσυνον, καὶ ἀπώλοντο ὡς οὐχ ὑπάρχοντες, καὶ ἐγένοντο ὡς οὐ γεγονότες καὶ τὰ\nτέκνα αὐτῶν μετ’ αὐτούς.\nἀλλ’ ἢ οὗτοι ἄνδρες ἐλέους, ὧν αἱ δικαιοσύναι αὐτῶν οὐκ ἐπελήσθησαν·\nμετὰ τοῦ σπέρματος αὐτῶν διαμένει, ἀγαθὴ κληρονομία ἔκγονα αὐτῶν ἐν ταῖς διαθήκαις·\nἐν διαθήκαις ἔστι τὸ σπέρμα αὐτῶν, καὶ τὰ τέκνα αὐτῶν δι’ αὐτούς,\nἕως αἰῶνος μένει σπέρμα αὐτῶν, καὶ ἡ δόξα αὐτῶν οὐκ ἐξαλειφθήσεται·\nτὰ σώματα αὐτῶν ἐν εἰρήνη ἐτάφη, καὶ τὸ ὄνομα αὐτῶν\n\n\nζῆ εἰς γενεὰν καὶ γενεάν·\nσοφίαν αὐτῶν διηγήσονται\nλαοί, καὶ τὸν ἔπαινον αὐτῶν ἐξαγγέλλει ἐκκλησία.\n᾿Ενὼχ εὐηρέστησε Κυρίῳ θεῷ καὶ μετετέθη, ὑπόδειγμα\nμετανοίας ταῖς γενεαῖς.\nΝῶε εὑρέθη τέλειος δίκαιος,\nἐν καιρῷ ὀργῆς ἐγένετο ἀντάλλαγμα·\nδιὰ τοῦτο ἐγένετο ὁ κατακλυσμός, καὶ διαθῆκαι αἰῶνος\nἐστάθησαν πρὸς αὐτόν, ἵνα μὴ ἐξαλειφθῇ κατακλυσμῷ πᾶσα σάρξ.\n᾿Αβραὰμ μέγας πατὴρ πλήθους ἐθνῶν, καὶ οὐχ εὑρέθη ὅμοιος\nἐν τῇ\nδόξῃ αὐτοῦ, ὃς συνετήρησε νόμον Ὑψίστου καὶ ἐγένετο\nἐν διαθήκῃ μετ’ αὐτοῦ, ἐν σαρκὶ αὐτοῦ ἔστησε δια-\nθήκην, καὶ ἐν πειρασμῷ εὑρέθη πιστός·\nδιὰ τοῦτο ἐν ὅρκῳ ἔστησεν αὐτῷ ἐνευλογεῖν ἔθνη ἐν σπέρματι\nαὐτοῦ, πληθύναι αὐτὸν ὡς χοῦν τῆς γῆς, καὶ κατακληρονομῆσαι\nαὐτοὺς ἀπὸ θαλάσσης ἕως θαλάσσης καὶ ἀπὸ ποταμοῦ\nἕως ἄκρου τῆς γῆς.\nκαὶ ἐν τῷ ᾿Ισαᾶκ ἔστησεν οὕτως,\nδιὰ ᾿Αβραὰμ τὸν πατέρα αὐτοῦ, εὐλογίαν πάντων ἀνθρώπων\nκαὶ διαθήκην,\nκαὶ κατέπαυσεν ἐπὶ κεφαλὴν ᾿Ιακώβ·\nἐπέγνω αὐτὸν ἐν εὐλογίαις αὐτοῦ, καὶ ἔδωκεν αὐτῷ κληρονομίαν·\nκαὶ δῖέ ’στειλε μερίδας αὐτοῦ, ἐν φυλαῖς αἷς ἐμέρισε\nδώδεκα·\nκαὶ ἐξήγαγεν ἐξ αὐτοῦ ἄνδρα ἐλέους, εὑρίσκοντα\nχάριν ἐν ὀφθαλμοῖς πάσης σαρκός, ἠγαπημένον\nὑπὸ θεοῦ καὶ ἀνθρώπων, Μωσῆν οὗ τὸ μνημόσυνον ἐν εὐλογίαις·\nὡμοίωσεν αὐτὸν δόξη ἁγίων καὶ ἐμεγάλυνεν αὐτὸν ἐν φόβοις\nἐχθρῶν.\nἐν λογίοις αὐτοῦ σημεῖα κατέπαυσε, καὶ ἐδόξασεν\nαὐτὸν κατὰ πρόσωπον βασιλέων·\nἐνετείλατο αὐτῷ πρὸς λαὸν αὐτοῦ, καὶ ἔδειξεν αὐτῷ τῆς δόξης\nαὐτοῦ.\nἐν πίστει καὶ πρᾳότητι αὐτοῦ ἡγίασεν αὐτόν,\nἐξελέξατο αὐτὸν ἐκ πάσης σαρκός, ἠκούτισεν αὐτὸν τῆς\nφωνῆς αὐτοῦ, καὶ εἰσήγαγεν αὐτὸν εἰς τὸν γνόφον,\nκαὶ ἔδωκεν αὐτῷ κατὰ πρόσωπον ἐντολάς, νόμον ζωῆς\nκαὶ ἐπιστήμης· ἐδίδαξε τὸν ᾿Ιακὼβ διαθήκην καὶ\nκρίματα αὐτοῦ τὸν ᾿Ισραήλ.\n᾿Ααρῶν ἀνύψωσεν ἅγιον ὅμοιον\nαὐτῷ, ἀδελφὸν αὐτοῦ, ἐκ φυλῆς Λευί.\nἔστησεν αὐτῶ διαθήκην αἰῶνος, καὶ ἔδωκεν αὐτῷ ἱερατείαν\nλαοῦ· ἐμακάρισεν αὐτὸν ἐν εὐκοσμίᾳ, καὶ περιέζωσεν\nαὐτὸν περιστολὴν δόξης.\nἐνέδυσεν αὐτὸν συντέλειαν καυ-\n\n\n\nχήατος, καὶ ἐστερέωσεν αὐτὸν ἐν σκεύεσιν ἰσχύος,\nπερισκελῆ καὶ ποδήρη καὶ ἐπωμίδα, καὶ ἐκύκλωσεν αὐτὸν ῥοίσκοις, χρυσοῖς κώδωσι πλείστοις κυκλόθεν ἠχῆσαι\nφωνὴν ἐν βήμασιν αὐτοῦ,\nἀκουστὸν ποιῆσαι ἦχον ἐν ναῷ καὶ εἰς μνημόσυνον υἱοῖς\nλαοῦ αὐτοῦ· στολῇ\nἁγίᾳ, χρυσῷ καὶ ὑακίνθῳ καὶ πορφύρᾳ, ἔργῳ ποικιλτοῦ, λογείῳ κρίσεως, δήλοις ἀληθείας,\nκεκλωσμένῳ κόκκῳ,\nἔργῳ τεχνίτου,\nλίθοις πολυτελέσι γλύμμασι σφραγῖδος, ἐν δέσει χρυσίου,\nἔργῳ λιθουργοῦ, εἰς μνημόσυνον ἐν γραφῇ κεκολαμμένῃ\nκατὰ ἀριθμὸν υἱῶν ᾿Ισραήλ·\nστέφανον χρυσοῦν ἐπάνω κηδάρεως, ἐκτύπωμα σφραγῖδος ἁγιάσματος, καύχημα τιμῆς, ἔργα ἰσχύος, ἐπιθυμήματα\nὀφθαλμῶν κοσμούμενα ὡραῖα.\nπρὸ αὐτοῦ οὐ γέγονε τοιαῦτα, καὶ ἕως αἰῶνος οὐκ ἐνεδύσατο ἀλλογενής, πλὴν τῶν υἱῶν αὐτοῦ μόνον, καὶ\nτὰ ἔκγονα αὐτοῦ διὰ παντός.\nθυσίαι αὐτῶν ὁλοκαρπωθήσονται καθ’ ἡμέραν ἐνδελεχῶς δίς.\nἐπλήρωσε Μώσης τὰς χεῖρας αὐτοῦ, καὶ ἔχρισεν αὐτὸν ἐλαίῳ ἁγίῳ· ἐγενήθη αὐτῷ εἰς διαθήκην\nαἰῶνος, καὶ τῷ σπέρματι αὐτοῦ ἐν ἡμέρᾳ οὐρανοῦ,\nλειτουργεῖν αὐτῷ ἅμα καὶ ἱερατεύειν, καὶ εὐλογεῖν τὸν λαὸν\nἐν τῷ ὀνόματι αὐτοῦ.\nἐξελέξατο αὐτὸν ἀπὸ παντὸς ζῶντος, προσαγαγεῖν κάρπωσιν κυρίῳ·\nθυμίαμα καὶ εὐωδίαν εἰς μνημόσυνον, ἐξιλάσκεσθαι\nπερὶ τοῦ λαοῦ.\nἔδωκεν αὐτῷ ἐντολὰς αὐτοῦ, ἐξουσίαν ἐν διαθήκαις κριμάτων, διδάξαι τὸν ᾿Ιακὼβ τὰ\nμαρτύρια, καὶ ἐν νόμῳ αὐτοῦ φωτίσαι τὸν ᾿Ισραήλ.\nἐπισυνέστησαν αὐτῷ ἀλλότριοι καὶ ἐζήλωσαν αὐτὸν ἐν τῆ ἐρήμῳ,\nἄνδρες οἱ περὶ Δαθὰν καὶ ᾿Αβειρὼν καὶ ἡ συναγωγὴ Κορὲ\nἐν θυμῷ καὶ ὀργῇ.\nεἶδε κύριος καὶ οὐκ εὐδόκησε, καὶ συνετελέσθησαν ἐν θυμῷ ὀργῆς· ἐποίησεν ἐν αὐτοῖς τέρατα\nκαταναλῶσαι ἐν πυρὶ φλογὸς αὐτούς·\nκαὶ προσέθηκεν ᾿Ααρὼν δόξαν, καὶ ἔδωκεν αὐτῷ κληρονομίαν·\nἀπαρχὴν πρωτογενημάτων ἐμέρισεν αὐτῷ,\nἐν ἐν πρώτοις ἡτοίμασεν ἐν πλησμονῇ·\n\n\n\nκαὶ γὰρ θυσίας Κυρίου φάγωνται,\nἃς ἔδωκεν αὐτῷ καὶ\nτῷ σπέρματι αὐτοῦ.\nπλὴν ἐν γῇ λαοῦ οὐ κληρονομήσει,\nκαὶ μερὶς οὐκ ἔστιν αὐτῷ ἐν λαῷ·\nαὐτὸς γὰρ μερὶς αὐτοῦ κληρονομίας. καὶ Φινεὲς υἱὸς ᾿Ελεάζαρ\nτρίτος εἰς δόξαν, ἐν τῷ ζηλῶσαι αὐτὸν ἐν φόβῳ Κυρίου\nκαὶ στῆναι αὐτὸν ἐν τροπῇ λαοῦ,\nἐν ἀγαθότητι προθυμίας ψυχῆς αὐτοῦ· καὶ ἐξιλάσατο\nπερὶ τοῦ ᾿Ισραήλ, διὰ τοῦτο ἔστη αὐτῷ διαθήκη εἰρήνης,\nπροστάτην ἁγίων καὶ λαῷ αὐτοῦ,\nἵνα αὐτῷ ἦ καὶ τῷ σπέρματι αὐτοῦ ἱερωσύνης μεγαλεῖον\nεἰς τὸν αἰῶνα.\nκαὶ διαθήκην τῷ Δαυὶδ υἱῷ ἐκ φυλῆς\nἸούδα, κληρονομία βασιλέως υἱοῦ ἐξ υἱοῦ μόνου·\nκληρονομία ᾿Ααρὼν καὶ τῷ σπέρματι αὐτοῦ.\nδῴη ὑμῖν σοφίαν ἐν καρδίᾳ ὑμῶν, κρίνειν τὸν λαὸν\nαὐτοῦ ἐν δικαιοσύνη, ἵνα μὴ ἀφανισθῇ τὰ ἀγαθὰ\nαὐτῶν, καὶ τὴν δόξαν αὐτοῦ εἰς γενεὰς αὐτῶν.\nκραταιὸς ἐν πολέμῳ Ἰησοῦς ὁ τοῦ Ναυῦ καὶ διάδοχος\nΜωσῆ ἐν προφητείαις, ὃς ἐγένετο κατὰ τὸ ὄνομα\nαὐτοῦ μέγας ἐπὶ σωτηρίᾳ ἐκλεκτῶν αὐτοῦ,\nἐκδικῆσαι ἐπεγειρομένους ἐχθρούς, ὅπως κατακληρονομήσῃ\nτὸν ᾿Ισραήλ.\nὡς ἐδοξάσθη ἐν τῷ ἐπᾶραι\nχεῖρας αὐτοῦ καὶ ἐν τῷ ἐκτεῖναι ῥομφαίαν ἐπὶ πόλεις.\nτίς πρότερος αὐτοῦ οὕτως ἔστη ; τοὺς γὰρ πολέμους Κυρίου\nαὐτὸς ἐπήγαγεν.\nοὐχὶ ἐν χειρὶ αὐτοῦ ἀνεπόδισεν ὁ ἥλιος,\nκαὶ μία ἡμέρα ἐγενήθη πρὸς δύο;\nἐπεκαλέσατο τὸν ὕψιστον δυνάστην ἐν τῷ ἐκθλίψαι αὐτὸν\nἐχθροὺς κυκλόθεν· καὶ ἐπήκουσεν αὐτοῦ μέγας Κύριος\nἐν λίθοις χαλάζης δυνάμεως κραταιᾶς·\nκατέρραξεν ἐπὶ ἔθνη πόλεμον, καὶ ἐν καταβάσει ἀπώλεσεν\nἀνθεστηκότας, ἵνα γνῶσιν ἔθνη πανοπλίαν\nαὐτῶν, ὅτι ἐναντίον κυρίου ὁ πόλεμος αὐτοῦ·\nκαὶ γὰρ ἐπηκολούθησεν ὀπίσω Δυνάστου, καὶ ἐν ἡμέρᾳ\nΜώσεως ἑ ποίησεν ἔλεος, αὐτὸς καὶ Χαλὲβ υἱὸς ᾿Ιεφονῆ\nἀντιστῆναι ἐναντίον ἐκκλησίας,\nκωλῦσαι λαὸν ἀπὸ ἁμαρτίας, καὶ κοπάσαι γογγυσμὸν\n\n\n\nπονηρίας.\nκαὶ αὐτοὶ δύο ὄντες διεσώθησαν ἀπὸ ἑξακοσίων χιλιάδων πεζῶν,\nεἰσαγαγεῖν αὐτοὺς εἰς κληρονομίαν, εἰς γῆν ῥέουσαν γάλα καὶ μέλι· καὶ ἔδωκεν ὁ κύριος τῷ Χαλὲβ ἰσχύν, καὶ ἕως γήρου\nδιέμεινεν αὐτῷ, καὶ ἐπιβῆναι αὐτὸν ἐπὶ τὸ ὕψος τῆς\nγῆς, καὶ τὸ σπέρμα αὐτοῦ κατέσχε κληρονομίαν·\nὅπως ἴδωσι πάντες οἱ υἱοὶ ᾿Ισραὴλ ὅτι καλὸν τὸ πορεύεσθαι ὀπίσω τοῦ κυρίου.\nκαὶ οἱ κριταί, ἕκαστος τῷ αὐτοῦ ὀνόματι, ὅσων οὐκ ἐξεπόρνευσεν ἡ καρδία καὶ ὅσοι οὐκ ἀπερτράφησαν\nἀπὸ τοῦ κυρίου, καὶ τὸ μνημόσυνον αὐτῶν ἐν εὐλογίαις·\nτὰ ὀστᾶ αὐτῶν ἀναθάλοι ἐπὶ τοῦ τόπου αὐτῶν, καὶ τὸ ὄνομα αὐτῶν ἀντικαταλλασσόμενον ἐν υἱοῖς δεδοξασμένων αὐτῶν.\nἠγαπημένος ὑπὸ Κυρίου αὐτοῦ Σαμουήλ, προφήτης κυρίου κατέστησε βασιλείας, καὶ ἔχρισεν ἄρχοντας ἐπὶ τὸν λαὸν αὐτοῦ·\nἐν νόμῳ κυρίου ἔκρινε συναγωγήν, καὶ ἐπεσκέψατο κύριος τὸν ᾿Ιακώβ.\nἐν πίστει αὐτοῦ ἠκριβάσθη προφήτης, καὶ ἐγνώσθη ἐν ῥήματι αὐτοῦ.\nκαὶ ἐπεκαλέσατο τὸν κύριον δυνάστην, ἐν τῷ θλίψαι αὐτὸν ἐχθροὺς αὐτοῦ κυκλόθεν, ἐν προσφορᾷ ἀνδρὸς γαλαβηνοῦ.\nκαὶ ἐβρόντησεν ἀπὸ οὐρανοῦ ὁ κύριος,\nκαὶ ἐν ἤχῳ μεγάλῳ βροντῆς ἀκουστὴν ἐποίησε τὴν φωνὴν\nαὐτοῦ,\nκαὶ ἐξέτριψεν ἡγουμένους Τυρίων καὶ πάντας ἄρχοντας Φυλιστιείμ.\nκαὶ πρὸ καιροῦ κοιμήσεως αἰῶνος ἐπεμαρτύρατο ἔναντι κυρίου καὶ χριστοῦ αὐτοῦ·\nχρήματα καὶ ἕως ὑποδημάτων ἀπὸ πάσης σαρκὸς οὐκ εἴληφα·\nκαὶ οὐκ ἐνεκάλεσεν αὐτῷ ἄνθρωπος. καὶ μετὰ τὸ ὑπνῶσαι αὐτὸν προεφήτευσε καὶ ὑπέδειξε βασιλεῖ τὴν τελευτὴν αὐτοῦ, καὶ\nἀνύψωσεν ἐκ γῆς τὴν φωνὴν αὐτοῦ, ἐν προφητείᾳ ἐξαλεῖψαι\nἀνομίαν λαοῦ.\nκαὶ μετὰ τοῦτο ἀνέστη Νάθαν ὁ προφήτης\nἐν ἡμέραις Δαυίδ.\nὥσπερ στέαρ ἀφωρισμένον ἀπὸ σωτηρίου, οὕτως Δαυὶδ ἀπὸ υἱῶν ᾿Ισραήλ.\nἐν λέουσιν λέουσιν ὡς ἐν ἐρίφοις, καὶ ἐν ἄρκοις ὡς ἐν ἄρνασι προβάτων.\nἐν νεότητι αὐτοῦ ἀπέκτεινε γίγαντα, καὶ ἐξῆρεν ὀνειδισμὸν ἐκ λαοῦ·\nκαὶ ἐν τῷ ἐπᾶραι χεῖρα ἐν λίθῳ σφενδόνης καταβαλεῖν\nγαυρίαμα τοῦ Γολιάθ, ἐπεκαλέσατο γὰρ κύριον ὕψιστον,\nκαὶ ἔδωκεν ἐν τῆ δεξιᾷ αὐτοῦ κράτος, ἐξᾶραι ἄνθρωπον\nδυνατὸν ἐν πολέμῳ, ἀνυψῶσαι κέρας λαοῦ αὐτοῦ.\nοὕτως ἐν μυριάσιν ἐδόξασεν αὐτόν, καὶ ᾔνεσεν αὐτὸν ἐν εὐλογίαις\nΚυρίου, ἐν τῷ φέρεσθαι αὐτῷ διάδημα δόξης·\nἐξέτριψε\nγὰρ ἐχθροὺς κυκλόθεν, καὶ ἐξουδένωσε Φυλιστιεὶμ\nτοὺς ὑπεναντίους, ἕως σήμερον συνέτριψεν αὐτῶν κέρας·\nἐν παντὶ ἔργῳ αὐτοῦ ἔδωκεν ἐξομολόγησιν·\nἁγίῳ Ὑψίστῳ ῥήματι δόξης ἐν πάση καρδίᾳ αὐτοῦ ὕμνησε*.\nκαὶ ἔστησε ψαλμῳδοὺς κατέναντι θυσιαστηρίου, καὶ ἐξήχους\nαὐτοῦ γλυκαίνειν μέλη, καὶ καθ’ ἡμέραν αἰνέσουσιν ἐν ᾠδαῖς\nαὐτῶν.\nἔδωκεν ἐν ταῖς ἑορταῖς εὐπρέπειαν, καὶ ἐκόσμησε\nκαιροὺς μέχρι συντελείας, ἐν τῷ αἰνεῖν αὐτοὺς τὸ ἅγιον αὐτοῦ\nὄνομα, καὶ ἀπὸ πρωίας ἠχεῖν τὸ ἁγίασμα αὐτοῦ.\nκύριος ἀφεῖλε τὰς ἁμαρτίας αὐτοῦ, καὶ ἀνύψωσεν εἰς αἰῶνας\nτὸ κέρας αὐτοῦ, καὶ ἔδωκεν αὐτῷ διαθήκην βασιλείας\nκαὶ θρόνον δόξης ἐν τῷ ᾿Ισραήλ.\nμετὰ τοῦτον ἀνέστη υἱὸς ἐπιστήμων, καὶ δι’ αὐτὸν κατέλυσεν\nἐν πλατυσμῷ.\nΣολομῶν ἐβασίλευσεν ἐν ἡμέραις εἰρήνης\nκαὶ ἐδοξάσθη, ὡς ὁ θεὸς κατέπαυσε κυκλόθεν αὐτοῦ,\nἵνα στήσῃ οἶκον ἐπ’ ὀνόματι αὐτοῦ καὶ ἑτοιμάσῃ ἁγίασμα\nεἰς τὸν αἰῶνα.\nὡς ἐσοφίσθη ἐν νεότητι αὐτοῦ καὶ ἐνεπλήσθη\nὡς ποταμὸς συνέσεως.\nγῆν ἐπεκάλυψεν ἡ ψυχή σου πᾶσαν, καὶ ἐνέπλησε παραβολαῖς\nαἰνιγμάτων·\nεἰς νήσους πόρρω ἀφίκετο τὸ ὄνομά σου, καὶ\nἠγάπησεν ἐν τῇ εἰρήνῃ σου·\nἐν ᾠδαῖς καὶ παροιμίαις\nκαὶ παραβολαῖς καὶ ἑρμηνείαις ἀπεθαύμασαν αἱ χῶραι·\nἐν ὀνόματι κυρίου τοῦ θεοῦ πάσης τῆς γῆς τοῦ ἐπικαλεσαμένου σου\nθεοῦ ᾿Ισραήλ· συνήγαγες ὡς κασσίτηρον τὸ χρυσίον, καὶ ὡς\nμόλυβον ἐπλήθυνας τὸ ἀργύριον.\nπαρενέκλινας τὰ σπλάγχνα σὺν γυναιξί, καὶ ἐνεξουσιάσθης\nἐν τῷ σώματί σου.\nἔδωκας μῶμον ἐν τῇ δόξῃ σου, καὶ ἐβεβήλωσας\nτὸ σπέρμα σου, ἐπαγαγεῖν ὀργὴν ἐπὶ τὰ τέκνα\nσου, καὶ\nκατανυγῆναι ἐπὶ τῆ ἀφροσύνη σου,\nγενέσθαι δίχα τυραννίδος καὶ ἐξ Ἐφραὶμ ἄρξαι βασιλείαν ἀπειθῆ.\nὁ δὲ κύριος ἰὸς οὐ μὴ καταλίπῃ τὸ ἔλεος αὐτοῦ, καὶ οὐ μὴ διαφθαρῇ ἀπὸ τῶν ἔργων αὐτοῦ, οὐδ’ οὐ μὴ ἐξαλείψῃ ἐκλεκτοῦ\nαὐτοῦ ἔκγονα, καὶ σπέρμα τοῦ ἀγαπήσαντος αὐτὸν οὐ μὴ ἐξάρῃ·\nκαὶ τῷ ᾿Ιακὼβ ἔδωκε κατάλειμμα, καὶ τῷ Δαυὶδ ἐξ αὐτοῦ ῥίζαν.\nκαὶ ἀνεπαύσατο Σολομῶν μετὰ τῶν πατέρων, καὶ κατέλιπε μετ’ αὐτὸν ἀπὸ τοῦ σπέρματος αὐτοῦ, λαοῦ ἀφροσύνην καὶ ἐλαττούμενον\nσυνέσει, ᾿Ροβοάμ, ὃς ἀπ’ ἔστησε λαὸν ἐκ βουλῆς αὐτοῦ,\nκαὶ ῾Ιεροβοὰμ υἱὸς Ναβὰτ ὃς ἐξήμαρτε τὸν ᾿Ισραήλ,\nκαὶ ἔδωκε τῷ ᾿Εφραὶμ ὁδὸν ἁμαρτίας, καὶ ἐπληθύνθησαν αἱ ἁμαρτίαι αὐτῶν σφόδρα, ἀποστῆσαι αὐτοὺς ἀπὸ τῆς γῆς,\nἕως ὀργὴ καὶ ἐκδίκησις ἔλθῃ ἐπ’ αὐτούς.\nκαὶ ἀνέστη ᾿Ηλίας προφήτης ὡς πῦρ, καὶ ὁ λόγος αὐτοῦ ὡς λαμπὰς\nἐκαίετο.\nὃς ἐπήγαγεν ἐπ’ αὐτοὺς λιμὸν ἰσχυρόν, καὶ τῷ ζήλῳ αὐτοῦ ὠλιγοποίησεν αὐτούς.\nἐν λόγῳ κυρίου ἀνέσχεν οὐρανόν, καὶ\nκατήγαγε τρὶς πῦρ ἐξ οὐρανοῦ.\nὡς ἐδοξάσθης, ᾿Ηλία, ἐν τοῖς θαυμασίοις σου· καὶ τίς ὅμοιός σοι καυχᾶσθαι;\nὁ ἐγείρας νεκρὸν ἐκ θανάτου καὶ ἐξ ᾅδου ψυχὴν ἐν λόγῳ Ὑψίστου·\nκαταγαγὼν βασιλεῖς εἰς ἀπώλειαν καὶ δεδοξασμένους ἀπὸ κλίνης αὐτῶν.\nὁ ἀκούων ἐν Σινᾶ ἐλεγμὸν κυρίου καὶ ἐν Χωρὴβ κρίματα ἐκδικήσεως.\nὁ χρίων βασιλεῖς εἰς ἀνταπόδομα, καὶ προφήτας διαδόχους μετ’ αὐτόν.\nὁ ἀναληφθεὶς ἐν λαίλαπι πυρός, ἐν ἅρματι ἵππων πυρίνων·\nὁ καταγραφεὶς ἐλεγμοὺς εἰς καιρούς, κοπάσαι ὀργὴν κρίσεως κυρίου πρὸς\nθυμόν, ἐπιστρέψαι καρδίαν πατρὸς πρὸς υἱὸν καὶ καταστῆσαι\nφυλὰς ᾿Ιακώβ.\nμακάριοι οἱ ἰδόντες σε καὶ οἱ ἐν ἀγαπήσει κεκοιμημένοι, καὶ γὰρ ἡμεῖς ζωῇ ζησόμεθα.\n᾿Ηλίας ὃς ἐσκεπάσθη ἐν λαίλαπι·\nκαὶ ᾿Ελισσαιὲ ἐνεπλήσθη πνεύματος ἁγίου, καὶ ἐν ἡμέραις αὐτοῦ\nοὐκ ἐσαλεύθη ἀπὸ ἀρχόντων, καὶ οὐ κατεδυνάστευσεν αὐτὸν\nοὐδείς.\nπᾶς λόγος οὐχ ὑπερῆρεν αὐτόν, καὶ ἐν κοιμήσει προεφήτευσε τὸ σῶμα αὐτοῦ·\nκαὶ ἐν ζωῇ αὐτοῦ ἐποίησε τέρατα, καὶ ἐν τῆ τελευτῇ αὐτοῦ θαυμάσια τὰ ἔργα αὐτοῦ.\nἐν πᾶσι τούτοις οὐ μετενόησεν ὁ λαός, καὶ οὐκ ἀπέστησαν ἀπὸ τῶν ἁμαρτιῶν αὐτῶν,\nἕως προενομεύθησαν ἀπὸ τῆς γῆς αὐτῶν καὶ διεσκορπίσθησαν\nἐν πάσῃ τῇ γῇ, καὶ κατελείφθη ὁ λαὸς ὀλιγοστός, καὶ ἄρχων\n\n\nἐν τῷ οἴκῳ Δαυίδ·\nτινὲς μὲν ἐποίησαν αὐτῶν τὸ ἀρεστόν, τινὲς\nδὲ ἐπλήθυναν ἁμαρτίας.\n᾿Εζεκίας ὠχύρωσε τὴν πόλιν\nαὐτοῦ, καὶ εἰσήγαγεν εἰς μέσον αὐτῆς ὕδωρ·\nὤρυξεν ἐν σιδήρῳ ἀκρότομον, καὶ ᾠκοδόμησε κρήνας εἰς ὕδατα.\nἐν ἡμέραις αὐτοῦ ἀνέβη Σενναχηρεὶμ καὶ ἀπέστειλε τὸν ῥαψάκην\nἐκ Λαχεῖς καὶ ἀπῆρε χεῖρα αὐτοῦ ἐπὶ Σιῶν, καὶ ἐμεγαλαύχησεν\nἐν ὑπερηφανίᾳ αὐτοῦ.\nτότε ἐσαλεύθησαν καρδίαι καὶ χεῖρες αὐτῶν, καὶ ὠδίνησαν ὡς\nαἱ τίκτουσαι·\nκαὶ ἐπεκαλέσαντο τὸν κύριον τὸν ἐλεήμονα, ἐκπετάσαντες\nχεῖρας αὐτῶν πρὸς αὐτόν.\nκαὶ ὁ ἅγιος ἐξ οὐρανοῦ ἐπήκουσεν αὐτῶν, καὶ ἐλυτρώσατο αὐτοὺς\nἐν χειρὶ ῾Ησαίου.\nἐπάταξε τὴν παρεμβολὴν τῶν ᾿Ασσυρίων,\nκαὶ ἐξέτριψεν αὐτοὺς ὁ ἄγγελος αὐτοῦ.\nἐποίησε γὰρ ᾿Εζεκίας τὸ ἀρεστὸν κυρίου καὶ ἐνίσχυσεν ὁδοῖς Δαυῖδ\nτοῦ πατρὸς αὐτοῦ, ὡς ἐνετείλατο Ἠσαίας ὁ προφήτης\nὁ μέγας καὶ σεπτὸς ἐν ὁράσει αὐτοῦ.\nἐν ταῖς ἡμέραις αὐτοῦ ἀνεπόδισεν ὁ ἥλιος, καὶ προσέθηκε\nζωὴν βασιλεῖ.\nπνεύματι μεγάλῳ εἶδε τὰ ἔσχατα,\nκαὶ παρεκάλεσε τοὺς πενθοῦντας ἐν Σιῶν·\nἕως τοῦ αἰῶνος ὑπέδειξε τὰ ἐσόμενα καὶ τὰ ἀπόκρυφα\nπρὶν ἢ παραγενέσθαι αὐτά.\nμνημόσυνον ᾿Ιωσίου εἰς σύνθεσιν θυμιάματος, ἐσκευασμένῳ\nἔργῳ μυρεψοῦ· ἐν παντὶ στόματι ὡς μέλι γλυκανθήσεται,\nκαὶ ὡς μουσικὰ ἐν συμποσίῳ οἴνου.\nαὐτὸς κατευθύνθη ἐν ἐπιστροφῇ λαοῦ, καὶ ἐξῆρε βδελύγματα\nἀνομίας.\nκατεύθυνε πρὸς κύριον τὴν καρδίαν αὐτοῦ,\nἐν ἡμέραις ἀνόμων κατίσχυσε τὴν εὐσέβειαν.\nπάρεξ Δαυῖδ καὶ ᾿Εζεκίου καὶ ᾿Ιωσίου, πάντες πλημμέλειαν\nἐπλημμέλησαν· κατέλιπον γὰρ τὸν νόμον τοῦ ὑψίστου, οἱ βασιλεῖς\nἸούδα ἐξέλιπον.\nἔδωκε τὸ κέρας αὐτῶν ἑτέροις καὶ\nτὴν δόξαν αὐτῶν ἔθνει ἀλλοτρίῳ·\nἐνέπρησαν ἐκλεκτὴν πόλιν ἁγιάσματος, καὶ ἠρήμωσαν τὰς ὁδοὺς\nαὐτῆς ἐν χειρὶ ῾Ιερεμίου,\nἐκάκωσαν ὦσαν γὰρ αὐτόν.\nκαὶ αὐτὸς ἐν μήτρᾳ ἡγιάσθη προφήτης, ἐκριζοῦν καὶ κακοῦν\nκαὶ ἀπολλύειν, ὡσαύτως οἰκοδομεῖν καὶ καταφυτεύειν·\n᾿Ιεζεκιήλ, ὃς εἶδεν ὅρασιν δόξης, ἣν ὑπέδειξεν αὐτῷ ἐφ’ ἅρματος\n\n\n\nχερουβίμ.\nκαὶ γὰρ ἐμνήσθη τῶν ἐχθρῶν ἐν ὄμβρῳ, καὶ κατώρθωσε τοὺς εὐθύνοντας ὁδούς.\nκαὶ τῶν δώδεκα προφητῶν εἴη τὸ μνημόσυνον ἐν εὐλογίαις.\nπῶς μεγαλύνομεν τὸν Ζοροβάβελ; καὶ αὐτὸς ὡς σφραγὶς ἐπὶ δεξιᾶς χειρός· οὕτως Ἰησοῦς υἱὸς ᾿Ιωσεδέκ·\nοἳ ἐν ἡμέραις αὐτῶν ᾠκοδόμησαν οἶκον καὶ ἀνύψωσαν ναὸν ἅγιον κυρίῳ ἡτοιμασμένον\nεἰς δόξαν αἰῶνος.\nκαὶ ἐν ἐκλεκτοῖς ἦν Νεεμίας, οὗ ἐπὶ πολὺ τὸ μνημόσυνον αὐτοῦ, τοῦ ἐγείραντος ἡμῖν\nτείχη πεπτωκότα, καὶ στήσαντος πύλας καὶ μοχλούς, καὶ ἀνεγείραντος\nτὰ οἰκόπεδα ἡμῶν.\nοὐδεὶς ἐκτίσθη τοιοῦτος ἐπὶ τῆς γῆς, οἷος ᾿Ενώχ, καὶ γὰρ ἀνελήφθη ἀπὸ τῆς γῆς·\nοὐδὲ ὡς ᾿Ιωσὴφ ἐγεννήθη ἀνήρ, ἡγούμενος ἀδελφῶν, στήριγμα λαοῦ, καὶ τὰ ὀστᾶ αὐτοῦ ἐπεσκέπη ὑπὸ κυρίου.\nΣῆμ’ καὶ Σὴθ ἐν ἀνθρώποις ἐδοξάσθησαν καὶ ὑπὲρ πᾶν ἐν τῇ κτίσει\n᾿Αδάμ. Σίμων ὁ ᾿Ονίου ὁ ἱερεὺς ὁ μέγας, ὃς ἐν τῆ ζωῇ\nαὐτοῦ ὑπέρραψεν οἶκον, καὶ ἐν ταῖς ἡμέραις αὐτοῦ ἐστερέωσε λαόν.\nκαὶ ἐπ’ αὐτῷ ἐθεμελιώθη ὕψος διπλοῦν, ἀνάλημμα ὑψηλὸν περίβολον ἱεροῦ.\nἐν ἡμέραις αὐτοῦ ἠλαττώθη δοχεῖα ὑδάτων, χαλκὸς ὡσεὶ θαλάσσης τὸ περίμετρον·\nὁ φροντίζων τοῦ λαοῦ αὐτοῦ ἀπὸ πτώσεως, καὶ ἐνισχύσας πόλιν καὶ\nπολιορκήσας.\nἐδοξάσθης ἐν περιστροφῇ λαοῦ, ἐν ἐξόδῳ οἴκου καταπετάσματος.\nὡς ἀστὴρ ἑωθινὸς ἐν μέσῳ νεφελῶν, ὡς σελήνη πλήρης ἐν ἡμέραις αὐτῆς, καὶ ὡς τόξον φωτίζον νε-\nφέλας δόξης·\nὡς ἥλιος ἐκλάμπων ἐπὶ ναὸν Ὑψίστου, ὡς ὄνθος ῥόδων ἐν ἡμέραις νέων·\nὡσεὶ κρίνα ἐπ’ ἐξόδῳ ὕδατος, ὡς βλαστὸς λιβάνου ἐν ἡμέραις θέρους·\nὡς πῦρ καὶ λίβανος ἐπὶ πυρείου· ὡς σκεῦος χρυσίου ὁλοσφύρατον κεκοσμημένον παντὶ λίθῳ πολυτελεῖ·\nὡς ἐλαία εὐπρεπὴς ἀναθάλλουσα καρπούς, καὶ ὡς κυπάρισσος ὑψουμένη νεφέλαις.\nἐν τῷ ἀναλαμβάνειν αὐτὸν στολὴν δόξης, καὶ ἐνδιδύσκεσθαι αὐτὸν συντέλειαν καυχήματος·\nἐν ἀναβάσει θυσιαστηρίου ἁγίου, ἐδόξασε περιβολὴν ἁγιάσματος·\nἐν δὲ τῷ δέχεσθαι μέλη ἐκ χειρὸς ἱερέων, καὶ αὐτὸς ἑστὼς παρ’ ἐσχάραν βωμοῦ, κυκλόθεν αὐτοῦ στέφανος ἀδελφῶν, ὡς βλάστημα\nκέδρων ἐν τῷ Λιβάνῳ, καὶ ἐκύκλωσαν αὐτὸν ὡς\nστελέχη φοινίκων, καὶ πάντες οἱ υἱοὶ ᾿Ααρὼν ἐν δόξη αὐτῶν,\nκαὶ προσφορὰ κυρίου ἐν χερσὶν αὐτῶν ἔναντι πάσης ἐκκλησίας\n᾿Ισραήλ, καὶ συντέλειαν λειτουργῶν ἐπὶ βωμοῦ,\nκοσμῆσαι προσφορὰν\nὙψίστου παντοκράτορος·\nἐξέτεινεν ἐπὶ σπονδείου χεῖρας αὐτοῦ, καὶ ἔσπεισεν ἐξ αἵματος\nσταφυλῆς, ἐξέχεεν ἐπὶ θεμέλια θυσιαστηρίου ὀσμὴν εὐωδίας\nὙψίστῳ παμβασιλεῖ.\nτότε ἀνέκραγον οἱ υἱοὶ ᾿Ααρών,\nἐν σάλπιγξιν ἐλαταῖς ἤχησαν, ἀκουστὴν ἐποίησαν φωνὴν μεγάλην\nεἰς μνημόσυνον ἔναντι Ὑψίστου.\nτότε πᾶς ὁ λαὸς κοινῇ\nκατέσπευσε,\nκαὶ ἔπεσον ἐπὶ πρόσωπον ἐπὶ τὴν γῆν,\nπροσκυνῆσαι τῷ κυρίῳ αὐτῶν παντοκράτορι θεῷ ὑψίστῳ·\nκαὶ ἤνεσαν οἱ ψαλμῳδοὶ φωναῖς αὐτῶν, ἐν πλείστῳ ἤχῳ ἐγλυκάνθη\nμέλος· καὶ ἐδεήθη ὁ λαὸς κυρίου ὑψίστου ἐν προσευχῇ\nκατέναντι\nτοῦ ἐλεήμονος, ἕως συνετελέσθη ὁ κόσμος κυρίου καὶ τὴν\nλειτουργίαν\nαὐτοῦ ἐτελείωσαν.\nτότε καταβὰς ἐπῆρε χεῖρας αὐτοῦ ἐπὶ\nπάσαν\nἐκκλησίαν υἱῶν ᾿Ισραήλ, δοῦναι εὐλογίαν κυρίου ἐκ χειλέων αὐτοῦ,\nκαὶ ἐν ὀνόματι αὐτοῦ καυχήσασθαι·\nκαὶ ἐδευτέρωσαν ἐν προσκυνήσει ἐπιδέξασθαι τὴν εὐλογίαν\nπαρὰ Ὑψίστου.\nκαὶ νῦν εὐλογήσατε τὸν θεὸν πάντων τὸν\nμεγάλα ποιοῦντα μόνον πάντη, τὸν ὑψοῦντα ἡμέρας ἡμῶν\nἐκ μήτρας καὶ ποιοῦντα μεθ’ ἡμῶν κατὰ τὸν ἔλεον αὐτοῦ·\nκαὶ γενέσθαι εἰρήνην ἐν ἡμέραις ἡμῶν, ἐν ᾿Ισραὴλ κατὰ τὰς ἡμέρας\nτοῦ αἰῶνος, ἐμπιστεῦσαι μεθ’ ἡμῶν τὸν ἔλεον αὐτοῦ,\nκαὶ\nἐν ταῖς ἡμέραις ἡμῶν λυτρωσάσθω ἡμᾶς.\nἐν δυσὶν ἔθνεσι προσώχθισεν ἡ ψυχή μου, καὶ τὸ τρίτον οὐκ ἔστιν\nἔθνος·\nοἱ καθήμενοι ἐν ὄρει Σαμαρείας, καὶ ἄνδρες οἱ\nκατοικουντες\nΦυλιστιείμ, καὶ λαὸς μωρὸς ὁ κατοικῶν ἐν Σικίμοις.\nπαιδείαν συνέσεως καὶ ἐπιστήμης ἐχάραξα ἐν τῷ βιβλίῳ τούτῳ,\nἸησοῦς ὁ υἱὸς Σιρὰχ ὁ ῾Ιεροσολυμίτης, ὃς ἀνώμβρισε σοφίαν\nἀπὸ καρδίας.\nμακάριος ὃς ἐν τούτοις ἀναστραφήσεται, καὶ ὁ\nθεὶς αὐτὰ ἐπὶ καρδίαν ἑαυτοῦ σοφισθήσεται·\nἐὰν γὰρ ποιήση αὐτά, πρὸς πάντα ἰσχύσει· ὅτι φῶς Κυρίου τὸ\nἴχνος αὐτοῦ, καὶ τοῖς εὐσεβέσιν ἔδωκε σοφίαν.\nεὐλογητὸς Κύριος εἰς τὸν αἰῶνα· γένοιτο γένοιτο.\nΠροσευχὴ Ἰησοῦ υἱοῦ Σιράχ.\nἐξομολογήσομαί σοι, κύριε βασιλεῦ, καὶ αἰνέσω σε θεὸν τὸν σωτῆρά μου,\nἐξομολογοῦμαι τῷ ὀνόματί σου, ὅτι σκεπαστὴς καὶ βοηθὸς ἐγένου μοι, καὶ ἐλυτρώσω τὸ σῶμά μου ἐξ ἀπωλείας καὶ ἐκ\nπαγίδος διαβολῆς γλώσσης, ἀπὸ χειλέων ἐργαζομένων\nψεῦδος, καὶ ἔναντι τῶν ἀνθεστηκότων μοι ἐγένου βοηθός, καὶ\nἐλυτρώσω με κατὰ τὸ πλῆθος τοῦ ἐλέους τοῦ ὀνόματός σου\nἐκ βρυγμῶν ἕτοιμον εἰς βρῶμα·\nἐκ χειρὸς ζητούντων τὴν ψυχήν μου, ἐκ πλείονων θλίψεων ὧν ἔσχον,\nἀπὸ πνιγμοῦ πυρὸς κυκλόθεν·\nἐκ μέσου πυρὸς οὐκ ἐξέκαυσα καὶ ἐκ βάθους κοιλίας καὶ ἀπὸ γλώσσης\nἀκαθάρτου καὶ ἐκ λόγου ψευδοῦς.\nβασιλεῖ διαβολὴ ἐκ γλώσσης ἀδίκου· ἤγγισεν ἕως θανάτου ἡ ψυχή μου, καὶ\nἡ ζωή μου ἦν σύνεγγυς ᾅδου κατωτάτου·\nπεριέσχον με πάντοθεν καὶ οὐκ ἦν ὁ βοηθῶν, ἐνέβλεπον εἰς ἀντίληψιν ἀνθρώπων, καὶ οὐκ ἦν·\nκαὶ ἐμνήσθην τοῦ ἐλέους σου, Κύριε, καὶ τῆς ἐργασίας ταύτης ἀπ’ αἰῶνος·\nὅτι ἐξαιρῇ τοὺς ὑπομένοντάς σε, καὶ σώζεις αὐτοὺς ἐκ χειρὸς ἐχθρῶν.\nκαὶ ἀνύψωσα ἀπὸ ὀργῆς ἱκετείαν μου καὶ ὑπὲρ θανάτου ῥύσεως ἐδεήθην·\nκαὶ ἐπεκαλεσάμην κύριον πατέρα κυρίου μου, μὴ ἐγκαταλίπῃ\nμε ἐν ἡμέρᾳ θλίψεως, ἐν καιρῷ ὑπερηφάνων ἀβοηθησίας.\nαἰνέσω τὸ ὄνομά σου ἐνδελεχῶς, καὶ ὑμνήσω σε ἐν ἐξομολογήσει·\nλογήσει· καὶ εἰσηκούσθη ἡ δέησίς μου· ἔσωσας γὰρ ἡμᾶς ἐξ ἀπωλείας, καὶ ἐξείλου με ἐκ καιροῦ πονηροῦ·\nδιὰ τοῦτο ἐξομολογήσομαι καὶ αἰνέσω σε καὶ εὐλογήσω τὸ\nὄνομά σου, κύριε.\nἔτι ὢν νεώτερος πρὶν ἢ πλανηθῆναί με ἐζήτησα σοφίαν προφανῶς ἐν προσευχῇ μου·\nἔναντι λαοῦ ἠξίουν περὶ αὐτῆς, καὶ ἕως ἐσχάτου ἐκζητήσω αὐτήν·\nἐξ ὄνθους ὡς περκαζούσης σταφυλῆς εὐφράνθη ἡ καρδία μου ἐν αὐτῇ· ἐπέβη ὁ πούς μου ἐν εὐθύτητι, ἐκ νεότητός\nμου ἴχνευον αὐτήν·\nἔκλινα τὸ οὖς μου ὀλίγον καὶ ἐδεξάμην, καὶ πολλὴν εὗρον ἐμαυτῷ παιδείαν·\nπροκοπὴ ἐγένετό μοι ἐν αὐτῇ· τῷ διδόντι μοι σοφίαν δώσω δύναμιν.\n\n\n\nδιενοήθην γὰρ τοῦ ποιῆσαι αὐτήν, κοὶ ζηλῶσαι τὸ ἀγαθόν,\nκοὶ οὐ μὴ\nαἰσχυνθῶ.\nδιαμεμάχηται ἡ ψυχή μου ἐν αὐτῇ, καὶ ἐν\nποιήσει λιμοῦ διηκριβωσάμην· τὰς χεῖράς μου ἐξεπέτασα\nπρὸς ὕψος, καὶ τὰ ἀγνοήματα αὐτῆς ἐπενόησα·\nτὴν ψυχήν μου κατεύθυνα εἰς αὐτήν, καὶ ἐν καθαρισμῷ εὗρον αὐτήν·\nκαρδίαν ἐκτησάμην μετ’ αὐτῆς ἀπ’ ἀρχῆς, διὰ τοῦτο οὐ μὴ ἐγκαταλειφθῶ.\nκαὶ ἡ καρδία μου ἐταράχθη ζητῆσαι αὐτήν.\nδιὰ τοῦτο ἐκτησάμην ἀγαθὸν κτῆμα· ἔδωκε Κύριος γλῶσσαν μισθόν\nμου,\nκαὶ ἐν αὐτῇ αἰνέσω αὐτόν.\nἐγγίσατέ μοι, ἀπαίδευτοι, καὶ αὐλίσθητε\nἐν οἴκῳ παιδείας·\nδιότι διότι ἢ τί λέγετε ἐν τούτοις,\nκαὶ αἱ ψυχαὶ ὑμῶν διψῶσι σφόδρα;\nἤνοιξα τὸ στόμα μου καὶ ἐλάλησα· κτήσασθε ἑαυτοῖς ἄνευ ἀργυρίου·\nτὸν τράχηλον ὑμῶν ὑπόθετε ὑπὸ ζυγόν, καὶ ἐπιδεξάσθω ἢ ψυχὴ\nὑμῶν παιδείαν· ἐγγύς ἐστιν εὑρεῖν αὐτήν·\nἴδετε ἐν\nὀφθαλμοῖς\nὑμῶν ὅτι ὀλίγον ἐκοπίασα, καὶ εὗρον ἐμαυτῷ πολλὴν ἀνάπαυσιν.\nμετάσχετε παιδείας ἐν πολλῷ ἀριθμῷ ἀργυρίου, καὶ πολὺν χρυσὸν\nκτήσασθε ἐν αὐτῇ.\nεὐφρανθείη ἡ ψυχὴ ὑμῶν ἐπὶ τῷ ἐλέει\nαὐτοῦ, καὶ μὴ αἰσχυνθείητε ἐν αἰνέσει αὐτοῦ·\nἐργάσασθε τὸ ἔργον ὑμῶν πρὸ καιροῦ, καὶ δώσει τὸν μισθὸν ὑμῶν\nἐν καιρῷ αὐτοῦ. + + +\n"};
