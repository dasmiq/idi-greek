var sequence = {"name":"Old Testament. Hosea","data":"ΛΟΓΟΣ Κυρίου ὃς ἐγενήθη πρὸς Ὡσῆε τὸν τοῦ Βεηρεὶ ἐν ἡμέραις\nὈζείου καὶ Ἰωαθὰμ καὶ Ἀχὰς καὶ Ἑζεκίου βασιλέων Ἰούδα καὶ ἐν\nἡμέραις Ἰεροβοὰμ υἱοῦ Ἰωὰς βασιλέως Ἰσραήλ.\nἈρχὴ λόγου Κυρίου ἐν Ὡσκῆε. καὶ εἶπεν Κύριος πρὸς Ὡσηέ\nΒάδιζε λάβε σεαυτῷ γυναῖκα πορνείας καὶ τέκνα πορνείας, διότι\nἐκπορνεύουσα ἐκπορνεύσει ἡ γῆ ἀπὸ ὄπισθεν τοῦ κυρίου.\nκαὶ\nἐπορεύθη καὶ ἔλαβεν τὴν Γόμερ θυγατέρα Δεβηλάιμ, καὶ συνέλαβεν\nκαὶ ἔτεκεν αὐτῷ υἱόν.\nκαὶ εἶπεν Κύριος πρὸς αὐτόν Κάλεσον τὸ\nὄνομα αὐτοῦ Ἰεζραέλ, διότι ἔτι μικρὸν καὶ ἐκδικήσω τὸ αἷμα τοῦ\nἸεζραὲλ ἐπὶ τὸν οἶκον Ἰούδα, καὶ καταπαύσω βασιλείαν οἴκου Ἰσραήλ·\nκαὶ ἔσται ἐν τῇ ἡμέρᾳ ἐκείνῃ συντρίψω τὸ τόξον τοῦ Ἰσραὴλ ἐν\nκοιλάδι τοῦ Ἰεζραέλ.\nκαὶ συνέλαβεν ἔτι καὶ ἔτεκεν θυγατέρα. καὶ\nεἶπεν αὐτῷ Κάλεσον τὸ ὄνομα αὐτῆς Οὐκ ἠλεημένη, διότι οὐ μὴ\nπροσθήσω ἔτι ἐλεῆσαι τὸν οἶκον Ἰσραήλ, ἀλλʼ ἢ ἀντιτασσόμενος\nἀντιτάξομαι αὐτοῖς.\nτοὺς δὲ υἱοὺς ἐλεήσω καὶ σώσω αὐτοὺς ἐν\nΚυρίῳ θεῷ αὐτῶν, καὶ οὐ σώσω αὐτοὺς ἐν τόξῳ οὐδὲ ἐν ῥομφαίᾳ\nοὐδὲ ἐν πολέμῳ οὐδὲ ἐν ἵπποις οὐδὲ ἐν ἱππεῦσιν.\nκαὶ ἀπεγαλάκτισεν\nτὴν Οὐκ ἠλεημένην, καὶ συνέλαβεν ἔτι καὶ ἔτεκεν υἱόν.\nκαὶ εἶπεν Κάλεσον τὸ ὄνομα αὐτοῦ Οὐ λαός μου, διότι ὑμεῖς οὐ λαός\n\n\n\nμου καὶ ἐγὼ οὐκ εἰμι ὑμῶν.\nΚαὶ ἦν ὁ ἀριθμὸς τῶν υἱῶν\nἸσραὴλ ὡς ἡ ἄμμος τῆς θαλάσσης, ἣ οὐκ ἐκμετρηθήσεται οὐδὲ\nἐξαριθμηθήσεται καὶ ἔσται ἐν τῷ τόπῳ οὗ ἐρρέθη αὐτοῖς Οὐ λαός\nμου ὑμεῖς, κληθήσονται καὶ αὐτοὶ υἱοὶ θεοῦ ζῶντος.\nκαὶ συναχθήσονται\nοἱ υἱοὶ Ἰούδα καὶ οἱ υἱοὶ Ἰσραὴλ ἐπὶ τὸ αὐτό, καὶ\nθήσονται ἑαυτοῖς ἀρχὴν μίαν, καὶ ἀναβήσονται ἐκ τῆς γῆς, ὅτι\nμεγάλη ἡ ἡμέρα τοῦ Ἰεζραέλ.\nεἴπατε τῷ ἀδελφῷ ὑμῶν Λαός μου.\nκαὶ τῆ ἀδελφῇ ὑμῶν Ἐλεημένη.\nΚρίθητε πρὸς τὴν μητέρα\nὑμῶν, κρίθητε, ὅτι αὕτη οὐ γυνὴ μου καὶ ἐγὼ οὐκ ἀνὴρ αὐτῆς.\nκαὶ ἐξαρῶ τὴν πορνίαν αὐτῆς ἐκ προσώπου μου καὶ τὴν μοιχείαν\nαὐτῆς ἐκ μέσου μαστῶν αὐτῆς,\nὅπως ἂν ἐκδύσω αὐτὴν γυμνήν,\nκαὶ ἀποκαταστήσω αὐτὴν καθὼς ἡ ἡμέρα γενέσεως αὐτῆς· καὶ\nθήσω αὐτὴν ἔρημον καὶ τάξω αὐτὴν ὡς γῆν ἄνυδρον, καὶ ἀποκτενῶ\nαὐτὴν ἐν δίψει·\nκαὶ τὰ τέκνα αὐτῆς οὐ μὴ ἐλεήσω, ὅτι\nτέκνα πορνείας ἐστίν.\nὅτι ἐξεπόρνευσεν ἡ μήτηρ αὐτῶν, κατῄσχυνεν\nἡ τεκοῦσα αὐτά, ὅτι εἶπεν Πορεύσομαι ὀπίσω τῶν ἐραστῶν\nμου τῶν διδόντων μοι τοὺς ἄρτους μου καὶ τὸ ὕδωρ μου καὶ\nτὰ ἱμάτιά μου καὶ τὰ ὀθόνιά μου, τὸ ἔλαιόν μου καὶ πάντα ὅσα μοι\nκαθήκει.\nδιὰ τοῦτο ἰδοὺ ἐγὼ φράσσω τὴν ὁδὸν αὐτῆς ἐν σκόλοψιν,\nκαὶ ἀνοικοδομήσω τὰς ὁδοὺς καὶ τὴν τρίβον αὐτῆς οὐ μὴ\nεὕρῃ·\nκαὶ καταδιώξεται τοὺς ἐραστὰς αὐτῆς καὶ οὐ μὴ καταλάβῃ\nαὐτούς, καὶ ζητήσει αὐτοὺς καὶ οὐ μὴ εὕρῃ αὐτούς, καὶ ἐρεῖ Πορεύσομαι\nκαὶ ἐπιστρέψω πρὸς τὸν ἄνδρα μου τὸν πρότερον, ὅτι\nκαλῶς μοι ἦν τότε ἡ νῦν.\nκαὶ αὕτη οὐκ ἔγνω ὅτι ἐγὼ ἔδωκα\nαὐτῇ τὸν σῖτον καὶ τὸν οἶνον καὶ τὸ ἔλαιον, καὶ ἀργύριον ἐπλήθυνα\nαὐτῇ· αὕτη δὲ ἀργυρᾶ καὶ χρυσᾶ ἐποίησεν τῇ Βάαλ.\nδιὰ\nτοῦτο ἐπιστρέψω καὶ κομιοῦμαι τὸν σῖτόν μου καθʼ ὥραν αὐτοῦ\nκαὶ τὸν οἶνόν μου ἐν καιρῷ αὐτοῦ, καὶ ἀφελοῦμαι τὰ ἱμάτιά μου\nκαὶ τὰ ὀθόνιά μου τοῦ μὴ καλύπτειν τὴν ἀσχημοσύνην αὐτῆς·\nκαὶ νῦν ἀποκαλύψω τὴν ἀκαθαρσίαν αὐτῆς ἐνώπιον τῶν ἐραστῶν\n\n\n\nαὐτῆς, καὶ οὐδεὶς οὐ μὴ ἐξέληται αὐτὴν ἐκ χειρός μου·\nκαὶ\nἀποστρέψω πάσας τὰς εὐφροσύνας αὐτῆς, ἑορτὰς αὐτῆς καὶ τὰς\nνουμηνίας αὐτῆς καὶ τὰ σάββατα αὐτῆς καὶ πάσας τὰς πανηγύρεις\nαὐτῆς·\nκαὶ ἀφανιῶ ἄμπελον αὐτῆς καὶ τὰς συκᾶς αὐτῆς, ὅσα\nεἶπεν Μισθώματά μου ταῦτά ἐστιν ἃ ἔδωκάν μοι οἱ ἐρασταί μου,\nκαὶ θήσομαι αὐτὰ εἰς μαρτύριον, καὶ καταφάγεται αὐτὰ τὰ θηρία\nτοῦ ἀγροῦ καὶ τὰ πετεινὰ τοῦ οὐρανοῦ καὶ τὰ ἑρπετὰ τῆς γῆς·\nκαὶ ἐκδικήσω ἐπʼ αὐτὴν τὰς ἡμέρας τῶν Βααλεὶμ ἐν αἷς ἐπέθυεν\nαὐτοῖς, καὶ περιετίθετο τὰ ἐνώτια αὐτῆς καὶ τὰ καθόρμια αὐτῆς καὶ\nἐπορεύετο ὀπίσω τῶν ἐραστῶν αὐτῆς, ἐμοῦ δὲ ἐπελάθετο, λέγει\nΚύριος.\nδιὰ τοῦτο ἰδοὺ ἐγὼ πλανῶ αὐτὴν καὶ τάξω αὐτὴν ὡς\nἔρημον, καὶ λαλήσω ἐπὶ τὴν καρδίαν αὐτῆς,\nκαὶ δώσω αὐτῇ τὰ\nκτήματα αὐτῆς ἐκεῖθεν καὶ τὴν κοιλάδα Ἀχὼρ διανοῖξαι σύνεσιν\nαὐτῆς· καὶ ταπεινωθήσεται ἐκεῖ κατὰ τὰς ἡμέρας νηπιότητος αὐτῆς\nκαὶ κατὰ τὰς ἡμέρας ἀναβάσεως αὐτῆς ἐκ γῆς Αἰγύπτου.\nκαὶ\nἔσται ἐν τῇ ἡμέρᾳ ἐκείνῃ, λέγει Κύριος, καλέσει με Ὁ ἀνήρ μου.\nκαὶ οὐ καλέσει με ἔτι Βααλείμ·\nκαὶ ἐξαρῶ τὰ ὀνόματα τῶν\nΒααλεὶμ ἐκ στόματος αὐτῆς, καὶ οὐ μὴ μνησθῶσιν οὐκέτι τὰ ὀνόματα\nαὐτῶν.\nκαὶ διαθήσομαι αὐτοῖς διαθήκην ἐν τῇ ἡμέρᾳ ἐκείνῃ\nμετὰ τῶν θηρίων τοῦ ἀγροῦ καὶ μετὰ τῶν πετεινῶν τοῦ οὐρανοῦ\nκαὶ τῶν ἑρπετῶν τῆς γῆς· καὶ τόξον καὶ ῥομφαίαν καὶ πόλεμον\nσυντρίψω ἀπὸ τῆς γῆς, καὶ κατοικιῶ σε ἐπʼ ἐλπ ίδι.\nκαὶ μνηστεύσομαί\nσε ἐμαυτῷ εἰς τὸν αἰῶνα, καὶ μνηστεύσομαί σε ἐμαυτῷ\nἐν δικαιοσύνῃ καὶ ἐν κρίματι καὶ ἐν ἐλέει καὶ ἐν οἰκτειρμοῖς,\nκαὶ\nμνηστεύσομαί σε ἐμαυτῷ ἐν πίστει, καὶ ἐπιγνώσῃ τὸν κύριον.\nκαὶ ἔσται ἐν τῇ ἡμέρᾳ ἐκείνῃ, λέγει Κύριος, ἐπακούσομαι τῷ\nοὐρανῷ, καὶ αὐτὸς ἐπακούσεται τῇ γῇ,\nκαὶ ἡ γῆ ἐπακούσεται τὸν\nσῖτον καὶ τὸν οἶνον καὶ τὸ ἔλαιον, καὶ αὐτὰ ἐπακούσεται τῷ\nἸεζραέλ.\nκαὶ σπερῶ αὐτὴν ἐμαυτῷ ἐπὶ τῆς γῆς, καὶ ἀγαπήσω\nτὴν Οὐκ ἠγαπημένην, καὶ ἐρῶ τῷ Οὐ λαῷ μου Λαός μου εἶ σύ,\nκαὶ αὐτὸς ἐρεῖ Κύριος ὁ θεός μου εἰ σύ.\nΚαὶ εἶπεν Κύριος πρὸς μέ Ἔτι πορεύθητι καὶ ἀγάπησον γυναῖκα\nἀγαπῶσαν πονηρὰ καὶ μοιχαλίν, καθὼς ἀγαπῷ ὁ θεὸς τοὺς υἱοὺς\nἸσραήλ, καὶ αὐτοὶ ἐπιβλέπουσιν ἐπὶ θεοὺς ἀλλοτρίους καὶ φιλοῦσιν\nπέμματα μετὰ σταφίδος.\nκαὶ ἐμισθωσάμην ἐμαυτῷ πέντε καὶ δέκα\nἀργυρίου καὶ γόμορ κριθῶν καὶ νέβελ οἴνου,\nκαὶ εἶπα πρὸς αὐτήν\nἩμέρας πολλὰς καθήσῃ ἐπʼ ἐμοί, καὶ οὐ μὴ πορνεύσῃς οὐδέ μὴ\nγένῃ ἀνδρί, καὶ ἐγὼ ἐπὶ σοί.\nδιότι ἡμέρας πολλὰς καθήσονται οἱ\nυἱοὶ Ἰσραὴλ οὐκ ὄντος βασιλέως οὐδὲ ὄντος ἄρχοντος οὐδὲ οὕσης\nθυσίας οὐδὲ ὄντος θυσιαστηρίου οὐδὲ ἱερατίας οὐδὲ δήλων.\nκαὶ\nμετὰ ταῦτα ἐπιστρέψουσιν οἱ υἱοὶ Ἰσραὴλ καὶ ἐπιζητήσουσιν Κύριον\nτὸν θεὸν αὐτῶν καὶ Δαυεὶδ τὸν βασιλέα αὐτῶν, καὶ ἐκστήσονται ἐπὶ\nτῷ κυρίῳ καὶ ἐπὶ τοῖς ἀγαθοῖς αὐτοῦ ἐπʼ ἐσχάτων τῶν ἡμερῶν.\nἈκούσατε λόγον Κυρίου, υἱοὶ Ἰσραήλ, ὅτι κρίσις τῷ κυρίῳ πρὸς\nτοὺς κατοικοῦντας τὴν γῆν, διότι οὐκ ἔστιν ἀλήθεια οὐδὲ ἔλεος οὐδὲ\nἐπίγνωσις θεοῦ ἐπὶ τῆς γῆς·\nἀρὰ καὶ ψεῦδος καὶ φόνος καὶ κλοπὴ καὶ\nμοιχεία κέχυται ἐπὶ τῆς γῆς, καὶ αἵματα ἐφʼ αἵμασιν μίσγουσιν.\nδιὰ\nτοῦτο πενθήσει ἡ γῆ, καὶ μικρυνθήσεται σὺν πᾶσιν τοῖς κατοικοῦσιν\nαὐτήν, σὺν τοῖς θηρίοις τοῦ ἀγροῦ καὶ σὺν τοῖς ἑρπετοῖς τῆς γῆς καὶ\nσὺν τοῖς πετεινοῖς τοῦ οὐρανοῦ, καὶ οἱ ἰχθύες τῆς θαλάσσης ἐκλείψουσιν,\nὅπως μηδεὶς μήτε δικάζηται μήτε ἐλέγχῃ μηδείς. ὁ δὲ λαός\nμου ὡς ἀντιλεγόμενος ἱερεύς,\nκαὶ ἀσθενήσει ἡμέρας, καὶ ἀσθενήσει\nπροφήτης μετὰ σοῦ· νυκτὶ ὡμοίωσα τὴν μητέρα σου,\nὡμοιώθη ὁ λαός\nμου ὡς οὐκ ἔχων γνῶσιν· ὅτι σὺ ἐπίγνωσιν ἀπώσω, κἀγὼ ἀπώσομαι\nσέ τοῦ ἱερατεύειν μοι· καὶ ἐπελάθου νόμον θεοῦ σου, κἀγὼ ἐπιλήσομαι\nτέκνων σου.\nκατὰ τὸ πλῆθος αὐτῶν οὕτως ἥμαρτόν μοι· τὴν δόξαν\nαὐτῶν εἰς ἀτιμίαν θήσομαι,\nἁμαρτίας λαοῦ μου φάγονται, καὶ ἐν ταῖς\nἀδικίαις αὐτῶν λήμψονται τὰς ψυχὰς αὐτῶν.\nκαὶ ἔσται καθὼς ὁ λαὸς\nοὕτως καὶ ὁ ἱερεύς, καὶ ἐκδικήσω ἐπʼ αὐτὸν τὰς ὁδοὺς αὐτοῦ, καὶ τὰ\nδιαβούλια αὐτοῦ ἀνταποδώσω αὐτῷ.\nκαὶ φάγονται καὶ οὐ μὴ ἐμπλησθῶσιν,\n\n\n\nἐπόρνευσαν καὶ οὐ μὴ κατευθύνωσιν, διότι τὸν κύριον ἐγκατέλιπον\nτοῦ φυλάξαι πορνείαν.\nκαὶ οἶνον καὶ μέθυσμα ἐδέξατο\nκαρδία λαοῦ μου·\nἐν συμβόλοις ἐπηρώτων, καὶ ἐν ῥάβδοις αὐτοῦ\nἀπήγγελλον αὐτῷ· πνεύματι πορνείας ἐπλανήθησαν καὶ ἐξεπόρνευσαν\nἀπὸ τοῦ θεοῦ αὐτῶν.\nἐπὶ τὰς κορυφὰς τῶν ὀρέων ἐθυσίαζον,\nκαὶ ἐπὶ τοὺς βουνοὺς ἔθυον ὑποκάτω δρυὸς καὶ λεύκης καὶ δένδρου\nσυσκιάζοντος, ὅτι καλὸν σκέπη. διὰ τοῦτο ἐκπορνεύσουσιν αἱ θυγατέρες\nὑμῶν, καὶ αἱ νύμφαι ὑμῶν μοιχεύσουσιν·\nκαὶ οὐ μὴ ἐπισκέψωμαι\nἐπὶ τὰς θυγατέρας ὑμῶν ὅταν πορνεύωσιν, καὶ ἐπὶ τὰς νύμφας\nὑμῶν ὅταν μοιχεύωσιν· ὅτι αὐτοὶ μετὰ τῶν πορνῶν συνεφύροντο, καὶ\nμετὰ τῶν τετελεσμένων ἔθυον, καὶ ὁ λαὸς ὁ συνίων συνεπλέκετο μετὰ\nπόρνης.\nσὺ δέ, Ἰσραήλ, μὴ ἀγνόει, καὶ Ἰούδα, μὴ εἰσπορεύεσθε εἰς\nΓάλγαλα, καὶ μὴ ἀναβαίνετε εἰς τὸν οἶκον Ὤν, καὶ μὴ ὀμνύετε ζῶντα\nΚύριον.\nδιότι ὡς δάμαλις παροιστρῶσα παροίστρησεν Ἰσραήλ· νῦν\nνεμήσει αὐτοὺς Κύριος ὡς ἀμνὸν ἐν εὐρυχώρῳ.\nμέτοχος εἰδώλων\nἘφράιμ ἔθηκεν ἑαυτῷ σκάνδαλα,\nᾑρέτισεν Χαναναίους· πορνεύοντες\nἐξεπόρνευσαν, ἠγάπησαν ἀτιμίαν ἐκ φρυάγματος αὐτῆς.\nσυστροφὴ\nπνεύματος σὺ εἶ ἐν ταῖς πτέρυξιν αὐτῆς, καὶ καταισχυνθήσονται\nἐκ τῶν θυσιαστηρίων αὐτῶν.\nἈκούσατε ταῦτα, οἱ ἱερεῖς, καὶ προσέχετε, οἶκος Ἰσραήλ, καὶ ὁ\nοἶκος τοῦ βασιλέως, ἐνωτίζεσθε, διότι πρὸς ὑμᾶς ἐστιν τὸ κρίμα· ὅτι\nπαγὶς ἐγενήθητε τῇ σκοπιᾷ, καὶ ὡς δίκτυον ἐκτεταμένον ἐπὶ τὸ Ἰταβύριον,\nὃ οἱ ἀγρεύοντες τὴν θήραν κατέπηξαν. ἐγὼ δὲ παιδευτὴς\nὑμῶν·\nἐγὼ ἔγνων τὸν Ἐφράιμ, καὶ Ἰσραὴλ οὐκ ἄπεστιν ἀπʼ ἐμοῦ.\nδιότι νῦν ἐξεπόρνευσεν Ἐφράιμ, ἐμιάνθη Ἰσραήλ.\nοὐκ ἔδωκαν τὰ\nδιαβούλια αὐτῶν τοῦ ἐπιστρέψαι πρὸς τὸν θεὸν αὐτῶν, ὅτι πνεῖμα\nπορνίας ἐν αὐτοῖς ἐστίν, τὸν δὲ κύριον οὐκ ἐπέγνωσαν.\nκαὶ ταπεινωθήσεται\nἡ ὕβρις τοῦ Ἰσραὴλ εἰς πρόσωπον αὐτοῦ, καὶ Ἰσραὴλ καὶ\nἘφράιμ ἀσθενήσουσιν ἐν ταῖς ἀδικίαις αὐτῶν, καὶ ἀσθενήσει καὶ\nἸούδας μετʼ αὐτῶν.\nμετὰ προβάτων καὶ μόσχων πορεύσονται τοῦ\nἐκζητῆσαι τὸν κύριον, καὶ οὐ μὴ εὕρωσιν αὐτόν, ὅτι ἐκκέκλικεν\n\n\n\nἀπʼ αὐτῶν·\nὅτι τὸν κύριον ἐνκατέλιπον, ὅτι τέκνα ἀλλότρια ἐγεννήθησαν\nαὐτοῖς· νῦν καταφάγεται αὐτοὺς ἡ ἐρυσίβη καὶ τοὺς κλήρους\nαὐτῶν.\nΣαλπίσατε σάλπιγγι ἐπὶ τοὺς βουνούς, ἠχήσατε ἐπὶ τῶν ὑψηλῶν,\nκηρύξατε ἐν τῷ οἴκῳ Ὡν, ἐξέστη Βενιαμείν,\nἘφράιμ εἰς\nἀφανισμὸν ἐγένετο ἐν ἡμέραις ἐλέγχου. ἐν ταῖς φυλαῖς τοῦ Ἰσραὴλ\nἔδειξα πιστά·\nἐγένοντο οἱ ἄρχοντες Ἰούδα ὡς μετατιθέντες ὅρια,\nἐπ᾿ αὐτοὺς ἐκχεῶ ὡς ὕδωρ τὸ ὅρμημά μου.\nκατεδυνάστευσεν\nἘφράιμ τὸν ἀντίδικον αὐτοῦ, κατεπάτησεν τὸ κρίμα, ὅτι ἤρξατο\nπορεύεσθαι ὀπίσω τῶν ματαίων.\nκαὶ ἐγὼ ὡς ταραχὴ τῷ Ἐφράιμ.\nκαὶ ὡς κέντρον τῷ οἴκῳ Ἰούδα.\nκαὶ εἶδεν Ἐφράιμ τὴν νόσον αὐτοῦ,\nκαὶ Ἰούδας τὴν ὀδύνην αὐτοῦ· καὶ ἐπορεύθη Ἐφράιμ πρὸς Ἀσσυρίους\nκαὶ ἀπέστειλεν πρέσβεις πρὸς βασιλέα Ἰαρείμ· καὶ οὗτος οὐκ ἠδυνάσθη\nἰάσασθαι ὑμᾶς, καὶ οὐ μὴ διαπαύσῃ ἐξ ὑμῶν ὀδύνη.\nδιότι ἐγώ\nεἰμι ὡς πανθὴρ τῷ Ἐφράιμ, καὶ ὡς λέων τῷ οἴκῳ Ἰούδα· καὶ ἐγῶ\nἁρπῶμαι καὶ πορεύσομαι καὶ λήμψομαι, καὶ οὐκ ἔσται ὁ ἐξαιρούμενος.\nπορεύσομαι καὶ ἐπιστρέψω εἰς τὸν τόπον μου, ἕως οὗ ἀφανισθῶσιν\nκαὶ ζητήσουσιν τὸ πρόσωπόν μου.\nἘν θλίψει αὐτῶν ὀρθριοῦσι πρὸς μέ λέγοντες Πορευθῶμεν καὶ\nἐπιστρέψωμεν πρὸς Κύριον τὸν θεὸν ἡμῶν, ὅτι αὐτὸς ἥρπακεν καὶ\nἰάσεται ἡμᾶς, πατάξει καὶ μοτώσει ἡμᾶς,\nὑγιάσει ἡμᾶς μετὰ δύο\nἡμέρας· ἐν τῇ ἡμέρᾳ τῇ τρίτῃ καὶ ἀναστησόμεθα, καὶ ζησόμεθα ἐνώπιον\nαὐτοῦ,\nκαὶ γνωσόμεθα· διώξομεν τοῦ γνῶναι τὸν κύριον, ὡς ὄρθρον\nἕτοιμον εὑρήσομεν αὐτόν, καὶ ἤξει ὡς ὑετὸς ἡμῖν πρόιμος καὶ ὄψιμος\nγῇ.\nΤί σοι ποιήσω, Ἐφράιμ; τί σοι ποιήσω, Ἰούδα; τὸ δὲ\nἔλεος ὑμῶν ὡς νεφέλη πρωινὴ καὶ ὡς δρόσος ὀρθρινὴ πορευομένη.\nδιὰ τοῦτο ἀπεθέρισα τοὺς προφήτας ὑμῶν, ἀπέκτεινα αὐτοὺς ἐν\nῥήματι στόματός μου, καὶ τὸ κρίμα μου ὡς φῶς ἐξελεύσεται.\nδιότι\nἔλεος θέλω ἡ θυσίαν, καὶ ἐπίγνωσιν θεοῦ ἢ ὁλοκαυτώματα.\nαὐτοὶ\nδέ εἰσιν ὡς ἄνθρωπος παραβαίνων διαθήκην· ἐκεῖ κατεφρόνησέν μου\nΓαλαάδ, πόλις ἐργαζομένη μάταια, ταράσσουσα ὕδωρ,\nκαὶ ἡ ἰσχύς\n\n\n\nσου ἀνδρὸς πειρατοῦ· ἔκρυψαν ἱερεῖς ὁδόν, ἐφόνευσαν Σίκιμα, ὅτι\nἀνομίαν ἐποίησαν\nἐν τῷ οἴκῳ τοῦ Ἰσραήλ· εἶδον φρικώδη ἐκεῖ,\nπορνείαν τοῦ Ἐφράιμ· ἐμιάνθη Ἰσραὴλ καὶ Ἰούδα.\nἌρχου τρυγᾷν σεαυτῷ ἐν τῷ ἐπιστρέφειν με τὴν αἰχμαλωσίαν τοῦ\nλαοῦ μου,\nἐν τῷ ἰάσασθαί με τὸν Ἰσραήλ. καὶ ἀποκαλυφθήσεται ἡ\nἀδικία Ἐφράιμ καὶ ἡ κακία Σαμαρείας, ὅτι ἠργάσαντο ψευδῆ· καὶ κλέπτης\nπρὸς αὐτὸν εἰσελεύσεται, ἐκδιδύσκων λῃστὴς ἐν τῇ ὁδῷ αὐτοῦ,\nὅπως συνᾴδωσιν ὡς ᾄδοντες τῇ καρδίᾳ αὐτῶυ. πάσας τὰς κακίας\nαὐτῶν ἐμνήσθην· νῦν ἐκύκλωσαν αὐτοὺς τὰ διαβούλια αὐτῶν, ἀπέναντι\nτοῦ προσώπου μου ἐγένοντο.\nἐν ταῖς κακίαις αὐτῶυ εὔφραναν\nβασιλεῖς, καὶ ἐν τοῖς ψεύδεσιν αὐτῶν ἄρχοντας·\nπάντες μοιχεύοντες,\nὡς κλίβανος καιόμενος εἰς πέψιν κατακαύματος ἀπὸ τῆς φλογός, ἀπὸ\nφυράσεως στέατος, ἕως τοῦ ζυμωθῆναι αὐτό.\nἡμέραι τῶυ βασιλέων\nὑμῶν, ἤρξαντο οἱ ἄρχοντες θυμοῦσθαι ἐξ οἴνου, ἐξέτεινεν τὴν χεῖρα\nαὐτοῦ μετὰ λοιμῶν·\nδιότι ἀνεκαύθησαν ὡς κλίβανος αἱ καρδίαι αὐτῶν,\nἐν τῷ καταράσσειν αὐτοὺς ὅλην τὴν νύκτα ὕπνου Ἐφράιμ ἐνεπλήσθηπρωὶ\nἐνεγενήθη, ἀνεκαύθη ὡς πυρὸς φέγγος.\nπάντες ἐθερμάνθησαν\nὡς κλίβανος, καὶ κατέφαγον τοὺς κριτὰς αὐτῶν· πάντες οἱ βασιλεῖς\nαὐτῶν ἔπεσαν, οὐκ ἦν ὁ ἐπικαλούμενος ἐν αὐτοῖς πρὸς μέ.\nἘφράιμ\nἐν τοῖς λαοῖς αὐτοῦ συνεμίγνυτο, Ἐφράιμ ἐγένετο ἐνκρυφίας οὐ\nμεταστρεφόμενος·\nκατέφαγον ἀλλότριοι τὴν ἰσχὺν αὐτοῦ, αὐτὸς δὲ\nοὐκ ἔγνω, καὶ πολιαὶ ἐξήνθησαν αὐτῷ, καὶ αὐτὸς οὐκ ἔγνω.\nκαὶ\nταπεινωθήσεται ἡ ὕβρις Ἰσραὴλ εἰς πρόσωπον αὐτοῦ, καὶ οὐκ ἐπέστρεψαν\nπρὸς Κύριον τὸν θεὸν αὐτῶν, καὶ οὐκ ἐξεζήτησαν αὐτὸν ἐν\nπᾶσι τούτοις.\nκαὶ ἦν Ἐφράιμ ὡς περιστερὰ ἄνους, οὐκ ἔχουσα\nκαρδίαν· Αἵγυπτον ἐπεκαλεῖτο, καὶ εἰς Ἀσσυρίους ἐπορεύθησαν.\nκαθὼς ἂν πορεύωνται ἐπιβαλῶ ἐπʼ αὐτοὺς τὸ δίκτυόν μου, καθὼς\nτά πετεινά τοῦ οὐρανοῦ κατάξω αὐτούς, παιδεύσω αὐτοὺς ἐν τῇ ἀκοῇ\n\n\n\nτῆς θλίψεως αὐτῶν.\nοὐαὶ αὐτοῖς, ὅτι ἀπεπήδησαν ἀπʼ ἐμοῦ· δείλαιοί\nεἰσιν, ὅτι ἠσέβησαν εἰς ἐμέ· ἐγὼ δὲ ἐλυτρωσάμην αὐτούς, αὐτοὶ δὲ\nκατελάλησαν κατʼ ἐμοῦ ψευδῆ.\nκαὶ οὐκ ἐβόησαν πρὸς μέ αἱ καρδίαι\nαὐτῶν, ἀλλ᾿ ἡ ὠλόλυζον ἐν ταῖς κοίταις αὐτῶν· ἐπὶ σίτῳ καὶ οἴνῳ\nκατετέμνοντο.\nἐπαιδεύθησαν ἐν ἐμοί, κἀγὼ κατίσχυσα τοὺς βραχίονας\nαὐτῶν, καὶ εἰς ἐμέ ἐλογίσαντο πονηρά.\nἀπεστράφησαν εἰς\nοὐθέν, ἐγένοντο ὡς τόξον ἐντεταμένον· πεσοῦνται ἐν ῥομφαίᾳ οἱ\nἄρχοντες αὐτῶν δι᾿ ἀπαιδευσίαν γλώσσης αὐτῶν· οὗτος ὁ φαυλισμὸς\nαὐτῶν ἐν γῇ Αἰγύπτῳ.\nΕἰς κόλπον αὐτῶν ὡς γῆ, ὡς ἀετὸς ἐπ᾿ οἶκον Κυρίου, ἀνθʼ ὧν\nπαρέβησαν τὴν διαθήκην μου καὶ κατὰ τοῦ νόμου μου.\nἐμέ κεκράξονται\nὉ θεός, ἐγνώκαμέν σε.\nὅτι Ἰσραὴλ ἀπεστρέψατο ἀγαθά,\nἐχθρὸν κατεδίωξαν·\nἑαυτοῖς ἐβασίλευσαν καὶ οὐ δι᾿ ἐμοῦ, ἦρξαν καὶ\nοὐκ ἐγνώρισάν μοι, τὸ ἀργύριον αὐτῶν καὶ τὸ χρυσίον αὐτῶν ἐποίησαν\nἑαυτοῖς εἴδωλα, ὅπως ἐξολοθρευθῶσιν.\nἀπότριψαι τὸν μόσχον σου,\nΣαμάρεια· παροξύνθη ὁ θυμός μου ἐπʼ αὐτούς· ἕως τίνος οὐ μὴ\nδύνωνται καθαρισθῆναι\nἐν τῷ Ἰσραήλ; καὶ αὐτὸ τέκτων ἐποίησεν\nκαὶ οὐ θεός ἐστιν· διότι πλανῶν ἦν ὁ μόσχος σοιυ, Σαμάρεια.\nὅτι\nἀνεμόφθορα ἔσπειραν, καὶ ἡ καταστροφὴ αὐτῶν ἐκδέξεται αὐτά·\nδράγμα οὐκ ἔχον ἰσχὺν τοῦ ποιῆσαι ἄλευρον· ἐὰν δὲ καὶ ποιήσῃ,\nἀλλότριοι καταφάγονται αὐτά.\nκατεπόθη Ἰσραήλ, νῦν ἐγένετο ἐν\nτοῖς ἔθνεσιν ὡς σκεῦος ἄχρηστον.\nὅτι αὐτοὶ ἀνέβησαν εἰς Ἀσσυρίους·\nἀνέθαλεν καθʼ ἑαυτὸν Ἐφράιμ, δῶρα ἠγάπησαν,\nδιὸ τοῦτο παραδοθήσονται\nἐν τοῖς ἔθνεσιν. νῦν εἰσδέξομαι αὐτούς, καὶ κοπάσουσιν\nμικρὸν τοί χρίειν βασιλέα καὶ ἄρχοντας.\nὅτι ἐπλήθυνεν Ἐφράιμ\nθυσιαστήρια, εἰς ἁμαρτίας ἐγένοντο αὐτῷ θυσιαστήρια ἠγαπημένα.\nκαταγράψω\nαὐτῷ πλῆθος, καὶ τὰ νόμιμά μου εἰς ἀλλότρια ἐλογίσθησαν·\nθυσιαστήρια τὰ ἠγαπημένα.\nδιότι ἐὰν θύσωσιν θυσίαν καὶ φάγωσιν\nκρέα, Κύριος οὐ προσδέξεται αὐτά· νῦν μνησθήσεται τὰς ἀδικίας αὐτῶν\n\n\n\nκαὶ ἐκδικήσει τὰς ἁμαρτίας αὐτῶν· αὐτοὶ εἰς Αἴγυπτον ἀπέστρεψαν,\nκαὶ ἐν Ἀσσυρίοις ἀκάθαρτα φάγονται.\nκαὶ ἐπελάθετο Ἰσραὴλ τοῦ\nποιήσαντος αὐτόν, καὶ ᾠκοδόμησαν τεμένη· καὶ Ἰούδας ἐπλήθυνεν\nπόλεις τετειχισμένας· καὶ ἐξαποστελῶ πῦρ εἰς τὰς πόλεις αὐτοῦ, καὶ\nκαταφάγεται τὰ θεμέλια αὐτῶν.\nΜὴ χαῖρε, Ἰσραήλ, μηδέ εὐφραίνου καθὼς οἱ λαοί διότι ἐπόρνευσας\nἀπὸ τοῦ θεοῦ σου, ἠγάπησας δόματα ἐπὶ πάντα ἅλωνα σίτου.\nἅλων καὶ ληνὸς οὐκ ἔγνω αὐτούς, καὶ ὁ οἶνος ἐψεύσατο αὐτούς.\nοὐ\nκατῴκησαν ἐν τῇ γῇ τοῦ κυρίου· κατῴκησεν Ἐφράιμ Αἴγυπτον, καὶ\nἐν Ἀσσυρίοις ἀκάθαρτα φάγονται.\nοὐκ ἔσπεισαν τῷ κυρίῳ οἶνον,\nκαὶ οὐχ ἥδυναν αὐτῷ· αἱ θυσίαι αὐτῶν ὡς ἄρτος πένθους αὐτοῖς,\nπάντες οἱ ἔσθοντες αὐτὰ μιανθήσονται, διότι οἱ ἄρτοι αὐτῶν ταῖς\nψυχαῖς αὐτῶν οὐκ εἰσελεύσονται εἰς τὸν οἶκον Κυρίου.\nτί ποιήσετε ἐν\nἡμέραις πανηγύρεως καὶ ἐν ἡμέρᾳ ἑορτῆς τοῦ κυρίου;\nδιὰ τοῦτο ἰδοὺ\nπορεύονται ἐκ ταλαιπωρίας Αἰγύπτου, καὶ ἐκδέξεται αὐτοὺς Μέμφις,\nκαὶ θάψει αὐτοὺς Μαχμάς· τὸ ἀργύριον αὐτῶν ὄλεθρος κληρονομήσει\nαὐτό, ἄκανθαι ἐν τοῖς σκηνώμασιν.\nἥκασιν αἱ ήμέραι τῆς ἐκδικήσεως,\nἥκασιν αἱ ἡμέραι τῆς ἀνταποδόσεώς σου, καὶ κακωθήσεται Ἰσραὴλ\nὥσπερ ὁ προφήτης ὁ παρεξεστηκώς, ἄνθρωπος ὁ πνευματοφόρος· ὑπὸ\nτοῦ πλήθους τῶν ἀδεκιῶν σου ἐπληθύνθη μανία σου.\nσκοπὸς\nἘφράιμ μετὰ θεοῦ· προφήτης, παγὶς σκολιὰ ἐπὶ πάσας τὰς ὁδοὺς\nαὐτοῦ· μανίαν ἐν οἴκῳ θεοῦ κατέπηξαν.\nἐφθάρησαν κατὰ τὰς ἡμέρας\nτοῦ βουνοῦ· μνησθήσεται ἀδικίας αὐτῶν, ἐκδικήσει ἁμαρτίας αὐτῶν.\nὡς σταφυλὴν ἐν ἐρήμῳ εὗρον τὸν Ἰσραήλ, καὶ ὡς σκοπὸν ἐν συκῇ\nπρόιμον εἶδον πατέρας αὐτῶν· αὐτοὶ εἰσῆλθον πρὸς τὸν Βεελφεγώρ,\nκαὶ ἀπηλλοτριώθησαν εἰς αἰσχύνην, καὶ ἐγένοντο οἱ ἐβδελυγμένοι ὡς\nοἱ ἠγαπημένοι.\nἘφράιμ ὡς ὄρνεον ἐξεπετάσθη, αἱ δόξας αὐτῶν\nἐκ τόκων καὶ δίνων καὶ συνλήμψεων·\nδιότι καὶ ἐὰν ἐκθρέψωσιν\nτὰ τέκνα αὐτῶν, ἀτεκνωθήσονται ἐξ ἀνθρώπαων· διότι καὶ οὐαὶ αὐτοῖς\n\n\n\nἐστιν, σάρξ μου ἐξ αὐτῶν.\nἘφράιμ ὃν τρόπον εἰς θήραν παρέστησαν\nτὰ τέκνα αὐτῶν. καὶ Ἐφράιμ τοῦ ἐξαγαγεῖν εἰς ἀποκέντησιν τὰ\nτέκνα αὐτοῦ.\nδὸς αὐτοῖς, Κύριε· τί δώσεις αὐτοῖς; μήτραν ἀτεκνοῦσαν\nκαὶ μαστοὺς ξηρούς.\nπᾶσαι αἱ κακίαι αὐτῶν ἐν Γαλγάλ, ὅτι\nἐκεῖ αὐτοὺς ἐμίσησα διὰ τὰς κακίας τῶν ἐπιτηδευμάτων αὐτῶν· ἐκ τοῦ\nοἴκου μου ἐκβαλῶ αὐτούς, οὐ μὴ προσθήσω τοῦ ἀγαπῆσαι αὐτούς·\nπάντες οἱ ἄρχοντες αὐτῶν ἀπειθοῦντες.\nἐπόνεσεν Ἐφράιμ· τὰς\nῥίζας αὐτοῦ ἐξηράνθη, καρπὸν οὐκέτι μὴ ἐνέγκῃ· διότι καὶ ἐὰν\nγεννήσωσιν, ἀποκτενῶ τὰ ἐπιθυμήματα κοιλίας αὐτῶν.\nἀπώσεται\nαὐτοὺς ὁ θεός, ὅτι οὐκ εἰσήκουσαν αὐτοῦ, καὶ ἔσονται πλανῆται ἐν\nτοῖς ἔθνεσιν.\nἌμπελος εὐκληματοῦσα Ἰσραήλ, ὁ καρπὸς εὐθηνῶν αὐτῆς· κατὰ\nτὸ πλῆθος τῶν καρπῶν αὐτῆς ἐπλήθυνεν θυσιαστήρια, κατὰ τὰ\nἀγαθὰ τῆς γῆς αὐτοῦ ᾠκοδόμησεν στήλας.\nἐμέρισαν καρδίας αὐτῶν,\nνῦυ ἀφανισθήσονται· αὐτὸς § κατασκάψει τὰ θυσιαστήρια αὐτῶν, ταλαιπωρήσουσιν\nαἱ στῆλαι αὐτῶν.\nδιότι νῦν ἐροῦσιν Οὐκ ἔστιν βασιλεὺς\nἡμῖν, ὅτι οὐκ ἐφοβήθημεν τὸν κύριον. ὁ δὲ βασιλεὺς τί ποιήσει\nἡμῖν,\nλαλῶν ῥήματα προφάσεις ψευδεῖς; διαθήσεται διαθήκην,\nἀνατελεῖ ὡς ἄγρωστις κρίμα ἐπὶ χέρσον ἀγροῦ.\nτῷ μόσχῳ τοῦ\nοἴκου Ὢν παροικήσουσιν κατοικοῦντες Σαμάρειαν, ὅτι ἐπένθησεν λαὸς\nαὐτοῦ ἐπʼ αὐτόν· καὶ καθὼς παρεπίκραναν αὐτόν, ἐπιχαροῦνται ἐπὶ\nτὴν δόξαν αὐτοῦ, ὅτι μετῳκίσθη ἀπʼ αὐτοῦ.\nκαὶ αὐτὸν εἰς Ἀσσυρίους\nδήσαντες, ἀπήνεγκαν ξένια τῷ βασιλεῖ Ἰαρείμ· ἐν δόματι Ἐφράιμ\nδέξεται, καὶ αἰσχυνθήσεται Ἰσραὴλ ἐν τῇ βουλῇ αὐτοῦ.\nἀπέρριψεν\nΣαμάρεια βασιλέα αὐτῆς ὡς φρύγανον ἐπὶ προσώπου ὕδατος·\nκαὶ\nἐξαρθήσονται βωμοὶ Ὤν ἁμαρτήματα τοῦ Ἰσραήλ· ἄκανθαι καὶ τρίδολοι\nἀναβήσονται ἐπὶ τὰ θυσιαστήρια αὐτῶν· καὶ ἐροῦσιν τοῖς ὄρεσιν\nΚαλύψατε ἡμᾶς, καὶ τοῖς βουνοῖς Πέσατε ἐφʼ ἡμᾶς.\nἀφʼ οὗ οἱ\nβουνοί, ἥμαρτεν Ἰσραήλ, ἐκεῖ ἔστησαν· οὐ μὴ καταλάβῃ αὐτοὺς¶ ἐν\n\n\n\nτῷ βουνῷ πόλεμος ἐπὶ τὰ τέκνα ἀδικίας\nπαιδεῦσαι αὐτούς· καὶ\nσυναχθήσονται ἐπʼ αὐτοὺς λαοί, ἐν τῷ παιδεύεσθαι αὐτοὺς ἐν ταῖς\nδυσὶν ἀδικίαις αὐτῶν.\nἘφράιμ δάμαλις δεδιδαγμένη ἀγαπᾷν νεῖκος,\nἐγὼ δὲ ἐπελεύσομαι ἐπὶ τὸ κάλλιστον τοῦ τραχήλου αὐτῆς· ἐπιβιβῶ\nἘφράιμ, παρασιωπήσομαι Ἰούδαν, ἐνισχύσει αὐτῷ Ἰακώβ.\nσπείρατε\nἑαυτοῖς εἰς δικαιοσύνην, τρυγήσατε εἰς καρπὸν ζωῆς, φωτίσατε\nἑαυτοῖς φῶς γνώσεως, ἐκζητήσατε τὸν κύριον ἕως τοῦ ἐλθεῖν γενήματα\nδικαιοσύνης ἡμῖν.\nἵυα τί παρεσιωπήσατε ἀσέβειαν, καὶ τὰς ἀδικίας\nαὐτῆς ἐτρυγήσατε, ἐφάγετε καρπὸν ψευδῆ; ὅτι ἤλπισας ἐν τοῖς\nἁμαρτήμασίν σου, ἐν πλήθει δυνάμεώς σου,\nκαὶ ἐξαναστήσεται\nἀπώλεια ἐν τῷ λαῷ σου, καὶ πάντα τὰ περιτετειχισμένα σου οἰχήσεται.\nὡς ἄρχων Σαλαμὰν ἐκ τοῦ οἴκου Ἰεροβοάμ, ἐν ἡμέραις πολέμου μητέρα\nἐπὶ τέκνοις ἠδάφισαν,\nοὕτως ποιήσω ὑμῖν, οἶκος τοῦ Ἰσραήλ, ἀπὸ\nπροσώπου ἀδικίας κακιῶν ὑμῶν.\nὄρθρου ἀπερίφησαν· ἀπερίφη\nβασιλεὺς Ἰσραήλ.\nὍτι νήπιος Ἰσραὴλ καὶ ἐγὼ ἠγάπησα αὐτόν, καὶ ἐξ Αἰγύπτου μετεκάλεσα\nτὰ τέκνα αὐτοῦ.\nκαθὼς μετεκάλεσα αὐτούς, οὕτως ἀπῴχοντο\nἐκ προσώπου μου· αὐτοὶ τοῖς Βααλεὶμ ἔθυον καὶ τοῖς γλυπτοῖς\nἐθυμίων.\nκαὶ ἐγὼ συνεπόδισα τὸν Ἐφράιμ, ἀνέλαβον αὐτὸν ἐπὶ τὸν\nβραχίονά μου· οὐκ ἔγνωσαν ὅτι ἴαμαι αὐτούς.\nἐν διαφθορᾷ ἀνθρώπων,\nἐξέτεινα αὐτοὺς ἐν δεσμοῖς ἀγαπήσεώς μου, καὶ ἔσομαι αὐτοῖς ὡς\nῥαπίζων ἄνθρωπος ἐπὶ τὰς σιαγόνας αὐτοῦ· καὶ ἐπιβλέψομαι πρὸς\nαὐτόν, δυνήσομαι αὐτῷ.\nκατῴκησεν Ἐφράιμ ἐν Αἰγύπτῳ, καὶ\nἈσσοὺρ αὐτὸς βασιλεὺς αὐτοῦ, ὅτι οὐκ ἠθέλησεν ἐπιστρέψαι·\nκαὶ\nἠσθένησεν ῥομφαίᾳ ἐν ταῖς πόλεσιν αὐτοῦ, καὶ κατέπαυσεν ἐν ταῖς\nχερσὶν αὐτοῦ· καὶ φάγονται ἐκ τῶν διαβουλίων αὐτῶν.\nκαὶ ὁ λαὸς\nαὐτοῦ ἐπικρεμάμενος ἐκ τῆς κατοικίας αὐτοῦ· καὶ ὁ θεὸς ἐπὶ τὰ τίμια\n\n\n\nαὐτοῦ θυμωθήσεται, καὶ οὐ μὴ ὑψώσῃ αὐτόν.\nτί σε διαθῶμαι,\nἘφράιμ ; ὑπερασπιῶ σου, Ἰσραήλ; τί σε διαθῶ ; ὡς Ἀδαμὰ θήσομαί\nσε καὶ ὡς Σεβωείμ. μετεστράφη ἡ καρδία μου ἐν τῷ αὐτῷ, συνεταράχθη\nἡ μεταμελία μου·\nοὐ μὴ ποιήσω κατὰ τὴν ὀργὴν τοῦ θυμοῦ\nμου, οὐ μὴ ἐγκαταλίπω τοῦ ἐξαλειφθῆναι τὸν Ἐφράιμ· διότι θεὸς ἐγὼ\nεἰμι καὶ οὐκ ἄνθρωπος· ἐν σοὶ ἅγιος, καὶ οὐκ εἰσελεύσομαι εἰς πόλιν.\nὀπίσω Κυρίου πορεύσομαι· ὡς λέων ἐρεύξεται, ὅτι αὐτὸς ὠρύσεται,\nκαὶ ἐκστήσονται τέκνα ὑδάτων.\nἐκπτήσονται ὡς ὄρνεον ἐξ Αἰγύπτου,\nκαὶ ὡς περιστερὰ ἐκ γῆς Ἀσσυρίων· καὶ ἀποκαταστήσω αὐτοὺς\nεἰς τοὺς οἴκους αὐτῶν, λέγει Κύριος.\nἘκύκλωσέν με ἐν ψεύδει Ἐφράιμ, καὶ ἐν ἀσεβείᾳ οἶκος\nἸσραὴλ καὶ Ἰούδα. νῦν ἔγνω αὐτοὺς ὁ θεός, καὶ λαὸς ἅγιος\nκεκλήσεται θεοῦ.\nὁ δὲ Ἐφράιμ πονηρὸν πνεῦμα, ἐδίωξεν καύσωνα\nὅλην τὴν ἡμέραν· κενὰ καὶ μάταια ἐπλήθυνεν καὶ διαθήκην\nμετὰ Ἀσσυρίων διέθετο, καὶ ἔλαιον εἰς Αἵγυπτον ἐνεπορεύετο.\nκαὶ κρίσις τῷ κυρίῳ πρὸς Ἰούδαν τοῦ ἐκδικῆσαι τὸν Ἰακὼβ κατὰ\nτὰς ὁδοὺς αὐτοῦ, καὶ κατὰ τὰ ἐπιτηδεύματα αὐτοῦ ἀποδώσει αὐτῷ.\nἐν τῇ κοιλίᾳ ἐπτέρνισεν τὸν ἀδελφὸν αὐτοῦ, καὶ ἐν κόποις\nαὐτοῦ ἐνίσχυσεν πρὸς θεόν,\nκαὶ ἐνίσχυσεν μετὰ ἀγγέλου καὶ\nἠδυνάσθη· ἔκλαυσαν καὶ ἐδεήθησάν μου, ἐν τῷ οἴκῳ Ὢν εὕροσάν\nμε, καὶ ἐκεῖ ἐλαλήθη πρὸς αὐτούς.\nὁ δὲ κύριος ὁ θεὸς ὁ παντοκράτωρ\nἔσται μνημόσυνον αὐτοῦ.\nκαὶ σὺ ἐν θεῷ σου ἐπιστρέψεις·\nἔλεον καὶ κρίμα φυλάσσου, καὶ ἔγγιζε πρὸς τὸν θεόν\nσου διὰ παντός.\nΧανάαν ἐν χειρὶ αὐτοῦ ζυγὸς ἀδικίας, καταδυναστεύειν ἠγάπησε.\nκαὶ εἶπεν Ἐφράιμ Πλὴν πεπλούτηκα, εὕρηκα ἀναψυχὴν\nἐμαυτῷ. πάντες οἱ πόνοι αὐτοῦ οὐχ εὑρεθήσονται αὐτῷ\nδι᾿ ἀδικίας ἃς ἥμαρτεν.\nἐγὼ δὲ Κύριος ὁ θεός σου ἀνήγαγόν\nσε ἐκ γῆς Αἰγύπτου, ἔτι κατοικιῶ σε ἐν σκηναῖς καθὼς ἡμέραι\n\n\n\nἑορτῆς.\nκαὶ λαλήσω πρὸς προφήτας, καὶ ἐγὼ ὁράσεις ἐπλήθυνα,\nκαὶ ἐν χερσὶν προφητῶν ὡμοιώθην.\nεἰ μὴ Γαλαάδ ἐστιν,\nἄρα ψευδεῖς ἤσαν ἐν Γαλαὰδ ἄρχοντες θυσιάζοντες, καὶ τά\nθυσιαστήρια αὐτῶν ὡς χελῶναι ἐπὶ χέρσον ἀγροῦ.\nκαὶ ἀνεχώρησεν\nἸακὼβ εἰς πεδίον Συρίας, καὶ ἐδούλευσεν Ἰσραὴλ ἐν\nγυναικί, καὶ ἐν γυναικὶ ἐφυλάξατο.\nκαὶ ἐν προφήτῃ ἀνήγαγεν\nΚύριος τὸν Ἰσραὴλ ἐκ γῆς Αἰγύπτου, καὶ ἐν προφήτῃ διεφυλάχθη.\nἐθύμωσεν Ἐφράιμ καὶ παρώργισεν· καὶ τὸ αἷμα αὐτοῦ\nἐπʼ αὐτὸν ἐκχυθήσεται, καὶ τὸν ὀνειδισμὸν αὐτοῦ ἀνταποδώσει\nαὐτῷ Κύριος.\nΚατὰ τὸν λόγον Ἐφράιμ δικαιώματα αὐτὸς ἔλαβεν\nἐν τῷ Ἰσραήλ, καὶ ἔθετο αὐτά τῇ Βάαλ καὶ ἀπέθανεν.\nκαὶ προσέθεντο\nτοῦ ἁμαρτάνειν, καὶ ἐποίησαν ἑαυτοῖς χώνευμα ἐκ τοῦ ἀργυρίου\nαὐτῶν κατʼ εἰκόνα εἰδώλων, ἔργα τεκτόνων συντετελεσμένα αὐτοῖς·\nαὐτοὶ λέγουσιν Θύσατε ἀνθρώπους. μόσχοι γὰρ ἐκλελοίπασιν.\nδιὰ\nτοῦτο ἔσονται ὡς νεφέλη πρωινὴ καὶ ὡς δρόσος ὀρθρινὴ πορευομένη,\nὡς χνοῦς ἀποφυσώμενος ἀφʼ ἅλωνος καὶ ὡς ἀτμὶς ἀπὸ δακρύων.\nἐγὼ δὲ Κύριος ὁ θεός σου, στερεῶν τὸν οὐρανὸν καὶ κτίζων γῆν, οὗ\nαἱ χεῖρες ἔκτισαν πᾶσαν τὴν στρατείαν τοῦ οὐρανοῦ, καὶ οὐ παρέδειξά\nσοι αὐτὰ τοῦ πορεύεσθαι ὀπίσω αὐτῶν· καὶ ἐγὼ ἀνήγαγόν σε ἐκ γῆς\nΑἰγύπτου, καὶ θεὸν πλὴν ἐμοῦ οὐ γνώσῃ, καὶ σώζων οὐκ ἔστιν παρέξ\nἐμοῦ.\nἐγὼ ἐποίμαινόν σε ἐν τῇ ἐρήμῳ, ἐν γῇ ἀοικήτῳ\nκατὰ τὰς\nνομὰς αὐτῶν· καὶ ἐνεπλήσθησαν εἰς πλησμομήν, καὶ ὑψώθησαν αἱ\nκαρδίαι αὐτῶν, ἕνεκα τούτου ἐπελάθοντό μου.\nκαὶ ἔσομαι αὐτοῖς ὡς\nπανθὴρ καὶ ὡς πάρδαλις κατὰ τὴν ὁδὸν Ἀσσυρίων·\nἀπαντήσομαι\nαὐτοῖς ὡς ἄρκος ἀπορουμένη, καὶ διαρρήξω συνκλεισμὸν καρδίας\nαὐτῶν, καὶ καταφάγονται αὐτοὺς ἐκεῖ σκύμνοι δρυμοῦ, θηρία ἀγροῦ\nδιασπάσει αὐτούς.\nτῇ διαφθορᾷ σου, Ἰσραήλ, τίς βοηθήσει;\nποῦ\nὁ βασιλεὺς σου οὕτος; καὶ διασωσάτω σε ἐν πάσαις ταῖς πόλεσίν σου·\nκρινάτω σε ὃν εἶπας Δός μοι βασιλέα καὶ ἄρχοντα.\nκαὶ ἔδωκά σοι\nβασιλέα ἐν ὀργῇ μου, καὶ ἔσχον ἐν τῷ θυμῷ μου.\nσυστροφὴν\n\n\n\nἀδικίας Ἐφράιμ, ἐνκεκρυμμένη ἡ ἁμαρτία αὐτοῦ·\nὠδῖνες ὡς τικτούσης\nἥξουσιν αὐτῷ. οὗτος ὁ υἱός σου ὁ φρόνιμος, διότι οὐ μὴ\nὑποστῇ ἐν συντριβῇ τέκνων.\nἐκ χειρὸς ᾅδου ῥύσομαι καὶ ἐκ\nθανάτου λυτρώσομαι αὐτούς· ποῦ ἡ δίκη σου, θάνατε; ποῦ τὸ κέντρον\nσου, ᾅδη ; παράκλησις κέκρυπται ἀπὸ ὀφθαλμῶν μοῦ,\nδιότι οὗτος\nἀνὰ μέσον ἀδελφῶν διαστελεῖ ἐπάξει καύσωνα ἄνεμον Κύριος ἐκ\nτῆς ἐρήμου ἐπʼ αὐτόν, καὶ ἀναξηρανεῖ τὰς φλέβας αὐτοῦ, ἐξερημώσει\nτὰς πηγὰς αὐτοῦ· αὐτὸς καταξηρανεῖ τὴν γῆν αὐτοῦ καὶ πάντα τὰ\nσκεύη τὰ ἐπιθυμητὰ αὐτοῦ.\nἀφανισθήσεται Σαμάρεια, ὅτι ἀντέστη\nπρὸς τὸν θεὸν αὐτῆς· ἐν ῥομφαίᾳ πεσοῦνται αὐτοί, καὶ τὰ\nὑποτίτθια αὐτῶν ἐδαφισθήσονται, καὶ αἱ ἐν γαστρὶ ἔχουσαι αὐτῶν\nδιαρραγήσονται.\nἘπιστράφηθι, Ἰσραήλ, πρὸς Κύριον τὸν θεόν σου, διότι ἠσθένησας\nἐν ταῖς ἀδικίαις σου.\nλάβετε μεθʼ ἑαυτῶν λόγους καὶ ἐπιστράφητε\nπρὸς Κύριον τὸν θεὸν ὑμῶν· εἴπατε αὐτῷ ὅπως μὴ λάβητε\nἀδικίαν καὶ λάβητε ἀγαθά, καὶ ἀνταποδώσομεν καρπὸν χειλέων\nἡμῶν.\nἈσσοὺρ οὐ μὴ σώσῃ ἡμᾶς, ἐφʼ ἵππον οὐκ ἀναβησόμεθα·\nοὐκέτι μὴ εἴπωμεν Θεοὶ ἡμῶν, τοῖς ἔργοις τῶν χειρῶν ἡμῶν· ὁ ἐν\nσοὶ ἐλεήσει ὀρφανόν.\nἰάσομαι τὰς κατοικίας αὐτῶν, ἀγαπήσω\nαὐτοὺς ὁμολόγως, ὅτι ἀπέστρεψεν τὴν ὀργὴν μου ἀπʼ αὐτοῦ.\nἔσομαι\nὡς δρόσος τῷ Ἰσραήλ, ἀνθήσει ὡς κρίνον, καὶ βαλεῖ τὰς ῥίζας\nαὐτοῦ ὡς ὁ Λίβανος·\nπορεύσονται οἱ κλάδοι αὐτοῦ, καὶ ἔσται ὡς\nἐλαία κατάκαρπος, καὶ ἡ ὀσφρασία αὐτοῦ ὡς Λιβάνου·\nἐπιστρέψουσιν\nκαὶ καθιοῦνται ὑπὸ τὴν σκέπην αὐτοῦ, ζήσονται καὶ μεθυσθήσονται\nσίτῳ· καὶ ἐξανθήσει ἄμπελος μνημόσυνον αὐτοῦ, ὡς οἶνος\n\n\n\nΛιβάνου.\nτῷ Ἐφράιμ, τί αὐτῷ ἔτι καὶ εἰδώλοις; ἐγὼ ἐταπείνωσα\nαὐτόν, καὶ κατισχύσω αὐτόν· ἐγὼ ὡς ἄρκευθος πυκάζουσα, ἐξ ἐμοῦ\nὁ καρπός σου εὕρηται.\nτίς σοφὸς καὶ συνήσει ταῦτα; ἡ συνετὸς\nκαὶ ἐπιγνώσεται αὐτά; διότι εὐθεῖαι αἱ ὁδοὶ τοῦ κυρίου, καὶ δίκαιοι\nπορεύσονται ἐν αὐταῖς, οἱ δὲ ἀσεβεῖς ἀσθενήσουσιν ἐν αὐταῖς.\n"};
