var sequence = {"name":"Old Testament. Micah","data":"ΚAI ἐγένετο λόγος Κυρίου πρὸς Μειχαίαν τὸν τοῦ Μωρασθεὶ ἐν\nἡμέραις Ἰωαθὰμ καὶ Ἀχὰζ καὶ Ἐζεκίου βασιλέων Ἰούδα, ὑπέρ ὧν\nεἶδεν περὶ Σαμαρείας καὶ περὶ Ἰερουσαλήμ.\nἈκούσατε, λαοί, λόγους, καὶ προσεχέτω ἡ γῆ καὶ πάντες οἱ\nἐν αὐτῇ, καὶ ἔσται κύριος Κύριος ἐν ὑμῖν εἰς μαρτύριον, Κύριος ἐξ\nοἴκου ἁγίου αὐτοῦ.\nδιότι ἰδοὺ Κύριος ἐκπορεύεται ἐκ τοῦ τόπου\nαὐτοῦ, καὶ καταβήσεται ἐπὶ τὰ ὕψη τῆς γῆς,\nκαὶ σαλευθήσεται τὰ ὄρη\nὑποκάτωθεν αὐτοῦ, καὶ αἱ κοιλάδες τακήσονται ὡς κηρὸς ἀπὸ προσώπου\nπυρός, καὶ ὡς ὕδωρ καταφερόμενον ἐν καταβάσει.\nδιὰ ἀσέβειαν\nἸακὼβ πάντα ταῦτα, καὶ διὰ ἁμαρτίαν οἴκου Ἰσραήλ. τίς ἡ\nἀσέβεια τοῦ Ἰακώβ, οὐ Σαμάρεια καὶ τίς ἡ ἁμαρτία οἵκου Ἰούδα,\nοὐχὶ Ἰερουσαλήμ;\nκαὶ θήσομαι Σαμάρειαν εἰς ὀπωροφυλάκιον ἀγροῦ\nκαὶ εἰς φυτίαν ἀμπελῶνος, καὶ κατασπάσω εἰς χάος τοὺς λίθους\nαὐτῆς, καὶ τὰ θεμέλια αὐτῆς ἀποκαλύψω·\nκαὶ πάντα τὰ γλυπτὰ\nαὐτῆς κατακόψουσιν, καὶ πάντα τὰ μισθώματα αὐτῆς ἐμπρήσουσιν\nἐν πυρί, καὶ πάντα τὰ εἴδωλα αὐτῆς θήσομαι εἰς ἀφανισμόν· διότι\nἐκ μισθωμάτων πορνείας συνήγαγεν, καὶ ἐκ μισθωμάτων πορνείας\n\n\n\nσυνέστρεψεν.\nἔυεκεν τούτου κόψεται καὶ θρηνήσει, πορεύσεται\nἀνυπόδετος καὶ γυμνή, ποιήσεται κοπετὸν ὡς δρακόντων καὶ πένθος\nὡς θυγατέρων σειρήνων·\nὅτι κατεκράτησεν ἡ πληγὴ αὐτῆς, διότι\nἥλθεν ἕως Ἰούδα καὶ ἥψατο ἕως πύλης λαοῦ μου, ἕως Ἰερουσαλήμ.\nΟἱ ἐν Γέθ, μὴ μεγαλύνεσθε, οἱ ἐν Ἀκείμ, μὴ ἀνοικοδομεῖτε\nἐξ οἴκου καταγέλωτα· γῆν καταπάσασθε καταγέλωτα\nὑμῶν·\nκατοικοῦσα καλῶς τὰς πόλεις αὐτῆς, οὐκ ἐξῆλθεν κατοικοῦσα\nΣεναάρ, κόψασθαι οἶκον ἐχόμενον αὐτῆς· λήμψεται ἐξ ὑμῶν\nπληγὴν ὀδύνης.\nτίς ἡρξατο εἰς ἀγαθὰ κατοικούσῃ ὀδύνας ; ὅτι\nκατέβη κακὰ παρὰ Κυρίου ἐπὶ πύλας Ἰερουσαλήμ,\nψόφος ἁρμάτων\nκαὶ ἱππευόντων. κατοικοῦσα λαχεἱς ἀρχηγὸς ἁμαρτίας αὕτη ἐστὶν τῇ\nθυγατρὶ Σειών, ὅτι ἐν σοὶ εὑρέθησαν ἀσέβειαι τοῦ Ἰσραήλ.\nδιὰ\nτοῦτο δώσει ἐξαποστελλομένους ἕως κληρονομίας Γέθ, οἴκους ματαί\nους, εἰς κενὸν ἐγένοντο τοῖς βασιλεῦσιν τοῦ Ἰσραήλ·\nἕως τοῖς\nκληρονόμους ἀγάγωσιν, κατοικοῦσα Λάχεις· κληρονομία ἕως Ὀδολλὰμ\nἤξει, ἡ δόξα τῆς θυγατρὸς Ἰσραήλ.\nξύρησαι καὶ κεῖραι ἐπὶ τὰ τέκνα\nτὰ τρυφερά σου, ἐνπλάτυνον τὴν χηρίαν σου ὡς ἀετός, ὅτι ήχμαλωτεύθησαν\nἀπὸ σοῦ.\nʼΕγένοντο λογιζόμενοι κόπους καὶ ἐργαζόμενοι κακὰ ἐν ταῖς κοίταῖς\nαὐτῶν, καὶ ἄμα τῇ ἡμέρᾳ συνετέλουν αὐτά, διότι οὐκ ἥραν πρὸς\nτὸν θεὸν τὰς χεῖρας αὐτῶν·\nκαὶ ἐπεθύμουν ἀγρούς, καὶ διήρπαζον\nὀρφανούς, καὶ οἴκους κατεδυνάστευον, καὶ διήρπαζον ἄνδρα καὶ τὸν\nοἶκον αὐτοῦ, καὶ ἄνδρα καὶ τὴν κληρονομίαν αὐτοῦ.\nδιὰ τοῦτο\nλέγει Κύριος Ἰδοὺ ἐγὼ λογίζομαι ἐπὶ τὴν φυλὴν ταύτην κακά, ἐξ\nὦν οὐ μὴ ἄρητε τοὺς τραχήλους ὑμῶν, καὶ οὐ μὴ πορευθῆτε ὄρθοὶ\nἐξαίφνης, ὅτι καιρὸς πονηρός ἐστιν.\nἘν τῇ ἡμέρᾳ ἐκείνῃ\nλημφθήσεται ἐφʼ ὑμᾶς παραβολή, καὶ θρηνηθήσεται θρῆνος ἐν μέλει\nλέγων αλαιπωρίᾳ ἐταλαιπωρήσαμεν· μερὶς λαοῦ μου κατεμετρήθη ἐν\nσχοινίῳ, καὶ οὐκ ἦν ὁ κωλύσων αὐτὸν τοῦ ἀποστρέψαι· οἱ ἀγροὶ\n\n\n\nἡμῶν διεμερίσθησαν.\nδιὰ τοῦτο οὐκ ἔσται σοι βάλλων σχοινίον ἐν\nκλήρῳ ἐν ἐκκλησίᾳ Κυρίου.\nμὴ κλαίετε δάκρυσιν, μηδέ δακρυέτωσαν\nἐπὶ τούτοις· οὐ γὰρ ἀπώσεται ὀνείδη\nὁ λέγων Οἶκος Ἰακὼβ παρώργισεν\nπνεῦμα Κυρίου. εἰ ταῦτα τὰ ἐπιτηδεύματα αὐτοῦ ἐστίν; οὐχ οἱ\nλόγοι αὐτοῦ εἰσὶν καλοὶ μετʼ αὐτοῦ, καὶ ὀρθοὶ πεπόρευνται;\nκαὶ\nἔμπροσθεν ὁ λαός μου εἰς ἔχθραν ἀντέστη· κατέναντι τῆς εἰρήνης\nαὐτοῦ τὴν δορὰν αὐτοῦ ἐξέδειραν, τοῦ ἀφελέσθαι ἐλπίδα συντριμμὸν\nπολέμου.\nἡγούμενοι λαοῦ μου ἀποριφήσονται ἐκ τῶν οἰκιῶν τρυφῆς\nαὐτῶν, διὰ τὰ πονηρὰ ἐπιτηδεύματα αὐτῶν ἐξώσθησαν. ἐγγίσατε\nὄρεσιν αἰωνίοις·\nἀνάστηθι καὶ πορεύου, ὅτι οὐκ ἔστιν σοι αὕτη\nἀνάπαυσις ἕνεκεν ἀκαθαρσίας. διεφθάρητε φθόρῳ,\nκατεδιώχθητε\nοὐδενὸς διώκοντος· πνεῦμα ἔστησεν ψεῦδος, ἐστάλαξέν σοι εἰς οἶνον\nκαὶ μέθυσμα. καὶ ἔσται ἐκ τῆς σταγόνος τοῦ λαοῦ τούτου\nσυναγόμενος\nσυναχθήσεται Ἰακὼβ σὺν πᾶσιν· ἐκδεχόμενος ἐκδέξομαι τοὺς\nκαταλοίπους τοῦ Ἰσραήλ, ἐπὶ τὸ αὐτὸ θήσομαι τὴν ἀποστροφὴν αὐτοῦ·\nὡς πρόβατα ἐν θλίψει, ὡς ποίμνιον ἐν μέσῳ κοίτης αὐτῶν ἐξαλοῦνται\nἐξ ἀνθρώπων·\nδιὰ τῆς διακοπῆς πρὸ προσώπου αὐτῶν\nδιέκοψαν, καὶ διῆλθον πύλην καὶ ἐξῆλθον δι᾿ αὐτῆς, καὶ ἐξῆλθεν\nὁ βασιλεὺς αὐτῶν πρὸ προσώπου αὐτῶν, ὁ δὲ κύριος ἡγήσεται\nαὐτῶν.\nΚαὶ ἐρεῖ Ἀκούσατε δὴ ταῦτα, αἱ ἀρχαὶ οἴκου Ἰακὼβ καὶ οἱ\nκατάλοιποι οἴκου Ἰσραήλ. οὐχ ὑμῖν ἐστὶν τοῦ γνῶναι τὸ κρίμα;\nμισοῦντες τὰ καλὰ καὶ ζητοῦντες τὰ πονηρά, ἁρπάζοντες τὰ δέρματα\nαὐτῶν ἀπʼ αὐτῶν καὶ τὰς σάρκας αὐτῶν ἀπὸ τῶν ὀστέων\nαὐτῶν.\nὸν τρόπον κατέφαγον τὰς σάρκας τοῦ λαοῦ μου, καὶ τὰ\nδέρματα αὐτῶν ἀπʼ αὐτῶν ἐξέδειραν, καὶ τὰ ὀστέα αὐτῶν συνέθλασαν\nκαὶ ἐμέλισαν ὡς σάρκας εἰς λέβητα καὶ ὡς κρέα εἰς χύτραν,\nοὕτως κεκράξονται πρὸς Κύριον καὶ οὐκ εἰσακούσεται αὐτῶν· καὶ\nἀποστρέψει τὸ πρόσωπον αὐτοῦ ἀπʼ αὐτῶν ἐν τῷ καιρῷ ἐκείνῳ,\nἀνθʼ ὦν ἐπονηρεύσαντο ἐν τοῖς ἐπιτηδεύμασιν αὐτῶν ἐπʼ αὐτούς.\nτάδᾳ λέγει Κύριος ἐπὶ τοὺς προφήτας τοὺς πλανῶντας τὸν λαόν\nμου, τοὺς δάκνοντας ἐν τοῖς ὀδοῦσιν αὐτῶν καὶ κηρύσσοντας ἐπʼ αὐμ\nτὸν εἰρήνην, καὶ οὐκ ἐδόθη εἰς τὸ στόμα αὐτῶν, ἤγειραν ἐπʼ αὐτὸν\nπόλεμον·\nδιὰ τοῦτο νὺξ ὑμῖν ἔσται ἐξ ὁράσεως, καὶ σκοτία ὑμῖν\nἔσται ἐκ μαντείας, καὶ δύσεται ὁ ἥλιος ἐπὶ τοὺς προφήτας, καὶ\nσυσκοτάσει ἐπʼ αὐτοὺς ἡ ἡμέρα·\nκαὶ καταισχυνθήσονται οἱ ὁρῶντες\nτὰ ἐνύπνια, καὶ καταγελασθήσονται οἵ μάντεις, καὶ καταλαλήσουσιν\nκατʼ αὐτῶν πάντες αὐτοί, διότι οὐκ ἔσται ὁ εἰσακούων αὐτῶν.\nἐὰυ\nμὴ ἐγὼ ἐμπλήσω ἰσχὺν ἐν πνεύματι Κυρίου καὶ κρίματος καὶ δυναστείας\nτοῦ ἀπαγγεῖλαι τῷ Ἰακὼβ ἀσεβείας αὐτοῦ καὶ τῷ Ἰσραὴλ\nἁμαρτίας αὐτοῦ.\nἀκούσατε δὴ ταῦτα, οἱ ἡγούμενοι οἴκου Ἰακὼβ καὶ\nοἱ κατάλοιποι οἴκου Ἰσραήλ, οἱ βδελυσσόμενοι κρίμα καὶ πάντα τὰ\nὀρθὰ διαστρέφοντες,\nοἱ οἰκοδομοῦντες Σειὼν ἐν αἵμασιν καὶ Ἰερουσαλὴμ\nἐν ἀδικίαις·\nοἱ ἡγούμενοι αὐτῆς μετὰ δώρων ἔκρινον, καὶ οἱ\nἱερεῖς αὐτῆς μετὰ μισθοῦ ἀπεκρίνοντο, καὶ οἱ προφῆται αὐτῆς μετὰ\nἀργυρίου ἐμαντεύοντο, καὶ ἐπὶ τὸν κύριον ἐπανεπαύοντο λέγοντες\nΟὐχὶ Κύριος ἐν ἡμῖν ἐστιν; οὐ μὴ ἐπέλθῃ ἐφʼ ἡμᾶς κακά.\nδιὰ\nτοῦτο δι᾿ ὑμᾶς Σειὼν ὡς ἀγρὸς ἀροτριαθήσεται, καὶ Ἰερουσαλὴμ ὡς\nὀπωροφυλάκιον ἔσται, καὶ τὸ ὄρος τοῦ οἴκου εἰς ἄλσος δρυμοί.\nΚαὶ ἔσται ἐπʼ ἐσχάτων τῶν ἡμερῶν ἐμφανές τὸ ὄρος τοῦ κυρίου,\nἕτοιμον ἐπὶ τὰς κορυφὰς τῶν ὀρέων, καὶ μετεωρισθήσεται ὑπεράνω\nτῶν βουνῶν· καὶ σπεύσουσιν πρὸς αὐτὸ λαοί,\nκαὶ πορεύσονται ἔθνη\nπολλὰ καὶ ἐροῦσιν Δεῦτε ἀναβῶμεν εἰς τὸ ὄρος Κυρίου καὶ εἰς τὸν\nοἶκον τοῦ θεοῦ Ἰακώβ· καὶ δείξουσιν ἡμῖν τὴν ὁδὸν αὐτοῦ, καὶ πορευσόμεθα\nἐυ ταῖς τρίβοις αὐτοῦ. ὅτι ἐκ Σειὼν ἐξελεύσεται νόμος, καὶ\nλόγος Κυρίου ἐξ Ἰερουσαλήμ,\nκαὶ κρινεῖ ἀνὰ μέσον λαῶν πολλῶν,\nκαὶ ἐξελέγξει ἔθνη ἰσχυρὰ ἕως εἰς μακράν· καὶ κατακόψουσιν τὰς\nόομφαίας αὐτῶν εἰς ἄροτρα καὶ τὰ δόρατα αὐτῶν εἰς δρέπανα, καὶ\nοὐκέτι μὴ ἀντάρῃ ἔθνος ἐπ ἔθνος ῥομφαἰαν, καὶ οὐκέτι μὴ μάθωσιν\n\n\n\nπολεμεῖν·\nκαὶ ἀναπαύσεται ἕκαστος ὑποκάτω ἀμπέλου αὐτοῦ, καὶ\nἕκαστος ὑποκάτω συκῆς αὐτοῦ, καὶ οὐκ ἔσται ὁ ἐκφοβῶν, διότι τὸ\nστόμα Κυρίου ΙΙαντοκράτορος ἐλάλησεν ταῦτα·\nὅτι πάντες οἱ λαοὶ\nπορεύσουται ἕκαστος τὴν ὁδὸν αὐτοῦ, ἡμεῖς δὲ πορευσόμεθα ἐν ὀνόματι\nΚυρίου θεοῦ ἡμῶν εἰς τὸν αἰῶνα καὶ ἐπέκεινα.\nἐν τῇ ἡμέρᾳ\nἐκείνῃ, λέγει Κύριος, συνάξω τὴν συντετριμμένην, καὶ τὴν ἐξωσμένην\nεἰσδέξομαι, καὶ οὓς ἀπωσάμην·\nκαὶ θήσομαι τὴν συντετριμμένην εἰς\nὑπόλιμμα, καὶ τὴν ἀπωσμένην εἰς ἔθνος δυνατόν, καὶ βασιλεύσει\nΚύριος ἐπʼ αὐτοὺς ἐν ὄρει Σειὼν ἀπὸ τοῦ υῦν ἕως εἰς τὸν αἰῶνα.\nκαὶ σύ, πύργος ποιμνίου αὐχμώδης, θυγάτηρ Σειών, ἐπὶ σὲ ἥξει,\nκαὶ εἰσελεύσεται ἡ ἀρχὴ ἡ πρώτη, βασιλεία ἐκ Βαβυλῶνος τῇ θυγατὶ\nΙερουσαλήμ.\nΚαὶ νῦν ἴνα τί ἔγνως κακά ; μὴ βασιλεὺς οὐκ ἧν\nσοι; ἤ ἡ βουλή σου ἀπώλετο ὅτι κατεκράτησάν σου ὠδῖνες ὡς τικτούσης;\nὥδινε καὶ ἀνδρίζου καὶ ἔγγιζε, θυγάτηρ Σειών, ὡς τίκτουσα·\nδιότι νῦν ἐξελεύσῃ ἐκ πόλεως, καὶ κατασκηνώσεις ἐν πεδίῳ, καὶ ἥξεις\nἕως Βαβυλῶνος· ἐκεῖθεν δύσεταί σε Κύριος ὁ θεός σου ἐκ χειρὸς\nἐχθρῶν σου.\nκαὶ νῦν ἐπισυνήχθη ἐπὶ σὲ ἔθνη πολλὰ λέγοντες\nἘπιχαρούμεθα, καὶ ἐπόψονται ἐπὶ Σειὼν οἱ ὀφθαλμοὶ ἡμῶν.\nαὐτοὶ\nδὲ οὐκ ἔγνωσαν τὸν λογισμὸν Κυρίου. καὶ οὐ συνῆκαν τὴν βουλὴν\nαὐτοῦ, ὅτι συνήγαγεν αὐτοὺς ὡς δράγματα ἄλωνος.\nἀνάστηθι καὶ\nἀλόα αὐτούς, θυγάτηρ Σειών, ὅτι τὰ κέρατά σου θήσομαι σιδηρᾶ, καὶ\nτὰς ὁπλάς σου θήσομαι χαλκᾶς· καὶ κατατήξεις λαοὺς πολλούς, καὶ\nἀναθήσεις τῷ κυρίῳ τὸ πλῆθος αὐτῶν, καὶ τὴν ἰσχὺν αὐτῶν τῷ κυρίῳ\nπάσης τῆς γῆς.\nνῦν ἐμφραχθήσεται θυγάτηρ ἐμφραγμῷ. συνοχὴν\nἔταξεν ἐφʼ ὑμᾶς, ἐν ὸάβδῳ πατάξουσιν ἐπὶ σιαγόνα τὰς πύλας\nτοῦ Ἰσραήλ.\nΚαὶ σύ, Βηθλέεμ οἶκος Ἐφράθα, ὀλιγοστὸς εἶ τοῦ εἶναι ἐν\nχιλιάσιν Ἰούδα· ἐξ οὗ μοι ἐξελεύσεται τοῦ εἶναι εἰς ἄρχοντα τοῦ\n\n\n\nἸσραήλ. καὶ ἔξοδοι αὐτοῦ ἀπʼ ἀρχῆς ἐξ ἡμερῶν αἰῶνος.\nδιὰ\nτοῦτο δώσει αὐτοὺς ἕως καιροῦ τικτούσης τέξεται, καὶ οἱ ἐπίλοιποι\nτῶν ἀδελφῶν αὐτῶν ἐπιστρέψουσιν ἐπὶ τοὺς υἱοὺς Ἰσραήλ.\nκαὶ\nστήσεται καὶ ὄψεται, καὶ ποιμανεῖ τὸ ποίμνιον αὐτοῦ ἐν ἰσχύι\nΚύριος. καὶ ἐν τῇ δόξῃ ὀνόματος Κυρίου θεοῦ αὐτῶν ὑπάρξουσιν·\nδιότι νῦν μεγαλυνθήσεται ἕως ἄκρων τῆς γῆς.\nκαὶ ἔσται αὕτη\nεἰρήνη· Ἀσσοὺρ ὅταν ἐπέλθῃ ἐπὶ τὴν γῆν ὑμῶν καὶ ὅταν ἐπιβῇ\nἐπὶ τὴν χώραν ὑμῶν, καὶ ἐπεγερθήσονται ἐπʼ αὐτὸν ἑπτὰ ποιμένες\nκαὶ ὀκτὼ δήγματα ἀνθρόπων·\nκαὶ ποιμανοῦσιν τὸν Ἀσσοὺρ ἐν\nόομφαίᾳ καὶ τὴν γῆν τοῦ Νεβρὼδ ἐν τῇ τάφρῳ αὐτῆς· καὶ όύσεται\nἐκ τοῦ Ἀσσούρ, ὅταν ἐπέλθῃ ἐπὶ τὴν γῆν ὑμῶν καὶ ὅταν ἐπιβῇ\nἐπὶ τὰ δρία ὑμῶν.\nκαὶ ἔσται τὸ ὑπόλιμμα τοῦ Ἰακὼβ ἐν τοῖς\nἔθνεσιν ἐν μέσῳ λαῶν πολλῶν ὡς δρόσος παρὰ Κυρίου πίπτουσα\nκαὶ ὡς ἄρνες ἐπὶ ἄγρωστιν, ὅπως μὴ συναχθῇ μηδεὶς μηδέ ὑποστῇ\nἐν υἱοῖς ἀνθρώπων.\nκαὶ ἔσται τὸ ὑπόλιμμα Ἰακὼβ ἐν τοῖς\nξθνεσιν ἐν μέσῳ πολλῶν λαῶν ὡς λέων ἐν κτήνεσιν ἐν τῷ δρυμῷ\nκαὶ ὡς σκύμνος ἐν ποιμνίοις προβάτων, ὃν τρόπον ὅταν διέλθῃ\nκαὶ διαστείλας ἁρπάσῃ, καὶ μὴ ἦ ὁ ἐξαιρούμενος.\nὑψωθήσεται\nἡ χείρ σου ἐπὶ τοὺς θλίβοντάς σε, καὶ πάντες οἱ ἐχθροί σου\nἐξολεθρευθήσονται.\nΚαὶ ἔσται ἐν τῇ ἡμέρᾳ, λέγει Κύριος.\nἐξολεθρεύσω τοὺς ἵππους ἐκ μέσου σου καὶ ἀπολῶ τὰ ἄρματά σου,\nκαὶ ἐξολεθρεύσω τὰς πόλεις τῆς γῆς σου καὶ ἐξαρῶ πάντα τὰ\nὐχυρώματά σου,\nκαὶ ἐξολεθρεύσω τὰ φάρμακά σου ἐκ τῶν χειρῶν\nσου, καὶ ἀποφθεγγόμενοι οὐκ ἔσονται ἐν σοί\nκαὶ ἐξολεθρεύσω\nτὰ γλυπτά σου καὶ τὰς στήλας σου ἐκ μέσου σου, καὶ οὐκέτι μὴ\nπροσκυνήσῃς τοῖς ἔργοις τῶν χειρῶν σου,\nκαὶ ἐκκόψω τὰ ἄλση\nἐκ μέσου σου, καὶ ἀφανιῶ τὰς πόλεις σου,\nκαὶ ποιήσω ἐν ὀργῇ\nκαὶ ἐν θυμῷ ἐκδίκησιν ἐν τοῖς ἔθνεσιν, ἀνθʼ ὅν οὐκ εἰσήκουσαν.\nἈκούσατε δὴ λόγον. κύριος Κύριος εἶπεν Ἀνάστηθι κρίθητι\n\n\n\nπρὸς τὰ ὄρη, καὶ ἀκουσάτωσαν οἱ βουνοὶ φωνήν σου.\nἀκούσατε,\nλαοί, τὴν κρίσιν τοῦ κυρίου, καὶ αἱ φάραγγες θεμέλια τῆς γῆς, ὅτι\nκρίσις τῷ κυρίῳ πρὸς τὸν λαὸν αὐτοῦ, καὶ μετὰ τοῦ Ἰσραὴλ δίελεγχθήσεται.\nλαός μου, τί ἐποίησά σοι, ἡ τί ἐλύπησά σε, ἡ τί\nπαρηνώχλησά σοι; ἀποκρίθητί μοι.\nδιότι ἀνήγαγόν σε ἐκ γῆς\nΑἰγύπτου, καὶ ἐξ οἴκου δουλίας ἐλυτρωσάμην σε, καὶ ἐξαπέστειλα\nπρὸ προσώπου σου τὸν Μωσῆν καὶ Ἀαρὼν καὶ Μαριάμ.\nλαός\nμου, μνήσθητι δὴ τί ἐβουλεύσατο κατὰ σοῦ Βαλὰκ βασιλεὺς Μωάβ,\nκαὶ τί ἀπεκρίθη αὐτῷ Βαλαὰμ υἱὸς τοῦ Βεὼρ ἀπὸ τῶν σχοίνων ἕως\nτοῦ Γαλγάλ, ὅπως γνωσθῇ ἡ δικαιοσύνη τοῦ κυρίου.\nἐν τίνι καταλάβω\nτὸν κύριον , ἀντιλήμψομαι θεοῦ μου Γψίστου; εἰ καταλήμψομαι\nαὐτὸν ἐν ὁλοκαυτώμασιν ἐν μόσχοις ἐνιαυσίοις;\nεἰ προσδέξεται\nΚύριος ἐν χιλιάσιν κριῶν ἤ ἐν μυριάσιν χιμάραον πιόνων; εἰ δὰι\nπρωτότοκά μου ἀσεβείας, καρπὸν κοιλίας μου ὑπέρ ἁμαρτίας ψυχῆς\nμου;\nεἰ ἀνηγγέλη σοι, ἄνθρωπε, τί καλόν; ἡ τί Κύριος ἐκζητεῖ\nπαρὰ σοῦ ἀλλʼ ἡ τοῦ ποιεῖν κρίμα καὶ ἀγαπᾶν ἔλεον καὶ ἕτοιμον\nεἶναι τοῦ πορεύεσθαι μετὰ Κυρίου θεοῦ σου;\nΦωνὴ Κυρίου\nτῇ πόλει ἐπικληθήσεται, καὶ σώσει φοβουμένους τὸ ὄνομα αὐτοῦ.\nἄκουε, φυλή, καὶ τίς κοσμήσει πόλιν;\nμὴ πῦρ καὶ οἰκὸς ἀνόμου\nθησαυρίζων θησαυροὺς ἀνόμους, καὶ μετὰ ὕβρεως ἀδικία;\nεζ ὄικαιωθήσεται\nἐν ζυγῷ ἄνομος, καὶ ἐν μαρσίππῳ στάθμια δόλου;\nἐξ\nὧν τὸν πλοῦτον αὐτῶν ἀσεβείας ἔπλησαν, καὶ οἱ κατοικοῦντες αὐτὴν\nἐλάλουν ψεύδη, καὶ ἡ γλῶσσα αὐτῶν, ὑψώθητι ἐν τῷ στόματι\nαὐτῶν.\nκαὶ ἐγὼ ἄρξομαι τοῦ πατάξαι σε, ἀφανιῶ σε ἐν ταῖς\nἁμαρτίαις σου.\nσὺ φάγεσαι καὶ οὐ μὴ ἐμπλησθῇς, καὶ σκοτάσει\nἐν σοὶ καὶ ἐκνεύσει, καὶ σὺ οὐ μὴ διασωθῇς, καὶ ὅσοι ἐὰν διασωθῶσιν\nεἰς όομφαίαν παραδοθήσονται·\nσὺ σ περεῖς καὶ οὐ μὴ ἀμήσῃς.\nσὺ πιέσεις ἐλαίαν καὶ οὐ μὴ ἀλείψῃ ἕλαιον, καὶ οἰνον καὶ οὐ μὴ\n\n\n\nπίητε, καὶ ἀφανισθήσεται νόμιμα λαοῦ μου.\nκαὶ ἐφύλαξας τὰ\nδικαιώματα Ζαμβρεὶ καὶ πάντα τὰ ἔργα οἴκου Ἀχαάβ, καὶ ἐπορεύθητε\nἐν ταῖς ὁδοῖς αὐτῶν, ὅπως παραδῶ σε εἰς ἀφανισμὸν καὶ τοὺς\nκατοικοῦντας αὐτὴν εἰς συρισμόν, καὶ ὀνείδη λαῶν λήψεσθε.\nΟἵμοι ὅτι ἐγενήθην ὡς συνάγων καλάμην ἐν ἀμήτῳ καὶ ὡς ἐπιφυλλίδα\nἐν τρυγήτῳ, οὐχ ὑπάρχοντος βότρυος τοῦ φαγεῖν τὰ πρωτόγονα.\nοἵμοι ψυχή,\nὅτι ἀπόλωλεν εὐσεβὴς ἀπὸ τῆς γῆς. καὶ\nκατορθῶν ἐν ἀνθρώποις οὐχ ὑπάρχει· πάντες εἰς αἵματα δικάζονται,\nἕκαστος τὸν πλησίον αὐτοῦ ἐκθλίβουσιν ἐκθλιβῇ,\nἐπὶ τὸ κακὸν τὰς\nχεῖρας αὐτῶν ἑτοιμάζουσιν· ὁ ἄρχων αἰτεῖ, καὶ ὁ κριτῆς εἰρηνικοὺς\nλόγους ἐλάλησεν, καταθύμιον ψυχῆς αὐτοῦ ἐστιν. καὶ ἐξελοῦμαι τὰ\nἀγαθὰ αὐτῶν\nὁὡς σής ἐκτρώγων καὶ βαδίζων ἐπὶ κανόνος ἐν ἡμέρᾳ\nσκοπιᾶς. οὐαὶ οὐαί, αἱ ἐκδικήσεις σου ἤκασιν, νῦν ἔσονται κλαυθμοὶ\nαὐτῶν.\nμὴ καταπιστεύετε ἐν φίλοις, καὶ μή ἐλπίζετε ἐπὶ ἡγουμένοις,\nἀπὸ τῆς συνκοίτου σου φύλαξαι τοῦ ἀναθέσθαι τι αὐτῇ·\nδιότι υἱὸς ἀτιμάζει πατέρα, θυγάτηρ ἐπαναστήσεται ἐπὶ τήν μητέρα\nαὐτῆς, νύμφη ἐπὶ τὴν πενθερὰν αὐτῆς, ἐχθροὶ πάντες ἀνδρὸς\nοἱ ἐν τῷ οἴκῳ αὐτοῦ.\nἘγὼ δὲ ἐπὶ τὸν κύριον ἐπιβλέψομαι.\nὑπομενῶ ἐπὶ τῷ θεῷ τῷ σωτῆρί μου, εἰσακούσεταί μου ὁ θεός μου.\nμὴ ἐπίχαιρέ μοι ἡ ἐχθρά μου ὅτι πέπτωκα, καὶ ἀναστήσομαι· διότι\nἐὰν καθίσω ἐν τῷ σκότει, Κύριος φωτιεῖ μοι.\nὀργὴν Κυρίου ὑποίσω\nὅτι ἥμαρτον αὐτῷ, ἕως τοῦ δικαιῶσαι αὐτὸν τὴν δίκην μου· καὶ ποιήσει\nτὸ κρίμα μου καὶ ἐξάξεις με εἰς τὸ φῶς, ὄψομαι τὴν δικαιοσύνην\nαὐτοῦ·\nκαὶ ὄψεται ἡ ἐχθρά μου καὶ περιβαλεῖται αἰσχύνην,\nἡ λέγουσα πρὸς μέ Ιοῦ Κύριος ὁ θεός σου; οἱ ὀφθαλμοί μου ἐπόψονται\nαὐτήν, νῦν ἔσται εἰς καταπάτημα ὡς πηλὸς ἐν ταῖς ὁδοῖς.\nἡμέρας ἀλοιφῆς πλίνθου, ἐξάλειψίς σου ἡ ἡμέρα ἐκείνη, καὶ ἀποτρίψεται\nνόμιμά σου ἡ ἡμέρα ἐκείνη·\nκαὶ αἱ πόλεις σου είξουσιν\n\n\n\nεἰς ὁμαλισμὸν καὶ εἰς διαμερισμὸν Ἀσσυρίων, καὶ αἱ πόλεις σου αἱ\nὀχυραὶ εἰς διαμερισμὸν ἀπὸ Τύρου ἕως τοῦ ποταμοῦ, καὶ ἀπὸ θαλάσσης\nἕως θαλάσσης, καὶ ἀπὸ ὄρους ἕως τοῦ ὄρους·\nκαὶ ἔσται ἡ\nγἡ εἰς ἀφανισμὸν σὺν τοῖς κατοικοῦσιν αὐτήν, ἀπὸ καρπῶν ἐπιτηδευμάτων\nαὐτῶν.\nΓΓΙοίμαινε λαόν σου ἐν ὸάβδῳ σου, πρόβατα κληρονομίας σου,\nκατασκηνοῦντας καθʼ θαυτοὺς δρυμὸν ἐν μέσῳ τοῦ Καρμήλου· νεμήσονται\nτὴν Bασανεῖτιν καὶ τὴν Γαλααδεῖτιν καθὼς αἱἡμέραι τοῦ αἰῶνος.\nκαὶ κατὰ τὰς ἡμέρας ἐξοδίας σου ἐξ Αἰγύπτου ὄψεσθε θαυμαστά·\nὄψονται ἔθνη καὶ καταισχυνθήσονται καὶ ἐκ πάσης τῆς ἰσχύος αὐτῶν,\nἐπιθήσουσιν χεῖρας ἐπὶ τὸ στόμα αὐτῶν, τὰ ὦτα αὐτῶν ἀποκωφωθήσονται,\nλίξουσιν χοῦν ὡς ὄφις σύροντες γῆν, συγχυθήσονται\nἐν συνκλεισμῷ αὐτῶν· ἐπὶ τῷ κυρίῳ θεῷ ἡμῶν ἐκστήσονται,\nκαὶ φοβηθήσονται ἀπὸ σοῦ.\nΤός θεὸς ὥσπερ σύ; ἐξαίρων\nἀνομίας καὶ ὑπερβαίνων ἀσεβείας τοῖς καταλοίποις τῆς κληρονομίας\nαὐτοῦ· καὶ οὐ συνέσχεν εἰς μαρτύριον ὀργὴν αὐτοῦ, ὅτι θελητὴς\nἐλέους ἐστίν.\nἐπιστρέψει καὶ οἰκτειρήσει ἡμᾶς, καταδύσει τὰς\nἀδικίας ἡμῶν καὶ ἀποριφήσονται εἰς τὰ βάθη τῆς θαλάσσης, πάσας\nτὰς ἁμαρτίας ἡμῶν.\nδώσει εἰς ἀλήθειαν τῷ Ἰακώβ, ἔλεον τῷ\nἈβραάμ, καθότι ὥμοσας τοῖς πατράσιν ἡμῶν κατὰ τὰς ἡμέρας τὰς\nἔμπροσθεν.\n"};
