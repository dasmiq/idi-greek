var sequence = {"name":"Old Testament. Nahum","data":"ΑΗΜΜA Νινευή, βιβλίον ὁράσεως Ναοὺμ τοῦ Ἐλκεσαίου.\nΘεὸς ζηλωτὴς καὶ ἐκδικῶν Κύριος μετὰ θυμοῦ, ἐκδικῶν Κύριος\nτοὺς ὑπεναντίους αὐτοῦ, καὶ ἐξαίρων αὐτὸς τοὺς ἐχθροὺς αὐτοῦ.\nΚύριος μακρόθυμος. καὶ μεγάλη ἡ ἰσχὺς αὐτοῦ, καὶ ἀθῷον οὐκ ἀθῳώσει\nΚύριος· ἐν συντελείᾳ καὶ ἐν συνσεισμῷ ἡ ὁδὸς αὐτοῦ, καὶ\nνεφέλαι κονιορτὸς ποδῶν αὐτοῦ·\nἀπειλῶν θαλάσσῃ καὶ ξηραίνων\nαὐτήν, καὶ πάντας τοὺς ποταμοὺς ἐξερημῶν. ὀλιγώθη ἡ Βασανῖτις\nκαὶ ὁ Κάρμηλος, καὶ τὰ ἐξανθοῦντα τοῦ Λιβάνου ἐξέλιπεν·\nτὰ ὄρη\nἐσείσθησαν ἀπʼ αὐτοῦ, καὶ οἱ βουνοὶ ἐσαλεύθησαν· καὶ ἀνεστάλη ἡ\nγῆ ἀπὸ προσώπου αὐτοῦ ἡ σύμπασα, καὶ πάντες οἱ κατοικοῦντες\nἐν αὐτῇ.\nἀπὸ προσώπου ἀργῆς αὐτοῦ τίς ὑποστήσεται; καὶ τίς\nἀντιστήσεται ἐν ὀργῇ θυμοῦ αὐτοῦ; ὁ θυμὸς αὐτοῦ τήκει ἀρχάς, καὶ\nαἱ πέτραι διεθρύβησαν ἀπʼ αὐτοῦ.\nχρηστὸς Κύριος τοῖς ὑπομένουσιν\nαὐτὸν ἐν ἡμέρᾳ θλίψεως, καὶ γινώσκων τοὺς εὐλαβουμένους αὐτόν.\nκαὶ ἐν κατακλυσμῷ πορείας συντέλειαν ποιήσεται, τοὺς ἐπεγειρομένους\nκαὶ τοὺς ἐχθροὺς αὐτοῦ διώξεται σκότος.\nτί λογίζεσθε ἐπὶ\nτὸν κύριον; συντέλειαν αὐτὸς ποιήσεται, οὐκ ἐκδικήσει δὶς ἐπὶ τὸ\nαὐτὸ ἐν θλίψει·\nὅτι ἕως θεμελίου αὐτοῦ χερσωθήσεται, καὶ ὡς σμῖλαξ\nπεριπλεκομένη βρωθήσεται, καὶ ὡς καλάμη ξηρασίας μεστή.\nἐκ\n\n\n\nσοῦ ἐξελεύσεται λογισμὸς κατὰ τοῦ κυρίου πονηρά, βουλευόμενος\nἐναντία.\nτάδε λέγει Κύριος κατάρχων ὑδάτων πολλῶν Καὶ οὕτως\nδιασταλήσονται, καὶ ἡ ἀκοὴ σου οὐκ ἐνακουσθήσεται ἔτι.\nκαὶ νῦν\nσυντρίψω τὴν ῥάβδον αὐτοῦ ἀπὸ σοῦ, καὶ τοὺς δεσμοὺς διαρήξω·\nκαὶ ἐντελεῖται ὑπέρ σοῦ Κύριος, οὐ σπαρήσεται ἐκ τοῦ ὀνόματός\nσου ἔτι· ἐξ οἴκου θεοῦ σου ἐξολεθρεύσω τὰ γλυπτά, καὶ χωνευτὰ\nθήσομαι ταφὴν σου· ὅτι ταχεῖς.\nδοὺ ἐπὶ τὰ ὄρη οἱ πόδες εὐαγγελιζομένου\nκαὶ ἀπαγγέλλοντος εἰρήνην· ἑόρταζε, Ἰούδα, τὰς ἑορτάς\nσου, ἀπόδος τὰς εὐχάς σου, διότι οὐ μὴ προσθήσωσιν ἔτι τοῦ\nδιελθεῖν διὰ σοῦ εἰς παλαίωσιν.\nΣυντετέλεσται, ἐξῆρται·\nἀνέβη ἐμφυσῶν εἰς πρόσωπόν σου,\nἐξαιρούμενος ἐκ θλίψεως. σκόπευσον ὁδόν, κράτησον ὀσφύος,\nἄνδρισαι τῇ ἰσχύι σφόδρα·\nδιότι ἀπέστρεψεν Κύριος τὴν ὕβριν\nἸακὼβ καθὼς ὕβριν τοῦ Ἰσραήλ, διότι ἐκτινάσσοντες ἐξετίναξαν\nαὐτοὺς καὶ τὰ κλήματα αὐτῶν διέφθειραν.\nὅπλα δυναστείας αὐτῶν\nἐξ ἀνθρώπων, ἄνδρας δυνατοὺς ἐμπαίζοντας ἐν πυρί αἱ ἡνίαι τῶν\nἁρμάτων αὐτῶν ἐν ἡμέρᾳ ἑτοιμασίας αὐτοῦ, καὶ οἱ ἱππεῖς θορυβηθήσονται\nἐν ταῖς ὁδοῖς, καὶ συγχυθήσονται τὰ ἄρματα καὶ συνπλακήσονται\nἐν ταῖς πλατείαις· ἡ ὅρασις αὐτῶν ὡς λαμπάδες πυρὸς καὶ\nὡς ἀστραπαὶ διατρέχουσαι.\nκαὶ μνησθήσονται οἱ μεγιστᾶνες αὐτῶν,\nκαὶ φεύξονται ἡμέρας καὶ ἀσθενήσουσιν ἐν τῇ πορίᾳ αὐτῶν, καὶ\nσπεύσουσιν ἐπὶ τὰ τείχη αὐτῆς καὶ ἑτοιμάσουσιν τὰς προφυλακὰς\nαὐτῶν.\nπύλαι τῶν πόλεων διηνοίχθησαν, καὶ τὰ βασίλεια διέπεσεθ,\nκαὶ ἡ ὑπόστασις ἀπεκαλύφθη· καὶ αὕτη ἀνέβαινεν καὶ αἱ δοῦλαι\nαὐτῆς ἥγοντο καθὼς περιστεραὶ φθεγγόμεναι ἐν καρδίαις αὐτῶν.\nκαὶ\n\n\n\nΝινευή, ὡς κολυμβήθρα ὕδατος τὰ ὕδατα αὐτῆς, καὶ αὐτοὶ φεύγοντες\nοὐκ ἔστησαν, καὶ οὐκ ἣν ὁ ἐπιβλέπων.\nδιήρπασαν τὸ ἀργύριον,\nδιήρπαζον τὸ χρυσίον, καὶ οὐκ ἦν πέρας τοῦ κόσμου αὐτῆς· βεβάρυνται\nἐπὶ πάντα σκεύη τὰ ἐπιθυμητὰ αὐτῆς.\nἐκτιναγμὸς καὶ\nἀνατιναγμός, καὶ ἐκβραγμὸς καὶ καρδίας θραυσμός, καὶ ὑπόλυσις\nγονάτων καὶ ὠδῖυες ἐπὶ πᾶσαν ὀσφύν, καὶ τὸ πρόσωπον πάντων\nὡς πρόσκαυμα χύτρας.\nποῦ ἐστιν τὸ κατοικητήριον τῶν λεόντων,\nκαὶ ἡ νομὴ ἡ οὖσα τοῖς σκύμνοις ; ποῦ ἐπορεύθη λέων τοῦ εἰσελθεῖν\nἐκεῖ σκύμνον λέοντος, καὶ οὐκ ἦν ὁ ἐκφοβῶν;\nλέων ἥρπασεν τὰ\nἱκανὰ τοῖς σκύμνοις αὐτοῦ καὶ ἀπέπνιξεν τοῖς λέουσιν αὐτοῦ, καὶ\nἔπλησεν θήρας νοσσιὰν αὐτοῦ καὶ τὸ κατοικητήριον αὐτοῦ ἁρπαγῆς.\nἰδοὺ ἐγὼ ἐπὶ σέ, λέγει Κύριος Παντοκράτωρ, καὶ ἐκκαύσω ἐν καπνῷ\nπλῆθός σου, καὶ τοὺς λέοντάς σου καταφάγεται ῥομφαία, καὶ ἐξολεθρεύσω\nἐκ τῆς γῆς τὴν θήραν σου, καὶ οὐ μὴ ἀκουσθῇ οὐκέτι τὰ\nἔργα σου.\nὮ πόλις αἱμάτων, ὅλη ψευδής, ἀδικίας πλήρης, οὐ ψηλαφηθῇσεται\nθήρα.\nφωνὴ μαστίγων καὶ φωνὴ σεισμοῦ τροχῶν, καὶ ἵππου\nδιώκοντος καὶ ἅρματος ἀναβράσσοντος,\nκαὶ ἱππέως ἀναβαίνοντος καὶ\nστιλβούσης ῥομφαίας καὶ ἐξαστραπτόντων ὅπλων, καὶ πλήθους τραυματιῶν\nκαὶ βαρείας πτώσεως, καὶ οὐκ ἦν πέρας τοῖς ἔθνεσιν αὐτῆς·\nκαὶ ἀσθενήσουσιν ἐν τοῖς σώμασιν αὐτῶν ἀπὸ πλήθους πορνείας.\nπόρνη καλὴ καὶ ἐπιχαρής, ἡγουμένη φαρμάκων, ἡ πωλοῦσα ἔθνη\nἐν τῇ πορνείᾳ αὐτῆς καὶ λαοὺς ἐν τοῖς φαρμάκοις αὐτῆς.\nἰδοὺ ἐγὼ\nἐπὶ σέ, λέγει Κύριος ὁ θεὸς ὁ παντοκράτωρ, καὶ ἀποκαλύψω τὰ\nὀπίσω σου ἐπὶ τὸ πρόσωπόν σου, καὶ δείξω ἔθνεσιν τὴν αἰσχύνην\n\n\n\nσου καὶ βασιλείαις τὴν ἀτιμίαν σου·\nκαὶ ἐπιρίψω ἐπὶ σέ βδελυγμὸν\nκατὰ τὰς ἀκαθαρσίας σου, καὶ θήσομαί σε εἰς παράδειγμα·\nκαὶ\nἔσται πᾶς ὁ ὁρῶν σε καταβήσεται ἀπὸ σοῦ καὶ ἐρεῖ Δειλαία Νινευή·\nτίς στενάξει αὐτήν ; πόθεν ζητήσω παράκλησιν αὐτῇ;\nἑτοίμασαι\nμερίδα, ἅρμόσοι χορδήν, ἑτοίμασαι μερίδα, Ἄμμων, ἡ κατοικοῦσα ἐν\nποταμοῖς· ὕδωρ κύκλῳ αὐτῆς, ἧς ἡ ἀρχὴ θάλασσα καὶ ὕδωρ τὰ τείχη\nαὐτῆς.\nκαὶ Αἰθιοπία ἰσχὺς αὐτῆς καὶ Aἵγυπτος, καὶ οὐκ ἔστιν πέρας\nτῆς φυγῆς, καὶ Λίβυες ἐγένοντο βοηθοὶ αὐτῆς.\nκαὶ αὐτὴ εἰς μετοικεσίαν\nπορεύσεται αἰχμάλωτος, καὶ τὰ νήπια αὐτῆς ἐδαφιοῦσιν\nἐπʼ ἀρχὰς πασῶν τῶν ὁδῶν αὐτῆς, καὶ ἐπὶ πάντα τὰ ἔνδοξα\nαὐτῆς βαλοῦσιν κλήρους. καὶ πάντες οἱ μεγιστᾶνες αὐτῆς δεθήσονται\nχειροπέδαις.\nκαὶ σὺ μεθυσθήσῃ καὶ ἔσῃ ὑπερεαωραμένη,\nκαὶ σὺ ζητήσεις σεαυτῇ στάσιν ἐξ ἐχθρῶν.\nπάντα τὰ ὐχυρώματά\nσου συκαῖ σκοποὺς ἔχουσαι· ἐὰν σαλευθῶσιν, πεσοῦνται εἰς στόμα\nἕσθοντος.\nἰδοὺ ὁ λαός σου ὡς γυναῖκες ἐν σοί· τοῖς ἐχθροῖς σου\nἀνοιγόμεναι ἀνοιχθήσονται πύλαι τῆς γῆς σου, καταφάγεται πῦρ\nτοὺς μοχλούς σου.\nὕδωρ περιοχῆς ἐπίσπασαι σεαυτῇ, καὶ κατακράτησον\nτῶν ὀχυρωμάτων σου· ἔμβηθι εἰς πηλὸν καὶ συμπατήθητι\nἐν ἀχύροις, κατακράτησον ὑπέρ πλίνθον·\nἐκεῖ καταφάγεταί σε\nπῦρ, ἐξολεθρεύσει σε ῥομφαία, καταφάγεταί σε ὡς ἀκρίς, καὶ\nβαρυνθήσει ὡς βροῦχος.\nἐπλήθυνας τὰς ἐμπορίας σου ὑπέρ τὰ\nἄστρα τοῦ οὐρανοῦ· βροῦχος ὥρμησεν καὶ ἐξεπετάσθη.\nἐξήλατο\nὡς ἀττέλεβος ὁ συμμικτός σου, ὡς ἀκρὶς ἐπιβεβηκυῖα ἐπὶ φραγμὸν\nἐν ἡμέρᾳ πάγους· ὁ ἥλιος ἀνέτειλεν, καὶ ἀφήλατο, καὶ οὐκ ἔγνω\n\n\n\nτὸν τόπον αὐτῆς. οὐαὶ αὐτοῖς.\nἐνύσταξαν οἱ ποιμένες σου,\nβασιλεὺς Ἀσσύριος ἐκοίμισεν τοὺς δυνάστας σου· ἀπῆρεν ὁ λαός\nσου ἐπὶ τὰ ὄρη, καὶ οὐκ ἦν ὁ ἐκδεχόμενος.\nοὐκ ἔστιν ἴασις τῇ\nσυντριβῇ σου, ἐφλέγμανεν ἡ πληγή σου· πάντες οἱ ἀκούοντες τὴν\nἀγγελίαν σου κροτήσουσιν χεῖρας ἐπὶ σέ· διότι ἐπὶ τίνα οὐκ ἐπῆλθεν\nἡ κακία σου διὰ παντός;\n"};
