var sequence = {"name":"Old Testament. Zephaniah","data":"ΑΟΓΟΣ Κυρίου ὃς ἐγενήθη πρὸς Σοφονίαν τὸν τοῦ Χουσεὶ υἱὸν\nΓοδολίου τοῦ Ἀμορίου τοῦ Ἑζεκίου ἐν ἡμέραις Ἰωσείου υἱοῦ Ἀμὼν\nβασιλέως Ἰούδα.\nἘκλείψει ἐκλιπέτω ἀπὸ προσώπου τῆς γῆς, λέγει Κύριος·\nἐκλιπέτω ἄνθρωπος καὶ κτήνη, ἐκλιπέτω τὰ πετεινὰ τοῦ οὐρανοῦ\nκαὶ οἱ ἰχθύες τῆς θαλάσσης· καὶ ἀσθενήσουσιν οἱ ἀσεβεῖς, καὶ ἐξαρῶ\nτοὺς ἀνόμους ἀπὸ προσώπου τῆς γῆς, λέγει Κύριος.\nκαὶ ἐκτενῶ\nτὴν χεῖρά μου ἐπὶ Ἰούδαν καὶ ἐπὶ πάντας τοὺς κατοικοῦντας Ἰερουσαλήμ·\nκαὶ ἐξαρῶ ἐκ τοῦ τόπου τούτου τὰ ὀνόματα τῆς Βάαλ καὶ τὰ\nὀνόματα τῶν ἱερέων,\nκαὶ τοὺς προσκυνοῦντας ἐπὶ τὰ δώματα τῇ\nστρατιᾷ τοῦ οὐρανοῦ, καὶ τοὺς προσκυνοῦντας καὶ τοὺς ὀμνύοντας\nκατὰ τοῦ κυρίου, καὶ τοὺς ὀμνύοντας κατὰ τοῦ βασιλέως αὐτῶν,\nκαὶ\nτοὺς ἐκκλίνοντας ἀπὸ τοῦ κυρίου, καὶ τοὺς μὴ ζητοῦντας τὸν κύριον,\nκαὶ τοὺς μὴ ἀντεχομένους τοῦ κυρίου.\nΕὐλαβεῖσθε ἀπὸ προσώπου Κυρίου τοῦ θεοῦ, διότι ἐγγὺς ἡμέρα\nτοῦ κυρίου, ὅτι ἡτοίμακεν Κύριος τὴν θυσίαν αὐτοῦ, ἡγίακεν τοὺς\n\n\n\nκλητοὺς αὐτοῦ.\nκαὶ ἔσται ἐν ἡμέρᾳ θυσίας Κυρίου καὶ ἐκδικήσω\nἐπὶ τοὺς ἄρχοντας καὶ ἐπὶ τὸν οἶκον τοῦ βασιλέως καὶ ἐπὶ πάντας\nτοὺς ἐνδεδυμένους ἐνδύματα ἀλλότρια·\nκαὶ ἐκδικήσω ἐμφανῶς ἐπὶ\nτὰ πρόπυλα ἐν ἐκείνῃ τῇ ἡμέρᾳ, τοὺς πληροῦντας τὸν οἶκον Κυρίου\nθεοῦ αὐτῶν ἀσεβείας καὶ δόλου.\nκαὶ ἔσται ἐν τῇ ἡμέρᾳ ἐκείνῃ,\nλέγει Κύριος, φωνὴ κραυγῆς ἀπὸ πύλης ἀποκεντούντων, καὶ ὀλολυγμὸς\nἀπὸ τῆς δευτέρας, καὶ συντριμμὸς μέγας ἀπὸ τῶν βουνῶν.\nθρηνήσατε, οἱ κατοικοῦντες τὴν κατακεκομμένην, ὅτι ὡμοιώθη πᾶς\nὁ λαὸς Χανάαν, ἐξωλεθρεύθησαν πάντες οἱ ἐπηρμένοι ἀργυρίῳ.\nκαὶ\nἔσται ἐν τῇ ἡμέρᾳ ἐκείνῃ ἐξερευνήσω τὴν Ἰερουσαλὴμ μετὰ λύχνου,\nκαὶ ἐκδικήσω ἐπὶ τοὺς ἄνδρας τοὺς καταφρονοῦντας ἐπὶ τὰ φυλάγματα\nαὐτῶν· οἱ δὲ λέγοντες ἐν ταῖς καρδίαις αὐτῶν Οὐ μὴ ἀγαθοποιήσῃ\nΚύριος οὐδὲ μὴ κακώσῃ,\nκαὶ ἔσται ἡ δύναμις αὐτῶν εἰς\nδιαρπαγήν, καὶ οἱ οἶκοι αὐτῶν εἰς ἀφανισμόν· καὶ οἰκοδομήσουσιν\nοἰκίας καὶ οὐ μὴ κατοικήσουσιν ἐν αὐταῖς, καὶ καταφυτεύσουσιν\nἀμπελῶνας καὶ οὐ μὴ πίωσιν τὸν οἶνον αὐτῶν.\nὍτι ἐγγὺς\nἡμέρα Κυρίου ἡ μεγάλη, ἐγγὺς καὶ ταχεῖα σφόδρα· φωνὴ ἡμέρας\nΚυρίου πικρὰ καὶ σκληρὰ τέτακται, δυνατή.\nἡμέρα ὀργῆς, ἡ ἡμέρα\nἐκείνη, ἡμέρα θλίψεως καὶ ἀνάγκης, ἡμέρα ἀωρίας καὶ ἀφανισμοῦ,\nἡμέρα σκότους καὶ γνόφου, ἡμέρα νεφέλης καὶ ὁμίχλης,\nἡμέρα\nσάλπιγγος καὶ κραυγῆς ἐπὶ τὰς πόλεις τὰς ὀχυρὰς καὶ ἐπὶ τὰς\nγωνίας τὰς ὑψηλάς.\nκαὶ ἐκθλίψω τοὺς ἀνθρώπους, καὶ πορεύσονται\nὡς τυφλοί, ὅτι τῷ κυρίῳ ἐξήμαρτον· καὶ ἐκχεεῖ τὸ αἷμα αὐτῶν\nὡς χοῦν, καὶ τὰς σάρκας αὐτῶν ὡς βόλβιτα·\nκαὶ τὸ ἀργύριον\nαὐτῶν καὶ τὸ χρυσίον αὐτῶν οὐ μὴ δύνηται ἐξελέσθαι αὐτοὺς ἐν\nἡμέρᾳ ὀργῆς Κυρίου. καὶ ἐν πυρὶ ζήλους αὐτοῦ καταναλωθήσεται\nπᾶσα ἡ γῆ, διότι συντέλειαν καὶ σπουδὴν ποιήσει ἐπὶ πάντας τοὺς\nκατοικοῦντας τὴν γῆν.\nΣυνάχθητε καὶ συνδέθητε, τὸ ἔθνος τὸ ἀπαίδευτον,\nπρὸ τοῦ γενέσθαι\nὑμᾶς ὡς ἄνθος παραπορευόμενον, πρὸ τοῦ ἐπελθεῖν ἐφʼ ὑμᾶς\nὀργὴν Κυρίου, πρὸ τοῦ ἐπελθεῖν ἐφʼ ὑμᾶς ἡμέραν θυμοῦ Κυρίου.\nζητήσατε τὸν κύριον, πάντες ταπεινοὶ γῆς· κρίμα ἐργάζεσθε καὶ\nδικαιοσύνην ζητήσατε, καὶ ἀποκρίνεσθε αὐτά, ὅπως σκεπασθῆτε ἐν\nἡμέρᾳ ὀργῆς Κυρίου.\nΔιότι Γάζα διηρπασμένη ἔσται, καὶ\nἈσκάλων εἰς ἀφανισμόν, καὶ Ἄζωτος μεσημβρίας ἐκριφήσεται, καὶ\nἈκκαρὼν ἐκριζωθήσεται.\nοὐαὶ οἱ κατοικοῦντες τὸ σχοίνισμα τῆς\nθαλάσσης, πάροικοι Κρητῶν· λόγος Κυρίου ἐφʼ ὑμᾶς Χανάαν, γῆ\nἀλλοφύλων, καὶ ἀπολῶ ὑμᾶς ἐκ κατοικίας·\nκαὶ ἔσται Κρήτη νομὴ\nποιμνίων καὶ μάνδρα προβάτων,\nκαὶ ἔσται τὸ σχοίνισμα τῆς θαλάσσης\nτοῖς καταλοίποις οἴκου Ἰούδα· ἐπʼ αὐτοὺς νεμήσονται ἐν τοῖς\nοἴκοις Ἀσκάλωνος, δείλης καταλύσουσιν ἀπὸ προσώπου υἱῶν Ἰούδα,\nὅτι ἐπέσκεπται αὐτοὺς Κύριος ὁ θεὸς αὐτῶν, καὶ ἀπέστρεψε τὴν\nαἰχμαλωσίαν αὐτῶν.\nἬκουσα ὀνειδισμοὺς Μωὰβ καὶ κονδυλισμοὺς\nυἱῶν Ἀμμών, ἐν οἷς ὠνείδιζον τὸν λαόν μου καὶ ἐμεγαλύνοντο\nἐπὶ τὰ ὅριά μου.\nδιὰ τοῦτο ζῶ ἐγώ, λέγει Κύριος τῶν\nδυνάμεων ὁ θεὸς Ἰσραήλ, διότι Μωὰβ ὡς Σόδομα ἔσται, καὶ υἱοὶ\nἈμμὼν ὡς Γόμορρα, καὶ Δαμασκὸς ἐκλελιμμένη ὡς θιμωνιὰ ἃλωνος\nκαὶ ἠφανισμένη εἰς τὸν αἰῶνα· καὶ οἱ κατάλοιποι λαοῦ μου διαρπῶνται\nαὐτούς, καὶ οἱ κατάλοιποι ἔθνους μου κληρονομήσουσιν αὐτούς.\nαὕτη αὐτοῖς ἀντὶ τῆς ὕβρεως αὐτῶν, διότι ὠνείδισαν καὶ\nἐμεγαλύνθησαν ἐπὶ τὸν κύριον τὸν παντοκράτορα.\nἐπιφανήσεται\nΚύριος ἐπʼ αὐτούς, καὶ ἐξολεθρεύσει πάντας τοὺς §θεοὺς τῶν ἐθνῶν\nτῆς γῆς, καὶ προσκυνήσουσιν αὐτῷ ἕκαστος ἐκ τοῦ τόπου αὐτοῦ,\nπᾶσαι αἱ νῆσοι τῶν ἐθνῶν.\nΚαὶ ὑμεῖς, Αἰθίοπες, τραυματίαι\nῥομφαίας μού ἐστε·\nκαὶ ἐκτενεῖ τὴν χεῖρα αὐτοῦ ἐπὶ βορρᾶν καὶ\n\n\n\nἀπολεῖ τὸν Ἀσσύριον, καὶ θήσει τὴν Νινευὴ εἰς ἀφανισμὸν ἄνυδρον\nὡς ἔρημον·\nκαὶ νεμήσονται ἐν μέσῳ αὐτῆς ποίμνια καὶ πάντα τὰ\nθηρία τῆς γῆς, καὶ χαμαιλέοντες καὶ ἐχῖνοι ἐν τοῖς φατνώμασιν αὐτῆς\nκοιτασθήσονται, καὶ θηρία φωνήσει ἐν τοῖς διορύγμασιν αὐτῆς, κόρακες\nἐν τοῖς πυλῶσιν αὐτῆς, διότι κέδρος τὸ ἀνάστημα αὐτῆς.\nAὕτη ἡ πόλις ἡ φαυλίστρια, ἡ κατοικοῦσα ἐπ᾿ ἐλπίδι, ἡ\nλέγουσα ἐν καρδίᾳ αὐτῆς Ἐγὼ εἰμι, καὶ οὐκ ἔστιν μετʼ ἐμὲ ἔτι.\nπῶς ἐγενήθη εἰς ἀφανισμόν, νομὴ θηρίων· πᾶς ὁ διαπορευόμενος\n(1) δι᾿ αὐτῆς συριεῖ καὶ κινήσει τὰς χεῖρας αὐτοῦ.\nὢ ἡ ἐπιφανὴς\n(2) καὶ ἀπολελυτρωμένη πόλις, ἡ περιστερά· (2)οὐκ εἰσήκουσεν φωνῆς,\nοὐκ ἐδέξατο παιδίαν, ἐπὶ τῷ κυρίῳ οὐκ ἐπεποίθει, καὶ πρὸς τὸν\nθεὸν αὐτῆς οὐκ ἤγγισεν.\nοἱ ἄρχοντες αὐτῆς ἐν αὐτῇ ὡς λέοντες\nὠρυόμενοι· οἱ κριταὶ αὐτῆς ὡς λύκοι τῆς Ἀραβίας, οὐχ ὑπελίποντο\nεἰς τὸ πρωί·\nοἱ προφῆται αὐτῆς πνευματοφόροι, ἄνδρες καταφρονηταί·\nοἱ ἱερεῖς αὐτῆς βεβηλοῦσιν τὰ ἅγια καὶ ἀσεβοῦσιν νόμον.\nὁ\nδὲ κύριος δίκαιος ἐν μέσῳ αὐτῆς καὶ οὐ μὴ ποιήσῃ ἄδικον· πρωὶ\nπρωὶ δώσει κρίμα αὐτοῦ εἰς φῶς, καὶ οὐκ ἀπεκρύβη καὶ οὐκ ἔγνω\nἀδικίαν ἐν ἀπαιτήσει, καὶ οὐκ εἰς νῖκος ἀδικίαν.\nἐν διαφθορᾷ\nκατέσπασα ὑπερηφάνους, ἠφανίσθησαν γωνίαι αὐτῶν· ἐξερημώσω\nτὰς ὁδοὺς αὐτῶν τὸ παράπαν τοῦ μὴ διοδεύειν· ἐξέλιπον αἱ πόλεις\nαὐτῶν παρὰ τὸ μηδένα ὑπάρχειν μηδέ κατοικεῖν.\nεἶπα Πλὴν φοβεῖσθέ\nμε καὶ δέξασθε παιδείαν, καὶ οὐ μὴ ἐξολοθρευθῆτε ἐξ ὀφθαλμῶν\nαὐτῆς, πάντα ὅσα ἐξεδίκησα ἐπʼ αὐτήν· ἑτοιμάζου ὄρθρισον,\nἔφθαρται πᾶσα ἡ ἐπιφυλλὶς αὐτῶν.\nΔιὰ τοῦτο ὑπόμεινόν με, λέγει Κύριος, εἰς ἡμέραν ἀναστάσεώς\nμου εἰς μαρτύριον· διότι τὸ κρίμα μου εἰς συναγωγὰς ἐθνῶν, τοῦ\nεἰσδέξασθαι βασιλεῖς, τοῦ ἐκχέαι ἐπʼ αὐτοὺς πᾶσαν ὀργὴν θυμοῦ\nμου· διότι ἐν πυρὶ ζήλους μου καταναλωθήσεται πᾶσα ἡ γῆ.\nὅτι\nτότε μεταστρέψω ἐπὶ λαοὺς γλῶσσαν εἰς γενεὰν αὐτῆς, τοῦ ἐπικαλεῖσθαι\nπάντας ¶ τὸ ὄνομα Κυρίου, τοῦ δουλεύειν αὐτῷ ὑπὸ ζυγὸν\nἕνα.\nἐκ περάτων ποταμῶν Αἰθιοπίας προσδέξομαι ἐν διεσπαρμένοις\nμου, οἴσουσιν θυσίας μοι.\nἐν τῇ ἡμέρᾳ ἐκείνῃ οὐ μὴ καταισχυνθῇς\nἐκ πάντων τῶν ἐπιτηδευμάτων σου ὧν ἠσέβησας εἰς ἐμέ·\nὃτι τότε περιελῶ ἀπὸ σοῦ τὰ φαυλίσματα τῆς ὕβρεώς σου, καὶ\nοὐκέτι μὴ προσθῇς τοῦ μεγαλαυχῆσαι ἐπὶ τὸ ὄρος τὸ ἅγιόν μου.\nκαὶ ὑπολείψομαι ἐν σοὶ λαὸν πρᾳὺν καὶ ταπεινόν, καὶ εὐλαβηθήσονται\nἀπὸ τοῦ ὀνόματος Κυρίου ¹³οἱ κατάλοιποι τοῦ Ἰσραήλ, καὶ\nοὐ ποιήσουσιν ἀδικίαν καὶ οὐ λαλήσουσιν μάταια, καὶ οὐ μὴ εὑρεθῇ\nἐν τῷ στόματι αὐτῶν γλῶσσα δολία· διότι αὐτοὶ νεμήσονται καὶ κοιτασθήσονται,\nκαὶ οὐκ ἔσται ὁ ἐκφοβῶν αὐτούς.\nΚαῖρε, θύγατερ\nΣειών, κήρυσσε, θύγατερ Ἰερουσαλήμ· εὐφραίνου καὶ κατατέρπου\nἐξ ὅλης τῆς καρδίας σου, θύγατερ Ἰερουσαλήμ.\nπεριεῖλεν\nΚύριος τὰ ἀδικήματά σου, λελύτρωταί σε ἐκ χειρὸς ἐχθρῶν σου·\nβασιλεὺς Ἰσραὴλ Κύριος ἐν μέσῳ σου, οὐκ ὄψῃ κακὰ οὐκέτι.\nἐν\nτῷ καιρῷ ἐκείνῳ ἐρεῖ Κύριος τῇ Ἰερουσαλήμ Θάρσει, Σειών, μὴ παρείσθωσαν\nαἱ χεῖρές σου.\nΚύριος ὁ θεός σου ἐν σοί, ὁ δυνατὸς\nσώσει σε, ἐπάξει ἐπὶ σὲ εὐφροσύνην καὶ καινιεῖ σε ἐν τῇ ἀγαπήσει\nαὐτοῦ, καὶ εὐφρανθήσεται ἐπὶ σέ ἐν τέρψει ὡς ἐν ἡμέρᾳ ἑορτῆς.\nκαὶ συνάξω τοὺς συντετριμμένους· οὐαί, τίς ἔλαβεν ἐπʼ αὐτὴν ὀνειδισμόν;\nἰδοὺ ἐγὼ ποιῶ ἐν σοὶ ἕνεκεν σοῦ ἐν τῷ καιρῷ ἐκείνῳ,\nλέγει Κύριος, καὶ σώσω τὴν ἐκπεπιεσμένην καὶ τὴν ἀπωσμένην·\nεἰσδέξομαι αὐτοὺς εἰς καύχημα καὶ ὀνομαστοὺς ἐν πάσῃ τῇ γῇ.\nκαὶ\nκαταισχυνθήσονται ἐν τῷ καιρῷ ἐκείνῳ ὅταν καλῶς ὑμῖν ποιήσω, καὶ\nἐν τῷ καιρῷ ὅταν εἰσδέξομαι ὑμᾶς· διότι δώσω ὑμᾶς ὀνομαστοὺς καὶ\nεἰς καύχημα ἐν πᾶσιν τοῖς λαοῖς τῆς γῆς, ἐν τῷ στρέφειν με τὴν αἰχμαλωσίαν\nὑμῶν ἐνώπιον ὑμῶν, λέγει Κύριος.\n"};
