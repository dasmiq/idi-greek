var sequence = {"name":"Old Testament. Zechariah","data":"ΕΝ τῷ ὀγδόῳ μηνὶ ἔτους δευτέρου ἐπὶ Δαρείου ἐγένετο λόγος\nΚυρίου πρὸς Ζαχαρίαν τὸν τοῦ Βαραχίου υἱὸν Ἀδδὼ τὸν προφήτην\nλέγων\nὨργίσθη Κύριος ἐπὶ τοὺς πατέρας ὑμῶν ὀργὴν μεγάλην.\nκαὶ ἐρεῖς πρὸς αὐτούς Τάδε λέγει Κύριος Παντοκράτωρ Ἐπιστρέψατε\nπρὸς μέ, λέγει Κύριος τῶν δυυάμεων, καὶ ἐπιστραφήσομαι\nπρὸς ὑμᾶς, λέγει Κύριος τῶν δυνάμεων.\nκαὶ μὴ γίνεσθε καθὼς οἱ\nπατέρες ὑμῶν, οἷς ἐνεκάλεσαν αὐτοῖς οἱ προφῆται ἔμπροσθεν λέγοντες\nΤάδε λέγει Κύριος Παντοκράτωρ Ἀποστρέψατε ἀπὸ τῶν\nὁδῶν ὑμῶν τῶν πονηρῶν καὶ ἀπὸ τῶυ ἐπιτηδευμάτων ὑμῶν τῶν\nπονηρῶν· καὶ οὐκ εἰσήκουσαν, καὶ οὐ προσέσχον τοῦ εἰσακοῦσαί μου,\nλέγει Κύριος.\nοἱ πατέρες ὑμῶν, ποῦ εἰσιν; καὶ οἱ προφῆται, μὴ τὸν\nαἰῶνα ζήσονται;\nπλὴν τοὺς λόγους μου καὶ τὰ νόμιμά μου δέχεσθε,\nὅσα ἐγὼ ἐντέλλομαι ἐν πνεύματί μου τοῖς δούλοις μου τοῖς προφήταις,\nοἳ κατελάβοσαν τοὺς πατέρας ὑμῶν. καὶ ἀπεκρίθησαν καὶ\nεἶπαν Καθὼς παρατέτακται Κύριος Παντοκράτωρ τοῦ ποινῆσαι ἡμῖν\nκατὰ τὰς ὁδοὺς ἡμῶν καὶ κατὰ τὰ ἐπιτηδεύματα ἡμῶν, οὕτως ἐποίησεν\nἡμῖν.\nΤῇ τετράδι καὶ εἰκάδι τῷ ἑνδεκάτῳ μηνί, οὗτός ἐστιν ὁ μὴν\nΣαβάτ, ἐν τῷ δευτέρῳ ἔτει ἐπὶ Δαρείου ἐγένετο λόγος Κυρίου πρὸς\nΖαχαρίαν τὸν τοῦ Βαραχίου υἱὸν Ἀδδὼ τὸν προφήτην λέγων\nἙόρακα\n\n\n\nτὴν νύκτα, καὶ ἰδοὺ ἀνήρ ἐπιβεβηκὼς ἐπὶ ἵππον πυρρόν, καὶ\nοὗτος ἱστήκει ἀνὰ μέσον τῶν ὀρέων τῶν κατασκίων, καὶ ὀπίσω αὐτοῦ\nἵπποι πυρροὶ καὶ ψαροὶ καὶ ποικίλοι καὶ λευκοί.\nκαὶ εἶπα Τί οὗτοι,\nκύριε ; καὶ εἶπεν πρὸς μέ ὁ ἄγγελος ὁ λαλῶν ἐν ἐμοί Ἐγὼ δείξω σοι\nτί ἐστιν ταῦτα.\nκαὶ ἀπεκρίθη ὁ ἀνὴρ ὁ ἐφεστηκὼς ἀνὰ μέσον τῶν\nὀρέων καὶ εἶπεν πρὸς μέ Οὗτοί εἰσιν οὓς ἐξαπέστειλεν Κύριος περιοδεῦσαι\nτὴν γῆν.\nκαὶ ἀπεκρίθησαν τῷ ἀγγέλῳ Κυρίου τῷ ἐφεστῶτι\nἀνὰ μέσον τῶν ὀρέων καὶ εἶπον Ιεριωδεύσαμεν πᾶσαν τὴν γῆν, καὶ\nἰδοὺ πᾶσα ἡ γῆ κατοικεῖται καὶ ἡσυχάζει.\nκαὶ ἀπεκρίθη ὁ ἅγγελος\nΚυρίου καὶ εἶπεν Κύριε Παντοκράτωρ, ἕως τίνος οὐ μὴ ἐλεήσῃς τὴν\nἸερουσαλὴμ καὶ τὰς πόλεις Ἰούδα, ἃς ὑπερεῖδες τοῦτο ἑβδομηκοστὸν\nἔτος;\nκαὶ ἀπεκρίθη Κύριος Παντοκράτωρ τῷ ἀγγέλῳ τῷ λαλοῦντι\nἐν ἐμοὶ ῥήματα καλὰ καὶ λόγους παρακλητικούς.\nκαὶ εἶπεν πρὸς μέ\nὁ ἄγγελος ὁ λαλῶν ἐν ἐμοί Ἀνάκραγε λέγων Τάδε λέγει Κύριος\nΠαντοκράτωρ Ἐζήλωκα τὴν Ἰερουσαλὴμ καὶ τὴν Σειὼν ζῆλον μέγαν,\nκαὶ ὀργὴν μεγάλην ἐγῶ ὀργίζομαι ἐπὶ τὰ ἔθνη τὰ συνεπιτιθέμενα,\nἀνθʼ ὧν μέν ἐγὼ ὠργίσθην ὀλίγα, αὐτοὶ δὲ συνεπέθεντο εἰς κακά.\nδιὰ τοῦτο τάδε λέγει Κύριος Ἐπιβλέψω ἐπὶ Ἰερουσαλὴμ ἐν οἰκτιρμάῷ.\nκαὶ ὁ οἶκός μου ἀνοικοδομηθήσεται ἐν αὐτῇ, λέγει Κύριος\nΠαντοκράτωρ, καὶ μέτρον ἐκταθήσεται ἐπὶ Ἰερουσαλὴμ ἔτι.\nκαὶ\nεἶπεν πρὸς μέ ὁ ἄγγελος ὁ λαλῶν ἐν ἐμοί Ἀνάκραγε λέγων Τάδε\nλέγει Κύριος Παντοκράτωρ Ἔτι διαχυθήσονται πόλεις ἐν ἀγαθοῖς,\nκαὶ ἐλεήσει Κύριος ἔτι τὴν Σειὼν καὶ αἱρετιεῖ τὴν Ἰερουσαλήμ.\nΚαὶ ἤρα τοὺς ὀφθαλμούς μου καὶ εἶδον, καὶ ἰδοὺ τέσσαρα\nκέρατα.\nκαὶ εἶπα πρὸς τὸν ἄγγελον τὸν λαλοῦντα ἐν ἐμοί Τί\n\n\n\nἐστιν ταῦτα, κύριε καὶ εἶπεν πρὸς μέ Ταῦτα τὰ κέρατα τὰ διασκορπίσαντα\nτὸν Ἰούδαν καὶ τὸν Ἰσραὴλ καὶ Ἰερουσαλήμ.\nκαὶ\nἔδειξέν μοι Κύριος τέσσαρας τέκτονας.\nκαὶ εἶπα Τί οὗτοι ἔρχονται\nποιῆσαι; καὶ εἶπὲν Γαῦτα τὰ κέρατα τὰ διασκορπίσαντα τὸυ\nἸούδαν καὶ τὸν Ἰσραὴλ κατέαξαν, καὶ οὐδεὶς αὐτῶν ἦρεν κεφαλήν·\nκαὶ ἐξήλθοσαν οὗτοι τοῦ ὀξῦναι αὐτὰ εἰς χεῖρας αὐτῶν τὰ τέσσάρα\nκέρατα, τὰ ἔθυη τὰ ἐπαιρόμενα κέρας ἐπὶ τὴν γῆν Κυρίου\nτοῦ διασκορπίσαι αὐτὴν.\nΚαὶ ἦρα τοὺς ὀφθαλμούς μου καὶ εἶδον, καὶ ἰδοὺ ἀνὴρ καὶ ἐν\nτῇ χειρὶ αὐτοῦ σχοινίον γεωμετρικόν.\nκαὶ εἶπα πρὸς αὐτόν\nΠοῦ σὺ πορεύῃς; καὶ εἶπεν πρὸς μέ Διαμετρῆσαι τὴν Ἰερουσαλήμ,\nτοῦ ἰδεῖν πηλίκον τὸ πλάτος αὐτῆς ἐστιν καὶ πηλίκον τὸ\nμῆκος.\nκαὶ ἰδοὺ ὁ ἅγγελος ὁ λαλῶν ἐν ἐμοὶ ἱστήκει, καὶ ἄγγελος\nἕτερος ἐξεπορεύετο εἰς συνάντησιν αὐτῷ,\nκαὶ εἶπεν πρὸς αὐτὸν\nλέγων Δράμε καὶ λάλησον πρὸς τὸν νεανίαν ἐκεῖνον λέγων\nΚατακάρπαως κατοικηθήσεται Ἰερουσαλὴμ ἀπὸ πλήθους ἀνθρώπων\nκμὶ κτηνῶν ἐν μέσῳ αὐτῆς·\nκαὶ ἐγὼ ἔσομαι αὐτῇ, λέγει Κύριος.\nτεῖχος πυρὸς κυκλόθεν, καὶ εἰς δόξαν ἔσομαι ἐν μέσῳ αὐτῆς.\nὢ ὢ φεύγετε ἀπὸ γῆς βορρᾶ, λέγει Κύριος, διότι ἐκ τῶν τεσσάρων\nἀνέμων τοῦ οὐρανοῦ συνάξω ὑμᾶς, λέγει Κύριος·\nεἰς\nΣειὼν ἀνασώζεσθε, οἱ κατοικοῦντες θυγατέρα Βαβυλῶνος.\nδιότι\nτάδε λέγει Κύριος Παντοκράτωρ Οπίσω δόξης ἀπέσταλκέν με\nἐπὶ τὰ ἔθνη τὰ σκυλεύσαντα ὑμᾶς, διότι ὁ ἁπτόμενος ὑμῶν ὡς\nἁπτόμενος τῆς κόρης τοῦ ὀφθαλμοῦ αὐτοῦ·\nδιότι ἰδοὺ ἐγὼ ἐπιφέρω\nτὴν χεῖρά μου ἐπʼ αὐτούς, καὶ ἔσονται σκῦλα τοῖς δουλεύουσιν\nαὐτοῖς, καὶ γνώσεσθε ὅτι Κύριος Παντοκράτωρ ἀπέσταλκέν\nμε.\nτέρπου καὶ εὐφραίνου, θύγατερ Σειών, διότι ἰδοὺ ἐγὼ\n\n\n\nἔρχομαι καὶ κατασκηνώσω ἐν μέσῳ σου, λέγει Κύριος.\nκαὶ\nκαταφεύξονται ἔθνη πολλὰ ἐπὶ τὸν κύριον ἐν τῇ ἡμέρᾳ ἐκείνῃ,\nκαὶ ἔσονται αὐτῷ εἰς λαόν, καὶ κατασκηνώσουσιν ἐν μέσῳ σου,\nκαὶ ἐπιγνώσῃ ὅτι Κύριος Παντοκράτωρ ἐξαπέσταλκέν με πρὸς\nσέ.\nκαὶ κατακληρονομήσει Κύριος τὸν Ἰούδαν, τῇ μερίδι αὐτοῦ\nἐπὶ τὴν γῆν τὴν ἁγίαν, καὶ αἱρετιεῖ ἔτι τὴν Ἰερουσαλήμ.\nεὐλαβείσθω πᾶσα σὰρξ ἀπὸ προσώπου Κυρίου, ὅτι ἐξεγήγερται\nἐκ νεφελῶν ἁγίων αὐτοῦ.\nΚαὶ ἔδειξέν μοι Κύριος τὸν Ἰησοῦν τὸν ἱερέα τὸν μέγαν, ἑστῶτα\nπρὸ προσώπου ἀγγέλου Κυρίου, καὶ ὁ διάβολος ἱστήκει ἐκ δεξιῶν\nαὐτοῦ τοῦ ἀντικεῖσθαι αὐτῷ.\nκαὶ εἶπεν Κύριος πρὸς τὸν διάβολον\nἘπιτιμήσαι Κύριος ἐν σοί, διάβολε, καὶ ἐπιτιμήσαι Κύριος ἐν σοὶ\nὁ ἐκλεξάμενος τὴν Ἰερουσαλήμ· οὐκ ἰδοὺ τοῦτο ὡς δαλὸς ἐξέσπασμένος\nἐκ πυρός;\nκαὶ Ἰησοῦς ἣν ἐνδεδυμένος ἱμάτια ῥυπαρά, καὶ\nἱστήκει πρὸ προσώπου τοῦ ἀγγέλου.\nκαὶ ἀπεκρίθη καὶ εἶπεν πρὸς\nτοὺς ἑστηκότας πρὸ προσώπου αὐτοῦ λέγων¶ Ἀφέλετε τὰ ἱμάτια τὰ\nῥυπαρὰ ἀπʼ αὐτοῦ. καὶ εἶπεν πρὸς αὐτόν Ἰδοὺ ἀφῄρηκα τὰς ἀνομίας\nσου, καὶ ἐνδύσατε αὐτὸν ποδήρη,\nκαὶ ἐπίθετε κίδαριν καθαρὰν\nἐπὶ τὴν κεφαλὴν αὐτοῦ. καὶ ἐπέθηκαν κίδαριν καθαρὰν ἐπὶ τὴν\nκεφαλὴν αὐτοῦ, καὶ περιέβαλον αὐτὸν ἱμάτια. καὶ ὁ ἄγγελος Κυρίου\nἱστήκει·\nκαὶ διεμαρτύρατο ὁ ἄγγελος Κυρίου πρὸς Ἰησοῦν λέγων\nΤάδε λέγει Κύριος Παντοκράτωρ Ἐν ταῖς ὁδοῖς μου πορεύῃ καὶ ἐν\nτοῖς προστάγμασίν μου φυλάξῃ, καὶ σὺ διακρινεῖς τὸν οἶκόν μου· καὶ\nἐὰν διαφυλάσσῃς τὴν αὐλὴν μου, καὶ δώσω σοι ἀναστρεφομένους ἐν\nμέσῳ τῶν ἑστηκότων τούτων.\nἄκουε δή, Ἰησοῦς ὁ ἱερεὺς ὁ μέγας.\nσὺ καὶ οἱ πλησίον σου οἱ καθήμενοι πρὸ προσώπου, διότι ἄνδρες\n\n\n\nτερατοσκόποι εἰσί διότι ἰδοὺ ἐγὼ ἄγω τὸν δοῦλόν μου Ἀνατολήν·\nδιότι ὁ λίθος ὃν ἔδωκα πρὸ προσώπου Ἰησοῦ, ἐπὶ τὸν λίθον\nἕνα ἑπτὰ ὀφθαλμοί εἰσιν· ἰδοὺ ἐγὼ ὀρύσσω βόθρον, λέγει Κύριος\nΠαντοκράτωρ, καὶ ψηλαφήσω πᾶσαν τὴν ἀδικίαν τῆς γῆς ἐκείνης ἐν\nἡμέρᾳ μιᾷ.\nἐν τῇ ἡμέρᾳ ἐκείνῃ, λέγει Κύριος Παντοκράτωρ, συνκαλέσετε\nἕκαστος τὸν πλησίον αὐτοῦ ὑποκάτω ἀμπέλου καὶ ὑποκάτω\nσυκῆς.\nΚαὶ ἐπέστρεψεν ὁ ἄγγελος ὁ λαλῶν ἐν ἐμοί, καὶ ἐξῆρέν με ὃν\nτρόπον ὅταν ἐξεγερθῇ ἄνθρωπος ἐξ ὕπνου αὐτοῦ·\nκαὶ εἶπεν πρὸς\nμέ Τί σὺ βλέπεις; καὶ εἶπα Ἑόρακα, καὶ ἰδοὺ λυχνία χρυσῆ ὅλη,\nκαὶ τὸ λαμπάδιον ἐπάνω αὐτῆς, καὶ ἑπτὰ λύχνοι ἐπάνω αὐτῆς, καὶ\nἑπτὰ ἐπαρυστρίδες τοῖς λύχνοις τοῖς ἐπάνω αὐτῆς,\nκαὶ δύο ἐλαῖαι\nἐπάνω αὐτῆς, μία ἐκ δεξιῶν τοῦ λαμπαδίου αὐτῆς καὶ μία ἐξ εὐωνύμων.\nκαὶ ἐπηρώτησα καὶ εἶπον πρὸς τὸν ἄγγελον τὸν λαλοῦντα\nἐν ἐμοὶ λέγων Τί ἐστιν ταῦτα, κύριε;\nκαὶ ἀπεκρίθη ὁ ἄγγελος\nὁ λαλῶν ἐν ἐμοὶ καὶ εἶπεν πρὸς μέ λέγων Οὐ γινώσκεις τί ἐστιν\nταῦτας καὶ εἶπα Οὐχί, κύριε.\nκαὶ ἀπεκρίθη καὶ εἶπεν πρὸς μέ\nλέγων Οὗτος ὁ λόγος Κυρίου πρὸς Ζοροβάβελ λέγων Οὐκ ἐν δυνάμει\nμεγάλῃ οὐδὲ ἐν ἰσχύι ἀλλ᾿ ἢ ἐν πνεύματί μου, λέγει Κύριος\nΠαντοκράτωρ.\nτίς εἶ σύ, τὸ ὄρος τὸ μέγα τὸ πρὸ προσώπου Ζοροβαβέλ,\nτοῦ κατορθῶσαι; καὶ ἐξοίσω τὸν λίθον τῆς κληρονομίας\nἰσότητα χάριτος χάριτα αὐτῆς.\nκαὶ ἐγένετο λόγος Κυρίου πρὸς μέ\nλέγων\nΑἱ χεῖρες Ζοροβαβέλ, ἐθεμελίωσεν τὸν οἶκον τοῦτον, καὶ αἱ\nχεῖρες αὐτοῦ ἐπιτελέσουσιν αὐτόν, καὶ ἐπιγνώσῃ διότι Κύριος Παντοκράτωρ\nἐξαπέσταλκέν με πρὸς σέ.\nδιότι τίς ἐξουδένωσεν εἰς ἡμέρας\nμικράς; καὶ χαροῦνται καὶ ὄψονται τὸν λίθον τὸν κασσιτέρινον\nἐν χειρὶ Ζοροβαβέλ· ἑπτὰ οὗτοι ὀφθαλμοί εἰσιν οἱ ἐπιβλέποντες ἐπὶ\nπᾶσαν τὴν γῆν.\nκαὶ ἀπεκρίθην καὶ εἶπα πρὸς αὐτόν Τί αἱ δύο\n\n\n\nἐλαῖαι αὗται αἱ ἐκ δεξιῶν τῆς λυχνίας καὶ ἐξ εὐωνύμων;\nκαὶ ἐπηρώτησα\nἐκ δευτέρου καὶ εἶπα πρὸς αὐτόν Τί οἱ δύο κλάδοι τῶν\nλαιῶν οἱ ἐν ταῖς χερσὶν τῶν δύο μυξωτήρων τῶν χρυσῶν τῶν\nἐπιχεόντων καὶ ἐπαναγόντων τὰς ἐπαρυστρίδας τὰς χρυσᾶς;\nκαὶ\nεἶπεν πρὸς μέ Οὐκ οἶδας τί ἐστιν ταῦτα; καὶ εἶπα Οὐχί, κύριε.\nκαὶ εἶπεν Οὗτοι οἱ δύο υἱοὶ τῆς πιότητος παρεστήκασιν κυρίῳ\nπάσης τῆς γῆς.\nΚαὶ ἐπέστρεψα καὶ ἤρα τοὺς ὀφθαλμούς μου καὶ εἶδον, καὶ ἰδού\nδρέπανον πετόμενον.\nκαὶ εἶπεν πρὸς μέ Τί σὺ βλέπεις; καὶ εἶπα\nἘγὼ ὁρῶ δρέπανον πετόμενον μήκους πήχεων εἴκοσι καὶ πλάτους\nπήχεων δέκα.\nκαὶ εἶπεν πρὸς μέ Αὕτη ἡ ἀρὰ ἡ ἐκπορευομένη ἐπὶ\nπρόσαοπον πάσης τῆς γῆς· διότι πᾶς ὁ κλέπτης ἐκ τούτου ἕως θανάτου\nἐκδικηθήσεται, καὶ πᾶς ὁ ἐπίορκος ἐκ τούτου ἐκδικηθήσεται.\nκαὶ ἐξοίσω αὐτό, λέγει Κύριος Παντοκράτωρ, καὶ εἰσελεύσεται εἰς\nτὸν οἶκον τοῦ κλέπτου καὶ εἰς τὸν οἶκον τοῦ ὀμνύοντος τῷ ὀνόματί\nμου ἐπὶ ψεύδει, καὶ καταλύσει ἐν μέσῳ τοῦ οἴκου αὐτοῦ, καὶ συντελέσει\nαὐτὸν καὶ τὰ ξύλα αὐτοῦ καὶ τοὺς λίθους αὐτοῦ.\nΚαὶ\nἐξῆλθεν ὁ ἄγγελος ὁ λαλῶν ἐν ἐμοὶ καὶ εἶπεν πρὸς μέ Ἀνάβλεψον\nτοῖς ὀφθαλμοῖς σου καὶ ἴδε τὸ ἐκπορευόμενον τοῦτο.\nκαὶ εἶπα Τί\nἐστιν; καὶ εἶπεν Τοῦτο τὸ μέτρον τὸ ἐκπορευόμενον. καὶ εἶπεν\nΑὕτη ἡ ἀδικία αὐτῶν ἐν πάσῃ τῇ γῇ.\nκαὶ ἰδοὺ τάλαντον μολίβου\nἐξαιρόμενον· καὶ ἰδοὺ μία γυνὴ ἐκάθητο ἐν μέσῳ τοῦ μέτρου.\nκαὶ\nεἶπεν Αὕτη ἐστὶν ἡ ἀνομία· καὶ ἔριψεν αὐτὴν ἐν μέσῳ τοῦ μέτρου,\nκαὶ ἔριψεν τὸν λίθον τοῦ μολίβου εἰς τὸ στόμα αὐτῆς.\nκαὶ ἦρα\nτοὺς ὀφθαλμούς μου καὶ εἶδον, καὶ ἰδοὺ δύο γυναῖκες ἐκπορευόμεναι,\n\n\n\nκαὶ πνεῦμα ἐυ ταῖς πτέρυξιν αὐτῶν, καὶ αὗται εἶχον πτέρυγας ἔποπος·\nκαὶ ἀνέλαβον τὸ μέτρον ἀνὰ μέσον τῆς γῆς καὶ ἀνὰ μέσον τοῦ οὐρανοῦ.\nκαὶ εἶπα πρὸς τὸν ἄγγελον τὸν λαλοῦντα ἐν ἐμοί Ποῦ αὗται ἀποφέρουσιν\nτὸ μέτρον;\nκαὶ εἶπεν πρὸς μέ Οἰκοδομῆσαι αὐτῷ οἰκίαν\nἐν γῇ Βαβυλῶνος καὶ ἑτοιμάσαι, καὶ θήσουσιν αὐτὸ ἐκεῖ ἐπὶ τὴν\nἑτοιμασίαν αὐτοῦ.\nΚαὶ ἐπέστρεψα καὶ ἦρα τοὺς ὀφθαλμούς μου καὶ εἶδον, καὶ ἰδοὺ\nτέσσαρα ἅρματα ἐκπορευόμενα ἐκ μέσου δύο ὀρέων, καὶ τὰ ὄρη ἦν\nὄρη χαλκᾶ.\nἐν τῷ ἅρματι τῷ πρώτῳ ἵπποι πυρροί, καὶ ἐν τῷ\nἄρματι τῷ δευτέρῳ ἵπποι μέλανες,\nκαὶ ἐν τῷ ἄρματι τῷ τρίτῳ ἵπποι\nλευκοί, καὶ ἐν τῷ ἄρματι τῷ τετάρτῳ ἵπποι ποικίλοι ψαροί.\nκαὶ\nἀπεκρίθην καὶ εἶπα πρὸς τὸν ἄγγελον τὸν λαλοῦντα ἐν ἐμοί Τί ἐστιν\nταῦτα, κύριε;\nκαὶ ἀπεκρίθη ὁ ἄγγελος ὁ λαλῶν ἐν ἐμοὶ καὶ εἶπεν\nΤαῦτά ἐστιν οἱ τέσσαρες ἄνεμοι τοῦ οὐρανοῦ, ἐκπορεύονται παραστῆναι\nτῷ κυρίῳ πάσης τῆς γῆς.\nἐν ᾧ ἤσαν οἱ ἵπποι οἱ μέλανες.\nἐξεπορεύοντο ἐπὶ γῆν βορρᾶ, καὶ οἱ λευκοὶ ἐξεπορεύοντο κατόπισθεν\nαὐτῶν, καὶ οἱ ποικίλοι ἐξεπορεύοντο ἐπὶ γῆν νότου,\nκαὶ οἱ ψαροὶἐξεπορεύοντο\nκαὶ ἐπέβλεπον τοῦ πορεύεσθαι τοῦ περιοδεῦσαι τὴν\nγῆν. καὶ εἶπεν Πορεύεσθε καὶ περιοδεύσατε τὴν γῆν· καὶ περιώδευσαν\nτὴν γῆν.\nκαὶ ἀνεβόησαν, καὶ ἐλάλησεν πρὸς μέ λέγων\nἸδοὺ οἱ ἐκπορευόμενοι ἐπὶ γῆν βορρᾶ, καὶ ἀνέπαυσαν τὸν θυμόν μου\nἐν γῇ βορρᾶ.\nΚαὶ ἐγένετο λόγος Κυρίου πρὸς μὲ λέγων\nΛάβε τὰ ἐκ τῆς\nαἰχμαλωσίας παρὰ τῶν ἀρχόντων καὶ παρὰ τῶν χρησίμων αὐτῆς καὶ\nπαρὰ τῶν ἐπεγνωκότων αὐτήν, καὶ εἰσελεύσῃ σὺ ἐν τῇ ἡμέρᾳ ἐκείνῃ\nεἰς τὸν οἶκον Ἰωσίου τοῦ Σοφονίου τοῦ ἥκοντος ἐκ Βαβυλῶνος\nκαὶ\nλήψῃ ἀργύριον καὶ χρυσίον καὶ ποιήσεις στεφάνους, καὶ ἐπιθήσεις\n\n\n\nἐπὶ τὴν κεφαλὴν Ἰησοῦ τοῦ Ἰωσεδὲκ τοῦ ἱερέως τοῦ μεγάλου,\nκαὶ\nἐρεῖς πρὸς αὐτόν Γάδε λέγει Κύριος Παντοκράτωρ Ἰδοὺ ἀνήρ, Ἀνατολὴ\nὄνομα αὐτῷ, καὶ ὑποκάτωθεν αὐτοῦ ἀνατελεῖ, καὶ οἰκοδομήσει τὸν\nοἶκον Κυρίου·\nκαὶ αὐτὸς λήμψεται ἀρετήν, καὶ καθιεῖται καὶ κατάρξει\nἐπὶ τοῦ θρόνου αὐτοῦ, καὶ ἔσται ὁ ἱερεὺς ἐκ δεξιῶν αὐτοῦ, καὶ βουλὴ\nεἰρηνικὴ ἔσται ἀνὰ μέσον ἀμφοτέρων.\nὁ δὲ στέφανος ἔσται τοῖς\nὑπομένουσιν καὶ τοῖς χρησίμοις αὐτῆς καὶ τοῖς ἐπεγνωκόσιν αὐτὴν,\nκαὶ εἰς χάριτα υἱοῦ Σοφονίου, καὶ εἰς ψαλμὸν ἐν οἵκῳ Κυρίου.\nκαὶ\nοἱ μακρὰν ἀπʼ αὐτῶν ἥξουσιν καὶ οἰκοδομήσουσιν ἐν τῷ οἴκῳ Κυρίου,\nκαὶ γνώσεσθε διότι Κύριος ΙΙαντοκράτωρ ἀπέσταλκέν με πρὸς ὑμᾶς\nκαὶ ἔσται ἐὰν εἰσακούοντες εἰσακούσητε τῆς φωνῆς Κυρίου τοῦ θεοῦ\nὑμῶν.\nΚαὶ ἐγένετο ἐν τῷ τετάρτῳ ἔτει ἐπὶ Δαρείου τοῦ βασιλέως ἐγένετο\nλόγος Κυρίου πρὸς Ζαχαρίαν, τετράδι τοῦ μηνὸς τοῦ ἐνάτου ὅς ἐστιν\nΧασελεύ·\nκαὶ ἐξαπέστειλεν εἰς Βαιθὴλ Σαράσαρ καὶ Ἀρβεσεἐρ ὁ βασιλεὺς\nκαὶ οἱ ἄνδρες αὐτοῦ ἐξιλάσασθαι τὸν κύριον,\nλέγων πρὸς τοὺς\nἱερεῖς τοὺς ἐν τῷ οἴκῳ Κυρίου Παντοκράτορος καὶ πρὸς τοὺς προφήτας,\nλέγων Εἰσελήλυθεν ὧδε ἐν τῷ μηνὶ τῷ πέμπτῳ τὸ ἁγίασμα.\nκαθότι ἐποίησεν ἤδη ἱκανὰ ἔτη.\nκαὶ ἐγένετο λόγος Κυρίου τῶν\nδυνάμεων πρὸς μέ λέγων\nΕἰπὸν πρὸς ἅπόντα τὸν λαὸν τῆς γῆς καὶ\nπρὸς τοὺς ἱερεῖς λέγων Ἐὰν νηστεύσητε ἢ κόψησθε ἐν ταῖς πέμπταις\nἢ ἐν ταῖς ἑβδόμαις, καὶ ἰδοὺ ἑβδομήκοντα ἔτη μὴ νηστίαν νενηστεύκατέ\nμοι;\nκαὶ ἐὰν φάγητε ἡ πίητε, οὐχ ὑμεῖς ἔσθετε καὶ πίνετε;\nοὐχ οὗτοι οἱ λόγοι εἰσὶν σὓς ἐλάλησεν Κύριος ἐν χερσὶν τῶν προφητῶν\nτῶν ἔμπροσθεν, ὅτε ἦν Ἰερουσαλὴμ κατοικουμένη καὶ εὐθηνοῦσα,\n\n\n\nκαὶ αἱ πόλεις αὐτῆς κυκλόθεν, καὶ ἡ ὀρεινὴ καὶ ἡ πεδινὴ\nκατῳκεῖτο;\nΚαὶ ἐγένετο λόγος Κυρίου πρὸς Ζαχαρίαν λέγων\nΤάδε λέγει\nΚύριος ΙΙαντοκράτωρ Κρίμα δίκαιον κρίνατε, καὶ ἔλεος καὶ οἰκτειρμὸν\nποιεῖτε ἕκαστος πρὸς τὸν ἀδελφὸν αὐτοῦ,\nκαὶ χήραν καὶ ὀρφανὸν\nκαὶ προσήλυτον καὶ πένητα μὴ καταδυναστεύετε, καὶ κακίαν ἕκαστος\nτοῦ ἀδελφοῦ αὐτοῦ μὴ μνησικακείτω ἐν ταῖς καρδίαις ὑμῶν.\nκαὶ\nἠπείθησαν τοῦ προσέχειν, καὶ ἔδωκαν νῶτον παραφρονοῦντα, καὶ τὰ\nὦτα αὐτῶν ἐβάρυναν τοῦ μὴ εἰσακούειν,\nκαὶ τὴν καρδίαν αὐτῶν\nἔταξαν ἀπειθῆ τοῦ μὴ εἰσακούειν τοῦ νόμου μου καὶ τοὺς λόγους οὓς\nἐξαπέστειλεν Κύριος Παντοκράτωρ ἐν πνεύματι αὐτοῦ ἐν χερσὶν τῶν\nπροφητῶν τῶν ἔμπροσθεν· καὶ ἐγένετο ὀργὴ μεγάλη παρὰ Κυρίου\nΠαντοκράτορος.\nκαὶ ἔσται ὃν τρόπον εἶπεν καὶ οὐκ εἰσήκουσαν,\nοὕτως κεκράξονται καὶ οὐ μὴ εἰσακούσω, λέγει Κύριος Παντοκράτωρ.\nκαὶ ἐκβαλῶ αὐτοὺς εἰς πάντα τὰ ἔθνη ἃ οὐκ ἔγνωσαν, καὶ ἡ γῆ\nἀφανισθήσεται κατόπισθεν αὐτῶν ἐκ διοδεύοντος καὶ ἐξ ἀναστρέφοντος·\nκαὶ ἔταξαν γῆν ἐκλεκτὴν εἰς ἀφανισμόν.\nΚαὶ ἐγένετο λόγος Κυρίου Παντοκράτορος λέγων\nΤάδε λέγει\nΚύριος Παντοκράτωρ Ἐζήλωκα τὴν Ἰερουσαλὴμ καὶ τὴν Σειὼν\nζῆλον μέγαν, καὶ θυμῷ μεγάλῳ ἐζήλωκα αὐτήν.\nτάδε λέγει Κύριος\nἘπιστρέψω ἐπὶ Σειών, καὶ κατασκηνώσω ἐν μέσῳ Ἰερουσαλήμ, καὶ\nκληθήσεται ἡ Ἰερουσαλὴμ πόλις ἡ ἀληθινή, καὶ τὸ ὄρος Κυρίου\nΠαντοκράτορος ὄρος ἅγιον.\nτάδε λέγει Κύριος Παντοκράτωρ Ἔτι\nκαθήσονται πρεσβύτεροι καὶ πρεσβύτεραι ἐν ταῖς πλατείαις Ἰερουσαλήμ,\n\n\n\nἕκαστος τὴν ῥάβδον αὐτοῦ ἔχων ἐν τῇ χερὶ αὐτοῦ ἀπὸ\nπλήθους ἡμερῶν·\nκαὶ αἱ πλατεῖαι τῆς πόλεως πλησθήσονται παιδαρίων\nκαὶ κορασίων παιζόντων ἐν ταῖς πλατείαις αὐτῆς.\nτάδε λέγει\nΚύριος Παντοκράτωρ Εἰ ἀδυνατήσει ἐνώπιον τῶν καταλοίπων τοῦ\nλαοῦ τούτου ἐν ταῖς ἡμέραις ἐκείναις, μὴ καὶ ἐνώπιον ἐμοῦ ἀδυνατήσει;\nλέγει Κύριος Παντοκράτωρ.\nτάδε λέγει Κύριος Παντοκράτωρ Ἰδοὺ\nἐγὼ σώζω τὸν λαόν μου ἀπὸ γῆς ἀνατολῶν καὶ ἀπὸ γῆς δυσμῶν,\nκαὶ εἰσάξω αὐτοὺς καὶ κατασκηνώσω ἐν μέσῳ Ἰερουσαλήμ, καὶ\nἔσονταί μοι εἰς λαὸν κἀγὼ ἔσομαι αὐτοῖς εἰς θεὸν ἐν ἀληθείᾳ καὶ ἐν\nδικαιοσύνῃ.\nτάδε λέγει Κύριος Παντοκράτωρ Κατισχυέτωσαν αἱ\nχεῖρες ὑμῶν τῶν ἀκουόντων ἐν ταῖς ἡμέραις ταύταις τοὺς λόγους\nτούτους ἐκ στόματος τῶν προφητῶν, ἀφʼ ἧς ἡμέρας τεθεμελίωται ὁ\nοἶκος Κυρίου Παντοκράτορος, καὶ ὁ ναὸς ἀφʼ οὗ ᾠκοδόμηται.\nδιότι\nπρὸ τῶν ἡμερῶν ἐκείνων ὁ μισθὸς τῶν ἀνθρώπων οὐκ ἔσται εἰς\nὄνησιν, καὶ ὁ μισθὸς τῶν κτηνῶν οὐχ ὑπάρξει, καὶ τῷ ἐκπορευομένῳ\nκαὶ τῷ εἰσπορευομένῳ οὐκ ἔσται εἰρήνη ἀπὸ τῆς θλίψεως· καὶ\nἐξρποστελῶ πάντας τοὺς ἀνθρώπους ἕκαστον ἐπὶ τὸν πλησίον\nαὐτοῦ.\nκαὶ νῦν οὐ κατὰ τὰς ἡμέρας τὰς ἔμπροσθεν ἐγὼ ποιῶ τοῖς\nκαταλοίποις τοῦ λαοῦ τούτου, λέγει Κύριος Παντοκράτωρ,\nἀλλ᾿\nἢ δείξω εἰρήνην· ἡ ἄμπελος δώσει τὸν καρπὸν αὐτῆς, καὶ ἡ γῆ\nδώσει τὰ γενήματα αὐτῆς, καὶ ὁ οὐρανὸς δώσει τὴν δρόσον αὐτοῦ,\nκαὶ κατακληρονομήσαω τοῖς καταλοίποις τοῦ λαοῦ μου τούτου ταῦτα\nπάντα.\nκαὶ ἔσται ὃν τρόπον ἦτε ἐν κατάρᾳ ἐν τοῖς ἔθνεσιν\nοἶκος Ἰούδα καὶ οἶκος Ἰσραήλ, οὕτως διασώσω ὑμᾶς καὶ ἔσεσθε ἐν\nεὐλογίᾳ· θαρσεῖτε καὶ κατισχύετε ἐν ταῖς χερσὶν ὑμῶν.\nδιότι τάδε\nλέγει Κύριος ΙΙαντοκράτωρ Ὃν τρόπον διενοήθην τοῦ κακῶσαι ὑμᾶς\nἐν τῷ παροργίσαι με τοὺς πατέρας ὑμῶν, λέγει Κύριος Παντοκράτωρ,\nκαὶ οὐ μετενόησα·\nοὕτως παρατέταγμαι καὶ διανενόημαι ἐν ταῖς\nἡμέραις ταύταις τοῦ καλῶς ποιῆσαι τὴν Ἰερουσαλὴμ καὶ τὸν οἶκον\n\n\n\nἸούδα· θαρσεῖτε.\nοὗτοι οἱ λόγοι οὓς ποιήσετε· λαλεῖτε ἀλήθειαν\nἕκαστος πρὸς τὸν¶ πλησίον αὐτοῦ, ἀλήθειαν καὶ κρίμα εἰρηνικὸν\nκρίνατε ἐυ ταῖς πύλαις ὑμῶν,\nκαὶ ἕκαστος τὴν κακίαν τοῦ πλησίον\nαὐτοῦ μὴ λογίζεσθε ἐν ταῖς καρδίαις ὑμῶν, καὶ ὅρκον ψευδῆ μὴ\nἀγαπᾶτε· διότι ταῦτα πάντα ἐμίσησα, λέγει Κύριος ΙΙαντοκράτωρ.\nΚαὶ ἐγένετο λόγος Κυρίου αντοκράτορος πρὸς μέ\nΛέγει\nΚύριος Παντοκράτωρ Νηστεία ἡ τετρὰς καὶ νηστεία ἡ πέμπτη καὶ\nνηστεία ἡ ἑβδόμη καὶ νηστεία ἡ δεκάτη ἔσονται τῷ οἴκῳ Ἰούδα εἰς\nχαρὰν καὶ εὐφροσύνην καὶ εἰς ἑορτὰς ἀγαθάς, καὶ εὐφρανθήσεσθε, καὶ\nτὴν ἀλήθειαν καὶ τὴν εἰρήνην ἀγαπήσατε.\nτάδε λέγει Κύριος\nΠαντοκράτωρ Ἔτι ἥξουσιν λαοὶ πολλοὶ καὶ κατοικοῦντες πόλεις\nπολλάς,\nκαὶ συνελεύσονται κατοικοῦντες πέντε πόλεις εἰς μίαν\nπόλιν, λέγοντες ΙΙορευθῶμεν δεηθῆναι τοῦ προσώπου Κυρίου καὶ\nἐκζητῆσαι τὸ πρόσωπον Κυρίου Παντοκράτορος· πορεύσομαι κἀγώ·\nκαὶ ἥξουσιν λαοὶ πολλοὶ καὶ ἔθνη πολλὰ ἐκζητῆσαι τὸ πρόσωπον\nΚυρίου Παντοκράτορος ἐν Ἰερουσαλὴμ καὶ ἐξιλάσασθαι τὸ πρόσαωπον\nΚυρίου.\nτάδε λέγει Κύριος Παντοκράτωρ Ἐν ταῖς ἡμέραις ἐκείναις,\nἐὰν ἐπιλάβωνται δέκα ἄνδρες ἐκ πασῶν τῶν γλωσσῶν τῶν ἐθνῶν, καὶ\nἐπιλάβωνται τοῦ κρασπέδου ἀνδρὸς Ἰουδαίου, λέγοντες Πορευσόμεθα\nμετὰ σοῦ, διότι ἀκηκόαμεν ὅτι θεὸς μεθʼ ὑμῶν ἐστιν.\nΛῆμμα λόγου Κυρίου ἐν γῇ Σεδράχ, καὶ Δαμασκοῦ θυσία αὐτοῦ,\nδιότι Κύριος ἐφορᾷ ἀνθρώπους καὶ πάσας φυλὰς τοῦ Ἰσραήλ,\nκαὶ ἐν\nἘμὰθ ἐν τοῖς ὁρίοις αὐτῆς· Τύρος καὶ Σειδών, διότι ἐφρόνησαν σφόδρα·\nκαὶ ᾠκοδόμησεν Τύρος ὀχυρώματα αὐτῇ, καὶ ἐθησαύρισεν ἀργύριον\n\n\n\nὡς χοῦν, καὶ χρυσίον ὡς πηλὸν ὁδῶν.\nκαὶ διὰ τοῦτο Κύριος κληρονομήσει\nαὐτούς, καὶ πατάξει εἰς θάλασσαν δύναμιν αὐτῆς, καὶ αὕτη ἐν\nπυρὶ καταναλωθήσεται.\nὄψεται Ἀσκάλων καὶ φοβηθήσεται, καὶ\nΓάζα καὶ ὀδυνηθήσεται σφόδρα, καὶ Ἀκκάρων, ὅτι ᾐσχύνθη ἐπὶ\nτῷ παραπτώματι αὐτῆς· καὶ ἀπολεῖται βασιλεὺς ἐκ Γάζης, καὶ\nἈσκάλων οὐ μὴ κατοικηθῇ.\nκαὶ κατοικήσουσιν ἀλλογενεῖς ἐν\nἈζώτῳ. καὶ καθελῶ ὕβριν ἀλλοφύλων,\nκαὶ ἐξαρῶ τὸ αἷμα αὐτῶν\nἐκ στόματος αὐτῶν, καὶ τὰ βδελύγματα ουτῶν ἐκ μέσου ὀδόντων\nαὐτῶν· καὶ ὑπολειφθήσονται καὶ οὗτοι τῷ θεῷ ἡμῶν, καὶ ἔσονται ὡς\nχιλίαρχος ἐν Ἰούδᾳ, καὶ Ἀκκαὼων ὡς ὁ Ἰεβουσαῖος·\nκαὶ ὑποστήσομαι\nτῷ οἴκῳ μου ἀνάστημα τοῦ μὴ διαπορεύεσθαι μηδέ ἀνακάμπτειν, καὶ\nοὐ μὴ ἐπέλθῃ ἐπʼ αὐτοὺς οὐκέτι ἐξελαύνων, διότι νῦν ἑόρακα ἐν τοῖς\nὀφθαλμοῖς μου.\nΧαῖρε σφόδρα, θύγατερ Σειών· κήρυσσε, θύγατερ Ἰερουσαλήμ·\nἰδοὺ ὁ βασιλεύς σου ἔρχεταί σοι δίκαιος καὶ σώζων, αὐτὸς πρᾳὺς καὶ\nἐπιβεβηκὼς ἐπὶ ὑποζύγιον καὶ πῶλον νέον.\nκαὶ ἐξολεθρεύσει\nἄρματα ἐξ Ἐφράιμ καὶ ἵππον ἐξ Ἰερουσαλήμ, καὶ ἐξολεθρεύσεται\nτόξον πολεμικόν, καὶ πλῆθος καὶ εἰρήνη ἐξ ἐθνῶν· καὶ κατάρξει\nτὶ ὑδάτων ἕως θαλάσσης καὶ ποταμῶν διεκβολὰς γῆς.\nκαὶ σὺ ἐν\nαἵματι διαθήκης σου ἐξαπέστειλας δεσμίους σου ἐκ λάκκου οὐκ ἔχοντος\nὕδωρ.\nκαθήσεσθε ἐν ὀχυρώμασιν δέσμιοι τῆς συναγωγῆς, καὶ ἀυτὶ\n\n\n\nμιᾶς ἡμέρας παροικεσίας σου διπλᾶ ἀνταποδώσω σοι·\nδιότι ἐνέτεινά\nσε, Ἰούδα, ἐμαυτῷ τόξον, ἔπλησα τὸν Ἐφράιμ, καὶ ἐξεγερῶ τὰ τέκνα\nσου Σειὼν ἐπὶ τὰ τέκνα τῶν Ἐλλήνων, καὶ ψηλαφήσω σε ὡς όομφαίαν\nμαχητοῦ·\nκαὶ Κύριος ἔσται ἐπʼ αὐτούς, καὶ ἐξελεύσεται ὡς ἀστραπὴ\nβολίς, καὶ Κύριος ΙΙαντοκράτωρ ἐν σάλπιγγι σαλπιεῖ καὶ πορεύσεται\nἐν σάλῳ ἀπειλῆς αὐτοῦ.\nΚύριος Ιαντοκράτωρ ὑπερασπιεῖ αὐτούς·\nκαὶ καταναλώσουσιν αὐτούς, καὶ καταχώσουσιν αὐτοὺς ἐν λίθοις\nσφενδόνης, καὶ ἐκπίονται αὐτοὺς ὡς οἶνον, καὶ πλήσουσιν τὰς φιάλας\nὁὡς θυσιαστήριον.\nκαὶ σώσει αὐτοὺς Κύριος ὁ θεὸς αὐτῶν ἐν τῇ\nἡμέρᾳ ἐκείνῃ, ὡς πρόβατα λαὸν αὐτοῦ, διότι λίθοι ἅγιοι κυλίονται ἐπὶ\nτῆς γῆς αὐτοῦ.\nὅτι εἴ τι ἀγαθὸν αὐτοῦ, καὶ εἴ τι καλὸν αὐτοῦ, σῖτος\nνεανίσκοις, καὶ οἶνος εὐωδιάζων εἰς παρθένους.\nΑἰτεῖσθε παρὰ Κυρίου ὑετὸν καθʼ ὥραν, πρόιμον καὶ ὄψιμον·\nΚύριος ἐποίησεν φαντασίας, καὶ ὑετὸν χειμερινὸν δώσει αὐτοῖς, ἑκάστῳ\nβοτάνην ἐν ἀγρῷ.\nδιότι οἱ ἀποφθεγγόμενοι ἐλάλησαν κόπους, καὶ\nοἱ μάντεις ὁράσεις ψευδεῖς, καὶ τὰ ἐνύπνια ψευδθῆ ἐλάλουν, μάταια\nπαρεκάλουν· διὰ τοῦτο ἐξηράνθησαν ὡς πρόβατα καὶ ἐκακώθησαν,\nδιότι οὐκ ἦν ἴασις.\nἐπὶ τοὺς ποιμένας παροξύνθη ὁ θυμός μου, καὶ\nἐπὶ τοὺς ἀμνοὺς ἐπισκέψομαι· καὶ ἐπισκέψεται Κύριος ὁ θεὸς ὁ\nπαντοκράτωρ τὸ ποίμνιον αὐτοῦ τὸν οἶκον Ἰούδα, καὶ τάξει αὐτοὺς ὡς\nἵππον εὐπρεπῆ αὐτοῦ ἐν πολέμῳ.\nκαὶ ἀπʼ αὐτοῦ ἐπέβλεψεν, καὶ\nἀπʼ αὐτοῦ ἔταξεν, καὶ ἀπʼ αὐτοῦ τόξον ἐν θυμῷ· ἀπʼ αὐτοῦ ἐξελεύσεται\nπᾶς ὁ ἐξελαύνων ἐν τῷ αὐτῷ.\nκαὶ ἔσονται ὡς μαχηταὶ πατοῦντες\nπηλὸν ἐν ταῖς ὁδοῖς ἐν πολέμῳ, καὶ παρατάξονται, διότι Κύριος\nμετ αὐτῶν· καὶ καταισχυνθήσονται ἀναβάται ἵππων.\nκαὶ κατισχύσω\nτὸν οἶκον Ἰούδα, καὶ τὸν οἶκον Ἰωσὴφ σώσω, καὶ κατοικιῶ\n\n\n\nαὐτούς, ὅτι ἠγάπησα αὐτούς, καὶ ἔσονται ὃν τρόπον οὐκ ἀπεστρεψάμην\nοὐτούς· διότι ἐγὼ Κύριος ὁ θεὸς αὐτῶν, καὶ ἐπακούσομαι αὐτοῖς.\nκαὶ ἔσονται ὡς μαχηταὶ τοῦ Ἐφράιμ, καὶ χαρήσεται ἡ καρδία αὐτῶν\nὡς ἐν οἵνῳ· καὶ τὰ τέκνα αὐτῶν ὄψονται καὶ εὐφρανθήσονται, καὶ\nχαρεῖται ἡ καρδία αὐτῶν ἐπὶ τῷ κυρίῳ.\nσημανῶ αὐτοῖς καὶ εἰσδέξομαι\nαὐτούς, διότι λυτρώσομαι αὐτούς, καὶ πληθυνθήσονται καθότι\nἦσαν πολλοί\nκαὶ σπερῶ αὐτοὺς ἐν λαοῖς, καὶ οἱ μακρὰν μνησθήσονταί\nμου, ἐκθρέψουσιν τὰ τέκνα αὐτῶν καὶ ἐπιστρέψουσιν.\nκαὶ\nἐπιστρέψω αὐτοὺς ἐκ γῆς Αἰγύπτου, καὶ ἐξ Ἀσσυρίων εἰσδέξομαι\nαὐτούς, καὶ εἰς τὴν Γαλαδῖτιν καὶ εἰς τὸν Λίβανον εἰσάξω αὐτούς, καὶ\nοὐ μὴ ὑπολειφθῇ ἐξ αὐτῶν οὐδὲ εἰς·\nκαὶ διελεύσονται ἐν θαλάσσῃ\nστενῇ, καὶ πατάξουσιν ἐν θαλάσσῃ κύματα, καὶ ξηρανθήσεται πάντα\nτὰ βάθη ποταμῶν, καὶ ἀφαιρεθήσεται πᾶσα ὕβρις Ἀσσυρίων, καὶ\nσκῆπτρον Αἰγύπτου περιαιρεθήσεται.\nκαὶ κατισχύσω αὐτοὺς ἐν\nΚυρίῳ θεῷ αὐτῶν, καὶ ἐν τῷ ὀνόματι αὐτοῦ κατακαυχήσονται, λέγει\nΚύριος.\nΔιάνοιξον ὁ Λἵβανος τὰς θύρας σου, καὶ καταφαγέτω πῦρ τὰς\nκέδρους σου·\nὀλολυξάτω πίτυς, διότι πέπτωκεν κέδρος, ὅτι μεγάλως\nμεγιστᾶνες ἐταλαιπώρησαν· ὀλολύξατε, δρύες τῆς Βασανείτιδος,\nὅτι κατεσπάσθη ὁ δρυμὸς ὁ σύμφυτος. φωνὴ θρηνούντων\nποιμένων, ὅτι τεταλαιπάώρηκεν ἡ μεγαλοσύνη αὐτῶν·\nφωνὴ ρυομένων\nλεόντων, ὅτι τεταλαιπώρηκεν τὸ φρύαγμα τοῦ Ἰορδάνου.\nτάδε\nλέγει Κύριος Παντοκράτωρ Ποιμαίνετε τὰ πρόβατα τῆς σφαγῆς,\nἄ οἱ\nκτησάμενοι κατέσφαζον καὶ οὐ μετεμέλοντο, καὶ οἱ πωλοῦντες αὐτὰ\nἕλεγον Εὺλογητὸς Κύριος, καὶ πεπλουτήκαμεν· καὶ οἱ ποιμένες οὐτῶν\nοὐκ ἔπασχον οὐδὲν ἐπʼ αὐτοῖς.\nδιὰ τοῦτο οὐ φείσομαι οὐκέτι\nἐπὶ τοὺς ¶ κατοικοῦντας τὴν γῆν, λέγει Κύριος· καὶ ἰδοὺ ἐγὼ παραδίδωμι\nτοὺς ἀνθρώπους, ἕκαστον εἰς χεῖρας τοῦ πλησίον αὐτοῦ καὶ\n\n\n\nεἰς χεῖρας βασιλέως αὐτοῦ, καὶ κατακόψουσιν τὴν γῆν, καὶ οὐ μὴ\nἐξέλωμαι ἐκ χειρὸς αὐτῶν.\nκαὶ ποιμανῶ τὰ πρόβατα τῆς σφαγῆςεἰς\nτὴν Καναανῖτιν· καὶ λήμψομαι ἐμαυτῷ δύο όάβδους, τὴν μέν μίαν\nἐκάλεσα Κάλλος, καὶ τὴν ἑτέραν ἐκάλεσα Σχοίνισμα, καὶ ποιμανῶ τὰ\nπρόβατα.\nκαὶ ἐξαρῶ τοὺς τρεῖς ποιμένας ἐν μηνὶ ἑνί, καὶ βαρυνθήσεται\nἡ ψυχὴ μου ἐπʼ αὐτούς, καὶ γὰρ αἱ ψυχαὶ αὐτῶν ἐπωρύοντο\nἐπʼ ἐμέ.\nκαὶ εἶπα Οὐ ποιμανῶ ὑμᾶς· τὸ ἀποθνῆσκον ἀποθνησκέτω,\nκαὶ τὸ ἐκλιπὸν ἐκλιπέτω, καὶ τὰ λοιπὰ κατεσθιέτωσαν ἕκαστος τὰς\nσάρκας τοῦ πλησίον αὐτοῦ.\nκαὶ λήμψονται τὴν όάβδον μου τὴν\nκαλήν, καὶ ἀπορρίψω τοῦ διασκεδάσαι τὴν διαθήκην μου ἣν διεθέμην\nπρὸς πάντας τοὺς λαούς·\nκαὶ διασκεδασθήσεται ἐν τῇ ἡμέρᾳ ἐκείνῃ,\nκαὶ γνώσονται οἱ Χαναναῖοι τὰ πρόβατα τὰ φυλασσόμενά μοι· διότι\nλόγος Κυρίου ἐστίν.\nκαὶ ἐρῶ πρὸς αὐτοὺς Εἰ καλὸν ἐνώπιον ὑμῶν\nἐστιν, δότε τὸν μισθόν μου ἤ ἀπείπασθε· καὶ ἔστησαν τὸν μισθόν\nμου τριάκοντα ἀργυροῦς.\nκαὶ εἶπεν Κύριος πρὸς μέ Κάθες αὐτοὺς\nεἰς τὸ χωνευτήριον, καὶ σκέψομαι εἰ δόκιμόν ἐστιν, ὃν τρόπου ἐδοκιμάσθη\nὑπέρ αὐτῶν. καὶ ἔλαβον τοὺς τριάκοντα ἀργυροῦς καὶ ἐνέβαλον\nαὐτοὺς εἰς τὸν οἶκον Κυρίου εἰς τὸ χαονευτήριον.\nκαὶ ἀπέρριψα\nτὴν όάβδον τὴν δευτέραν, τὸ σχοίνισμα, τοῦ διασκεδάσαι τὴν\nκατάσχεσιν ἀνὰ μέσου Ἰούδα καὶ ἀνὰ μέσον Ἰσραήλ.\nΚαὶ\nεἶπευ Κύριος πρὸς μέ Ἔτι λάβε σεαυτῷ σκεύη ποιμενικὰ ποιμένος\nἀπείρου.\nβιότι ἰδοὺ ἐξεγείρω ποιμένα ἐπὶ τὴν γῆν· τὸ ἐκλιμπάνον\n\n\n\nοὐ μὴ ἐπισκέψηται, καὶ τὸ ἐσκορπισμένον οὐ μὴ ζητήσῃ, καὶ τὸ\nσυντετριμμένον οὐ μὴ ἰάσηται, καὶ τὸ ὁλόκληρον οὐ μὴ κατευθύνῃ,\nκαὶ τὰ κρέα τῶν ἐκλεκτῶν καταφάγεται, καὶ τοὺς ἀστραγάλους αὐτῶν\nἐκστρέψει.\nὢ οἱ ποιμαίνοντες τὰ μάταια καὶ καταλελοιπότες\nτὰ πρόβατα· μάχαιρα ἐπὶ τοὺς βραχίονας αὐτοῦ καὶ ἐπὶ τὸν ὀφθαλαὸν\n§τὸν δεξιὸν αὐτοῦ· ὁ βραχίων αὐτοῦ ξηραινόμενος ξηρανθήσεται,\nκαὶ ὀφθαλμὸς ὁ δεξιὸς αὐτοῦ ἐκτυφλούμενος ἐκτυφλωθήσεται.\nΛῆμμα λόγου Κυρίου ἐπὶ τὸν Ἰσραήλ.\nΛέγει Κύριος, ἐκτείνων οὐρανόν, καὶ θεμελιῶν γῆν, καὶ πλάσσων\nπνεῦμα ἀνθρώπου ἐν αὐτῷ\nἸδοὺ ἐγὼ τίθημι τὴν Ἰερουσαλὴμ ὡς\nπρόθυρα σαλευόμενα πᾶσι τοῖς λαοῖς κύκλῳ, καὶ ἐν τῇ Ἰουδαίᾳ\nἔσται περιοχὴ ἐπὶ Ἰερουσαλήμ.\nκαὶ ἔσται ἐν τῇ ἡμέρᾳ ἐκείνῃ θήσομαι\nτὴν Ἰερουσαλὴμ λίθον καταπατούμενον πᾶσιν τοῖς ἔθνεσιν·\nπᾶς ὁ καταπατῶν αὐτὴν ἐμπαίζων ἐμπαίξεται, καὶ ἐπισυναχθήσεται\nἐπʼ αὐτὴν πάντα τὰ ἔθνη τῆς γῆς.\nἐν τῇ ἡμέρᾳ ἐκείνῃ, λέγει\nΚύριος Παντοκράτωρ, πατάξω πάντα ἵππον ἐν ἐκστάσει καὶ τὸν\nἀναβάτην αὐτοῦ ἐν παραφρονήσει, ἐπὶ δὲ τὸν οἶκον Ἰούδα διανοίξω\nτοὺς ὀφθαλμούς μου, καὶ πάντας τοὺς ἵππους τῶν λαῶν πατάξω\nἐν ἀποτυφλώσει.\nκαὶ ἐροῦσιυ οἱ χιλίαρχοι Ἰούδα ἐν ταῖς\nκαρδίαις αὐτῶν Εὑρήσομεν ἑαυτοῖς τοὺς κατοικοῦντας Ἰερουσαλὴμ ἐν\nΚυρίῳ Παντοκράτορι θεῷ αὐτῶν.\nἐν τῇ ἡμέρᾳ ἐκείνῃ θήσομαι τοὺς\nχιλιάρχους Ἰούδα ὡς δαλὸν πυρὸς ἐν ξύλοις, καὶ ὡς λαμπάδα πυρὸς\nἐν καλάμῃ, καὶ καταφάγονται ἐκ δεξιῶν καὶ ἐξ εὐωνύμων πάντας\nτοὺς λαοὺς κυκλόθεν, καὶ κατοικήσει Ἰερουσαλὴμ ἔτι καθʼ ἑαυτὴν ἐν\nἸερουσαλήμ.\nκαὶ σώσει Κύριος τὰ σκηνώματα Ἰούδα καθὼς ἀπʼ ἀρχῆς,\nὅπως μὴ μεγαλύνηται καύχημα οἴκου Δαυεὶδ καὶ ἐπάρσεις τῶν\nκατοικούντων Ἰερουσαλὴμ ἐπὶ τὸν Ἰούδαν.\nκαὶ ἔσται ἐν τῇ ἡμέρᾳ\n\n\n\nἐκείνῃ ὑπερασπιεῖ Κύριος ὑπέρ τῶν κατοικούντων Ἰερουσαλήμ· καὶ\nἔσται ὁ ἀσθενῶν ἐν αὐτοῖς ἐν ἐκείνῃ τῇ ἡμέρᾳ ὡς Δαυείδ, ὁ δὲ οἶκος\nΔαυεὶδ ὡς οἶκος θεοῦ, ὡς ἄγγελος Κυρίου ἐνώπιον αὐτῶν.\nκαὶ ἔσται\nἐν τῇ ἡμέρᾳ ἐκείνῃ ζητήσω ἐξᾶραι πάντα τὰ ἔθνη τὰ ἐρχόμενα ἐπὶ\nἸερουσαλήμ,\nκαὶ ἐκχεῶ ἐπὶ τὸν οἶκον Δαυεὶδ καὶ ἐπὶ τοὺς κατοικοῦντας\nἸερουσαλὴμ πνεῖμα χάριτος καὶ οἰκτιρμοῦ· καὶ ἐπιβλέψονται\nπρὸς μέ ἀνθʼ ὧν καταορχήσαντο, καὶ κόψονται ἐπʼ αὐτὸν κοπετὸν ὡς\nἐπʼ ἀγαπητῷ, καὶ ὀδυνηθήσονται ὀδύνην ὡς ἐπὶ τῷ πρωτοτόκῳ.\nἐν\nτῇ ἡμέρᾳ ἐκείνῃ μεγαλυνθήσεται ὁ κοπετὸς ἐν Ἰερουσαλὴμ ὡς κοπετὸς\nὸοῶνος ἐν πεδίῳ ἐκκοπτομένου, ¹¹καὶ κόψεται ἡ γῆ κατὰ φυλὰς φυλάς·\nφυλὴ οἵκου Δαυεὶδ καθʼ ἑαυτήν, καὶ αἱ γυναῖκες αὐτῶν καθʼ ἑαυτάς·\nφυλὴ οἵκου Νάθαν καθʼ θαυτήν, καὶ αἱ γυναῖκες αὐτῶν καθʼ ἑαυτάς·\nφυλὴ οὑου Λευεὶ καθʼ ἑαυτήν, καὶ αἱ γυναῖκες αὐτῶν καθʼ ἑαυτάς·\nφυλὴ τοῦ Συμεὼν καθʼ ἑαυτήν, καὶ αἱ γυναῖκες αὐτῶν καθʼ θαυτάς.\nπᾶσαι αἱ ὑπολελιμμέναι φυλαί, φυλὴ καθʼ ἑαυτήν, καὶ αἱ γυναῖκες\nαὐτῶν καθʼ ἑαυτάς.\nἘν τῇ ἡμέρᾳ ἐκείνῃ ἔσται πᾶς τόπος διανοιγόμενος τῷ οἴκῳ\nΔαυεὶδ καὶ τοῖς κατοικοῦσιν Ἰερουσαλὴμ εἰς τὴν μετακίνησιν καὶ εἰς\nτὸν χωρισμόν.\nκαὶ ἔσται ἐν τῇ ἡμέρᾳ ἐκείνῃ, λέγει Κύριος σαβαώθ,\nἐξολεθρεύσω τὰ ὀνόματα τῶν εἰδώλων ἀπὸ τῆς γῆς, καὶ οὐκέτι\nἔσται αὐτῶν μνεία· καὶ τοὺς ψευδοπροφήτας καὶ τὸ πνεῦμα τὸ ἀκάθαρτον\nἐξαρῶ ἀπὸ τῆς γῆς.\nκαὶ ἔσται ἐὰν προφητεύσῃ ἄνθρωπος\nἔτι, καὶ ἐρεῖ πρὸς αὐτὸν ὁ πατὴρ αὐτοῦ καὶ ἡ μήτηρ αὐτοῦ, οἱ γεννήσαντες\nαὐτόν Οὐ ζήσῃ, ὅτι ψευδῆ ἐλάλησας ἐπʼ ὀνόματι Κυρίου·\nκαὶ συμποδιοῦσιν αὐτὸν ὁ πατὴρ αὐτοῦ καὶ ἡ μήτηρ αὐτοῦ, οἱ γεννήσαντες\n\n\n\nαὐτόν, ἐν τῷ προφητεύειν αὐτόν.\nκαὶ ἔσται ἐν τῇ ἡμέρᾳ\nκείνῃ καταισχυνθήσονται οἱ προφῆται, ἕκαστος ἐκ τῆς ὁράσεως αὐτοῦ\nἐν τῷ προφητεύειν αὐτόν, καὶ ἐνδύσονται δέρριν τριχίνην ἀνθʼ ὧν\nἐψεύσαντο.\nκαὶ ἐρεῖ Οὐκ εἰμὶ προφήτης ἐγώ, διότι ἄνθρωπος ἐργαζόμενος\nτὴν γῆν ἐγὼ εἰμι, ὅτι ἄνθρωπος ἐγέννησέν με ἐκ νεότητός\nμου.\nκαὶ ἐρεῖ πρὸς αὐτόν Τί αἱ πληγαὶ αὗται ἀνὰ μέσον\nτῶν χειρῶαν σου; καὶ ἐρεῖ Ἀs ἐπλήγην ἐν τῶ οἴκῳ τῷ ἀγαπητῷ\nμου.\nῬομφαία, ἐξεγέρθητι ἐπὶ τοὺς ποιμένας μου καὶ ἐπ᾿\nἄνδρα πολίτην μου, λέγει Κύριος ΙΙαντοκράτωρ· πατάξατε τοὺς ποιμένας\nκαὶ ἐκσπάσατε τὰ πρόβατα, καὶ ἐπάξω τὴν χεῖρά μου ἐπὶ\nτοὺς μικρούς.\nκαὶ ἔσται ἐν πάσῃ τῇ γῇ, λέγει Κύριος. τὰ δύο\nμέρη αὐτῆς ἐξολεθρευθήσεται καὶ ἐκλείψει, τὸ δέ τρίτον ὑπολειφθήσεται\nἐν αὐτῇ·\nκαὶ διάξω τὸ τρίτον διὰ πυρός, καὶ πυρώσω\nαὐτοὺς ὡς πυροῦται τὸ ἀργύριον, καὶ δοκιμῶ αὐτοὺς ὡς δοκιμάζεται\nτὸ χρυσίον· αὐτὸς ἐπικαλέσεται τὸ ὄνομά μου, κἀγὼ ἐπακούσομαι\nαὐτῷ, καὶ ἐρῶ Λαός μου οὗτός ἐστιν, καὶ αὐτὸς ἐρεῖ Κύριος ὁ θεός\nμοι.\nἼδοὺ ἡμέραι ἔρχονται τοῦ κυρίου, καὶ διαμερισθήσεται τὰ σκῦλά\nσου ἐν σοί·\nκαὶ ἐπισυνάξω πάντα ἔθνη ἐπὶ Ἰερουσαλὴμ εἰς πόλεμον,\nκαὶ ἁλώσεται ἡ πόλις καὶ διαρπαγήσονται αἱ οἰκίαι, καὶ αἱ\nγυναίκες μολυνθήσονται, καὶ ἐξελεύσεται τὸ ἥμισυ τῆς πόλεως ἐν\nαἰχμαλωσίᾳ, οἱ δέ κατάλοιποι τοῦ λαοῦ μου οὐ μὴ ἐξολοθρευθῶσιν\nἐκ τῆς πόλεως.\nκαὶ ἐξελεύσεται Κύριος καὶ παρατάξεται ἐν τοῖς\nἔθνεσιν ἐκείνοις, καθὼς ἡμέρα παρατάξεως αὐτοῦ ἐν ἡμέρᾳ πολέμου.\nκαὶ στήσονται οἱ πόδες αὐτοῦ ἐν τῇ ἡμέρᾳ ἐκείνῃ ἐπὶ τὸ ὄρος τῶν\nἐλαιῶν τὸ κατέναντι Ἰερουσαλὴμ ἐξ ἀνατολῶν· καὶ σχισθήσεται τὸ\nὄρος τῶν ἐλαιῶν, τὸ ἥμισυ αὐτοῦ πρὸς ἀνατολὰς καὶ θάλασσαν, χάος\nμέγα σφόδρα· καὶ κλινεῖ τὸ ἥμισυ τοῦ ὄρους πρὸς βορρᾶν, καὶ τὸ\nἥμισυ αὐτοῦ πρὸς νότον·\nκαὶ φραχθήσεται ἡ φάραγξ ὀρέων μου, καὶ\nἐνκολληθήσεται φάραγξ ὀρέων ἕως Ἰασόδ, καὶ ἐνφραχθήσεται καθὼς\nἐνεφράγη ἐν ταῖς ἡμέραις τοῦ σεισμοῦ, ἐν ἡμέραις ζείου βασιλέως\nΤοὐδα· καὶ ἤξει Κύριος ὁ θεός μου, καὶ πάντες οἱ ἅγιοι μετʼ αὐτοῦ.\nκαὶ ἔσται ἐν ἐκείνῃ τῇ ἡμέρᾳ οὐκ ἔσται φῶς καὶ ψύχη καὶ πάγος·\nἔσται μίαν ἡμέραν, καὶ ἡ ἡμέρα ἐκείνη γνωστὴ τῷ κυρίᾳῳ, καὶ\nοὐχ ἡμἐρα καὶ οὐ νύξ, καὶ πρὸς ἑσπέραν ἔσται φῶς.\nκαὶ ἐν τῇ\nἡμἰρᾳ ἐκείνῃ ἐξελεύσεται ὕδωρ ζῶν ἐξ Ἰερουσαλήμ, τὸ ἥμισυ αὐτοῦ\nεἰς τὴν θάλασσαν τὴν πρώτην, καὶ τὸ ἥμισυ αὐτοῦ εἰς τὴυ θάι\nλασσον τὴν ἐσχάτην, καὶ ἐν θέρει καὶ ἐν ἔαρι ἔσται οὕτως.\nκαὶ\nἔσται Κύριος εἰς βασιλέα ἐπὶ πᾶσαν τὴν γῆν· ἐν τῇ ἡμέρᾳ ἐκείνῃ\nἔσται Κύριος εἰς, καὶ τὸ ὄνομα αὐτοῦ ἕν,\nκυκλῶν πᾶσαν τὴν γῆν\nκαὶ τὴν ἔρημον ἀπὸ Γάβε ἕως Ῥεμμὼν κατὰ νότον Ἰερουσαλήμ.\nῬαμὰ δὲ ἐπὶ τόπου μενεῖ, ἀπὸ τῆς πύλης Βενιαμεὶν ἕως τοῦ τόπου\nτῆς πύλης τῆς πρώτης, ἕως τῆς πύλης τῶν γωνιῶν καὶ ἕως τοῦ\nπύργου Ἀναμεήλ, ἕως τῶν ὑποληνίων τοῦ βασιλέως·\nκατοικήσουσιν\nἐν αὐτῇ, καὶ ἀνάθεμα οὐκ ἔσται ἔτι, καὶ κατοικήσει Ἰερουσαλὴμ\nπεποιθότως.\nΚαὶ αὕτη ἔσται ἡ πτῶσις ἣν κόψει Κύριος\nπάντας τοὺς λαοὺς ὅσοι ἐπεστράτευσαν ἐπὶ Ἰερουσαλήμ· τακήσονται\nαἱ σάρκες αὐτῶν ἑστηκότων ἐπὶ τοὺς πόδας αὐτῶν, καὶ οἱ ὀφθαλμοὶ\n\n\n\nαὐτῶν όυήσονται ἐκ τῶν ὀπῶν αὐτῶν, καὶ ἡ γλῶσσα αὐτῶν τακήσεται\nἐν τῷ στόματι αὐτῶν.\nκαὶ ἔσται ἐν τῇ ἡμέρᾳ ἐκείνῃ ἔκστασις\nΚυρίου μεγάλη ἐπʼ αὐτούς· καὶ ἐπιλήμψονται ἕκαστος τῆς\nχειρὸς τοῦ πλησίον αὐτοῦ, καὶ συμπλακήσεται ἡ χεὶρ αὐτοῦ πρὸς\nτὴν χείρα τοῦ πλησίον αὐτοῦ.\nκαὶ Ἰούδας παρατάξεται ἐν Ἰερουσαλήμ,\nκαὶ συνάξει τὴν ἰσχὺν πάντων τῶν λαῶν κυκλόθεν, χρυσίον\nκαὶ ἀργύριον καὶ ἱματισμὸν εἰς πλῆθος σφόδρα.\nκαὶ αὕτη ἔσται\nἡ πτῶσις τῶν ἵππων καὶ τῶν ἡμιόνων καὶ τῶν καμήλων καὶ τῶν\nὄνων καὶ πάντων τῶν κτηνῶν τῶν ὄντων ἐν ταῖς παρεμβολαῖς ἐκεί\nναις, κατὰ τὴν πτῶσιν ταύτην.\nκαὶ ἔσται ὅσοι ἐὰν καταλιφθῶσιν\nἐκ πάντων τῶν ἐθνῶν τῶν ἐλθόντων ἐπὶ Ἰερουσαλήμ, καὶ\nἀναβήσονται κατ ἐυιαυτὸν τοῦ προσκυνῆσαι τῷ βασιλεῖ Κυρίῳ\nΓαντοκράτορι καὶ τοῦ ἑορτάζειν τὴν ἑορτὴν τῆς σκηνοπηγίας.\nκαὶ\nσται, ὅσοι ἐὰν μὴ ἀναβῶσιν ἐκ πασῶν φυλῶν τῆς γῆς εἰς Ἰερουσαλὴμ\nτοῦ προσκυνῆσαι τῷ βασιλεῖ Κυρίῳ Παντοκράτορι, καὶ οὗτοι\nἐκείνοις προστεθήσονται.\nἐὰν δὲ φυλὴ Αἰγύπτου μὴ ἀναβῇ μηδέ\nἔλθῃ, καὶ ἐπὶ τούτους ἔσται ἡ πτῶσις ἣν πατάξει Κύριος πάντα τὰ\nἔθνη ὅσα ἐὰν μὴ ἀναβῇ τοῦ ἑορτάσαι τὴν ἑορτὴν τῆς σκηνοπηγίας.\nαὕτη ἔσται ἡ ἁμαρτία Αἰγύπτου καὶ ἡ ἁμαρτία πάντων τῶν ἐθνῶν,\nὅσα ὄν μὴ ἀναβῇ ἑορτάσαι τὴν ἑορτὴν τῆς σκηνοπηγίας.\nἐν τῇ\nἡμέρᾳ ἐκείνῃ ἔσται τὸ ἐπὶ τὸν χαλινὸν τοῦ ἵππου ἅγιον τῷ κυρίῳ\nΤαντοκράτορι· καὶ ἔσονται οἱ λέβητες ἐν τῷ οἴκῳ Κυρίου ὡς φιάλαι\nπρὸ προσώπου τοῦ θυσιαστηρίου·\nκαὶ ἔσται πᾶς λέβης ἐν Ἰερουσαλὴμ\nκαὶ ἐν τῷ Ἰούδᾳ ἅγιος τῷ κυρίῳ Ιαντοκράτορι· καὶ ἥξουσιν\nπάντες οἱ θυσιάζοντες καὶ λήμψονται ἐξ αὐτῶν καὶ ἑψήσουσιν ἐν\nαὐτοῖς, καὶ οὐκ ἔσται Καναναῖος ἔτι ἐν τῷ οἴκῳ Κυρίου Ιαντοκράτορος\nἐν τῇ ἡμέρᾳ ἐκείνῃ.\n"};
