var sequence = {"name":"Old Testament. Epistula Jeremiae","data":"Διὰ τὰς ἁμαρτίας ὑμῶν ἄς ἡμαρτήκατε ἐναντίον τοῦ θεοῦ ἀχθήσεσθε\nεἰς Βαβυλῶνα αἰχμάλωτοι ὑπὸ Ναβουχοδονοσὸρ βασιλέως τῶν\nΒαβυλωνίων.\nεἰσελθόντες οὗν εἰς Βαβυλῶνα ἔσεσθε ἐκεῖ ἔτη πλείονα\nκαὶ χρόνον μακρὸν ἕως γενεῶν ἑπτά· μετὰ τοῦτο δὲ ἐξάξω ὑμᾶς\nἐκεῖθεν μετʼ εἰρήνης.\nνυνὶ δὲ ὄψεσθε ἐν Βαβυλῶνι θεοὺς ἀργυροῦς\nκαὶ χρυσοῦς καὶ ξυλίνους ἐπʼ ὠμοις αἰρομένους, δεικνύντας φόβον\nτοῖς ἔθνεσιν.\nεὐλαβήθητε οὗν μὴ καὶ ὑμεῖς ἀφομοιωθέντες τοῖς\nἀλλοφύλοις ἀφομοιωθῆτε, καὶ φόβος ὑμᾶς λάβῃ ἐπʼ αὐτοῖς,\nἰδόντας\nὄχλον ἔμπροσθεν καὶ ὄπισθεν αὐτῶν προσκυνοῦντας αὐτά· εἶπατε\nδὲ τῇ διανοίᾳ Σοὶ δεῖ προσκυνεῖν, Δἐσποτα.\nό γὰρ ἄγγελός μου\nμεθʼ ὑμῶν ἐστίν, αὐτός τε ἐκζητῶν τὰς ψυχὰς ὑμῶν.\nΓλῶσσα γὰρ αὐτῶν ἐστὶν κατεξυσμένη ὑπὸ τέκτονος, αὐτά τε\nπερίχρυσα καὶ περιάργυρα, ψευδῆ δʼ ἐστὶν καὶ οὐ δύνανται λαλεῖν.\nκαὶ ὥσπερ παρθένῳ φιλοκόσμῳ λαμβάνοντες χρυσίον\nκατασκευἀζουσιν\nστεφάνους ἐπὶ τὰς κεφαλὰς τῶν θεῶν αὐτῶν· ἔστι δέ καὶ ὅτε\nὑφαιρούμενοι οἱ ἱερεῖς ἀπὸ τῶν θεῶν αὐτῶν χρυσίον καὶ ἀργύριον\nεἰς ἑαυτοὺς καταναλοῦσιν,\nδώσουσιν δὲ ἀπ αὐτῶν καὶ ταῖς ἐπὶ τοῦ\nστέγους πόρναις. κοσμοῦσί τε αὐτοὺς ὡς ἀνθρώπους τοῖς ἐνδύμασιν,\n\n\n\nθεοὺς ἀργυροῦς καὶ θεοὺς χρυσοῦς καὶ ξυλίνους.\nοὗτοι δὲ οὐ δια-\nσώζονται ἀπὸ ἰοῦ καὶ βρωμάτων, περιβεβλημένων αὐτῶν ἱματισμὸν\nπορφυροῦν.\nἐκμάσσονται τὸ πρόσωπον αὐτῶν διὰ τὸν ἐκ τῆς\nοἰκίας κονιορτόν, ὅς ἐστιν πλείω ἐπʼ αὐτοῖς.\nκαὶ σκῆπτρον ἔχει\nὁὡς ἄνθρωπος κριτὴς χώρας, ὸς τὸν εἰς αὐτὸν ἁμαρτάνοντα οὐκ ἀνελεῖ.\nἔχει δὲ ἐνχειρίδιον δεξιῷ καὶ πέλεκυν, ἑαυτὸν δὲ ἐκ πολέμου καὶ\nλῃστῶν οὐκ ἐξελεῖται. ὅθεν γνώριμοί εἰσιν οὐκ ὄντες θεοί μὴ οὗν\nφοβηθῆτε αὐτούς.\nὭσπερ γὰρ σκεῦος ἀνθρώπου συντριβὲν\nἀχρεῖον γίνεται,\nτοιοῦτοι ὑπάρχουσιν οἱ θεοὶ αὐτῶν, καθιδρυμένων\nαὐτῶν ἐν τοῖς οἴκοις. οἱ ὀφθαλμοὶ αὐτῶν πλήρεις εἰσὶν κονιορτοῦ ἀπὸ\nτῶν ποδῶν τῶν εἰσπορευομένων.\nκαὶ ὥσπερ τινὶ ἠδικηκότι βασιλέα\nπεριπεφραγμέναι εἰσὶν αἱ αὐλαί, ὡς ἐπὶ θανάτῳ ἀπηγμένῳ, τοὺς\nοἴκους αὐτῶν ὐχυροῦσιν οἱ ἱερεῖς θυρώμασίν τε καὶ κλείθροις καὶ\nμοχλοῖς, ὅπως ὑπὸ τῶν λῃστῶν μὴ συληθῶσι\nλύχνους καίουσιν\nκαὶ πλείους ἑαυτοῖς, ὧν οὐδένα δύνανται ἰδεῖν.\nἔστιν μέν ὥσπερ\nδοκὸς τῶν ἐκ τῆς οἰκίας, τὰς δέ καρδίας αὐτῶν φασὶν ἐκλείχεσθαιʼ τῶν\nἀπὸ τῆς γῆς ἑρπετῶν κατεσθόντων αὐτοὺς τε καὶ τὸν ἱματισμὸν\nαὐτῶν οὐκ αἰσθάνονται.\nμεμελανωμένοι τὸ πρόσωπον αὐτῶν ἀπὸ\nτοῦ καπνοῦ τοῦ ἐκ τῆς οἰκίας.\nἐπ ὶ τὸ σώμα αὐτῶν καὶ ἐπὶ τὴν\nκεφαλὴν ἐφίπτανται νυκτερίδες, χελιδόνες καὶ τὰ ὄρνεα, ὡσαύτως δὲ\nκαὶ οἱ αἵλουροι.\nἰθεν γνώσεσθε ὅτι οὐκ εἰσὶν θεοί μὴ οὗν φοβεῖσθε\nαὐτά.\nΤὸ γὰρ χρυσίον ὁ περίκεινται εἰς κάλλος, ἐὰν\nμή τις ἐκμάξῃ τὸν ἰόν, οὐ μὴ στίλψωσιν· οὐδὲ γὰρ ὅτε ἐχωνεύοντο\nἠσθάνοντο.\nἐκ πάσης τιμῆς ἠγορασμένα ἐστίν, ἐν οἷς οὐκ ἔστιν\nπνεῦμα.\nἄνευ ποδῶν ἐπʼ ὀμοις φέρονται ἐνδεικνύμενοι τὴν ἑαυτῶν\nἀτιμίαν τοῖς ἀνθρώποις, αἰσχύνονταί τε καὶ οἱ θεραπεύοντες αὐτά,\nδιὰ τό, μὴ ποτε ἐπὶ τὴν γῆν πέσῃ, δι᾿ αὐτῶν ἀνίστασθαι· μήτε\nἐάν τις αὐτὸ ὀρθὸν στήσῃ, δι᾿ ἑαυτοῦ κινηθήσεται, μήτε ἐὰν κλιθῇ,\nοὐ μὴ ὀρθωθῇ, ἀλλʼ ἶσπερ νεκροῖς τὰ δώρα αὐτοῖς παρατίθεται.\nτὰς\nδὲ θυσίας αὐτῶν ἀποδόμενοι οἱ ἱερεῖς αὐτῶν καταχρῶνται· ὡσαύτως\nδὲ καὶ αἱ γυναῖκες ἀπʼ αὐτῶν ταριχεύουσαι οὕτε πτωχῷ οὕτε ἀδυνάτῳ\nμὴ μεταδώσιν·\nτῶυ θυσιῶν αὐτῶν ἀποκαθημένη καὶ λεχὼς ἄπτονται.\nγνόντες οὗν ἀπὸ τούτων ὅτι οὐκ εἰσὶν θεοί, μὴ φοβηθῆτε αὐτοὺς.\nΠόθεν γὰρ κληθείησαν θεοί; ὅτι γυναῖκες παρατιθέασιν θεοῖς\nἀργυροῖς καὶ χρυσοῖς καὶ ξυλίνοις·\nκαὶ ἐν τοῖς οἴκοις αὐτῶν οἱ ἱερεῖς\nδιφρεύουσιν, ἔχοντες τοὺς χιτῶνας διερραωγότας καὶ τὰς κεφαλὰς καὶ\nτοὺς πώγωνας ἐξυρημένους, ὧν αἱ κεφαλαὶ ἀκάλυπτοί εἰσιν,\nὠρύονται\nδέ βοώντες ἐναντίον τῶν θεῶν αὐτῶν ώσπερ τινές ἐν περιδείπνῳ\nνεκροῦ.\nἀπὸ τοῦ ἱματισμοῦ αὐτῶν ἀφελόμενοι οἱ ἱερεῖς ἐνδύσουσιν\nτὰς γυναίκας αὐτῶν καὶ τὰ παιδία·\nοδτε ἐὰν κακὸν πάθωσιν ὑπό\nτινος οὕτε ἐὰν ἀγαθόν, δυνήσονται ἀνταποδοῦναι· οὕτε καταστῆσαι\nβασιλέα δύνανται οὕτε ἀφελέσθαι.\nὁὡσαύτως οὕτε πλοῦτον οὐτε\nχαλκὸν οὐ μὴ δύνωνται διδόναι· ἐάν τις αὐτοῖς εὐχὴν εὐξάμενος μὴ\nἀποδῷ, οὐ μὴ ἐπιζητήσωσιν·\nἐκ θανάτου ἄνθρωπον οὐ μὴ όύσωνται,\nοὐτε ἥττονα ἀπὸ ἰσχυροῦ μὴ ἐξέλωνται·\nΜνθρωπον τυφλὸυ εἰς\nὄρασιν οὐ μὴ περιστήσωσιν, ἐν ἀνάγκῃ ἄνθρωπον ὄντα οὐ μὴ ἐξέλωνται·\nχήραν οὐ μὴ ἐλεήσωσιν, οὕτε ὀρφανὸν εὗ ποιήσουσιν.\nτοῖς ἀπὸ τοῦ ὄρους λίθοις ὡμοιωμένοι εἰσὶν τὰ ξύλινα καὶ τὰ\nπερίχρυσα καὶ τὰ περιάργυρα, οἱ δῆ θεραπεύοντες αὐτὰ καταισχυνθήσονται.\nπώς οὗν νομιστέον ἤ κλητέον αὐτοὺς ὑπάρχειν\nθεούς;\nἘτι δὲ καὶ αὐτῶν τῶν Χαλδαίων ἀτιμαζόντων αὐτά,\noζ ὅταν ἴδωσιν ἐνεὸν οὐ δυνάμενον λαλῆσαι, προσενεγκάμενοι τὸν\nΒῆλον ἀξιοῦσιν φωνῆσαι, ὡς δυνατοῦ ὄντος αὐτοῦ αἰσθέσθαι,\nκαὶ\n\n\n\nοὐ δύνανται αὐτοὶ νοήσαντες καταλιπεῖν αὐτά, αἵσθησιν γὰρ οὐκ ἔχουσιν.\nαἱ δὲ γυναῖκες περιθέμεναι σχοινία ἐν ταῖς οδοῖς ενκαθηνται,\nθυμιῶσαι τὰ πίτυρα·\nὅταν δέ τις αὐτῶν ἐφελκυσθεῖσα ὑπό τινος\nτῶν παραπορευομένων κοιμηθῇ, τὴν πλησίον ὀνειδίζει, ὅτι οὐκ ἠξίωται\nὥσπερ καὶ αὐτὴ οὕτε τὸ σχοινίον αὐτῆς διερράγη.\nπάντα\nτὰ γενόμενα αὐτοῖς ἐστὶν ψευδῆ. πῶς οὗν νομιστέον ἡ κλητέον ὡς\nθεοὺς αὐτοὺς ὑπάρχειν\nὙπὸ τεκτόνων καὶ χρυσοχόων κατασκευασμένα\nεἰσίν· οὐθὲν ἄλλο μὴ γένηται ἤ ὃ βούλονται οἱ τεχνῖται\nαὐτὰ γενέσθαι.\nφὐτοί τε οἱ κατασκευάζοντες αὐτὰ οὐ μὴ γένωνται\nπολυχρόνιοι·\nπῶς τε δὴ μέλλει τὰ ὑπʼ αὐτῶν κατασκευασθέντα;\nκατέλιπον γὰρ ψεύδη καὶ ὄνειδος τοῖς ἐπιγινομένοις.\nὅταν γὰρ\nἐπέλθῃ ἐπʼ αὐτὰ πόλεμος καὶ κακά, βουλεύονται πρὸς ἑαυτοὺς οἱ\nἱερεῖς ποῦ συναποκρυβῶσι μετʼ αὐτῶν.\nπῶς οὗν οὐκ ἔστιν αἰσθέσθαι\nὅτι οὐκ εἰσὶν θεοί, οἱ οδτε σώζουσιν ἑαυτοὺς ἐκ πολέμου οὕτε\nἐκ κακῶν;\nὑπάρχοντα γὰρ ξύλινα καὶ περίχρυσα καὶ περιάργυρα\nγνωσθήσεται μετὰ ταῦτα ὅτι ἐστὶν ψευδῆ· τοῖς ἔθνεσι πᾶσι τοῖς τε\nβασιλεῦσι φανερὸν ἔσται ὅτι οὐκ εἰσὶ θεοὶ ἀλλὰ ἔργα χειρῶν ἀνθρώπων,\nκαὶ οὐδὲν θεοῦ ἔργον ἐν αὐτοῖς ἐστίν.\nΤίνι οὗν γνωστέον ἐστὶν ὅτι οὐκ εἰσὶν θεοί;\nβασιλέα γὰρ\nχώρας οὐ μὴ ἀναστήσωσιν, οὕτε ὑετὸν ἀνθρώποις οὐ μὴ δώσιν,\nκρίσιν τε οὐ μὴ διακρίνωσιν ἑαυτῶν, οὐδὲ μὴ όύσωνται ἀδίκημα,\nἀδύνατοι ὄντες·\nὥσπερ γὰρ κορῶναι ἀνὰ μέσον τοῦ οὐρανοῦ\nκαὶ τῆς γῆς. καὶ γὰρ ὅταν ἐμπέσῃ εἰς οἰκίαν θεῶν ξυλίνων ἡ\nπεριχρύσων ἡ περιαργύρων πῦρ, οἱ μέν ἱερεῖς αὐτῶν φεύξονται καὶ\nδιασωθήσονται, αὐτοὶ δὲ ὥσπερ δοκοὶ μέσοι κατακαυθήσονται.\nβασιλεῖ δέ καὶ πολεμίοις οὐ μὴ ἀντιστώσιν.\nπῶς οὗν ἐκδεκτέον\nἤ νομιστέον ὅτι εἰσὶν θεοί; Οδτε ἀπὸ κλεπτῶν οὕτε ἀπὸ\nλῃστῶν οὐ μὴ διαθώσιν, θεοὶ ξύλινοι καὶ περιάργυροι καὶ περίχρυσοι·\nὦν οἱ ἰσχύοντες περιελοῦνται τὸ χρυσίον καὶ τὸ ἀργύριον, καὶ τὸν\nἱματισμὸν τὸν περικείμενον αὐτοῖς ἀπελεύσονται ἔχοντες, οὕτε ἑαυτοῖς\nοὐ μὴ βοηθήσωσιν.\nζώστε κρεῖσσον εἶναι βασιλέα ἐπιδεικνύμενον\nτὴν ἑαυτοῦ ἀνδρείαν ἡ σκεῦος ἐν οἰκίᾳ χρήσιμον, ἐφ ᾧ κεχρήσεται ὁ\nκεκτημένος, ἤ οἱ ψευδεῖς θεοί ἡ καὶ θύρα ἐν οἰκίᾳ διασώζουσα τὰ ἐν\nαὐτῇ ὄντα ἤ οἱ ψευδεῖς θεοί, καὶ ξύλινος στύλος ἐν βασιλείοις ἤ οἱ\nψευδεῖς θεοί\nἥλιος μὲν γὰρ καὶ σελήνη καὶ ἄστρα ὄντα λαμπρὰ\nκαὶ ἀποστελλόμενα ἐπὶ χρείας εὐήκοα εἰσιν.\nῶὡσαύτως καὶ ἀστραπὴ\nὅταν ἐπιφανῇ εὐοπτός ἐστιν· τὸ δʼ αὐτὸ καὶ πνεῦμα ἐν πάσῃ χώρᾳ\nπνεῖ\nκαὶ νεφέλαις ὅταν ἐπιταγῇ ὑπὸ τοῦ θεοῦ ἐπιπορεύεσθαι\nἐφʼ ὅλην τὴν οἰκουμένην, συντελοῦσι τὸ ταχθέν.\nχ ό τε πῦρ\nἐξαποσταλὲν ἄνωθεν ἐξαναλῶσαι ὄρη καὶ δρυμοὺς ποιεῖ τὸ συνταχθέν.\nταῦτα δὲ oδτε ταῖς εἰδέαις οὕτε ταῖς δυνάμεσιν αὐτῶν ἀφωμοιωμένα\nἐστίν.\nὅδεν οὕτε νομιστέον οὕτε κλητέον ὑπάρχειν αὐτοὺς θεούς,\nοὐ δυνατῶν ὄντων αὐτῶν οὕτε κρίσιν κρῖναι οὕτε εὗ ποιεῖν ἀυθρώποις.\nγνόντες οὗν ὅτι οὐκ εἰσὶν θεοί, μὴ φοβηθῆτε αὐτούς.\nΟὔτε\nγὰρ βασιλεῦσιν οὐ μὴ καταράσωνται οὕτε μὴ εὐλογήσωσι.\nσημεῖά\nτε ἐυ ἔθνεσιν ἐν οὐρανῷ οὐ μὴ δείξωσιν, οὐδὲ ὡς ὁ ἥλιος λάμψουσιν,\nοὐδὲ φωτίσουσιν ὡς σελήνη.\nτὰ θηρία ἐστὶν κρείττω αὐτῶν,\nἄ δύνανται ἐκφυγόντα εἰς σκέπην αὐτὰ φελῆσαι.\nκατʼ οὐδένα\nοὗν τρόπον ἐστὶν ἡμῖν φανερὸν ὅτι εἰσὶν θεοί διὸ μὴ φοβηθῆτε\n\n\n\nαὐτούς.\nὭσπερ γὰρ ἐν σικυηράτῳ προβασκάνιον οὐδὲν φυλάσσον,\nοὕτως οἱ θεοὶ αὐτῶν εἰσὶν ξύλινοι καὶ περίχρυσοι καὶ περιάργυροι.\nτὸν αὐτὸν τρόπον καὶ τῇ ἐν κήπῳ όάμνῳ, ἐφʼ ἧς πᾶν\nὄρνεον ἐπικάθηται, ὡσαύτως δὲ καὶ νεκρῷ ἐρριμμένῳ ἐν σκότει\nἀφωμοίωνται οἱ θεοὶ αὐτῶν ξύλινοι καὶ περίχρυσοι καὶ περιάργυροι.\nἀπό τε τῆς πορφύρας καὶ τῆς μαρμάρου τῆς ἐπʼ αὐτοὺς σηπομένης\nγνωσθήσεται ὅτι οὐκ εἰσὶν θεοί αὐτά τε ἐξ ὑστέρου βρωθήσονται,\nκαὶ ἔσται ὄνειδος ἐν τῇ χώρᾳ.\nκρείσσων οὖν ἄνθρωπος δίκαιος\nοὐκ ἔχων εἶδωλα, ἔσται γὰρ μακράν ἀπὸ ὀνειδισμοῦ.\n"};
