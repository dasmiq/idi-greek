var sequence = {"name":"Old Testament. Susanna (Theodotionis versio)","data":"ΚΑΙ ἦν ἀνήρ οἰκῶν ἐν Βαβυλῶνι, καὶ ὄνομα αὐτῷ Ἰωακείμ.\nκαὶ ἔλαβεν γυναῖκα ᾖ ὄνομα Σουσάννα, θυγάτηρ Χελκείου, καλὴ\nσφόδρα καὶ φοβουμένη τὸν κύριον.\nκαὶ οἱ γονεῖς αὐτῆς δίκαιοι,\nκαὶ ἐδίδαξαν τὴν θυγατέρα αὐτῶν κατὰ τὸν νόμον Μωυσῆ.\nκαὶ ἦν\nἸωακεὶμ πλούσιος σφόδρα, καὶ ἦν αὐτῷ παράδεισος γειτνιῶν τῷ\nοἴκῳ αὐτοῦ· καὶ πρὸς αὐτὸν προσήγοντο οἱ Ἰουδαῖοι, διὰ τὸ εἶναι\nαὐτὸν ἐνδοξότερον πάντων.\nΚαὶ ἀπεδείχθησαν δύο πρεσβύτεροι\nἐκ τοῦ λαοῦ κριταὶ ἐν τῷ ἐνιαυτῷ ἐκείνῳ, περὶ ὧν ἐλάλησεν\nὁ δεσπότης ὅτι ἐξῆλθεν ἀνομία ἐκ Βαβυλῶνος ἐκ πρεσβυτέρων\nκριτῶν οἳ ἐδόκουν κυβερνῶν τὸν λαόν.\nοὗτοι προσεκαρτέρουν ἐν\nτῇ οἰκίᾳ Ἰωακείμ, καὶ ἤρχοντο πρὸς αὐτοὺς πάντες οἱ κρινόμενοι.\nκαὶ ἐγένετο ἡνίκα ἀπέτρεχεν ὁ λαὸς μέσον ἡμέρας, εἰσεπορεύετο\nΣουσάννα καὶ περιεπάτει ἐν τῷ παραδείσῳ τοῦ ἀνδρὸς αὐτῆς.\nκαὶ\nἐθεώρουν αὐτὴν οἱ δύο πρεσβύτεροι καθʼ ἡμέραν εἰσπορευομένην\nκαὶ περιπατοῦσαν, καὶ ἐγένοντο ἐν ἐπιθυμίᾳ αὐτῆς.\nκαὶ διέ.\nστρεψαν τὸν ἑαυτῶν νοῦν, καὶ ἐξέκλιναν τοὺς ὀφθαλμοὺς αὐτῶν\nτοῦ μὴ βλέπειν εἰς τὸν οὐρανὸν μηδὲ μνημονεύειν κριμάτων δικαίων.\nκαὶ ἦσαν ἀμφότεροι κατανενυγμένοι περὶ αὐτῆς, καὶ\nοὐκ ἀνήγγειλαν ἀλλήλοις τὴν ὀδύνην ἑαυτῶν·\nὅτι ήσχύνοντο ἀναγγεῖλαι\nτὴν ἐπιθυμίαν αὐτῶν ὅτι ἤθελον συγγενέσθαι αὐτῇ.\nκαὶ\nπαρετηροῦσαν φιλοτίμως καθʼ ἡμέραν ὁρᾷν αὐτήν.\nκαὶ εἶπαν\n\n\n\n\nἕτερος τῷ ἑτέρῳ Πορευθῶμεν δὴ εἰς οἶκον, ὅτι ἀρίστου ὥρα ἐστίν·\nκαὶ ἐξελθόντες διεχωρίσθησαν ἀπ᾿  ἀλλήλων.\nκαὶ ἀνακάμψαντες\nἦλθον ἐπὶ τὸ αὐτό, καὶ ἀνετάζοντες ἀλλήλους τὴν αἰτίαν ὡμολόγησαν\nτὴν ἐπιθυμίαν αὐτῶν· καὶ τότε κοινῇ συνετάξαντο καιρὸν ὅτε\nαὐτὴν δυνήσονται εὑρεῖν μόνην.\nκαὶ ἐγένετο ἐν τῷ παρατηρεῖν\nαὐτοὺς ἡμέραν εὔθετον εἰσῆλθέν ποτε καθὼς ἐχθές καὶ τρίτης ἡμέρας\nμετὰ δύο μόνων κορασίων, καὶ ἐπεθύμησε λούσασθαι ἐν τῷ παραδείσω,\nὅτι καῦμα ἣν.\nκαὶ οὐκ ἣν ἐκεῖ οὐδεὶς πλὴν οἱ δύο πρεσβύτεροι\nκεκρυμμένοι καὶ παρατηροῦντες αὐτήν.\nκαὶ εἶπεν τοῖς\nκορασίοις Ἐνέγκατε δὴ μοι ἔλαιον καὶ σμήγματα, καὶ τὰς θύρας τοῦ\nπαραδείσου κλείσατε, ὅπως λούσωμαι.\nκαὶ ἐποίησαν καθὼς εἶπεν,\nκαὶ ἀπέκλεισαν τὰς θύρας τοῦ παραδείσου, καὶ ἐξῆλθαν κατὰ τὰς\nπλαγίας θύρας ἐνέγκαι τὰ προστεταγμένα αὐταῖς, καὶ οὐκ εἴδοσαν\nτοὺς πρεσβυτέρους, ὅτι ἦσαν κεκρυμμένοι.\nκαὶ ἐγένετο ὡς ἐξήλθοσαν\nτὰ κοράσια, καὶ ἀνέστησαν οἱ δύο πρεσβῦται καὶ ἐπέδραμον\nαὐτῇ,\nκαὶ εἶπον Ἰδοὺ αἱ θύραι τοῦ παραδείσου κέκλεινται, καὶ\nοὐδεὶς θεωρεῖ ἡμᾶς, καὶ ἐν ἐπιθυμίᾳ σού ἐσμεν· διὸ συνκατάθου\nἡμίν, καὶ γενοῦ μεθʼ ἡμῶν.\nεἰ δὲ μή, καταμαρτυρήσομέν σου ὅτι\nἦν μετὰ σοῦ νεανίσκος, καὶ διὰ τοῦτο ἐξαπέστειλας τὰ κοράσια ἀπὸ\nσου.\nκαὶ ἀνεστέναξεν Σουσάννα καὶ εἶπεν Στενά μοι πάντοθεν·\nἐάν τε γὰρ τοῦτο πράξω, θάνατός μοί ἐστιν· ἐάν τε μὴ πράξω,\nοὐκ ἐκφεύξομαι τὰς χεῖρας ὑμῶν.\nαἱρετόν μοί ἐστιν μὴ πράξασαν\nἐνπεσεῖν εἰς τὰς χεῖρας ὑμῶν ἤ ἁμαρτεῖν ἐνώπιον Κυρίου.\nκαὶ\nἀνεβόησεν φωνῇ μεγάλῃ Σουσάννα· ἐβόησαν δέ καὶ οἱ δύο πρεσβῦται\nκατέναντι αὐτῆς.\nκαὶ δραμὼν ὁ εἶς ἤνοιξεν τὰς θύρας τοῦ παραδείσου.\nὡς δὲ ἤκουσαν τὴν κραυγὴν ἐν τῷ παραδείσῳ οἱ ἐκ τῆς\nοἰκίας, εἰσεπήδησαν διὰ τῆς πλαγίας θύρας ἰδεῖν τὸ συμβεβηκὸς\nαὐτῇ.\nἡνίκα δὲ εἶπαν οἱ πρεσβῦται τοὺς λόγους αὐτῶν, κατῃσχύνθησαν\nοἱ δοῦλοι σφόδρα, ὅτι πώποτε οὐκ ἐρρέθη λόγος τοι\n\n\n\n\nοῦτος περὶ Σουσάννης.\nκαὶ ἐγένετο τῇ ἐπαύριον ὡς συνῆλθεν ὁ\nλαὸς πρὸς τὸν ἄνδρα αὐτῆς Ἰωακείμ, ἦλθον οἱ δύο πρεσβῦται πλήρεις\nτῆς ἀνόμου ἐννοίας κατὰ Σουσάννης τοῦ θανατῶσαι αὐτήν, καὶ\nεἶπαν ἔμπροσθεν τοῦ λαοῦ\nἈποστείλατε ἐπὶ Σουσάνναν θυγατέρα\nΧελκίου ἥ ἐστιν γυνὴ Ἰωακείμ. οἱ δὲ ἀπέστειλαν.\nκαὶ ἦλθεν\nαὐτὴ καὶ οἱ γονεῖς αὐτῆς καὶ τὰ τέκνα αὐτῆς καὶ πάντες οἱ συγγενεῖς\nαὐτῆς.\nἡ δὲ Σουσάννα ἦν τρυφερὰ σφόδρα καὶ καλὴ τῷ\nεἴδει\nοἱ δὲ παράνομοι ἐκέλευσαν ἀποκαλυφθῆναι αὐτήν, ἦν γὰρ\nκατακεκαλυμμένη, ὅπως ἐμπλησθῶσιν τοῦ κάλλους αὐτῆς.\nἔκλαιον\nδὲ οἱ παρʼ αὐτῆς καὶ πάντες οἱ ἰδόντες αὐτήν.\nἀναστάντες δὲ οἱ\nδύο πρεσβῦται ἐν μέσῳ τῷ λαῷ ἔθηκαν τὰς χεῖρας ἐπὶ τὴν κεφαλῆν\nαὐτῆς·\n35 ἡ δὲ κλαίουσα ἀνέβλεψεν εἰς τὸν οὐρανόν, ὅτι ἦν ἡ\nκαρδία αὐτῆς πεποιθυῖα ἐπὶ Κυρίῳ.\nεἶπαν δὲ οἱ πρεσβῦται Περιπατούντων\nἡμῶν ἐν τῷ παραδείσῳ μόνων εἰσῆλθεν αὕτη μετὰ δύο\nπαιδισκῶν, καὶ ἀπέκλεισεν τὰς θύρας τοῦ παραδείσου καὶ ἀπέλυσεν\nτὰς παιδίσκας.\nκαὶ ἦλθεν πρὸς αὐτὴν νεανίσκος, ὃς ἦν κεκρυμμένος,\nκαὶ ἀνέπεσε μετʼ αὐτῆς.\nἡμεῖς δὲ ὄντες ἐν τῇ γωνίᾳ τοῦ\nπαραδείσου ἰδόντες τὴν ἀνομίαν ἐδράμομεν ἐπʼ αὐτούς·\nκαὶ ἰδόντες\nσυγγινομένους αὐτούς, ἐκείνου μέν οὐκ ἠδυνήθημεν ἐγκρατεῖς γενέσθαι\nδιὰ τὸ ἰσχύειν αὐτὸν ὑπέρ ἡμᾶς καὶ ἀνοίξαντα τὰς θύρας\nἐκπεπηδηκέναι,\nταύτης δὲ ἐπιλαβόμενοι ἐπηρωτῶμεν τίς ἦν ὁ\nνεανίσκος·\nκαὶ οὐκ ἠθέλησεν ἀναγγεῖλαι ἡμῖν. ταῦτα μαρτυροῦμεν.\nκαὶ ἐπίστευσεν αὐτοῖς ἡ συναγωγὴ ὡς πρεσβυτέροις τοῦ λαοῦ\nκαὶ κριταῖς, καὶ κατέκριναν αὐτὴν ἀποθανεῖν.\nἀνεβόησεν δέ φωνῇ\nμεγάλῃ Σουσάννα καὶ εἶπεν Ὁ θεὸς ὁ αἰώνιος ὁ τῶν κρυπτῶν γνώστης,\nὁ εἰδὼς τὰ πάντα πρὶν γενέσεως αὐτῶν,\nσὺ ἐπίστασαι ὅτι\nψευδῆ μου κατεμαρτύρησαν· καὶ ἰδοὺ ἀποθνήσκω, μὴ ποιήσασα μηδέν\nὅν οὗτοι ἐπονηρεύσαντο κατʼ ἐμοῦ.\nΚαὶ εἰσήκουσεν Κύριος\nτῆς φωνῆς αὐτῆς.\nκαὶ ἀπαγομένης αὐτῆς ἀπολέσθαι, ἐξήγειρεν\n\n\n\n\nὁ θεὸς τὸ πνεῦμα τὸ ἅγιον παιδαρίου νεωτέρου ᾧ ὄνομα Δανιὴλ.\nκαὶ ἐβόησεν φωνῇ μεγάλῃ Ἀθῷος ἐγὼ ἀπὸ τοῦ αἵματος ταύτης.\nἐπέστρεψεν δὲ πᾶς ὁ λαὸς πρὸς αὐτὸν καὶ εἶπαν Τίς ὁ λόγος\nοὗτος ὃν σὺ λελάληκας;\nὁ δὲ στὰς ἐν μέσῳ αὐτῶν εἶπεν Οὕτως\nμωροί, οἱ υἱοὶ Ἰσραήλ; οὐκ ἀνακρίναντες οὐδὲ τὸ σαφές ἐπιγνόντες\nκατεκρίνατε θυγατέρα Ἰσραήλ;\nἀναστρέψατε εἰς τὸ κριτήριον·\nψευδῆ γὰρ οὖτοι κατεμαρτύρησαν αὐτῆς.\nκαὶ ἀνέστρεψεν πᾶς ὁ λαὸς\nμετὰ σπουδῆς. καὶ εἶπαν αὐτῷ οἱ πρεσβύτεροι Δεῦρο κάθισον ἐν\nμέσῳ ἡμῶν καὶ ἀνάγγειλον ἡμῖν, § ὅτι σοὶ δέδωκεν ὁ θεὸς τὸ πρεσβεῖον.\nκαὶ εἶπεν πρὸς αὐτοὺς Δανιὴλ Διαχωρίσατε αὐτοὺς ἀπʼ ἀλλήλων\nμακράν, καὶ ἀνακρινῶ αὐτούς.\nὡς δὲ διεχωρίσθησαν εἰς\nἀπὸ τοῦ ἑνός, ἐκάλεσεν τὸν ἕνα αὐτῶν καὶ εἶπεν πρὸς αὐτόν Πεπαλαιωμένε\nἡμερῶν κακῶν, νῦν ἥκασιν αἱ ἁμαρτίαι σου ἃς ἐποίεις τὸ\nπρότερον,\nκρίνων κρίσεις ἀδίκους, καὶ τοὺς μέν ἀθῴους κατακρίνων,\nἀπολύων δέ τοὺς αἰτίους, λέγοντος τοῦ κυρίου Ἀθῷον καὶ δίκαιον\nοὐκ ἀποκτενεῖς.\nνῦν οὗν ταύτην εἴπερ ἴδες, εἰπόν ῾ Υπὸ τί\nδένδρον ἴδες αὐτοὺς ὁμιλοῦντας ἀλλήλοις; ὁ δὲ εἶπ εν ῾ Υπὸ σχῖνον.\nεἶπεν δὲ Δανιὴλ Ὀρθῶς ἔψευσαι εἰς τὴν σεαυτοῦ κεφαλήν· ἥδη γὰρ\nἄγγελος τοῦ θεοῦ λαβὼν φάσιν παρὰ τοῦ θεοῦ σχίσει σε μέσον.\nκαὶ μεταστήσας αὐτὸν ἐκέλευσεν προσαγαγεῖν τὸν ἕτερον· καὶ\nεἶπεν αὐτῷ Σπέρμα Χανάαν καὶ οὐκ Ἰούδα, τὸ κάλλος ἐξηπάτησέν\nσε, καὶ ἐπιθυμία διέστρεψεν τὴν καρδίαν σου.\nοὕτως ἐποιεῖτε\nθυγατράσιν Ἰσραήλ, καὶ ἐκεῖναι φοβούμεναι ὡμίλουν ὑμῖν· ἀλλʼ οὐ\nθυγάτηρ Ἰούδα ὑπέμεινεν τὴν ἀνομίαν ὑμῶν.\nνῦν οὗν λέγε μοι\n῾ Υπὸ τί δένδρον κατέλαβες αὐτοὺς ὁμιλοῦντας ἀλλήλοις; ὁ δὲ εἶπεν\n῾ Υπὸ πρῖνον.\nεἶπ εν δὲ αὐτῷ Δανιὴλ ᾿Ορθῶς ἔψευσαι καὶ σὺ εἰς\nτὴν σεαυτοῦ κεφαλήν· μένει γὰρ ὁ ἄγγελος τοῦ θεοῦ τὴν ῥομφαίαν\nἔχων πρίσαι σε μέσον, ὅπως ἐξολεθρεύσῃ ὑμᾶς.\nΚαὶ ἀνεβόησεν\nπᾶσα ἡ συναγωγὴ φωνῇ μεγάλῃ, καὶ εὐλόγησαν τῷ θεῷ τῷ σώ-\n\n\n\nζοντι τοὺς ἐλπίζοντας ἐπʼ αὐτόν.\nκαὶ ἀνέστησαν ἐπὶ τοὺς δύο\nπρεσβύτας, ὅτι συνέστησεν αὐτοὺς Δανιὴλ ἐκ τοῦ στόματος αὐτῶν\nψευδομάρτυρας ὄντας, καὶ ἐποίησαν αὐτοῖς ὃν τρόπον ἐπονηρεύσαντο\nτῷ πλησίον,\nποιῆσαι κατὰ τὸν νόμον Μωυσῆ, καὶ ἀπέκτειναν οὐτούς·\nκαὶ ἐσώθη αἶμα ἀναίτιον ἐν τῇ ἡμέρᾳ ἐκείνῃ.\nXελκίας δὲ\nκαὶ ἡ γυνὴ αὐτοῦ ἤνεσαν περὶ τῆς θυγατρὸς αὐτῶν μετὰ Ἰωακεὶμ\nτοῦ ἀνδρὸς αὐτῆς καὶ τῶν συνγενῶν πάντων, ὅτι οὐχ εἰρέθη ἐν\nαὐτῇ ἄσχημον πρᾶγμα.\nΚαὶ Δανιὴλ ἐγένετο μέγας ἐνώπιον τοῦ λαοῦ ἀπὸ τῆς ἡμέρας\nἐκείνης καὶ ἐπέκεινα. ¶\n"};
