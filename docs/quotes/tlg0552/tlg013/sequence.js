var sequence = {"name":"Archimedes. Fragmenta","data":"1. Pappus V, 34, ed. Hultsch, p. 352.Ταῦτα δ᾿  ἐστὶν οὐ μόνον τὰ παρὰ τῷ θειοτάτῳ Πλάτωνι\nπέντε σχήματα, τουτέστιν τετράεδρόν τε καὶ ἑξάεδρον,\nὀκτάεδρόν τε καὶ δωδεκάεδρον, πέμπτον δ᾿  εἰκοσάεδρον,\nἀλλὰ καὶ τὰ ὑπὸ Ἀρχιμήδους εὑρεθέντα τρισκαίδεκα\nτὸν ἀριθμὸν ὑπὸ ἰσοπλεύρων μὲν καὶ ἰσογωνίων, οὐχ\nὁμοίων δὲ πολυγώνων περιεχόμενα.\nΤὸ μὲν γὰρ πρῶτον ὀκτάεδρόν ἐστιν περιεχόμενον\nὑπὸ τριγώνων △Ζ καὶ ἑξαγώνων δ.\nΤρία δὲ μετὰ τοῦτο τεσσαρεσκαιδεκάεδρα, ὧν τὸ μὲν\nπρῶτον περιέχεται τριγώνοις η καὶ τετραγώνοις ς΄, τὸ δὲ\nδεύτερον τετραγώνοις ς΄ καὶ ἑξαγώνοις η, τὸ δὲ τρίτον\nτριγώνοις η καὶ ὀκταγώνοις ς΄.\nΜετὰ δὲ ταῦτα ἑκκαιεικοσάεδρά ἐστιν δύο, ὧν τὸ μὲν\nπρῶτον περιέχεται τριγώνοις η καὶ τετραγώνοις ιη, τὸ\nδὲ δεύτερον τετραγώνοις ιβ, ἑξαγώνοις η καὶ ὀκταγώνοις ς΄.\nΜετὰ δὲ ταῦτα δυοκαιτριακοντάεδρά ἐστιν τρία, ὧν\nτὸ μὲν πρῶτον περιέχεται τριγώνοις κ καὶ πενταγώνοις\nιβ, τὸ δὲ δεύτερον πενταγώνοις ιβ καὶ ἑξαγώνοις κ, τὸ\nδὲ τρίτον τριγώνοις κ καὶ δεκαγώνοις ιβ.\nΜετὰ δὲ ταῦτα ἔν ἐστιν ὁκτωκαιτριακοντάεδρον περιεχόμενον\nὑπὸ τριγώνων λβ καὶ τετραγώνων ς΄.\nΜετὰ δὲ τοῦτο δυοκαιεξηκοντάεδρά ἐστι δύο, ὧν τὸ\nμὲν πρῶτον περιέχεται τργώνοις κ καὶ τετραγώνοις λ\nκαὶ πενταγώνοις ιβ, τὸ δὲ δεύτερον τετραγώνοις λ καὶ\nἑξαγώνοις κ καὶ δεκαγώνοις ιβ.\nΜετὰ δὲ ταῦτα τελευταῖόν ἐστιν δυοκαιενενηκοντάεδρον,\nὃ περιέχεται τριγώνοις π καὶ πενταγώνοις ιβ.\nὍσας δὲ γωνίας ἕκαστον ἔχει στερεὰς τῶν ιγ τούτων\nσχημάτων πολυέδρων καὶ ὅσας πλευράς, διὰ τοῦδε τοῦ\nτρόπου θεωρεῖται ὅσων μὲν γὰρ ἁπλῶς πολυέδρων\nαἱ στερεαὶ γωνίαι τρισὶν ἐπιπέδοις περιέχονται γωνίαις,\nἐξαριθμηθεισῶν τῶν ἐπιπέδων γωνιῶν, ἃς ἔχουσιν πᾶσαι\nαἱ ἕδραι τοῦ πολυέδρου, δῆλον ὡς ὁ τῶν στερεῶν γωνιῶν\nἀριθμὸς τρίτον μέρος ἐστὶ τοῦ γενομένου ἀριθμοῦ, ὅσων\nδὲ πολυέδρων ἡ στερεὰ γωνία περιέχεται τέσσαρσιν\nἐπιπέδοις, ἐξαριθμηθεισῶν πασῶν τῶν ἐπιπέδων γωνιῶν,\nἃς ἔχουσιν αἱ ἕδραι τοῦ πολυέδρου, τοῦ γενομένου\nἀριθμοῦ τὸ τέταρτον μέρος ἐστὶν ὁ ἀριθμὸς ὁ τῶν στερεῶν\nγωνιῶν τοῦ πολυέδρου ὁμοίως δὲ καὶ ὅσων πολυέδρων\nἡ στερεὰ γωνία περιέχεται ὑπὸ ε γωνιῶν ἐπιπέδων, τὸ\nπέμπτον τοῦ πλήθους τῶν ἐπιπέδων γωνιῶν ἐστιν ὁ\nἀριθμὸς τοῦ πλήθους τῶν στερεῶν γωνιῶν.\nΤῶν δὲ πλευρῶν τὸ πλῆθος, ἃς ἕκαστον ἔχει τῶν\nπολυέδρων, τόνδε τὸν τρόπον εὑρήσομεν. Ἐξαριθμηθεισῶν\nγὰρ πασῶν τῶν πλευρῶν, ἂς ἔχει τὰ ἐπίπεδα\nτὰ περιέχοντα τὸ πολύεδρον, ὁ ἀριθμὸς αὐτῶν δῆλον\nὡς ἴσος ἐστὶν τῷ πλήθει τὸν ἐπιπέδων γωνιῶν. Ἀλλ᾿ ἐπειδὴ\nδύο ἐπιπέδων ἑκὰστη τῶν πλευρῶν αὐτοῦ κοινή ἐστιν,\nδῆλον ὅτι τοῦ πλήθους τὸ ἥμισυ αἱ πλευραί εἰσι τοῦ\nπολυέδρου.\nΤὸ μὲν οὖν πρῶτον τῶν ἀνομοιογενῶν ιγ πολυέδρων,\nἐπεὶ περιέχετοι τριγώνοις △Ζ καὶ ἑξαγώνοις δ, γωνίας μὲν\nἔχει στερεὰς ιβ, πλευρὰς δὲ ιη. Τῶν μὲν γὰρ τεσσάρων\nτριγώνων αἵ τε γωνίαι ιβ εἰσὶν καὶ αἱ πλευραὶ ιβ, τῶν\n\n\nδὲ δ ἑξαγώνων αἵ τε γωνίαι κδ εἰσὶν καὶ αἱ πλευραὶ κδ·\nγενομένου δὴ τοῦ ἀριθμοῦ παντὸς λϚ΄ ἀναγκαῖόν ἐστιν\nτὸν μὲν τῶν στερεῶν γωνιῶν ἀριθμὸν τρίτον μέρος εἶναι\nτοῦ προειρημένου ἀριθμοῦ, ἐπεὶ καὶ ἑκάστη τῶν στερεῶν\nαὐτοῦ γωνιῶν ἐπιπέδοις γωνίαις περιέχεται γ, τὸ δὲ τῶν\nπλευρῶν πλῆθος τὸ ἥμισυ τοῦ ἀριθμοῦ, τουτέστιν τοῦ\nλϚ΄, ὥστε εἶναι πλευρὰς ιη.\nΤῶν δὲ τετρακαιδεκαέδρων τὸ πρῶτον περιέχεται\nτργώνοις η καὶ τετραγώνοις Ϛ΄, ὥστε ἔχειν στερεὰς μὲν\nγωνίας ιβ ἑκάστη γὰρ αὐτοῦ γωνία ὑπὸ τεσσάρων\nἐπιπέδων γωνιῶν περιέχεται· πλευρὰς δὲ ἔχει κδ, Τὸ δὲ\nδεύτερον τῶν τετρακαιδεκαέδρων, ἐπεὶ περιέχεται τετραγώνοις\nϚ΄ καὶ ἑξαγώνοις η, ἕξει στερεὰς μὲν γωνίας κδ\nἑκάστη γὰρ τῶν γωνιῶν αὐτοῦ περιέχεται ὑπὸ γ γωνιῶν\nἐπιπέδων πλευρὰς δὲ ἔχει λϚ΄, Τὸ δὲ τρίτον τῶν τετρακαιδεκαέδρων,\nἐπεὶ περιέχετοι τριγώνοις η καὶ ὁκταγώνοις\nϚ΄, ἕξει στερεὰς μὲν γωνίας κδ, πλευρὰς δὲ λς΄1.\nTῶν δὲ ἑκκαιεικοσαέδρων τὸ μὲν πρῶτον, ἐπεὶ περιέχεται\nτριγώνοις τε η καὶ τετραγώνοις ιη, ἕξει στερεὰς μὲν\nγωνίας κδ, πλευρὰς δὲ μη, Τὸ δὲ δεύτερον τῶν ἑκκαιεικοσαέδρων,\nἐπεὶ περιέχεται τετραγώνοις ιβ καὶ ἑξαγώνοις\nη καὶ ὀκταγώνοις Ϛ΄, ἕξει στερεὰς μὲν γωνίας μη, πλευρὰς\nδὲ οβ.\nΤῶν δὲ δυοκαιτριακονταέδρων τὸ μὲν πρῶτον, ἐπεὶ\nπεριέχεται τριγώνοις τε κ καὶ πενταγώνοις ιβ, ἕξει στερεὰς\nμὲν γωνίας λ, πλευρὰς δὲ ξ. Τὸ δὲ δεύτερον τῶν δυοκαιτριακονταέδρων,\nἐπεὶ περιέχεται πενταγώνοις ιβ καὶ ἑξαγώνοις\nκ, ἕξει στερεὰς μὲν γωνίας ξ, πλευρὰς δὲ 𝔮. Τὸ δὲ τρίτον\nτῶν δυοκαιτριακονταέδρων, ἐπεὶ περιέχεται τριγώνοις\nτε κ καὶ δεκαγώνοις ιβ, ἕξει στερεὰς μὲν γωνίας ξ, πλευρὰς\nδὲ (??).\nΤὸ δὲ ὀκτωκαιτριακοντάεδρον, ἐπεὶ περιέχεται τριγώνοις\nτε λβ καὶ τετραγώνοις ἕξ, ἕξει στερεὰς μὲν γωνίας κδ,\nπλευρὰς δὲ ξ.\nTῶν δὲ δυοκαιεξηκονταέδρων τὸ μὲν πρῶτον, ἐπεὶ\nπεριέχεται τριγώνοις τε κ καὶ τετραγώνοις λ καὶ πενταγώνοις\nιβ, ἕξει στερεὰς μὲν γωνίας ξ, πλευρὰς δὲ ρκ.\nΤὸ δὲ λοιπὸν τῶν δυοκαιεξηκονταέδρων, ἐπεὶ περιέχεται\nτετραγώνοις λ καὶ ἑξαγωνοις καὶ δεκαγώνοις ιβ, ἕξει\nστερεὰς μὲν γωνίας ρκ, πλευρὰς δὲ ρπ.\nΤὸ δὲ δυοκαιενενηκοντάεδρον, ἐπεὶ περιέχεται τριγώνοις\nτε π καὶ πενταγώνοις ιβ, ἕξει στερεὰς μὲν γωνίας ξ,\nπλευρὰς δὲ ρν.\n2. Scholia Vaticana in Pappum III, p. 1171.α΄ . Ὀκτάεδρον ἔχει τρίγωνα δ, ἑξάγωνα δὲ δ, πλευρὰς\nιη, γωνίας δὲ στερεὰς ιβ, ἑκάστη δὲ στερεὰ γωνία περιέχεται\nὑπὸ γ γωνιῶν ἐπιπέδων, ὧν δύο μὲν ἑξαγωνικαί, μία δὲ\nτριγωνική, ὥστε λείπειν τῶν δ ὀρθῶν μιᾶς ὀρθῆς γωνίας\nδύο τριτημορίοις. Τοῦτο γεννᾶται ἐκ τῆς πρώτης πυραμίδος\nδιαιρουμένων τῶν πλευρῶν αὐτῆς εἰς ἴσα καὶ\nδιὰ τῶν τομῶν ἐπιπέδων ἐκβαλλομένων καὶ τῶν γωνιῶν\nἐκπιπτουσῶν.\nβ΄. Τεσσαρεσκαιδεκάεδρον περιέχεται ὑπὸ μὲν τριγώνων\nη, ὑπὸ δὲ τετραγώνων Ϛ΄, ἔχει δὲ πλευρὰς κδ, γωνίας\nδὲ στερεὰς ιβ, ἑκάστη δὲ στερεὰ γωνία περιέχεται ὑπὸ\nδ γωνιῶν ἐπιπέδων, ὧν δύο μὲν τετραγωνικαί, β δὲ\nτριγωνικαί, ὥστε λείπειν τῶν δ ὀρθῶν μιᾶς γωνίας ὀρθῆς\n\n\nδύο τριτημορίοις. Τοῦτο γεννᾶται ἐκ τοῦ κύβου διαιρουμένων\nδίχα τῶν πλευρῶν αὐτοῦ καὶ διὰ τῶν τομῶν ἐπιπέδων\nἐκβαλλομένων τῶν η γωνιῶν ἐκπιπτουσῶν.\nγ΄. Τεσσαρεσκαιδεκάεδρον περιέχεται ὑπὸ μὲν τετραγώνων\nϚ΄, ὑπὸ δὲ ἑξαγώνων η, ἔχει δὲ πλευρὰς λϚ΄, γωνίας\nδὲ στερεὰς κδ, ἑκάστη δὲ στερεὰ γωνία περιέχεται ὑπὸ\nγωνιῶν ἐπιπέδων, ὧν δύο μὲν ἑξαγωνικαί, μία δὲ τετραγωνική.\nΤοῦτο γεννᾶται ἐκ τοῦ ὀκταέδρου τεμνομένης\nτρίχα ἑκάστης τῶν αὐτοῦ πλευρῶν καὶ διὰ τῶν τομῶν\nἐπιπέδων ἐκβαλλομένων καὶ τῶν Ϛ΄ γωνιῶν ἐκπιπτουσῶν.\nδ΄. Τὸ δὲ τρίτον, ἐπεὶ περιέχεται τριγώνοις η καὶ\nὀκταγώνοις Ϛ΄, ἕξει στερεὰς μὲν γωνίας κδ· ἑκάστη δὲ\nπεριέχεται ὑπὸ γ γωνιῶν ἐπιπέδων, ὧν δύο ὀκταγωνικαί,\nμία δὲ τριγωνική πλευρὰς δὲ ἔχει λϚ΄, Τοῦτο γεννᾶται\nἐκ τοῦ κύβου τεμνομένης ἑκάστης αὐτοῦ πλευρᾶς οὕτως,\nὥστε γίνεσθαι τρία τμήματα, ὧν τὸ μέσον ἑκατέρου τῶν\nἄκρων διπλάσιόν ἐστιν δυνάμει.\nε΄. Ἑκκαιεικοσάεδρον γεννᾶται ἐκ τοῦ τεσσαρεσκαιδεκαέδρου\nτοῦ περιεχομένου ὑπὸ η τριγώνων καὶ Ϛ΄\nτετραγώνων τεμνομένης ἑκάστης αὐτοῦ πλευρᾶς δίχα\nκαὶ διὰ τῶν τομῶν ἐκβαλλομένων ἐπιπέδων καὶ\n3. Hero, Definitiones, ed. J. L. Heiberg, p. 66.Ὧν εἰδέναι καὶ Πλάτωνα τὸ τεσσαρεσκαιδεκάεδρον,\nεἶναί τε τοῦτο διπλοῦν, τὸ μὲν ἐξ ὀκτὼ τριγώνων καὶ\nτετραγώνων ἓξ σύνθετον, ἐκ γῆς καὶ ἀέρος, ὅπερ καὶ\n\n\nτῶν ἀρχαίων τινὲς ᾔδεσαν, τὸ δὲ ἕτερον πάλιν ἐκ τετραγώνων\nμὲν ὀκτώ, τριγώνων δὲ  Ϛ΄, ὃ καὶ χαλεπώτερον\nεἶναι δοκεῖ.\nTheon d᾿ Alexandrie, Comm. sur l᾿ Almageste, livre I,\nchap. 3, dans Comment. de Pappus et de Theon d᾿ Alexandrie\nsur I᾿ Almageste, ed. A. Rome, Studi e Τesti 72,\np. 346, 347.ἵνα μὴ νομισθῇ ὅτι ὡς ἐξ ἐλάττονος δῆθεν διαστάσεως\nὁρώμενα οὕτω φαίνεται (sc. μείζονα τὰ ἄστρα πρὸς\nαὐτοῖς τοῖς ὁρίζουσι), βούλεται (sc. ὁ Πτολεμαῖος)\nἐνταῦθα τὸ τοιοῦτον ἐπιλύσασθαι καὶ δηλῶσαι ὅτι οὐ\nπαρὰ τὸ ἀπόστημα τὸ ἀπὸ τῆς γῆς ἐπὶ τὸν οὐρανὸν\nτὸ τοιοῦτον συμβαίνει, ἀλλ᾿  ἐκ τῆς περὶ τὴν γῆν γινομένης\nὑγροτάτης ἀναθυμιάσεως καὶ διὰ τοῦτο τῆς ὄψεως εἰς\nἀχλυωδέστερον ἀέρα ἐμπιπτούσης καὶ τῶν ἀπ᾿  αὐτῆς\nἐπὶ τὸν ἀέρα προσπιπτουσῶν ἀκτίνων κλάσιν ὑπομενουσῶν\nκαὶ μείζονα ποιουσῶν τὴν πρὸς τῇ ὄψει γωνίαν, καθὰ\nκαὶ Ἀρχιμήδης ἐν τοῖς Περὶ κατοπτρικῶν ἀπὲδειξεν.\nφησὶν ὅτι καθάπερ1 καὶ τὰ εἰς ὕδωρ ἐμβαλλόμενα\nμείζονα φαίνεται, καὶ ὅσῳ κάτω χωρεῖ, μείζονα καὶ\nκεκλάσθωσαν ἐπὶ τὰ Α, Β, ὡς αἱ ΕΘΑ, ΕΚΒ, καθὰ καὶ\nἈρχιμήδης ἐν τοῖς Περὶ κατοπτρικῶν, ὡς ἔφαμεν.\n"};
