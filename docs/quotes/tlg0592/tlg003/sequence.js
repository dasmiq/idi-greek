var sequence = {"name":"Hermogenes. Περὶ εὑρέσεως [Sp.]","data":"Περὶ τῶν ἐξ ὑπολήψεως προοιμίων.Ἡ πρώτη καὶ καλλίστη τῶν προοιμίων εὕρεσις καλλίστης 1\nκαὶ πραγματικωτάτης εὑρέσεως τετύχηκε τῆς ἐκ\nτῶν ὑπολήψεων καλουμένης τῶν τε προσώπων καὶ τῶν\nπραγμάτων· ὅπως δὲ ταῦτα ἔχει, διελὼν ἐκθήσομαι\nκαθʼ ἕκαστον ἐν μέρει. τεθείσης γάρτοι πάσης ὑποθέσεως\nἀνασκοπεῖν ἄξιον πρῶτον τὸ πρᾶγμα τὸ γεγενημένον\nὁποῖόν ἐστι, καὶ περὶ οὗ ἡ κρίσις ἢ τὸ βουλευτήριον\nσυνέστηκεν· ἐν προβλήμασι γὰρ ἢ κρίνομεν ἢ\nβουλευόμεθα. δεῖ τοίνυν σκοπεῖν τὸ πρᾶγμα εἴτε καλόν\nἐστιν εἴτε φαῦλον, εἶτα ἐξῆς τὰς περὶ τὸ πρόσωπον\nὑπολήψεις ἑκάστου, τῶν δικαζόντων, τῶν κατηγορούντων,\n\n\n\n\n\nτῶν ἀπολογουμένων, τῶν ἐχόντων αὐτὰ τὰ\nπράγματα καὶ τὰ ἐγκλήματα, τῶν ἔξωθεν ἐμφαινομένων·\nἐμφαίνεται δὲ πολλάκις μὲν ἕν, πολλάκις δὲ πλείονα.\nτούτων ἕκαστον ὁποίας ὑπολήψεις ἔχει καὶ ὅπως\nεἰς τὰ προοίμια παραληφθήσεται, τρανῶς διηγήσομαι.\nΠρῶτον μὲν οὖν σκοπητέον τὸ πρᾶγμα ποταπόν ἐστι\nκαὶ ποταπὸν ὑπείληπταί, χρηστὸν ἢ φαῦλον, καὶ τίνα\nγνώμην ἔχουσιν οἱ δικασταὶ περὶ αὐτοῦ, καὶ ὅπως διετέθησαν\nἐπὶ τῷ πεπραγμένῳ. εἰ μὲν οὖν χρηστὸν εἴη,\nχαίρειν αὐτοὺς εἰκὸς καὶ γεγηθέναι· καὶ τὸ προοίμιον\nοὖν ἔσται τὸν τρόπον τοῦτον ῾ ὁρῶ μὲν ὑμᾶς, ὦ ἄνδρες\nδικασταί, χαίροντας ἐπὶ τοῖς πεπραγμένοις καὶ χάριν\nγινώσκοντας τῷ θεῷʼ, ὡς ἐπʼ ἐκείνου τοῦ προβλήματος·\nἐβοήθησάν ποτε φυγάδες πολεμουμένῃ τῇ πατρίδι\nκαὶ νίκην εἰργάσαντο, καὶ γράφει τις αὐτοὺς κατάγειν·\nτῷ μὲν θεῷ, ἄνδρες πολῖται, χάρις πολλὴ τῷ τὴν\nνίκην ἡμῖν κατὰ τῶν πολεμίων παρεσκευακότι καὶ τῆς\nπαρούσης ἡδονῆς τὰς ἀφορμὰς ἐνδόντι· ἐπεὶ δὲ καὶ οἱ\nπολῖται μετά γε θεῶν γεγόνασιν ἡμῖν τῆς παρούσης\nθυμηδίας αἴτιοι, συμβουλεύσων παρελήλυθα κατάγειν\nαὐτοὺς καὶ ἀποδιδόναι τῇ πόλει, ἣν ἔσωσαν αὐτοί᾿ .\nτῆς δὲ κατὰ τὴν ἑρμηνείαν ἁπλότητος μὴ φροντίσῃς·\nδιδασκαλικώτερον γὰρ ἐσπούδασα τὰς τέχνας ἀφηγήσασθαι,\nπεριελὼν τὴν ἰσχὺν τοῦ λόγου καὶ γυμνὰ τιθεὶς\n\n\n\nτὰ νοήματα, ὡς εἶναι κατάδηλα μᾶλλον. — Εἰ δὲ φαῦλον\nεἴη τὸ πρᾶγμα τὸ γεγενημένον, ἀνάγκη τοὺς δικάζοντας\nἢ χαλεπαίνειν ἢ οἰκτείρειν ἢ ἑκάτερα πάσχειν\nἐπὶ τοῖς αὐτοῖς, καὶ ὀργὴν καὶ λύπην· λέξομεν οὖν τὸ\nπροοίμιον οὕτω λαμβάνοντες ῾ ἐπειδὴ καὶ ὑμᾶς, ὦ ἄνδρες\nδικασταί, τῶν τετολμημένων ἕνεκεν ὁρῶ καὶ ἀχθομένους\nκαὶ λελυπημένους, διὰ τοῦτο τὴν γραφὴν ἐνεστησάμηνʼ·\nοἷον ἐνώπιόν τις τῆς μητρὸς ἀπέκτεινε\nτὸν υἱὸν κατὰ τὸν τῶν ἀκρίτων νόμον, ἐξέθανεν ἡ\nμήτηρ, καὶ κρίνεται αἰτίας θανάτου· ῾ ἄχθεσθαι μὲν\nὑμᾶς, ὦ ἄνδρες δικασταί, καὶ δυσχεραίνειν ἐπὶ τοῖς\nγεγενημένοις οὐδὲν ἀπεικός ἐστι, καὶ τούτῳ χαλεπαίνοντας\nὑπὲρ ὧν ἐτόλμησε, καὶ ἐκείνους οἰκτείροντας\nὑπὲρ ὧν ἔπαθον᾿ . αἱ δὲ ἀποδόσεις παντὸς προοιμίου\nαἱ ἀξιώσεις εἰσίν. ἀπὸ δὲ τῶν εὑρέσεων αἱ προτάσεις\nγίνονται, καὶ προοιμίου δριμιύτης πρότασις.\nἙξῆς τρεπτέον ἐπὶ τοὺς κατηγόρους καὶ τίνα τρόπον\nἀπὸ τούτων εὑρίσκεται τὰ προοίμια· οἱ γὰρ κατηγοροῦντές\nτινος ὑπολήψεις ἔχουσι πολλάκις ἢ ἔχθρας\nἢ φθόνου. τὸν μὲν οὖν φθόνον, εἴ τις ἐμφαίνοιτο τῷ\nπροβλήματι, διακρουσόμεθα· δεινὸν γὰρ βασκανίαν\nὁμιολογεῖν καὶ ἐπίφθονον ἀεί. ἐμφαίνεται δὲ πολλάκις,\nὅταν ἢ δόξη βασκαίνωμεν ἢ πλούτῳ, οἷον πρεσβεύων\nΑἰσχίνης παρὰ τὸν Φίλιππον ἐτραγῴδησε, νενίκηκεν,\nἐστεφάνωται, καὶ κρίνεται παραπρεσβείας ὑπὸ Δημοσθένους·\n\n\n\nὀρθῶς ἐρεῖ τὸ προοίμιον ῾ μηδεὶς ὑμῶν, ὦ\nἄνδρες Ἀθηναῖοι, νομίσῃ βασκαίνοντά με τοῦ στεφάνου\nκαὶ τῆς νίκης Αἰσχίνῃ τὴν κατηγορίαν ἐνστήσασθαι\nκατʼ αὐτοῦ᾿ . ἢ πλούτῳ, οἷον ἀποκήρυκτος ᾔτησε τὸν\nπατέρα τροφάς, ὃ δὲ αὐτῷ ξίφος ἔδωκεν, ἐμισθοφόρησεν,\nἐπανῆκε πλούσιος, ὁ πατὴρ δεόμενος τροφῶν\nπροσῆλθε τῷ παιδί, δὲ αὐτῷ τὸ αὐτὸ ξίφος ἔδωκεν,\nἀπέκτεινεν ἑαυτὸν ὁ πατήρ, καὶ κρίνεται ὁ παῖς αἰτίας\nθανάτου· ὕπεστι πλούτου τις πρόφασις, καλὸν οὖν\nδιακρούσασθαι καὶ λέγειν ὅτι ῾ οὐ τῆς περιουσίας αὐτῷ\nβασκαίνων τὸν ἀγῶνα ἐνεστησάμηνʼ. ― Τὰς δὲ ἔχθρας\nποτὲ μὲν ὁμολογήσομεν, ποτὲ δὲ ἀρνησόμεθα, τοῦτο\nποιοῦντες οὐχ ὅταν βουλώμεθα, ἀλλʼ ὅτε δεῖ ὁμόσε\nχωρεῖν ταῖς ἀρνήσεσι καὶ ταῖς ὁμολογίαις. ἔσται δὲ\nοὕτως· ἂν ἔχωμεν πρὸς ἔνδοξον πρόσωπον καὶ ὑπερέχον\nκαὶ ἐπαινούμενον οἷον στρατηγὸν ἢ Περικλέα ἢ\nνομοθέτην, τότε ἀρνησόμεθα, ἢ πρὸς κοινὸν εὐεργέτην\nἢ πρός τινα διʼ ἐξουσίαν ὠμὸν καὶ ἀπάνθρωπον. πρὸς\nνομοθέτην μὲν λέξομεν, ὅτι αἰσχρὸν ἀπεχθάνεσθαι\nκοινῷ εὐεργέτῃ, ὡς ὁ Δημοσθένης «μηδεὶς ὑμῶν, ὦ\nἄνδρες Ἀθηναῖοι, νομίσῃ μήτε ἰδίας ἔχθρας ἐμὲ μηδεμιᾶς\nἕνεκα ἄλλης ἥκειν Ἀριστοκράτους κατηγορήσοντα\nτουτουί» πρὸς δὲ ὑπερέχον πρόσωπον, ὅτι δέος τοῖς\nεὐδοκιμοῦσι προσκρούειν, οἶον ἠνέχθη σκηπτὸς ἐπὶ τὴν\n\n\n\nΠερικλέους εἰκόνα, καὶ συμβουλεύει τις μηκέτι αὐτὸν\nὈλύμπιον καλεῖν, οἷον ῾ οὐκ ἔχθρας ἕνεκεν, ὦ ἄνδρες\nἈθηναῖοι, τῆς πρὸς Περικλέα τὴν συμβουλὴν ταύτην\nἐνεστησάμην, ἀλλʼ εὐνοίας πλέον, δεδοικώς, μή τι παρὰ\nτῶν θεῶν ἄνθρωπος ὢν πάθῃ᾿ . ἐξ ἀπονοίας δὲ ὠμὸν\nδιʼ ἐξουσίαν, οἷον πένης καὶ πλούσιος ἐχθροί, ὑπέσχετο\nὁ πλούσιος θρέψειν τοὺς πολίτας, εἰ λάβοι τὸν πένητα\nπρὸς ἀναίρεσιν, ἔδωκεν ὁ δῆμος, οὐκ ἔθρεψεν ὁ\nπλούσιος τούς τοῦ πένητος υἱεῖς, ἀπέθανον λιμῷ, καὶ\nκρίνεται φόνου· ῾ οὐκ ἀπεχθανόμενος ἰδίᾳ τῷ πλουσίῳ\nτὴν ὑπὲρ τῶν πολιτῶν ἐνεστησάμην γραφήν, ἀλλʼ ἀγανακτῶν\nἐπὶ τοῖς νόμοις καὶ τῇ πόλειʼ. καὶ μυρίους τις\nἂν εὕροι ἀριστεῖς ἢ πλουσίους ἢ στρατηγούς ἢ δημαγωγούς,\nοἷς ἀντιλέγοντας ἢ κατηγοροῦντας ἀναγκαῖόν\nἐστι τὰς ἔχθρας τὰς ἰδίας παραιτεῖσθαι, καταφεύγειν\nδὲ ἐπὶ τὴν πόλιν καὶ τοὺς νόμους καὶ τοῦ κοινῇ τῇ\nπόλει συμφέροντος ἕνεκεν λέγειν ἐνίστασθαι τὸν ἀγῶνα.\n― Ὁμολογεῖν δὲ δεῖ τὰς ἔχθρας, ἐὰν προαδικηθέντες\nἀμιυνώμεθα· ἀνεπίφθονον γὰρ τιμωρίαν κατὰ τῶν\nἠδικηκότων λαμβάνειν, ὡς καὶ ὁ Δημοσθένης ἐν τῷ\nΚατʼ Ἀνδροτίωνος ἐποίησε λόγῳ «ὅπερ Εὐκτήμων, ὦ\nἄνδρες δικασταί, παθὼν ὑπʼ Ἀνδροτίωνος κακῶς ἅμα\nτῇ τε πόλει βοηθεῖν ᾤετο δεῖν καὶ δίκην ὑπὲρ αὐτοῦ\nλαβεῖν, τοῦτο κἀγὼ πειράσομαι ποιεῖν, ἐὰν ἄρα οἷός\nτε ὦ »· καὶ ἐν τῷ Κατὰ Νεαίρας πάλιν ὁμοίως.\nΚαὶ περὶ τοὺς ἀπολογουμένους ὑπέρ τινος ὑπόληψις\nεὑρίσκεται πολλάκις εὐνοίας ἢ κέρδους. τὸ μὲν οὖν\nκέρδος ἀεὶ παραιτητέον καὶ τὸν μισθόν, πλὴν εἰ μὴ\nπιθανῶς λέγοιμεν μισθὸν ἔχειν παρὰ τῶν βοηθουμένων\nτὴν σωτηρίαν, οἷον ἐὰν ὑπὲρ ἀριστέων λέγωμεν\nἢ ὑπὲρ τυραννοκτόνων ἢ καθάπαξ δημοσίᾳ τὴν πόλιν\nεὖ ποιησάντων· οἷον ἐπὶ τῶν τριάκοντα τυράννων ἐξετίθεσαν\nἈθηναῖοι τὰ γένη, Μεγαρεῖς ἀναιρούμενοι\nἔτρεφον, παυσαμένης τῆς τυραννίδος ἥκουσιν ἀποδιδόντες\nτὰ γένη, καὶ γράφει τις τὸ κατὰ Μεγαρέων\nἀνῃρῆσθαι πινάκιον· ἄριστον γὰρ ἐνταῦθα διομολογήσασθαι\nμισθὸν ἔχειν τὴν τῶν φιλτάτων σωτηρίαν λέγοντα\nοὕτως μισθὸν μὲν οὖν, ὦ ἄνδρες Ἀθηναῖοι,\nπαρὰ Μεγαρέων αὐτός τε ὁμολογῶ μέγιστον εἰληφέναι\nτῶν παρόντων λόγων καὶ ὑμεῖς δʼ ἂν ὁμολογήσαιτε,\nτὴν σωτηρίαν τῶν φιλτάτωνʼ. ― Τὴν δὲ εὔνοιαν φανερῶς\nἔστιν ὁμολογεῖν ἄνευ κέρδους, ὅταν ὑπὲρ τῶν\nδημοσίᾳ τὴν πόλιν εὐεργετησάντων λέγωμεν, οἷον μελλόντων\nμονομαχεῖν ἀδελφοῶν δύο κατὰ τὸν νόμον τὸν\nπερὶ τῶν ἀριστέων περὶ τοῦ γέρως ἐξέλιπεν ὁ ἥλιος,\nκαὶ γράφει τις λελύσθαι τὸν νόμον· οἷον ῾ φιλεῖν μὲν\nτοὺς ἀδελφοὺς οὐκ ἂν ἀρνηθείην ἔγωγε κοινοὺς σωτῆρας\n\n\n\nτῆς πόλεως γεγενημένουςʼ. ἢ ἂν ὑπὲρ συγγενῶν\nποιώμεθα τοὺς λόγους· ἀνεπίφθονος γὰρ ὁ ὑπὲρ τῶν\nπροσηκόντων λόγος· ὡς καὶ ὁ Δημοσθένης ἐν τῷ Πρὸς\nΛεπτίνην εἶπεν «ἄνδρες δικασταί, μάλιστα μὲν εἵνεκα\nτοῦ νομίζειν συμφέρειν λελύσθαι τὸν νόμον, εἶτα καὶ\nτοῦ παιδὸς εἵνεκα τοῦ Χαβρίου ὡμολόγησα τούτοις,\nὡς ἂν οἷός τε ὦ, συνερεῖν». Οὕτω περὶ τῶν κατηγορούντων\nκαὶ τῶν ἀπολογουμένων.\nΠερὶ δὲ τοὺς τὰ ἐγκλήματα ἔχοντας ἢ χρησταὶ ὑπολήψεις\nσυνίστανται ἢ πονηραί. ἐὰν μὲν οὖν κατηγορῶμεν,\nτὰς φύσει προσούσας φαύλας βεβαιώσομεν, οἷον\n«τὴν μὲν ἀσέλγειαν, ὦ ἄνδρες δικασταί, καὶ τὴν ὕβριν,\nπρὸς ἅπαντας ἀεὶ χρῆται Μειδίας, οὐδένα οὔθʼ ὑμῶν\nοὔτε τῶν ἄλλων πολιτῶν ἀγνοεῖν οἴομαι »· τὰς δὲ\nχρηστὰς προσούσας ὑπολήψεις διαλύσομεν, οἷον «τοὐκ\nἀγνοῶ μέν, ὦ ἄνδρες Ἀθηναῖοι, ὅτι τὸν Χαρίδημόν τινες\nεὐεργέτην οἴονται· ἐγὼ δὲ ἐάνπερ ἃ βούλομαί τε\nκαὶ οἶδα τούτῳ πεπραγμένα δυνηθῶ πρὸς ὑμᾶς εἰπεῖν,\nοἴομαι δείξειν οὐ μόνον οὐκ εὐεργέτην, ἀλλὰ καὶ κακονούστατον\nκαὶ πολὺ τἀναντία ἢ προσῆκεν ὑπειλημιμένον».\n— Ἐὰν δὲ ἀπολογώμεθα, τοὐναντίον ποιήσομεν,\nτὰς μὲν χρηστὰς βεβαιοῦντες ὑπολήψεις, τὰς δὲ\nφαύλας διαλύοντες, οἷον δέκα νέοι τὴν τάξιν λιπόντες\nἔφυγον, τῷ ἑνὶ ἀπαντήσασα ἡ μήτηρ ἀπέκτεινεν αὐτόν,\nοἱ ἐννέα στραφέντες ἠρίστευσαν, καὶ κρίνεται ἡ\nγυνὴ φόνου· ἐνταῦθα γὰρ μία μὲν ὑπόληψις περὶ τὴν\n\n\n\nγυναῖκα χρηστή, ὅτι τῆς νίκης αἰτία, ἣν χρὴ βεβαιῶσαι\nκατὰ τὰ προοίμια λέγοντα οὕτως ῾ ὅτι μὲν οὐκ ἄλλος\nτις ἡμῖν τῆς νίκης αἴτιος μᾶλλον τῆς γυναικὸς ἐγένετο,\nπάντας ὑμᾶς ἐλπίζομεν ἐγνωκέναιʼ· μία δὲ φαύλη,\nἡ τοῦ δοκεῖν παιδοκτόνον αὐτὴν εἶναι, ἣν χρὴ θεραπεῦσαι\nλέγοντα οὕτως ῾ εἰ μὲν οὖν τοῖς κατηγόροις\nπειθόμενοι τὴν γυναῖκα ταύτην παιδοκτόνον ὑπολήψεσθε,\nοὐκ ὀρθῶς ποιήσετε· εἰ δὲ τὰ πεπραγμένα σκοπήσετε\nκαὶ τὰ τοῦ τετελευτηκότος δίκαια ἐγκλήματα,\nφανεῖται ἡ γυνὴ οὐκ ἀγαθὸν υἱὸν ἀλλὰ προδότην πονηρὸν\nἀποκτείνασαʼ.\nἘμφαίνεται δὲ καὶ ἔξωθεν πρόσωπα, ὡς ἔφαμεν,\nπολεμίων μάλιστα πολλάκις, ἀφʼ ὧν οὕτω ληψόμεθα\nτὰ προοίμια ζητοῦντες ἐπὶ τῇ παρούσῃ κρίσει, τί ἂν\nβούλοιντο τέλος οἱ πολέμιοι γενέσθαι, λέγοντες οὕτως\nὡς ἐν ἐκείνῳ τῷ προβλήματι· φυγάδες πολεμουμένῃ τῇ\nπατρίδι ἐβοήθησαν καὶ νίκην εἰργάσαντο, καὶ γράφει\nτις αὐτοὺς κατάγειν· ῾ τοῖς μὲν οὖν πολεμίοις διʼ εὐχῆς\nἐστι μὴ καταδέξασθαι τοὺς πολίτας ἡμᾶς ἐνθάδε, ἵνα\nὦμεν αὐτοῖς ληφθῆναι ῥᾴδιοι· ἡμᾶς δὲ οὐκ ἄξιον ποιεῖν,\nἃ δοκεῖ τοῖς πολεμίοιςʼ.\nΤαῦτά σοι περὶ τῶν ἐξ ὑπολήψεως προοιμίων πεπλήρωται,\nτοῦτον εὑρισκόμενα τὸν τρόπον ἁπανταχῇ.\nΠερὶ τῶν ἐξ ὑποδιαιρέσεως προοιμέων.Ἑξῆς λεκτέον περὶ τῶν ἐξ ὑποδιαιρέσεως προοιμίων 2\nπάνυ παγκάλην καὶ ποικίλην ἐχόντων τὴν τέχνην. εὑρίσκεται\nδὲ καὶ ταῦτα ἀπὸ τῶν ἑξῆς μαθημάτων, οὐκ\nἐν πᾶσι δὲ προβλήμασιν οὐδὲ πάντα ἐν πᾶσιν· εὔθικτα\nμὲν γάρ ἐστιν εὑρεθέντα καὶ δριμέα, πολλάκις δὲ φαίνεται\nτῶν ἐξ ὑπολήψεως ἡ ἀρετή, διότι πανταχῇ\nφαίγνετα.\nἜστι δὲ τῶν ἐξ ὑποδιαιρέσεως εἴδη τρία, ὧν καὶ τὰ\nπαραδείγματα θήσομεν. καὶ πρῶτον ἔστιν ὅτε δύο περαγμένων\nἀδικημάτων, ὧν καὶ τὸ ἕτερον ἀναδέξασθαι\nδύναται κρίσιν, ὑποδιαιροῦντες ποιήσομεν προοίμιον\nοὕτως· οἷον κατέσκαψάν τινες πόλιν ἐν πολέμῳ καὶ\nἐγεώργησαν αὐτήν, οὐκ ἀνῆκεν ἡ γῆ καρπούς, καὶ κρίνονται\nἀσεβείας· ἐνταῦθα δύο ὄντων ἀδικημάτων ἰσοστασίων,\nτοῦ τε κατασκάψαι τὴν πόλιν καὶ τοῦ γεωργῆσαι,\nποιήσομεν ἐξ ὑποδιαιρέσεως προοίμιον οὕτως\n῾εἰ μὲν οὖν καὶ διὰ τὸ κατασκάψαι τὴν πόλιν ἔδοσαν\nαὐτοὶ δίκην, ὀρθῶς ἂν ἐγένετο· νῦν δὲ πολλῷ πλέον,\nὅτε καὶ γεωργῆσαι διέγνωσαν ἣν κατέσκαψαν πόλινʼ.\nοὐ μέντοι ἡ ἑνὸς πράγματος εἰς λεπτὸν τομὴ προοίμιόν\nἐστιν ἐξ ὑποδιαιρέσεως, ἀλλὰ τῶν ἀπʼ ἀρχῆς ἄχρι τέλους\nἐξ ὑποδιαιρέσεως κατασκευή· οἷον ἔπεισεν ἐν λιμῷ\nκαὶ πολιορκίᾳ ῥήτωρ τὴν ἄχρηστον ἡλικίαν ἀποκτεῖναι,\n\n\n\nγέρων λαθὼν ἠρίστευσεν, αἰτεῖ εἰς τὸ γέρας τὸν\nῥήτορα· ἐνταῦθα τὸ ἀδίκημα ἕν, τὸ τὰ γένη διαφθαρῆναι,\nἐξ ὑποδιαιρέσεως δὲ εἰ λέγοι ‘εἰ γὰρ μόνους\nτοὺς πατέρας ἔπεισεν ἀποκτεῖναι ἢ μόνας τὰς γυναῖκας,\nἄξιος ἦν θανάτου’, οὐ προοίμιον λέγει, ἀλλὰ κατασκευάζει\nτὰ ἀπʼ ἀρχῆς ἄχρι τέλους.\nΔεύτερον ἐξ ὑποδιαιρέσεως μάθημα οὕτως εὑρίσκεται,\nἐν ᾧ ποιοῦμεν προοίμιον. ἐνίοτε τοῖς προσώποις\nκαὶ πρὸ τῶν πραγμάτων ἴδιαι παρακολουθοῦσιν ὑπολήψεις,\nοἷον Αἰσχίνῃ, Δημοσθένει, δεύτεραι δὲ αἱ ἐπισυμβαίνουσαι\nἀπὸ τῶν πραγμάτων. ὅταν οὖν εὕρωμεν\nἐν προβλήματι τὰς ὑπολήψεις ἑκατέρας περὶ τὸ ἓν\nπρόσωπον, τήν τε φύσει προσοῦσαν καὶ τὴν ἐπιγενομένην,\nὑποδιαιροῦντες λέγομεν ὡς ἐν ἐκείνῳ τῷ προβλήματι·\nΔημάδης πρεσβεύσας παρὰ τὸν Φίλιππον,\nκαὶ ἐρομένου ποταπαί εἰσιν αἱ Ἀθῆναι τοῦ Μακεδόνος,\nἐπὶ τῆς τραπέζης αὐτὰς κατέγραψε καὶ ἐπανελθὼν\nὕβρεως κρίνεται· οἷον ῾‘καὶ διὰ τὸν ἄλλον μὲν βίον, ὦ\nἈθηναῖοι, τὸν προσόντα Δημάδῃ καὶ τὴν προδοσίαν\nἄξιον ἦν κολάσαι τοῦτον, οὐχ ἥκιστα δὲ καὶ διὰ τὰ\nνῦν αὐτῷ γεγενημένα, ἐξ ὧν αἰσχύνην ὁμοῦ καὶ ζημίαν\nπεριῆψε τῇ πόλει’. γίνεται δὲ καὶ ἐπὶ τῶν ἰδιωτικῶν\nτοῦτο πολλάκις, ἂν ἔχωμεν ἢ μάγον ἢ τελώνην ἢ πορνοβοσκόν·\nοἷον πορνοβοσκὸς τὰ τῶν Μουσῶν ὀνόμιατα\nταῖς ἑταίραις τίθεται καὶ κρίνεται ἀσεβείας· λέγομεν\n\n\n\nγὰρ οὕτως ῾ ἄξιον μὲν ἦν τὸν πορνοβοσκὸν καὶ διὰ\nτὸν ἄλλον μισεῖσθαι βίον πονηρὸν ὄντα καὶ δὴ καὶ\nτιμωρίας ἄξιον, οὐχ ἥκιστα δὲ νῦν, ὅτε καὶ ἠσέβησεν\nεἰς τὰς θεάς᾿ .\nΤρίτον ἐξ ὑποδιαιρέσεως μάθημα εἰς προοιμίων εὕρεσιν,\nὃ καλεῖται τοῦ ἀθρόου πρὸς τὸ μέλλον ὑποδιαίρεσις·\nγίνεται δέ, ὅταν κακοῦ τινος τολμηθέντος\nλέγῃς δεῖν τὸν εἰργασμένον δοῦναι τιμωρίαν καὶ διὰ\nτὸ τετολμημένον καὶ ἵνα μὴ πάλιν τολμηθῇ. δεῖ δὲ τὸ\nτοῦ ἀθρόου πρὸς τὸ μέλλον ποιεῖν τότε, ὅταν ἢ τὸ\nμηδεπώποτε γεγονὸς τοῦτο συμβὰν παθεῖν πάλιν φυλαττώμεθα\nἢ ὅταν τὸ αὐτὸ πράττηται πολλάκις. τὰ δὲ\nπαραδείγματα σαφεστέραν ποιεῖ τὴν τέχνην· πολλοὶ\nτυραννοῦσιν ἐκ τοῦ αὐτοῦ γένους, καὶ γράφει τις\nἐλαύνειν τὸ γένος· ἐνταῦθα καλλίστην χώραν ἔχει τὸ\nπροοίμιον, ἐὰν λέγωμεν οὕτω ῾ καὶ τῶν γεγενημένων μὲν\nεἵνεκα τυραννίδων καλῶς ἂν ἔχοι μισοῦντας τὸ γένος\nτῆς πόλεως ἐκβάλλειν τιμωροῦντας αὐτοὺς ὑπὲρ ὧν\nἐπάθομεν, οὐχ ἥκιστα δὲ καὶ τοῦ μέλλοντος πρόνοιαν\nποιουμένους, ἵνα μὴ τοῖς ὁμοίοις περιπίπτωμεν ἀείʼ.\nκαὶ πάλιν· ἐμίχθη τις ταριχευομένῳ σώματι, καὶ γράφει\nτις λελύσθαι τὸν τῆς ταριχείας νόμον· καὶ γὰρ\nἐκεῖ δυνάμεθα λέγειν ῾ ἵνα μὴ πάλιν γένηταιʼ.\nΠερὶ τῶυ ἐκ περιουσίας προοιμίων.3 Τὰ ἐκ περιουσίας καλούμενα προοίμια ἰδίαν εὕρεσιν\nἔχει ἐν ταῖς κατηγορίαις καὶ ἐν ταῖς ἀπολογίαις, σαφῆ\nδὲ αὐτὰ ἐν ἑκατέροις ποιήσω. ἐὰν γὰρ κατηγοροῦντές\nτινος φόνου δυνώμεθα λέγειν ὅτι ῾ ἠδυνάμην αὐτὸν\nκαὶ δημοσίων ἀδικημάτων κρίνεινʼ, ἐκ περιουσίας ποιοῦμεν\nτὸ προοίμιον, κὰν δημοσίων ἀδικημάτων κρίνοντες\nδυνώμεθα λέγειν ὅτι ῾ ἠδυνάμην αὐτὸν καὶ ἀσεβείας\nκρίνεινʼ, ἐκ περιουσίας προοιμιαζόμεθα· οἷον\nἀριστεύς ἄχειρ προσῆλθε στρατηγῷ δεόμενος τροφῶν,\nὃ δὲ εἶπεν ἀχρήστους ἡ πόλις οὐ τρέφειʼ, κατὰ κρημνοῦ\nὦσεν ἑαυτὸν ὁ ἀριστεύς, καὶ κρίνεται ὁ στρατηγὸς\nαἰτίας θανάτου· λέγομεν γὰρ ἐκ περιουσίας ὅτι\n῾ ἠδυνάμην αὐτὸν καὶ δημοσίων ἀδικημάτων εἰσαγαγεῖν\nγραψάμενος, ὅτι κοινὸν εὐεργέτην τῆς πόλεως ἀπώλεσεν᾿.\nἢ ἐκεῖνο τὸ πρόβλημα· ἡ ψύη μετὰ τὴν κατάλυσιν\nτοῦ Πεισιστράτου κρίνεται δημοσίων ἀδικημάτων·\nλέγομεν γὰρ ῾ ἠδυνάμην μὲν οὖν καὶ ἀσεβείας αὐτὴν\nγραψάμενος εἰς ὑμᾶς ἀγαγεῖν, ὅτι τὸ σχῆμα τῆς Ἀθηνᾶς\nἀσεβῶς ὑπεκρίνατο. — Ἰστέον δέ, ὅτι μικροτέρου\nκρίνοντας δεῖ λέγειν ὅτι ῾ καὶ μείζονος ἠδυνάμηνʼ, μὴ\nμέντοι μείζονος κρίνοντας λέγειν ὅτι καὶ τοῦ μικροτέρου\nἠδυνάμηνʼ· ἄτεχνον γὰρ τὸ τοιοῦτον.\nἘν δὲ ταῖς ἀπολογίαις εὐκαταληπτότερον τὸ ἐκ περιουσίας\n\n\n\nμάθημα· πᾶς γὰρ ὁστισοῦν μετὰ τὴν εὐεργεσίαν\nκρινόμενος ἄριστα ποιήσει προοίμιον ἐκ περιουσίας\nλέγων ῾ ἐγὼ μὲν καὶ γέρας ὑπελάμβανον ἐπὶ τοῖς\nπεπραγμένοις λήψεσθαι, μή τί γε δὴ καὶ κρίσεις ὑπομενεῖνʼ,\nοἷον ὁ στρατηγὸς ὁ τὰς τριήρεις νικώμενος καταφλέξας\nκαὶ νικήσας καὶ κρινόμενος δημοσίων ἀδικημάτων,\nἢ ὁ ῥίψας ἀπὸ τοῦ τείχους τὴν ἀσπίδα καὶ ἀποκτείνας\nτὸν πολέμιον. καὶ καθάπαξ ῥᾳδίου τοῦ μαθήματος\nὄντος χρειώδους δὲ ἀνθεκτέον.\nΠερὶ τῶν ἀπὸ καιροῦ προοιμίων.Τὸ δὲ ἀπὸ καιροῦ καλούμενον προοίμιον ἄφατόν 4\nτινα τὴν ὑπερβολὴν τῆς δυνάμεως ἔχει, ἐὰν εὑρεθῇ.\nἔστι δὲ τοιοῦτον τῇ δυνάμει, ἐὰν δυνώμεθα τὴν ἀξίωσιν,\nἣν εἰσφέρομεν, τρόπον τινὰ ἤδη δεῖξαι καὶ γεγενημένην.\nἔστι δὲ αὐτοῦ τὸ τῆς ἰσχύος τοιοῦτον· οἷον\nἐφυγαδεύθησάν τινες καὶ ἔκτισαν ἐπὶ τοῖς ὁρίοις τῆς\nπατρίδος ἑτέραν πόλιν, ἐν ᾤκουν, πολέμου ἐνστάντος\nἐκείνοις, ὅθεν ἐξεβλήθησαν, ἐπανελθόντες ἐβοήθησαν\nαὐτοῖς, ·καὶ γράφει τις αὐτοὺς καταδέχεσθαι· λέγομεν\nγὰρ ῾ τὸ μὲν δοκεῖν ἐγὼ γράφω τὸ ψήφισμα τήμερον\nτοὺς πολίτας καταδέχεσθαι, τὸ δὲ ἀληθὲς ἤδη\nτούτους δεδέγμεθα, ὅτε συμμάχους ὄντας αὐτοὺς κατελθεῖν\nεἰάσαμεν᾿ . ἀλλὰ καὶ Μεγαρεῖς ἐπὶ τῶν τριάκοντα\nτυράννων ἐκτιθέντων Ἀθηναίων τὰ γένη ἀναιρούμενοι\nἔτρεφον αὐτά, καταλυθείσης τῆς τυραννίδος\n\n\n\nἥκουσιν ἀποδιδόντες τὰ γένη, καὶ ἀξιοῖ τις καθαιρεῖν\nτὸ περὶ τῶν Μεγαρέων πινάκιον. καὶ ἔτι ἐν τοῖς τὴν\nπόλιν κατασκάψασι καὶ σπείρασιν αὐτήν· θέλοντες γὰρ\nαὐτοὺς ἀσεβεῖς ἀποδεῖξαι φαμὲν ὑπὸ τῶν θεῶν ἐληλέγχθαι\nκαὶ πρὸ τῶν ἡμετέρων λόγων, ὅτι εἰσὶν ἀσεβεῖς,\nἐξ ὧν ὡς ἐναγεστάτοις οὐδὲ τοὺς καρποὺς ἀνῆκεν\nἡ γῆ. καλεῖται δὲ τοῦτο καὶ ἀγχίστροφον\nἐπιχείρημα.\nΤὸ δὲ ἐπὶ τῶν ἐπιπεπλεγμένων προβλημάτων οὐκ\nἀναγκαῖον ἐνόμισα προσθεῖναι μάθημα· ἢ γὰρ καλόν\nἐστι καὶ τῶν ἐξ ὑπολήψεως ὂν φαίνεται, ἢ προκατάστασις\nὂν διηγηματικόν, οὐ προοίμιον εὑρίσκεται.\nΠερὶ παντὸς προοιμίου, καὶ ἐκ πόσων μερῶν\nσυηέστηκεν.5 Σύγκειται δὲ πᾶν προοίμιον ἐκ προτάσεως, ἥτις\nἐστὶν ἐκ τῶν μαθημάτων εὑρισκομένη τῶν προκειμένων,\nἐξ ὧν δή τοι καὶ γίνεται, ἐκ κατασκευῆς, ἐξ ἀποδόσεως,\nἥτις ἐστὶν ἀξίωσις, ἐκ βάσεως, ἣ συνάγει τὴν\nπρότασιν καὶ τὴν ἀπόδοσιν.\nἘὰν μὲν οὖν θελήσωμεν πολιτικώτερον στῆσαι τὸ\nπροοίμιον, εἰς τὴν ἀξίωσιν ψιλὴν αὐτὸ στήσομεν. ἐὰν\nδὲ προστιθῶμεν καὶ τὴν αἰτίαν τῆς ἀξιώσεως ἁπτόμενοι\n\n\n\nτοῦ πράγματος αὐτοῦ, πανηγυρικωτέρα γίνεται ἡ\nβάσις, καὶ μάλιστα, ἂν μὴ τὰ ἀπʼ ἀρχῆς ἄχρι τέλους\nἀπλῶς εἴπωμεν ἀλλʼ ἐπιφωνηματικῶς. ποιεῖ δὲ πανηγυρικὴν\nτὴν βάσιν καὶ ἡ εὐρυθμία, ἵνα τὸ πανηγυρικὸν\nᾖ διπλοῦν, ἢ ἐν τῷ λόγῳ διὰ τὴν εὐρυθμίαν\nἐν τῷ νῷ διὰ τὴν ἐν τοῖς ἀπʼ ἀρχῆς ἄχρι τέλους\nφιλοτιμίαν. — Δεῖ δὲ τὸ προοίμιον ἐν μὲν τοῖς πολιτικοῖς\nἡρμηνεῦσθαι μακροτέροις τοῖς κώλοις καὶ σχοινοτενέσιν,\nἐν δὲ τοῖς παθητικοῖς συνεστραμμένοις καὶ\nεὐκόλοις μᾶλλον. — Περιβολὴ δὲ αὐτάρκης προοιμίων\nδιπλασιάσαι ὄνομα καὶ διπλασιάσαι κῶλον καὶ προτάσεως\nἀπὸ αἰτίας κατασκευή. καὶ ὄνομα μέν, ἂν λέγωμεν\n«πρῶτον μέν, ὦ ἄνδρες Ἀθηναῖοι, τοῖς θεοῖς εὔχομαι\nπᾶσι καὶ πάσαις, τῇ τε πόλει καὶ πᾶσιν ὑμῖν» καὶ\n«ὑπὲρ ὑμῶν καὶ τῆς ὑμετέρας εὐσεβείας καὶ δόξης».\nκῶλον δὲ ὡς ἐν τῷ Κατὰ Ἀριστοκράτους «ὑπὲρ τοῦ\nΧερρόνησον ἔχειν ὑμᾶς ἀσφαλῶς καὶ μὴ παρακρουσθέντας\nἀποστερηθῆναι πάλιν αὐτῆς». προτάσεως δὲ ἐξ\nαἰτίας κατασκευή, ἂν λέγωμεν — πολλαχῇ δὲ δυνάμεθα\nεἰπεῖν — ῾ τὰ μὲν τούτῳ τετολμημένα λέληθεν ὑμῶν\nοὐδέναʼ τοῦτο ἡ πρότασις, ἡ δὲ κατασκευὴ ἐξ αἰτίας\nἐπεὶ μηδὲ οὕτως ἐστὶ μικρὰ τὰ τετολμημένα, ὡς δύ.\nνασθαι καὶ λαθεῖνʼ. λεκτέον δὲ καὶ ἐπὶ παραδείγματος·\n\n\n\nπωλοῦσι τὰ τέκνα οἱ νησιῶται, καὶ γράφει τις παρὰ\nἈθηναίοις ἐπανεῖναι τὸν φόρον· ῾ οἷα μὲν οὖν, ὦ Ἀθηναῖοι,\nπάσχουσιν οἱ νησιῶται κακὰ προφάσει τῶν φόρων,\nλέληθεν οὔτε ὑμᾶς οὔτε τῶν ἄλλων Ἑλλήνων\nοὐδέναʼ τοῦτο ἡ πρότασις· ῾ καὶ γὰρ οὐδὲ οὕτως ἐστὶ\nμέτριον, ὃ τολμῶσι περὶ τὰ φίλτατα, ὥστε λαθεῖν ἐνεῖναι\nδύνασθαιʼ τοῦτο ἡ κατασκευὴ τῆς προτάσεως· εἶτα\nἡ ἀπόδοσις ῾ ὑμᾶς δὲ προσήκει πρόνοιαν ποιουμένους\nτῆς ὑμετέρας εὐδοξίας ἐπανεῖναι τοῖς ἀθλίοις τὸν φόρον\nκαὶ μηκέθʼ οὕτως ὀχληροὺς καθίστασθαιʼ. ἐὰν μὲν\nοὖν πολιτικῶς ἐθελήσῃς στῆσαι, οὕτω στήσεις τὴν ἀξίωσιν·\nεἰ δὲ βούλει, πρόσθες καὶ τὴν τῆς ἀξιώσεως\nαἰτίαν, τουτέστιν αὐτὸ τὸ πρᾶγμα, αὐτὸ λέγω τὸ ἀπʼ\nἀρχῆς ἄχρι τέλους γυμνόν· καὶ ἐὰν θελήσωμεν εἰπεῖν\nτὸ ἀπʼ ἀρχῆς ἄχρι τέλους τολμῶντες ἐπιφωνηματικώτερον,\nἔσται καὶ οὕτως πανηγυρικὴ ἡ βάσις ῾ διʼ ὃν\nἀναγκαζόμεναι δυστυχοῦσιν ἀπαιδίαν αἱ νῆσοιʼ.\nΠερὶ καταστάσεως ἤγουν διηγήσεως.1 Διήγησίς ἐστι παντὸς μὲν προβλήματος αὐτὸ τὸ\nπρᾶγμα, ἐξ οὗ συνέστηκεν ἡ ὑπόθεσις. καὶ διὰ τοῦτο\n\n\n\nδιήγησιν μὲν εὑρεῖν οὐ δύσκολον· φαίνεται γὰρ τοῦ\nπράγματος πλατυνομένου τοῖς τρόποις, οἷς ἐκθήσομαι·\nτὴν δὲ προκατάστασιν τῆς διηγήσεως τὴν καὶ προδιήγησιν\nκαλουμένην ἄξιον ἐξετάσαι, πόθεν ληφθήσεται\nκαὶ ἀπὸ τρόπων ὁπόσων, καὶ εἰ ὁμοίως ἐν πᾶσι προβλήμασιν\nἡ αὐτὴ ἢ καθʼ ἕκαστον εἶδος ζητήματος ἰδία\nτις εὕρεσις προκαταστάσεως γίνεται.\nὩς ἐν κεφαλαίῳ μὲν οὖν εἰπεῖν πάσης διηγήσεως\nἐν παντὶ προβλήματι ζητητέον τὰ πρεσβύτερα μέν, χρήσιμα\nδὲ τῇ ὑποκειμένῃ ἀξιώσει ἢ κρίσει, κἀκεῖθεν λαμβάνειν\nἄξιον, καὶ προκαταστήσαντας ὡς προσήκει τὴν\nπροδιήγησιν οὕτως εἰς αὐτὴν χωρῆσαι τὴν ἐμφαινομιένην\nἐν αὐτῷ τῷ προβλήματι διήγησιν· ἄτεχνον γὰρ\nκαὶ ἰδιωτικὸν τὸ τῆς διηγήσεως αὐτόθεν ἄρχεσθαι,\nὅθεν καὶ τὸ πρόβλημα λέγει. ἀλλʼ ἐπεὶ τῶν προβλημάτων\nεἴδη ποικίλα καὶ τῶν πραγμάτων αἱ ζητήσεις\nδιάφοροι, ποικίλας καὶ τὰς εὑρέσεις παραδώσομεν, ὥστε\nτεθείσης ὑποθέσεως αὐτίκα εἰδέναι, ἐφʼ ὃ τρεπτέον\nἐστὶν εἰς εὕρεσιν τῆς προκαταστάσεως τεχνικόν.\nΠερὶ μετοικιῶν καὶ τῆς ἐν τούτοις εὐρέσειως.Οἱ περὶ μετοικίας βουλευόμενοι δυοῖν τούτοιν ἕνεκεν 2\nθατέρου τὴν βουλὴν ἔχουσιν· ἢ γὰρ προσόντος\n\n\n\nἀγαθοῦ καὶ ἀφανισθέντος λύπῃ τῶν ἀπολωλότων βουλεύονται\nμετοικεῖν, οἷον Λυδοὶ μὴ ῥέοντος τοῦ Πακτωλοῦ\nτὸν χρυσὸν ἢ Αἰγύπτιοι μὴ ὑπερβαίνοντος τοῦ\nΝείλου καὶ ἄρδοντος τὴν γῆν· ἢ προσεπιγενομένου\nκακοῦ ἀπροσδοκήτου, οἷον σείεται Σικελία συνεχῶς\nκαὶ βουλεύονται μετοικεῖν, ἢ πάλιν ῥεῖ ἐπὶ τὴν Κατάνην\nἀπὸ τῆς Αἴτνης τὸ πῦρ καὶ βουλεύονται μετοικεῖν.\nΕἰ μὲν οὖν ἀγαθοῦ τινος ἐπιλείποντος βουλευόμεθα\nμετοικεῖν, τὴν προκατάστασιν λέξομεν λαβόντες ἐντεῦθεν\n῾ οἷ πρόγονοι τὰς πόλεις ἔκτισαν ἢ τὴν πόλιν\nἐνταῦθα οὐδενὶ τῶν ἄλλων ἐπαρθέντες ἢ τούτῳ τῷ\nἀγαθῷ. μέχρι μὲν οὖν πάγιον ἦν καὶ βέβαιον, εἰκότως\nἐμένομεν· καὶ γὰρ ἀπελαύομεν τῶν ἀγαθῶν· ἐπεὶ δὲ\nοἴχεται, μετοικισθῆναι δίκαιονʼ. εἰ δὲ κακὸν ἐπιγένηταί\nτι, λέξομεν τὴν προκατάστασιν ὡς ῾ οἷ πρόγονοι μηδεμιᾶς\nἐλπίδος ἐμφαινομένης τοιούτου κακοῦ ἔκτισαν\nἐνταυθοῖ τὴν πόλιν· εἰ γὰρ ᾔδεσαν, οὐκ ἂν ἔκτισανʼ.\nὁ δὲ ἀξιῶν μένειν ὁμοίως καὶ αὐτὸς ἀναβήσεται ἐπὶ\nτὰς κτίσεις τῶν προγόνων, ὧν πρεσβύτερον οὐδέν,\nλέξει δὲ ἀγαθοῦ μέν τινος λείποντος ὡς ῾ οὐ διὰτο\nἔκτισαν ἐνταυθοῖ τὴν πόλιν οἱ πρόγονοι οὐδὲ τούτῳ\nμόνῳ ἐπαρθέντες, ἀλλὰ καὶ ἄλλοις πολλοῖς, ὧν προσόντων\nοὐ δεῖ τὴν ἀπουσίαν τοῦ ἑνὸς ὁδύρεσθαιʼ. ἐὰν\nδὲ κακοῦ ἐπιγενομένου, λέξει ὅτι ῾ οὐχ ὡς ἀπαθῆ καὶ\n\n\n\nἀθάνατον ἔκτισαν οἱ πρόγονοι τὴν πόλιν, ἀλλʼ ὡς\nὑποκειμένην καὶ αὐτὴν πάθεσιν ἀνθρωπίνοιςʼ.\nΘῶμεν δὲ καὶ ἐπὶ παραδείγματος· βουλεύονται Αἰγύπτιοι\nμετοικεῖν τοῦ Νείλου μὴ ἐπαναβαίνοντος ἔτι·\nἐρεῖς οὕτω ‘δοκῶ τοι καὶ τοὺς προγόνους οὐδενὶ τῶν\nἄλλων ἐπαρθέντας τὴν Αἴγυπτον οἰκῆσαι, ἐπεὶ μήτε\nὀρῶν ἀσφάλεια μήτε ποταμῶν ἄλλων κάλλος ἐν Αἰγύπτῳ\nφαίνεται μήτε πρὸς φυτείαν ἐπιτήδειος — οὔτε\nγάρ εἰσιν ἐλαῖαι παρʼ ἡμῖν οὔτε ἄμπελοι —, τῇ δὲ\nτοῦ ποταμοῦ χαίροντας φορᾷ καὶ τῇ παραδόξῳ γεωργίᾳ’.\nὁ δὲ ἀξιῶν μένειν ἐρεῖ ὡς ‘οὐ διὰ τὸν ποταμὸν\nμόνον οἱ πρόγονοι τὸν οἰκισμὸν ἐποιήσαντο τῆς Αἰγύπτου,\nἀλλὰ πολλὰ αὐτῆς καὶ ἄλλα θαυμάσαντες, τὴν\nκρᾶσιν τὴν τῶν ἀέρων, τὸ τῶν πεδίων εὐήλατον, τὸ\nεἰς τὰ ἄλλα τῆς γῆς εὔφορον, τὴν τῆς θαλάσσης γειτνίασιν\nκαὶ τὴν τοῦ ποταμοῦ πρὸς τὰ ἄλλα χρείαν, καὶ\nοὐ διὰ τὴν ἀρδείαν μόνον, ἣν καὶ αὐτὴν ἔχειν ἔστιν\nἀνθρώποις γε οὖσι καὶ παρὰ τοῦ θεοῦ· οὐ γὰρ ἔξω\nπου τῶν ὅρων οὐρανοῦ τὰς πόλεις ὑπετίθεσανʼ. —\nΚαὶ πάλιν· ῥεῖ τὸ πῦρ ἐπὶ τὴν Κατάνην ἀπὸ τῆς Αἴτνης\nκαὶ βουλεύονται μετοικεῖν· ὁ μὲν ἀξιῶν μετοικεῖν\nἐρεῖ τὸν τρόπον τοῦτον ‘οὐδὲ γὰρ τοὺς προγόνους μοι\nδοκῶ κτίσαι τὴν Κατάνην ὑπὸ τὴν Αἴτνην φέροντας,\nεἰ τοιαύτας ἔσεσθαι συμφορὰς προσεδόκησαν, ἀλλὰ νομίζοντας\nἐν ὁρίοις στήσεσθαι τὸ πῦρ. μέχρι μὲν οὖν\n\n\n\nἐφύλαττε τοὺς ὅρους, καὶ ἡμεῖς ἐμένομεν· ἐπεὶ δὲ ὑπερβαίνει\nκαὶ κατατρέχει τὴν πόλιν, μετοικιζώμεθα᾿ . ὁ δὲ\nἀξιῶν μένειν οὕτως ῾ οὐδὲ γὰρ τοὺς προγόνους τοὺς\nκτίσαντας τὴν Κατάνην ἐνταῦθα ἔλαθε πλησίον οὖσα\nἡ Αἴτνη, καὶ ὡς πυρὸς ἔχει ῥύακας, καὶ ὡς φύσις\nαὕτη πυρὸς ὑπερβαίνειν τε τοὺς ὅρους, ἐν οἷς ἂν ἑστήκῃ,\nκαὶ ῥεῖν· ἀλλʼ οὐχ ὡς ἀθάνατον οὐδʼ ὡς ἀπαθῆ\nκακῶν ἐσομένην καὶ ἀπείρατον πυρὸς ἔκτιζον τὴν Κατάνην·\nπολλοῖς γάρτοι καὶ μὴ Κατάνην οἰκοῦσιν ἠνώχλησε\nπῦρ τοῖς μὲν αὐτόματον, τοῖς δὲ ἐξ ἐπιβουλῆς,\nτοῖς δὲ καὶ ἐξ οὐρανοῦʼ.\nΠερὶ νόμων εἰσφορᾶς.3 Αἱ δὲ τῶν νόμων εἰσφοραὶ μετὰ περιστάσεως καὶ\nαἱ λύσεις τῶν νόμων μετὰ περιστάσεως προδιηγήσεις\nἕξουσι τοιαύτας καὶ λαμβανομένας οὕτως· ἐὰν μὲν λύωμεν\nτὸν νόμον, λέγοντες ὅτι τοῦτον ἐχρῆν μηδὲ γεγράφθαι\nτὸν νόμον τὴν ἀρχήνʼ· οὐδὲ γὰρ ἔστι τούτου\nτι πρεσβύτερον οὐδὲ τῇ ἀξιώσει μᾶλλον ἁρμόδιον τοῦ\nφάσκειν λελύσθαι τὸν νόμον τοῦ μηδὲ τὴν ἀρχὴν οὐτὸν\nγεγράφθαι. κατασκευασθήσεται δὲ προχωρῶν ὁ λόγος\n\n\n\nἐκ τῶν συμβάντων ῾ οὐ γὰρ ἂν τοιῶνδε καὶ τοιῶνδε\nἐπειράθημεν κακῶν· ἐπεὶ δὲ ἐτέθη καὶ ἐπάθομεν\nτὰ καὶ τά, λῦσαι δίκαιον᾿ . δῆλον γάρ, ὡς λύσει τις\nνόμον ἐν προβλήματι κακοῦ τινος ἀπαντήσαντος ἐξ αὐτοῦ\nτοῦ νόμου, καὶ ὡς ἂν μηκέτι τοῦτο γίγνοιτο σκοπούντων\nτινῶν· οἷον Λακεδαιμόνιοι μετὰ τὰ ἐν Μα.\nραθῶνι βουλεύονται λύειν τὸν τῆς πανσελήνου νόμον,\nοἷον ῾ ἔδει μηδὲ κεῖσθαι τοῦτον τὴν ἀρχὴν ἐν Λακεδαίμονι\nτὸν νόμον· οὐ γὰρ ἂν δόξης ἀπεστερήμεθα\nτοιαύτης καὶ τροπαίων καὶ κατορθωμάτων καὶ τῶν\nσυμβεβηκότων. δεῖ γάρ, ὡς ἔφην, περίστασιν ἔχειν\nτὰς λύσεις τῶν νόμων ἢ τὰς εἰσφοράς· αἱ γὰρ ἄνευ\nαἰτίας καὶ περιστάσεως εἰσφοραὶ νόμων ἢ λύσεις γυμνάσματά\nἐστι μόνα, ὅθεν οὐδὲ διηγήσεις ἔχει.\nἘὰν δὲ γράφωμεν νόμον καὶ εἰσφέρωμεν, ἡ προκατάστασις\nτῆς διηγήσεως γενήσεται ἡ αὐτή, οἷον ῾ τοῦτον\nἐχρῆν πάλαι κεῖσθαι τὸν νόμον, ἐξ ἀρχῆς. οὐ γὰρ\nἂν τούτου κειμένου ταῦτα ἡμᾶς συνέβη παθεῖν, ἃ πεπόνθαμεν\nμὴ κειμένου τοῦ 0νόμουʼ· οἷον Ἀλκιβιάδης\nμετὰ τὰ κατὰ Κύζικον εἰσφέρει νόμον μηδένα στρατηγὸν\nἀπὸ στρατοπέδου ἀνακαλεῖσθαι· φήσει γὰρ ῾ τὸν\nνόμον τοῦτον ἐχρῆν πάλαι γεγράφθαι καὶ γεγενῆσθαι\nκύριον· οὐ γὰρ ἂν ἔβλαψε μὴ ἀνακαλουμένους ὑμᾶς\nἈλκιβιάδην ἐκ Σικελίας᾿ . ἢ ὡς ἐκεῖνο τὸ πρόβλημα·\nτοὺς μοιχοὺς χρήματα ἐκτιννύναι, πολλοὶ μοιχεύουσι\n\n\n\nκαὶ καταβάλλουσι χρήματα, καὶ γράφει τις κτείνειν\nτοὺς μοιχούς· ἐνταῦθα γὰρ καὶ εἰσφορὰ νόμου καὶ\nλύσις ἐστί· καὶ προκατάστασις γενήσεται τῆς διηγήσεως,\nὅτι μήτε ἐκεῖνον ἐχρῆν γεγράφθαι τὸν νόμον\nτὸν περὶ τῶν χρημάτων καὶ ὅτι τοῦτον ἐχρῆν γεγράφθαι\nτὸν νόμον ἀρχῆθεν τὸν ἀξιοῦντα κτείνειν\nτοὺς μοιχούς.\nΠερὶ πολέμου καὶ εἰρήνης.4 Ὁμοίως κἂν πολεμεῖν γράφωμέν τισιν ἢ καταλύειν\nπόλεμον, χρησόμεθα ταῖς προκαταστάσεσιν οὕτως· ἂν\nμὲν γράφωμεν πολεμεῖν τισιν, εἰς τὰ πρεσβύτερα τῶν\nἐγκλημάτων ἀνατρέχοντες καὶ λέγοντες ὅτι τούτοις\nπάλαι ἐχρῆν πολεμεῖν· ἔχθροὶ γὰρ καὶ πρὸ τούτων\nτῶν ἀδικημάτων ἄλλα εἰς ἡμᾶς πολλὰ εἰργασμένοιʼ,\nεἶτα καταβαίνοντες εἰς τὰ νῦν γεγενημένα. τὰ μὲν γὰρ\nπρεσβύτερα τῶν ἀδικημάτων προκατάστασίς ἐστι τῆς\nδιηγήσεως, ἃ δὲ νῦν διὰ τὸν πόλεμον γράφεις, ἡ διήγησις·\nοἷον ἔχρησεν ὁ θεὸς τῷ Κροίσῳ τοὺς ἀρίστους\nἑλέσθαι τῶν Ἑλλήνων συμμάχους, εἵλετο Λακεδαιμονίους,\nκαὶ συμβουλεύει τις Ἀθηναίοις Κύρῳ συμμαχεῖν\n῾ εδει Κροίσῳ καὶ πάλαι πολεμεῖν· ἐξ οὗ γὰρ τὴν ἀρχὴν\nδιεδέξατο παρὰ Ἀλυάττου τοῦ πατρός, καὶ τοῖς Ἕλλησιν\n\n\n\nἐπεβούλευε, καὶ τοῖς ἐν τῇ Ἀσίᾳ Δωριεῦσι καὶ\nἼωσι καὶ Αἰολεῦσι· πρὸ γὰρ τῆς Κροίσου ἀρχῆς πάντες\nἝλληνες ἦσαν ἐλεύθεροιʼ, καὶ τοῦτο πλατυνόμενον\nπροκατάστασις ἔσται καὶ προδιήγησις· εἶτα ἡ διήγησις\n῾ ἐπεὶ δὲ καὶ νῦν, χρήσαντος αὐτῷ τοῦ θεοῦ τοὺς ἀρίστους\nτῶν Ἑλλήνων ἑλέσθαι συμμάχους, εἵλετο Λακεδαιμονίους\nκαὶ τὴν πόλιν ἡμῶν ὕβρισε, πολεμῶμεν\nαὐτῷ συμμαχοῦντες Κύρῳʼ. — Καὶ πάλιν ἅρματι νικήσας\nἈλκιβιάδης Ὀλύμπια, ἐρομένων Ἠλείων ὅθεν\nεἴη, ῾ τῆς ἀρίστηςʼ ἔφη ῾ πόλεωςʼ, ἐμαστίγωσαν αὐτόν,\nἐπανελθὰν γράφει στρατεύεσθαι ἐπὶ τοὺς Ἠλείους· ἡ\nπροκατάστασις τῆς διηγήσεως ῾ ἐχρῆν Ἠλείοις πάλαι\nπολεμεῖν· ἐχθροὶ γὰρ ἡμῶν εἰσι καὶ βοηθοῦντες ἀεὶ\nΛακεδαιμονίοις καὶ Κορινθίοις, καὶ ναῦς διδόντες καὶ\nχρήματα εἰς τὸν καθʼ ἡμῶν πόλεμονʼ. ὅθεν καὶ Θουκυδίδης\nεἴρηκεν «Ἠλείους δὲ ναῦς ᾔτησαν κενὰς καὶ\nχρήματα». εἶτα ἡ διήγησις ῾ ἐπεὶ δὲ καὶ νῦν ἐνίκησα\nτὸν ἀγῶνα καὶ ἠρώτησαν ὅθεν εἴην, ἐγὼ δὲ τὰ βέλτιστα\nἀπεκρινάμην, οἳ δὲ ἐμαστίγωσάν με τὴν πόλιν\nὑβρίζοντες, στρατεύειν ἐπʼ αὐτοὺς ἄξιονʼ.\nἘὰν δὲ καταλύωμεν πόλεμον, ἡ προκατάστασις γενήσεται\nτῆς διηγήσεως ὅτι ῾ μηδὲ τὴν ἀρχὴν ἐχρῆν κε-\n\n\n\n\nκινῆσθαι τοῦτον τὸν πόλεμονʼ, καὶ προσχρησόμεθα\nταῖς ἀπὸ τῆς ἱστορίας αἰτίαις, ἐὰν ἔχωμεν· οἷον σείεται\nἐν τῷ πολέμῳ τῷ Πελοποννησιακῷ Δῆλος, καὶ γράφει\nτις καταλύειν τὸν πόλεμον ἐν τοῖς Ἕλλησι λέγων ὅτι\n῾ μηδὲ τὴν ἀρχὴν ἐχρῆν κεκινῆσθαι τοῦτον τὸν πόλεμον ἐν\nἡμῖν συμμάχους γε ὄντας καὶ φίλους καὶ τοῖς βαρβάροις\nἀεὶ μαχομένους πρότερον, ἀφʼ οὗ καὶ ἐνδοξότεροι διατελοῦμεν\nὄντες πολέμουʼ, τοῦτο ἡ προκατάστασις· εἶτα\nἡ διήγησις ῾ ἐπεὶ δὲ καὶ νῦν Δῆλος σείεται χαλεπαίνοντος\nτοῦ θεοῦ ἐπὶ ταῖς ἡμετέραις διαφοραῖς, καταλύσωμεν\nτὸν πόλεμονʼ. — Ἐὰν δὲ μὴ βοηθώμεθα ἀπὸ\nτῆς ἱστορίας, ἡ προκατάστασις διαβολὴν ἕξει τοῦ πολέμου\nὅτι ῾ οὐκ ἐχρῆν οὐδὲ τὴν ἀρχὴν τὸν πόλεμον τοῦτον\nἄρασθαι καταλιπόντας εἰρήνην· χαλεπὸν γὰρ πρᾶγμα\nπόλεμος καὶ δύσκολονʼ καὶ ὅσα ἔχει ἐν αὐτῷ κακά, ῾ ἡ\nδὲ εἰρήνη καλόνʼ καὶ ὅσα ἔχει ἐν αὑτῇ καλά· οἷον\nπολεμούντων τινῶν ἐξέλιπεν ὁ ἥλιος, καὶ γράφει τις\nλελύσθαι τὸν πόλεμον· ἐνταῦθα γὰρ ὃν ὑπεθέμην τρόπον\nπροδιηγούμενοι κακίσομεν τὸν πόλεμον καὶ τὴν\nεἰρήνην ἐπαινεσόμεθα, εἶτα χωρήσομεν εἰς τὴν διήγησιν,\nτὴν ἔκλειψιν διηγούμενοι τοῦ ἡλίου καὶ ὅτι διὰ\nτοῦτο προσήκει καταλῦσαι τὸν πόλεμον.\nΠερὶ ἀσεβείας ἢ φόκου.Ἐὰν δὲ ἀσεβείας κατηγορῶμέν τινος, πρὸ τοῦ κατηγορουμένου\nἐγκλήματος τὰ πρεσβύτερα ζητοῦντες ἀδικήματα\nπροδιηγησόμεθα, καὶ εἴ τι ἀσεβὲς φθάνοι ἄλλο\nπροειργασμένος. κἂν μὲν ἱστορίαν ἔχωμεν, ἀπʼ ἐκείνης\nζητήσομεν· ἂν δὲ ἰδιωτικὸν ᾖ τὸ πρόβλημα, κατὰ παράλειψιν\nδιασύροντες φήσομεν ῾ ἐγὼ τὸν μὲν ἄλλον βίον\nπαραλιμπάνω λέγειν ὡς ἀσεβὴς καὶ ἐναγὴς καὶ κατὰ\nπάντα ἀποτρόπαιος, ὡς ἂν μὴ δοκοίην ἐνοχλεῖν ὑμᾶς\nμάτην, περὶ ὧν νῦν οὐ δικάζετε, περὶ τούτων ἀκούοντας,\nἀλλὰ τὸ τελευταῖον αὐτῷ τολμηθὲν ἀσέβημα\nδιέξειμι πρὸς ὑμᾶςʼ· οἷον μυούμενός τις ἐμάνη καὶ\nἀσεβείας κρίνεται· ἡ αὐτὴ γὰρ προδιήγησις ἁρμόσει\nτῷ προβλήματι, εἶτα καταβησόμεθα εἰς τὴν διήγησιν\n῾ ἐπειδὴ γὰρ ὁ καιρὸς ἐνέστη τῶν μυστηρίων καὶ ἔδει\nμυεῖσθαι καθαρούς εἰσιόντας εἰς τὸ ἀνάκτορον, τηνικάδε\nκαὶ οὗτος οὔτε καθηράμενος ἀπὸ τῶν ἀσεβημάτων\nοὔτε ἁγνεύσας οὕτωʼ καὶ τὰ ἑξῆς. ἐν δὲ τοῖς ἀπὸ\nἱστορίας οὕτω· κρίνονται Ἀθηναῖοι ἀσεβείας ἐπὶ Ποτιδαίᾳ·\nὅτι Ἀθηναῖοι ἀρχῆθεν ἀσεβεῖς, καὶ ὅτι Λακεδαιμόνιοι\nδιὰ τοῦτο πρὸς αὐτοὺς τὸν πόλεμον ἐξενηνόχασι,\nκαὶ ὅτι πρῶτον μὲν τὸ Κυλώνειον ἄγος οὐκ\n\n\n\nἠθέλησαν ἐλάσαι, εἶθʼ ὅτι τὰς τριακοντούτεις σπονδὰς\nἔλυσαν, εἶθʼ ὅτι πόλεις ἀσεβῶς Ἑλληνίδας τὰς μὲν\nἀνέστησαν τὰς δὲ ἐξώρισαν. εἶτα καταβησόμεθα εἰς τὴν\nδιήγησιν καὶ νῦν Ποτίδαιαν ἄποικον Κορινθίων οὖσανʼ\nκαὶ τὰ ἑξῆς.\nἘὰν δὲ ἀπολογώμεθα, ἀνάπαλιν ποιήσομεν, εἴ τι\nπρεσβύτερον ἔχοιμεν τῆς κρίσεως βοηθοῦν ἡμῖν ἀπὸ\nἱστορίας εὐσεβῶς πεπραγμένον, λέγοντες, εἰ δὲ ἰδιωτικὸν\nεἴη τὸ πρόβλημα, κατὰ παράλειψιν εἰσάγοντες,\nὥσπερ ἐν ταῖς κατηγορίαις ἔφαμεν.\nὉμοίως κἂν φόνου κατηγορῶμεν ἢ βίας ἢ τοιούτων\nἀδικημάτων, τὸν αὐτὸν τρόπον τὰ πρεσβύτερα βίαια\nζητήσομεν, εἰ ἔχοιμεν, ἀπὸ ἱστορίας, εἰ δὲ μή, κατὰ\nπαράλειψιν τιθέντες· καὶ ἐν ταῖς ἀπολογίαις ὁμοίως\nτὰς ἐπιεικείας ἢ ἀπὸ ἱστορίας βοηθούμενοι τιθέντες\nἢ κατὰ παράλειψιν εἰσάγοντες. ποιοῦσι δὲ τὰς τοιαύτας\nπροδιηγήσεις ἐπὶ μὲν τῶν πόλεων αἱ πράξεις, ἐπὶ δ\nτῶν ἀνδρῶν οἱ βίοι προχωροῦντες εἰς τὰς τῆς διηγήσεως\nχρείας.\nΠερὶ δημοσίων ἀδικημάτων.6 Κἂν δημοσίων ἀδικημάτων κατηγορῶμεν, ἀπὸ τῶν\nπρεσβυτέρων ληψόμεθα· οἷον τριακόσιοι νύκτωρ τὰ δεσμὰ\nῥήξαντες αἰχμάλωτοι ἀπὸ τῶν πολεμίων φυγόντες\nἦλθον εἰς τὴν πατρίδα, νόμου κελεύοντος νύκτωρ μὴ\nἀνοίγεσθαι τὰς πύλας οὐκ ἀνέῳξεν αὐτοῖς ὁ στρατηγὸς\n\n\n\nκαὶ κρίνεται δημοσίων ἀδικημάτων· ἐνταῦθα γὰρ\nκαὶ ὁ κατήγορος ἀπὸ πρεσβυτέρων ἀδικημάτων ἄρξεται\nλέγων ὅτι ῾ ἡμεῖς μὲν αὐτὸν ἐχειροτονήσαμεν στρατηγὸν\nπάντων προτιμήσαντες, ὃ δὲ δύσνους ὢν ἀρχῆθεν περὶ\nτὴν πόλιν ἐπέδειξε τοῦτο καὶ ἐν τῇ στρατηγίᾳ· οὕτω\nγοῦν φαύλως ἐστρατήγησεν, ὥστε καὶ ἡττήθημεν καὶ\nἧτταν βαρεῖαν, ἐν τριακοσίους πολίτας αἰχμαλώτους\nσυνέβη γενέσθαι μετὰ τὸν τῶν ἄλλων φόνονʼ· εἶτα ἐπὶ\nτὴν διήγησιν χωρήσομεν ῾ ἀλλʼ ἐπειδὴ ἡ τύχη παρέσχε\nτοῖς πολίταις τόλμαν ῥῆξαι τὰ δεσμὰ δυνηθῆναι καὶ\nλαθεῖνʼ καὶ τὰ ἑξῆς.\nἘὰν δὲ ἀπολογώμεθα· ῾ οὕτως ἐγὼ περὶ τὴν πόλιν\nεὔνους ἀρχῆθεν ἐγενόμην, ὥστε καὶ τοῦ πολέμου καταλαβόντος\nμᾶς τῆς ἐμῆς εὐνοίας ἔχοντες δείγματα πάντας\nπαραλιπόντες τοὺς ἄλλους ἐμὲ στρατηγὸν\nἐχειροτονήσατεʼ.\nΤυραννοκτόνοι δὲ πάντες καὶ ἀριστεῖς ὁμοίως προδιηγήσεις\nἕξουσι τοὺς βίους, ἀφʼ ὧν χωροῦμεν ἐπὶ\nτὰς διηγήσεις τῶν πραγμάτων, ἐφʼ οἷς αἱ κρίσεις.\nΠερὶ σιηγήσεως.Ταυτὶ μὲν οὖν περὶ τῶν προκαταστάσεων τῶν ἐν 7\nταῖς διηγήσεσι καὶ ὅθεν δεῖ ἀρχομένους μὴ ἀκεφάλως\nἐμβάλλειν τοῖς πράγμασι. Ῥητέον δὲ ἑξῆς, τίσι πλατύνεται\n\n\n\nἡ διήγησις τρόποις. ἡμιεῖς μὲν οὖν φαμεν πρῶτον\nχρῆναι τῶν λεγομένων ἕκαστον καὶ τρισὶ καὶ τέτρασι\nκώλοις πλατύνεσθαι ἢ καὶ πλείοσιν ἐκφέρεσθαι\nπολλάκις· οὐ γὰρ ἐστενοχώρηται τῆς διηγήσεως ἡ δύναμις\nῥητῷ μέτρῳ, καθάπερ καὶ τὸ προοίμιον, ἀλλʼ\nἐξουσίαν ἔχει καὶ μέτρον τὴν βούλησιν ἢ τὴν δύναμιν\nτοῦ λέγοντος οἷον ῾ ἐγὼ περὶ τὴν πόλιν εὔνους οὐ τήμερον,\nοὐδὲ νῦν ἠρξάμην ἀγαπᾶν τὰ κοινά, ἀλλὰ τῆς\nπρὸς ὑμιᾶς εὐνοίας πάλαι καὶ πρόπαλαι πολλὰ ἐξενήνοχα\nδείγματα· καὶ ὅτι τὰ πρὸς ὠφέλειαν ὑμῖν ἀνασκοπῶ,\nμυριάκις δηλῶσαί μοι δοκῶʼ· τὸ γὰρ αὐτὸ\nπρᾶγμα πολλάκις ἑρμηνευθὲν κόσμον ἐνεδείξατο τοῦ\nλόγου. τρέφει δὲ καὶ τὴν δύναμιν τοῦ ῥήτορος μάλιστα\nἐν ταῖς περιγραφαῖς τοῦτο ἀσκούμενον· ἐξ ἀνάγκης\nγὰρ ποικίλων ὀνομάτων καὶ διαφόρων εὐποροῦμεν\nζητούντων ἡμῶν ποικίλοις καὶ πολυτρόποις ὀνόμασι\nμεταποιεῖν τὰ κῶλα.\nΠρῶτον μὲν οὕτω μηκύνεται ἐξ ἑρμηνείας. ἔπειτα\nδὲ καὶ τὸ παραλειφθὲν ζητήσαντες λέξομεν κἀκεῖνο ἐν\nκώλοις ὅσοις ἂν δυνώμεθα, οἷον ῾ τόδε μὲν οὐκ ἐποίησα\nοὐδὲ εἰργασάμην, ἐκεῖνο δὲ οὐ διεπραξάμηνʼ.\nἜπειτα μέντοι καὶ τοῦ πεπραγμένου τὴν αἰτίαν ζητήσομεν,\nκαὶ ὅταν εὕρωμεν, ὅσοις ἄν δυνώμεθα κώλοις\n\n\n\nἕκαστα ἀφηγησόμεθα· οὐδεὶς γὰρ νοῦς οὕτω καλὸς εἰς\nκατασκευὴν διηγήσεως ὡς σἰτία.\nΠλατύνουσι δὲ διήγησιν καὶ οἱ λογισμοί, εἰ πρὸ\nτῶν πράξεων λέγοιμεν βεβουλεῦσθαι, ὡς, εἰ μὲν τόδε\nποιήσαιμι, τόδε ἀπαντήσεται, καὶ προστιθέναι τὰς αἰτίας·\nεἰ δὲ τόδε ἐργασαίμην, τόδε ἀπαντήσεται.\nΚαὶ παραδείγματος ἕνεκεν καὶ σαφηνείας τῶν θεωρημάτων\nκαὶ ἐπὶ προβλήματος λέξομεν· ἔστω δὲ ὁ\nστρατηγὸς ὁ μὴ ἀνοίξας τὰς πύλας. ἀπὸ τοῦ παραλειφθέντος\nπρῶτον ῾ ἡμεῖς γὰρ ἐνστάντος τοῦ πολέμου\nκαὶ καταρραγείσης τῆς μάχης καὶ κινηθείσης ἡμῖν πρὸς\nτοὺς ἐχθροὺς φιλονεικίας ἄλλον μὲν οὐδένα τῶν πάντων\nστρατηγὸν ἐχειροτονήσαμεν οὐδὲ ἐπεστήσαμεν τοῖς\nπράγμασιν οὐδὲ τὸ στρατόπεδον ἐπιστεύσαμενʼ, εἶτα\nτὸ πραχθὲν ῾ τοῦτον δὲ στρατηγεῖν ἠξιώσαμεν καὶ τὸ\nἀξίωμα τῆς πόλεως ἐπιστεύσαμεν καὶ πᾶσαν τὴν δύναμιν\nἔχειν καὶ τάττειν ὅπως ἐθελήσειεν ἐπετάξαμενʼ,\nεἶθʼ ἡ αἰτία ῾ οὐχ ὡς μὰ τὴν ἀλήθειαν προδώσοντος αὐτοῦ\nτὴν πόλιν καὶ τοὺς ἐχθροὺς ἀγαπήσοντος, ἀλλʼ\nὡς εὐνοϊκῶς προστησομένου τῶν ἡμετέρων πραγμάτων.\nὅ δὲ ταῦτα πιστευθεὶςʼ πάλιν ἐκ τῶν παραλειφθέντων\nοὔτε ἐστρατήγει καλῶς οὔτε ἐξηγεῖτο τῶν πραγμάτων\nσεμνῶςʼ· εἶθʼ ἡ αἰτία τοῦ παραλειφθέντος ῾ δύσνους\nγὰρ ἦν περὶ τὴν πόλιν καὶ ἄδικος πάνυ· ἀλλὰ καὶ\nαἴτιος ἡμῖν ἥττης ἐγένετο. ἐπεὶ δὲ ὁ θεὸς καλῶς ποιῶν\nκαὶ κηδόμενος τῶν τῆς πόλεως πραγμάτων καὶ ἐπανορθούμενος\n\n\n\nτὰ τῆς πόλεως πταίσματα κατὰ νοῦν\nἐποίησε τοῖς πολίταις ῥῆξαι τὰ δεσμὰ καὶ φυγεῖν δυνηθῆναι\nκαὶ σωθῆναι πρὸς ἡμᾶς’, εἶτα ἀπὸ τῶν λογισμιῶν\n‘ἐνταῦθα ὁ στρατηγὸς ἐλογίσατο, ὡς, εἰ μὲν\nἀνοίξει τὰς πύλας, σωθῆναί τε παρασκευάσει τούς\nτριακοσίους καὶ οὐδὲν ὄφελος αὐτῷ τῆς προδοσίας\nἔσται καὶ τῆς ἥττης ἡμῖν ἀπαντήσει παραμυθία, εἰ δὲ\nμὴ ἀνοίξειεν, ὡς πληρώσει τε τὴν ἐπιθυμίαν καὶ πάντες\nτεθνήξονται καὶ εἰς στενὸν κομιδῇ καταστήσεται τὰ\nἡμέτερα — τοῦτο, ὃ καὶ πράττειν προείλετο’. καὶ παρατηρητέον,\nὅτι καὶ τὰ πραττόμενα καὶ τὰς αἰτίας τῶν\nπραττομένων καὶ τὰ παραλειπόμενα καὶ τὰς αἰτίας τῶν\nπαραλειπομένων καὶ τοὺς λογισμοὺς καὶ πάντα ἐν πολλοῖς\nκώλοις καὶ ποικίλοις λέγειν δυνάμεθα.\nΕἰ δὲ τρόπος ἐν διηγήσει τῶν πεπραγμένων πλατύνοιτο,\nδιασκευάζεται τὸ πρόβλημα, οὐ διηγεῖται· αἰτία\nμὲν γὰρ διήγησιν, τρόπος δὲ διασκευὴν κατασκευάζει.\nτρόποι δὲ διηγήσεως τρεῖς, ἀπλοῦς, ἐγκατάσκευος, ἐνδιάσκευος.\nὅταν μὲν οὖν ᾖ τὰ πράγματα πολλὰ καὶ\nποικίλα καὶ ἱκανὰ καὶ βαρῇ τοὺς ἀντιδίκους, ἡμῖν δὲ\nβοηθῇ, ἁπλῇ χρησόμεθα τῇ διηγήσει· οὐ δεῖται γὰρ\n\n\n\nἰσχυρῶν λόγων τὸ αὐτομάτως ἰσχῦον πρᾶγμα. ἐὰν δὲ\nσύντομος καὶ πολιτικὴ ἡ διήγησις, τῷ ἐγκατασκεύῳ\nχρησόμεθα τρόπῳ ταῖς αἰτίαις κατασκευάζοντες αὐτήν,\nἵνα γένηται ῥητορικωτέρα τῇ προσθήκῃ τῶν αἰτιῶν\nεἰς τὴν κατασκευὴν βοηθουμένη. ἐἀν δὲ ᾖ σύντομος\nκαὶ φαιδροτέρα, τῷ ἐνδιασκεύῳ χρησόμεθα τρόπῳ μὴ\nφειδόμενοι μηδὲ τῶν ἀπὸ τοῦ τρόπου κατασκευῶν·\nἐνδιάσκευος γάρτοι διὰ τοῦτο κέκληται, ὅτι τοῖς ἀπὸ\nτῆς διασκευῆς μέρεσι βοηθεῖται. ἔφαμεν δὲ ῆδη φθάσαντες,\nὅτι αἰτία μὲν κατασκευάζει, τρόπος δὲ\nδιασκευάζει.\nἉπλῆ μὲν οὖν διήγησις παρὰ Δημοσθένει ἐν τῷ\nΚατὰ Κόνωνος αἰκίας «τέξήλθομεν εἰς Πάνακτον ἔτος\nτουτὶ τρίτον. καὶ μεθʼ ἡμῶν ἐσκήνωσαν οί Κόνωνος\nυἱεῖς καὶ προσούρουν τε ἡμῖν καὶ τὰς ἀμίδας κατερρήγνυον»·\nοὐ γὰρ εἶχε μιᾶλλον δεινῶσαι τῷ λόγῳ ἢ τὰ\nπράγματα λέγων αὐτὰ ὁ ῥήτωρ ψιλά, ἂ ἔπραττον ἐκεῖνοι·\nγυμνὰ γάρτοι λεγόμενα πλέον ἰσχὑν ἔλαβεν, ἢ εἴ\nτις αὐτὰ ἐκόσμει λόγοις.\nἘγκατάσκευος δέ ἐστιν ἡ Κατὰ Ἀριστοκράτους. φάσκων\nγὰρ λερρόνησον κινδυνεύειν τῇ πόλει τὰς αἰτίας\n\n\n\nλέγει, διʼ ἅς ἐσῴζετο, καὶ τὰς αἰτίας, ἐξ ὧν ἀπολεῖται·\n«ἔστι γὰρ τοῦτο, τελευτήσαντος Κότυος Βηρισάδην καὶ\nἈμάδοκον καὶ Κερσοβλέπτην τρεῖς ἀνθʼ ἑνὸς ὕρκης\nγενέσθαι βασιλέας· συμβέβηκε γὰρ ἐκ τούτου αὐτοῖς\nμὲν ἀντιπάλους εἶναι τούτους, ὑμᾶς δὲ ὑπέρχεσθαι\nκαὶ θεραπεύεινx. καὶ καθάπαξ ἡ διήγησις πᾶσα διὰ\nτῆς θεωρίας πεπλήρωται ταύτης.\nἘνδιάσκευον δὲ ἐκεῖνο τὸ μέρος τῆς διηγήσεως ἐν\nτῷ Περὶ τῆς παραπρεσβείας παρὰ τῷ Δημοσθένει\n«θέαμα δεινόν, ὦ ἄνδρες Ἀθηναῖοι, καὶ ἐλεεινόν· ὅτε\nγὰρ νῦν ἐπορευόμεθα εἰς Δελφούς, ἐξ ἀνάγκης ἦν\nὁρᾶν ταῦτα πάντα, οἰκίας κατεσκαμμένας, τείχη σεριῇρημένα,\nχώραν ἔρημον τῶν ἐν ἡλικίᾳ, γύναια δὲ καὶ\nπαιδάρια ὀλίγα καὶ πρεσβύτας ἀνθρώπους οἰκτρούς».\nΤὸ δὲ ἄριστον καὶ ἀναγκαιότατον εἰδέναι, ὅτι τῶν\nδιηγήσεων αἱ μὲν πλεῖσται πᾶσιν ὑποπίπτουσι τοῖς\nτρόποις, ὥστε τινὰ μὲν αὐτῶν μέρη ἀπλᾶ εἶναι, τινὰ\nδὲ ἐγκατάσκευα, τινὰ δὲ ἐνδιάσκευα, ὡς φαίνεται ἡ\nδιήγησις αὕτη παρὰ τῷ Δημοσθένει, μᾶλλον δὲ αἱ\nπλείους· τὸ μὲν γὰρ λέγειν ὑμεῖς τοῦτον ἐχειροτονήσατε\nπρεσβευτὴν οὐχ ὡς τῶν ἀποδωσομένων τὰ ὑμέτερα,\nἀλλʼ ὡς τῶν φυλαξόντων τοὺς ἀλλουςʼ τῆς ἐγκατασκεύου\nμέρος ἐστί, τὸ δὲ λέγειν ‘ὁ δὲ τῇ πρώτῃ τῶν\nἐκκλησιῶν πάντα εἰπὼν κατὰ ψιλοκράτους, τῇ δʼ ὑστεραίᾳ\nμεταβαλόμενος δῆλός ἐστι προδιδόναιʼ ἀπλῶς\n\n\n\nλέγει καὶ ἀπλῶς διηγεῖται, ἐπὶ τέλει δὲ ἐδείξαμεν ὅτι\nἐνδιασκεύως τὰ περὶ Θωκέας διηγεῖται.\nἈκμὴ δὲ διηγήσεως τριχῶς γίνεται, ἤτοι τοῦ πράγματος\nαὐτοῦ ἢ τῆς ἀξιώσεως ἢ τῆς αἰτίας τῆς ἀξιώσεως\nσυνεχῶς διαφόροις κώλοις καὶ ποικίλοις λεγομένης,\nἢ καὶ τῶν δύο ἢ καὶ τῶν τριῶν πολλάκις ὁμοίως\nπαραλαμβανομένων· οὕτω γὰρ ἡ ἀκμὴ μείζων γίνεται\nκαὶ ποικίλη μᾶλλον, ἐὰν τὸ πρᾶγμα τρισὶ κώλοις ἤ\nτέτρασιν εἴπωμεν, ἐπὶ τέλει δὲ καὶ τὴν ἀξίωσιν καὶ\nτῆς ἀξιώσεως τὴν αἰτίαν. οἷον ἐνώπιόν τις τῆς μητρὸς\nἀπέκτεινε τὸν υίὸν κατὰ τὸν τῶν ἀκρίτων νόμον, ἐξἐθανεν\nἡ μήτηρ, καὶ κρίνεται ὁ πατὴρ αἰτίας θανάτου·\n‘καὶ συλλαβὼν τὸν υίὸν ἔπαιεν, ἐτίτρωσκεν, ἐφόνευεν\nὁμοῦ τῇ γυναικί, ὡς ἀλλοτρίους, ὡς ἐχθρούς, ὡς ἔκ\nτινος τῶν πολεμίων γεγονόταςʼ τὸ πρᾶγμα τοῦτο· εἶτα\nἡ ἀξίωσις ‘τίς οὐκ ἀγανακτεῖ, τίς οὐκ ὀργίζεται, τίς\nοὐ χαλεπαίνει τοῖς γεγενημένοις; τίς οὐκ ἀπαιτεῖ τὴν\nπροσήκουσαν τιμωρίανʼ, εἶτα ἡ αἰτία διʼ ὃν πεπλήρωται\nμιασμάτων ἡ οἰκία, διʼ ὅν ἄθεσμοι φόνοι, διʼ ὅν\nἀσεβεῖς σφαγαί, διʼ ὅν γένος ὅλον ἔρριπται πεφονευμένον,\nπαρʼ οὗ ἥκιστά τις ἂν προσεδόκησεν;ʼ\n1 Τὸ τρίτον μοι σύνταγμια τουτὶ γέγονεν, ὦ κράτιστε\nἸούλιε Μᾶρκε, περὶ ὡν ἤδη σοι φθάνω καὶ διʼ ἐμαυτοῦ\nπολλάκις τεχνολογήσας, τοῦ κορυφαίου τῆς ῥητορικῆς\nμέρους· ἔστι δὲ ἥ τε τῶν κεφαλαίων εἰσαγωγὴ\nκαὶ οἱ τρόποι τούτων καὶ διʼ ὅσων γίνονται, εἶτα περὶ\nτῶν λύσεων καὶ ἐξ ὅσων συνίστανται, εἶτα ἐπιχειρημάτων\nκαὶ τῶν τόπων, ἐξ ὧν λαμβάνονται, εἶτα ἐργασιῶν,\nαἳ καθʼ ἕκαστον τῶν ἐπιχειρημάτων ἐκλαμβάνουσαι\nἐργάζονται, καὶ μὴν καὶ τῶν ἐπὶ τούτοιςμημάτων\nἐμοὶ παρευρεθέντων, ἀφʼ ὧν τὸ ἀκρότατον\nτῆς δριμύτητος καὶ παρὰ τοῖς ἀρχαίοις εὑρίσκεται·\nπεραιτέρω δὲ τούτων προβαίνουσαν τὴν ρρητορικὴν οὐχ\nεὑρήκαμεν, ἀνακυκλουμένην δέ γε. πρὸ δὲ τούτων\nβραχέα μοι περὶ προκατασκευῆς εἰπεῖν ἔδοξεν.\nΠερὶ προκατασκεηῆς.2 Ἡ προκατασκευὴ πρεσβύτερόν ἐστι μέρος λόγου τῆς\nκατασκευῆς, ὡς δηλοῖ καὶ τοῦνομα. ἔργον δὲ αὐτῆς τὸ\nπροεκτίθεσθαι τὰ κεφάλαια καὶ τὰ ζητήματα, οἰς περιπλακεὶς\nὁ λόγος συμπληρώσει τὴν ὑπόθεσιν, οἷόν ἐστιν\n\n\n\nἐκεῖνο παρὰ τῷ Δημοσθένει τδίκαιον δέ ἐστιν ἴσως\nἐμὲ τρία ὑμῖν ὑπεσχημένον, ἕν μὲν ὡς παρὰ τούς νόμους\nτὸ ψήφισμα είρηται, δεύτερον δὲ ὡς ἀσύμφορόν\nἐστι τοῦτο τῇ πόλει, τρίτον δὲ ὡς ἀνάξιός ἐστι τούτων\nτυχεῖν Χαρίδημος, ἀπάντων τούτων ὑμῖν αἵρεσιν\nδοῦναι, τί πρῶτον ἢ τί δεύτερον ἢ τί τελευταῖον βουλομένοις\nὑμῖν ἐστιν ἀκοῦσαι2· ταῦτα γάρτοι προειπὼν\nπᾶσαν ἡμῖν ἐπὶ κεφαλαίου τὴν τομὴν ἐσήμανε τοῦ λόγου,\nεἶτα καθʼ ἕκαστον αὐτῶν λαβὼν διεπεράνατο ταῖς\nκατασκευαῖς τὰς ἁρμοττούσας ἑκάστῳ τῶν ἐπιχειρήσεων\nπροσαγαγὼν δυνάμεις. καὶ μὴν καὶ ἐν τῷ τῆς Παραπρεσβείας\nλόγῳ προκατασκευῆς ἔχει χώραν καὶ δύναμιν\nτὸ λέγειν αὐτὸν «σκέψασθε παρʼ ὑμῖν αὐτοῖς, τίνων\nπροσήκει λόγον παρὰ πρεσβευτοῦ λοβεῖν· πρῶτον\nμὲν τοίνυν ὧν ἀπήγγειλε, δεύτερον δὲ ὧν ἔπεισε, τρίτον\nδὲ ὧν προσετάξατε αὐτῷ, μετὰ ταῦτα τῶν χρόνων·\nἐφʼ ἄπασι δὲ τούτοις, εἰ ἀδωροδοκήτως ἢ μὴ ταῦτα\nπάντα πέπρακταιx· καὶ γὰρ ἐνταῦθα ἐπὶ κεφαλαίων τὰ\nἐγκλήματα προῦθηκεν, ὧν καθʼ ἕκαστον ἐξελέγξει καὶ\nἀποδείξει. εἰ δὲ ζητοίης, εἰ τούτοις τέτμηκε τοῖς κεφαλαίοις\nτὸν λόγον ἢ εἰ τούτοις μόνοις ἢ εἰ τῇ τάξει\nἐχρήσατο τῆς ἐπαγγελίας ἐν τῇ κατασκευῇ, λόγον ἴδιιν\nζητεῖς θεωρίας καὶ τέχνην τοῦ τῆς Παραπρεσβείας καὶ\nοἰκονομίαν, οὐκ ἀναιριῖς τὸ μὴ οὐ προεκτίθεσθαι τὰ\n\n\n\nκεφάλαια τὸν ῥήτορα, ὅ τῆς προκατασκευῆς ἐστιν ἴδιον·\nπολὑ δὲ δήπουθεν διενήνοχε τεχνολογῆσαι διδασκαλικὴν\nθεωρίαν ἢ θεωρῆσαι δικανικὴν ἀνάγκην λόγου\nπρὸς τὸ χρήσιμον τῶν ζητουμένων διοικονομουμένου·\nἐπεὶ κἀκεῖνό σοι ἀστεῖον καὶ χάριεν προειρῆσθαι, ὡς\nτετηρήκαμεν τὴν προκατασκευὴν ταύτην οὐ μιᾷ χώρᾳ\nσυνεζευγμένην ἀλλὰ διπλῇ· ποτὲ μὲν γὰρ μετὰ τὰ προοίμια\nτάττει τὴν προκατασκευήν, ὡς ἐν τῷ τῆς Παραπρεσβείας\nλόγῳ, ποτὲ δὲ μετὰ τὴν διήγησιν, ὡς ἐν τῷ\nΚατὰ Ἀριστοκράτους λόγῳ.\nΚαὶ τοῦτο μὲν ἐξήρκεσεν ἂν εἰπεῖν ἄλλῳ, ὅτι διττὴν\nἔχει χώραν, σοὶ δὲ οὐκ ἀποκρύψομαι παραστῆσαι, τί\nποτε τῷ ῥήτορι ἐνενόησα. καὶ γὰρ οὖν καὶ αὐτῷ διαπορῆσαί\nμοι παρέστη γενομένῳ τοῦ πράγματος ἐν ἐπιστάσει\nκαὶ εὑρὸν τὸν ῥήτορα, εἰ μὲν ἀπατήσειν μὴ\nμέλλοι τοὺς δικαστάς, ἀλλὰ πληρώσειν τὴν ἐπαγγελίαν\nκαθαρῶς, μετὰ τὴν διήγησιν τιθέντα τὴν προκατασκευὴν\nκαὶ ἅμα συνάπτοντα καὶ ἐπάγοντα τὴν κατασκευήν,\nὥστε ἔτι τῆς μνήμης οὔσης ἐναύλου τῆς κατὰ τὴν\nἐπαγγελίαν μηδὲν ψεύδεσθαι δοκεῖν, ἀλλʼ ὡς ἐπηγγείλατο\nτιθέντα τὴν κατασκευὴν οὕτως· ὅταν δὲ μέλλῃ\nδικαίως μὲν δοκεῖν ἐπαγγέλλεσθαι, τὴν ἐπαγγελίαν δὲ\nπαρʼ οὐδὲν τίθεσθαι, τηνικαῦτα μετὰ τὰ προοίμια προκατασκευάζοντα\nκαὶ μεταξὑ τὴν διήγησιν τάττοντα, εἶθʼ\nοὕτω τῆς μνήμης διὰ τῆς διηγήσεως ἐξελόντα τὴν\nἐπαγγελίαν κατασκευάζοντα ὕστερον, ὡς βούλεται· καθάπερ\n\n\n\nοὖν ἐν τῷ τῆς Παραπρεσβείας ἑάλωκε λόγῳ· καὶ\nγὰρ ἐνταῦθα φήσας δεῖν πρῶτον εὐθύνας ἀπαιτεῖν\nὧν ἀπήγγειλε, τὸ ‘ἀνεύθυνος ἐπὶ λόγοις’ μετὰ πολλὰ\nτέθεικε κεφάλαια, καὶ ὅλως τὴν τάξιν τῆς ἐπαγγελίας\nσυγχέας οὐχ ὡς ἐπηγγείλατο κατεσκεύασεν. εἰ δὲ εἰς\nτὸν λόγον αὐτὸν δέοι λέγειν, καθʼ ἕκαστον τῶν μερῶν\nἰδίας ἔχει τέχνας καὶ ἀπορρήτους, οὐ μέντοι τὰ τῆς\nοἰκονομίας ἐκείνης ἴδια κοινὰ διδασκαλίας τεχνῶν τοιούτων\nδύναται γενέσθαι.\nΕὗρον καὶ ἄλλο προκατασκευῆς εἶδος παρευρεθὲν\nτοῖς ἀρχαίοις, ὃ κεφαλαίων μὲν ἐπαγγελίαν οὐκ ἔχει,\nἀπόδειξιν δὲ παρίστησι τοῦ κατὰ τοὺς νόμους δοκεῖν\nεἰσέρχεσθαι τὴν κρίσιν. προκατασκευὴ δʼ ἂν καλοῖτο\nκαὶ τοῦτο εἰκότως, ὅτι λόγος ἐστὶ πρὸ τῶν κεφαλαίων\nλεγόμενος εἰκόσι λογισμοῖς πᾶσαν τὴν κατασκευὴν προκαλούμενος.\nκαὶ τούτῳ κέχρηνται πολλοὶ τῶν ἀρχαίων,\nἀλλὰ καὶ Δημοσθένης ἐν τῷ Κατὰ Μειδίου. τῆς γὰρ\nστάσεως οὔσης ὁρικῆς, καὶ τεμνομένων τῶν ὅρων οἷς\nἴσμεν τόποις, κέχρηται νοήμασι τοῖς διδοῦσι κατὰ τῶν\nοὕτως ἀδικησάντων περὶ τὴν ἑορτὴν ἐξουσίαν εἶναι\nπροβολῆς τοῖς κατηγορεῖν ἐσπουδακόσιν, εἰ παρὰ τὰ\nδιωρισμένα τις ἐκ τῶν νομίων ἐν τοῖς Διονυσίοις ποιεῖ,\nκαὶ τοῦτο ἀποδείξας καὶ ἀναγνοὺς ἐκ νόμων οὕτως\nἐχώρησεν εἰς τὴν μελέτην τοῦ ὅρου· καίτοι τό γε τὴν\nκατηγορίαν ἐκ νόμων εἰσιέναι ταύτην οὐδὲν ἔμελλε\n\n\n\nδιοίσειν οὔτε τῇ κατασκευῇ τοῦ ὅρου οὔτε τῇ νίκῃ\nτοῦ τὸ πραχθὲν ἀσέβειαν εἶναι δοκεῖν, οὐχ ὕβριν. —\nΚαὶ μέντοι καὶ Αἰσχίνης ἐν τῷ Κατὰ Τμάρχου λόγῳ\nτῷ αὐτῷ τρόπῳ τῆς προκατασκευῆς ἐχρήσατο. καὶ γὰρ\nἐκεῖνος πορνείας γραφὴν ἐνστησάμενος καὶ τοῦ τὰ\nπατρῷα κατεδηδοκέναι τὸν Τμαρχον προκατασκευῇ\nκέχρηται τῇ διδούσῃ κατὰ τῶν ἀσελγῶς ζησάντων ἐξουσίαν\nεἶναι κατηγορίας καὶ γραφῆς· καίτοι τοῦτο\nοὔτε τοῦ στοχασμοῦ τῶν κεφαλαίων ἄπτεται οὔτε πρὸς\nτὴν νίκην αὐτῷ τοῦ τὸν κρινόμενον αἱρήσειν συναγωνίζεται·\nκαὶ γὰρ εἰ τὰ μάλιστα διδόασιν οἱ νόμοι τὴν\nἐἔουσίαν τοῖς βουλομένοις κατηγορεῖν κατὰ τῶν οὕτω\nζησάντων, οὐδέν τι παρὰ τοῦτο μᾶλλον ὁ ΤΠμαρχος\nἐλήλεγκται τοιοῦτος ὢν ἐκ τούτων τῶν νοημάτων. οἶον\nαὐτὸν ἐν τοῖς κεφαλαίοις ἀποδείξει, ἀλλʼ ἔστιν ἀπηλλοτριωμένη\nτῶν ζητημάτων ἡ τοιάδε προκατασκευή.—\nΚΙ δέ μοι λέγοι τις, ὡς ὁ Δημοσθένης ἐν τῷ Κατὰ\nΤΠμοκράτους λόγῳ μεταξὑ τῶν δύο νομίμων, τοῦ τε\nπαρανόμως εἰσενηνοχέναι τὸν νόμιον Τμοκράτην δεικνύντος\nκαὶ τοῦ τὸν εἰσενηνεγμένον εἶναι παράνομον\nτὸν ὑπὸ ΤΠμοκράτους γραφέντα, μέσῳ κέχρηται τούτῳ\nτῷ νοήματι ἐν τοῖς κεφαλαίοις, ὅτι κατὰ τῶν μὴ ποιησάντων,\nὅ προστάττουσιν οἱ νόμοι, νομοθετοῦντες καὶ\n\n\n\nτὸ πῶς, διδόασιν ἐξουσίαν κατηγορίας τοῖς βουλομένοις,\nἐρῶ τὰς αἰτίας, καθʼ ἅς ἐκεῖ μὲν κεφαλαίωυν μέρος ἐγένετο,\nπροκατασκευῆς δὲ ἐνταῦθα. ὅταν μὲν γὰρ ἄλλης\nστάσεως ὁ λόγος ἧ κεφαλαίοις ἄλλοις διαιρουμένης,\nτῷ νομίμῳ δὲ οὐ κατασκευασθησομένης, τότε προκατασκευὴ\nτὸ νόμιμον γίνεται, ὡς ἐν τῷ Κατὰ Πμιάρχου\nστοχασμοῦ τῆς στάσεως οὔσης προκατασκευὴ τὸ νόμιμον\nἐγένετο καὶ ἐν τῷ Κατὰ ΜΔειδίου ὅρου οὔσης τῆς\nστάσεως ἀπὸ τῆς προκατασκευῆς τὸ νόμιμιον ἐγένετο·\nοὔτε γὰρ ὄρος οὔτε στοχασμὸς τούτῳ τῷ κεφαλαίῳ\nτέμνονται. ὁ δὲ Κατὰ Τμοκράτους λόγος πραγματικῆς\nὧν τῆς κατὰ νόμου εἰσφορᾶς ὀφείλων τῷ νομίμῳ κατασκευασθῆναι\nτὸ ἐκ τοῦ νόμου βοηθοῦν μέρος αὐτῷ\nτετήρηκε τῷ νομίμῳ. ἄξιον δὲ κἀκεῖνο τηρῆσαι τῶν\nῥητόρων ἐν τούτοις, ὅτι καινοὺς ἀγῶνας εἰσιόντες ὅ\nμὲν πορνείας, ὅ δὲ τῆς περὶ τὰ Διονύσια προβολῆς,\nοἰς οὐκ ἡσαν Ἀθηναῖοι συνειθισμένοι τῷ μηδένα τοιοῦτον\nπρότερον εἰσελθεῖν, ἀναγκαίως ἐχρήσαντο ταύτῃ\nτῇ προκατασκευῇ, ὡς ἄν μὴ προσκρούοιεν τοῖς δικασταῖς\nἐκ τοῦ τὰ πρὸς μηδενὸς ἄλλου γενόμενα τολμᾶν\nεἰσάγειν, ἀλλὰ προσεκτικὸς καὶ διδασκαλικὸς τῆς κατηγορίας\nὁ λόγος γένοιτο τοῖς δικασταῖς μαθοῦσιν, ὅτι,\nπερὶ ὧν πρῶτον δικάζουσιν, ἐκ νόμων ὥρμηνται καὶ\nἀπὸ τῆς τῶν νόμων βουλήσεως.\nΠερὶ κεφαλαίυn.4 Περὶ μὲν τῆς τῶν κεφαλαίων εὑρέσεως κατὰ τὴν\nδιαιρετικὴν ἐξεθέμεθα τέχνην, καὶ ὅσα ἑκάστης τῶν\nστάσεων ἴδια καὶ ὅσα κοινὰ καὶ τὰ τούτων διάφορα·\nνυνὶ δὲ πρόκειται δεῖξαι, πῶς τῆς διαιρετικῆς τέχνης\nὑποβαλλομένης τῶν κεφαλαίων ἕκαστον ἡμεῖς ἐκλαβόντες\nαὐτὸ κατασκευάσομεν· τὸ γὰρ πᾶν τῆς ῥητορικῆς\nἰσχυρὸν ἐν τούτοις ἵσταται καὶ τὸ τῆς νίκης κράτος\nἐν τῇ κατασκευῇ τῶν κεφαλαίων διαφαίνεται.\nΚεφάλαιον τοίνυν ἤτοι παρʼ ἡμῶν αὐτῶν εἰσάγομεν,\nὅ δεῖται κατασκευῆς, ἢ παρὰ τῶν ἐχθρῶν τίθεται, ὅ\nδεῖται λύσεως. οἷον ἐὰν μὲν ἀπολογώμεθα ἐν τοῖς στοχασμοῖς,\nτὴν τῶν ἐλέγχων ἀπαίτησιν ἡμεῖς εἰσάγομεν\nλέγοντες ἐλέγχους πάρασχεʼ, εἶτα κατασκευάζομεν ἐκ\nτῶν ἐπιχειρημάτων συνιστάντες ὅτι δεῖ παντὸς πράγματος\nἐλέγχους παρέχεσθαι καὶ παντὸς ἐγκλήματοςʼ.\nἐὰν δὲ κατηγορῶμεν, ἀνάγκη τοῦ ἐχθροῦ τὸ κεφάλαιον\nτιθέντος καὶ λέγοντος ἐλέγχους πάρασχεʼ ἡμᾶς λύειν\n\n\n\nλέγοντας οὐ δεῖ ἐλέγχους παρέχεσθαι παντὸς πράγματοςʼ\nκαὶ εἰς τοῦτο κατασκευῆς εὐπορῆσαι τῆς ἀπὸ τῶν\nἐπιχειρημάτων, ἵνα δείξωμεν, ὅτι μὴ δεῖ τούς ἐλέγχους\nἀπαιτεῖν. καὶ ἐν ταῖς πραγματικαῖς, εἰ τύχοι, ἢ τιθέ.\nμέθᾳ κεφάλαιον λέγοντες οὐ δεῖ καινοτομεῖνʼ ἢ οὐ\nδεῖ παρὰ τὰ δόξαντα λέγεινʼ ἢ ‘οὐ δεῖ ἔθος καταλύεινʼ,\nκαὶ ὅ τι ἂν τούτων εἰσάγωμεν, ἐκ τῶν ἐπιχειρημάτων\nεἰς τὰς κατασκευὰς βοηθούμεθα δεικνύντες, ὅτι\nμηδὲν τούτων δεῖ ποιεῖν, ἢ καινοτομεῖν ἢ τὰ δόξαντα\nλύειν ἢ ἔθος παραβαίνειν· ἢ τεθὲν παρὰ τῶν ἀντιδίκων\nλεγόντων, ὅτι οὐ δεῖ ταῦτα ποιεῖν, ἡμεῖς αὗθις\nδεόμεθα λύσεως, ἵνα δείξωμεν, ὅτι δεῖ καινοτομεῖν\nκαὶ τὰ δόξαντα λύειν καὶ ἔθος παραβαίνειν, καὶ εἰς\nτὴν τούτων κατασκευὴν βοηθούμεθα τοῖς ἐπιχειρήμασι.\nΠολλῶν δὲ πολλὰ ἐκθεμένων περὶ ἐπιχειρήματος καὶ\nπολύν ἀναλωσάντων λόγον καὶ μηδενὸς δυνηθέντος\nσαφῶς παραστῆσαι, πειράσομιαι ὅτι μάλιστα σαφέστατα\nδιακρῖναι, τίς εὕρεσις ἔπιχειρήματος, ὅ κατασκευάζει\nτὸ κεφάλαιον ἢ τὴν λύσιν, καὶ τίς εὕρεσις ἐργασίας,\nἢ κατασκευάζει τὸ ἐπιχείρημα, καὶ τίς εὕρεσις ἐνθυμήματος,\nὅ κατασκευάζει τὴν ἐργασίαν. ἐὰν μὲν οὖν ἡμεῖς\nεἰσάγωμεν κεφάλαιον, ἁπλῆς δεήσει τῆς θέσεως καὶ\nτῆς εἰς τοῦτο κατασκευῆς εὐπορήσομεν ἀπὸ τῶν ἐπιχειρημάτων\nμετὰ προτάσεως. τὸ δὲ ἐντελέστερον, ἐὰν\nτιθῆται ἀπὸ τῶν ἐχθρῶν καὶ εἰσάγηται· τότε γὰρ δεῖ\nκοσμῆσαι τὸ κεφάλαιον προτάσει, ὑποφορᾷ, ἀντιπροτάσει,\n\n\n\nλύσει τῇ καὶ ἀνθυποφορὰ καλουμένῃ. ὃ δὲ τούτων\nἕκαστόν ἐστι, σαφῶς παραστήσω· πρότασις μὲν\nγάρ ἐστιν ἡ ἐπαγγελία τῆς ὑποφορᾶς, ὑποφορὰ δὲ ὁ\nτοῦ ἐχθροῦ λόγος, ἀντιπρότασις δὲ ἡ τῆς λύσεως ἐπαγγελία,\nεἶτα ἡ λύσις, ἢν ποιούμεθα ἐκ τῆς τῶν ἐπιχειρημιάτων\nκατασκευῆς. οἷον εἰ τύχοι κατατρέχει Χερρόνησον\nίλιππος, γράφει Δημοσθένης διορύξαι τὸν\nσθμόν· ‘τάχα τοίνυν καὶ τοιοῦτος ῆξει λόγος παρὰ\nτῶν ἀντιδίκωνʼ τοῦτο ἡ πρότασις, ‘ὡς χαλεπὸν διορύξαι\nλερρόνησονʼ τοῦτο ἡ ὑποφορά, ἔστι δὲ τοῦτον\nαὐτῶν οὐ χαλεπὸν διαλῦσαι τὸν λόγονʼ τοῦτο ἡ ἀντιπρότασις,\n‘τὸ γὰρ διορύσσειν πρᾶγμα ῥάδιονʼ τοῦτο ἡ\nλύσις, ἥτις δεῖται ἐπιχειρημάτων. Τ μὲν οὑν πλῆρες\nκεφάλαιον οὕτω. — Δείπει δὲ πολλάκις ἡ πρότασις\nοὐδὲν βλάπτουσα τὴν ὑποφοράν — κόσμος γάρ ἐστι\nτοῦ λόγου καὶ πλέον οὐδὲν πολλάκις· ἐσθ’ ὅτε γὰρ\nκαὶ θεωρίας ἐνδείγματα καλλίστης ἐμφανίζουσιν ἥ τε\nπρότασις καὶ ἡ ἀντιπρότασις, εἰ τῆς ἑρμηνείας τοῖς ὀνόμασι\nπροσέχοιμεν, ἐξ ὧν τὸ εἶδος τῆς ὑποφορᾶς ὅπως\nδιασύρεται καὶ διαδείκνυται θεωροῦμεν —, οἷον τὰγανακτήσει\nτοίνυν αὐτίκα δὴ μάλα, ὡ ἐγὼ πυνθάνομαι,\nεἰ μόνος τῶν ἐνταυθοῖ πολιτευομένων λόγων εὐθύνας\nὑφέξει». εἰ μὲν γὰρ ἔλεγε πυνθάνομαι τοίνυν αὐτὸν\nπεριάγοντα κατὰ τὴν ἀγορὰν λέγειν, ἅ καὶ νῦν ἴσως\nπρὸς ὑμᾶς ἐρεῖ ἀγανακτῶν, εἰ μόνος τῶν ἐνταυθοῖ\nπολιτευομένων λόγων εὐθύνας ὑφέξειʼ, μετὰ προτάσεως\n\n\n\nἔκειτο· ἐν οἷς γὰρ λόγοις ἐλπίζεται ἡ ὑποφορά, τοῦτύ\nἐστιν ἡ πρότασις· τὸ δὲ λέγειν τὰγανακτήσει τοίνυν,\nεἰ μόνος τῶν ἐνταυθοῖ πολιτευομένων λόγων εὐθύνας\nὑφέξει» τοῦτό ἐστιν ἡ ὑποφορά. — Ποτὲ δὲ ἡ ἀντιπρότασις\nλείπει, τουτέστιν ἡ τῆς λύσεως ἐπαγγελία,\nοἶον «ἔστι δὲ οὐκ ἄδηλον, ὦ Ἀθηναῖοι, τοῦθʼ, ὅτι\nΑεπτίνης, κἄν τις ἄλλος ὑπὲρ τοῦ νόμου λέγῃ, δίκαιον\nμὲν οὐδὲν ἐρεῖ περὶ αὐτοῦx μέχρι τούτου ἡ πρότασις·\nτρήσει δὲ ἀναξίους τινὰς ἀνθρώπους εὑρομένους ἀτέλειαν\nἐκδεδυκέναι τὰς λειτουργίας» τοῦτο ἡ ὑποφορά·\n«τέγὼ δὲ ὅτι μὲν τινῶν κατηγοροῦντα πάντας ἀφαιρεῖσθαι\nτὴν δωρεὰν τῶν ἀδίκων ἐστίν, ἐάσω τοῦτο\nεὐθέως ἡ λύσις. λείπει δὲ ἡ ἀντιπρότασις· ἦν δὲ ἄν\nπλῆρες, εἰ ἔλεγε ‘χρὴ δὲ ὑμιᾶς, ὦ Ἀθηναῖοι, μηδαμῶς\nἀποδέχεσθαι τοῦτον τὸν λόγον· τὸ γὰρ τινῶν κατηγοροῦντα\nπάντας ἀφαιρεῖσθαι τὴν δωρεὰν ἄδικον´. —\nΚαὶ ἡ ἀντιπρότασις μέντοι λείπουσα οὐδὲν τῷ νοήματι\nλυμαίνεται, ἀλλὰ τὴν αὐτὴν ἔχει δύναμιν τῇ προτάσει,\nἥτις μόνον κόσμος ἐστὶ τῷ λόγῳ· ἐπεὶ πολλάκις καὶ\nχῶρὶς προτάσεως καὶ ἀντιπροτάσεως εὑρίσκομεν παρὰ\nτοῖς ἀρχαίοις, οἷον «ἀλλ’ ἀδίκως, φησίν, ἦρξας» ἡ\nὑποφορὰ χωρὶς προτάσεως· «τεἶτα παρων, ὅτε με εἰσῆγον\nοἱ λογισταί, οὐ κατηγόρεις; ἡ λύσις χωρὶς ἀντιπροτάσεως.\n\n\n\n— Τὸ δὲ πλῆρες ἀπὸ τῶν ἀρχαίων οὕτω\n«εῶΦίλιππος γὰρ ἄρχεται μὲν περὶ Ἁλοννήσου λέγων,\nὡς ὑμῖν δίδωσιν ἑαυτοῦ οὗσαν, ὑμᾶς δὲ οὔ φησι δικαίως\nαὐτὸν ἀπαιτεῖν· οὐ γὰρ ὑμετέραν οὖσαν οὔτε\nλαβεῖν οὔτε νῦν ἔχειν. ἔλεγε δὲ καὶ πρὸς ἡμᾶς τοιούτους\nλόγους, ὅτε πρὸς αὐτὸν ἐπρεσβεύομεν» τοῦτο ὅλον\nπρότασις· εἶτα ἡ ὑποφορὰ «ὡς λῃστὰς ἀφελόμενος ταύτην\nτὴν νῆσον κτήσαιτο, καὶ προσήκει αὐτὴν ἑαυτοῦ\nεἶναι», τοῦτο ἡ ὑποφορά· «τοῦτον δὲ τὸν λόγον, ὡς\nοὐχ ἔστι δίκαιος, οὐ χαλεπόν ἐστιν αὐτοῦ ἀφελέσθαι»\nτοῦτο ἡ ἀντιπρότασις· τᾶπαντες γὰρ οἷ λῃσταὶ τοὺς\nἀλλοτρίους τόπους καταλαμβάνοντες καὶ τούτους ἐχυροὺς\nποιούμενοι ἐντεῦθεν τούς ἄλλους κακῶς ποιοῦσιν.\nὅ δὴ τοὺς λῃστὰς τιμωρησάμενος καὶ κρατήσας οὐκ\nἄν δήπου εἰκότα λέγοι, εἰ φαίη, ἂ ἐκεῖνοι ἀδίκως καὶ\nἀλλότρια εἰχον, ταῦτα ἐᾶν ἑαυτοῦ γίνεσθαι2 τοῦτο ἡ\nλύσις· καὶ ἡ τοῦ κεφαλαίου εἰσαγωγὴ ἐκ τῶν τεττάρων\nπεπλήρωται, προτάσεως, ὑποφορᾶς, ἀντιπροτάσεως,\nλύσεως.\nΠερὶ ἑnστάσετυς καὶ ἀυτιπαραστάσετυς.6 Ἰστέον, ὅτι τὴν ἔνστασιν καὶ ἀντιπαράστασιν ἐναντία\nκεφάλαια τῆς ἀντιλήψεως ἡ διαιρετικὴ παρέδωκε\nτέχνη· οἷον ἐξῆν μοι κτεῖναι τὸν υlόνʼ τὸ κεφάλαιον,\n\n\n\nε'τια ἡ ἔνστασις ‘οὐκ ἐξῆνʼ, εἶτα ἡ ἀντιπαράστασις ‘εἰ\nδὲ καὶ ἐξῆν, ἀλλʼ οὐκ ἐμώπιον τῆς μητρόςʼ. καὶ πάλιν\nἀνεύθυνος ἐπὶ λόγοιςʼ τὸ κεφάλαιον, ἀλλʼ οὐκ ἀνεύθυνοςʼ\nἡ ἔνστασις, εἰ δὲ καὶ ἀνεύθυνος, οὐχ ἵνα\nὑβρίζῃς τὴν πόλινʼ ἡ ἀντιπαράστασις.\nΧρὴ δὲ ἡμᾶς καθʼ ἕκαστον τῶν κεφαλαίων ἐν πάσῃ\nστάσει πειρᾶσθαι τὰς μάχας καὶ τὰς κατασκευὰς κατʼ\nεἰκόνα τῆς ἐνστάσεως καὶ ἀντιπαραστάσεως εἰσάγειν·\nπάντως γὰρ δυοῖν θάτερον, ἢ τὸ τῆς ἐνστάσεως ἢ τὸ\nτῆς ἀντιπαραστάσεως, βιαιότατον τὸν ῥήτορα ἀποδείξει,\nοἷον ἐὰν λέγωμεν ὅτι ‘δεῖ καινοτομεῖνʼ, χεφάλαιον,\nεἶτα λέγωμεν ὅτι καινοτομεῖν προσήκει ἐπὶ τῷ συμφέροντιʼ·\nτοῦτο γὰρ ἀντιπαραστατικῶς εἰσάξομεν· εἶτα\nὅτι μηδὲ καινόνʼ, τοῦτο ἐνστατικῶς. καὶ πάλιν ὅτι\nδύσκολον τόδε ποιῆσαιʼ, κεφάλαιον· ‘ἀλλʼ οὐ δύσκολονʼ,\nἐνστατικῶς· ‘εἰ δὲ καὶ δύσκολον, ποιητέονʼ, ἀντιπαραστατικῶς.\nἍμα γάρτοι καὶ ἡ εὐπορία τῶν νοημάτων\nκαὶ τῶν ἐπιχειρημάτων ἀμύθητος καὶ πολλὴ γίνεται\nζητούντων ἡμῶν, εἴτε τὴν ἔνστασιν πρώτην θείημεν\nεἴτε τὴν ἀντιπαράστασιν, καὶ εἰς ἐκείνην πρῶτον\nτὴν προκειμένην ἀπὸ τῆς περιστάσεως ζητούντων τὰ\nἐπιχειρήματα, εἶτα εἰσαγόντων τὴν ἑτέραν καὶ πάλιν\nεἰς ἐκείνην ἀπὸ τῆς αὐτῆς περιστάσεως ζητούντων τὰ\nἐπιχειρήματα, καὶ εἰς ἄπειρον οὐτος ὁ λογισμὸς τὰ\n\n\n\nνοήματα ἐξάγει· εἰ γὰρ ἡ ἔνστασις εὕροι δύο ἐπιχειρημάτων\nπίστεις καὶ ἡ ἀντιπαράστασις δύο καὶ εἰς\nἕκαστον ἐπιχείρημα ἐργασίαν δῶμεν καὶ καθʼ ἑκάστην\nἐργασίαν αὐθις ἐνθύμημα, τῷ ὄντι εἰς ἄπειρον ὁ τοιοῦτος\nλογισμὸς τὰ νοήματα ἐξάγει. τοῦτο δὲ ἀπορήσασα\nὀλιγάκις ἡ τέχνη πάσχει. ἤδη δὲ ἠρκέσθησαν οἱ παλαιοὶ\nπολλάκις καὶ δίχα τῶν ἐπιχειρημάτων ἐν ταῖς λύσεσιν\nαὐτῷ τῷ ἐνστατικῷ καὶ ἀντιπαραστατικῷ χρήσασθαι\nμόνοις, ὡς μυριάκις ἐν τοῖς ἀρχαίοις ἐπιδείξομεν. τάξιν\nδὲ οὐκ ἀεὶ τὴν αὐτὴν ἔχει, τί πρῶτον θετέον, ἔνστασιν\nἢ ἀντιπαράστασιν, ἀλλὰ τὸ παραδοξότερον ψὐτῶν\nκαὶ βιαιότερον δεύτερον τάττεται, πάσχει δὲ τοῦτο\nποτὲ μὲν ἡ ἔνστασις, ποτὲ δὲ ἡ ἀντιπαράστασις.\nΠερὶ βιαίοτ.3 Ἐστι καὶ τρίτον εἶδος λύσεως, τὸ παραδοξότατον\nκαὶ ἰσχυρότατον καὶ νικητικώτατον, ὅ καὶ βίαιον κέκληται·\nγίνεται δέ, ὅταν εἰς τὸ ἐναντίον περιιστάναι δῦ.\nνώμεθα τὸν λόγον ἐξ αὐτῶν αἱροῦντες τὸν ἀντίδικον,\nοἷς θαρρῶν εἰσέρχεται, ὡς ὁ Δημοσθένης «τἀλλὰ ἀγανακτήσει\nἴίλιππος, ἐὰν τῶν πρεσβευσάντων τὴν εἰρήνην\nκαταψηφίσησθε». διʼ γὰρ ἐκεῖνος οἴεται σωθήσεσθαι,\nδιὰ ταῦτα δείκνυσιν αὐτὸν ἀπολωλέναι δίκαιον·\nὅ μὲν γὰρ φήσει δεῖν φυλάττεσθαι τούς Ἀθηναίους,\n\n\n\nμὴ εἰς ὀργὴν προκαλέσωνται 〈ἴίλιππον, ὅ δὲ δείκνυσιν\nαὐτὸν τιμωρίας ἄξιον ἐξ αὐτοῦ τούτου μάλιστα, διότι\nτοῖς Ἀθηναίοις τοιαῦτα ψηφίσασθαι παρακελεύεται, διʼ\nἂ μὴ χαλεπαίνει ἴίλιππος· ἐπιφέρει γὰρ οὕτως τέγὼ\nδέ, εἰ τοῦτό ἐστιν ἀληθές, οὐκ ἔχω σκοπούμενος εὑρεῖν,\nὅ τι μεῖζον τούτου κατηγορήσω. εἰ γὰρ ὁ τῆς\nεἰρήνης χρήματα ἀναλώσας ὥστε τυχεῖν αὐτῆς, οὐτος\nοὕτω νῦν γέγονε φοβερὸς καὶ μέγας, ὥστε τῶν ὄρκων\nκαὶ τῶν δικαίων ἀμελήσαντας ὑμᾶς ἤδη τί ψιλίππῳ\nxαριεῖσθε σκοπεῖν, τί παθόντες ἄν οἴ τούτων αιτιοι\nτὴν προσήκουσαν δίκην δεδωκότες εἶεν;» ἢ ὅταν ἐναντία\nδείξῃ ποιοῦντα τὸν ἀντίδικον, ὧν φησὶν εἰργάσθαι,\nὡς ἐπʼ ἐκείνης τῆς ὑποφορᾶς «τἂν τοίνυν ἀντὶ Πυλῶν\nκαὶ ἴωκέων ὡς λερρόνησος περίεστι τῇ πόλει λέγῃ,\nμὴ ἀποδέξησθε, ὦ Ἀθηναῖοι, μηδὲ πρὸς οἷς ἐκ τῆς\nπρεσβείας ἠδίκησθε, καὶ ἐκ τῆς ἀπολογίας ὄνειδος\nπροσκατασκευασθῆναι τῇ πόλει»· καὶ γὰρ ἐκεῖ κεχρημένος\nτῇ ἐνστάσει φανερῶς, ὅτι μὴ διὰ Φωκέας λερρόνησος\nσῴζεται ἡ πρὸ τεττάρων μηνῶν σῳζομένη, μέτεισιν\nἐπὶ τὸ βίαιον δεικνύς τὸ ἐναντίον, οὗ φησιν ὁ\nἀντίδικος, ὅτι μὴ μόνον αὐτὴν οὐκ ἔσῳζε διὰ ψωκέας,\nἀλλʼ ὅτι καὶ κινδυνεύειν αὐτὴν ἐποίησε διὰ Φωκέας\nἀπολωλότας «τεἶτα καὶ νῦν ἐν μείζονι κινδύνῳ τὴν\nλερρόνησον εὑρήσετε ἢ τότε· πότερον γὰρ εὐπορώτερον\n\n\n\nἂν δίκην ἔδωκε ίλιππος ἐξαμαρτὼν εἰς αὐτήν» καὶ\nτὰ ἐξῆς· πλὴν ὅτι τῆς ἐνστάσεως πολὑ διαφέρει τὸ\nβίαιον· ἡ μὲν γὰρ ἔνστασις ἀναιρεῖ τὸ λεγόμενον ὡς\nοὐκ ὄν, τὸ βίαιον δὲ παρίστησι τοῦ λεγομένου τὸ\nἐναντίον. ἐναργῶς δὲ ἐμήνυσεν ἐνταῦθα ἑκάτερα, τῷ\nμὲν εἰπεῖν, ὅτι οὐ διὰ ψωκέας λερρόνησος σῴζεται\nτὴν ἔνστασιν πληρώσας, τῷ δὲ εἰπεῖν, ὅτι καὶ κινδυνεύει\nδιὰ ἴωκέας Χερρόνησος, τὸ βίαιον παραστήσας.\nΠερὶ ἑπιχειρημάττωυ.5 Εἴτε οὖν εἰσάγοιμεν ἡμεῖς κεφάλαιον εἴτε τεθὲν\nλύοιμεν, δεῖ ζητεῖν τὰ ἐπιχειρήματα ὅθεν εὑρεθήσεται\nκαὶ ἀπὸ τρόπων ὁπόσων. εἴτε γὰρ κατασκευάζοιμιεν ειτε\nλύοιμεν, ἀπὸ τῶν αὐτῶν αἱ γενέσεις τῶν νοημάτων\nτοῖς ἐπιχειρήμασι καὶ παρὰ ταῦτα οὐδεὶς ἂν εὑρεῖν\nἕτερον δύναιτο. εὑρίσκεται τοίνυν πᾶν ἐπιχείρημα γινόμενον\nἀπὸ τῆς περιστάσεως· περίστασις δέ ἐστι τὸ\nπᾶν ἐν ἡμῖν καὶ λόγοις καὶ πράγμιασι καὶ δίκαις κοὶ\nὑποθέσεσι καὶ βίῳ, τόπος, χρόνος, τρόπος, πρόσωπον,\nαἰτία, πρᾶγμα· προστιθέασι δὲ οἱ φιλόσοφοι καὶ ἕβδομόν\n\n\n\nτι, τὴν ὕλην, ἢν ὁ ῥήτωρ οὐκ ἰδίᾳ χωρίσας ἔχει,\nπιθανῶς δὲ ἐπιμερίζει τῶν ἄλλων ἑκάστῳ, ὅτῳ ἂν καὶ\nδύνηται. εἴτε οὖν ἀξιοῖμεν γενέσθαι τι, φήσομεν ἐπιχειροῦντες\nδεῖν αὐτὸ γενέσθαι, καλὸν γὰρ εἶναι ἢ διὰ\nτὸν τόπον ἢ διὰ τὸν χρόνον ἢ διὰ τὸν τρόπον ἢ διὰ\nτὸ πρόσωπον ἢ διὰ τὴν αἰτίαν ἢ διὰ τὸ πρᾶγμα· εἴτε\nἀντιλέγοιμεν ἀξιοῦντες μὴ δεῖν γενέσθαι, φήσομεν μὴ\nδεῖν αὐτὸ πραχθῆναι, φαῦλον γὰρ εἶναι ἢ διὰ τὸν τόπον\nἢ διὰ τὸν χρόνον ἢ διὰ τὸν τρόπον ἢ διὰ τὸ\nπρόσωπον ἢ διὰ τὴν αἰτίαν ἢ διὰ τὸ πρᾶγμα· εἴτε ἐπὶ\nτοῦ παρελθόντος εἴτε ἐπὶ τοῦ μέλλοντος· ‘πραχθήσεται\nτόδε διὰ τὸν τόπον ἢ χρόνονʼ καὶ τὰ ἐξῆς ἢ οὐ\nπραχθήσεται διὰ τὸν τόπον ἢ χρόνονʼ καὶ τὰ ἑξῆς.—\nΚαταμάθωμεν δὲ καὶ ἐπὶ παραδειγμάτων, ἀφʼ ὧν πάντα\nσαφῆ γίνεται. οἷον ἐπὶ τοῦ στοχασμοῦ πρῶτον ἐμιπίπτει\nκεφάλαιον παραγραφικόν, εἶτα ἡ τῶν ἐλέγχων\nἀπαίτησις, εἰ μή τι πρὸ αὐτοῦ παραδόξως ἕτερον εὑρεθείη,\nκαθὰ συμβαίνει πολλάκις· ἔστω δὲ πρόβλημα\nὁ Περικλῆς ὁ κρινόμενος προδοσίας, ὅτι μὴ ἐδήωσεν\nαὐτοῦ τοὺς καρπούς Ἀρχίδαμος. εἴτε γὰρ ἀπαιτοίη\nτοὺς μάρτυρας ὁ Περικλῆς, ἐπιχειρήσει λέγων τῇ τῶν\nἐλέγχων ἀπαιτήσει πρῶτον μὲν ἀπὸ τοῦ πράγματος ὅτι\n‘δεῖ ἐλέγχους παρέχεσθαι προδοσίαςʼ τὸ κεφάλαιον ὁρίσας,\n\n\n\nεἶτα ἐπιφέρων ἐπιχείρημα ‘παντὸς γὰρ πράγματος\nκρινομένου δεῖ τοὺς ἐλέγχους παρέχεσθαι· δίκαιον γὰρ\nτοῦτό γεʼ· εἶτα ἀπὸ τοῦ προσώπου ὅτι καὶ δεῖ Περικλέα\nμὴ ἄνευ μαρτύρων κρίνεσθαι προδοσίαςʼ· εἶτα\nἀπὸ τοῦ τόπου ὅτι καὶ μὴ δεῖ ἐν δημοκρατίᾳ ἄνευ\nμαρτύρων τὰς κρίσεις γίνεσθαιʼ· εἰτα ἀπὸ τῆς αἰτίας\nὅτι καὶ διὰ τοῦτο δεῖ μάρτυρας παρέχεσθαι τοῦ Περικλέους\nτῆς προδοσίας καὶ ἀπαιτεῖν, ἵνα τοῦτο προεγνωκότες\nσἱ κατήγοροί μὴ συκοφαντῶσι προπετῶς,\nγινώσκοντες ὅτι συκοφαντίας ἁλώσονται προπετῶς κατηγοροῦντες,\nἐὰν μὴ παρέχωσι μάρτυραςʼ. εἰ δὲ ἀντιλέγοιμεν\nμὴ δεῖν μάρτυρας παρέχεσθαι, καὶ τότε ὁμοίως\nἐπὶ τὴν περίστασιν βαδιούμεθα λέγοντες καὶ πρῶτον\nμὲν τὸ κεφάλαιον ὁρίζοντες ὀοὐ δεῖ μάρτυρας παρἐχεσθαι\nτῆς προδοσίας τῆς Περικλέουςʼ, εἶτα ἐπιφέροντες\nἐπιχείρημα ἀπὸ τοῦ πράγματος πᾶν γὰρ πρᾶγμα,\nᾧ πρόσεστιν ἀδίκημα, κρύφα πράττεται πρὸς τῶν πονηρῶν,\nἵνα μὴ κατάφωροι γινόμενοι διδῶσι τιμωρίαςʼ·\nεἶτα ἀπὸ τοῦ προσώπου ὅτι καὶ μαρτυρεῖν οὐδεὶς ἐθελήσει\nκατὰ Περικλέους φοβούμενος τὸ ἀξίωμα τοῦ\nἀνδρόςʼ· εἶτα ἀπὸ τῆς αἰτίας ὅτι καὶ μὴ δεῖ μάρτυρας\nζητεῖν πάντων τῶν ἀδικημάτων, ἀλλὰ καὶ ἀπὸ τῶν εἰκότων\nκρίνειν· εἰ δὲ μή, πειράσονται πάντες ἄνευ\n\n\n\nμαρτύρων ἐπιτίθεσθαι τοῖς ἀδικήμασιν ὡς ἐξ οὐδενὸς\nἄλλου ἁλωσόμενοι πλὴν τούτουʼ· εἶτα ἀπὸ τοῦ τόπου\nὅτι ‘καὶ ἐν Ἀθήναις, ὅπου καὶ ἡ ἀλήθεια τῶν πραγμάτων\nπλέον ἰσχύει τῶν μαρτύρων. ὡς ἐν τῷ Κατὰ\nΤμάρχου φησὶν Αἰσχίνης, ὅτι καὶ τοὺς ξένους οὐκ\nἀπὸ τῶν μαρτύρων ἐν τοῖς δήμοις, ἀλλʼ ἀπὸ τῆς\nἀληθείας εὑρίσκετε. καὶ ἐπὶ τῆς βουλήσεως ὁμοίως τὸ\nκεφάλαιον ὁρίσαντες ὅτι οὐκ εἰκὸς ἐθελῆσαι προδοῦναι\nΠερικλέαʼ τρεψόμεθα πάλιν ἐπὶ τὰ ἐπιχειρήματα\nἀπὸ τοῦ πράγματος οὐκ εἰκὸς ἐθελῆσαι προδοῦναι\nΠερικλέα· φαῦλον γὰρ πρᾶγμα ἡ προδοσία καὶ ὅ\nἂν ἡδέως ὑποσταίη νοῦν ἔχωνʼ, καὶ ὅτι ἀντὶ\nπολλῶν καὶ μεγάλων ἀγαθῶν οὐκ ἂν πονηρὸν πρᾶγμα\nεἶλόμηνʼ· εἶτα ἀπὸ τοῦ προσώπου οὐκ ἂν ἠθέλησα\nπροδοῦναι, Περικλῆς ὤν, φιλόπολις ἀεὶ καὶ φιλαθήναιος\nκαὶ κρείττων χρημάτωνʼ· εἶτα ἀπὸ τῆς αἰτίας\nοὐκ ἂν ὑμᾶς προῦδωκα· οὐ γὰρ ἐδεόμην χρημάτων\nπλούσιος ὥν, οὐδὲ ἐμισούμην παρʼ ὑμῶν ἀλλʼ ἐθαυμαζόμηνʼ·\nεἶτα ἀπὸ τοῦ χρόνου ὅτι μηδὲ προδοῦναι\nἂν ήθέλησα νῦν, ἔχων τηλικαύτην δόξαν καὶ τοσαύτηνʼ.\nκαὶ ἡ δύναμις ὅτι οὐκ ἂν ἠδυνήθην προδοῦναιʼ, καὶ\nπρῶτον μὲν ἀπὸ τοῦ πράγματος ὅτι προδοσία πρᾶγμα\nδύσκολον καὶ οὐ ῥᾳδίως πραχθῆναι δυνάμενονʼ· εἶτα\nἀπὸ τοῦ προσώπου ὅτι καὶ Περικλεῖ δύσκολον, ὄς ἐν\n\n\n\nπροσχήματι τιμῆς ἀεὶ πρὸς Ἀθηναίων φυλάττεται, κρύφα\nμηδὲν πρᾶξαι δυνάμενοςʼ· εἶτα ἀπὸ τοῦ χρόνου\nὅτι καὶ τότε δύσκολον, ὅτε ἡ πόλις ἐφυλάττετο, μήτε\nεἰσιόντος τινὸς μήτε ἐξιόντοςʹ. — Καὶ ὁ Δημιοσθένης\nἐν τῷ Περὶ παραπρεσβείας ἀνεύθυνος, φησίν, ἐπὶ λόγοιςʼ,\nεἶτα οὐκ ἀνεύθυνοςʼ, καὶ πρῶτον ἔλαβεν ἀπὸ\nτοῦ πράγματος οὐδὲν γὰρ πρᾶγμα ἀνεύθυνον, ᾧ πρόσεστιν\nἀδίκημαʼ· εἶτα ἀπὸ τοῦ προσώπου ὅτι καὶ ῥήτωρ\nἀνεύθυνος ἐν λόγοις οὐκ ἂν εἴη· ἕκαστος γὰρ ὦν\nἐστι κύριος, τούτων τὰς εὐθύνας δίδωοσινʼ· εἶτα ἀπὸ\nτοῦ τόπου ὅτι καὶ ἐν δημοκρατίᾳ οὐδεὶς ἀνεύθυνος\nἐν λόγοιςʼ, τοῖς γάρ ἐστιν ἐν λόγοις ἡ πολιτεία, πῶς,\nἂν οὗτοι μὴ ὦσιν ἀληθεῖς, ἀσφαλῶς ἔστι πολιτεύεσθαι;\nκαὶ καθάπαξ, ὡς ἔφαμεν, πάντα τὰ κεφάλαια οὕτω καὶ\nἀνασκευασθήσεται καὶ κατασκευασθήσεται. οἶον συνεχῶς\nκατατρέχει λερρόνησον ίλιππος, καὶ γράφει Δημοσθένης\nδιορύξαι τὸν σθμόν. κεφάλαιον ‘καινὰ γράφεις,\nκαινοτομεῖν δὲ οὐ δεῖ’· πρῶτον ἀπὸ τοῦ πράγματος\n‘πονηρὸν γὰρ ἡ καινοτομίαʼ· εἶτα ἀπὸ τοῦ προσώπου\nὅτι ‘καὶ μὴ δεῖ καινοτομεῖν Ἀθηναίους, τοὺς\nσυνετοὺς καὶ τοῖς ἀρχαίοις ἀεὶ καὶ νόμοις καὶ ἔθεσι\nχρωμένουςʼ· εἶτα ἀπὸ τοῦ καιροῦ ὅτι ‘χαὶ μὴ δεῖ ἐν\nπολέμῳ καινοτομιεῖν· ἀγαπητὸν γάρ, εἰ καὶ τὰ συνήθη\nφυλάττων τις ἐν ἐκείνῳ σωθήσεται. καὶ πάλιν ‘δεῖ\n\n\n\nκαινοτομεῖνʼ, ἡ λύσις ἀπὸ τοῦ πράγματος ‘xαλὸν γὰρ\nτὸ καινοτομεῖν καὶ ὁ βίος ἀεὶ καινοτομεῖται τοῖς πράγμασι\nκαὶ διὰ τοῦτο βελτίων γίνεται’· εἶτα καὶ ἀπὸ\nτοῦ προσώπου ‘δεῖ καινοτομεῖν Ἀθηναίους· ὡς νεωτεροποιοὶ\nγὰρ καὶ παρὰ τοῖς ἐχθροῖς ἐπαινούμεθα’·\nεἶτα ἀπὸ τοῦ καιροῦ ὅτι ‘καὶ δεῖ ἐν πολέμῳ καινοτομεῖν·\nκαινοτόμον γὰρ πρᾶγμα ὁ πόλεμος καὶ ἀφʼ ἑαυτοῦ\nτεχνᾶται τὰ πολλά’· κεφάλαιον ἕτερον ἐμπίπτει\nπάλιν ὅτι δύσκολον διορύξαι λερρόνησον’· ἀπὸ τοῦ\nπράγματος αὐτὸ γὰρ τὸ διορύσσειν δύσκολον’· εἶτα\nἀπὸ τοῦ προσώπου ὅτι ‘καὶ Ἀθηναίοις δύσκολον τοῖς\nἀήθεσιν’· εἶτα ἀπὸ τοῦ τόπου ὅτι ‘καὶ μακρὰν τῆς πατρίδος\nδύσκολον’· εἶτα ἀπὸ τοῦ καιροῦ ὅτι ‘καὶ ἐν πολέμῳ\nδύσκολον ταῦτα ποιεῖν’. ἡ λύσις ‘οὐ δύσκολον·\nτό τε γὰρ πρᾶγμα ῥάδιον καὶ ἐν τῇ ἡμετέρᾳ χώρφ’,\nεἶτα ὅτι καὶ Ἀθηναίοις πάντα ῥάδιαʼ. Αἱ μὲν οὖν γενέσεις\nτῶν ἐπιχειρημάτων αὖταί.\nΠολλάκις δὲ ἀπὸ μιᾶς γενέσεως καὶ δύο καὶ τρία\nεὑρίσκεται ἐπιχειρήματα, οἷον ἀπὸ τοῦ προσώπου, ὅτι\nμὴ ὁ δεῖνα τόδε ἐποίησεν· ἔστι γὰρ τοῦτο τοῦ ποιοῦντος.\nεἶτα, ὅτι μηδὲ κατὰ τῶνδε ἐποίησεν· ἔστι γὰρ\nἀπὸ προσώπου, καθʼ ὧν δοκεῖ πεποιηκέναι. εἶτα, ὅτι\nμηδὲ ὑπὲρ τῶνδε ἐποίησεν· ἔστι γὰρ ἀπὸ προσώπου\n\n\n\nτῶν, διʼ οὕς κρίνεταί τις. οἷον ἐπὶ παραδειγμάτων ὅτι\n‘οὐκ εἰκὸς ἐθελῆσαι προδοῦναι Περικλέα, τὸν συνετόν,\nτὸν οὕτω λαμπρὸν καὶ μέγαν καὶ στρατηγὸν ἔνδοξονʼ,\nἀπὸ τοῦ Περικλέους τοῦτο· ὅτι μηδὲ εἰκὸς ἐθελῆσαι\nπροδοῦναι Ἀθηναίους, τοὺς τιμῶντας αὐτόνʼ ἄλλο πρόσωπον·\nὅτι μηδὲ εἰκὸς ἐθελῆσαι προδοῦναι Λακεδαιμονίοις,\nτοῖς ἐχθροῖς, τοῖς ἐπι;ουλεύσασιν αὐτῴʼ καὶ\nτοῦτο ἄλλο πρόσωπον. καὶ πάλιν ‘δεῖ καινοτομεῖν Ἀθηναίουςʼ\nἀπὸ τοῦ προσώπου, ἀεὶ γὰρ Ἀθηναῖοι καινοτόμοιʼ,\nκαὶ ‘δεῖ καινοτομεῖν κατὰ Φιλίππου τι ποιοῦντας·\nκαινοτόμος γὰρ καὶ ψίλιππος, δεῖ δὲ μιμεῖσθαι\nτὰς τῶν πολεμίων ἐπιτηδεύσεις ἐν τῷ πολέμιῳʼ καὶ\nταῦτα ἄλλα πρόσωπα. καὶ πάλιν ὅτι χαλεπὸν διορύσσειν\nλερρόνησονʼ, καὶ λήψῃ ἀπὸ τοῦ τόπου ἐπιχείρημᾶ\n‘μακρὰν γὰρ Ἀθηναίων Χερρόνησοςʼ καὶ πάλιν ‘χαλεπὸν\nδιορύξαι λερρόνησον· μέγας γὰρ ὁ τόπος. ὅν ἀξιοῦσι\nδιορύξαι, πέντε καὶ τετταράκοντα σταδίωονʼ. εὑρίσκεται\nδὲ πολλάκις οὕτω καὶ ἐπὶ τῆς αἰτίας, οἶον\nσυμβουλεύει ὁ Θεμιστοκλῆς ἐν τῇ θαλάττῃ μυεῖν, ἀλλὰ\nδέος, μὴ ἐπιστήσηται βασιλεὺς μυοῦσιν ἡμῖνʼ. ἀλλʼ\nοὐκ ἐπιστήσεταιʼ, ἀπὸ τῆς αἰτίας, ‘ἴνα μὴ δόξῃ περὶ\nτοὺς θεοὺς ἀσεβὴς εἶναι, κωλύων γενέσθαι μυστήριαʼ\nκαὶ πάλιν οὐκ ἐπιστήσεται, ἴνα μὴ ἀσεβήσας ἡττηθῇʼ\nἔστι γὰρ ιδιον μὲν τὸ ἵνα μὴ δόξη ἀσεβὴς εἶναιʼ,\nἴδιον δὲ ‘ἵνα μὴ ἀσεβήσας ἡττηθῇʼ, ἐπεὶ καὶ ἐν εἰρήνῃ\n\n\n\nφυλάξεταί τις ἀσεβὴς εἶναι δοκεῖν, κἂν μηδὲν διὰ τοῦτο\nφανερὸν ἠδη φοβῆται κακόν. καὶ ὅλως εὑρίσκεται\nἐπὶ πάντων, πλὴν οὐκ ἀεί, σπανιάκις δέ γε.\nὭσπερ τοίνυν τοῦτο ἴσμεν, ὅτι πολλάκις ἡ μία γένεσις\nτοῦ ἐπιχειρήματος δύο καὶ τρία παρατυχὸν εὑρίσκει\nἐπιχειρήματα, οὕτως ἰστέον, ὅτι καὶ πολλάκις ἕν\nἐπιχείρημα εὑρίσκεται κοινὸν καὶ δύο καὶ τριῶν γενέσεων,\nὡς δύνασθαι τὸ αὐτὸ δοκεῖν εἰναι καὶ καιροῦ\nκαὶ τόπου ἢ αἰτίας καὶ πράγματος ἢ προσώπου καὶ\nτόπου, οἷον ὅτι μὴ δεῖ τῶν κρίσεων ἐλέγχους παρἐχεσθαι\nπαρʼ ὑμῖν τοῖς δημοκρατουμιένοιςʼ· τοῦτο γάρ\nἐστι κοινὸν καὶ τοῦ προσώπου τῶν δημοκρατουμένων\nκαὶ τοῦ τόπου, ἔνθα ἐστὶν ἡ δημοκρατία· καὶ πάλιν\n‘δεῖ λόγων εὐθύνας εἶναι παρʼ ὑμῖν τοῖς δμμοκρατουμένοιςʼ·\nκοινὸν γάρ ἐστιν, ὡς ἔφην, ἀμφοῖν.\nΤαῦτα δὲ πάντα ἐξεθέμην, ὅπως εἰδείημεν καὶ τὰς\nεὐπορίας μὴ περιττὰς εἶναι δοκεῖν, ἅς ὑποβάλλει τὰ\nἐπιχειρήματα, ὅταν ἐξῇ πολλὰ λαβεῖν, καὶ τὰς ἀπορίας,\nκαὶ ὅτι μὴ παρʼ ἡμιᾶς ἀπαντᾶν τὰ νοήματα προσήκει\nνομίζειν, καὶ μάλιστα ὅταν ἕν νόημα καὶ ἕν ἐπιχείρημα\nἐπικρατῇ πολλῶν γενέσεων. τὸ πρᾶγμα γάρ ἐστι\nτὸ πάσχον τὴν ἀπορίαν ἢ δεχόμενον τὴν εὐπορίαν, ὁ\nμέντοι τεχνίτης εἰς τὴν θεωρίαν ἀποβλέπων εἴσεται,\nπερὶ τί συμβαίνει ἡ ἀνιγκη ὥστε εἰδέναι τοῦτο καὶ\n\n\n\nμὴ λυπεῖσθαι αὐτὸν καθάπερ ἀνόητον, εἰ μὴ δυναμένης\nτῆς τέχνης ὑποβαλεῖν τῷ πράγματι ἐπιχειρήματα\nαὐτός ἐστιν ἐν στενῷ κομιδῇ τῆς εὐπορίας τῶν νοημάτων.\nἔστι δὲ τῷ τρόπῳ τῆς μεταποιήσεως καὶ τὰ\nπλήθη συστεῖλαι τῶν νοημάτων καὶ τὰ ἄπορα ἐκτεῖναι\nκαὶ πολλὰ ποιῆσαι ταῖς κατὰ τὴν ἑρμηνείαν θεωρίαις·\nἐπεὶ μηδὲ Δημοσθένης ᾐδέσθη πολλάκις ἐνὶ χρησάμενος\nἐπιχειρήματι καὶ ποτὲ μὲν αὐτὸ τρέψας καὶ μεταποιήσας,\nὡς ἐν τῷ τῆς Παραπρεσβείας πρώτῳ μεταστατικῷ,\nποτὲ δὲ μηδὲ ἐργασάμενος, ὡς ἐν τῷ Περὶ\nτοῦ στεφάνου «ἀλλ’ ἀδίκως, φησίν, ἡρξας. εἶτα παρών,\nὅτε με εἰσῆγον οἱ λογισταί, διὰ τί οὐ κατηγόρεις;»\nἠρκέσθη γὰρ τῷ ἀπὸ τοῦ χρόνου ἐπιχειρήματι νικῆσαι\nτὴν ὑποφορὰν νῦν οὖν κατηγορεῖς, δέον ὅτε ἐκρινόμην\nκαὶ τὰς εὐθύνας ἐδίδουν;ʼ\nΠερὶ ἐργασίας ἑπιχειρημάττυ.7 Ὥσπερ τοίνυν τῆς λύσεως εὑρεθείσης καθʼ ἕκαστον\nκεφάλαιον ἤτοι ἐκ τῆς ἐνστάσεως ἢ ἀντιπαραστάσεως\nδεόμεθα τῶν ἐπιχειρημάτων εἰς κατασκευὴν τῆς λύσεως,\nοὕτω δεησόμεθα πάλιν ἐργασίας εἰς τὴν κατασκευὴν\nτοῦ ἐπιχειρήματος. ἐργάζεται δὲ πᾶν ἐπιχείρημα\nἀπὸ τούτων, ἃ δοκοῦσιν εἶναι τινὲς ἐπιχειρήματα,\nοἷον ἀπὸ παραβολῆς, ἀπὸ παραδείγματος, ἀπὸ μικροτέρου,\n\n\n\nἀπὸ μείζονος, ἀπὸ ἴσου, ἀπὸ ἐναντίου. καὶ ἡ\nμὲν γένεσις τῶν ἐπιχειρημάτων ἀπὸ περιστάσεως, ταῦτα\nδὲ οὐ καθʼ ἕκαστον κεφάλαιον ζητηθήσεται, ἀλλὰ\nκαθʼ ἕκαστον ἐπιχείρημα. ὥσπερ δὲ κεφαλαίου τεθέντος\nεἰς τὴν λύσιν ἢ κατασκευὴν πολλάκις μὲν πολλῶν\nεὐποροῦμεν ἐπιχειρημάτων, πολλάκις δὲ ὀλίγων, οὕτω\nκαὶ ἐπὶ τοῦ ἐπιχειρήματος πολλάκις μὲν ἀπὸ τῆς ἐργασίας\nεἰς κατασκευὴν εὑρέθη τοῦ ἐπιχειρήματος πλείονα,\nπολλάκις δὲ ἐλάττονα. οἷον τὸ ἐπιχείρημα ἔστω\nεἰ τύχοι ἀπὸ προσώπου· πολλάκις μὲν εἰς κατασκευὴν\nτοῦ ἐπιχειρήματος τοῦ ἀπὸ τοῦ προσώπου εὕρηται ἐργασία\nἐκ παραδείγματος μόνον, πολλάκις δὲ καὶ ἐκ\nπαραδείγματος καὶ ἐκ παραβολῆς, πολλάκις δὲ καὶ ἐκ\nτούτων καὶ ἐκ τοῦ ἐναντίου, πολλάκις δὲ καὶ ἐκ πλειόνων.\n— Θῶμεν δὲ καὶ ἐπὶ παραδείγματος. οὐ δεῖ\nκαινοτομεῖνʼ, κεφάλαιον. ἡ λύσις ὅτι ‘δεῖ καινοτομεῖν,\nεἰ συμφέρειʼ· ἐπιχείρημα ἀπὸ τοῦ προσώπου ὅτι καὶ δεῖ\nκαινοτομεῖν Ἀθηναίους ὄντας· καινοτόμοι γάρ ἐσμενʼ·\nεἰτα ἐργασία ληφθεῖσα ἐκ παραδείγματος εἰς κατασκευὴν\nτοῦ ἐπιχειρήματος τούτου ὅτι Ἀθηναῖοι καινοτόμοι\n‘χαὶ οἱ πατέρες ἡμιῶν ἐκαινοτόμησαν τόδε καὶ\nτόδεʼ· καὶ πολλάκις οὐχ ἕν εὑρίσκεται παράδειγμα ἀλλὰ\nπλείονα, καὶ τοῖς μὲν ἀπείροις ἔδοξε πολλὰ εἶναι ἐπιχειρήματα,\nἡμῖν δὲ οὐκ ἐπιχειρήματα ἀλλʼ ἐργασία, καὶ\n\n\n\nἐργασία ἀπὸ παραδείγματος μία, κἂν ἦ τὰ παραδείγματα\nπολλά. καὶ ὁ Δημοσθένης εἶπέ που λέγων «τοὐ\nδὴ θαυμιαστόν, εἰ στρατευόμενος ἐκεῖνος καὶ παρὼν\nἐφʼ ἅποσιν ἡμιῶν μελλόντων καὶ ῥᾳθυμούντων περιγίνεται»,\nτοῦτό ἐστιν ἐπιχείρημα ἀπὸ τοῦ πράγματος·\nεἶτα ἐργασίᾳ κέχρηται ἀπὸ τοῦ ἐναντίου «τοὐναντίον\nγὰρ ἦν θαυμαστόν, εἰ μηδὲν μὧν δεῖ ποιοῦντες ἡμεῖς\nτοῦ πάντα ἅ προσήκει ποιοῦντος περιῆμεν». ἂν δὲ λέγῃς\n‘καλὸν τὸ τιμᾶν γονέαςʼ, ἐπιχείρημα ἀπὸ τοῦ\nπράγματος, ἐπιφέρῃς δὲ καὶ γὰρ τὰ θηρία τοῦτο ποιεῖʼ,\nἐκ παραβολῆς ἐργασίαν τῷ ἐπιχειρήματι δίδως. κἂν\nλέγῃς ἐπιχείρημα πάλιν ἔξεστι τῇ πόλει παρʼ ἑαυτῇ\nποιεῖν, ἅ βούλεταιʼ, εἶτα ἐπιφέρῃς ‘χαὶ γὰρ ἐν ταῖς\nοἰκίαις ἔξεστιν ἑκάστῳ δεσπότῃ ποιεῖν, ἅ βούλεταιʼ,\nἐργασίαν ἀπὸ τοῦ μικροτέρου λέγεις.\nΠερὶ ἑυθυμήματος.8 Τὸ δὲ ἐνθύμημα δόξαν δριμύτητος ἀποφέρεται μείζονα\nγνωσθέν, ὅ τί τέ ἐστι καὶ ὅπως εὑρίσκεται καὶ\nὅπου. καὶ γὰρ ἡ τάξις αὐτὴ τὴν τῆς δριμύτητος δόξαν\nἐξ ἀνάγκης αὐτῷ προστίθησι· δεῖ γὰρ τεθέντος κεφαλαίου\nλῦσαι πρῶτον ἀπὸ τῆς ἐνστάσεως ἠ ἀντιπαραστάσεως,\nεἶτα προσλαβεῖν τὸ ἐπιχείρημα εἰς κατασκευὴν\nἀπὸ τῆς περιστάσεως, εἶτα ἐργάσασθαι ἀφʼ ὧν τὴν\n\n\n\nἐργασίαν ἔφαμεν γίνεσθαι τοῦ ἐπιχειρήματος, εἶτα τὸ\nἐνθύμημα ἐπενεγκεῖν τῇ ἐργασίᾳ. οἷον κεφάλαιον ὑποκίσθω\nχαλεπὸν διορύξαι λερρόνησονʼ, εἶτα ἡ λύσις\nἀπὸ τῆς ἐνστάσεως ὅτι οὐ χαλεπὸν τὸ διορύξαιʼ, εἶτα\nἐπιχείρημα ἀπὸ τοῦ πράγματος ‘γῆν γὰρ ὀρύξομεν,\nπαιδιὰ δὲ τὸ ὁρύσσεινʼ, εἰτα ἐργασία ἐκ παραδείγματος\nὅτι ‘καὶ βασιλεύς Περσῶν δεηθείς ποτε διώρυξε\nτὸν Ἄθωʼ, εἶτα ἐνθύμημα εἰς τοῦτο καίτοι ἐκεῖνος μὲν\nδιώρυσσεν ὄρος, ἡμεῖς δὲ γῆν ὁρύξομενʼ· ὥσπερ γὰρ\nἡ ἐργασία κατασκευάζει τὸ ἐπιχείρημα, οὕτω καὶ τὸ\nἐνθύμημα κατασκευάζει τὴν ἐργασίαν, καὶ πάλιν ὥσπερ\nκαθʼ ἕκαστον ἐπιχείρημα ζητοῦμεν ἐργασίαν, οὕτω καθʼ\nἑκάστην ἐργασίαν ζητοῦμεν ἐνθύμημα. ὥστε εἰς ἄπειρον\nπροχωρεῖν δύνασθαι τὴν δριμύτητα, εἰ ἡ λύσις\nμὲν εὐπορήσειεν ἐνστάσεως τε καὶ ἀντιπαραστάσεως,\nτούτων δὲ ἑκάστη πάλιν ἐπιχειρημάτων δύο ἢ τριῶν,\nτῶν δὲ ἐπιχειρημάτων ἕκαστον ἐργασιῶν ὁμοίως δύο\nἢ τριῶν, τῆς δὲ ἐργασίας ἑκάστης ἰδιον ἐνθύμημα εὑρούσης\nπάλιν.\nἸστέον δέ, ὅτι καὶ πολλάκις ἐργασία μία πολλὰ εὑρίσκει\nἐνθυμιήματα, καὶ εἰ ζητοίη τις οὕτω καθʼ ἑκάστην\nἐργασίαν τὸ ἐνθύμημα, ἀπὸ τῶν αὐτῶν περιστάσεων\n\n\n\nζητήσει, ἀφʼ ὡν ἐζήτησεν ἂν τὰ ἐπιχειρήματα\nτοῦ τεθέντος κεφαλαίου. ἔτι ὅ λέγω σαφέστερον ἐκθήσομαι,\nὅτι καθʼ ἑκάστην ἐργασίαν τὰ ἐνθυμήματα εὑρίσκεται\nσχῆμα μὲν ἔχοντα συγκριτικόν, εὕρεσιν δὲ ἐν\nτῇ συγκρίσει ἀπὸ τοῦ τόπου ἢ χρόνου ἢ τρόπου ἢ\nπροσώπου ἢ αἰτίας ἢ πράγματος· συμβήσεται γὰρ οὔτως\nἐν ἐργασίᾳ μιᾷ καὶ δύο καὶ πλείονα εὑρεθῆναι τὰ\nἐνθυμήματα, ἄπερ εὑρεθέντα δόξαν ἐπενθυμημάτων\nπαρέχει.\n9 Ἐπενθύμημα γάρ ἐστι κυρίως ἐπὶ φθάνοντι ἐνθυμήματι\nἕτερον ἐπεννοούμενον ἐνθύμημια· οἶον τὸ παράδειγμα\nκαὶ γὰρ βασιλεὺς διώρυξε τὸν Ἄθωʹ, εἶτα τὸ\nἐνθύμημα, ὅ ῥητέον ὅτι συγκριτικῶς πᾶν εὑρίσκεται\nσυγκρινόμενον ἀπὸ τῆς ἐργασίας καὶ πρὸς αὐτὸ τεῖνον,\nοἷον ‘καίτοι ἐκεῖνος μὲν ὄρος διῇρει, δυσκολώτερον\nπρᾶγμα, ἡμεῖς δὲ γῆν διασκάψομεν, πρᾶγμα οὐ δυσχερέςʼ,\nεἶτα ἀπὸ τῆς αἰτίας καίτοι ἐκεῖνος μὲν ἵνα\nπλεονεκτήσῃ, ἡμεῖς δὲ ἵνα μὴ πάσχωμεν κακῶς πλεονεκτούμενοιʼ·\nτοῦτο ἐνθύμημα μέν ἐστιν ἀπὸ τῆς αἰτίας\nεὑρεθέν, ἐπιφερόμενον δὲ τῷ πρώτῳ ἐνθυμήματι τῷ\nὅτι ἐκείνῳ μὲν δυσχερέστερον, ἡμῖν δὲ ῥάδιονʼ ἐπενθυμήματος\nδόξαν ἤνεγκε.\nΚαὶ μὴν ἔστι καὶ ἄλλο ἐνθύμημα εὑρεῖν εἰς τὴν αὐτὴν\n\n\n\nἐργασίαν ἀπὸ τοῦ καιροῦ καὶ ὅ μὲν ταῦτα ἐποίει\nἐπείγοντος αὐτὸν τοῦ πολέμου παρέργῳ χρώμενος τῷ\nπράγματι, ἡμεῖς δὲ ἐν ἔργῳ τοῦτο θέσθαι δυνάμεθαʹ.\nοὐκ ἀγνοητέον δέ, ὡς ἡ τοῦ λόγου μεταχείρισις τὸ ἐνθύμημα\nτὸ δεύτερον εὑρεθὲν ποιεῖ δοκεῖν ἐπενθύμημα\nεἶναι, εἴ τις τὸ πρῶτον εἰπὼν ἐνθύμημα καὶ παυσάμενος,\nεἶτα αὐτὸ ἐπαναλαβὼν πάλιν συνάψειε, καὶ τὸ\nδεύτερον προστιθεὶς τῷ πρώτῳ καθάπερ αὐτῷ λεῖπόν\nτι προσεξευρών, οὐκ ἄλλο εὑρών· οἷον ‘καὶ ὁ μὲν\nΠερσῶν βασιλεὺς ἵνα πλεονεκτήσῃ διώρυξεν, ἡμεῖς δὲ\nἵνα μὴ πλεονεκτώμεθαʼ, εἶτα ἐπαναλαβόντες πάλιν φαμὲν\nὥσπερ ἐπενθυμούμενοι ‘καὶ ὅ μὲν ἐπειγόντων αὐτὸν\nμειζόνων ὄμως τοῦ πλεονεκτεῖν ἕνεκεν ἐποίει τὰ\nχαλεπώτερα, ἡμεῖς δὲ οὐδενὸς ἄλλου καλοῦντος ἡμᾶς,\nἢ ἵνα μὴ ζημιωθῶμεν, τὸ πρᾶγμα οὐχ ὑποστησόμεθα;ʼ\nΠολλάκις δὲ καὶ ἡ φύσις τῶν πραγμάτων ἐπενθυήματος\nἰδίαν εὕρεσιν κατασκευάζει, τοῦ ἐνθυμήματος\nκαθʼ ἑαυτὸ μὲν οὐκ ἀπαρτίσαντος, προσθήκης δέ τινος\nἄλλης περιττοτέραν δριμύτητα χαριζομένης αὐτῷ τῷ\nἐνθυμήματι· οἶον εἰ λέγοι τις δεινὸν τὸ ἀδικεῖν πατρίδαʼ,\nεἶτα ἐργάσαιτο ἐκ τοῦ ἐναντίου ‘χρὴ γὰρ ἀδικεῖν\nπολεμίουςʼ, εἶτα ἐνθύμημα θείη ὅτι χαλεπώτερόν\nἐστιν ὁ πολίτης ἀδικῶν τοῦ πολεμίου, ὅτι ὅ μὲν διὰ\nτὸ γένος συγγνώμην ἔχει, ὅ δὲ ἐπιτείνει διὰ τὸ πολίτης\nεἶναι τὸ μισεῖσθαιʼ, τούτῳ εἰ προσγένοιτο τῷ ἐνθυμήματι\n\n\n\nτὸ ‘καὶ μάλιστα ἐὰν ὁ πολίτης φαίνηται τούτους\nἀδικῶν, οὕς ἐδόκει πρότερον εὖ πεποιηκέναιʼ,\nλοιπὸν τοῦτό ἐστι τὸ ἐκ τῆς φύσεως τοῦ αὐτοῦ πράγματος\nἀληθινὸν ἐπενθύμημα μετὰ προσθήκης τινὸς\nπεριττοτέραν δριμύτητα χαριζόμενον αὐτῷ τῷ ἐνθυμήματι·\nκαὶ λοιπὸν οὕτω γίνεται καὶ καλεῖται ἐν ἐνὶ καὶ\nτῷ αὐτῷ προβλήματι διπλῆ συγκριτικὴ ἐπίτασις περιττοτέραν\nδριμύτητα χαριζομένη αὐτῷ τῷ ἐνθυμήματι.\nΠερὶ τῶn ἀπʼ ἀρχῆς ἄχρι τέλους.10 Τὰ ἀπʼ ἀρχῆς ἄχρι τέλους ἔστι μὲν τὸ συνεκτικώτατον\nπάντων τῶν κεφαλαίων — ἕνθεν γὰρ καὶ τὰ\nἄλλα γίνεται κεφάλαια —, ἔχει δὲ οὐ τὴν αὐτὴν κατασκευὴν\nτῶν ἐπιχειρημάτων, οἵαν καὶ τὰ λοιπά· οὐ γὰρ\nἡ περίστασις κατασκευάζει τὰ ἀπʼ ἀρχῆς ἄχρι τέλους,\nἀλλʼ ὥσπερ ἴδιος ἐπιχειρημάτων τόπος ἔστι τῶν ἀπʼ\nἀρχῆς ἄχρι τέλους, ἡ ὑποδιαίρεσις καλουμένη. ἔστι δὲ\nἡ ὑποδιαίρεσις ἡ τοῦ ἀθρόου πράγματος εἰς λεπτὸν\nτομὴ εὑρισκομένη πολλή, καὶ γίνεται οὕτως, εἴ τις τὰ\nἀπʼ ἀρχῆς ἄχρι τέλους ὁρίσας ἑαυτῷ ὁλοσχερῶς καὶ\nἀπαραλείπτως καθʼ ἕκαστον ὄνομα τῶν λεγομένων ἐν\nαὐτοῖς δύναιτο ὑποδιαιρεῖν οὕτω πλάττων ‘εἰ γὰρ μὴ\nτόδε ἐποίησας ἀλλὰ μετριώτερονʼ, ‘εἰ γὰρ μὴ τοσαῦτα\n\n\n\n> ἐποίησας ἀλλὰ ἐλάττοναʼ. οἶον τρεῖς τις ἀπέκτεινε κατὰ\nτὸν τῶν ἀκρίτων νόμον υἱεῖς καὶ ἀξιοῖ δημοσίᾳ τρέφεσθαι\nνόμου κελεύοντος τὸν ἄπαιδα δημιοσίᾳ τρέφεσθαι.\nγενόμενος ἐν τοῖς ἀπʼ ἀρχῆς ἄχρι τέλους οὕτω\nδιασκοπήσεις· ὅπου τρεῖς ἀπέκτεινεν υἱεῖς, τὸ τρεῖς\nὑποδιαιρήσεις εἰ γὰρ ἕνα ἀπέκτεινεʼ, τὸ υἱεῖς ὑποδιαιρήσεις\n‘εἰ γὰρ μὴ αὐτοῦ παῖδαʼ, τὸ ἀπέκτεινεν ὑποδιαιρήσεις\n‘εἰ γὰρ ἀπεκήρυξενʼ. αὐτὰ δὲ ταῦτα νοεῖται\nμὲν οὕτως, ἰσχύν δὲ λαμβάνει ἀπὸ τοῦ λόγου· ἐπεὶ\nδύναται καὶ ὡς πνεῦμα ἀποταθῆναι κατὰ τὸ τοῦ ἀντιθέτου\nσχῆμα, δύναται δὲ καὶ μετὰ τὸ πληρωθῆναι\nτὸ πνεῦμα ἕκαστον αὐτῶν, εἰ θέλοις, καὶ κατὰ περίοδον\nἀπολαμβάνειν. καὶ δύναται ὡς πνεῦμα ἀποταθῆναι κατὰ\nτὸ τοῦ ἀντιθέτου σχῆμα οὕτως οἷον εἰ γὰρ μηδὲν\nπροσήκοντας ἀπέκτεινας, εἰ γὰρ ἀλλοτρίους, εἰ γὰρ\nὀθνείους, εἰ γὰρ ξένους, οὐχ ἂν ἠγανάκτησα καὶ τότε;\nοὐκ ἂν ἐδυσχέρανα; οὐκ ἂν ἀπῇτησα τιμωρίαν; νυνὶ\nδὲ φιλτάτους, οὕς ἐγέννησας, οὕς ἔθρεψας, ὑπὲρ ὧν\nἔδει μάχεσθαι, ὑπὲρ ὧν ἔδει δεδιέναι μή τις αὐτοὺς\nἄλλος ἀποκτείνῃ, φθάσας τοῦτο ἐποίησας· ἆρα τὸ τοιοῦτον\nἄγος καταδεξαίμην; οὐκ ἔστιν εἰπεῖνʼ. εἰ δὲ\nβούλει, καὶ συνάγεται ὡδε ‘ἄλλος μὲν οὖν τις δικαίως\nἂν ὑπόσχοι τιμωnρίαν, εἰ καί τινα τῶν μὴ προσηκόντων\nἀπέκτεινεν· οὐτος δὲ ἰδίους υἱεῖς τρεῖς ἀποκτείνας\nἀφεθήσεται;ʼ δύναται δὲ καὶ ἑκάστη ὑποδιαίρεσις ὁρισθεῖσα\nχώραν προσωποποιίας ἀναδέξασθαι. ποίκιλλε δὲ ὲ\n\n\n\nτοῖς σχήμασιν οἷον ‘εἰ γὰρ ἕνα ἀπέκτεινας, οὐκ ἂν εἷπον\nκαὶ τότε, ὅτι φόνος ἀσεβής σοι τετόλμηται;ʼ\nΓίνεται δὲ ὑποδιαίρεσις ποτὲ μὲν αὐτοῦ τοῦ πράγματος\nεἰς λεπτὸν τεμνομένου, ποτὲ δὲ ἐκ τῶν ὁμιοίωον\nλαμβανομένη. καὶ ἀπʼ αὐτοῦ μὲν τοῦ πράγματος οὕτως,\nοἶον προσῆλθε μάγος πατρὶ αἰτῶν θυγατέρα πρὸς γάμον,\nοὐχ ἔδωκεν, ἐρᾷ εἰδώλου ἡ κόρη, καὶ κρίνεται ὁ\nμάγος φαρμάκων. ἐνταῦθα ὑποδιαιροῦντες τὸν τοῦ εἰ.\nδώλου ἔρωτα λέγομεν ‘ἐρᾷ εἰδώλου· εἰ γὰρ ἀνδρὸς\nἤρα τινός, οὐκ ἂν ἐπὶ σὲ ἤγαγον τὴν αἰτίαν; εἰ γὰρ\nσοῦ αὐτοῦ ἤρα, οὐκ ἂν ἐπήγαγον ἐπὶ σὲ τὴν αἰτίαν;ʼ\nταῦτα ὑποδιαίρεσίς ἐστιν ἐκ τῶν μικροτέρων· τὸν γὰρ\nτοῦ εἰδώλου ἔρωτα ὑποδιαιροῦμεν ἀπὸ τῶν μικροτέρων\nεἰς ἄλλους. — Ἀπὸ δὲ τῶν ὁμοίων οὕτως εἰ γὰρ\nμὴ ἤρα, ἀλλʼ ἐνόσει νόσον ἄλλην τῷ σώματι, οὐκ ἂν\nκαὶ τότε σε ἔκρινα;ʼ — Καθόλου δέ, ὡς ἔφαμεν, καὶ\nτῶν ὁμοίων καὶ τῶν ἰδίων αἱ λεπταὶ ὑποδιαιρέσεις\nἀναδέξονται τὰς προσωποποιίας ἀναγκαίας οὔσας, ἅς,\nεἰ θέλοις, καὶ περιόδοις καὶ παντὶ τρόπῳ ἔξεστί σοι\nμηκύνειν.\nἜστι δὲ ὑποδιαίρεσις καὶ ἐκ τοῦ μείζονος ἐνίοτε\nλαμβανομένη, ἵνα μὴ ἀεὶ τοῖς λεπτοῖς προσέχωμεν·\nσυμβαίνει δὲ τοῦτο, ὅταν ἀξιώμεθά τι παρασχεῖν ἐπὶ\nμισθῷ φαινομένῳ ἤ χάριτι λέγοντες ὅτι οὐδʼ εἰ μείζονα\n\n\n\nἐδίδουʼ. οἷον πέπομφεν ἑκατὸν τάλαντα Θίλιππος\nπρίασθαι βουλόμενος τὸν Δημοσθένην· εἰς λεπτὸν ὑποτεμὼν\nἐρεῖς οὐδὲ ἄλλον τινὰ τῶν τυχόντων ἔδωκα ἄν,\nμή τί γε Δημοσθένηνʼ· τὰ δὲ ἑκατὸν τάλαντα ἐκ τοῦ\nμείζονος οὐδὲ εἰ μύρια διδοίη τάλαντα οὐδʼ ἄν πόλεις\nοὐδʼ ἄν ἔθνη, ἀντὶ Δημοσθένους λήψψομαιʼ.\nἈλλʼ ἵνα μὴ προσκορὲς τὸ ἐξ ὑποδιαιρέσεως ἀεὶ\nτῷ αὐτῷ σχήματι εἰσαγόμενον, ἀλλαττέσθω τὰ σχήματα\nποτὲ μὲν οὕτω λεγόντων ‘εἰ γὰρ τόδε ἐποίησας, οὐκ\nἔδει σε δοῦναι τιμωρίαν;ʼ ποτὲ δὲ οὕτως ἐγὼ μὲν γὰρ\nκαὶ ἐπʼ ἐκείνῳ σε τιμωρίαν ἀπῇτησα ἄν, καίτοι μικρὸν\nἦν καὶ μετριώτερον ἦνʼ, ποτὲ δὲ οὕτως ἄλλος μὲν\nοὖν τις ἐμίσησεν ἂν καὶ διὰ τόδεʹ. ἔστι δὲ τούτων\nκαλλίων ἡ μεταχείρισις, εἰ ἀναστρέφοι τις καὶ ὅλον τὸ\nπρᾶγμα, οὐκ ἀπὸ τοῦ πράγματος εἰς τιμωρίαν ἕλκων,\nἀλλʼ ἀναστρέφων τὴν τιμωρίαν, οἷον ‘εἰ καί τι τούτου\nμετριώτερον ἐποίησαςʼ, ἵνα ποτὲ μὲν ἀπὸ τοῦ\nπράγματος ἀρχόμενοι εἰς ἀξίωσιν καταβαίνωμεν, ποτὲ\nδὲ ἀπὸ τῆς ἀξιώσεως ἀρχόμενοι εἰς τὸ πρᾶγμα\nἀνερχώμεθα.\nὍταν δὲ αἴ ὑποδιαιρέσεις ἄλογοι γίγνωνται φασκόντων\nἡμῶν ‘εἰ γὰρ τόδε ἐποίησας, οὐκ ἂν ἔκρινόν σε;᾿ ,\n\n\n\nδιὰ τὸ ἀλόγως ἄν κρῖναι δόξαι οὕτω σχηματίσεις ‘εἰ\nτόδε ἐποίεις, οὐκ ἂν ἔκρινον;ʼ ὡς ὁ συνθάψας τὴν\nχλαμύδα τῷ ἐρωμένῳ καὶ μὴ κομίσας ἐκ τῆς ἀλλοδαπῆς\nἐντειλαμένου ἐκείνου· ἐνταῦθα γάρ, ἐπεὶ μωρόν\nἐστι τὸ λέγειν ἔκρινα ἄν σε, εἰ καὶ ἐδάκρυες συνεχῶςʼ,\nἐρεῖς ὅτι ‘εἰ ἐδάκρυες, οὐκ ἂν ἐφρόντισα; εἰ παρεκαθέζου\nτῷ τάφῳ, οὐκ ἂν ἐμήνιον;ʼ καίτοι καὶ τότι,\nεἰ δύνασαι, βίασαι ἀναιρεῖν, ὅ ἔδωκας. καὶ καθόλου\nπᾶσαν ὑποδιαίρεσιν ἄν πειραθείης συγχωρήσας ἀνελεῖν,\nεἶτα ἀνελὼν ἐπενέγκοις, πολλαπλασιάσεις τὸν λόγον\nδριμέως λέγων οὕτως ‘εἰ μὲν τόδε ἐποίησας, συγγνώμης\nἄξιος· ἐπεὶ δὲ τόδε, οὐκέτι· καίτοι οὐδὲ τότεʼ·\nοὕτω γὰρ καὶ αἱ προσωποποιίαι χώραν ἕξουσι μυρίαν.\nἵνα δὲ μὴ προσκορὴς εἶναι δόξῃς διὰ τῆς προσωποποιίας\nπληρῶν λόγους, θαυμαστὸς φανήσῃ ῥήτωρ τὸ\nγνώρισμα αὐτῆς ἀφαιρῶν καὶ χρώμενος αὐτῇ· εἰ γὰρ\nμὴ λέγοις εἶπον ἄνʹ, ἄλλο τι φαίνεται πρότερον ἢ\nΔροσωπόΔοιία.\n11 Πρόσκειται τοῖς ἀπʼ ἀρχῆς ἄχρι τέλους ὥσπερ ἴδιόν\nτι ἐπὶ τῷ τέλει καὶ τὸ πλαστὸν ἐπιχείρημα καλούμενον.\nτινὲς δὲ οὕτως αὐτὸ ἐκάλεσαν πλαστὸν οὐχ εἰδότες,\nὅτι καὶ πᾶσα ὑποδιαίρεσις πλαστή ἔστι. τὸ γὰρ μὴ γενόμενον\n\n\n\nπλαττόμενον δὲ ὡς καὶ γενέσθαι δυνάμενον\nτῆς αὐτῆς ἂν εἴη δήπουθεν εὑρέσεως. καὶ τὸ μὲν κυρίως\nπλαττόμενον ἐπιφερόμενον δὲ πᾶσι τοῖς ἀπʼ ἀρχῆς\nἄχρι τέλους οὕτως εὑρίσκεται καθολικῶς· εἰ μὲν ἐπʼ\nἀγαθῷ τινι πραχθέντι δωρεὰν αἰτεῖς καὶ πλάττεις, οὕτως\nεἶτα δὲ εἰ πρὶν ἢ ποιῆσαι τὸ ἀγαθὸν ᾔτουν δωρεάν,\nοὐκ ἄν μοι ἔδοτε; οὐκ ἂν ἐψηφίσασθε ἐπαγγελλομένῳ\nποιήσειν;ʼ καὶ ἐπὶ τούτῳ ἐρεῖς δεινὸν δὲ ἐπαγγελλομένῳ\nμὲν ποιήσειν ψηφίσασθαι, μὴ δοῦναι δὲ\nπεποιηκότιʼ· εἰ δὲ ἐπὶ κακῷ τινι πραχθέντι πάλιν τιμωρίαν\nἀπαιτεῖς καὶ πλάττεις, ὁμοίως εἰ δὲ πρὶν ἢ\nγενέσθαι τὸ κακὸν ἔγνωμεν, ὅτι ἔσται, οὐκ ἂν ἐφιλοτιμησάμεθα\nκωλῦσαι; δεινὸν δὲ μέλλον μὲν γίνεσθαι\nκωλύειν, γενόμενον δὲ μὴ τιμωρεῖσθαι. καὶ ἐφεξῆς\nτούτῳ τῷ σχήματι τῆς ζητήσεως χρώμενος πολυτρόπως\nεὑρήσεις τὰ ἀπʼ ἀρχῆς ἄχρι τέλους καταστῆσαι.\nTὰ δὲ πλαστὰ χώραν ἔχει μετὰ τὴν ἀθρόαν εἰσβολὴν\nτῶν ἀπʼ ἀρχῆς ἄχρι τέλους, χώραν δὲ ἔχει καὶ ἐν\nταῖς ἐργασίαις ταῖς ἀπὸ παραδείγματος, εἰ λέγοιμεν\nἐπὶ τῷ πράγματι τῷ καλῶς πραχθέντι ἢ κακῶς τὸ\nπλαστὸν ἐπιφέροντες· οἷον οὐ δεῖ ἐχθρῷ ἐπιτάττοντι\nπείθεσθαιʼ, τοῦτο τὸ ἐπιχείρημά ἐστιν· ἡ ἐργασία ἐκ\n\n\n\nπαραδείγματος ‘οὐδὲ γὰρ οἱ πατέρες ἡμῶν ἐπείσθησαν\nτῷ ᾶέρξῃ γῆν αἰτοῦντι καὶ ὕδωρ, ἀλλʼ ἐξελθόντις\nπολλὰ καὶ καλὰ ἔπραξανʼ· εἶτα πλαστὸν φέρε ‘εἰ δὲ\nτότε συνεβούλευέ τις δοῦναι γῆν καὶ ὕδωρ, οὐκ ἂν\nκατελεύσθη; ἐγὼ μὲν οἶμαιʼ. ἐπὶ δὲ τῷ κακῶς οἷον ‘οὐ\nδεῖ πιστεύειν Θιλίππῳ χαριζομένῳ· ἀπατεὼν γάρ ἐστινʼ\nεἶτα ἐργασία ἐκ παραδείγματος οὐδὲ γὰρ τοῖς Ὀλυνθίοις\nσυνήνεγκε πεισθεῖσιν αὐτῷ, ἀλλὰ Ποτίδαιαν λαβόντες\nἅπαντα προσαπώλεσανʼ· εἶτα πλαστὸν φέρε ‘εἰ\nδὲ τότε, ὅτε τὴν Ποτίδαιαν ἐλάμβανον, εἶπέ τις αὐτοῖς\nθεόθεν, ὅτι προσαπολοῦσι καὶ τὴν λυνθον, ἆρα\nἂν ἐδέξαντο; οὐκ ἔστιν εἰπεῖνʼ.\nἜτι παραπειρᾶσθαι δεῖ τὰ πλαστὰ καὶ ἀπὸ τῶν\nἐναντίων ζητεῖν πλάττειν, καὶ τοῦτο μυριάκις εὑρίσκεται·\nοἷον εἰ μὲν ἐπʼ ἀγαθῷ αἰτοίης γέρας, λέγε ‘εἰ δὲ\nκακόν τι ἐπεποιήκειν, οὐκ ἂν τιμωρίαν ἔδωκα;ʼ ὡς ὁ\nΔημοσθένης ἐν τῷ Πρὸς Αεπτίνην· διεξελθὼν γὰρ\nτὰς πράξεις τοῦ Χαβρίου λέγει ἐκ τοῦ ἐναντίου πλάττων\n‘ἀλλʼ εἰ μὲν μίαν ἀπώλεσε ναῦν, περὶ θανάτου\nἂν ἐκινδύνευσεʼ· τοῦτο μέντοι καὶ διπλῆν ἔχει τὴν τῆς\nπλάσεως θεωρίαν, ἀπὸ γὰρ τοῦ ἐναντίου γενάμεεον\nτῷ μικροτέρῳ συμπλέκεται ἢ ἐάν τινα κελεύῃς δοῦναι\nτιμωρίαν ἐπʼ ἀδικήματι· ἔνεστι γὰρ λέγειν εἰ ἅ ἔβλαψεν\nεὐηργέτηκε, δωρεὰς ἂν ἔλαβε· δράσας δὲ κακῶς\n\n\n\nοὐ κολασθήσεται;ʼ παντὸς δὲ τοῦ λεγομένου ζήτει τὸ\nἐναντίον καὶ πολλάκις εὑρήσεις τοῦτο παρʼ ὅλον τοῦ\nπλαστοῦ τὸν λόγον, μεμνημένος ὅτι ὡς ἐπὶ τὸ πολὺ\nἢ ἀθρόον τὸ πραχθὲν ὡς οὐ γενόμενον πλάττεται ἢ\nτὸ ἐναντίον αὐτοῦ· οἷον ἐπὶ τυραννοκτόνου ‘εἰ δὲ πρὶν\nἢ ἀποκτεῖναι ἐπηγγελλόμηνʼ, τοῦτο τοῦ ἀθρόου πλάσμα\nὡς μὴ γενομένου, καὶ ἄλλο ἐκ τοῦ ἐναντίου εἰ δὲ μὴ\nκατώρθωσα ἀλλὰ ἐλήφθην, τί ἂν ἔπαθον;ʼ καὶ εἰ Δημοσθένην\nαἰτοίη Cίλιππος ἤ τι τοιοῦτον, διάπλασον\nἐκ τοῦ ἐναντίου εἰ δὲ ὑμεῖς ἐβούλεσθε λαβεῖν τι τῶν\nΘιλίππου, πότε ἂν συνεχώρησεν ὑμῖν;ʼ\nΕῖ δὲ καὶ εὐτελέστερόν τι συνεχώρει ἡ φύσις, οὐκ\nἂν ὥκνησα διὰ τὸ σαφέστερον. σὺ δὲ παράπεμπε τῷ\nνῷ τὰς θεωρίας τῷ ῥητορικῷ σου κοσμῶν λόγῳ τὴν\nτέχνην. ἴσθι μέντοι, ὡς τοῖς ἀρχαίοις ἐντυγχάνοντες\nκαὶ μάλιστα τῷ καθηγεμόνι μυρία καλὰ εὑρίσκομεν·\nὅσα δὲ πρὸς τὸ κατεπεῖγον τῆς ὑπαγορεύσεως ἐπιτρέχει\nτῇ ψυχῇ, δίδωμι.\nΔυσχερῆ λύσιν ἔχει τὰ ἀπʼ ἀρχῆς ἄχρι τέλους τῆς 12\nπραγματικῆς. εὕρηται οὖν καὶ μέθοδος πρὸς ταῦτα,\nὥστε τῷ λύοντι τὰ ἀπʼ ἀρχῆς ἄχρι τέλους εὐπορίαν\nεἶναι, καὶ τοῦτο τὸ μάθημα σαφέστατα ἐκθήσομαι. ἐὰν\n\n\n\nμὲν τὸ πρᾶγμα παρʼ ἡμῶν γεγονὸς καὶ ὑπὸ τῶν\nἐχθρῶν εἰς τὴν ἡμετέραν βλάβην εἰσαγόμενον, οὕτως\nαὐτὸ λύσομεν· ζητοῦντες τῶν ἀντιθετικῶν στάσεων τὰ\nλυσιτελοῦντα ἡμῖν θήσομεν, ὥσπερ ποιοῦμεν καὶ ἐν\nτῇ ἀντιλήψει, πολλάκις δὲ θήσομεν καὶ τῶν ἄλλων\nστάσεων τὰ συντελοῦντα εἰς τὴν ἡμετέραν ώφέλειαν.\nκαὶ μεταληπτικὰ δὲ ἐἀν ἔχῃ τὸ κεφάλαιον τοῦ πλαττομένου,\nθήσομεν ἔσθʼ ὅτε καὶ οὕτω λύσομεν ὅτι οὐδὲν\nπρὸς ἡμᾶς τὸ γενόμενον. καὶ μάλιστα ἐὰν ἐκ φύσεως\nὴ τι γενόμενον καὶ διὰ τοῦτο ἀξιῶμέν τι γενέσθαι, ὁ\nἐνιστάμενος ἐρεῖ ὅτι οὐ διʼ ἡμᾶς γίγνεται ἀλλὰ διὰ\nτὴν αὐτοῦ φύσινʹ. οἷον ῥεῖ ἀπὸ τῆς Αἴτνης ἐπὶ τὴν\nΚατάνην συνεχῶς τὸ πῦρ, καὶ συμβουλεύει τις αὐτοῖς\nμετοικίζεσθαι· τοῦτο τοίνυν λέξει ὁ φεύγειν συμβουλεύων\nὅτι κινδυνεύομεν ἐπιόντος ἡμῖν τοῦ πυρὸς καὶ\nἀπαίρωμεν ἐνθένδεʼ ἀπαντήσομεν οὖν οὕτως οὐ δηʼ\nἡμᾶς ῥεῖ τὸ πῦρ ἀλλὰ διὰ τὴν αὐτοῦ φύσινʼ.\nΠερὶ τάξειος ἑπιχειρημάτων.13 Ἡ δὲ τάξις τῶν ἐπιχειρημάτων διπλῆ. εἰ γὰρ τύχοι\nτὰ μὲν αὐτῶν ἀποδεικτικὰ εἶναι πολιτικῆς ἑρμηνείας\nμόνης δεόμενα, τὰ δὲ πανηγυρικά, τηρήσεις τὰ πανηγυρικὰ\nτελευταῖα πρὸς τὸ δοκεῖν αὔξειν προχωοροῦντα\n\n\n\nτὸν λόγον ἐπὶ τὸ ἀκμαιότερον, ἵνα τὰ τῆς τέχνης κατʼ\nοἰκείαν τάξιν προχωοροῦντα δόξαν ἀκμῆς τῷ λέγοντι\nπαράσχῃ ὡς ὑπὸ τῆς ἐν τῷ λέγειν θερμότητος ἐπὶ τὸ\nἀκμαιότερον προαγομένῳ· ἄλλως τε δὲ καὶ ἡδίων τοῖς\nἀκούουσιν ὁ ἀπὸ τῶν ἀποδεικτικῶν ἐπὶ τὰ πανηγυρικώτερα\nχωρῶν, οὐχ ὁ ἀπὸ τῶν πανηγυρικῶν ἐπὶ τὰ\nἀποδεικτικά.\nΑὕτη μὲν ἰδέα πρώτη. δευτέρα δὲ ἐκείνης σοφωτέρα\nἰδόντα τὰ ἐπιχειρήματα, ὁπόσα ἐστὶ καὶ οἷα, τὸ προκλητικώτερον\nτοῦ ἐξῆς κεφαλαίου τελευταῖον τιθέναι,\nἵνα, ἐκ τῆς ἀνάγκης τοῦ ἐπιχειρήματος ἀνισταμένου\nτοῦ κεφαλαίου τοῦ ἐφεξῆς, ὕφος ἕν ὁ λόγος γένηται\nκαὶ σῶμα, μὴ διασπώμενος ἐν ταῖς ὑποφοραῖς, ἀλλὰ\nαὐτὸς αὐτοῦ δοκῶν ἔχεσθαι καὶ ἀνίστασθαι διʼ αὐτοῦ·\nὥσπερ οὖν ἴσμεν καὶ ἐν ταῖς ἀντιλήψεσι τὸ ἀντιπαραστατικὸν\nμετὰ τὴν ἔνστασιν τελευταῖον τιθέμενον,\nἐπειδὴ ἐγερτικόν ἐστι τοῦ ὅρου, οἷον ‘ἐξῆν ἀποκτεῖναι\nτὸν υἱόν’, ἡ ἔνστασις οὐκ ἐξῆν· εἰ δὲ καὶ ἐξῆν, οὐκ\nἐπὶ τῷ αἴτιον γενέσθαι σε τῇ μητρὶ θανάτουʼ, ἵνα\nεὐθέως ὁ ὄρος ἀπαντήσῃ, τί τὸ αἴτιόν ἐστι θανάτου\nγενέσθαι. εἰ γὰρ καὶ ἀντιπαράστασίς ἐστιν ἡ ἀπαντήσασα\nοὐκ ἐπιχείρημα, ὅμως εἰς παραδείγματος λόγον\n\n\n\nθήκαμεν, ὅτι χρὴ καὶ ἐπὶ τῶν ἐπιχειρημάτων οὕτω\nτιθέναι τελευταῖον τὸ τοῦ μέλλοντος κεφαλαίου προκλητικόν·\nἐπεὶ καὶ ἡ ἔνστασις καὶ ἡ ἀντιπαράστασις\nτὸν αὐτὸν ἔχουσι λόγον, οὐκ ἀεὶ τῆς ἐνστάσεως ἢ τῆς\nἀντιπαραστάσεως πρώτης τιθεμένης, ἀλλʼ ἐναλλἀξ τοῦτο\nπασχούσης ἑκάστης, ὅν τρόπον φαμὲν δεῖν ἀνασκοπεῖν\nκαὶ ἐπὶ τῶν ἐπιχειρημάτων· καὶ γὰρ τούτων ἑκάστη\nἢ διὰ τὸ ἀκμαιότερον δευτέρα τεθήσεται ἢ διὰ τὴν\nτοῦ μέλλοντος κεφαλαίου προσδοκίαν.\nΗερὲ ὄρου.14 Ὅρος καὶ ἀνθορισμὸς καὶ συλλογισμὸς καὶ λύσις τοῦ\nσυλλογισμοῦ τέσσαρα μέν ἐστιν ὀνόματα, τῇ δὲ δυνάμει\nδύο· ὅ τε γὰρ τὸν ὅρον ἔχων καὶ τὸν συλλογισμὸν\nτοῖς αὐτοῖς ἐπιχειρήμασι κατασκευάζειν ἑκάτερα δύναται,\nὅ τε τὸν ἀνθορισμὸν καὶ τὴν λύσιν τοῦ συλλογισμοῦ\nτοῖς αὐτοῖς ἐπιχειρήμασι κατασκευάζειν ἑκάτερα\n\n\n\nδύναται. τέχνη δὲ θαυμασία παρʼ ἡμῖν εὕρηται πρὸς\nτὸ μήτε πεφύρθαι τὸν λόγον μήτε ἄπορον εἶναι διῃρημένης\nτῆς διανοίας, ὥσπερ καὶ ἐπὶ τῶν ἐπιχειρημάτων,\nἕνα ὅ τε τὸν ὅρον μελετῶν καὶ ὁ τὸν ἀνθορισμὸν ἀντιτιθεὶς\nτούτῳ τὰ πρὸ τοῦ πράγματος εἰωθότα συμβαίνειν\nλέγωσι, καὶ ὁ μὲν τὸν ὅρον κατασκευάζων οὕτω\nζητῇ τόδε πρὸ τοῦ πράγματος ἔδει γενέσθαι, οὐ γέγονενʼ,\nὁ δὲ τὸν ἀνθορισμὸν κατασκευάζων ἵνα οὕτω\nλέγῃ ἔδει τόδε γενέσθαι πρὸ τοῦ πράγματος, γέγονεʼ.\nταῦτα μὲν ἀπὸ τῶν πρὸ τοῦ πράγματος· οἶον μαινόμενος\nἀπέκτεινε τύραννον, σωφρονήσας αἰτεῖ τὸ γέρας,\nἐνίσταταί τις αὐτῷ ‘οὐ τοῦτό ἐστι τυραννοκτονίαʼ. ὅ\nδέ φησι τοῦτό ἔστι τυραννοκτονία· ἔδει ἀνελθεῖν εἰς\nτὴν ἀκρόπολιν, ἀνῆλθον· ἔδει ἀποκτεῖναι, πεφόνευκαʼ,\nταῦτα πρὸ τοῦ πράγματος. ὁ δὲ τὸν ἀνθορισμὸν κατασκευάζων\nἐρεῖ οὕτως ἔδει βουλεύσασθαι πρῶτον τὸν\nμέλλοντα τυραννοκτονεῖν, σὺ μαινόμενος οὐκ ἐβουλεύσω·\nσωφρονούντων γὰρ ἔργον ἐστίνʼ, ὥστε τῶν ὀφειλόντων\nτι πρὸ τοῦ πράγματος γενέσθαι παρὰ τοῦ τυραννοκτόνου\nλείπει· ‘ἔδόει εἰδέναι τὸν τυραννοκτόνον,\nτί ποιεῖ, σὺ δὲ οὐκ ᾐόεις᾿. ὁ δὲ συλλογισμὸς ἀπὸ τῶν\nἐπισυμβαινόντων τῷ πράγματι ἐπικατασκευασθήσεται,\nοἷον οὐδὲν διαφέρει, εἴτε ἐμαινόμην εἴτε ἐσωφρόνουν·\n\n\n\nἂ γὰρ ὡς σωφρονοῦντος ἀποκτείναντος ἐμοῦ ἐπισυνέβη\nἂν ἀγαθά, ταῦτα καὶ νῦν γέγονεν· ἔδει τὸν τύραννον\nἀνῃρῆσθαι, ἀνήρηται· ἔδει ἐλευθερίαν γενέσθαι, γέγονεν·\nἔδει μηδένα εἶναι ἐπὶ τῆς ἀκροπόλεως, οὐδεὶς\nἔστινʼ. ὁμοίως καὶ ὁ τὴν λύσιν τοῦ συλλογισμοῦ ἔχων\nἐκ τῶν μετὰ ταῦτα συμβαινόντων, εἴ τι μὴ ἐπιγέγονε,\nλαμβάνων ὡς ἐπιχείρημα φήσει ὅτι πολὑ διαφέρει· ἂ\nγὰρ ἂν ἐπισυνέβη σωφρονοῦντός σου κτείναντος, ταῦτα\nοὐ γέγονε νῦν μαινομένου ἀποκτείναντος· οἶον ὁ\nσωφρονῶν ἀποκτείνας εὐθέως τιμᾶται, σὺ δὲ μετὰ τὸν\nφόνον ἐθεραπεύου ἰατροῖς ὑποκείμενος καὶ μάγοιςʼ\nὥστε τῇ μὲν δυνάμει τὰ αὐτὰ εἶναι κἀκεῖνα, οἷα τὰ\nἐνθάδε, μόνῃ δὲ τῇ διαστάσει τῶν χρόνων διαφέρειν.\nἐξ οὗ συμβαίνει μὴ διαμαρτεῖν τὰς δριμύτητας πρός\nτε εὐπορίαν τοῦ ἐπιχειροῦντος καὶ πρὸς διάκρισιν τῶν\nτε ἄνω κεφαλαίων καὶ τῶν ἐφεξῆς, ὡς ἂν μὴ τοῖς\nαὐτοῖς περιπίπτωμεν τῷ τὰς αὐτὰς δυνάμεις ἔχειν\nἑκάτερα.\nΠερὶ σιασκευυῆς.15 Διασκευὴ δὲ τοῦ προβλήματος ἡ διατύπωσίς ἐστι\nτοῦ πράγματος, ὥσπερ ἐν ποιητικῇ ἡ καθʼ ἕκαστον\n\n\n\nτῶν γενομένων ἀφήγησίς τε καὶ διατύπωσις, διὰ μὲν\nτῶν πεπραγμιένων τοῦ διασκευάζοντος ὀφείλοντος πλατῦναι\nτὸ πρᾶγμα μόνον, οὐ μέντοι γε οὔτε αἰτίαις\nοὔτε λογισμοῖς τοσοῦτον οὔτε ἄλλῳ τινὶ ἐπιχειρήματι,\nἀλλὰ μόνῳ τῷ τρόπῳ. διασκευάζεται μὲν γὰρ πάντως\nἕν τι τῶν τῆς περιστάσεως, καὶ ὅ τι δἂν ἐκείνων ᾖ,\nτῷ τρόπῳ πάντως πλατύνεται, καὶ μετὰ τοῦ τρόπου\nκαὶ προσωποποιίαις καὶ οἶα εἰκὸς ἧν τελεῖσθαι ἐφʼ\nἑκάστου τῶν πραττομένων καὶ λεχθῆναι δυναμένων\nπαρὰ τῶν ἐμφαινομένων προσώπων ἐν τῇ διατυπώσει.\nἔξεστι δὲ τὸν διασκευάζοντα πιθανῶς τολμᾶν καὶ λέγειν,\nὅσα εἰκὸς ἐπισυμβαίνειν εἴωθε τοῖς πράγμασι\nπαράδοξα ἢ θαυμαστά, καὶ ταῦτα λαμβάνοντα ἐκ τοῦ\nεἰκότος· ὄ γὰρ ἂν δυνηθῇ ποτε ἐπισυμβῆναι τοιούτῳ\nπράγματι, λέγειν ἔξεστιν, ὡς ἐπισυνέβη καὶ τότε, πᾶν\nδὲ τὸ παρὰ τὸ εἰκὸς ἢ λεχθῆναι ἢ πραχθῆναι λεγόμενον\nεἰς κακόζηλον ἐξάγει τὴν διασκευήν.\nΓίνεται δὲ ἡ διατύπωσις τοῦ πράγματος ἢ ἐκ τῶν\nπαρελθόντων ἢ ἐκ τῶν παρόντων ἢ ἀπὸ τῶν μελλόντων,\nἢ οἷα πάλαι ἐγένετο ἢ ὁποῖα νυνὶ γίνεται ἢ ὁποῖα\nκατὰ τὸ μέλλον γενήσεται, ἡμῶν καὶ ταῦτα διατυπούντων.\nσυνελόντι δὲ εἰπεῖν ἡ διασκευὴ ποιητικῆς ἔχει\n\n\n\nφιλοτιμίαν· οὐδὲν γὰρ ἕτερον ἡ ποιητικὴ ἔχει πλὴν\nἑκάστου τῶν γενομένων ἀφήγησίν τινα καὶ διατύπωσιν.\nΧρὴ δὲ τὸν μέλλοντα μελετᾶν οἰκονομεῖν εἰδέναι. εἰ\nμὲν γὰρ εὑρίσκοιτο διήγησις καὶ ἐκ τῶν παρελθόντων\nκαὶ ἐκ τῶν μελλόντων ἢ ἀπὸ τῶν παρόντων μόνων ἢ\nκαὶ τῶν δύο καιρῶν ἢ καὶ τῶν τριῶν, ἔξεστι τὸν παρελθόντα\nἀπολαβόντα ἐν τῇ διηγήσει ἐνδιασκεύως ἀποπληρῶσαι\nτὸ ἄνω μέρος, οὐ μέλλοντα ἐνοχλήσειν τοῖς\nκάτω μέρεσι τοῖς αὐτοῖς διὰ τὴν τῶν μελλόντων διατύπωσιν.\nεἰ δὲ εἴη τὸ πρᾶγμα ὀφεῖλον διασκευασθῆναι\nκαὶ ἄνω καὶ κάτω ἐν ταῖς διηγήσεσι, μνήμην αὐτοῦ\nποιησόμεθα κατασκευάζοντες ταῖς αἰτίας, αἷς ἔφαμεν\nτὴν διήγησιν κατασκευάζεσθαι, τοὺς δὲ τρόπους αὐτοὺς\nτῇ διασκευῇ φυλάξομεν. ἐὰν δὲ παντάπασιν ἦ ἄπορον\nεἰς διατύπωσιν τὸ πρᾶγμα, τότε μεταχείρισίς ἐστιν\nοἰκονομίας ἀρίστη τὸ μηδὲ ἐν τοῖς ἀπʼ ἀρχῆς ἄχρι τέλους\nγενομένους ἀποχρήσασθαι ταῖς ὑποδιαιρέσεσιν,\nἀλλʼ ἀθρόως εἰπόντες τὸ πρᾶγμα ἐκεῖ καὶ πλάσαντίς\nτινα πλαστὰ καὶ ἐπὶ ἀθρόῳ τῷ πράγματι ἐπειπόντες\nτὰς καθʼ ἕκαστον ὑποδιαιρέσεις τοῖς ἐπιοῦσιμεν\nτῇ κατασκευῇ χρώμενοι ἐνταῦθα ἀντὶ τῆς διασκευῆς,\nκαὶ τοὺς ὑπομερισμούς, οὕς ἐμέλλομεν ἐν τοῖς\nἀπʼ ἀρχῆς ἄχρι τέλους ποιεῖν ὡς κατασκευάζοντες, τούτους\n\n\n\nφυλάξομεν τῇ διασκευῇ ὡς διατυποῦντες, μόνῃ\nτῇ τῶν κώλων ἁρμονίᾳ χρώμενοι διαφερούσῃ — ἄλλα\nγάρ ἐστι κατασκευαζόντων κῶλα καὶ ἄλλα διασκευαζόντων\n— προσέτι δὲ καὶ τὰς περὶ τὴν κατασκευὴν περιόδους\nἀφαιροῦντες· ἀλλότριον γὰρ περίοδος διασκευῆς.\nὅθεν γίνεται καὶ ἡ τῶν προσωποποιιῶν εὐπορία· εἰ\nγὰρ καὶ ἀποροίη τὸ πρᾶγμα διασκευῆς ἀθρόως, ὁ ὑπομερισμὸς\nπροσωποποιίας οὐκ ἀπορεῖ. — Χρὴ δὲ εἰδέ —\nναί, ὅτι καὶ πᾶς ὑπομερισμὸς τὰ αὐτὰ λέγει τῇ διασκευῇ\nἀνεμποδίστως· δεῖ γὰρ πάντως ἐκ τῆς ὑποδιαιρέσεως\nεἰς τὸ πρᾶγμα αὐτὸ ἐπανελθεῖν, ἀλλὰ καὶ καθʼ\nἑκάστην ὑποδιαίρεσιν τοῦτο ποιεῖν ἀνεπαχθές ἐστιν ἀεί.\nΤαυτολογεῖ δὲ διασκευῇ καὶ ἡ τῶν καλουμένων χωρίων\nἀγωγή, καὶ ἐκείνη ἀνεπιλήπτως. ἀνάγκη γὰρ ἀπὸ\nτοῦ παραδείγματος ἢ τοῦ μυθικοῦ ἢ τοῦ ἱστορικοῦ μεταβαίνοντα\nεἰς τὸ ἰδιον πρᾶγμα τὸ αὐτὸ λέγειν πολλάκις·\nοἷον ὡς ἐπὶ παραδείγματος τοῦτο ἐπιδεῖν τινα\nσαφέστερον, ἐπίπρασκεν Ἀλέξανδρος τούς Θηβαίων\nαἰχμαλώτους, πριάμενοι Δακεδαιμόνιοι τριακοσίους κατεσφαξαν\nἐπὶ τὸ ἐν Δεύκτροις τρόπαιον καὶ κρίνονται\nτῶν εἰς τοὺς Ἐλληνας ἀδικημάτων. ἐὰν γὰρ διασκευάζοντες\nλέγωμεν τριακοσίους ἐθύσατε ὡς ἱερεῖα ὠμῶς\nκαὶ ἀνηλεῶς τοῖς βωμοῖς ὡς σφάγιαʼ, ταῦτα πάλιν\nδιασκευάσομεν, καὶ ἐν ταῖς διατυπώσεσιν αὐταῖς ὡς\n\n\n\nἔφαμεν λέγοντες ὡς προσῆκον δεδακρυμένους, θρηνοῦντας,\nἐστεφανωμένους, καὶ οἶα ἐποίουν περιπτυσσόμενοι\nἀλλήλους καὶ οἷα ἔλεγον ἱκετεύοντες καὶ ὀδυρόμενοι·\nμέχρι τούτων ἡ διατύπωσις ἡ ἀπὸ τοῦ πράγματος. ἐὰν\nδὲ ἐπεισάγειν ἐθέλῃς χωρίον ἀπὸ ἑνὸς ὀνόματος, λήῃ\nπρόφασιν ἱστοριῶν, ὡς ἐνταῦθα τριακοσίους ἐθύσατε,\nδιεφθείρατε τὸν ἀριθμὸν ὑμῶν τὸν ἐπαινούμενον τῶν\nτριακοσίων τῇ τούτων τελευτῇʼ· μετὰ γὰρ τὸ εἰπεῖν\nὡς ἀνηλεῶς ἀπεκτείνατεʼ καὶ διασκευάσαι δύνασαι εἰπεῖν\nὅτι ἀπέθανον ὑμῶν καὶ ἐν Θυραίᾳ τριακόσιοι,\nἀλλὰ πολέμου νόμῳ· ὑμεῖς δὲ ἱερείων νόμῳ τούτους\nκατεσφάξατεʼ καὶ πάλιν ἄλλο χωρίον ἀπέκτεινεν ὑμῶν\nκαὶ βασιλεὺς τριακοσίους ἐν Πύλαις, ἀλλʼ οὐκ ἔθυσεν·\nὑμεῖς δὲ παρεστήσασθε τριακοσίους ἱερεῖα τοῖς βωμοῖςʼ\nκαὶ πάλιν ἐπὶ τὴν διασκευὴν χωρήσομεν, εἰ τύχοι παρά\nδειγμα, κἂν Κλέωνος μνημονεύσῃς τὸ περὶ Πύλον καὶ\nφακτηρίαν χωρίον ἐπεισάγων, κἀκεῖθεν ἐπαναδραμεῖν\nεἰς τὴν διασκευὴν δύνασαι πάλιν ἀνεμποδίστως.\nΠερὶ λόγου σχημάτων.1 Ἐπειδὴ οὖν καὶ περὶ τῶν ἐπιχειρημάτων καὶ περὶ\nτῶν ἐργασιῶν καὶ περὶ τῶν ἐνθυμημάτων τῆς εὑρέσεως\n\n\n\nπάντα εἰς τέλος πεπλήρωται, ἀναγκαῖον εἰπεῖν\nκαὶ περὶ τῶν τοῦ λόγου σχημάτων, καθʼ ἅ προσήκει\nἕκαστον αὐτῶν ἐκφέρεσθαι. ὅσα μὲν γὰρ τῶν ἐπιχειρημάτων\nἢ τῶν ἐργασιῶν πολιτικά ἐστι τῷ νῷ καὶ\nἀποδεικτικά, προσήκει ταῦτα στρογγύλως καὶ κατὰ ἀντίθετα\nκαὶ κατὰ περιόδους ἐκφέρεσθαι, ὅσα δὲ πανηγυρικὰ\nτῷ νῷ, ἤτοι παραδειγματικὰ ἢ ἐκ παραβολῆς\nλαμβανόμενα, ταῦτα δεῖ πνευματικῶς ἀποτείνεσθαι καὶ\nἀκμαίως· τὰ γὰρ ἐνθυμήματα πάντα στρογγύλως κατὰ\nτὴν σύγκρισιν ἐκφερόμενα δριμύτητος δόξαν πλείονα\nἀποφέρεται, ἢ εἴ τις αὐτὰ ἁπλῶσαι θελήσειε τῷ λόγῳ.\nκαίτοι καὶ τούτῳ τῷ σχήματι ὁ Δημοσθένης ἐκαλλωπίσατο\nπολλάκις, ὡς ἐν τοῖς βιβλίοις εὑρίσκομεν· ὡς\nἐκεῖνο ἐν τῷ Περὶ τοῦ στεφάνου τὑμεῖς τοίνυν, ὦ\nνδρες Ἀθηναῖοι, Δακεδαιμονίων γῆς καὶ θαλάττηςρχόντων\nκαὶ τὰ κύκλῳ τῆς Ἀττικῆς κατεχόντων ἁρμοσταῖς\nκαὶ φρουραῖς, Κῦβοιαν, Τάναγραν, τὴν Βοιωτίαν\nἄπασαν, Μέγαρα, Αἴγιναν, Κλεωνάς, τὰς ἄλλας\nνήσους, οὐ ναῦς, οὐ τείχη τῆς πόλεως τότε κεκτημένης,\nἐξήλθετε εἰς Ἁλίαρτον καὶ πάλιν οὐ πολλαῖς ἡμέραις\nὕστερον εἰς ἔόρινθον, τῶν τότε Ἀθηναίων πολλὰ ἂν\nἐχόντων μνησικακῆσαι καὶ Κορινθίοις καὶ Θηβαίοις\n\n\n\nτῶν περὶ τὸν Δεκελεικὸν πόλεμον πραχθέντων· ἀλλʼ\nοὐκ ἐποίουν ταῦτα, οὐδʼ ἐγγύς τούτων. καίτοι τότε\nταῦτα ἀμφότερα, Αἰσχίνη, οὔθʼ ὑπὲρ εὐεργετῶν ἐποίουν\nοὔτʼ ἀκίνδυνα ἑώρων· ἀλλʼ οὐ διὰ ταῦτα προῖεντο\nτοὺς καταφεύγοντας ἐπʼ αὐτούς, ἀλλʼ ὑπὲρ εὐδοξίας\nκαὶ τιμῆς ἤθελον τοῖς δεινοῖς ἑαυτοὺς διδόναι, ὀρθῶς\nκαὶ καλῶς βουλευόμενοι». καὶ γὰρ ἐνταῦθα τὸ μὲν ἐπιχείρημα\nἦν ‘καλὸν τὸ μὴ μνησικακεῖν τοῖς ἀδικήσασιν,\nἐὰν κινδυνεύωσινʼ, ἡ ἐργασία δὲ αὐτοῦ οὐδὲ γὰρ Θηβαίοις\nοὐδὲ Κορινθίοις ἐμνησικακήσατε, ἀλλὰ κἀκείνοις\nἐβοηθήσατεʹ. τὸ δὲ ἐνθύμημα καίτοι Δακεδαιμονίων\nγῆς καὶ θαλάττης ἀρχόντων καὶ φοβερῶν ὑμῖν ὄντων\nτῶν πραγμάτωνʼ, ἔλαθε δὲ ἁπλώσας αὐτὸ ἀπὸ τοῦ καὶ\nτὴν τάξιν ὑπαλλάξαι· δεινὸς γὰρ ἀεὶ σοφίσασθαι τὰς\nτέχνας καὶ ἀποκρύπτειν ὁ ῥήτωρ, καὶ ἄλλοτε μὲν ἄλλως\nἐποίει, τῇ τάξει δὲ ἐνταῦθα· ὅθεν καὶ τολμήσας ἁπλῶσαι\nτὸν λόγον τοῦ νθυμήματος, εἰτα προσελθὼον τῇ\nἐργασίᾳ καὶ πάλιν ἀναγκασθεὶς ἐκ τῆς τέχνης μνησθῆναι\nτοῦ ἐνθυμήματος τῷ νῷ συνέστρεψεν αὐτὸ τῷ εἰπεῖν\nτκαίτοι τότε ταῦτα ἀμιφότερα οὔθʼ ὑπὲρ εὐεργετῶν\nἐποίουν οὔτʼ ἀκίνδυνα ἐώρων» καὶ προσήγαγε τὴν\nἐπίτασιν τῷ ἐπιχειρήματι· τὸ δὲ εοὐδὲ ἀκίνδυνα ἑώρων\nτὸ ἐνθύμημά ἐστιν, ὅ φθάσας ἥπλωσεν ἤδη.\nΠερὶ ἀντιθέτου.Ἀντίθετόν ἐστι σχῆμα λόγου διπλασιάζον πάντα τὸν\nὑποκείμενον νοῦν τοῦτον τὸν τρόπον, εἴ τις τοῦ κατὰ\nφύσιν ζητουμένου τὸ ἐναντίον λαμβάνων καταβαίνοι\nεἰς τὸ ὑποκείμενον· οἷον ‘ἐπειδὴ ἡμέρα ἐστί, δεῖ ποιῆσαι\nτόδε’, τοῦτο τὸ ζητούμενον, τὸ δὲ ἀντίθετον αὐτοῦ\n‘εἰ μὲν γὰρ μὴ ἦν ἡμέρα ἀλλὰ νύξ, ἴσως ἐχρῆν\nμὴ ποιεῖν’, εἶτα καταβαίνει εἰς τὸ ἴδιον ‘ἐπειδὴ δὲ\nἡμέρα ἐστί, ποιῆσαι προσήκει’. οἷον καὶ ἐν τοῖς προβλήμασι\n‘δεῖ καινοτομεῖν· πόλεμος γάρ ἐστι’, τοῦτο τὸ\nκατὰ φύσιν· τὸ δὲ ἀντικείμενον αὐτοῦ ‘εἰ μὲν γὰρ μὴ\nἦν πόλεμος ἀλλ᾿ εἰρήνη καὶ ἡσυχία, ἔδει μὴ καινοτομεῖν’.\nἈρετὴ δὲ τοῦ ἀντιθέτου, ὅτι καὶ ἁπλούμενον τῷ\nπλήθει τῶν κώλων πνεῦμα γίνεται καὶ συστρεφόμενον\nτῇ ἑρμηνείᾳ περιόδου τάξιν ἐπέχει, οἷον ‘εἰ μὲν γὰρ\nἦν ἐν ἡσυχίᾳ τὰ καθεστηκότα καὶ ἀπραγμοσύνη κατεῖχεν\nἡμιᾶς καὶ μήτε ἄτοπον μήτε φοβερὸν ἐφειστήκει\nπαρὰ τῶν πολεμίων μηδέν, ἀδείας δὲ ἦμεν ἐπειλημμένοι\n\n\n\nκαὶ ἐξουσίας τοῦ πράττειν ὅσα βουλομένοις ἡμῖν\nἐτύγχανεν, ἔδει φυλάττειν τὰ καθεστηκότα καὶ παρακινεῖν\nμηδὲ ἓν μηδὲ καινοτομεῖν, ἀλλὰ τοῖς ἀρχαίοις\nἐμμένειν ἔθεσί τε καὶ ψηφίσμασι καὶ νόμοις· ἐπεὶ δὲ\nπόλεμος κεκίνηται καὶ πλησίον οἱ πολέμιοι καὶ ἐφέστηκε\nτὰ δεινὰ καὶ ταραχὴ τοσαύτη τῶν πραγμάτων, τίνος\nἕνεκεν οὐ καινοτομήσομεν, αὐτοῦ τοῦ πολέμου\nταύτην ἔχοντος τὴν φύσιν, ἀφʼ ἑαυτοῦ τεχνᾶσθαι τὰ\nπολλὰ καὶ τὸν τῶν ἀνθρώπων μεταποιεῖν ἐπὶ τὸ καινότερον\nβίον;’ τοῦτο ἐκταθὲν τοῖς κώλοις ἐγένετομα,\nδύναται δὲ συστραφὲν εὐρύθμως γενέσθαι περίοδος,\nοἷον ‘ἃ γὰρ ἐφυλαξάμεθα ἂν ποιεῖν εἰκότως εἰρήνης\nὑπαρχούσης, ταῦτα βέλτιον ἐργάσασθαι πολέμου\nκαθεστηκότοςʼ. — Καὶ οὔτε ἰσχυρότερον οὔτε ἀναγκαιότερον\nεὑρίσκεται σχῆμα τοῦ ἀντιθέτου παρὰ τοῖς ἀρχαίοις\nῥᾳδίως οὐδέν. καίτοι γε παντὸς ἀντιθέτου τῆς\nμιᾶς προτάσεως περιττῆς οὔσης τῇ ἀληθείᾳ τοῖς ἀκούουσιν\nὅμως τὸ λεγόμενον οὐκ ἔξω τοῦ εἰκότος δοκεῖ\nλέγεσθαι, ποιεῖ δὲ αὐτὸ δοκεῖν ἀναγκαῖον εἶναι ἡ τοῦ\nκατὰ φύσιν προσδοκία· ἐν ᾧ γὰρ τὴν πρότασιν ὁ ῥήτωρ\nλέγει τοῦ ἀντιθέτου, ἐν τούτῳ τὸ κατὰ φύσιν\nἤδη τοῖς ἀκούουσι νοεῖται τῷ τῆς ἀποδόσεως νοήματι.\n— Τὸ δὲ σχῆμα οὕτως ἐστὶν ἀξιέραστον, ὡς μὴ περίοδον\n\n\n\n\nποιεῖν μόνον καὶ πνεῦμα, ἀλλὰ καὶ καθάπαξ\nπάντα νοῦν κοσμεῖν. κοσμεῖ δὲ καὶ προοίμιον πολλάκις,\nεἴ τις τούτῳ τῷ σχήματι τὸ προοίμιον ἐξενέγκοι,\nὡς ὁ Δημοσθένης «εἰ μὲν περὶ καινοῦ τινος πράγματος\nπροὐτίθετο, ὦ Ἀθηναῖοι, λέγειν »· καὶ γὰρ ἐνταῦθα\nτὸ κατὰ φύσιν ἐστὶν «ἐπειδὴ δὲ περὶ ὧν πολλάκις ἤδη\nπρότερον εἰρήκασιν οὗτοι, συμβαίνει καὶ νυνὶ σκοπεῖν,\nἡγοῦμαι καὶ πρῶτος ἀναστὰς εἰκότως ἂν συγγνώμης\nτυγχάνειν», τὸ δὲ ἀντίθετον ‘εἰ μὲν περὶ καινοῦ τινος\nπράγματος προὐτίθετο λέγειν, ἐπισχεῖν ἔδει τοῖς\nπρεσβυτέροις παραχωοροῦντα πρῶτον εἰπεῖνʼ.\nἸστέον δέ, ὅτι περὶ ῥητορικοῦ ἀντιθέτου διελέχθημεν·\nἐπεὶ οἱ φιλόσοφοι ἐναντίον καὶ ἀντίθετον οὐ διαιροῦσι,\nπαρʼ ἡμῖν δὲ τὸ ἀντίθετον σχῆμά ἐστι τοῦ\nλόγου, τὸ δὲ ἐναντίον δριμύτης νοήματος ἀπὸ τῆς ἐργασίας\nλαμβανομένη οἷον «οὐ δὴ θαυμαστόν ἐστιν, εἰ\nστρατευόμενος ἐκεῖνος καὶ παρὼν ἐφʼ ἅπασι καὶ μηδένα\nκαιρὸν μηδʼ ὥραν παραλείπων ἡμῶν μελλόντων\nκαὶ ψηφιζομένων περιγίνεται»· τοῦτο γάρ, εἰ μὲν ἀντίθετον\nἐβούλετο ποιῆσαι, οὕτως ἂν μετεχειρίσατο ‘εῖ\nμὲν γὰρ μήτε πονῶν μήτε παρὼν τοῖς πράγμασι περιἐγένετο\n\n\n\nἡμῶν, θαυμαστὸν ἦνʼ. τὸ γὰρ ἀντίθετον ταύτην\nἔχει τὴν δύναμιν τοῦ λέγειν ‘εἰ μὲν γὰρ μὴ\nἐγίγνετο, ὃ ἐγίγνετοʼ· τὸ δὲ ἐναντίον ἀναστρέφει τὸ\nπρᾶγμα ἀπὸ τῶν δρώντων εἰς τοὺς πάσχοντας καὶ ἀπὸ\nτῶν πασχόντων εἰς τοὺς δρῶντας, ὃ πεποίηκεν ἐνταῦθα\nὁ ῥήτωρ «τοὐναντίον γὰρ ἦν θαυμαστόν, εἰ\nμηδὲν ποιοῦντες ἡμεῖς, ὧν τοῖς πολεμοῦσι προσήκει,\nτοῦ πάντα ἃ δεῖ ποιοῦντος περιῆμεν»· πολὺ γὰρ διενήνοχε\nλέγειν ὅτι θαυμαστὸν ἦν, εἰ Φίλιππος μὴ πονῶν\nἡμῶν περιῆνʼ, ὅ τοῦ ἀντιθέτου ἐστὶν ἰσχύς, ἢ λέγειν\nπάλιν ‘εἰ μηδὲν ποιοῦντες ἡμεῖς Φιλίππου περιῆμενʼ,\nὅ ἐστιν ἐνάργεια τοῦ ἐναντίου. Καὶ περὶ μὲν ἀντιθέτου\nτοσαῦτα εἰρήσθω.\nΠερὶ περιόδου.3 Ἡ δὲ περίοδος οὐχ ἐνὶ ὑποπίπτει σχήματι, ὥστε\nαὐτὸ παραδοῦναι, ἀλλὰ πολλοῖς καὶ ποικίλοις, ἃ παρὰ\nτῶν ἀρχαίων λαμβάνοντες ἐν τηρήσει πεποιήκαμεν. ἔστι\nμὲν οὖν περίοδος κυρίως ἡ τοῦ ὅλου ἐπιχειρήματος\nἀναγκαστικὴ σύνοδος καὶ κλεὶς τρόπον τινά, καὶ ἀληθινὴ\nπερίοδος τοῦτό ἐστιν ἡ ἀπαρτίζουσα τὸ ἐπιχείρημα\nκαὶ συνάγουσα, ὡς τό γε ἑτέρωθι λέγειν περιοδικῶς\nἐστι λέγειν, οὐ περίοδον ποιεῖν, ἀλλὰ ἑρμηνεύειν περιοδικῶς\nκαὶ σχῆμα περιόδου λαμβάνειν. ἡ δὲ ἀληθινὴ\nπερίοδος οὐ τῷ σχήματι μόνον ἀλλὰ καὶ τῷ νῷ συνάγει\n\n\n\nτὸ ἐπιχείρημα, ὃ τινὲς καὶ ἐνθύμημα καλοῦσιν· οὐ\nπᾶσα δὲ δύναιτʼ ἂν ἐνθυμηματικὴ περίοδος εἶναι, εἰ\nμὴ καὶ γνωμικὴ ἡ τὸ καθόλου εἰς τὸ ἴδιον κατάγουσα\nκαὶ τὸ ἴδιον εἰς τὸ καθόλου ἀνάγουσα.\nΤηρήσαντες οὖν εὕρομεν παρὰ τοῖς ἀρχαίοις τὰς μεταβολὰς\nτῶν πτώσεων ὀνομαστικῆς καὶ γενικῆς καὶ δοτικῆς\nκαὶ αἰτιατικῆς ποιούσας περιόδους οἷον «ὁ γὰρ οἷς ἂν\nἐγὼ ληφθείην ταῦτα πράττων καὶ κατασκευαζόμενος, οὗτος\nἐμοὶ πολεμεῖ, κἂν μήπω βάλλῃ μηδὲ τοξεύῃ», τοῦτο\nκατὰ τὴν ὀνομιαστικήν· κατὰ δὲ τὴν γενικὴν «ὧν οὖν\nἐκεῖνος μὲν ὀφείλει τοῖς ὑπὲρ αὐτοῦ πεπολιτευμένοις\nχάριν, ὑμῖν δὲ δίκην προσήκει λαβεῖν, τούτων οὐχὶ\nνῦν ὁρῶ τὸν καιρὸν τοῦ λέγειν· καὶ κατὰ τὴν δοτικὴν\n«οῖς γὰρ οὖσιν ἡμετέροις ἔχει χρῆσθαι, τούτοις πάντα\nτὰ ἄλλα ἀσφαλῶς κέκτηται· κατὰ δὲ τὴν αἰτιατικὴν\n«εἶθʼ ὃν ἡ τύχη καὶ τὸ δαιμόνιον φίλον μὲν ἀλυσιτελῆ,\nσυμφέροντα δʼ ἐχθρὸν ἐμφανίζει, τοῦτον ἡμεῖς φοβούμεθα;\nτὸ γὰρ κλητικὸν σχῆμα πνεύματός ἐστι μέρος\nἀποστροφὴν ἐργαζόμενον καὶ καταδρομὴν «εἶτα, ὦ —\nτί ἂν εἰπών σέ τις ὀρθῶς προσείποι;» καὶ πάλιν «ἀπόκριναι\nγὰρ δεῦρο ἀναστάς μοι. οὐ γὰρ δὴ διʼ ἀπειρίαν\nοὐ φήσεις ἔχειν, ὅ τι εἴπῃς.»\nΕἰσὶ δὲ καὶ ἀποδεικτικαὶ τοῖς σχήμασιν οἷον «ἐν\n\n\n\nμὲν γὰρ τῷ γράαι μηδένα εἶναι ἀτελῆ τοὺς ἔχοντας\nἀφείλετο τὴν ἀτέλειαν, ἐν δὲ τῷ προσγράψαι μηδὲ τὸ\nλοιπὸν ἐξεῖναι δοῦναι ὑμᾶς τὸ δοῦναι ὑμῖν ἐξεῖναι\nταύτης τὸ σχῆμα καλὸν μὲν ζηλοῦν καὶ ἀπὸ τὴς ἑρμηνείας,\nκρεῖττον δέ, εἰ τὸ ἐλλεῖπον ἀπὸ κοινοῦ ποιεῖ τις\nἐν ταῖς μεταποιήσεσιν, ἵνα τὸ ἐν τῇ προτάσει εἰρημένον\nἐν τῇ ἀποδόσει λείπῃ μὲν μὴ λεγόμενον, φαίνηται δὲ\nὡς λεγόμενον, ὡς καὶ ἐνταῦθα τὸ ἀφείλετο ἐν τῇ\nπροτάσει λέλεκται, ἐν δὲ τῇ ἀποδόσει συνυπακούεται.\nἜστι καὶ ἐπιτιμητικὴ περίοδος τῷ σχήματι, ὅταν\nλέγωμεν «εἶθʼ, ἃ Φίλιππος ἂν εὔξαιτο τοῖς θεοῖς, ταῦθ\nὑμῶν τινες ἐνθάδε ποιοῦσιν;» κἀκεῖ πάλιν «εἶτα οὐκ\nαἰσχύνεσθε, εἰ μηδʼ ἃ πάθοιτʼ ἄν, εἰ δύναιτʼ ἐκεῖνος,\nταῦτα ποιῆσαι καιρὸν ἔχοντες οὐ τολμήσετε;» γίνεται\nδὲ καὶ ἐκ συμπλοκῆς δύο ἀδικημάτων οἶον «νῦν δέ,\nἃ μὲν πλεύσασιν ἦν σῶσαι, βαδίζειν κελεύων ἀπολώλεκεν\nοὗτος, ἃ δʼεἰποῦσι τἀληθῆ, ψευδόμενος».\nΚαθόλου δὲ περὶ σχήματος περιόδου λεκτέον. περίοδός\nἐστι σχῆμα αὐτοτελὲς ὅλου τοῦ ἐπιχειρήματος ἐν\nἑρμηνείας ῥυθμιῷ συντόμως ἀπηρτισμένον, τὰ δὲ ἐν\nαὐτῇ συντόμως ὑπερβατὰ καλῶς σχηματίζει τὰς περιόδους·\n«ὁ γὰρ οἷς ἂν ἐγὼ ληφθείην», ἔστι γὰρ τὸ ἐξῆς\n‘ὁ γὰρ ταῦτα πράττων, οἷς ἂν ληφθείην ἐγώ’.\nἸστέον δέ, ὡς τὴν περίοδον ἤτοι ἰσοσκελῆ καὶ ἰσόπλευρον\nἀπὸ τῶν κώλων εἶναι δεῖ κατὰ τὴν ἑρμηνείαν\n\n\n\nἢ συντομωτέραν ἐν τῇ ἀποδόσει· ἀτονία δὲ ῥήτορος τὴν\nἀπόδοσιν τῆς περιόδου μακροτέραν ποιῆσαι τῆς προτάσεως.\nκαὶ καθάπαξ εἴ τις ἐκλεξάμενος τὰ παρὰ τῶν\nἀρχαίων σχήματα τῶν περιόδων μιμοῖτο, ἐν ταῖς μεταποιήσεσι\nπλῆθος ἂν εὕροι περιόδων. καὶ γὰρ τὸ ἐκ\nπαραβολῆς σχῆμα ἄριστον «ὥσπερ γὰρ εἴ τις ἐκείνων\nπροήλω, σὺ τάδε οὐκ ἔγραψας ἄν, οὕτως ἂν σὺ νῦν\nδίκην δῷς, ἄλλος οὐ γράψει». καὶ διαπορητικῶς ἔστι\nπεριοδεῦσαι, ἂν ἄρξηταί τις, ὡς ὁ Δημοσθένης ἐν τῷ\nΚατὰ Τιμοκράτους· ‘διὰ τί ἄρα, νὴ Δία, διὰ τί τοῦτο\nοὐχὶ καλῶς ἔχειν δόξαι τισὶ τὸ ψήφισμα; πότερον, ὅτι\nπαρὰ τοὺς νόμους; καὶ μὴν μόνον ἐστὶ κατὰ τοὺς\nνόμους. ἀλλʼ ὅτι τάξεως λύσις; καὶ μὴν τοῦτο, ὡς\nοὐκ ἄλλο, θεμέλιος εὐταξίας. ἀλλ ὅτι τόδεʼ καὶ ἀποδώσεις\nαὐτό. γίνεται δέ, ὅταν καὶ δύο καὶ τρία νοήματα\nἔχῃς, οἷον εἴ τις ἐκείνην θελήσειε μεταποιῆσαι\nτὴν περίοδον, περιοδικὴν μᾶλλον οὖσαν ἢ περίοδον,\n«τνῦν δέ, ἃ μὲν πλεύσασιν ἦν σῶσαι, βαδίζειν κελεύων\nἀπολώλεκεν οὗτος, ἃ δʼ εἰποῦσι τἀληθῆ, ψευδόμενος»,\nκαὶ πάλιν διὰ τί γὰρ ἄν, νὴ Δία, διὰ τί φείσαιτό τις\nΑἰσχίνου; πότερον ὅτι τὴν ἔξοδον ἐπετάχυνε; καὶ μὴν\nπλεῖν ἔδει καὶ μὴ βαδίζειν. ἀλλ ὅτι τἀληθῆ πρὸς\nὑμᾶς ἔφησε; καὶ μὴν ψευσάμενος πάντα ἀπολώλεκεν.\n— Ἡ δὲ τῆς μεταποιήσεως ἀρετὴ τοῦ ὑποτεθέντος\n\n\n\nνοήμιατος πᾶν σχῆμα οὕτως ἐφαρμόσαι δύναται· ὃ\nμᾶλλον ἐκπλήττει γινόμενον ἐξ αὐτοσχεδίου ἢ γραφῇ\nπαραδιδόμενον.\nΓίνεται δὲ καὶ μονόκωλος περίοδος, γίνεται δὲ καὶ\nδίκωλος καὶ τρίκωλος ἡ ἐκ τριῶν κώλων συνεστηκυῖα\nκαὶ τετράκωλος ἡ ἐκ τεττάρων. κῶλον δέ ἐστιν ἡ ἀπηρτισμένη\nδιάνοια. ἡ μὲν γὰρ μονόκωλος ἐκείνη, ἐπειδὴ\nκρέμαται ἡ διάνοια αὐτῆς μέχρι τοῦ τέλους τῷ ὑπερβατῷ\nοὕτω σχηματισθεῖσα σχοινοτενῶς διείληπται «εἶτα\nοὐκ αἰσχύνεσθε, εἰ μηδʼ ἃ πάθοιτ ἄν, εἰ δύναιτʼ\nἐκεῖνος, ταῦτα ποιῆσαι καιρὸν ἔχοντες οὐ τολμήσετε;\nδίκωλος δὲ ἐκείνη ἡ προτάσεως μονοκώλου κειμένης ἀπόδοσιν\nἀπαιτοῦσα μονόκωλον· μάλιστα δὲ αἰ γνωμικαὶ πάσχουσιν\nαὐτό· ἔστι δὲ γνωμικὴ περίοδος αὕτη «τὸ γὰρ\nεὖ πράττειν παρὰ τὴν ἀξίαν ἀφορμὴ τοῦ κακῶςνεῖν\nτοῖς ἀνοήτοις γίνεται». τρίκωλος δὲ ἐκείνη, ὅταν\nδύο κώλων διαφόρων προταθέντων ἀρκῇ μονόκωλος\nἑκατέροις ἀπόδοσις, οἷον «ὧν οὖν ἐκεῖνος μὲν ὀφείλει\nτοῖς ὑπὲρ αὐτοῦ πεπολιτευμένοις χάριν, ὑμῖν δὲ δίκην\nπροσήκει λαβεῖν», μέχρι τούτου ἡ πρότασις, εἶτα\nἐπήρκεσεν ἑκατέροις τοῖς κώλοις ἡ ἀπόδοσις μονόκωλος\n«τούτων οὐχὶ νῦν ὁρῶ τὸν καιρὸν τοῦ λέγειν».\n\n\n\nτετράκωλος δὲ ἐκείνη ἡ ἐν τῇ πρώτῃ προτάσει ἀπόδοσιν\nἰδίαν ἔχουσα καὶ ἐν τῇ δευτέρq προτάσει ἀπόδοσιν\nἰδίαν ἔχουσα, οἷον «ἐν μὲν γὰρ τῷ γράψαι\nμηδένα εἶναι ἀτελῆ τοὺς ἔχοντας ἀφείλετο τὴν ἀτέλειαν,\nἐν δὲ τῷ προσγράψαι μηδὲ τὸ λοιπὸν ἐξεῖναι\nδοῦναι ὑμᾶς τὸ δοῦναι ὑμῖν ἐξεῖναι». τῆς τετρακώλου\nδὲ ταύτης καὶ ἡ χρεία καλλίστη ἐν ταῖς μεταποιήσεσιν,\nὅτι καὶ δύναται στρέφοεσθαι· τετράκις γὰρ μετασχηματιζομένη\nἐκ τῶν προτάσεων καὶ τῶν ἀποδόσεων\nἀλύπως δύναται λεχθῆναι τετράκις· εἰ δὲ δεῖ καὶ\nχιασθῆναι αὐτήν, τότε δὴ τότε δύναιτο ἄν τις αὐτὴν\nἐκ τῆς τῶν νοημάτων ἀνάγκης καὶ πλεονάκις στρέφειν·\nοὐ πᾶσα δὲ χιασθῆναι δύναται τετράγωνος περίοδος.\nἔστω δὲ πρῶτον αὕτη ἡ πολλάκις μὲν ἀναστρεφομένη,\nμηδὲ ἅπαξ δὲ χιαζομένη, οἷον «ἐν μὲν γὰρ τῷ γράψαι\nμηδένα εἶναι ἀτελῆ τοὺς ἔχοντας ἀφείλετο τὴν ἀτέλειαν,\nἐν δὲ τῷ προσγράψαι μηδὲ τὸ λοιπὸν ἐξεῖναι δοῦναι\nὑμᾶς τὸ δοῦναι ὑμῖν ἐξεῖναι». δύναται δὲ αὕτη ἀθρόως\nἀναστραφεῖσα καὶ ἄλλως γενέσθαι· ἡ γὰρ δευτέρα πρότασις\nκαὶ ἀπόδοσις γίνονται πρῶται οἷον ‘ἐν μὲν γὰρ\nτῷ προσγράψαι μηδὲ τὸ λοιπὸν ἐξεῖναι δοῦναι ὑμᾶς\nτὸ δοῦναι ὑμῖν ἐξεῖναι ἀφείλετο, ἐν δὲ τῷ γράψαι\n\n\n\nμηδένα εἶναι ἀτελῆ τὴν ἀτέλειαν τοὺς ἔχονταςʼ· ἢ τὰς\nδύο προτάσεις ἐκλαβὼν συντίθημι ‘ἐν μὲν γὰρ τῷ γράψαι\nμηδένα εἶναι ἀτελῆ καὶ ἐν τῷ προσγράψαι μηδὲ τὸ λοιπὸν\nἐξεῖναι δοῦναι καὶ τοὺς ἔχοντας ἀφείλετο τὴν\nἀτέλειαν καὶ ὑμᾶς τὸ δοῦναι ὑμῖν ἐξεῖναιʼ· ἢ τὰς ἀποδόσεις\nποιῶ προτάσεις ‘καὶ τοὺς ἔχοντας ἀφείλετο τὴν\nἀτέλειαν καὶ ὑμᾶς τὸ δοῦναι ὑμῖν ἐξεῖναι ἐν τῷ γράψαι\nμηδένα εἶναι ἀτελῆ καὶ ἐν τῷ προσγράψαι μηδὲ τὸ λοιπὸν\nἐξεῖναι δοῦναι ὑμῖν᾿ . — Καὶ αὕτη ἐστὶ καὶ οὕτως\nγίνεται ἡ πολλάκις μὲν ἀναστρεφομένη, μηδὲ ἅπαξ δὲ\nχιαζομένη. ἐκείνη δὲ ἡ παρὰ τῷ Δημοσθένει καὶ χιασθῆναι\nδύναται τὸ «μὲν γὰρ Φίλιππος ὅσῳ πλείονα ὑπὲρ τὴν\nἀξίαν πεποίηκε τὴν ἑαυτοῦ, τοσούτῳ θαυμαστότερος\nπαρὰ πᾶσι νομίζεται· ὑμεῖς δὲ, Ἀθηωαῖοι, ὅσῳ χεῖρον\nἢ προσῆκε κέχρησθε τοῖς πράγμασι, τοσούτῳ πλείονα\nαἰσχύνην ὠφλήκατε», καὶ μυριάκις ἔστι μεταποιεῖν τὴν\nἀναδεχομένην τοῦτο τὸ σχῆμα. πῶς δὲ ἀναδέχεται\nτὸν χιασμόν; ὅταν ἐν ἀμφοτέραις ταῖς προτάσεσιν\nἀμφότεραι ἁρμόζωσιν αἱ ἀποδόσεις καὶ ἐναλλάξ, οἷον\n«δ μὲν γὰρ Φίλιππος ὅσῳ πλείονα ὑπὲρ τὴν ἀξίαν\nπεποίηκε τὴν ἑαυτοῦ, τοῦτο ἡ πρότασις, ἁρμόζει δὲ αὐτῇ\nἐκατέρα ἀπόδοσις, εἴτε βούλοιτό τις λέγειν «τοσούτῳ\n\n\n\nθαυμαστότερος ἐκεῖνος παρὰ πᾶσι νομίζεται» εἴτε βούλοιτο\nλέγειν «τοσούτῳ πλείονα ὑμεῖς αἰσχύνην ὠφλήκατε»·\nκαὶ πάλιν «ὑμεῖς δέ, ὦ Ἀθηναῖοι, ὅσῳ χεῖρον\nἢ προσῆκε κέχρησθε τοῖς πράγμασιν ἡ πρότασις ἡ\nδευτέρα πρὸς ἀμφότερα ἁρμόσει, εἴτε βούλοιτό τις\nλέγειν «τοσούτῳ πλείονα αἰσχύνην ὠφλήκατε» εἴτε βούλοιτο\nλέγειν «τοσούτῳ θαυμιαστότερος ἐκεῖνος παρὰ\nπᾶσι νομίζεται. καὶ ὅλως ἄπειρος ὁ περὶ τούτου λόγος.\nΠερὶ πκεύμιατος.Δεῖ τοίνυν τὸν μέλλοντα λέγειν, τὰ ποῖα τῶν νοημάτων 4\nκατὰ πνεῦμα ἐξενεχθήσεται, πρῶτον εἰπεῖν, τί ἐστι\nπνεῦμα καὶ πόσα εἴδη αὐτοῦ καὶ πόθεν γίνεται καὶ πῶς\nσυντίθεται. πνεῦμα μὲν οὖν ἐστι σύνθεσις λόγου διάνοιαν\nἀπαρτίζον ἐν κώλοις καὶ κόμμασι, μετρούμενον\nπρὸς τὴν διάρκειαν τοῦ πνεύματος κατὰ τὴν φωνὴν τοῦ\nλέγοντος.\nἘπεὶ δὲ καὶ περὶ κώλου καὶ κόμματος ἔφαμεν,\nἰστέον ἐν συντόμῳ, ὅτι δεῖ καὶ κόμμα καὶ κῶλον\nἀπαρτίζειν τὴν διάνοιαν· διαφέρουσι δὲ τοῖς μέτροις,\nὅτι τὸ μὲν ἀπὸ τεττάρων καὶ πέντε συλλαβῶν μέχρι\nτῶν ἓξ κόμμα ἐστὶν ἐπῳδῷ μετρούμενον, τὸ δὲ\n\n\n\nὑπὲρ τὰς ἑπτὰ καὶ ὀκτὼ καὶ δέκα καὶ ἐγγίζον ἤδη τῷ\nτριμέτρῳ καὶ μέχρι τοῦ ἡρωικοῦ προχωροῦν κῶλον γίνεται\nὀρθὸν καὶ τεταμένον. ὁ δὲ τῶν συλλαβῶν ἀριθμὸς\nπερινενόηται ἤδη. τὸ δὲ ὑπὲρτὸ ἡρωικὸν σχοινοτενὲς κέκληται,\nχρήσιμον προοιμίοις μάλιστα καὶ ταῖς τῶν προοιμίων\nπεριβολαῖς. οἳ δέ φασι καὶ τὸν ἐπῳδὸν κῶλον εἶναι,\nτὸ δὲ ὑποκάτω κόμμια. ταῦτα μὲν οὖν κῶλά ἐστιν\n«ἀλλ᾿ δ τὴν Εὔβοιαν ἐκεῖνος σφετεριζόμενος καὶ κατασκευάζων\nἐπιτείχισμα ἐπὶ τὴν Ἀττικήν», εἶτα ἐπιφέρει\nκόμματα «τκαὶ καταλαμβάνων Ὠρεὸν καὶ κατασκάπτων\nΠορθμόν», εἶτα διαδέχεται καὶ κῶλον πάλιν «τκαὶ\nκαθιστὰς ἐν μὲν Ὠρεῷ Φιλιστίδην τύραννον», εἶτα\nκόμμα πάλιν «έν δʼ Ἐρετρίᾳ Κλείταρχον» ἢ κῶλον\nἐπῳδῷ ἴσον. καὶ διόλου τὸ πνεῦμα τούτοις συνέχεται —\nοὔτε γὰρ ἀριθμῷ οὔτε ἔξει ὑποπίπτει, ἀλλὰ τὸ παρατυχὸν\nλέγεται —, δἰ ἄλλων μέντοι οὐ γίνεται. —\nἸστέον δέ, ὅτι καὶ ἀπὸ τῶν πέντε συλλαβῶν, ὡς ἔφαμεν,\nκαὶ τεττάρων δέ γε καὶ ἡττόνων συνίσταται τὸ κόμμα·\nεἰ γὰρ ἀπαρτίζοιτο διάνοια, καὶ ἐν δύο συλλαβαῖς\nκόμμα ἔστι — κόμμα δέ ἐστι σύνθεσις διανοίας μικροτέρα\nκώλου — · ἐπεὶ τὸ πνεῦμα αὐτὸ μετʼ ὀλίγον καὶ\n\n\n\nεἰς τοιαῦτα καταλήξει κόμματα, ὅταν λέγῃ «πότερον\nταῦτα ποιῶν ἠδίκει καὶ παρεσπόνδει καὶ τὴν εἰρήνην\nἔλυεν ἢ οὔ; καὶ γὰρ αἱ ἐπὶ τέλει δύο συλλαβαὶ «ἢ\nοὔ» κόμμα ἐστίν, ἐρωτῶντος ὁλοκλήρως ἀνθρώπου τὴν\nδιάνοιαν.\nΕἴδη δὲ πνευμάτων δύο· ἤτοι γὰρ ἓν νόημα λαβόντες\nκαὶ τοῦτο ἐργαζόμενοι τῇ ἑρμηνείᾳ πλείοσι κώλοις,\nὡς ἔφην, διαρκοῦμεν τὸ ἓν ἐπεκτείνοντες, οἷον «ὅτε\nγὰρ περιὼν ὁ Φίλιππος Ἰλλυριοὺς καὶ Τριβαλλούς,\nτινὰς δὲ καὶ τῶν Ἑλλήνων κατεστρέφετο καὶ δυνάμεις\nπολλὰς καὶ μεγάλας ἐποιεῖτο ὑφʼ ἑαυτόν, καί τινες τῶν\nἐκ τῶν πόλεων ἐπὶ τῇ τῆς εἰρήνης ἐξουσία βαδίζοντες\nἐκεῖσε διεφθείροντο, ὧν εἷς οὗτος ἦν, τότε δὴ τότε\nπάντες, ἐφʼ οὓς ταῦτα παρεσκεύαζεν ἐκεῖνος, ἐπολεμοῦντο.\nεἰ δὲ μὴ ἡσθάνοντο, ἕτερος οὗτος λόγος,\nοὐ πρὸς ἐμέ», τοῦτο γὰρ σύμπαν ἑνός ἐστι νοήματος\nἑρμηνεία τοῦ ὅτι πάλαι Φίλιππος τοῖς Ἕλλησιν ἐπεβούλευεν·\nἢ ὅταν πολλὰ πράγματα ἀθρόως ἔχοντες\nεἰπεῖν καθʼ ἕκαστον κῶλον πρᾶγμα ἀπαρτίζωμεν, ὡς\nἐν ἐκείνῳ «ἀλλ’ ὁ τὴν Εὔβοιαν ἐκεῖνος σφετεριζόμενος\nκαὶ κατασκευάζων ἐπιτείχισμα ἐπὶ τὴν Ἀττικὴν καὶ\nκαταλαμβάνων Ὠρεὸν καὶ κατασκάπτων Πορθμόν», καὶ\nδιόλου τοῦτο τὸ πνεῦμα συναπαρτίζει τῷ πράγματι\n\n\n\nκαὶ κῶλον. καὶ παρὰ ταῦτα οὐκ ἔστιν ἄλλο εἶδος\nπνεύματος.\nἘλέγχεται δὲ τὸ πνεῦμα καὶ γίνεται τῇ ἐπιμονῇ τοῦ\nσχήματος· δεῖ γὰρ ἐπιμείναντα τῷ σχήματι τ ὁμοιότητι\nτοῦ σχήματος δεῖξαι τὴν τέχνην. συνδεῖται δὲ τὸ πνεῦμα\nκαὶ συντίθεται μάλιστα καὶ εὔτονον γίνεται τοῖς\nσυνεχέσι συνδέσμοις τοῖς συμπλεκτικοῖς, καὶ πάσχει δέ\nγε κοσμούμενον ἀπʼ ἀρχῆς ἄχρι τέλους. καὶ παράδειγμα\nοὐκ ἔθηκα· οὐδὲν γὰρ ἔστιν, ὅ τι μὴ οὕτως ἔχει.\nΣχήματα δὲ πνευμιάτων, ὅσα καὶ λόγων· ἔξεστι γὰρ\nὅθεν βούλει σοι τὸ πνεῦμα λαβόντι καὶ λέγοντι μόνον\nἐπιμεῖναι, ὅτῳ δʼ ἂν ἐπιμείνῃς, πνεῦμα ποιεῖς. μετρίως\nδὲ ἀπὸ τῶν παραδειγμάτων τὰς τηρήσεις ἀναγκαῖον\nἐκθεῖναι. ἔστι γὰρ αὐτῶν τὸ μὲν ἀποφαντικὸν κατὰ\nτὴν ὀρθὴν πτῶσιν οἷον «ἀλλʼ ὁ τὴν Εὔβοιαννος\nσφετεριζόμενος»· ἀπὸ γὰρ τοῦ σφετεριζόμενος ἡ\nἐπιμονὴ γενομένη τὸ σχῆμα προήγαγεν. — Ἔστι καὶ\nκατʼ ἐρώτησιν, ἐάν τις λέγῃ ‘τίς γὰρ ὁ τὴν Κὔβοιαν\nἐκεῖνος σφετεριζόμενος; τίς ὁ καταλαμβάνων Ὠρεόν;\nτίς ὁ κατασκάπτων Πορθμόν; τίς ὁ κατασκευάζων ἐπιτείχισμα\nἐπὶ τὴν Ἀττικήν;ʼ καὶ διόλου ἀλλάξας τὸ σχῆμα\nσῷον ἐποίησας τὸ πνεῦμια, κἂν αὐτὰ λέγῃς τὰ ῥήματα,\nμόνον ἀντὶ τοῦ ἄρθρου τοῦ ὁ τὸ τίς παραλαβὼν διὰ\nτὸ σχῆμα μόριον. — Ἔστι καὶ ἐλεγκτικόν, ἐάν τις λέγῃ\n\n\n\n‘οὐχ οὗτός ἐστιν ὁ τὴν Εὔβοιαν σφετεριζόμενος; οὐχ οὗτός\nἐστιν ὁ κατασκευάζων ἐπιτείχισμα ἐπὶ τὴν Ἀττικήν;ʼ καὶ\nτὰ ἑξῆς ὁμοίως. — Καὶ δεικτικὸν γίνεται πάλιν τοῦ\nοὐχί ἀφαιρεθέντος οἷον ‘οὗτος ὁ τὴν Εὔβοιαν σφετεριζόμενος,\nοὗτος ὁ κατασκευάζων ἐπιτείχισμα ἐπὶ τὴν\nἈττικήνʼ — Καὶ ἡ ἔνστασις μέντοι τοῦ πνεύματος ποιεῖ\nσχῆμα κάλλιστον, ἐὰν λέγωμεν ‘οὐ τὴν Εὔβοιαν ἐσφετερίζου;\nοὐ κατεσκεύαζες ἐπιτείχισμα ἐπὶ τὴν Ἀττικήν;’ —\nΚαὶ καθόλου ἀποστροφὴ πᾶσα εἰς πρόσωπον ἐπιμείνασα\nπνεῦμα ἐγένετο, κἂν εἰς ἐμαυτὸνἐπιστρέψας λέγω ‘ἐγὼ μὲν\nἤμην ὁ τὴν Εὔβοιαν σφετεριζόμενος, ἐγὼ δὲ ὁ κατασκευάζων\nἐπιτείχισμα ἐπὶ τὴν Ἀττικήν, ἐγὼ δὲ ὁ καταλαμβάνων\nὨρόν, ἐγὼ δὲ ὁ κατασκάπτων Πορθμόνʼ· δύναται\nγάρ που ἐν προβλήματι καὶ Φίλιππος λέγειν ταῦτα. —\nἪ ἀρνητικὸν πάλιν πνεῦμα, ἐάν τις λέγῃ ‘οὐκ ἐγὼ τὴν\nΕὔβοιαν ἐσφετεριζόμην, οὐκ ἐγὼ κατεσκεύασα ἐπιτείχισμα\nἐπὶ τὴν Ἀττικήνʼ. — Ἔστι καὶ ἀποτρεπτικὸν\nσχῆμα, ὃ ἐπιμεῖναν πνεῦμα γίνεται, ὅταν λέγῃ «μή\nμοι μυρίους μηδὲ δισμυρίους λόγους μηδὲ τὰς ἐπιστολιμαίους\nταύτας δυνάμεις πρόφερε».\nἸστέον δέ, ὅτι ἐπὶ πάντων τούτων αἵ τε τῶν ἀριθμῶν\nἀλλαγαὶ ἐνικῶν καὶ πληθυντικῶν ἀλλάσσουσι καὶ μετασχηματίζουσιν\nαἵ τε τῶν γενῶν καὶ τῶν πτώσεων καὶ\n\n\n\n\nαἱ τῶν ἐγκλίσεων. ἀριθμῶν μέν, ὁπόταν τις λέγῃ ‘οὗτός\nἐστιν ὁ τόδε ποιῶνʼ, ποτὲ δὲ λέγῃ οὗτοί εἰσιν οἱ\nκαταλαμβάνοντες Ὠέον, οὗτοί εἰσιν οἱ κατασκάψαντες\nΠορθμόνʼ. γενῶν δέ, ἂν ποτὲ μὲν ἀρσενικὸν ὄνομα προθῇς,\nποτὲ δὲ θηλυκόν, ποτὲ δὲ οὐδέτερον, εἶτα ἐπιμείνῃς·\nγένους γὰρ ἀλλαγὴ σχήματός ἐστιν ἐναλλαγή. πτώσεων\nδέ, ἐὰν ποτὲ μὲν ὀνομαστικῶς, ποτὲ δὲ γενικῶς, ποτὲ\nδὲ κατὰ τὴν δοτικήν, ποτὲ δὲ κατὰ τὴν αἰτιατικὴν\nἐξενέγκῃς τὸ σχῆμα· καὶ τὰς πτώσεις ἑνικῶς μὲν ἐκφέρων\nἄλλο πνεῦμα ποιεῖς, πληθυντικῶς δὲ ἄλλο. καὶ κατὰ\nτὰς ἐγκλίσεις ὁμοίως. — Ταῦτα μὲν οὖν φύσιν ἔχει\nτοιαύτην καὶ πάντα, ἵνα μὴ καθʼ ἕκαστον λέγωμεν·\nπᾶσα γὰρ πτῶσις, πᾶσα ἔγκλισις, πᾶς ἀριθμός, πᾶν\nγένος, πᾶσα μετοχή, πᾶσα ἀντωνυμία μεταποιούμεναι\nκαὶ μεταλλαττόμεναι τὰ σχήματα ἀλλάττουσιν.\nἘκεῖνο δὲ ἄξιον εἰδέναι, ὅτι προχωροῦν τὸ πνεῦμα\nἐν τῷ σχήματι εἰς συχνὰ κῶλα ὀφείλει καὶ μεταπεσεῖν\nεἰς ἄλλο σχῆμα λόγου προχωροῦν καὶ τῷ δευτέρῳ\nπάλιν ἐπιπίπτειν εἰ τύχοι τὸ τρίτον· ἡ γὰρ κοινωνία\nἡ τοιαύτη καὶ ἡ διαδοχὴ ὡραῖον ποιεῖ τὸν λόγον ἐν\nτῷ πνεύματι, οἷον ἐὰν ἀπὸ τῆς ἀποφάνσεως εἰς τὴν\n\n\n\nπεῦσιν καταστῇς, ὡς ὁ Δημοσθένης τὰ πρῶτα κῶλα\nἀπεφήνατο «ἀλλʼ ὁ τὴν Εὔβοιαν ἐκεῖνος σφετεριζόμενος»,\nεἶτα κατέβη εἰς τὴν πεῦσιν «πότερον ταῦτα\nποιῶν ἠδίκει καὶ παρεσπόνδει; ἢ τὸ ἔμπαλιν, ἂν\nἐρωτήσας εἰς τὸ δεικτικὸν μεταβάλῃς ἢ εἰς ἄλλο τι.\nπλὴν ἰστέον, ὅτι καλὸν ἐπιμείναντα τῷ πνεύματι ἐν\nτῷ ἐνὶ σχήματι καὶ εἰς διαδοχὴν ἄλλου προχωρῆσαι·\nπολλάκις γὰρ τοῦτο οὕτω περικαλλῆ τὸν λόγον ἐποίησεν,\nὥστε καὶ εἰς τρίτον σχῆμα μεταβαίνοντας ἀναστῆσαι\nτοὺς ἀκούοντας, ὥσπερ ἀκμαζούσης τῆς τοῦ\nλέγοντος φορᾶς, ἣν παρίστησι τοῖς ἀκούουσιν ἡ τοῦ\nσχήματος μεταβολή. τοὺς πολλοὺς δὲ καὶ ἠπάτησεν ἡ\nθεωρία ὡς ἀκμὴ οὖσα. ὁ δὲ ἀκμαῖος λόγος οὐχ ὁ αὐτός\nἐστιν ἐν λόγῳ καὶ νοήματι, ἀκμὴ δὲ ἄλλο τι διανοίας ἐστὶ\nκαὶ ἄλλο λόγου· ἀκμὴ γάρ ἐστι λόγου τῶν κατὰ πνεῦμα\nσχημάτων μεταβολή, νοημάτων δέ, ὅταν πληρώσας τις\nἓν νόημα ἐν πνεύματι εἰς ἄλλο νόημα λαθὼν μεταβῇ\nκἀκεῖνο ποιῇ πνεῦμα, εἶτα ἀπʼ ἐκείνου εἰς ἄλλο πνεῦμα·\nκαὶ οὕτως ἐκ τῶν ἀδήλως ἄλληλα διαδεχομένων ἡ\nἀκμὴ γίνεται. ὡς δʼ ἐπὶ παραδείγματος τὸ Δημοσθενικὸν\nῥητέον, ὅπως εἰδείημεν, ὅτι ἡ τῶν πνευμάτων συνθήκη\nἀκμή ἐστιν· «ὅτε γὰρ περιὼν ὁ Φίλιππος Ἰλλυριοὺς\nκαὶ Τριβαλλούς, τινὰς δὲ καὶ τῶν Ἑλλήνων\nκατεστρέφετο καὶ δυνάμεις πολλὰς καὶ μεγάλας ἐποιεῖτο\nὑφʼ ἑαυτόν, καί τινες τῶν ἐκ τῶν πόλεων ἐπὶ τῇ τῆς\n\n\n\nεἰρήνης ἐξουσίᾳ βαδίζοντες ἐκεῖσε διεφθείροντο, ὧν\nεἶς οὗτος ἦν, τότε δὴ τότε πάντες, ἔφ οὓς ταῦτα\nπαρεσκευάζετο ἐκεῖνος, ἐπολεμοῦντο. εἰδὲ μὴ ῇσθάνοντο,\nἕτερος λόγος οὗτος, οὐ πρὸς ἐμέ», μέχρι τούτου τὸ\nπνεῦμα· εἶτα τὸ «οὐ πρὸς ἐμέ» θελήσας ἐργάσασθαι\nἄλλο πνεῦμα ἐποίησεν «ἐγὼ μὲν γὰρ καὶ προὔλεγον\nκαὶ διεμαρτυρόμην καὶ παρʼ ὑμῖν ἀεὶ καὶ ὅποι πεμφθείην·\nαἱ δὲ πόλεις ἐνόσουν», καὶ τοῦτο μέχρι τῶν\nπροδοτῶν προχωροῦν ἓν πνεῦμά ἐστιν· εἶτα λέγει τκαὶ\nτὰ ἄλλα πλὴν ἐκείνους ὅμως ἄλλους οἰομένους πωλεῖν\nπρώτους ἑαυτοὺς πεπρακότας σθῆσθαι2, ἀπὸ γὰρ\nτούτου καταλιπὼν πάλιν τὸ ἐγὼ οὐκ αἴτιοςʼ ἐργάζεται\nπνεῦμά τι ἄλλο, ὅτι οἱ προδόται πρὸ τῶν ἄλλων\nἑαυτοὺς πιπράσκουσιν «ἀντὶ γὰρ φίλων καὶ ξένων, ἃ\nτότε ώνομάζοντο, νῦν κόλακες καὶ θεοῖς ἐχθροὶ καὶ\nπάντα ἃ προσῆκεν ἀκούουσι» , καὶ τὰ παραδείγματα\nληφθέντα εἰς κατασκευήν ἐστι τούτου, καὶ ἔστη ἐνταῦθα\n«ἐπεὶ διά γε ὑμᾶς καὶ πάλαι ἂν ἀπωλώλειτε»· ὥστε ἡ\nτῶν τριῶν πνευμάτων σύνθεσις ἀκμὴ γέγονεν ἐντελὴς\nἐκ νοημάτων οὖσα. — Ἐπὶ τούτῳ προσθετέον ἐκεῖνο,\nὅπερ ἐστὶ λαμπρὸν πάνυ καὶ ποιεῖν καὶ εἰδέναι, ὅτι\n\n\n\nἀκμῆς γινομένης ἀπὸ τῶν νοημάτων δεῖ τελευταῖον\nτηρεῖν τὸ ποριμώτερον — δεῖ γὰρ ἀεὶ τὸν λόγον\nαὔξειν —, ποριμώτερον δέ ἐστι τὸ ἐκ παραδειγμάτων\nτὴν σύστασιν λαβεῖν δυνάμενον ἢ παραβολῶν. οὕτω\nγὰρ τῆς τέχνης τὴν τάξιν σε διδασκούσης καὶ ἐπὶ τὸ\nκρεῖττον κατʼ ὀλίγον προαγομένης καὶ ἀναγούσης\nεὐδοκιμεῖν ἡ ψυχὴ δοκεῖ, τῆς τέχνης διʼ ὧν προσῆκεν\nὁδευούσης· καὶ γὰρ ὁ Δημοσθένης τὰ περὶ\nπροδότας παραδείγματα τελευταῖα ἐφύλαξε, καὶ Ὅμηρος\nτὸ κατὰ κῶλον πνεῦμα ἐν πράγμασι πληρώσας ἐπὶ τὴν\nπαραβολὴν ἡλθεν\n«ἀσπὶς ἄρʼ ἀσπίδʼ ἔρειδε, κόρυς κόρυν, ἀνέρα δʼἀνήρ·ψαῦον δʼ ἱππόκομοι κόρυθες λαμπροῖσι φάλοισιευόντων· ὡς πυκνοὶ ἐφέστασαν ἀλλήλοισιν »,\nεἶθʼ ἡ παραβολὴ\n«ὡς δʼ ὅτε τοῖχον ἀνὴρ ἀράρῃ πυκινοῖσι λίθοισιδώματος ὑψηλοῖο, βίας ἀνέμων ἀλεείνων,ὡς ἄραρον κόρυθές τε καὶ ἀσπίδες ὀμφαλόεσσαι.»\nΠερῖ τάσειυς.Τάσις δέ ἐστι λόγου, ὅταν ὑπεραίρῃ τῷ μέτρῳ τὸ 5\nπνεῦμα μακρότερον γινόμενον ὑπὲρ τὸ δύνασθαι ἐν ἰδίῳ\nληφθῆναι τοῦ λέγοντος πνεύματι. τοῦτο γάρ ἐστιν\n\n\n\nἡ τάσις τὸ ἀποτετάσθαι ἐπὶ μήκιστον ἤ χρὴ τὸ πνεῦμα.\nκαταφορὰ δέ ἐστιν ἡ ἐν τῇ κατηγορίᾳ τάσις. τίνι\nδὲ διαλλάττει; ὅτι ἡ τάσις καὶ ἐν ἀπολογίαις εἶναι\nδύναται, ἡ καταφορὰ δὲ οὐκ ἂν γένοιτο ἐν ἀπολογίᾳ.\nΠερὶ σιλημμάτου.6 Τὸ δὲ διλήμματόν ἐστι σχῆμα μὲν λόγου, δριμύτητος\nδὲ δόξαν ἔχον καὶ ἀληθείας. ἔστι δὲ τοιοῦτον, ὅταν\nδύο ἐρωτήσεις ἐρωτῶντες τὸν ἀντίδικον πρὸς ἑκατέραν\nὦμεν εἰς λύσιν παρεσκευασμένοι. δεῖ δὲ τὰς ἐρωτήσεις\nἐναντίας ἀλλήλαις εἶναι ὡς πάντως ἢ ταύτην ἢ ἐκείνην\nἀποκριθησομένου τοῦ ἐχθροῦ· εἰ μὲν οὖν ἔχοιμεν ἀμφοτέρας\nλῦσαι, δεῖ ἐρωτᾶν κατὰ διλήμματον, εἰ δὲ μή,\nμὴ προτείνειν τὸ σχῆμα. ἐὰν γὰρ τῶν ἐρωτήσεων ἡ\nἑτέρα ῥᾳδία τῷ ἐχθρῷ πρὸς ἀπόκρισιν, σοὶ δὲ δύςλυτος,\nπάντως ἡττήσῃ· ἐρωτᾷς γὰρ ἢ ὡς οὐκ ἀποκριθησομένου\nἢ ὡς, εἰ καὶ ἀποκρίναιτο, λῦσαι· εἰ δὲ ἀποκρινόμενός\nσε νικήσειεν, ἑαυτῷ αἴτιος ἐγένου τῆς ἥττης.\nοὐδὲ γὰρ ἐν ταῖς ἁπλαῖς ἐρωτήσεσι, μή τί γε κατὰ διλήμιματα\n\n\n\nἐρωτᾶν δεῖ. εἰ μὴ τότε, ὅταν ἢ μὴ ἔχῃ, τί ἀποκρίνηται,\nἢ ὅταν μέλλῃ τοῦτο ἀποκρίνεσθαι, ὃ σοὶ\nσυμφέρει· καθόλου γὰρ ὁ ἐρωτῶν ὡς εἰς νίκην τῇ\nἐρωτήσει θαρρῶν ἐρωτᾶ.\nΤὸ δὲ διλήμματόν ἐστι τοιοῦτον οἷον ‘πότερον\nπαρῆς τούτοις γινομένοις καὶ συνευφραίνου ἢ οὐ\nπαρῆς;ʼ ἐάν τε γὰρ εἴπῃ παρήμην καὶ συνευφραινόμηνʼ,\nπαρεσκεύασται ὁ ῥήτωρ εἰπεῖν ‘πῶς οὖν κατηγορεῖς\nτούτων, οἶς συνευφραίνου;ʼ ἐὰν δὲ λέγῃ ‘οὐ παρήμηνʼ,\nἀπαντήσεται αὐτῷ ὅτι ‘δίκης ἄξιος τοῖς ἀγαθοῖς\nτοῖς τῆς πόλεως μὴ συμπαρώνʼ. καὶ πάλιν ‘ᾔδεις τὰ\nμέλλοντα ἢ οὐκ ᾔδεις; ἐάν τε γὰρ εἴπῃ ‘ᾔδεινʼ, ἀπαντᾷ\nτί οὖν οὐ προέλεγες;ʼ ἐάν τε εἴπῃ ‘οὐκ ᾔδεινʼ, ‘τί\nοὖν ἡμῶν ὡς μὴ εἰδότων κατηγορεῖς; εἰ μὲν γὰρ ᾔδεῖς,\nπροειπεῖν ὤφειλες· εἰ δὲ οὐκ ᾔδεις, τί τῶν ἄλλων ὡς\nμὴ εἰδότων κατηγορεῖς, τῆς ἀγνοίας τῶν μελλόντων\nκοινῆς οὔσης πρὸς πάντας ἀνθρώπους;ʼ\nΓίνεται δὲ τὰ διλήμματα ἤτοι τῶν δύο ἐρωτήσεων\nδιʼ ἓν πέρας ἐρωτωμένων οἷον ‘εἴτε καλὴν ἔγημας εἴτε\nαἰσχράν, οὐκ ἔδει γῆμαιʼ· ἓν γὰρ πέρας συνάγεται ἐξ\nἀμφοτέρων, τὸ μὴ δεῖν γῆμαι, διὰ μὲν τὸ καλὴν\nκοινήν, διὰ δὲ τὸ αἰσχρὰν ποινήν· καὶ τὰ μὲν κοινὰ·\nδιλήμματα ταῦτά ἐστιν· ἢ ὅταν τῶν ἐρωτήσεων ἑκάστη\n\n\n\nἰδίας ἀποδόσεως δέηται, τοῦτο δὲ τὸ διλήμματον σεσόφισται\nκαὶ Δημοσθενικόν ἐστι σχῆμα.\nΠερὶ παρηχήσεως.7 Παρήχησις δέ ἐστι κάλλος ὁμοίων ὀνομάτων ἐν\nδιαφόρῳ γνώσει ταὐτὸν ἠχούντων. γίνεται δέ, ὅταν\nδύο ἢ τρεῖς ἢ τέσσαρας λέξεις ἢ ὀνόματα εἴπῃ τις\nὅμοια μὲν ἠχοῦντα, διάφορον δὲ τὴν δήλωσιν ἔχοντα,\nὡς παρὰ τῷ Ξενοφῶντι «πείθει τὸν Πειθίαν» καὶ παρὰ\nτῷ Ὁμήρῳ «ἀλλ’ Εὐπείθει πείθοντο», κἀκεῖ μάλιστα\nἐναργῶς\n«ἤτοι ὅ γʼ ἐς πεδίον τὸ Ἀλήιον οἶος ἀλᾶτοὃν θυμὸν κατέδων, πάτον ἀνθρώπων ἀλεείνων».\nἐνταῦθα γὰρ ὅμοια μὲν ἀλλήλοις ἠχεῖ τὸ ‘Ἀλήιονʼ\nκαὶ τὸ ‘ἀλᾶτοʼ καὶ τὸ ‘ἀλεείνωνʼ, ἀλλὰ τὸ μέν ἐστι\nτόπου ὄνομα, τὸ ‘Ἀλήιονʼ, τὸ δὲ ‘ἀλᾶτοʼ πρᾶγμα, τὸ\nδὲ ‘ἀλεείνωνʼ πρᾶγμα μὲν καὶ αὐτό, ἄλλο δὲ παρὰ\nτὸ σεσημασμένον. καὶ ὁ Θουκυδίδης «καὶ μὴν τότε\nΑἴγυπτος ὑπὸ βασιλεῖ ἐγένετο πλὴν Ἀμυρταίου τοῦ\n\n\n\nἐν τοῖς ἕλεσι βασιλέως· τοῦτον δὲ διὰ μέγεθος τοῦ\nἕλους οὐκ ἡδύναντο ἑλεῖν καὶ ἄμα μαχιμώτατοί εἰσι\nτῶν Αἰγυπτίων οἱ Ἕλειοι»· ἕλος μὲν γὰρ ὁ τόπος,\nἑλεῖν δὲ τὸ πρᾶγμα, Ἕλειοι δὲ ο ἐνοικοῦντες.\nΠερῖ κύκλου.Κύκλος ἐστὶ σχῆμα λόγου καὶ αὐτὸ ἑρμηνείας ἴδίον 8\nκάλλος ἐμπεριέχον. γίνεται δέ, ὅταν, ἀφ οὗ ἄρξηταί τις\nὀνόματος ἢ ῥήματος, εἰς τὸ αὐτὸ καταλήξῃ πάλιν μήτε\nπτῶσιν ἀλλάξας μήτε σχῆμα μήτε χρόνον μήτε ἀριθμὸν\nμήτε ἄλλο τι· οἷον «σοὶ μὲν γὰρ ἦν κλέπτης ὁ\nπατήρ, εἴπερ ἦν ὅμοιος σοί»· ἀπὸ γὰρ οὗ ἤρξατο μορίου,\nτῆς ἀντωνυμίας, εἰς τὸ αὐτὸ κατέληξεν. ἐγχωρεῖ\nδὲ καὶ περιοδικῶς αὐτὸ λεχθῆναι δύνασθαι, καὶ μὴν\nκαὶ διηγηματικῶς, ὡς ὁ Δημοσθένης ἐν τῷ Πρὸς Αεπτίνην\n«λέγεται τοίνυν τειχίζειν ἐκεῖνος εἰπὼν οἴχεσθαι\nπρεσβεύων εἰς Λακεδαίμονα», καὶ διελθὼν τὰ κατὰ\nτὸν Θεμιστοκλέα πάλιν ὁμοίως ἐπαύσατο «καὶ πάντες\nἴστε, ὃν τρόπον ἐξαπατῆσαι λέγεται»· τὸν γάρτοι\nκύκλον οὐχ ὁ ῥυθμὸς ἐλέγχει ἀλλὰ ἡ ἀρχὴ καὶ ἡ\nτελευτή.\nΕἴρηται δὲ κύκλος ἀπὸ τῶν ἐν τῇ γῇ γραφομένων\nκύκλων· ὥσπερ γὰρ ἐκείνων διὰ τὸ ἐξ ἴσου πανταχόθεν\n\n\n\nπεριφερὲς ἡ ἀρχὴ ἄδηλος, ὅθεν ἄν ἐθελήσωμεν τεκμήρασθαι\nοὐ δυναμένων τὴν ἀρχήν, οὕτω δὴ καὶ τούτων,\nἐκ τῆς ὁμοιότητος τῶν ὀνομάτων ἀμφιβόλου τῆς\nἀρχῆς καθισταμένης, ὅθεν εἶναι δύναται. διόπερ εἰ\nθέλοιμεν, αὐτὸ τοῦτο ἀφοριζόμενοι τὸ τί ἐστι κύκλος,\nποιῆσαι τὸ σχῆμα τοῦ λόγου ἐν τῷ περὶ αὐτοῦ λέγειν\nτοῦ κύκλου, ἔσται δὴ οὕτω· κύκλος ἐστὶ τὸ ἀφʼ ὧν ἂν\nἄρξηταί τις ὀνομάτων ἢ ῥημάτων εἰς τὰ αὐτὰ καταλήγειν\nδύνασθαι πάλιν· τοῦτο γὰρ ἔστιν ὁ κύκλος.\nΠερὶ ἑπιφωνήματος.9 Τὸ ἐπιφώνημα λόγος ἐστὶν ἔξωθεν ἐπὶ τῷ πράγματι\nπαρʼ ἡμῶν λεγόμενος. δεῖ δὲ αὐτὸν καὶ προσέχεσθαι τῷ\nὑποκειμένῳ ὡς ἐκείνου μέρος ὄντα, ἵνα μὴ ἀπάδῃ, δεῖ\nδὲ αὐτὸν καὶ ἔξωθέν τι προσειληφέναι, ἵνα ᾖ καὶ ἡ\nτοῦ ἐπιφωνήματος φύσις φανερά. τὸ δὲ προσλαμβανόμενον\nἔξωθεν τετολμῆσθαι δεῖ ἀσφαλῶς· διὰ τοῦτο\nγάρτοι καὶ ἐπιφώνημα λέγεται, οὐχ ὅτι αὐτὸ τὸ πεπραγμένον\nλέγεται, ἀλλʼ ὅτι τῷ γιγνομένῳ ἐπιφωνεῖται·\nμέχρι γὰρ ἄν τις κατὰ κῶλον μεμετρημένως διατυποῦν\nἐθέλῃ τὸ γινόμενον, τὸ πρᾶγμα λέγει, ἐὰν δὲ παυσάμενος\n\n\n\nἐπενέγκῃ τι τῷ παντὶ ὡς παῤ αὑτοῦ ἐξωθεν,\nτοῦτο ἐπιφώνημα λοιπόν ἐστιν, οἷον\n«σὺν δʼ Εὖρός τε Νότος τʼ ἔπεσε Ζέφυρός τε δυσαὴςκαὶ Βορέης αἰθρηγενέτης μέγα κῦμα κυλίνδων»\nκαὶ «σὺν δὲ νεφέεσσι κάλυψε γαῖαν ὁμοῦ καὶ πόντον,\nμέχρι τούτων ἡ διατύπωσις, τὸ δὲ «ὀρώρει δʼ οὐρανόθεν\nνύξ» ἐπιφώνημα λοιπόν ἐστιν· ᾗ μὲν γὰρ ἐκ\nτῶν νεφῶν σκότος γίνεται, προσέχεται τῇ ἀληθείᾳ καὶ\nἔδιον τοῦ πράγματος ἐγένετο, ᾗ δὲ ἐξ οὐρανοῦ λέγει\nτὴν νύκτα γεγονέναι, δὶς ἐτόλμησε, καὶ νύκτα εἰπὼν τὸ\nἄλλο σκότος καὶ ἐξ οὐρανοῦ γεγονέναι, ὅθεν οὐδέποτε\nγίνεται σκότος οὐδὲ νύξ. Καὶ τὸ μὲν ἀληθινὸν ἐπιφώνημια\nτοῦτό ἐστιν.\nἜστι δὲ καὶ ἄλλο ἐπιφωνήματος εἶδος τρόπον τινὰ\nγινόμενον, ὃ καὶ ἀκμὴν ἐκάλεσαν τινές, οὐκ ὀρθῶς ὁρίζοντες\nἐν ἐνὶ κώλῳ ἀκμήν, ἐπεὶ μηδέ, ὅθεν γίνεται, δύναται\nτις εἰδέναι. ἔστι δὲ τοῦτο τοιοῦτον, ὅταν πνεύματος\nκατὰ μέρος ἀποταθέντος ἐν πολλοῖς κώλοις ἐπὶ\nτέλει πάλιν ἓν κῶλον τεθῇ, συλλήβδην ὡς εἰπεῖν πᾶν\nτὸ πνεῦμα δυνάμενον ἀφορίσασθαι καὶ ἔχειν ἐν ἑαυτῷ\nοἷον\n«Αἴας δʼ οὐκέτʼ ἔμιμνε, βιάζετο γὰρ βελέεσσι»\nκαὶ ὅλον τὸ παρʼ Ὁμήρῳ πνεῦμα· κατὰ μέρος γὰρ εἰπὼν\nτὰ συμβάντα τῷ Αἴαντι καὶ ἐπισυμβαίνοντα ἐπὶ τέλει\nπάλιν ὥσπερ ἐν ἑνὶ κώλῳ πάντα ἐπαλιλλόγησεν εἰπὼν\n«πάντῃ δὲ κακὸν κακῷ ἐστήρικτο».\nἜστιν ἐπιφωνηματικὰ καὶ τὰ ἀπὸ τῶν τροπῶν ὀνόματα\nἑλκόμενα λοιπὸν εἰς τὸ πρᾶγμα, τολμηρῶς ἡμῶν βιαζομένων\nτὰ ἐκ τοῦ ἀλλοτρίου πράγματος εἰς τὸ ἡμέτερον\nμεταφέρειν ὡς τὸ ἀσφαλὲς ἐχόντων διὰ τὸ καὶ εἰς τὴν\nπαραβολὴν αὐτὰ προειρηκέναι· οἷον ἐάν τις ναυάγιον\nἐκ παραβολῆς εἰπὼν ἐν λόγῳ, εἶτα μεταβαίνων εἰς τὰ\nπράγματα ἐθελήσῃ λέγειν κατʼ ὄνομα ἕκαστον τῶν ἐκ\nτῆς ναυαγίας σημαίνων τὸ ὑποκείμενον, οἷον ‘ἐν χειμῶνι\nκαὶ νῦν ἐστι τὰ τῆς πόλεως πράγματα καὶ κλύδωνι, καὶ\nσαλεύεται τὰ καθεστηκότα καὶ δεῖται τοῦ κυβερνήσοντος\n\nσημαῖνον Ac\n\n\nαὐτά. καὶ πάλιν αὐτοῦ μεμνησόμεθα τούτου ἐξῆς\nἐν τῷ περὶ τροπῆς λόγῳ.\nΠερὶ τροπτῆς.Τροπὴ δέ ἐστι τὸ μὴ ἐξ ὑποκειμένου πράγματος ἀλλοτρίου 10\nδὲ σημαντικὸν ὄνομα θεῖναι κοινὸν εἶναι δυνάμενον\nκαὶ τοῦ ὑποκειμένου καὶ τοῦ ἔξωοθεν ἐμφαινομένου,\nὃ καλεῖται καὶ μεταφορὰ παρὰ τοῖς γραμματικοῖς,\nοὐχ ὡς ἐκεῖνοι λέγουσι τὸ ἀπὸ τῶν ἀψύχων ἐπὶ τὰ\nἔμψυχα καὶ τὸ ἀνάπαλιν· ἀλλὰ καθόλου ἡ ῥητορικὴ\nπολυπραγμονοῦσα μηδὲν μήτε ἐμψύχων μήτε ἀψύχων,\nοὕτω χρῆται τοῖς ἀλλοτρίοις ὀνόμασιν, οἷον προπέποται\nτὰ τῆς πόλεως πράγματα», ἀντὶ τοῦ προδέδοται,\nκαὶ ‘τιθασεύουσινʼ· ἐμφαίνεται γὰρ ἐκείνῳ τε τῷ ὀνόματι\nτὸ συμπόσιον μὴ ὑποκείμενον καὶ τούτῳ τὰ θηρία\nτιθασευόμενα τῷ λόγῳ μὴ ὑποκείμενα. τούτου δὲ τοῦ\nεἴδους εἴ τις ἐφαψάμενος πληρώσειε καὶ τὸ ἐφεξῆς\nτῆς τροπῆς ὄνομα, ὡς πᾶσαν ἐνθεῖναι τὴν παραβολήν,\nἀρετὴν ἐποίησεν, εἰ δὲ ἐλλείψειε, κακοζηλότερόν\nἐστιν· οἶον «έχθρὸν ἐφʼ ἡμᾶς αὐτούς τηλικοῦτον\nἠσκήσαμεν», εἶπὼν ὄνομα καὶ λαβὼν ἀπὸ τοῦ ἀγῶνος\nεὐθέως ἀπέδωκεν «ἢ φρασάτω τις ἐμοί, πόθεν ἄλλοθεν\nἰσχυρὸς ἢ παρʼ ἡμῶν αὐτῶν γέγονε Φίλιππος» καὶ τὰ\nἐξῆς ὁμοίως. — Δεῖ μέντοι εἰδέναι, ὅτι, ὅσα μέν ἐστι\nσυντελικὰ τῆς τροπῆς, εὐθύς ἀποδοθήσεται, ὅσα δὲ\n\n\n\nγελοιότερα, διὰ πολλοῦ, τῷ χρόνῳ λανθάνοντα καὶ τῷ\nμὲν τεχνίτῃ κατάδηλα ὄντα, τοῖς ἀτέχνοις δὲ μὴ\nφαινόμενα. τοῦτο μὲν οὖν σεμνὸν ὂν εὐθέως ἀπεδόθη·\nτὸ δὲ «προπέποται τὰ τῆς πόλεως πράγματα» εἰ μὲν\nεἶχεν ἐγγύς παρακειμένην τὴν ἀπόδοσιν, γελοιότερον\nἂν ἦν, διὰ πολλοῦ δὲ λανθάνον οὐ φαίνεται· ὑποβαίνων\nγὰρ ἐρεῖ ὧδέ που «μεθύει τῷ μεγέθει τῶν\nπεπραγμένων Φίλιππος», ὥρμητο δὲ τὸ τοῦ μεθύειν\nὄνομα ἀπʼ ἀρχῆς τοῦ ‘προπέποταιʼ, ἐδόκει δὲ εἶναι\nγελοιότερον εὐθὺς παρακείμενον τῷ ‘προπέποταιʼ τὸ\n‘μεθύει’. τῷ μέντοι ‘μεθύειʼ παρακείμενον τὸ ‘ὀνειροπολεῖʼ\nσεμνὸν ὂν ἐκόσμησε τὸν λόγον· κοινὸν γάρ\nἐστι τῶν μεθυόντων τὸ ὀνειροπολεῖν.\nΠερὶ σεμκοῦ λόγου.11 Σεμνὸν δέ, εἴ τί πού ἐστιν ἐν τοῖς οὖσι, τί ἄλλο\nμᾶλλόν ἐστιν ἢ λόγος; καὶ τὸ μὲν σεμνὸν τοῦ νοῦ σεμνῶς\nοὐχ ἑρμηνεύεται ὑπὸ τῆς τοῦ ῥήτορος δυνάμεως\nἀλλʼ ὑπὸ τῆς ἀνάγκης αὐτοῦ τοῦ πράγματος, οἷον «ὁ\nμὲν δὴ μέγας ἐν οὐρανῷ Ζεὺς πτηνὸν ἅρμα ἐλαύνων»\nκαὶ ὅσα ἄλλα τοιαῦτα· ὅπου δʼ ἂν ὁ νοῦς αἰσχρὸς ᾖ\n\n\n\nἐκεῖ χρεία τῆς σεμνότητος τοῦ λόγου, ἵνα τὸ νοούμενον\nαἰσχρῶς οὕτως ἐξενέγκῃ τις τῷ λόγῳ εὐφυῶς,\nὄνομα ἀντʼ ὀνόματος ἀμείβων, ὡς μὴ δόξαι τισὶν αἰσχρὸν\nεἶναι τὸ πρᾶγμα διὰ τὴν τοῦ λόγου σεμνότητα,\nὡς παρὰ τῷ Μενάνδρῳ· πυθομένου γάρ τινος κόρης, πῶς\nεἴη διεφθαρμένη, σεμνῶς ἀφηγήσατο πρᾶγμα αἰσχρὸν\nὀνόμασι βελτίστοις ‘Διονυσίων ἦν πομπή, ὅ δέ μοι\nἠκολούθησε μέχρι τὰ πρὸς τὴν θύραν, ἔπειτα φοιτῶν\nκαὶ κολακεύων τὴν μητέρα ἔγνω μεʼ· τὸ γὰρ ἐφθάρθαι\nκαὶ ὑβρίσθαι σεμνῶς ‘ἔγνω μεʼ εἰπὼν ἐκόσμησε πρᾶγμα\nαἰσχρὸν σεμνοτέρᾳ λόγου συνθέσει. γίνεται μὲν οὖν\nἢ ὀνόματι ἡμῶν ἀντʼ ὀνόματος χρωμένων, ἢ πολλάκις\nοὐδὲ λέγεται τὸ πρᾶγμα, ἐὰν αἰσχρὸν πάνυ, ἀλλὰ τὰ\nπρὸ τοῦ πράγματος εἰωθότα γίνεσθαι λέγονται καὶ τὰ\nἐπισυμβαίνοντα τῷ αἰσχρῷ πράγματι, ἅπερ ἐξ ἀνάγκης\nἐναργῶς καὶ σεμνῶς δηλοῖ καὶ αὐτὰ τὰ σιγώμενα, σεμνῶς\nμὲν ὅτι μὴ λέγεται, ἐναργῶς δὲ ὅτι τοῖς ἑκατέρωθεν\nνοεῖται· ὡς παὶ παρʼ Ὁμιήρῳ\n«λῦσε δὲ παρθενικὴν ζώνην, ἐπὶ δʼ ὕπνον ἔχευεν.ἣ δʼ ὑποκυσσαμένη»\nτέκετο, ὃν ἔφη τεκεῖν· ἐνταῦθα γὰρ τὴν συνουσίαν\nἐδήλωσε τῷ καὶ τὰ γενόμενα πρὸ τῆς συνουσίας εἰπεῖν\n\n\n\n«λῦσε δὲ παρθενικὴν ζώνην» καὶ ἐπενεγκεῖν, ἃ μετὰ\nτὴν συνουσίαν γίνεται, «ἣ δʼ ὑποκυσσαμένηκ».\nΠερὶ κακοζήλου.12 Τὸ δὲ κακόζηλον γίνεται ἢ κατὰ τὸ ἀδύνατον ἢ\nκατὰ τὸ ἀνακόλουθον, ὃ καὶ ἐναντίωμιά ἐστιν, ἢ κατὰ\nτὸ αἰσχρὸν ἢ κατὰ τὸ ἀσεβὲς ἢ κατὰ τὸ ἄδικον ἢ κατὰ\nτὸ τῇ φύσει πολέμιον, καθʼ οὕς τρόπους καὶ ἀνασκευάζομεν\nμάλιστα τὰ διηγήματα ἐκβάλλοντες ὡς ἄπιστα. διά\nτοι τοῦτό φαμεν καὶ τὰς διασκευὰς μέχρι τοῦ εἰκότος\nπροχωρεῖν, ὡς, εἰ παρὰ τὸ εἰκὸς εὑρεθείη τι, πάντως\nκαὶ κακόζηλον ἐσόμενον καὶ ἐμπεσούμενον τῇ ἀνασκευῇ·\nκαὶ γὰρ ἐκεῖ λέγομεν ‘οὐκ εἰκὸς τόδε πραχθῆναιʼ, ἢ ὅτι\nἀδύνατον ἢ ὅτι αἰσχρὸν καὶ τὰ ἐξῆς. γίνεται δὲ τὸ κακόζηλον\nὅμως καὶ τροπικῇ λέξει μιᾷ χρησαμένων, εἶτα τὸ\nπλῆρες τῆς τροπῆς ἀποδοῦναι μὴ δυναμένωον.\nἸστέον μέντοι, ὅτι τὰ κακόζηλα ἔστι πολλάκις ἰᾶσθαι\nτῇ προκατασκευῇ καὶ προθεραπείᾳ· τὰ γὰρ προμαλαχθέντα\nτῇ ἑρμηνείᾳ νοῦν εἰσάγει, ὅθεν καὶ τὸ\nτόλμημα προσδοκᾶται τοῖς ἀκούουσιν, ὃ καὶ πρὶν\nλεχθῆναι ἀσφαλὲς εἶναι δοκεῖ, γυμνὸν δʼ ἃν τεθῇ πρὸ\nτῆς κατασκευῆς τοῦ λόγου, κακόζηλον ἔδοξεν ἢ τῷ νῷ\n\n\n\nἢ τῷ λόγῳ. καὶ σκόπει, πῶς καὶ Ὅμηρος ἐποίησεν· ὡς\nγὰρ λέξειν ἔμελλεν\n«ἧκε δʼ ἀπορρήξας κορυφὴν ὄρεος μεγάλοιο»,\nφοβούμενος τούτου τὸ ἀδύνατον προκατασκευάζει τοιοῦτον\nἄνδρα τῷ λοιπῷ διηγήματι, ὡς μηδὲ τὸν περὶ τούτου\nλόγον ἄπιστον καταστῆναι λεχθέντα, τῷ τε τροφὰς\nαὐτῷ παραθεῖναι μείζονας ἢ κατὰ ἄνθρωπον τῷ τε\nἀποδοῦναι αὐτῷ ῥόπαλον βαστάζειν, οἷον οὐκ ἄνθρωπος,\nκαὶ λίθον καὶ τῷ τὴν ἰδέαν αὐτοῦ διελθεῖν ὡς μεγάλην\nκαὶ φοβερὰν καὶ τῷ εἰπεῖν\n«νοὐδὲ ἐῴκειἀνδρί γε σιτοφάγῳ, ἀλλὰ ῥίῳ ὑλήεντια»·\nπάντες γὰρ οἱ περὶ τούτου προγυμνασθέντες λόγοι\nπιστὸν ἐποίησαν εἶναι δοκεῖν τὸ παράδοξον τὸ περὶ\nτοῦ Κύκλωπος ῥηθὲν τὸ\n«ἧκε δʼ ἀπορρήξας κορυφὴν ὄρεος μεγάλοιοπ»·\nεἰ γὰρ καὶ τοιοῦτος ἦν, οἷον αὐτὸν προκατεσκεύαζεν,\nοὐδὲν ἦν τὸ καὶ τοιοῦτον αὐτὸν ποιῆσαι δυνηθῆναι.\nΓίνεται δὲ τὸ κακόζηλον καὶ κατὰ τὸ εὐτελὲς πολλάκις,\nὡς ἐκεῖνο\n«οἴμοι, δράκων μου γίνεται τὸ ἥμισυ».\nθεραπεύεται δὲ τὰ κακόζηλα οὐ τῇ προδιορθώσει μόνῃ\nἢ τῇ προκατασκευῇ, ὡς ἐδείξαμεν, ἀλλὰ καὶ τῇ ἐπιδιορθώκει\n\n\n\nκαλουμένῃ. δεῖ δὲ εἰδέναι, ὅτιτὰ εὐτελῶς εἰρημένα\nἡ σεμνότης διορθοῦται, ὡς παρὰ τῷ Εὐριπίδῃ\n«οἴμοι, δράκων μου γίνεται τὸ ἥμισυ»,\nτοῦτο γὰρ κοινῶς καὶ εὐτελῶς εἰπὼν ἐθεράπευσε τῇ\nἐπιφορᾷ\n«τέκνον, περιπλάκηθι τῷ λοιπῷ πατρί»·\nτοῦτο δὲ οὐ μόνον σεμνῶς εἴρηται, ἀλλὰ καὶ ἐπιφωνηματικῶς\nδιὰ τὸ τετολμῆσθαι. οὗτὸ ἐναντίον, ἐὰν συμβῇ\nτινι μετὰ σεμινότητα εἰς αἰσχρὸν κατενεχθῆναι, κακόζηλον\nἐγένετο, ὡς ἑτέρωθι ὁ αὐτὸς\n«ἣ δὲ καὶ θνῇσκουσʼ ὅμωςπολλὴν πρόνοιαν εἶχεν εὐσχήμως πεσεῖν»,\nτοῦτο σεμνῶς εἰπὼν ἐπήνεγκεν εὐτελὲς καὶ κοινὸν καὶ\nκακόζηλον\n«πκρύπτουσʼ, ἃ κρύπτειν ὄμματʼ ἀρσένων χρεών»\nΠερῖ ἐσχηματισμένων προβλημάτυν.13 Τῶν ἐσχηματισμένων προβλημάτων τὰ μέν ἐστι κατὰ\nτὸ ἐναντίον, τὰ δὲ πλάγια, τὰ δὲ κατὰ ἔμφασιν.\nἘναντία μὲν οὖν ἐστιν, ὅταν τὸ ἐναντίον κατασκευάζωμεν,\nοὗ λέγομεν· οἷον ᾖτησαν Ἀθηναῖοι παρὰ\nΔακεδαιμονίων εἰρήνην, οἳ δὲ ἀντήτησαν Περικλέα,\nβουλευομένων τῶν Ἀθηναίων αὐτὸς ὁ Περικλῆς ὑβριοπαθῶν\nἐπὶ τῇ βουλῇ ἀξιοῖ ἀπέρχεσθαι· ὁμολογουμένως,\nγὰρ ὁ Περικλῆς, εἰ καὶ λέγει ‘πέμψατέ μεʼ, σχήματι\nμόνον λόγου λέγει, ἐπεὶ καὶ μεταχειρίσεσι χρῆται ταῖς\nκατασκευαζούσαις, ὅτι οὐ χρὴ πεμφθῆναι αὐτόν.\nΠλάγιον δέ ἐστιν, ὅταν μετὰ τοῦ κατασκευάζειν τὸ\nἐναντίον καὶ ἄλλο τι περαίνῃ ὁ λόγος· οἷον πλούσιος ἐν\nλιμιῷ ὑπέσχετο θρέψειν τὴν πόλιν, εἰ λάβοι τὸν πένητα\nπρὸς σφαγήν, οὐκ ἔδωκεν ὁ δῆμος, ὁ πένης ἑαυτὸν\nπροσαγγέλλει. ἐνταῦθα γὰρ τὸ ἐναντίον βούλεται ὁ\nπένης, οὗπερ λέγει· ἀποθανεῖν γὰρ οὐ βούλεται, κατασκευάζει\nδὲ ἐκ πλαγίου καὶ τὸ μὴ εἶναι τὸν σῖτον καὶ\nτὸ εἰ ἔστιν ἀπλῶς λαβεῖν.\nΚατὰ ἔμφασιν δέ ἐστιν, ὅταν λέγειν μὴ δυνάμενοι\nδιὰ τὸ κεκωλῦσθαι καὶ παρρησίαν μὴ ἔχειν ἐπὶ σχήματι\nἄλλης ἀξιώσεως ἐμφαίνωμεν κατὰ τὴν σύνθεσιν\nτοῦ λόγου καὶ τὸ οὐκ ἐξὸν εἰρῆσθαι, ὡς εἶναί τε\nνοῆσαι τοῖς ἀκούουσι καὶ μὴ ἐπιλήγψιμον εἶναι τῷ\nλέγοντι· οἷον τὸν μαινόμενον φεύγειν ὁ νόμος ἐκέλευε,\nφήμης οὔσης, ὅτι σύνεστιν ὁ πατὴρ τῇ τοῦ υἱοῦ\nγυναικί, ἀξιοῖ ὁ παῖς ὡς μαινόμενος φεύγειν· ἐνταῦθα\nγὰρ τῷ μὲν δοκεῖν περὶ τῆς φυγῆς διαλέγεται\nκαὶ τούτῳ τῷ λόγῳ ἐπερείδεται, διόλου δὲ ἐμφαίνει τὴν\nμοιχείαν τοῦ πατρὸς κατὰ τῆς γυναικός.\nΤὰ μὲν οὖν πλάγια καὶ τὰ ἐναντία ἐν τούτῳ διαλλάττει\nμόνον, ὅτι τὰ μὲν ἐναντία ἕν μελετᾶ, τὰ δὲ πλάγια\nκαὶ διπλοῦν ἐκφέρει τὸν νοῦν, πολλάκις δὲ καὶ\nπλείονα. ἡ μέντοι μεταχείρισις ἡ αὐτή, ἀφʼ ἧς τὸ μελετᾶν\nεἰδέναι γίγνεται. μελετῶνται γὰρ τῶν τοιούτων\nπροβλημάτων αἱ ὑποφοραὶ ἀπὸ τῆς κατασκευῆς ἐκφερόμεναι\nκἀκεῖθεν πάλιν ἐκ τῶν ἐπιχειρημάτων, ὅσα ἂν\nεὑρίσκηται. ὁ γὰρ παρὰ τῶν ἐχθρῶν λόγος ἰσχυροποιούμενος,\nἀσθενεστέρας ἀναγκάζων εἶναι τὰς λύσεις, ἐκεῖ\n\n\n\n\nδείκνυσι βούλεσθαι πλέοντὸν σοφιστὴν ἢ κατὰ τὸ δοκοῦν\nεἰσάγεσθαι, οἷον ὁ Περικλῆς ἐν τῷ αὐτὸς ἀξιοῦν ἀπελθεῖν\nεἰς Λακεδαίμονα. ὁ γὰρ ὑπὲρ αὐτοῦ λέγων ταῦτα ἐκ τῆς\nὑποφορᾶς κατασκευασθῆναι ποιήσει, ἃ Περικλῆς εἶπεν\nἂν αὐτὸς ὑπὲρ αὐτοῦ πάντως ἢ εἴ τις αὐτὸν ἄλλος μὴ\nδιδόναι Λακεδαιμονίοις ἠξίου· ‘φήσει τοίνυν ἴσως παρελθών,\nὡς οὐ δεῖ τοῖς ἐχθροῖς ἐπιτάττουσι πείθεσθαι· δεινόν\nτε γὰρ εἶναι τὸ πρᾶγμια καὶ ἠλίθιον, εἴ τις χαριεῖται\nκελεύουσιν ἐχθροῖς· φίλοις γὰρ ἐπιτάττουσι δεῖ πείθεσθαι\nκαὶ οὐ πολεμίοιςʼ, καὶ ὅτι οὐδὲ οἱ πατέρες ὑμῶν\nὑπήκουσαν μηδενί, μήτε Ξέρξῃ μήτε Μαρδονίῳ μήτε Δαρείῳ\nμήτε ἄλλῳ τινίʼ, καὶ ὅτι ‘μηδὲ ὑμεῖς μήτε Λακεδαιμονίοις\nπολλὰ ἐπιτάττουσι περὶ Ποτιδαίας καὶ περὶ Αἰγινητῶν\nκαὶ περὶ Μεγαρέων’. καὶ καθάπαξ μία μεταχείρισις\nἐν τοῖς ἐσχηματισμένοις ἡ τῶν ὑποφορῶν\nκατασκευή.\nἜστι καὶ ἄλλη μεταχείρισις, τὸ περιτιθέντα ἑτέρῳ τὸν\nλόγον εἰσάγειν τὰ νοήματα, οἷον ‘ἄλλος μὲν οὖν ἄν\nεἶπέ τις μὴ πέμπεσθαι κελεύων αὐτὸν Λακεδαιμονίοις, ὡς\nοὐ χρὴ πολεμίοις ἐπιτάττουσι πείθεσθαι· δεινόν τε γὰρ\n\n\n\nὑμᾶς ποτε τοιοῦτόν τι πεπραχέναι’, καὶ τὰ αὐτὰ νοήματα,\n‘ἐγὼ δὲ οὔ φημι ταῦτα’. ἔστι δὲ καὶ ἐν ἄλλῳ μεταβαλεῖν\nσχήματι, ἐάν τις λέγῃ ‘ἐγὼ δέ, εἰ μὲν ἄκοντά μέ τις\nἠξίου βιαζόμενος ἀπελθεῖν πρὸς Λακεδαιμονίους, εἶπον\nἂν τάδε καὶ τάδε’, καὶ τὰ αὐτὰ νοήματα, ἅπερ, εἰ καὶ\nμὴ ἐσχηματισμένως ἐμελετῶμεν, ἐλέγομεν ἄν· διὰ τοῦτο\nγὰρ καὶ ἐσχηματισμένα καλεῖται τὰ τοιαῦτα προβλήματα,\nἐπειδὴ τὰ αὐτὰ δεῖ λέγεσθαι νοήματα, ἅπερ, εἰ καὶ μὴ\nἐσχηματισμένως ἐμελετῶμεν, εἴπομεν ἄν. δεῖ δὲ μεταχειρίσεως\nκαὶ τοιούτου σχήματος ἀσφαλοῦς εὐπορῆσαι,\nἵνα μὴ λύοντες τὰς ἐμφάσεις γυμνοὺς εἰσάγωμεν τοὺς\nλόγους ὡς ἄντικρυς μὴ θέλοντες. Καὶ ταυτὶ μὲν περὶ\nπλαγίων καὶ ἐναντίων.\nΤὸ δὲ κατὰ ἔμφασιν σχῆμα τοιοῦτόν ἐστιν, οἷον καὶ\nπροειρήκαμεν. μελετᾶται δὲ ἐνίοτε μὲν σχήματος εὑρέσει\nκἀκεῖνο τοιούτου, ἵνα τις ἄντικρυς λέγων τὸ πρᾶγμα\nμὴ δοκῇ λέγειν, ὃ δὴ καὶ εὕρημά ἐστιν ἐμὸν ἐν μελέτῃ\nγενόμενον ἐμῇ καὶ ἐκδέδοται· οἷον φήμη ἦν, ὅτι σύνεστιν\nὁ πατὴρ τοῦ υἱοῦ τῇ γυναικί, ἔγκυος ἐγένετο ἡ\nγυνή, ἔχρησεν ὁ θεὸς τὸ γεννηθησόμενον φονέα ἔσεσθαι\n\n\n\n\nτοῦ πατρός, οὐ βούλεται ἐκτιθέναι τὸ γεννηθὲν ὁ παῖς\nκαὶ ὑπὸ τοῦ πατρὸς ἀποκηρύσσεται. ἐνταῦθα γὰρ ὁ παῖς\nπρὸς τὴν ἀποκήρυξιν ἀπολογούμενος ὀφείλει τὴν ἐντρέχουσαν\nφήμην τῆς μοιχείας κατὰ ἔμφασιν δηλοῦν, ὡς\nἀνεπιλήπτως ἐλέγχειν τὸν πατέρα καὶ εὐσχημόνως, φανερῶς\nδὲ μὴ λέγειν ὅτι ‘μοιχεύει τὴν γυναῖκα τὴν ἐμήν’\nκαὶ δηλοῦν, ὅτι τοῦτο γίνεται. οὕτως οὖν εὐπορήσαμεν\nσχήματος τοιούτου καὶ ἄντικρυς εἰπόντες αὐτὸ λέγειν\nοὐκ ἐδόξαμεν· ἔστι δὲ τόδε ‘σὸν εἶναι λόγισαι, πάτερ, τὸ\nπαιδίον, οὐκ ἐμόν· ἐκτίθης, ὃ ἐγέννησας, ῥίπτεις παιδίον,\nοὗ γέγονας ποτῆῤ. — Δεῖ δὲ ἐν τοῖς τοιούτοις, τοῖς\nκατ’ ἔμφασιν λέγω, καὶ ὀνομάτων εὐπορῆσαι διττὰ δηλῶσαι\nδυναμένων, καὶ τὸ ἀνεύθυνον καὶ τὸ σεσημασμένον·\nοἷον φήμη ἦν, ὅτι σύνεστι τῇ ἰδία θυγατρὶ ὁ πατήρ,\nἀπόρρητόν τι ἡ μήτηρ εἰποῦσα τῷ υἱῷ ἀπήγξατο,\nπυνθάνεται ὁ πατὴρ τὸ ἀπόρρητον καὶ οὐ λέγοντα τὸν\nυἱὸν ἀποκηρύσσει, οἶον ἡμῖν ἐξενήνεκται καὶ περὶ τοῦδε\nπροοίμιον δεύτερον τόδε ‘τῆς μὲν οὖν ἀποκηρύξεως\nταύτης ἔλαττον ἐμοὶ μέλει· λυποῦμαι δὲ ὑπὲρ τοῦ\nπατρός, εἰ μετὰ τοσαύτην εὐθηνίαν γένους μόνῃ\n\n\n\n\nσυνέσται τῇ θυγατρὶ καὶ συζήσεται’· κοινὰ μὲν γάρ\nἐστι καὶ τοῦ ἄλλου βίου τὰ τοιαῦτα ὀνόματα τοῖς\nἀνθρώποις, δοκεῖ δὲ μάλιστα ἴδια εἶναι τῇ ὑποκειμένῃ\nἐμφάσει ὡς δηλῶσαι δυνάμενα καὶ τὸ ἀνεύθυνον\nκαὶ τὸ σεσημασμένον, τό τε ‘συνέσται’ φημὶ καὶ τὸ ‘συζήσεται’.\n— Ἀλλὰ καὶ ἡ τῆς συνθέσεως πάλιν ἀκολουθία\nσυγκειμένη μὲν ἄλλο δηλοῖ, διαιρουμένη δὲ ἄλλο\nἐμφαίνει· οἷον φήμη ἦν, ὅτι σύνεστιν ὁ πατὴρ τῇ τοῦ\nυἱοῦ γυναικί, μοιχὸν καταλαβὼν ἐγκεκαλυμμένον ὁ\nυἱὸς ἀφῆκε καὶ ἀποκηρύσσεται ὑπὸ τοῦ πατρός· ἐρεῖ\nγὰρ ‘ὅπου καὶ τοῦ μοιχοῦ λαβόμενος ἐβόων ‘πάτεῤ’·\nτὸ γὰρ ὄνομα τοῦ πατρὸς εὐθέως τῷ μοιχῷ παρακείμενον\nἐν τῇ συνθέσει ἐποίησε τὴν ἔμφασιν. καὶ τὸ\nἐπενηνεγμένον δὲ ὁμοίως ἔχει καὶ τοῦ μοιχοῦ λαβόμενος\nἐβόων ‘πατέῤ· σὺ δὲ ἦς οὐδαμοῦ’· τῷ γὰρ μοιχῷ καὶ\nτῷ πατρὶ προστεθὲν εὐθέως τὸ ‘σύ δὲ ἦς’ τῇ συνθέσει\nτὴν ἔμφασιν ἐδήλωσε, τὴν ἀσφάλειαν δὲ ἔχει ἑκάτερον\nἀπὸ τοῦ ‘οὐδαμοῦ’.\nΠερὶ τῶν συγκριτικῶν προβλημάτων.14 Τὰ συγκριτικὰ προβλήματα εἰ μὲν στοχασμῷ περιπέσοι\nἢ ὅρῳ, ῥᾳδίαν ἔχει τὴν· διαίρεσιν· διπλοῖς γὰρ\n\n\n\nτοῖς κεφαλαίοις καθ’ ἕκαστον χρώμεθα, ἐν μὲν τοῖς στοχασμοῖς\nταῖς βουλήσεσι καὶ ταῖς δυνάμεσι, λέγοντες ‘ἐμὲ\nμὲν οὐκ εἰκὸς βουληθῆναι τόδε ποιῆσαι διὰ τόδε, σὲ δὲ\nεἰκὸς βουληθῆναι τόδε ποιῆσαι διὰ τόδε’, καὶ πάντα ἐκφέρειν\nεἰς δέον τὰ ἐπιχειρήματα· ‘έἶτα πάλιν ‘ἐμὲ μὲν οὐκ\nεἰκὸς δυνηθῆναι τόδε ποιῆσαι διὰ τόδε, σὲ δὲ εἰκὸς\nτόδε ποιῆσαι διὰ τόδε’, καὶ τοῦτο κατασκευάζοντες καὶ\nτὸ χρῶμα τὸ μὲν ἡμέτερον τιθέντες καὶ κατασκευάζοντες,\nτὸ δὲ παρὰ τοῦ ἐχθροῦ τεθὲν λύοντες τοῖς ἐπιχειρήμασι,\nκαὶ τὴν πιθανὴν ἀπολογίαν τὴν ἐκείνου μὲν λύοντες,\nκρατύνοντες δὲ τὴν ἡμετέραν.\nΚαὶ μὴν καὶ τὰ ἐν τοῖς ὅροις ὁμοίως διπλῶς μελετῶντες\nλέγομεν, οἷον ‘τοῦτό ἐστι τὸ ἐργάσασθαί τι,\nὃ πεποίηκα ἐγώ’, εἶτα ἐνεγκεῖν, ἅπερ εἰργάσω, εἶτα\nἐπενεγκεῖν ‘σύ δὲ τούτων ἐποίησας οὐδέν’, εἶτα ἀνθυπενεγκεῖν\nἐκεῖθεν τὰ ἐκείνῳ πεπραγμένα καὶ λέγειν,\nὡς ταῦτα οὐδέν ἐστι.\nΧρησόμεθα δὲ τοῖς ἐπιχειρήμασι καὶ ταῖς ἐφόδοις ταῖς\nμελετητικαῖς καὶ ἐν τοῖς διπλοῖς ὅροις, αἷς ἐδιδάξαμεν\nδεῖν χρῆσθαι, καὶ ἐν τοῖς ἁπλοῖς ἀπό τε τῶν πρὸ τοῦ\n\n\n\nπράγματος καὶ ἀπὸ τῶν μετὰ τὸ πρᾶγμα συμβαινόντων·\nἐκεῖθεν γὰρ ἡ ἁπλῆ εὐπορία ἐνταῦθα διπλῆ γίνεται.\nΕἰ δὲ πραγματικὴ ἀμφισβήτησις παρεμπέσοι, τότε\nδεῖ ζητεῖν, τίνα ἐστὶ τὰ συγκρινόμενα, δύο ἢ καὶ πλείονα,\nκαὶ οὕτως ἐκ τῶν παρακολουθούντων ἑκάστῳ τὰς\nσυγκρίσεις ποιήσεις. μάλιστα δέ, εἰ πρόσωπον συγκρίνοιτο,\nτότε ἔχειν δεῖ τὴν ἀπὸ τῶν ἐγκωμίων καὶ ψόγων\nσύγκρισιν, καὶ γένη καὶ ἐπιτηδεύματα καὶ πράξεις καὶ\nτύχας καὶ ἅπαντα τὰ συγκρινόμενα. ὁμοίως δὲ ἔχει καὶ\nτὰ ἐκ τῆς ἄλλης περιστάσεως· ὅ τι ἂν εἰς σύγκρισιν\nἐμπέσῃ, τὰ παρακολουθοῦντα ἑκάστοις συγκρίνομεν·\nπαρακολουθεῖ δὲ ἄλλα μὲν τόποις, ἄλλα δὲ χρόνοις,\nἄλλα δὲ ἑκάσταις τῶν ἄλλων περιστάσεων.\n"};
