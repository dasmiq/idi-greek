var sequence = {"name":"Hermogenes. Περὶ μεθόδου δεινότητος [Sp.]","data":"1 Πᾶν μέρος λόγου εὕρηται μὲν ἐπὶ μηνύσει πράγματος,\nκαιροῦ δὲ ἰδίου τυχόν, ὁ δὲ καιρὸς κατὰ ἤθους\nπροσθήκην γινόμενος ἰδίαν διάνοιαν ἀπεργάζεται, οὐ\nμόνον ἰδίαν, ἀλλὰ καὶ διάφορον, οὐ μόνον διάφορον,\nἀλλὰ καὶ διαφόρους, οὐ μόνον διαφόρους, ἀλλὰ καὶ\nἐναντίας. οἶον κακοῦργος πᾶς ὁ κακόν τι ἐργαζόμενος,\nἰδίως δʼ ὁ κλέπτης. διάφορον δέ, οἷον δημηγορεῖν τὸ\nἐν δήμῳ ἀγορεύειν, ἰδίως δὲ τὸ κεχαρισμένα λέγειν κοὶ\nτὸ ἀπαίδευτα λέγειν. διαφόρους δέ, οἷον ἄνθρωπος γένους\nὄνομα καὶ ἤθους ἡμέρου καὶ τύχης ὄνομα καὶ\nπανουργίας. ἐναντίας δέ, ὡς τὸ τμείνατʼ ἐπὶ χρόνον,\nτὸν πολύν, τὸν ὀλίγον, καὶ παρὰ Πλάτωνι χρόνονʼ δὴ\nτὸν πολὑν δηλοῖ· καὶ τὸ «ταὐτός, ὧ Φαίθων,\n\n\n\n\nγένου; αὐτός, ὦ Ἐχέκρατες» ὅ μὲν γὰρ ἤρετο ὡς\nθαυμάζων καὶ μακαρίζων τὸν παραγενόμενον, ὃ δὲ\nἀποκρίνεται σεμνυνόμενος καὶ μεγαφρονῶν.\nΠερὶ πάσης λεξειος. Πάσης λέξεως τῆς ἀγνοουμένης ἐν πεζῷ λόγῳ τρεῖς 2\nμέθοδοι τῆς εὑρέσεως· ἢ γὰρ ἐθνική ἐστιν ἡ λέξις ἢ\nτεχνικὴ ἢ νομική. ὁ γοῦν παρασάγγης οὐκ οἶδα τίς\nἔστιν· ἐθνικὸν γάρ ἐστι καὶ Περσικὸν ὁδοῦ μέτρον,\nοἱ τριάκοντα στάδιοι· σχοῖνος δὲ Αἰγύπτιον, οἱ ἑξήκοντα\nστάδιοι. νομικὸν δὲ ὄνομα τὸ τοιοῦτον «τπομπεύειν\nἀντὶ τοῦ κατηγορεῖν εἶλετο». ἐν Ἀθήναις τοῖς\nΔιονυσίοις ἐπόμπευον καὶ ἀλλήλοις διελοιδοροῦντο καὶ\nτοῦτο ἐκαλεῖτο πομπεύειν· καὶ ἡ εἴσαγγελία καὶ ἡ\nφάσις καὶ ἄλλα τοιαῦτα ὀνόματα νομικά ἐστι. τεχνικὰ\nδὲ ἐκεῖνα· τζεύξαντες τὰς παλαιὰς ναῦς» ναυπηγικὸν\nὄνομα, καὶ δὶς διὰ τεσσάρων μουσικόν, καὶ μοσχεύειν\nγεωργικόν, καὶ ὅσα τοιαῦτα.\nΠερὶ τῶν κατὰ τὴν λέξιν ἀμαρτημάτιον.Τὰ ἁμαρτήματα κατὰ τὴν λέξιν κατὰ δύο τρόπους 3\nγίνεται, ἀκυρίαν καὶ παραφθοράν· ἀκυρίαν μέν, οἶον,\n\n\n\nἐὰν εἴπῃ τις ‘ἐρωτῶ καὶ παρακαλῶ’ ἀντὶ τοῦ δέομαι,\nἀκύρως εἴρηκε· τὸ μὲν γὰρ παρακαλεῖν ἢ καλεῖν ἐστιν\nἢ προτρέπεσθαι, τὸ δὲ ἐρωτᾶν πυνθάνεσθαι. παραφθορὰν\nδέ, οἷον, ὃ καλοῦσι διάζωμα, ἐάν τις εἴπῃ διαζώστραν\nἢ τὸ αἱμωδεῖν ἀμμωδεῖν καὶ τὰ τοιαῦτα.\nΠότε ταυτότητι ὀκομάτων χρησόμεθα καὶ\nπότε ποικιλίᾳ.4 Πότε ταυτότητι ὀνομάτων χρησόμεθα καὶ πότε ποικιλίᾳ;\nταυτότητι μέν, ὅταν τοῦ πράγματος ἓν ὄνομα ᾖ\nτὸ ἐναργέστατον· τότε γὰρ οὐ ζητεῖν δεῖ χορηγίαν\nἀφανίζουσαν τὴν ἐνάργειαν τοῦ πράγματος, ἐὰν δέ τις\nπαραλάβῃ, ἐπίδειξιν μὲν ἄκαιρον ἐποιήσατο, τὴν χρείαν\nδὲ ἀπολώλεκε τῆς συγγραφῆς. Ὅμηρος\n«ὡς δὲ χιὼν κατατήκετʼ ἐν ἀκροπόλοισιν ὄρεσσιν, ἥν τʼ Εὖρος κατέτηξεν, ἐπὴν Ζέφυρος καταχεύῃ, τηκομένης δʼ ἄρα τῆς ποταμοὶ πλήθουσι ῥέοντες·ὣς τῆς τήκετο καλὰ παρήια δακρυχεούσης. »\nοὔτε τὸ λείβεται οὔτε τὸ χεῖται οὔτε τὸ λύεται οὕτως\nἁρμόζει ὡς τὸ ‘τήκεται’· ὄψις γάρ ἐστι χιόνος ἀναλισκομένης\nἡ τηκεδών.\nὍταν δὲ πολλὰ ὀνόματα ἔχῃ τις ἰσότιμα καὶ ὁμοίως\nἔχοντα ἐνάργειαν χρήσιμον, ἡ ποικιλία ἁρμόζει, οἷον\nὍμηρος\n\n\n\n«ὡς δʼ ὅταν ὠδίνουσαν ἔχῃ βέλος ὀξὺ γυναῖκα,δριμύ, τό τε προϊεῖσι μογοστόκοι Κἰλείθυιαι, Ἥρης θυγατέρες πικρὰς ὠδῖνας ἔχουσαι»·\nἔχομεν ὀξύ, δριμύ, πικρόν, ἐπεὶ δʼ οὐκ ἔχει ἄλλο ἰσότιμον,\nἐπὶ τὸ πρῶτον ἐπανέρχεται\n«ὣς ὀξεῖʼ ὀδύναι δῦνον μένος Ἀτρείδαο».\nκαὶ ὁ Θουκυδίδης ἐν τῷ προοιμίῳ τεκμήριον, σημεῖον,\nπαράδειγμα, μαρτύριον, καὶ ἀεὶ κύκλον ποιεῖται τῶν\nὀνομάτων· «ἐκ δὲ τεκμηρίων, ὧν ἐπὶ μακρότατον σκοποῦντί\nμοι πιστεῦσαι ξυμβαίνει», καὶ «μαρτύριον δή·\nΔήλου γὰρ καθαιρομένης ὑπὸ Ἀθηναίων», καὶ «σημεῖον\nδʼ ἐστὶ ταῦτα τῆς Ἑλλάδος ἔτι οὕτω νεμόμενα\nπερί τε Λοκροὺς τοὺς Ὀζόλας καὶ Αἰτωλοὺς καὶ Ἀκαρνᾶνας»,\nκαὶ «παράδειγμα τόδε τοῦ λόγου οὐκ ἐλάχιστόν\nἐστι διὰ τὰς μετοικίας ἐς τὰ ἄλλα μὴ ὁμοίως αὐξηθῆναι».\nΠερὶ περιττότητος.Ἡ περιττότης ἐστὶ διπλῆ, καὶ κατὰ λέξιν καὶ κατὰ\nγνώμην· ἑκατέρα δὲ διπλῆ, καὶ ἡ κατὰ λέξιν καὶ ἡ κατὰ\nγνώμην, καὶ ἡ μὲν κατὰ λέξιν γίνεται διατριβῇ καὶ\n\n\n\nπλήθει, ἡ δὲ κατὰ γνώμην κατὰ ἐπενθυμήσεις καὶ λόγων\nκαθολικῶν τοῖς ἰδίοις συμπλοκήν.\nΔιατριβή ἐστι βραχέος διανοήματος ἠθικοῦ ἔκτασις,\nἵνα ἐμμείνῃ τὸ ἦθος τοῦ λέγοντος ἐν τῇ γνώμῃ τοῦ\nἀκούοντος, οἷον τὴν μὲν ὕβριν Μειδίου πάντες ἴστεʼ,\nἐξέτεινε δʼ αὐτὸ οὕτως «τὴν μὲν ἀσέλγειαν καὶ τὴν\nὕβριν, ᾗ πρὸς ἅπαντας ἀεὶ χρῆται Μειδίας, οὐδένα\nοὔθʼ ὑμῶν οὔτε τῶν ἄλλων πολιτῶν ἀγνοεῖν οἴομαι»·\nκαὶ τὸ Περὶ τοῦ στεφάνου προοίμιον ὁμοίως ἔχει\nΠλῆθος δέ ἐστι ποικίλων ὀνομάτων ἰσοτίμων ἐπίχυσις\nεἰς κίνησιν ἤθους, οἷον «τοῦ δὲ παρόντος ἀγῶνος\nἡ προαίρεσις αὐτὴ ἐχθροῦ μὲν ἐπήρειαν ἔχει καὶ\nὕβριν καὶ λοιδορίαν καὶ προπηλακισμὸν ὁμοῦ καὶ πάντα\nτὰ τοιαῦτα», ὅπου καὶ τὸ πλῆθος ἔδειξεν εἰπὼν ‘ὁμοῦ’.\nἩ δὲ ἐπενθύμησίς ἐστιν ἐνθύμημα ἐπιφερόμενον, ὃ\nμὴ προστεθὲν μὲν οὐ ποθεῖται, προστεθὲν δὲ τὸ πᾶν\nὠφελεῖ. οἱ δὲ καθολικοὶ λόγοι δῆλον ὅ τί ποτέ εἰσι.\nπαραδείγματα καὶ τῶν ἐπενθυμήσεων καὶ τῶν καθολικῶν\nλόγων παραλλάξ εἰσιν, ὡς ἐν τῷ Θουκυδίδου\nἐπιταφίῳ· ὧν ὁ καιρὸς οὗτος· πρὸς μὲν τὰ σκληρὰ καὶ\nαὐθάδη διανοήματα ἐπενθυμήσεις παραλαμβάνονται,\nἵνα μαλάξωσι τὰ ἤθη, πρὸς δὲ τὴν πίστιν τῶν ἰδίων\nλόγων οἱ κοινοὶ λόγοι καὶ καθολικοί. ἀμφοτέρων δʼ\nἦν ἐν τῷ ἐπιταφίῳ χρεία· καὶ γὰρ αὔθαδές ἐστι καὶ\nἄπιστον τὸ λέγειν ‘οὐκ ἔδει λέγεσθαι ἐπιτάφιον’, τῶν\n\n\n\nπάλαι οὕτω δοκιμασάντων. πρὸς μὲν οὖν τὸ αὔθαδες\nαἱ ἐπενθυμήσεις, πρὸς δὲ τὸ ἄπιστον οἱ καθολικοὶ λόγοι.\nΤῶν δὲ αὐθαδῶν καὶ τολμηρῶν διανοημάτων θερα 6\nκαὶ παραμυθίαι δύο, ἢ βραχεῖα προσθήκη ἢ ὁμολογία\nτοῦ τολμήματος. βραχεῖα μὲν οὖν προσθήκη οὔτως\n«ὁ μὲν οὖν παρὼν καιρός, Ἀθηναῖοι, μονονουχὶ\nλέγει φωνὴν ἀφιείς, ὅτι τῶν πραγμάτων ὑμῖν ἐκείνων\nαὐτοῖς ἀντιληπτέον ἐστί» καὶ πάλιν ἀλλαχοῦ «ὥσπερ\nἑωλοκρασίαν τινά μου τῆς ἑαυτοῦ πονηρίας κατασκεεδάσας»·\nκαὶ Πλάτων «ἁλμυρὰν ἀκοὴν ἀποκλύσασθαι\nποτίμῳ λόγῳ», αὔθαδες τοῦτο· τίς οὖν ἡ βραχεῖα προσθήκη;\n«οἷον ἁλμυρὰν ἀκοήν». — Ὁμολογία δὲ τοῦ\nτολμήματος, ὡς ἐν τῷ Κατὰ Τιμοκράτους «καὶ γὰρ εἰ\nφορτικὸς ὁ λόγος εἶναι δοκεῖ, ὅμως ἐρῶ· ἀποκτείνατε\nαὐτόν, ἵνα τοῖς ἀσεβέσιν ἐν Ἅιδου θῇ τοῦτον τὸν νόμον».\nΠερὶ παραλείψεως καὶ ἀποσιωπήσεως.Πότε παράλειψις καὶ ἀποσιώπησις γίνεται; ὅταν βουληθῶμεν 7\nτὴν ὑπόνοιαν μείζονα καταστῆσαι τοῦ πράγματος\n\n\n\nἐν τῇ γνώμῃ τῶν ἀκουόντων, ἢ λέγομεν· οἶον\nλάβωμεν πρῶτον ἐκ τοῦ λόγου παράδειγμα ‘πῶς οὗτος\nκέχρηται τῷ πάτρι’· λέγω ἴσως ἢ ἀντεῖπεν ἢ οὐκ ἐπείσθη,\nἡ δὲ ἀποσιώπησις μείζονα τὴν ὑπόνοιαν πεποίηκεν,\nὡς ‘ἐπιβουλεύων τῷ πατρί’. Δημοσθένης δὲ τῇ\nἀποσιωπήσει τῇ τελείᾳ οὕτως κέχρηται ἐν τῷ Περὶ τοῦ\nστεφάνου «ἀλλ᾿ ἐμοὶ μὲν — οὐ βούλομαι δὲ δυσχερὲς\nοὐδὲν εἰπεῖν ἀρχόμενος τοῦ λόγου».\nἘν προσποιήσει δὲ παραλείψεως μνήμη τῶν πραγμάτων\nκατὰ τρεῖς τρόπους γίνεται, ἤτοι ὅταν μικρὰ\nμὲν τὰ πράγματα, χρήσιμα δὲ τῷ λέγοντι· ἢ ὅταν ᾖ\nγνώριμα, διὰ μὲν τὸ γνώριμα εἶναι φησὶ παραλιπεῖν,\nδιὰ δὲ τὸ χρήσιμα εἶναι λέγει αὐτά· ἢ ὅταν ἐπαχθῆ\nᾖ, χρήσιμα δὲ τῷ λέγοντι, διὰ μὲν τὸ ἐπαχθῆ εἶναι\nφησὶ παραλιπεῖν, διὰ δὲ τὸ χρήσιμα εἶναι λέγει αὐτά.\nΠαραδείγματα τούτων, τῶν μὲν μικρῶν ἐν τῷ Κατὰ\nΜειδίου «ὅσα μὲν οὖν ἢ τοὺς χορευτὰς κωλύων ἀφεθῆναι\nτῆς στρατείας ἠνώχληκεν, ἢ προβαλλόμενος καὶ\nκελεύων ἑαυτὸν εἰς Διονύσια χειροτονεῖν ἐπιμελητήν,\nἢ τἆλλα ὅσα τοιαῦτα, ἐάσω», εἶτα τὴν αἰτίαν ἐπιφέρει\nτοῦ προσποιεῖσθαι παραλιπεῖν «οὐ γὰρ ἀγνοῶ τοῦθʼ,\nὅτι τῷ μὲν ἐπηρεαζομένῳ τὴν αὐτὴν τούτων ἕκαστον\nὀργὴν ἥνπερ ἄλλʼ ὁτιοῦν τῶν δεινοτάτων παρίστη,\n\n\n\nὑμῖν δὲ τοῖς ἔξω τοῦ πράγματος οὖσιν οὐκ ἂν ἴσως\nἄξια αὐτὰ καθʼ ἑαυτὰ ἀγῶνος φανείη». — Τῶν δὲ γνωρίμων\nἐν τῷ Περὶ τῆς ἀτελείας «ἐγὼ δʼ ὅτι μὲν τινῶν\nκατηγοροῦντα πάντας ἀφαιρεῖσθαι τὴν δωρεἀν τῶν\nἀδίκων ἐστίν, ἐάσω», εἶτα τὴν αἰτίαν ἐπιφέρει τοῦ\nπροσποιεῖσθαι παραλιπεῖν «καὶ γὰρ εἴρηται τρόπον\nτινὰ καὶ ὑφʼ ὑμῶν ἴσως γινώσκεται». — Τῶν δὲ ἐπαχθῶν\nπαράδειγμα ἐν τῷ Περὶ τοῦ στεφάνου «ἐν μὲν\nδὴ τοῖς ἰδίοις εἰ μὴ πάντες ἴστε ὅτι κοινὸς καὶ φιλάνθρωπος\nκαὶ πᾶσι τοῖς δεομένοις ἐπαρκῶν, σιωπῶ\nκαὶ οὐδὲν ἂν εἴποιμι περὶ αὐτῶν, οὔτε εἴ τινας ἐκ\nτῶν πολεμίων ἐλυσάμην, οὔτε εἴ τισι θυγατέρας ἀποροῦσι\nσυνεξέδωκα», εἶτα τὴν αἰτίαν τοῦ παραλιπεῖν\nἐπιφέρει «ἐγὼ νομίζω τὸν μὲν εὖ παθόντα δεῖν μεμνῆσθαι\nπαρὰ πάντα τὸν χρόνον, τὸν δʼ εὖ ποιήσαντα\nεὐθὺς ἐπιλελῆσθαι, εἰ δεῖ τὸν μὲν χρηστοῦ, τὸν δὲ μὴ\nμικροψύχου ποιεῖν ἔργον ἀνθρώπου. τὸ δὲ τὰς ἰδίας\nεὐεργεσίας ἀναμιμνῄσκειν μικροῦ δεῖν ὅμοιόν ἐστι τῷ\nὀνειδίζειν».\nΠερὶ περιπλοκῆς.Τὸ περιπλέκειν διαβάλλεται μὲν ὡς κακία τοῦ λέγειν, 8\nεἰ δὲ ἐν καιρῷ γίγνοιτο, ζηλωτὸν ἂν σχῆμα εὑρεθείη.\nκαιρὸς οὖν τῆς περιπλοκῆς τῶν λόγων τριπλοῦς.\n\n\n\nπεριπλέκομεν γάρ, ἤτοι ὅταν αἰσχρὰ τὰ λεγόμενα· φυλαττόμενοι\nγὰρ τὴν ἀπρέπειαν τοῦ λόγου αὐτῷ τῷ περιπλέκειν\nδηλοῦμεν ἃ θέλομεν εὐπρεπῶς καὶ πικρότερον\nτὸν λόγον ποιούμεθα· ἢ ὅταν λυπηρὰ ᾖ τοῖς ἀκούουσιν,\nἢ ὅταν ἐπαχθῆ τοῖς λέγουσι.\nΠαραδείγματα τῶν μὲν αἰσχρῶν ἐν τῷ Κατὰ Τιμάρχου\nφησὶν Αἰσχίνης «εἰδὼς δʼ αὐτὸν ἔνοχον ὄντα»,\nθέλει μὲν εἰπεῖν «τῇ πορνείᾳ», φυλαττόμενος δὲ τὸ\nαἰσχρὸν περιπλέκει λέγων «οἷς ὀλίγῳ πρότερον ἠκούσατ’\nἀναγινώσκοντος τοῦ γραμματέως»· — Τῶν δὲ λυπηρῶν\nὁ Δημοσθένης, ὡς ἐν τοῖς Φιλιππικοῖς φησιν\n«ὁ μὲν οὖν παρὼν καιρὸς μονονουχὶ λέγει φωνὴν ἀφιείς,\nὅτι τῶν πραγμάτων ὑμῖν ἐκείνων αὐτοῖς ἀντιληπτέον\nἐστί», καὶ ἐπειδὴ λυπηρόν ἐστι τὸ λέγειν ‘εἰ\nδὲ μή, ἀπολεῖται τὰ πράγματα’, περιέπλεξεν «εἴπερ ὑπὲρ\nσωτηρίας ὑμῶν αὐτῶν φροντίζετε»· καὶ πάλιν παρὰ\nπόδας ἔνεστί γε περιπλοκὴ μετὰ συλλήψεως «ἡμεῖς δέ»,\nὑπακούεται ‘ἀμελοῦμεν’, ἀλλὰ τοῦτο λυπηρόν ἐστι τοῖς\nἈθηναίοις· πῶς οὖν περιέπλεξεν; «οὐκ οἶδ᾿ ὅντινά μοι\nδοκοῦμεν ἔχειν τρόπον πρὸς αὐτά». — Τῶν δὲ ἐπαχθῶν\nτὸ παράδειγμα ἐν τῷ Κατὰ Μειδίου· φησὶ γὰρ\nὁ Δημοσθένης πρῶτον μὲν ὅτι «ἐθελοντὴς χορηγεῖν\nὑπέστην», ὅπερ ἐστὶ φιλοτιμίας, εἶτα δὲ «κληρουμένων\n\n\n\nπάντων πρῶτος αἱρεῖσθαι τὸν αὐλητὴν ἔλαχον», ὅπερ\nἐστὶν εὐτυχίας· ἐπάγει γοῦν λέγων «ὑμεῖς μὲν οὖν, ὡς\nεἰκός, ἀμφότερα ἀπεδέξασθε, τήν τε φιλοτιμίαν τὴν\nἐμήν», καὶ ἐπειδὴ ἐπαχθές ἐστι τὸ λέγειν ῾ τὴν εὐτυχίανʼ,\nπεριέπλεξε «καὶ τὸ συμβὰν ἀπὸ τῆς τύχης».\nὍτι δὲ τὸ ὄνομα τοῦ σχήματος τοῦτό ἐστιν ἡ περιπλοκή,\nΑἰσχίνης φησὶν ἐν τῷ Κατὰ Τμάρχου «οὗτος\nφανήσεται οὐ μόνον ἡταιρηκώς, ἀλλὰ — μὰ τὸν Διόνυσον,\nοὐκ οἶδ᾿ ὅπως δεῖ περιπλέκειν ὅλην τὴν ἡμέ—\nραν — καὶ πεπορνευμένος», ὡς δι᾿ ὅλου τοῦ λόγου\nπεριπλέξας διὰ τὸ αἰσχρὰ εἶναι τὰ ῥήματα, ἐπὶ τέλει\nδὲ νικηθεὶς ὑπὸ τῆς χολῆς εἶπε «καὶ πεπορνευμένος.\nΠερὶ ἐπαυαλήψεως.Ἐπανάληψις γίνεται κατὰ τρόπους τρεῖς, ἐπὶ πράγματος 9\nδιδασκαλίᾳ, ἐπὶ προσώπου συστάσει ἢ διαβολῇ,\nἐπὶ ἤθους βεβαιώσει.\nἘπὶ πράγματος διδασκαλίᾳ, ὡς παρ᾿ Ὁμήρῳ\n«ἀλλ᾿ ὃ μὲν Αἰθίοπας μετεκίαθε τηλόθ᾿ ἐόντας,Αἰθίοπας, τοὶ διχθὰ δεδαίαται, ἕσχατοι ἀνδρῶν»·\n\n\n\nἐπανέλαβε τὸ ὄνομα, ἵνα δείξῃ, ὅτι δύο γένη Αἰθιόπων.\n— Ἐπὶ προσώπου συστάσει\n«Νιρεὺς δ᾿ Αἰσύμηθεν ἄγε τρεῖς νῆας ἐίσας,Νιρεύς, Ἀγλαΐης υἱὸς Χαρόποιό τ᾿ ἄνακτος,Νιρεύς, ὃς κάλλιστος ἀνὴρ ὑπὸ Ἴλιον ἦλθεν»·\nἐπανέλαβεν, ἵνα κοσμήσῃ τὸ πρόσωπον. ἐπὶ διαβολῇ δὲ\n«Ἆρες, Ἄρες βροτολοιγέ»· ἐπανέλαβεν, ἵνα τὸ πρόσωπον\nδιαβάλῃ. — Ἐπὶ ἤθους βεβαιώσει\n«τοῦ δ᾿ ἐγὼ ἀντίος εἶμι, καὶ εἰ πυρὶ χεῖρας ἔοικεν.εἰ πυρὶ χεῖρας ἔοικεν»·\nἐπανέλαβεν, ἵνα τὸ ἀνδρεῖον βεβαιώσῃ.\nΠαρὰ δὲ τοῖς πεζοῖς ἐπὶ μὲν πράγματος διδασκαλία\nΞενορῶν ἐν Ἀπομνημονεύμασιν «ἀδικεῖ Σωκράτης οὓς\nμὲν ἡ πόλις νομίζει θεοὺς οὐ νομίζων, ἕτερα δὲ καινὰ\nδαιμόνια εἰσφέρων· ἀδικεῖ δὲ καὶ τοὺς νέους διαφθείρων».\nκαὶ Δημοσθένης ἐν Φιλιππικοῖς «πάντες ὅσοι\nπώποτε ἐκπεπλεύκασι στρατηγοὶ παρ᾿ ἡμῶν, ἢ ἐγὼ\nπάσχειν ὁτιοῦν ἕτοιμός εἰμι, παρὰ τούτων τῶν τὰς νήσους\nοἰκούντων χρήματα λαμβάνουσι. λαμβάνουσι δὲ\nοἱ μὲν πλείονας ἔχοντες ναῦς πλείονα». — Ἐπὶ δὲ\nπροσώπου συστάσει, ὡς Ξενοφῶν πολλάκις Κῦρον\nἐπαναλαμβάνων. ἐπὶ δὲ διαβολῇ, ὡς ὁ Δημοσθένης\n\n\n\n«ἀλλʼ Ἀνδροτίων ἡμῖν πομπείων ἐπισκευαστής, Ἀνδροτίων,\nὦ γῆ καὶ θεοί», καὶ ἀλλαχοῦ «ὑμεῖς δὲ Χαρίδημον\nεἰ χρὴ φρουρεῖν βουλεύεσθε; Χαρίδημον; οἴμοι.»\n— Ἐπὶ ἤθους βεβαιώσει «ἔστιν ὑμῖν, ὦ Ἀθηναῖοι,\nχρήματα, ἔστιν ὅσα οὐδενὶ τῶν ἄλλων ἀνθρώπων\nστρατιωτικά», καὶ πάλιν ἐν τῷ Κατὰ Μειδίου «ἀλλ᾿\nἵππον, ἵππον μὲν οὐκ ἐτόλμησεν ὁ κατάρατος οὑτοσὶ\nπρίασθαι». καὶ Ἡρόδοτος «τφονεὺς μὲν τοῦ ἑωυτοῦ\nἀδελφεοῦ, φονεύς δὲ τοῦ καθήραντος ».\nΠερὶ τοῦ κατὰ πεῦσιν σχήματος.Τὸ κατὰ πεῦσιν σχῆμα ἀναντίρρητόν ἐστι· γίνεται 10\nγὰρ ἢ περὶ τῶν φύσει ὁμολογουμένων, οἷον ‘ἆῤ οὐκ\nἔστι νῦν ἡμέρα;’ ἢ περὶ τῶν τῷ λόγῳ προαποδεδειγμένων,\nοἷον ῾ εὑρέθης ἐπὶ τῆς οἰκίας διορωρυγμένου\nτοῦ τοίχου ὑφαιρούμενος τὸ ἱμάτιον· ἀῤ οὐκ εἶ κλέπτης;’\nκαὶ γὰρ τὰ τῷ λόγῳ προαποδεδειγμένα ἴσα τοῖς\nφύσει ὁμολογουμένοις τῇ δυνάμει ἐστίν.\nἈναντίρρητον δὲ ὂν τὸ σχῆμα τρεῖς ἔχει μορφάς, ἢ\nπρὸς τοὺς ἀκούοντας ἢ πρὸς τούς ἀντιλέγοντας ἢ αὐτοῦ\nπρὸς ἑαυτὸν τοῦ ῥήτορος.\nἩ πρὸς τοὺς ἀκούοντας πεῦσις ἐλεγκτική, οἷον «πότε\n\n\n\nοὖν, ὦ Ἀθηναῖοι, πότε ἃ δεῖ πράξετε; ἐπειδὰν τι γένηται;»\n— Ἡ πρὸς τοὺς ἀντιλέγοντας ἀνατρεπτική,\nοἷον «τὸ λαβεῖν οὖν τὰ διδόμενα ὁμολογῶν ἔννομον\nεἶναι, τὸ χάριν τούτων ἀποδοῦναι παρανόμων γράφῃ;\n— Ἡ αὐτοῦ πρὸς ἑαυτὸν τοῦ ῥήτορος πεῦσις διπλῆ·\nἀκοῆς ἐπιστροφὴν ἔχει καὶ πίστωσιν κατὰ πρόληψιν\nὑπονοίας καὶ λύσιν. ὅταν γὰρ αὐτὸς ἑαυτοῦ πυνθάνηται\nὁ ῥήτωρ, ἅμα καὶ ἐπέστρεψε τοὺς ἀκούοντας καὶ\nτὴν πίστιν προκατέλαβε· πιστεύει γὰρ ἕκαστος τῶν\nἀκουόντων ἐννοῶν, ὅτι οὐκ ἂν ἠρώτησεν ἑαυτὸν ὁ ῥήτωρ,\nεἰ μὴ ἐπίστευεν ἀποδείξειν, καὶ εἴ τινα ἔχει ὑπόνοιαν\nὁ ἀκροατής, θεραπεύεται· ὥσπερ ἐπὶ ταύτης τῆς\nἐρωτήσεως «ἔστιν ὑμῖν πόρος, ὃν ἂν μὲν ἤδη ζητῆτε\nοὐχ εὑρήσετε, ἐὰν δὲ περιμένητε, εὑρήσετε», εἶτ᾿ ἐπιφέρει\n«τίς οὖν ἔσθ᾿ οὗτος ὁ νῦν μὲν οὐκ ὤν, αὖθις\nδὲ γενησόμενος; αἰνίγματι γὰρ ὅμοιον τοῦτο· ἐγὼ φράσω.»\nΠερὶ ἀσυνδέτου.11 Τὸ ἀσύνδετον σχῆμα καὶ τὸ μετὰ τῶν συνδέσμων\nλεγόμενον δοκεῖ τὸ μὲν δεδέσθαι, τὸ δὲ λελύσθαι. ταὐτὸ\n\n\n\nδὲ ἀμφότερα δηλοῖ, καὶ ἐργάζεται καὶ μέγεθος ὁμοίως\nκαὶ ἦθος, ὅταν ἑκατέρου καιρὸς ᾖ. ταὐτὸν δ᾿ ἐργαζόμενα\nοὐχ ὁμοίως ἐργάζεται, ἀλλὰ τὸ μὲν μετὰ συνδέσμων\nπραγματικὸν πλῆθος ἢ μέγεθος, οἷον «Ὄλυνθον\nμὲν δὴ καὶ Μεθώνην καὶ Ἀπολλωνίαν καὶ δύο\nκαὶ τριάκοντα πόλεις ἐπὶ Θρᾴκης ἐῶ», τὸ δὲ ἄνευ\nσυνδέσμων λεγόμενον ἡθικόν ἐστι «καὶ πάλιν ἡνίκα\nΠύδνα, Ποτίδαια, Μεθώνη, Παγασαί, τἆλλα, ἵνα μὴ\nκαθ᾿ ἕκαστον λέγων διατρίβω, πολιορκούμενα\nἀπηγγέλλετο».\nΠερὶ προεκθέσεως καὶ ἀνακεφαλαιώσεως.Τὸ ἐν ἀρχῇ τι λέγειν ἐπὶ κεφαλαίων, περὶ ὧν τις 12\nμέλλει κατασκευάζειν ἢ διδάσκειν, οἱ τεχνικοὶ καλοῦσι\nπροέκθεσιν, τὸ δ᾿ ἐπὶ τέλους ἀναμιμνῄσκειν τὰ ἀποδεδειγμένα\nἢ λελεγμένα οἱ τεχνικοὶ καλοῦσιν ἀνακεφαλαίωσιν.\nοἱ δὲ παλαιοὶ τὴν μὲν προέκθεσιν καλοῦσιν\nὑπόσχεσιν, τὴν δὲ ἀνακεφαλαίωσιν ἐπάνοδον, ὡς Δημοσθένης\nδηλοῖ λέγων οὕτως «δίκαιόν ἐστιν ἐμὲ τρία\nὑμῖν ὑπεσχημένον ἀποδείξειν, ἓν μὲν ὡς παρὰ τοὺς\nνόμους», καὶ τὸ ἕτερον οὕτως «ἐπάνειμι δὴ πάλιν ἐπὶ\nτὰς ἀποδείξεις, ὡς τὰ τούτων ἀδικήματα καὶ δωροδοκήματα\nτῶν νῦν πραγμάτων»· καὶ Πλάτων ἐν ἀρχῇ\n\n\n\n\nφησι προοίμια καὶ διηγήσεις, εἶτα πίστεις, «τὸ δὲ δὴ\nτέλος τῶν λόγων ἔοικε πᾶσιν εἶναι κοινῇ συνδεδογμένον,\nοὗ τινὲς μὲν ἐπάνοδον ὄνομα τίθενται, τινὲς\nδὲ ἄλλο τι », καὶ ἄξιον ζητῆσαι, τί ἐστι τὸ τἄλλο τι».\n«τσυλλογίσασθαι δὴ βούλομαι», φησὶν ὁ ∠ημοσθέ\nνῆς, «τὰ κατηγορημένα».\nΠερὶ τῶν ἴσιοn σχημάτων.13 Τὰ ἴσα σχήματα ταὐτὰ ὄντα ποτὲ μέν ἐστιν ἀγωνιστικά,\nποτὲ δὲ ἐπιδεικτικά, ποτὲ δὲ σοφιστικά.\nἈγωνιστικὰ μέν ἐστιν, ὅταν τῇ φύσει τῶν πραγμάτων\nσυνδράμῃ ἔξωθεν πάρεργον, ὅ καὶ χωρὶς τῶνμιάτων\nἕκαστον αὐτὸ καθʼ ἑαυτὸ πρᾶγμα μηνύει καὶ\nλεχθὲν λανθάνει, πολλάκις δὲ ἀναγινωσκόμενον εὑρίσκεται·\nοἶον\n«νῦν δʼ ἄγε νῆα μέλαιναν ἐρύσσομεν εἰς ἄλα δῖαν,ἐς δʼ ἐρέτας ἐπιτηδὲς ἀγείρομεν, ἐς δʼἑκατόμβηνθείομεν, ἂν δʼ αὐτὴν Χρυσηίδα καλλιπάρῃονβήσομεν»·\nτέσσαρα ἴσα, ‘ἐρύσσομενʼ, ‘ἀγείρομενʼ, ‘θείομενʼ, ‘βήσομενʼ.\nκαὶ Θουκυδίδης «αἴτιον δʼ ἦν οὐχ ἡ ὀλιγανθρωπία,\nὅσον ἡ ἀχρηματία· τῆς γὰρ τροφῆς ἀπορίᾳ\n\n\n\nτόν τε στρατὸν ἐλάσσω ἤγαγον». καὶ Δημοσθένης «ἂν\nτοίνυν ἐξελέγξω σαφῶς Αἰσχίνην τουτονὶ καὶ μηδὲν\nἀληθὲς ἀπηγγελκότα καὶ κεκωλυκότα ἐμοῦ τὸν δῆμον\nἀκοῦσαι τἀληθῆ καὶ ἀνηλωκότα τούς χρόνους καὶ πάντων\nτούτων δῶρα καὶ μισθοὺς εἰληφότα».\nἘπιδεικτικὰ δέ ἐστιν, ὅταν τὰ ἀγωνιστικὰ πολλὰ\nγένηται καὶ ἐπιτηδευθῇ εἰδημόνως εἰς ἡδονὴν ἀκοῆς\nσώφρονα, ὥσπερ τὰ παρὰ Ἰσοκράτει ἴσα τὰ ἐν ταῖς\nπαραινέσεσι μάλιστα.\nΣοφιστικὰ δέ ἐστιν, ἃ νῦν μὲν ἐπαινεῖται, ὑπὸ δὲ\nτῶν παλαιῶν κωμῳδεῖται, ὅσα αἰσχρῶς καὶ κενῶς κολακεύει\nτὴν ἀκοήν· ἃ Πλάτων διαβάλλει «ὦ λῷστε\nΠῶλε, ἵνα προσείπω σε κατὰ σέ» καὶ «Παυσανίου δὲ\nπαυσαμένου· διδάσκουσι γάρ με ἴσα λέγειν οὑτωσὶ οἱ\nσοφοί». — Δημοσθένης δὲ καὶ Ὅμηρος καὶ τὰ τοιαῦτα\nἐποίησαν ἀγωνιστικά, «Πρόθοος θοὸς ἡγεμόνευεν»,\nὄνομα καὶ ἀρετή, καὶ «ἐρρῶσθαι πολλὰ φράσας τῷ\nσοφῷ Σοφοκλεῖ».\nΠερὶ ὑπερβατοῦ. Οἱ νῦν οἴονται τὸ ὑπερβατὸν πλοκὴν εἶναι ἑρμηνείας14\nκαὶ περίοδον κεκαλλωπισμένην· οὐκ ἴσασι δέ, τί\nἐστιν ὑπερβατόν. τὸ γὰρ ὑπερβατὸν οὐ μόνον οὐκ ἔστι\n\n\n\nκαλὸν σχῆμα, ἀλλὰ καὶ ἀναγκαῖον· γίνεται δέ, ὅταν\nτὴν αἰτίαν τοῦ λεγομένου, ἣν μέλλει ποθεῖν ὁ ἀκροατής,\nμέσην ὁ λέγων τάξῃ· καὶ οὕτως γίνεται σαφηνείας\nὄργανον τὸ ὑπερβατόν, οἷον\nὦ φίλοι, οὐ γάρ τ᾿ ἴδμεν, ὅπῃ ζόφος οὐδ᾿ ὅπῃ ἠώς, οὐδ᾿ ὅπῃ ἠέλιος φαεσίμβροτος εἶσ᾿ ὑπὸ γαῖαν,οὐδ᾿ ὅπῃ ἀννεῖται· ἀλλὰ φραζώμεθα θᾶσσον».\nεἰ γὰρ εἰρήκει ‘ὦ φίλοι, φραζώμεθα θᾶσσον’, ἐτάραξεν\nἂν αὐτούς καὶ ἐποίησεν ἐρωτῆσαι, τί γέγονε· διὰ τοῦτο\nδιὰ μέσου τὰς αἰτίας τοῦ φράζεσθαι θᾶσσον ἔταξι.\nκαὶ Θουκυδίδης «τοὶ δὲ Ἀθηναῖοι ἐφοβήθησαν, μὴ πολέμιαι\nἦσαν αἱ νῆες» — διὰ τί; ὁ Θουκυδίδης ἔταξε\nδιὰ μέσου τὴν αἰτίαν τοῦ φόβου «τἦν γὰρ νύξ»· διὰ\nτοῦτο καὶ ὁ τὴν αἰτίαν σημαίνων σύνδεσμος προηγεῖται,\nὁ γάρ.\nΜακρὸν δὲ γίνεται ὑπερβατόν, ὁπόταν ἡ αἰτία ἑτέρας\nαἰτίας χρείαν ἔχῃ, οἷον «ἐπειδὴ δὲ οἵ τε Ἀθηναίων\nτύραννοι καὶ οἱ ἐκ τῆς ἄλλης Ἑλλάδος ἐπὶ πολὺ καὶ\nπρὶν τυραννευθείσης οἱ πλεῖστοι καὶ τελευταῖοι πλὴν\nτῶν ἐν Σικελία ὑπὸ Λακεδαιμονίων κατελύθησαν» —\nπῶς, ὦ Θουκυδίδη; «ἡ γὰρ Λακεδαίμων μετὰ τὴν\nκτίσιν τῶν νῦν ἐνοικούντων ἐν αὐτῇ Δωριέων ἐπὶ\nπλεῖστον χρόνον στασιάσασα ὅμως ἐκ παλαιτάτου καὶ\n\n\n\nεὐνομήθη καὶ ἀεὶ ἀτυράννευτος ἦν»· αἰτίαν τῆς αἰτίας\nἀποδίδωσιν «ἔτη γάρ ἐστι μάλιστα τετρακόσια, ἃ Λακεδαιμόνιοι\nτῇ αὐτῇ πολιτείᾳ χρῶνται, καὶ δι᾿ αὐτὸ δυνάμενοι\nκαὶ τὰ ἐν ταῖς ἄλλαις πόλεσι καθιστᾶν»· εἶτα\nἐπανέρχεται ἐπὶ τὴν ἀρχὴν «μετὰ δὲ τὴν τῶν τυράννων\nκατάλυσιν».\nΤὸ δὲ παῤ Ὁμήρῳ«αὐτὰρ ἐπεὶ διά τε σκόλοπας καὶ τάφρον ἔβησανφεύγοντες»\nοὐκ ἔστιν, ὡς δοκεῖ τισίν, ὑπερβατόν· οὐδεμία γὰρ\nσἰτία μέση κεῖται, ἀλλ᾿ ὡς ἐγένετο ἡ δυσκολία τῆς ὁδοῦ\nδιὰ σκολόπων καὶ τάφρου, εἶτα ὁμαλὴ ἔξοδος ἐν τῇ\nφυγῇ, οὕτω καὶ ἡ ἑρμηνεία ἔχει, τὸ πάθος τῶν φευγόντων\nτῆς λέξεως μιμουμένης.\nΠερὶ ἀντιθέτου.Τὸ ἀντίθετον σχῆμα ἀναντίρρητόν ἐστι· γίνεται γὰρ 15\nδιὰ τῶν ὁμολογουμένων. ἔστι δὲ διανοήματι διανόημα\nἀντικείμενον. ἁπλούστατον δὲ ὂν ἰσχυρόν ἐστιν, οἷον\n«ἐδίδασκες γράμματα, ἐγὼ δ᾿ ἐφοίτων· ἐτέλεις, ἐγὼ δ᾿\nἐτελούμην· ἐτριταγωνίστεις, ἐγὼ δ᾿ ἐθεώρουν· ἐγραμμάτευες,\nἐγὼ δ᾿ ἐκκλησίαζον· ἐξέπιπτες, ἐγὼ δ᾿\nἐσύριττον».\nΤοῦτο δὲ τὸ ἀντίθετον ὁ Δημοσθένης ἐποίησε κακόηθες,\n\n\n\nτὸ μὲν πρᾶγμα ἀληθὲς λαμβάνων, τὸ δὲ ἀντικείμενον\nψευδὲς ὄν· ὡς ἐν τῷ Περὶ τῆς παραπρεσβείας\nεἰσάγει συμπόσιον Φιλίππου καὶ τῶν Ὀλύμπια νενικηκότων\nκαὶ διάλογον Σατύρου τοῦ κωμικοῦ ὑποκριτοῦ,\nοὕτω δὲ ψυχαγωγεῖ τοὺς ἀκούοντας, ὥστε οἰηθῆναι ἐν\nσυμποσίῳ εἶναι· εἶτα ἀντιτίθησι συμπόσιον ἕτερον ὡς\nγενόμενον Αἰσχίνῃ ψευδόμενος μηδέποτε γενόμενον,\nἵνα ἐψυχαγωγημένοι διὰ τῶν προτέρων λόγων οἱ δικασταὶ\nπιστεύωσι καὶ τοῖς ἐπιφερομένοις ὡς ὁμοίως\nἀληθέσι. τοῦτο κακόηθες ἀντίθετον.\nΠερὶ παρίσου καὶ πῶς γέκεται.\n16 Πάρισον σχῆμα ἔστι τε καὶ λέγεται, ὅταν τὸ αὐτὸ\nὄνομα ἄλλην καὶ ἄλλην προσλαβὸν συλλαβὴν διαφερούσας\nδιανοίας ἔχῃ. παρὰ μὲν Ἰσοκράτει οὕτως «ἐὰν ᾖς\nφιλομαθής, ἔσῃ πολυμαθής»· τὸ γὰρ μανθάνειν ἐν ἀμφοτέροις\nἐστίν, ἀλλ᾿ ὅπου μὲν τὸ πολυ πρόσκειται καὶ\nσημαίνει τὸν πολλὰ εἰδότα, ὅπου δὲ τὸ φιλο πρόσκειται\nκαὶ ἔστιν ὁ ἡδέως μανθάνων. καὶ παρὰ τῷ\nΘουκυδίδῃ «καὶ προεπιβουλεύειν αὐτοῖς μᾶλλον ἢ ἀντεπιβουλεύειν»·\nτὸ γὰρ ἐπιβουλεύειν ἐν ἀμφοτέροις εἴρηται,\n\n\n\nἀλλ᾿ ὅπου μὲν πρόσκειται προ καὶ σημαίνει τὸ φθάνειν\nἐπιβουλεύοντα, ὅπου δὲ ἀντι πρόθεσις καὶ δηλοῖ\nτὸ ἀμύνεσθαι δεύτερον.\nΠερὶ προσποιήσεως. Πότε ῥήτωρ προσποιήσεται σχεδιάζειν; τριῶν οὐσῶν 17\nἰδεῶν ῥητορικῆς ἐν τῇ συμβουλευτικῇ μάλιστα δεῖ καὶ\nὁμολογεῖν, ὅτι ἐβουλεύσατο· οὐ γὰρ ἀνέχεται ὁ συμβουλευόμενος\nτὰ ἐπιόντα λέγοντος τοῦ συμβουλεύοντος,\nτοὐναντίον δὲ χρὴ ἐσκέφθαι ὁμολογεῖν καὶ πεφροντικέναι,\nὡς ὁ Δημοσθένης «ἀλλ᾿ ὡς ἔοικεν ὁ καιρὸς\nἐκεῖνος οὐ μόνον εὔνουν ἡμῖν καὶ πλούσιον ἄνδρα\nἐκάλει, ἀλλὰ καὶ παρηκολουθηκότα ἐξ ἀρχῆς τοῖς πράγμασι»·\nμάλιστα γὰρ τοῦτο δεῖ προσεῖναι τῷ συμβούλῳ,\nἐμπειρίαν πραγμάτων.\nἘν δὲ τῇ δικανικῇ, κἂν ἐσκεμμένος ἥκῃς, προσποιοῦ\nαὐτόθεν λέγειν, ὅπερ ποιοῦσι πάντες οἱ παλαιοί· γράψαντες\nγὰρ πάντες ὑποκρίνονται σχεδιάζειν — διὰ τί;\nὅτι ὁ δικαστὴς ὑποπτεύει τὸν ῥήτορα καὶ δέδοικε, μὴ\nἐξαπατηθῇ τῇ δυνάμει τῆς ῥητορικῆς. αὐτὸ τοίνυν\nτοῦτό ἐστι τέχνη τοῦ ῥήτορος τὸ δοκεῖν αὐτόθεν λέγειν,\nἵνα καὶ οὕτως ὁ δικαστὴς παραχθῇ· καὶ προοίμια ὡς\n\n\n\nαὐτόθεν εὑρίσκοντες λέγουσι πάλαι σκεψάμενοι καὶ κεφάλαια\nὡς μεταξὺ ἀναμνησθέντες κατὰ πάσας τὰς δίκας.\nἘν δέ γε ἐγκωμιαστικῇ ἰδέα οὐ κωλύει ἀμφοτέροις\nχρῆσθαί ποτε, καὶ ὁμολογίᾳ γραφῆς καὶ προσποιήσει\nσχεδίου.\nΠερὶ αὐξήσεως, πότε χρηστέον ἐν δίκαις εὐκαίρως.18 Πότε ῥήτωρ αὐξήσει χρήσεται ἐν δίκαις, εἶτα τότε\nταῖς ἀποδείξεσι; δύο δὴ καιροὶ τῆς χρήσεως καὶ μέθοδοι,\nὅταν τὸ πρᾶγμα ἀμελῆται ἢ τὸ πρόσωπον τὸ κρινόμενον\nἔνδοξον ᾖ. ταύτῃ τῇ τέχνῃ χρῆται Αἰσχίνης\nἐν τῷ Κατὰ Τιμάρχου καὶ ἐν τῷ Κατὰ Κτησιφῶντος.\nἐν μὲν γὰρ τῷ Κατὰ Τιμάρχου καὶ τὸ πρᾶγμα ἀμελεῖται\n— λοιδορία γὰρ δοκεῖ ἡ ἑταίρησις εἶναι καὶ\nσκῶμμα ταπεινότερον —, καὶ τὸ πρόσωπον τὸ κρινόμενον\nἔνδοξόν ἐστιν — ὁ γὰρ Τίμαρχος τιμᾶται καὶ\nλελειτούργηκε καὶ ἀρχὰς ἦρξε καὶ ἔστι περὶ μέσην ἡλικίαν\n—. καὶ ἐν τῷ Κατὰ Κτησιφῶντος ἡ τῶν παρανόμων\nγραφὴ ἀμελεῖται διὰ τὰς συμφορὰς τῆς πόλεως\nτό τε πρόσωπον τιμᾶται, Δημοσθένης, καὶ ἀξίωμα ἔχει.\nδιὰ τοῦτο πρότερον αὔξει, εἶτα τότε ἀποδείκνυσιν, ἵνα\nἐπιστρέψῃ καὶ ἀναγκάσῃ προσέχειν τοὺς δικαστὰς καὶ\nμήτε τιμῇ τοῦ προσώπου μήτε καταφρονήσει τοῦ πράγματος\nμὴ θέλωσιν ἀκούειν. αὕτη ἡ αἰτία τοῦ καὶ τῇ\n\n\n\nαὐτῇ τάξει ἐν ἀμφοτέροις τοῖς βιβλίοις τὰ περὶ τῶν\nπολιτειῶν διεξελθεῖν.\nΠερὶ ἐγνωσμένου ψεύσματος, πότε χρηστέον αὐτῷ.Πότε ῥήτωρ ψεύσεται συνειδότων τῶν ἀκροατῶν, 19\nὅτι ψεύδεται; ὅταν τὸ ψεῦδος συμφέρῃ τοῖς ἀκούουσι·\nδιὰ γὰρ τὸ οἰκεῖον λυσιτελὲς οὐκ ἐλέγχουσι τὸν ῥήτορα.\nοὕτω Δημοσθένης ἐψεύσατο ἐν τῷ Περὶ τοῦ στεφάνοῦ·\nΑἰσχίνου γὰρ λέγοντος, ὅτι οἱ Ἀθηναῖοι ὑπὸ\nτὸν αὐτὸν καιρὸν πρέσβεις πρὸς Φίλιππον ἔπεμψαν\nπερὶ εἰρήνης καὶ πρὸς τούς συμμάχους περὶ συμμαχίας\nκατὰ Φιλίππου, καὶ τοῦτο πεποιηκότων Ἀθηναίων, φησὶν\nὅτι «καὶ διαβάλλει τὰ μέγιστα τὴν πόλιν, ἐν οἷς\nψεύδεται· εἰ γὰρ ὑμεῖς ἅμα τοὺς μὲν Ἕλληνας εἰς πόλεμον\nπαρεκαλεῖτε, αὐτοὶ δὲ περὶ εἰρήνης πρὸς Φίλιππον\nπρέσβεις ἐπέμπετε, Εὐρυβάτου πρᾶγμα, οὐ πόλεως\nἔργον οὐδὲ χρηστῶν ἀνθρώπων διεπράττεσθε».\nΠερὶ ὅρκον, ποῖον οὐκ ὀμεῖται καὶ ποῖον ὀμεῖται.Πότε ῥήτωρ ὀμόσει καὶ ὅρκῳ χρήσεται; οὐδέποτε ἐπὶ\nπράγματος ὀμεῖται, οἷον ‘ἐποίησεν οὗτος φόνον ἢ προδοσίαν\nἢ τόδε τι’, ἀλλ᾿ ἐπὶ ἤθους βεβαιώσει, ὡς ὁ Δημοσθένης\n\n\n\n«ὡς μὲν ἐμοὶ δοκεῖ, δι᾿ ἀμφότερα, ὦ Ἀθηναῖοι,\nνὴ τοὺς θεούς, κἀμὲ νομίζοντες δεινὰ πεπονθέναι»\nκαὶ πάλιν «πολλὰς δὲ δεήσεις καὶ νὴ Δία ἀπειλὰς\nὑπομείνας». ἐκ τούτου δηλοῦται, ὅτι ῥήτωρ πραγματικὸν\nὅρκον οὐκ ὄμνυσιν ἀλλ᾿ ἠθικόν.\nΠρῶτος δὲ ὅρκον ἠθικὸν Ὅμηρος ὤμοσεν, εἶτα Πλάτων\nἐμιμιήσατο, εἶτα Δημοσθένης ἐκληρονόμησε Πλάτωνος·\nἠθικὸν δ᾿ ἕκαστος ὀμόσας καὶ ἰδίᾳ ἕκαστος\nἰδέα τοῦ ἤθους ἐχρήσατο, Ὅμηρὸς μὲν τραγικὸν\n«οὔ, μὰ Ζῆν᾿, Ἀγέλαε, καὶ ἄλγεα πατρὸς ἐμεῖο»,\nτὰς συμφορὰς τοῦ πατρὸς ὅρκον ἐποιήσατο, Πλάτων δὲ\nἠθικὸν μὲν ὁμοίως, ἠθικὸν δ᾿ ἐκ τοῦ ἐναντίου ἤθους\n«οὔ, μὰ τὸν Ζῆν᾿, Καλλίκλεις, Δημοσθένης δὲ\nἠθικὸν πολιτικὸν «οὔ, μὰ τοὺς ἐν Μαραθῶνι προκινδυνεύσαντας\nκαὶ τοὺς ἐν Σαλαμῖνι παραταξαμένους».\nΠερὶ συνηγόρων, τίσι δοτέον.21 Πότε ἐν τοῖς προβλήμασι ῥήτωρ μέρεσί τισι συνηγόρους\nδώσει καὶ κατὰ πόσους τρόπους; τέσσαρας· ἢ διὰ\n\n\n\nφύσιν, εἰ γυνή τίς ἐστι, συνήγορον δώσομεν· ἢ δι᾿\nἡλικίαν, εἰ παιδίον ἐστὶν ἢ ὑπέργηρως καὶ ἀσθενής· ἢ\nδιὰ τύχην, εἰ δοῦλός ἔστιν ἢ ἄτιμος, ὥσπερ ἐν τῷ Κατὰ\nΜειδίου Δημοσθένης Στράτωνι συναγορεύει· ἢ εἰ δι᾿\nεὐπρέπειαν κατέγνωσταί τις, καὶ τούτῳ δώσομεν\nσυνήγορον.\nΠερὶ τοῦ ἐναντία λέγοντα κατορθοῦν ἐναντία.Τίς μέθοδος τοῦ ἐναντία λέγοντα, οἷς βούλεται γενέσθαι, 22\nκατορθοῦν, ὃ βούλεται, μὴ δοκοῦντα ἐναντία\nοἷς θέλει λέγειν; ἡ κακία ἡ ἐν λόγοις ἐνταῦθα ἀρετὴ\nφαίνεται. τίς δέ ἐστι κακία ἐν λόγοις; εὐδιάλυτα λέγειν\nκαὶ ἐναντία καὶ στρεφόμενα. ταῦτα ἐν τούτῳ τῷ\nσχήματι τῶν λόγων ἀρετὴ γίνεται.\nὍμηρος αὐτὸ πεποίηκεν· Ἀγαμέμνων ἐστὶν ὁ ἀποπειρώμενος\nτοῦ Ἑλληνικοῦ καὶ βουλόμενος αὐτοὺς μένειν\nλέγων δεῖν μὴ μένειν ἀλλὰ φεύγειν, καὶ δι᾿ ὅλης\nτῆς δημηγορίας εὐδιάλυτα λέγει καὶ στρεφόμενα, διδοὺς\nἀντιλαβὰς τοῖς ἐναντιουμένοις, ἐπὶ τέλει δὲ καὶ ἐναντιώματα\nλέγων· τὸ γὰρ φάναι\n«καὶ δὴ δοῦρα σέσηπε νεῶν καὶ σπάρτα λέλυνται»\n\n\n\nδηλονότι ἐναντίον ἐστὶ φανερῶς τῷ ‘φεύγωμεν’· πῶς\nγὰρ φεύξονται ναῦς οὐκ ἔχοντες; τοῦτο δ᾿ ἂν εἶπε καὶ\nκωλύων τις αὐτοὺς ἀποπλεῖν, οὐ κελεύων δὲ μένειν\nτοῖς λόγοις.\nἘν δὲ ταῖς σχολικαῖς ὑποθέσεσιν ἔστι καὶ ἄλλη τις\nτέχνη, ἣ βοηθεῖ ταῖς τοῦ ἀντιδίκου προτάσεσι καὶ διὰ\nμακρῶν προβάλλεται καὶ διὰ μαρτυριῶν ἔσθ᾿ ὅτε. ἀλλὰ\nἀντιλέγειν προσποιοῦ· οὕτω γὰρ λέγων οὐχ ὑποπτευθήσῃ,\nκαὶ ὃ βούλει, σοὶ ἔσται. ἐν γὰρ τῷ τοιούτῳ\nσχήματι τῶν λόγων τὸ μὲν νικῆσαι λέγοντα ἡττηθῆναί\nἐστι, τὸ δὲ ἡττηθῆναι λέγοντα νικῆσαι ἐστι· γέγονε\nγάρ, ὃ βουλόμεθα.\nΠερὶ τοῦ προτείνειν τὰς τοῦ ἐναντίου προτάσεις.23 Ὁ κατηγορῶν τὰς τοῦ μέλλοντος ἀποκρίνεσθαι οὐχ\nἀπλῶς προτείνι προτάσεις, ἀλλὰ κατὰ τρόπους τρεῖς,\nἐπιστήμην, δόξαν, ἀκοήν· ἐπιστήμην μὲν ‘οἶδα, ὅπερ\nνὴ Δία ἐρεῖ’ καὶ ὅσα τοιαῦτα, δόξαν δὲ οἶον ‘τάχα\nτοίνυν ἴσως ἐρεῖ’, ὡς ἀμφιβάλλων περὶ τῆς προτάσεως,\nἀκοὴν δὲ ὡς ἀκούων περὶ τῆς προτάσεως ‘πυνθάνομαι\nτοίνυν μέλλειν αὐτὸν λέγειν’.\nΤὰ μὲν δὴ σχήματα τῆς προτάσεως τῶν τοῦ ἀπολογουμένου\nκεφαλαίων ταῦτα· ὁ δὲ καιρὸς ἑκάστου\nτίς; δεῖ γὰρ εἰδέναι, πότε τῇ ἐπιστήμῃ καὶ τῇ δόξῃ\nκαὶ τῇ ἀκοῇ χρησόμεθα· ἡ γὰρ ἀκαιρία πολλάκις καὶ\nἐναντία ποιεῖ. τῶν μελλόντων προτείνεσθαι ὑπὸ τοῦ\nἀπολογουμένου τοῦ οὖν ἀντιδίκου τὰ μέν ἐστιν ἰσχυρότερα,\nτὰ δὲ ἀσθενῆ, τὰ δὲ μέσα· τὰ μὲν οὖν ἀσθενῆ\nτοῦ ἀντιδίκου ὡς εἰδὼς τῇ ἐπιστήμῃ προβαλῇ, τὰ δὲ\nμέσα τῇ ἕξει ὡς στοχαζόμενος, ὅπερ ἐστὶ τῇ δόξῃ, τὰ\nδὲ ἰσχυρὰ ὡς πυνθανόμενος. ἵνα δοκῇς ἀκούειν αὐτά,\nμὴ συνειδέναι δὲ ἰσχυρὰ ὄντα. Οὕτω μὲν δὴ δεῖ\nπροτείνειν.\nΔημοσθένης δὲ τὰ ἄμικτα ἔμιξεν ἐν τῷ Κατὰ Μειδίου,\nἐπιστήμην ὁμοῦ καὶ ἀκοήν, λέγων οὕτως «ἔστι\nδὲ πρῶτον μὲν ἐκεῖνο οὐκ ἄδηλος ἐρῶν, ἐξ ὧν ἰδία\nπρός τινας αὐτὸς διεξιὼν ἀπηγγέλλετό μοι»· διὰ μὲν\nγὰρ τὴν φύσιν τοῦ πράγματος καὶ τὴν ἰσχύν τοῦ κεφαλαίου\nτῇ ἀκο κέχρηται, διὰ δὲ τὴν προσποίησιν τῆς\nκαταφρονήσεως τῇ ἐπιστήμῃ. ἀλλὰ καὶ ἐν τῷ Περὶ τῆς\nἀτελείας ἰσχυρότατον προτείνων τοῦ Λεπτίνου κεφάλαιον,\nτὸ τῆς ἀξίας, τῇ ἐπιστήμῃ προέτεινεν οὕτως\n«ἔστι δ᾿ οὐκ ἄδηλον τοῦθ᾿, ὅτι Λεπτίνης, κἄν τις ἄλλος\nὑπὲρ τοῦ νόμου λεγῃ, δίκαιον μὲν οὐδὲν ἐρεῖ περὶ αὐτοῦ,\n\n\n\nφήσει δὲ ἀναξίους τινὰς εὑρομένους ἀτέλειαν ἐκδεδυκέναι\nτὰς λειτουργίας». λέγομεν οὖν, ὅτι ὁ Δημοσθένης\nχρῆται τοῖς σχήμασι καὶ κατὰ φύσιν καὶ παρὰ\nφύσιν, καὶ ἐνταῦθα τῷ μὲν Λεπτίνῃ ἰσχυρότατόν ἐστι\nτοῦτο τὸ κεφάλαιον, τῷ δὲ Δημοσθένει εὔλυτον.\nΠερὶ τοῦ λεληθότος τὰ αὐτὸ λέγειν ἢ ἑαυτῷ ἢ\nἄλλοις.24 Τοῦ ταὐτὰ λέγοντα ἢ ἑαυτῷ ἢ ἄλλῳ τινὶ μὴ δοκεῖν\nτὰ αὐτὰ λέγειν διπλῆ μέθοδος· τάξεως μεταβολή, καὶ\nμήκη καὶ βραχύτητες. ἡ δὲ αὐτὴ καὶ τοῦ παραφράζειν\nμέθοδος· ἢ γὰρ τὴν τάξιν μεταβάλλεις, περ ἐκεῖνος\nἐχρήσατο, ἢ τὸ μέτρον· εἴπερ γὰρ διὰ μακρῶν ἐκεῖνος,\nταῦτα ἐν βραχέσι συνελὼν λέγεις, ἢ τὸ ἐναντίον.\nΤίς δὲ ἑκατέρου τούτων ὁ καιρός; ἡ μὲν συμβουλευτικὴ\nμήκη καὶ βραχύτητας ἐπιδέχεται· τῆς γὰρ τάξεως\nμεταβολὴν οὐ δύναται ἔχειν, ὅτι ἐν συμβουλῇ πάντως\nπρῶτον τὸ κατεπεῖγον εἶναι δεῖ παρὰ παντὶ συμβουλεύοντι.\nἐν δὲ τῇ πανηγυρικῇ νόμος ἐστὶ τῶν κεφαλαίων\nτῆς τάξεως ἀμετάβλητος ἡ φύσις τῶν πραγμάτων.\nχρώμεθα οὖν τοῖς μήκεσι καὶ ταῖς βραχύτησιν, ὥσπερ\nἐν συμβουλευτικῇ μὲν ἰδέᾳ ἐποίησεν ὁ Δημοσθένης ἔν\nτε τοῖς Ὀλυνθιακοῖς καὶ ἐν τῷ Περὶ τῶν ἐν Χερρονήσῳ\n\n\n\nσρατιωτῶν· τὰ αὐτὰ γὰρ λέγων ἑαυτῷ μάλιστα\nἔλαθεν. ἐν δὲ πανηγυρικῇ ἰδέα Πλάτων τὰ αὐτὰ λέγων\nΘουκυδίδῃ ἐν τῷ Ἐπιταφίῳ οὐ μόνον ἔλαθεν, ἀλλὰ\nκαὶ ἄλλα λέγειν ἔδοξε· τὰ γοῦν περὶ τῶν πολέμων\nΘουκυδίδης μὲν ἐπιμνησθεὶς παρῆκεν, ὁ Πλάτων δὲ\nἐπεξειργάσατο· τοὐναντίον δὲ Πλάτων μὲν παρῆκε τὰ\nπερὶ τῆς πολιτείας, Θουκυδίδης δὲ ἐπεξῆλθεν.\nἘν δὲ τῇ δικανικῇ ἰδέᾳ καὶ ἡ τῆς τάξεως μεταβολὴ\nχώραν ἔχει, ὥσπερ Δημοσθένης ἐποίησεν ἐν τῷ Περὶ\nτῆς ἀτελείας· Φορμίωνος γὰρ προκατηγορήσαντος τοῦ\nνόμου καὶ χρησαμένου τοῖς κεφαλαίοις τῆς διαιρέσεως,\nτῷ δικαίῳ, τῷ συμφέροντι, τῷ καλῷ, τῷ τῆς ἀξίας,\nἀνέστρεψε τὴν τάξιν μεταβάλλων· πῶς δὲ τοῦτο ἐποίησεν,\nἐν τοῖς περὶ τοῦ λόγου διεξήλθομεν.\nΠερὶ τοῦ ἀνεπαχθῶς ἑαυτὸυ ἑπαινεῖν.Τοῦ ἑαυτὸν ἐπαινεῖν ἐπαχθοῦς ὄντος καὶ εὐμισήτου, 25\nτοῦ ἀνεπαχθῶς ποιῆσαι μέθοδοι τρεῖς· κοινότης λόγου,\nἀνάγκης προσποίησις, προσώπου ὑπαλλαγή.\nΤούτων παραδείγματα. ὁ Ἰσοκράτης ἐν τῷ πρώτῳ\nλόγῳ τῶν παραινέσεων τὸ πρῶτον προοίμιον ἑαυτοῦ\nἔπαινον κατεσκεύασε· θέλει γὰρ εἰπεῖν ὅτι ἐγὼ ἀνήρ\n\n\n\nεἰμι σπουδαιότατος καὶ μόνος φίλος ἀγαθὸς ἀποθανόντος\nτοῦ πατρός, ὦ Δημόνικε, σοὶ εὐνοῶν᾿· πῶς οὖν\nαὐτὸ ποιεῖ; κοινῷ τῷ λόγῳ χρῆται περί τε σπουδαίων\nἀνδρῶν καὶ φαύλων λέγων καὶ διακρίνων ἤθη ἀγαθῶν\nκαὶ πονηρῶν φίλων, οὕτω δὲ φαίνεται αὐτὸς ὢν τῶν\nἀγαθῶν ἀνδρῶν. — Ὁ δὲ Δημοσθένης ἐν τῷ Περὶ τοῦ\nστεφάνου μέλλων ἑαυτὸν ἐπαινεῖν καὶ τὴν ἑαυτοῦ πολιτείαν\nπολλάκις τῇ ἀνάγκῃ χρῆται λέγων «ἐὰν δ᾿\nἐφ᾿ ἃ καὶ πεποίηκα καὶ πεπολίτευμαι βαδίζω, πολλάκις\nλέγειν ἀναγκασθήσομαι περὶ ἐμαυτοῦ». — Ἐπειδὴ δὲ\nτῇ ἀνάγκῃ πολλάκις χρώμενος ὕποπτός ἐστι, καὶ τῇ\nτοῦ προσώπου ὑπαλλαγῇ χρῆται. ἔστι δὲ τοῦτο· ὅταν\nτι μέτριον λέγῃ, τότε πρὸς τοὺς Ἀθηναίους λέγει, ὅταν\nδὲ ὑπερήφανον καὶ ἐπαχθές, πρὸς Αἰσχίνην· «οὐ λίθοις\nἐτείχισα τὴν πόλιν οὐδὲ πλίνθοις ἐγώ, ἀλλὰ τὸν\nἐμὸν τειχισμὸν εἰ βούλει σκοπεῖν, εὑρήσεις ὅπλα καὶ\nπόλεις καὶ συμμάχους», καὶ πάλιν ἀλλαχοῦ «ὧν μέντοι\nἐκ τῆς δίας οὐσίας ἐπέδωκα, οὐδεμίαν ἡμέραν\nὑπεύθυνος εἶναί φημι. ἀκούεις, Αἰσχίνη;» ἀπέστρεψε\nτὸν λόγον, ἵνα δοκοίη τὸν ἐχθρὸν λυπεῖν, μὴ Ἀθηναίοις\nὀνειδίζειν.\nΠερὶ παλαισμάτων δικαστηρίων, ἃ Δημοσθέκης\nἐτεχκήσατο.Δύο παλαίσματα δικαστηρίων Δημοσθένης ἐπετεχνήσατο, 26\nτό τε οἰκεῖον ἰσχυρόν, κἂν μὴ κρινόμενον ᾖ,\nεἰς κρίσιν ἀγαγεῖν καὶ τὸ τοῦ ἀντιδίκου ἰσχυρὸν κρινόμενον\nἐκβαλεῖν. ταῦτα τοίνυν ἀμφότερα ποιεῖ Δημοσθένης\nκαὶ λανθάνει πράττων· ὅταν γὰρ τὸ οἰκεῖον\nεἰσάγῃ χαριζόμενος ἑαυτῷ, ἀνάγκην προσποιεῖται, ὅταν\nδὲ τὸ τοῦ ἀντιδίκου ἐκβάλλῃ πανουργῶν, ἁπλότητα\nὑποκρίνεται.\nΤοῦτο ἐποίησε καὶ ἐν δυσὶ λόγοις, ἔν τε τῷ Περὶ\nτοῦ στεφάνου καὶ ἐν τῷ Κατὰ Ἀριστοκράτους. ὅταν\nγὰρ τὸ τῆς πολιτείας καὶ ἀξίας ἐπάγῃ, ἀνάγκην ὑποκρίνεται\n«ἐὰν δὲ ἐφ᾿ ἃ καὶ πεποίηκα καὶ πεπολίτευμαι\nβαδίζω, πολλάκις λέγειν ἀναγκασθήσομαι περὶ\nἐμαυτοῦ»· ὅταν δὲ τούς νόμους κλέπτῃ, ἁπλότητα προσποιεῖται\nλέγων οὕτως «ἔτι μέντοι καὶ τοὺς νόμους\nδεικτέον εἶναί μοι δοκεῖ», ὡς παρέργου μνημονεύων\nτοῦ ἰσχυροῦ τῷ ἀντιδίκῳ. — Καὶ πάλιν ἐν τῷ Κατ᾿\nἈριστοκράτους εἰσάγων τὸν περὶ Χερρονήσου λόγον\n\n\n\nοὐδὲν προσήκοντα τῷ ἀγῶνι φησὶν «ἀνάγκη δέ ἐστι\nπρῶτον ἁπάντων δεῖξαι, τι ποτε ἔστι τὸ Χερρόνησον\nἀσφαλῶς ἔχειν ἡμᾶς πεποιηκός, εἶτα πανουργῶν καὶ\nπολίτην ἐργαζόμενος τὸν Χαρίδημον, ἵνα αὐτῷ ἰσχύῃ\nὁ περὶ τῶν νόμων λόγος, ἐπιφέρει «θεάσασθε τοίνυν,\nὡς δικαίως καὶ ἀπλῶς ποιήσομαι τοὺς λόγους, ὃς εἰς\nμὲν ταύτην τίθεμαι τὴν τάξιν αὐτόν, ἐν ᾗ πλείστης\nἂν τυγχάνοι τιμῆς, ἃ δ᾿ οὐδ᾿ ἡμῖν τοῖς γένει πολίταις\nἐστίν, οὐδ᾿ ἐκείνῳ δεῖν οἶμαι γενέσθαι παρὰ τοὺς\nνόμους».\nΠερὶ δευτερολογιῶν, διὰ ποίας αἰτίας μερίζεται\nλόγος, καὶ πῶς γίνονται.27 Δευτερολογιῶν εἴδη τάδε· ἤτοι γὰρ διὰ μέγεθος τοῦ\nἀγῶνος μερίζεται ἡ κατηγορία ἢ ἡ ἀπολογία· ἢ προκατηγορήσαντός\nτινος καὶ προαγωνισαμένου ὁ δεύτερος λέγων\nαὐξήσει χρῆται, ὥσπερ οἱ Κατὰ Ἀριστογείτονος λόγοι\nἔχουσιν· ἢ τὰ αὐτὰ ὁ δεύτερος λέγων οὐκ αὔξει\nμέν, προστίθησι δέ τινα ἢ ἀφαιρεῖ, ὥσπερ κατορθῶν\nτὰ εἰρημένα, ὡς ἔχει ὁ τοῦ Νέστορος λόγος ἐν τῇ δευτέρᾳ\nῥαψῳδίᾳ μετὰ τὴν Ὀδυσσέως δημηγορίαν· ἢ προαγωνισαμένου\nἑτέρου ὁ δεύτερος λέγων τὰ μέλλοντα\nδεύτερα λέγεσθαι ὑπὸ τοῦ ἀντιδίκου προκαταλαμβάνει\nλέγων, ὥσπερ ὁ Κατ᾿ Ἀνδροτίωνος ἔχει, προκατηγορήσαντος\nγὰρ Εὐκτήμονος, ἃ μέλλει λέγειν Ἀνδροτίων,\nὁ Διόδωρος προκαταλαμβάνει. Οὗτοι τέσσαρες τρόποι\nδευτερολογίας.\nΠερὲ διηγήσεως.Οἱ παλαιοὶ διηγούμενοι διπλῇ τινι μεθόδῳ χρῶνται, 28\nἀναφορῷ δι᾿ ἀσφάλειαν καὶ διὰ πίστιν βεβαιώσει, οἷον\nἸσοκράτης «Ζεὺς γὰρ Ἡρακλέα καὶ Τάνταλον γεννήσας,\nὡς οἱ μῦθοι λέγουσι καὶ πάντες πιστεύουσι», τὸ\nμὲν «ὡς οἱ μῦθοι λέγουσιν» ἀναφορά, τὸ δὲ «καὶ\nπάντες πιστεύουσιν» ἡ βεβαίωσις. καὶ Εὐριπίδης «Ζεύς,\nὡς λέλεκται» ἀναφορά, «τῆς ἀληθείας ὕπο» βεβαίωσις.\nκαὶ Ἡρόδοτος «οὕτω δὴ λέγουσι Κορίνθιοι» ἀναφορά,\n«ὁμολογέουσι δέ σφι Λέσβιοι» βεβαίωσις. καὶ Θουκυδίδης\n«λέγουσι δέ» ἀναφορά, «καὶ οἱ τὰ σαφέστατα\nΠελοποννησίων μνήμῃ παρὰ τῶν προτέρων δεδεγμένοι»\nβεβαίωσις. καὶ Δημοσθένης «ὡς δὲ ἐγὼ τῶν ἐν αὐτῇ\nτῇ χώρᾳ γεγενημένων τινὸς ἤκουον, ἀνδρὸς οὐδαμῶς\nοἵου τε ψεύδεσθαι, ὸὐδένων εἰσὶ βελτίους»· καὶ τοῦτο\nπαρὰ Πλάτωνος ἔλαβεν «ὡς ἐγώ του παρὰ βασιλέως\nἐλθόντος ἤκουσα, ἀνδρὸς ἀξιοπίστου».\nΠερὶ κοινῶν διανοημάτων. πῶς αὐτὰ ἰδιώσομεν\nλέγοκτες.Οἱ παλαιοὶ κοινὰ λέγοντες διανοήματα ὁμολογία τῆς 29\nκοινότητος ἴδια αὑτῶν ποιοῦσιν. Ἰσοκράτης «ἅπαντες\n\n\n\nμὲν εἰώθασιν οἱ παριόντες ἐνθάδε ταῦτα μέγιστα φάσκειν\nεἶναι, περὶ ὧν ἂν αὐτοὶ ποιῶνται τοὺς λόγους·\nοὐ μὴν ἀλλ᾿ εἰ τῳ καὶ ἄλλῳ ταῦτα ἥρμοσε λέγειν,\nκαὶ ἐμοὶ προσήκει», καὶ Δημοσθένης ἐν τῷ Κατὰ Τιμοκράτους\n«εἰώθασι μὲν οὖν οἱ πολλοί», καὶ Αἰσχίνης\nἐν τῷ Κατὰ Τμάρχου «καὶ ὡς ἔοικεν οἱ εἰωθότες\nλόγοι λέγεσθαι ἐπὶ τοῖς δημοσίοις ἀγῶσιν οὔκ εἰσι\nψευδεῖς· αἱ γὰρ ἴδιαι ἔχθραι πολλὰ πάνυ τῶν κοινῶν\nἐπανορθοῦσι», καὶ πάλιν Αἰσχίνης ἐν τῷ Κατὰ Τιμάρχου\n«οὐκ ἀγνοῶ δὲ, ὅτι ἃ μέλλω ἐν πρώτοις λέγειν».\nἘν δὲ τοῖς Ὀλυνθιακοῖς Δημοσθένης τῷ πρώτῳ\nλόγῳ, χρώμενος κοινῷ διανοήματι τῷ ἀντὶ πολλῶν\nχρημάτων αὐτοὺς αἱρήσεσθαι τὸ κοινῇ συμφέρον, οὐ\nχρῆται τῇ ὁμολογίᾳ τῆς κοινότητος, διότι πανουργῶν\nχρῆται, καὶ παραλείπει τὴν ὁμολογίαν, προκατασκευάζει\nδὲ διὰ τοῦ προοιμίου τὰ θεωρικὰ χρήματα δεῖν ἀποδοῦναι\nτοῖς στρατιώταις. εἰ μὲν οὖν ὡμολόγει τὴν\nκοινότητα, ἔφασκε δὲ λυσιτελεῖν καὶ αὑτῷ εἰπεῖν, ὑπωπτεύετο·\nνῦν δὲ κοινῷ χρησάμενος διανοήματι καὶ λαθὼν\nαὐτοὺς ὁμολογοῦντας ὕστερον ἀναμιμνῄσκει ἀρνεῖσθαι\nαἰσχυνομένους περὶ τῶν θεωρικῶν χρημάτων.\nδιὰ τοῦτο καὶ ἐπεσφραγίσατο ἐν ἀρχῇ τὸ διανόημα\nοὕτως «ὅτε τοίνυν τοῦθ᾿ οὕτως ἔχει». ἔθος δὲ Δημοσθένους\nἐστίν, ὅταν τι διοικήσηται ἑαυτῷ χρήσιμον,\nμὴ πρότερον ἀφίστασθαι, πρὶν ἢ ἐπισφραγίσηται. πεποίηκε\n\n\n\nτοῦτο ἐν τοῖς τέτρασι λόγοις, ἐν τῷ Περὶ τοῦ\nστεφάνου, ἐν τῷ Κατὰ Μειδίου, ἐν τῷ Κατὰ Ἀριστοκράτους,\nἐν τῷ πρώτῳ τῶν Ὀλυνθιακῶν.\nΠερὶ χρήσεως ἐπῶ ἐν πεζῷ λόγῳ.Κατὰ πόσους τρόπους ἐν πεζῷ λόγῳ χρῆσις ἐπῶν 30\nγίνεται; κατὰ δύο, κόλλησιν καὶ παρῳδίαν. καὶ κόλλησις\nμέν ἐστιν, ὅταν ὁλόκληρον τὸ ἔπος εὐφυῶς κολλήσῃ\nτῷ λόγῳ, ὥστε συμφωνεῖν δοκεῖν· οἷον παρὰ τῷ Αἰσχίνῃ\nἐν τῷ Κατὰ Τιμάρχου ἐπιστᾶσά που ἡ τοῦ Πατρόκλου\nψυχὴ καθεύδοντι τῷ Ἀχιλλεῖ ἐπισκήπτει περὶ\nτοῦ ὁμόταφος αὐτῷ γενέσθαι\nτοὐ γὰρ ἔτι ζωοί γε φίλων ἀπάνευθεν ἑταίρωνβουλὰς ἑζόμενοι βουλεύσομεν\nκαὶ τὰ ἑξῆς, καὶ πάλιν φησὶν Εὐριπίδης\n«ὁ δ᾿ εἰς τὸ σῶφρον ἐπ᾿ ἀρετήν τ᾿ ἄγων ἔρως ζηλωτὸς ἀνθρώποισιν, ὧν εἴην ἐγώ». —\nΚατὰ παρῳδίαν δέ, ὅταν μέρος εἰπὼν τοῦ ἔπους παρ᾿\nαὑτοῦ τὸ λοιπὸν πεζῶς ἑρμηνεύσῃ καὶ πάλιν τοῦ ἔπους\nεἰπὼν ἕτερον ἐκ τοῦ ἰδίου προσθῇ, ὡς μίαν γενέσθαι\nτὴν ἰδέαν· οἷον Δημοσθένης ἐν τῷ Παραπρεσβείας\n«ὅστις δ᾿ ὁμιλῶν ἥδεται ταὐτὰ πρεσβεύων Φιλοκράτει,\n\n\n\nοὐπώποτ᾿ ἠρώτησα γινώσκων, ὅτι ἀργύριον εἴληφεν\nοὗτος, ὥσπερ Φιλοκράτης ὁμολογῶν».\nΠερὶ τῶν κεκρατηκότων ἐν τοῖς ἀκροαταῖς παθῶν.31 Πρὸς τὰ κεκρατηκότα πάθη οὐ δεῖ ἀντιτείνειν, ἀλλ᾿\nεἴκοντα παραμυθεῖσθαι. Ὅμηρος ἐποίησε, Θουκυδίδης\nἐμιμήσατο, Δημοσθένης διεδέξατο, Ἰσοκράτης παρέδωκεν.\nὍμηρος\n«ἦ μὴν καὶ πόνος ἐστὶν ἀνιηθέντα νέεσθαι·καὶ γάρ τίς θ᾿ ἕνα μῆνα μένων ἀπὸ ἧς ἀλόχοιοἀσχαλάᾳ σὺν νηὶ πολυζύγῳ».\nΘουκυδίδης ἐν Περικλέους λόγῳ «δουλοῖ γὰρ φρόνημα\nτὸ αἰφνίδιον καὶ ἀπροσδόκητον καὶ πλείστῳ παραλόγῳ\nξυμβαῖνον». Δημοσθένης «εἰ δέ τις ὑμῶν τὸν Φίλιππον\nεὐτυχοῦντα ὁρῶν ταύτῃ φοβερὸν προσπολεμῆσαι\nνομίζει, σώφρονος μὲν ἀνδρὸς λογισμῷ χρῆται·\nμεγάλη γὰρ ῥοπή». Ἰσοκράτης δὲ σαφῶς οὕτως αὐτὸ\nπαραδίδωσι «μηδὲ πρὸς τὰς τῶν παραπλησιαζόντων\nὀργὰς τραχέως ἀπαντῶν, ἀλλὰ θυμουμένοις μὲν αὐτοῖς\nεἴκων, πεπαυμένοις δὲ τῆς ὀργῆς ἐπιπλήττων».\nΠερὶ ὁμολογουημένων ἀδικημάτων.\n32 Τῶν ὁμολογουμένων ἀδικημάτων μία παραμυθία ἡ\nὁμολογία καὶ ἀπολογία. Ὅμηρος τοῦτο ἐδίδαξεν, Ἡρόδοτος\n\n\n\nἐμιμήσατο. οἷον Ἑλένη τῶν κακῶν αἰτία πᾶσι, καὶ\nἝλλησι καὶ βαρβάροις, καὶ μάλιστα τοῖς Τρωσὶν ὁμολογουμένως\nκακὸν ἐλήλυθε· τί οὖν ποιεῖ; ὅταν διαλέγηται\nτῶν Τρώων τινί, ἑαυτῆς κατηγορεῖ καὶ ὁμολογεῖ\nτὴν ἀδικίαν, καὶ τοῦτο οὐ μόνον αὐτῇ ἀπολογίας, ἀλλὰ\nκαὶ ἐλέου καὶ παραμυθίας αἴτιον γίνεται· αὐτῷ γοῦν\nτῷ Πριάμῳ διαλεγομένη ἑαυτῆς κατηγορεῖ, ὥστε τὸν\nγέροντα, εἰ καὶ ἐμίσει αὐτήν, μεταβαλέσθαι καὶ ἐλεεῖν·\nἀποκρίνεται οὖν\n«οὔ τί μοι αἰτίη ἐσσί· θεοί νύ μοι αἴτιοί εἴσι». —\nΚαὶ παῤ Ἡροδότῳ ὁ Ἄδραστός ἐστιν, ὑπὸ Κροίσου εὐεργετηθεὶς\nκαὶ καθαρθεὶς καὶ φύλαξ τοῦ παιδὸς αὐτοῦ\nἐκπεμφθείς· εἶτα ἀποκτείνας τὸν Ἄτυν ἐν τῇ θήρᾳ καὶ\nτοῦ Κροίσου βοῶντος καὶ ἀγανακτοῦντος ἑαυτὸν προτείνων,\nκατηγορεῖ ἑαυτοῦ καὶ ἀποκτεῖναι κελεύει· ὥστε\nτὸν Κροῖσον παρ᾿ Ἡροδότῳ τὴν τοῦ Πριάμου φωνὴν\nἀφιέναι πρὸς τὸν νεανίσκον «εἶς δέ μοι οὐ σὺ τούτων\nαἴτιος, ἀλλὰ θεῶν κού τις, ὅς μοι προεσήμαινεν ἐν τῷ\nὀνείρῳ».\nΠερὶ τοῦ τραγικῶς λέγειν.33 Τὸ τραγικῶς λέγειν Ὅμηρος μὲν ἐδίδαξε, Δημοσθένης\nδὲ ἐμιμήσατο. ὅτι μὲν γὰρ τραγῳδὸς καὶ πατὴρ\nτραγῳδίας Ὅμηρος, Πλάτων μαρτυρεῖ· ὅπως δ᾿ ἐτραγῴδησεν\nἐν τῇ ἑαυτοῦ ποιήσει, θεωρητέον.\nἸλίου ἅλωσιν οὐκ εἶπε, τέχνῃ παραλιπών· οὐ γὰρ\nἥρμοζεν αὐτοῦ τῇ τῆς ποιήσεως τραγῳδίᾳ ἑνὸς πολιχνίου\nπόρθησις· τί οὖν ποιεῖ; πάσης πόλεως εἶπε πόρθησιν\nἐν δυσὶν ἔπεσιν\n«ἄνδρας μὲν κτείνουσι, πόλιν δέ τε πῦρ ἀμαθύνει, τέκνα δέ τ᾿ ἄλλοι ἄγουσι βαθυζώνους τε γυναῖκας».\nἂν δ᾿ Ἕκτωρ ἀποθάνῃ, Ἀνδρομάχη λέγει τι καὶ Ἑκάβη,\nἀλλὰ καὶ Ἑλένη καὶ χορὸς Τρῳάδων, καὶ πολλὰ δράματα\nὡς εἰπεῖν ἀποπληροῦντα τὴν τραγῳδίαν. τί οὖν\nἐκ τούτων τὸν χρηστὸν νομίσομεν Ὅμηρον λέγειν ἡμῖν;\nτὰ μεγάλα τῇ βραχύτητι τῆς ἑρμηνείας φυλάττει μεγάλα,\nτῆς συντομίας τὸ μέγεθος αὐτοῖς διασῳζούσης,\nτὰ δὲ μικρὰ καὶ φαῦλα τῇ περιβολῇ τῶν λόγων μέγεθος\nπροσλαμβάνει.\nΤαὐτὰ ποιεῖ Δημοσθένης καὶ οὕτω τραγῳδεῖ Φωκέων\nἅλωσιν ἔθνους ὅλου ἐν ὀλίγοις ῥήμασι λέγων «ἦν\n\n\n\nἰδεῖν οἰκίας κατεσκαμμένας, τείχη περίῃρημένα, χώραν\nἔρημον τῶν ἐν ἡλικίᾳ, γύναια δὲ καὶ παιδάρια ὀλίγα\nκαὶ πρεσβύτας ἀνθρώπους οἰκτρούς»· μονονουχὶ παρέφρασε\nτὸ Ὁμηρικόν. ἐν δὲ τῷ Κατὰ Κόνωνος αἰκίας\nτῆς ὕβρεως περιήγησιν ἐποίησεν ἀκριβῶς ἕκαστα διηγούμενος,\nδηλονότι τὴν φαυλότητα τοῦ πράγματος αἴρων\nεἰς μέγεθος τῇ περιττοτέρᾳ ἑρμηνείᾳ καὶ τὴν ὕβριν\nτραγῳδῶν.\nΠερὶ τοῦ κωμικῶς λέγειυ. Τοῦ κωμικῶς λέγειν ἅμα καὶ σκώπτειν ἀρχαίως τρεῖς 34\nμέθοδοι· τὸ κατὰ παρῳδίαν σχῆμα, τὸ παρὰ προσδοκίαν,\nτὸ ἐναντίας ποιεῖσθαι τὰς εἰκόνας τῇ φύσει τῶν\nπραγμάτων. τούτων παραδείγματα λάβωμεν τὰ μὲν ἐκ\nτοῦ κωμικοῦ, τὰ δὲ ἐκ τοῦ βίου, τὰ δὲ ἐκ τοῦ ῥήτορος.\nΤὸ μὲν κατὰ παρῳδίαν οὕτως ἔχει\n«ὁλᾷς; Θέωλος τὴν κεφαλὴν κόλακος ἔχει»·\nθέλων γὰρ εἰπεῖν ‘τὴν κεφαλὴν κόρακος ἔχει’ διὰ τὸ\nτραυλὸς εἶναι δῆθεν ἁμαρτὼν τῇ φωνῇ διεκωῴδησε\nτὸν τρόπον.\nΤὸ δὲ παρὰ προσδοκίαν τοῦτο\n«βδελυρὸν μὲν οὖν τὸ πρᾶγμα καὶ οὐκ ἂν ἐβουλόμην\nλαχεῖν, ἐπειδὴ δὲ ἔλαχον»·\n\n\n\nπροσδοκᾷ μὲν ὁ ἀκροατὴς ἀκοῦσαι ‘ὑπομενῶ’ , φησὶ δὲ\n«οὐκ ἂν ἐβουλόμην».\nΤὸ δὲ ἐναντίως χρῆσθαι ταῖς εἰκόσι πρὸς τὰ μεγέθη\nτῶν πραγμάτων οὕτω γίνεται, ἐὰν μεγάλῳ μικρὸν ἀντιτιθῶμεν\nκαὶ μικρῷ μέγα, οἷον ‘ἐμαχέσαντο οἱ ὄρτυγες\nὡς Αἴας καὶ Ἕκτωρ’ καὶ ‘Ἕκτωρ καὶ Ἀχιλλεὺς ἐμαχέσαντο\nὡς ἀλεκτρυόνες’.\nΤούτοις πᾶσι χρῆται Δημοσθένης ἐν τῷ Περὶ τοῦ\nστεφάνο· ὅθεν δηλοῦται, ὅτι κωμῳδεῖν ἐπίσταται· τῇ\nμὲν παρῳδία οὕτως «τὸν μὲν πατέρα ἀντὶ Τρόμητος\nἐποίησεν Ἀτρόμητον», τῷ δὲ παρὰ προσδοκίαν οὕτω\nπερὶ Αἰσχίνου λέγων «οὐδὲ γὰρ ὧν ἔτυχεν ἦν, ἀλλ᾿\nοἷς ὁ δῆμος καταρᾶται», τῇ δ᾿ ἐναντιώσει τῶν εἰκόνων\nοὕτως «αὐτοτραγικὸς πίθηκος, ἀρουραῖος Οἱνόμαος».\nΠερὶ ἀμφιβολίας.35 Τοῖς μὲν πολλοῖς δοκεῖ πολλὰς ἐν τοῖς βιβλίοις ἀμφιβολίας\nγίνεσθαι ὑπὸ τῶν παλαιῶν· ἡμεῖς δὲ φαμέν,\nὅτι οὐ δύναται ἔν τῳ παλαιῷ βιβλίῳ ἀμφιβολία εἶναι·\nἀνάγκη γὰρ τὴν διάνοιαν εἶναι ἄτοπον τὴν ἑτέραν ἢ\nτὴν σύνταξιν τῆς λέξεως. τὸ γοῦν παρʼ Ὁμήρῳ «θεοῖσι\nδὲ θῦσαι ἀνώγει Πάτροκλον, ὃν ἑταῖρον τοῦτο λέγουσιν\nεἶναι ἀμφιβολίαν, πότερον Πάτροκλον κελεύῖει\n\n\n\nσφαγιασθῆναι ἢ τῷ Πατρόκλῳ προσέταξε τοῖς θεοῖς\nθῦσαι. καὶ τὸ\n«ὦ Ζεῦ, γένοιτο καταβαλεῖν τὸν σῦν ἐμέ»\nἀμφίβολόν φασιν εἶναι, λέγοντες καὶ τοῦτον εἶναι δύνασθαι\nτὸν νοῦν εὐχομένου τῷ Διὶ ὑπὸ τοῦ συὸς καταβληθῆναι·\nοὕτω μὲν δὴ ὁ νοῦς ἄτοπός ἐστιν, ἡ δὲ\nἑρμηνεία ἄλογος. τὸν αὐτὸν δὲ τρόπον «στασιάσαντες\nδὲ ἔτη πολλά, ὡς λέγεται, ἀπὸ πολέμου τινὸς τῶν προσοίκων\nβαρβάρων ἐφθάρησαν»· ζητοῦσιν, ὑπὸ τίνος\nἐφθάρησαν, ὑπὸ τοῦ πολέμου ἢ ὑπὸ τῆς στάσεως. ἀδύνατον\nὑπὸ τοῦ πολέμου εἶναι τὴν φθοράν· ὃ δὲ λέγει,\nτοιοῦτόν ἐστιν ‘στασιάσαντες ἀπὸ πολέμου, ἐφθάρησαν’,\nἵνα ἡ μὲν στάσις ᾖ γεγονυῖα ἐκ τοῦ πολέμου, ἡ\nδὲ φθορὰ ἐκ τῆς στάσεως· οὐ δεῖ γὰρ λέγειν ‘ἀπὸ πλέμου\nἐφθάρησαν’ . Τοσαῦτα περὶ ἀμφιβολίας.\nΠερὶ ἐργασίας δημηγορίας, διαλόγου, κωμῳδίας,\nτραγῳδίας, συμποσίων Σωκρατικῶν.Δημηγορία, διάλογος, κωμῳδία, τραγῳδία, συμπόσια 36\nΣωκρατικὰ διά τινος διπλῆς μεθόδου πάντα\nπλέκεται.\nἩ μὲν δημηγορία ἐπιτίμησιν ἔχει καὶ παραμυθίαν,\nτῆς μὲν ἐπιτιμήσεως κολαζούσης καὶ παιδευούσης τὰς\nγνώμας τῶν ἀκουόντων, τῆς δὲ παραμυθίας τὸ λυπηρὸν\nἐκβαλλούσης ἐκ τῆς ἐπιτιμήσεως. παράδειγμα ταύτης\nτῆς πλοκῆς πάντες οἱ ψιλιππικοὶ ἀναμὶξ συγκείμενοι\nΚωμῳδίας δὲ πλοκὴ πικρὰ καὶ γελοῖα, τῶν μὲν πικρῶν\nσωφρονιζόντων, τῶν δὲ γελοίων παραμυθουμένων\nὅπερ καὶ ἐξ αὐτῶν τῶν ποιημάτων ἔστι καταμαθεῖν,\nοὐχ ἥκιστα δὲ ἐν τοῖς Ἀχαρνεῦσιν ὁ Ἀριστοφάνης δηλοῖ\nλέγων οὕτως\n«ὅσα δὴ δέδηγμαι τὴν ἐμαυτοῦ καρδίαν\nτὸ πικρόν,\n«ἥσθην δὲ βαιά»\nλέγων γελοῖον πάθος.\nΤραγῳδίας πλοκὴ οἶκτος καὶ θαῦμα, ὅπερ ἔστι καταμαθεῖν\nκαὶ ἐκ τῶν τραγῳδιῶν, οὐχ ἥκιστα δὲ καὶ ἀπὸ\nτῶν Ὁμήρου· τοῦτον γὰρ ἔφη ὁ Πλάτων πατέρα τρογῳδίας\nεἶναι καὶ χορηγόν· εὑρήσομεν οὖν ἐν τοῖς προοιμίοις\nαὐτοῦ ἀναμὶξ οἶκτον καὶ θαῦμα.\nΣυμποσίου Σωκρατικοῦ πλοκὴ σπουδαῖα καὶ γελοῖα\nκαὶ πρόσωπα καὶ πράγματα, ὥσπερ καὶ ἐν τῷ Ξενοφῶντος\nκαὶ ἐν τῷ Πλάτωνος Συμποσίῳ. ἀλλὰ καὶ ἐν\nτῇ Κύρου παιδείᾳ φησὶ Ξενοφῶν «ἀεὶ μὲν οὖν ἐπεμελεῖτο\nὁ Κῦρος, ὁπότε συσκηνοῖεν, ὅπως εὐχαριτώτερο\nτε λόγοι ῥηθήσονται καὶ παρορμῶντες εἰς ἀρετήν».\nΔιαλόγου πλοκὴ ἠθικοὶ λόγοι καὶ ζητητικοί. ὅταν\nἀναμίξῃς προσδιαλεγόμενος καὶ ζητῶν, οἱ ἠθικοὶ παρεμβληθέντες\nλόγοι ἀναπαύουσι τὴν ψυχήν, ὅταν δ᾿ αὖ\nἀναπαύσηται, ἐπάγεται ἡ ζήτησις, ὥσπερ ἐν ὀργάνῳ ἡ\nτάσις καὶ ἄνεσις γίνεται.\nΠερὶ ἀποφράσεως.Ἡ ἀπόφασις τῇ καταφάσει ποτὲ μὲν τὸ ἴσον δύναται, 37\nποτὲ δὲ τὸ ἔλαττον, ποτὲ δὲ τὸ πλέον. ἴσον μέν, ὅταν\nδι᾿ ἐγγύτητα τῆς λέξεως φεύγων τις τὴν ταυτότητα\nμεταβάλλῃ τὴν λέξιν· οἷον «θύων τε γὰρ φανερὸς ἦν\nκαὶ μαντικῇ χρώμενος οὐκ ἀφανὴς ἦν», ταὐτὸ ἐδήλωσεν.\nἔλαττον δὲ καὶ πλέον ἤτοι ὑποστελλομένων ἡμῶν\nδι᾿ ἀσφάλειαν ἢ ἐπιτεινόντων δι᾿ αὔξησιν κατὰ ἤθους\nπροσθήκην· οἷον\n«ὦ ξεῖν᾿ , ἐπεὶ οὔτε κακῷ οὔτ᾿ ἄφρονι φωτὶ ἔοικας»·\nἐνταῦθα τὸ ‘οὐ κακῷ καὶ ἄφρονι’ ἔλαττόν ἐστι τοῦ\n‘ἀγαθῷ καὶ φρονίμῳ’· οὐ γὰρ δὴ οἷδεν αὐτόν, ἵνα αὐτῷ\nταῦτα μαρτυρῇ, ἀλλʼ ἱκανὴν φιλοφροσύνην εἶναι\nνομίζει κακίαν ἀφελεῖν, οὐχὶ ἀρετὴν προσθεῖναι. ὅταν\nδὲ λέγῃ «ἐπεὶ οὔ μιν ἀφαυρότατος βάλ᾿ Ἀχαιῶν», μεῖζον\nἡ ἀπόφασις δηλοῖ τῆς καταφάσεως· τὸν γὰρ πάνυ\n"};
