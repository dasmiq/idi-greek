var sequence = {"name":"Alciphron. Epistulae","data":"1 [I 1].\nΕὔδιος Φιλοσκάφῳ.Χρηστὴν ἡμῖν ἡ θάλαττα τὸ τήμερον εἶναι τὴν\nγαλήνην ἐστόρεσεν. ὡς γὰρ τρίτην ταύτην εἶχεν ὁ\nχειμὼν ἡμέραν, καὶ λάβρως κατὰ τοῦ πελάγους ἐπέπνεον\nἐκ τῶν ἀκρωτηρίων οἱ βορεῖς, καὶ ἐπεφρίκει μὲν ὁ\nπόντος μελαινόμενος, τοῦ ὕδατος δὲ ἀφρὸς εξηνθήκει,\nπανταχοῦ τῆς θαλάσσης ἐπʼ ἀλλήλων ἐπικλωμένων τῶν\nκυμάτων — τὰ μὲν γὰρ ταῖς πέτρταις προσηράσσετο,\nτὰ δὲ εἴσω ἀνοιδοῦντα ἐρρήγνυτο —, ἀεργία παντελὴς\nἦν· καὶ τὰ ἐπὶ ταῖς ᾐόσι καταλαβόντες καλύβια, ὀλίγα\nξυλισάμενοι κομμάτια ὅσα οἱ ναυπηγοὶ πρῴην ἐκ τῶν\nδρυῶν ἃς ἐξέτεμον ἀπέλιπον, ἐκ τούτων πῦρ ἀνάψαν-\n\n\n\n\nτες τὸ πικρὸν τοῦ κρυμοῦ παρεμυθούμεθα. τετάρτη\nδὲ αὕτη ἐπιλαβοῦσα ἡμᾶς ἀλκυονὶς ὡς οἶμαι ἡμέρα —\nἔστι γὰρ τοῦτο τῷ καθαρῷ τῆς αἰθρίας τεκμήρασθαι\n— πλοῦτον ἀθρόον ἀγαθῶν ἔδειξεν. ὡς γὰρ ὤφθη\nμὲν ὁ ἥλιος, πρώτη δὲ ἀκτὶς εἰς τὸ πέλαγος ἀπέστιλβε,\nτὸ πρῴην νεωλκηθὲν σκαφίδιον σπουδῇ κατεσύραμεν,\nεἶτʼ ἐνθέμενοι τὰ δίκτυα ἔργου εἰχόμεθα. μικρὸν δὲ\nἄπωθεν τῆς ἀκτῆς χαλάσαντες, φεῦ τῆς εὐοψίας, ὅσον\nἰχθύων ἐξειλκύσαμεν· μικροῦ καὶ τοὺς φελλοὺς ἐδέησε\nκατασῦραι ὑφάλους τὸ δίκτυον ἐξωγκωμένον. εὐθὺς\nοὖν ὀψῶναι πλησίον, καὶ τὰς ἀσίλλας ἐπωμίους ἀνελό-\nμενοι καὶ τὰς ἑκατέρωθεν σπυρίδας ἐξαρτήσαντες καὶ\nὑπὲρ αὐτῶν καταβαλόντες 〈τ〉ἀργύριον, ἄστυδʼ ἐκ Φα-\nλήρων ἠπείγοντο. πᾶσι δὲ τούτοις ἠρκέσαμεν ἡμεῖς\nκαὶ πρὸς τούτοις ἀπηνεγκάμεθα γαμεταῖς καὶ παιδίοις\nὄγκον οὐκ ὀλίγον ἔχειν τῶν λεπτοτέρων ἰχθύων, οὐκ\nεἰς μίαν, ἀλλʼ εἰ χειμὼν ἐπιλάβοι[το] καὶ εἰς πλείους\nἡμέρας ἐμφορηθῆναι.\n2 [I 2].\nΓαληναῖος Κύρτωνι.Μάτην ἡμῖν τὰ πάντα πονεῖται, ὦ Κύρτων, διʼ ἡμέ-\nρας μὲν ὑπὸ τῆς εἵλης φλεγομένοις νύκτωρ δὲ ὑπὸ λαμ-\nπάσι τὸν βυθὸν ἀποξύουσι, καὶ τὸ λεγόμενον δὴ τοῦτο\nεἰς τὸν τῶν Δαναΐδων τοὺς ἀμφορέας ἐκχέομεν πίθον·\nοὕτως ἄπρακτα καὶ ἀνήνυτα διαμοχθοῦμεν. ἡμῖν μὲν\nγὰρ οὐδὲ ἀκαλήφης ἔστιν ἢ πελωρίδος ἐμπλῆσαι τὴν\nγαστέρα, ὁ δεσπότης δὲ συλλέγει καὶ τοὺς ἰχθύας καὶ\nτὰ κέρματα. οὐκ ἀπόχρη δὲ αὐτῷ τοσαῦτα ἔχειν παῤ\nἡμῶν, ὁ δὲ διερευνᾶται καὶ τὸ σκαφίδιον συνεχῶς.\nκαὶ πρῴην, ὅτε ἐκ Μουνυχίας ἐπέμψαμεν αὐτῶ κομι-\nοῦντα τοὐψώνιον Ἕρμωνα τουτονὶ τὸν μειρακίσκον,\nσπόγγους ἡμῖν ἐπέταττε κομίζειν καὶ τὰ ἐκ τῆς ἁλὸς\nἔρια, ἃ φύεται ἐπιεικῶς ἐναβρυνομένης εἰς λῆμνον·\n\n\n\n\nὥσθʼ ὁ μὲν 〈ὅσον〉 οὔπω ταῦτα προσαπῄτει, καὶ ὁ\nἝρμων ἀφεὶς τὸ φερνίον αὐτοῖς ἰχθύσιν, ἀφεὶς δὲ\nκαὶ ἡμᾶς αὐτῷ σκάφει, ᾤχετο ἐπὶ λέμβου κωπήρους\nῬοδίοις τισὶ θαλαττουργοῖς ἀναμιχθείς. καὶ ὁ μὲν\nδεσπότης οἰκέτην, ἡμεῖς δὲ συνεργὸν ἀγαθὸν ἐπεν-\nθήσαμεν.\n3 [I 3].\nΓλαῦκος Γαλατείᾳ.Χρηστὸν ἡ γῆ καὶ ἡ βῶλος ἀκίνδυνον, [οὐ μάτην\nγοῦν ἀνησίδωραν ταύτην ὀνομάζουσιν Ἀθηναῖοι ἀνιεῖσαν\nδῶρα διʼ ὧν ἔστι ζῆν καὶ σώζεσθαι], χαλεπὸν ἡ θά-\nλαττα καὶ ἡ ναυτιλία ῥιψοκίνδυνον. ὀρθῶς ἐγὼ τοῦτο\nκρίνω πείρᾳ καὶ διδασκαλίᾳ μαθών. ποτὲ γὰρ ὄψον\nἀποδόσθαι βουληθεὶς ἤκουσα ἑνὸς τῶν ἐν τῇ Ποικίλη\nδιατριβόντων ἀνυποδήτων καὶ ἐνεροχρώτων στιχίδιον\nἀποφθεγγομένου τὴν ἀπόνοιαν τῶν πλεόντων ἐπιστῦ-\n\n\n\n\n\nφον· ἔλεγε δʼ Ἀραίου τινὸς εἶναι σοφοῦ τὰ με-\nτέωρα, καὶ ἦν ὅσον ἀπομνημονεύσαντα [οὐχ ὅλον]\nεἰπεῖν ὧδε εἰρημένον ‘ὀλίγον δὲ διὰ ξύλον ἄϊδ᾿ ἐρύκειʼ.\nτί οὖν, ὦ γύναι, οὐ σωφρονοῦμεν καὶ ὀψὲ τοῦ καιροῦ\nφεύγομεν τὴν πρὸς θάνατον γειτνίασιν, καὶ ταῦτα ἐπὶ\nπαιδίοις ζῶντες, οἷς εἰ καὶ μηδὲν μέγα παρέχειν διʼ\nἀχρηματίαν ἔχομεν, τάδε παρέξομεν καὶ χαριούμεθα,\nτὸ τὰς τρικυμίας καὶ τούς ἐκ βυθοῦ κινδύνους ἀγνοῆ-\nσαι, γεωργίᾳ δὲ συντραφῆναι καὶ τὸν ἀσφαλῆ καὶ ἀδεᾶ\nβίον ἀσπάσασθαι.\n4 [I 4].\nΚυμόθο〈ο〉ς Τριτωνίδι.Ὅσον ἡ θάλαττα τῆς γῆς διαλλάττει, τοσοῦτον καὶ\nἡμεῖς οἱ ταύτης ἐργάται τῶν κατὰ πόλεις ἢ κώμας οἰ-\nκούντων διαφέρομεν. οἱ μὲν γὰρ ἢ μένοντες εἴσω\nπυλῶν τὰ δημοτικὰ διαπράττονται, ἢ γεωμορίᾳ προσ-\nανέχοντες τὴν ἐκ τῆς βώλου πρὸς διατροφὴν ἀναμέ-\nνουσιν ἐπικαρπίαν· ἡμῖν δὲ οἷς βίος ἐν ὕδασι, θάνα-\n\n\n\n\n\nτος ἡ γῆ καθάπερ τοῖς ἰχθύσιν ἥκιστα δυναμένοις\nἀναπνεῖν τὸν ἀέρα. τί δὴ οὖν παθοῦσα, ὦ γύναι, τὴν\nἀκτὴν ἀπολιποῦσα καὶ τὰ νήματα τοῦ λίνου ἄστυδε\nθαμίζεις Ὠσχοφόρια καὶ Λήναια ταῖς πλουσίαις Ἀθη-\nναίων συνεορτάζουσα; οὐκ ἐστι τοῦτο σωφρονεῖν οὐδ᾿\nἀγαθὰ διανοεῖσθαι. οὐχ οὕτω δή σε ὁ πατὴρ ἐκ τῆς\nΑἰγίνης, οὗ τεχθῆναί σε καὶ τραφῆναι συνέβη, μυεῖ-\nσθαι ὑπʼ ἐμοὶ γάμῳ παρέδωκεν. εἰ τὴν πόλιν ἀσπάζῃ,\nχαῖρε καὶ ἄπιθι· εἰ δὲ τὰ ἐκ θαλάττης ἀγαπᾷς, ἐπάνιθι\nεἰς τὸν ἄνδρα τὸ λῶον ἑλομένη, λήθη δέ σοι ἔστω\nμακρὰ τῶν κατʼ ἄστυ τούτων ἀπατηλῶν θεαμάτων.\n5 [I 5].\nΝαυβάτης Ῥοθίῳ.Οἴει μόνος πλουτεῖν, ὅτι τοὺς παῤ ἐμοὶ θητεύον-\nτας δελεάζων ἄγεις ὡς ἑαυτὸν περιουσίᾳ μισθωμάτων.\nκαὶ εἰκότως· σοὶ μὲν γὰρ ὁ βόλος ἤνεγκε πρῴην χρυ-\nσοῦς κόμματος Δαρεικοῦ, τῆς ἐπὶ Σαλαμῖνι ναυμαχίας\nἴσως λείψανα, καταδύσης οἶμαι νηὸς Περσικῆς αὐτοῖς\nἀνδράσι καὶ αὐτοῖς χρήμασιν, ὅτε ἐπὶ τῶν προγόνων\n\n\n\n\n\nτῶν ἡμετέρων ὁ Θθεμιστοκλῆς ὁ τοῦ Νεοκλέους ἤρατο\nτὸ μέγα κατὰ Μήδων τρόπαιον. ἐγὼ δὲ ἀγαπῶ τὴν\nτῶν ἀναγκαίων εὐπορίαν ἐκ τῆς καθημερινῆς ἐργασίας\nτῶν χειρῶν ποριζόμενος. ἀλλʼ εἰ πλουτεῖς, σύν 〈τῷ〉\nδικαίῳ πλούτει· γινέσθω δέ σοι ὁ πλοῦτος μὴ κακίας,\nἀλλὰ καλοκαγαθίας ὑπηρέτης.\n6 [I 6].\nΠανόπη Εὐθυβόλῳ.Ἀγάγου με, ὦ Εὐθύβολε, οὐκ ἀπερριμμένην γυ-\nναῖκα οὐδὲ μίαν τῶν ἀσήμων, ἀλλʼ ἐξ ἀγαθοῦ μὲν\nπατρὸς ἀγαθῆς δὲ μητρὸς γεγονυῖαν. Σωσθένης ὁ\nΣτειριεὺς ἦν μοι πατὴρ καὶ Δαμοφίλη μήτηρ, οἵ με\nἐγγυητὴν ἐπίκληρον ἐπὶ παίδων ἀρότῳ γνησίων συν-\nῆψάν σοι γάμῳ. σὺ δὲ ῥᾴδιος ὢν τὼ ὀφθαλμὼ καὶ\nπρὸς πᾶσαν ἡδονὴν ἀφροδίσιον κεχυμένος, ἀτιμάσας\nἐμὲ καὶ τὰ κοινὰ παιδία, Γαλήνην καὶ Θαλασσίωνα,\nἐρᾷς τῆς Ἑρμιονί[τι]δος μετοίκου, ἣν ἐπὶ κακῶ τῶν\n\n\n\n\n\nἐρώντων ὁ Πειραιεὺς ἐδέξατο. κωμάζουσι γὰρ εἰς αὐ-\nτὴν ἡ πρὸς θάλατταν νεολαία καὶ ἄλλος ἀλλο δῶρον\nἀποφέρει· ἡ δὲ εἰσδέχεται καὶ ἀναλοῖ Χαρύβδεως δίκην.\nσὺ δὲ ὑπερβαίνων τὰς ἁλιευτικὰς δωροφορίας μαινί-\nδας μὲν ἢ τρίγλας οὕτε φέρεις οὔτε θέλεις διδόναι,\nἀλλʼ ὡς ἀφηλικέστερος καὶ γυναικὶ πάλαι συνὼν. καὶ\nπαιδίων οὐ μάλα νηπίων πατὴρ παραγκωνίσασθαι τοὺς\nἀντεραστὰς βουλόμενος, κεκρυφάλους Μιλησίους καὶ\nΣικελικὸν ἱμάτιον καὶ ἐπʼ αὐτῷ χρυσίον εἰσπέμπεις.\nἢ πέπαυσο τῆς ἀγερωχίας, καὶ τοῦ λάγνος εἶναι καὶ\nθηλυμανὴς ἀπόσχου, ἢ ἴσθι με παρὰ τὸν πατέρα οἰ\nχησομένην, ὃς οὕτʼ ἐμὲ περιόψεται καὶ σὲ γράψεται\nπαρὰ τοῖς δικασταῖς κακώσεως.\n7 [Ι 7].\nΘαλάσσιος Ποντίφῳ. Ἔπεμψά σοι ψῆτταν καὶ σανδάλιον καὶ κεστρέα καὶ\nκήρυκας πέντε καὶ τριάκοντα, σὺ δέ μοι τῶν ἐρετμῶν\n\n\n\n\n\nδύο πέμψον, ἐπειδὴ τἀμὰ κατέαγεν. ἀντίδοσις γὰρ\n[ἡ] παρὰ φίλων εἰς φίλους. ὁ γὰρ προχείρως καὶ\nθαρσαλέως αἰτῶν εὔδηλός ἐστιν ἅπαντα κοινὰ [τὰ πρὸς\nτοὺς φίλους καὶ] τὰ τῶν φίλων [ἔχειν] ἡγούμενος.\n8 [I 8].\nΕὐκόλυμβος Γλαύκῃ.Οἱ τὴν γνώμην ἀμφίβολοι τὴν παρὰ τῶν εὐνοούν-\nτων κρίσιν ἐκδέχονται. κἀγὼ τὰ πολλὰ ταῖς αὔραις\nδιαλαλήσας — οὐδὲ γὰρ οὐδὲν πρὸς σὲ ἐθάρρουν ὦ\nγύναι — νῦν ἐξαγορεύω καὶ δέομαι τὸ λῷον ᾑρημένην\nσυμβουλεῦσαι. ἄκουε δὴ ὡς ἔχει καὶ πρὸς ὅ τι σε δεῖ\nτὴν γνώμην ἐξενεγκεῖν. τὰ ἡμέτερα, ὡς οἶσθα, παν-\nτελῶς ἐστιν ἄπορα καὶ βίος κομιδῇ στενός· τρέφει γὰρ\nοὐδὲν ἡ θάλαττα. ὁ λέμβος οὖν οὗτος ὃν ὁρᾷς ὁ κω-\nπήρης, 〈ὁ〉 τοῖς πολλοῖς ἐρέταις κατηρτυμένος, Κωρύ-\nκιόν ἐστι σκάφος, λῃσταὶ δʼ Ἀτταλῆς τὸ ἐν αὐτῷ\nσύστημα. οὗτοί με κοινωνὸν ἐθέλουσι λαβεῖν τοῦ\n\n\n\n\n\nτολμήματος, πόρους ἐκ πόρων [εὐμεγέθεις] ὑπισχνού-\nμενοι. πρὸς μὲν οὖν τὸν χρυσὸν ὃν ἐπαγγέλλονται\nκαὶ τὴν ἐσθῆτα κέχηνα, ἀνδροφόνος δὲ οὐχ ὑπομένω\nγενέσθαι οὐδὲ μιᾶναι λύθρῳ τὰς χεῖρας, ἃς ἡ θάλαττα\nἐκ παιδὸς εἰς δεῦρο καθαρὰς ἀδικημάτων ἐφύλαξε·\nμένειν δὲ πενίᾳ συζῶντα χαλεπὸν καὶ οὐ φορητόν.\nτούτων σὺ τὴν αἵρεσιν ταλάντευε. ὅπου γὰρ ἂν ῥέψῃς,\nὦ γύναι, ἅπαξ, ἐκεῖσε ἀκολουθήσω. ἀποκόπτειν γὰρ\nεἴωθε τῆς γνώμης ἡ τῶν φίλων συμβουλὴ τὸ ἀμφί-\nβολον.\n9 [I 9].\nΑἰγιαλεὺς Στρουθίωνι.Βά〈λ〉λ᾿ ἐς μακαρίαν, ὡς ἐναντίως ἡμῖν καὶ κατὰ\nτὴν παροιμίαν ἐπὶ τὰ Μανδροβόλου χωρεῖ τὰ πράγματα.\nτὸ μὲν γὰρ [ἐπὶ] λεπτῶν κερμάτων ἀποδίδοσθαι καὶ\nὠνεῖσθαι τὰ ἐπιτήδεια λιμηρὰν φέρει τὴν παραμυθίαν.\nὥρα οὖν σὲ συμπράττοντα ἡμῖν, ὦ Στρουθίων, τὴν\nπαῤ ἡμῶν ἐξ ὧν ἂν ἡ θάλαττα πορίζῃ παραμυθίαν\nἐκδέχεσθαι. βούλομαι δὲ πρὸς ἕνα ἢ δεύτερον του-\n\n\n\n\n\nτωνὶ τῶν λακκοπλούτων διὰ σοῦ προξένου, ἢ πρὸς\nἘρασικλέα τὸν Σφήττιον ἢ πρὸς Φιλόστρατον τὸν\nΧολαργέα, οἰκείως ἔχειν ὡς αὐτὸς ἐπὶ τῶν φερνίων\nκομίζειν αὐτοῖς τοὺς ἰχθύας. πάντως γὰρ πρὸς τῇ\nκαταβολῇ τἀργυρίου ἔσται παῤ αὐτῶν τις διὰ σοῦ\nπαραμυθία Διονυσίων ἢ Ἀπατουρίων τελουμένων. καὶ\nἄλλως ἐκ τῆς πικρὰς τῶν ἀγορανόμων ἐξελοῦνται ἡμᾶς\nχειρός, οἳ καθʼ ἑκάστην ἐπὶ τῷ σφετέρῳ κέρδει εἰς\nτοὺς ἀπράγμονας ἐμφοροῦσιν ὕβρεις. πολλοῦ δὲ δύ.\nνασθαι τοὺς παρασίτους ὑμὰς παρὰ τοῖς νέοις καὶ\nπλουσίοις οὐ λόγος ἀλλʼ ἔργον ἔδειξεν.\n10 [I 10].\nΚέφαλος Ποντίῳ.Τὴν μὲν θάλατταν, ὡς ὁρᾷς, φρίκη κατέχει καὶ\nτὸν οὐρανὸν ὑποβέβηκεν ἀχλὺς καὶ πάντα πανταχόθεν\nσυννέφελα, καὶ οἱ ἄνεμοι δὲ πρὸς ἀλλήλους ἀρασσό-\nμενοι ὅσον οὔπω κυκήσειν τὸ πέλαγος ἐπαγγέλλονται.\nἀλλὰ καὶ οἱ δελφῖνες ἀνασκιρτῶντες καὶ τῆς θαλάττης\nἀνοιδούσης λείως ἐφαλλόμενοι χειμῶνα καὶ τάραχον\nἐπιόντα μηνύουσι. Ταύρου δέ φασιν ἐπιτολὴν κατʼ\nοὐρανὸν οἱ τὰ μετέωρα δεινοὶ τὰ νῦν ἑστάναι. πολ-\n\n\n\n\n\nλάκις οὖν σώζονται ὑπʼ ἀσφαλείας οἱ προμηθούμενοι\nφυλάξασθαι τὸν κίνδυνον· εἰσὶ δὲ οἵ, παραδόντες ἑαυ-\nτοὺς ἅπαξ τῷ πελάγει, ὑπʼ ἀμηχανίας τῇ τύχῃ τοὺς\nοἴακας ἐπέτρεψαν φέρεσθαι. ὅθεν ἀκούομεν τοὺς μὲν\nκατὰ τὸ Μαλέας ἀκρωτήριον, τοὺς δὲ κατὰ τὸν Σικε-\nλικὸν πορθμόν, ἄλλους δὲ εἰς τὸ Λιβυκὸν πέλαγος\nῥύμῃ φερομένους ἐποκέλλειν ἢ καταδύεσθαι. ἔστι δὲ\nοὐδὲν τούτων πρὸς χειμῶνα καὶ κίνδυνον ὁ Καφηρεὺς\nἐπιεικέστερος. ἀναμείναντες οὖν ἀπολῆξαι τὸ κλυδώ-\nνιον καὶ καθαράν αἰθρίαν γενέσθαι, περινοστήσομεν\nἄχρι καὶ αὐτοῦ τοῦ Καφηρέως τὰς ἀκτάς, ἵνʼ εἴ πού\nτι τῶν ἐκ ναυαγίας ἀποπτυσθὲν εὑρεθείη σῶμα, τοῦτο\nπεριστείλαντες ταφῇ καλύψωμεν. οὐ γὰρ ἄμισθον τὸ\nεὖ ποιεῖν κἂν μὴ παραχρῆμα τῆς εὐεργεσίας ἡ ἀντί-\nδοσις φαίνηται. τέρπει δὲ οὐδὲν ἧττον τοὺς ἀνθρώ-\nπους πρὸς τοῖς ἐλπιζομένοις ἀγαθοῖς καὶ διαχεῖ τὴν\nκαρδίαν τὸ συνειδός, καὶ μάλισθʼ ὅταν εἰς τοὺς ὑμο-\nφύλους οὐκέτʼ ὄντας τὴν εὐποιίαν καταβάλλωνται.\n11 [III 1].\nΓλαυκίππη Χαρόπῃ.Οὐκέτʼ εἰμὶ ἐν ἐμαυτῇ, ὦ μῆτερ, οὐδὲ ἀνέχομαι\nγήμασθαι ᾧ με κατεγγυήσειν ἐπηγγείλατο ἔναγχος ὁ\nπατήρ, τῷ Μηθυμναίῳ μειρακίῳ τῷ παιδὶ τοῦ κυβερ-\nνητου, ἐξ ὅτου τὸν ἀστικὸν ἔφηβον ἐθεασάμην τὸν\nὠσχοφόρον, ὅτε με ἄστυδε προὔτρεψας ἀφικέσθαι Ὠσχο-\nφορίων ὄντων. καλὸς γάρ ἐστι, καλός, ὦ μῆτερ, καὶ\nἥδιστος, καὶ βοστρύχους ἔχει βρύων οὐλοτέρους, καὶ\nμειδιᾷ τῆς θαλάττης γαληνιώσης χαριέστερον, καὶ τὰς\nβολὰς τῶν ὀφθαλμῶν ἐστι κυαναυγής, οἷος τὸ πρῶτον\nὑπὸ τῶν ἡλιακῶν ἀκτίνων ὁ πόντος καταλαμπόμενος\nφαίνεται. τὸ δὲ ὅλον πρόσωπον αὐτοῦ — ἐνορχεῖσθαι\nταῖς παρειαῖς εἴποις ἂν τὰς Χάριτας τὸν Ὀρχομενὸν\nἀπολιπούσας καὶ τῆς Ἀργαφίας κρήνης ἀπονιψαμένας·\nτὼ χείλη δὲ τὰ ῥόδα τῆς Ἀφροδίτης ἀποσυλήσας τῶν\nκόλπων διήνθισται ἐπὶ τῶν ἄκρων ἐπιθέμενος. ἢ τού-\nτῳ μιγήσομαι ἢ τὴν Λεσβίαν μιμησαμένη Σαπφὼ οὐκ\n\n\n\n\nἀπὸ τῆς Λευκάδος πέτρας, ἀλλʼ ἀπὸ τῶν Πειραϊκῶν\nπροβόλων ἐμαυτὴν εἰς τὸ κλυδώνιον ὤσω.\n12 [III 2].\nΧαρόπη Γλαυκίππῃ.Μέμηνας, ὦ θυγάτριον, καὶ ἀληθῶς ἐξέστης. ἐλλε-\nβόρου δεῖ σοι, καὶ οὐ τοῦ κοινοῦ τοῦ δὲ ἀπὸ τῆς\nΦωκίδος Ἀντικύρας, ἥτις, δέον αἰσχύνεσθαι κορικῶς,\nἀπέξυσαι τὴν αἰδῶ τοῦ προσώπου. ἔχε ἀτρέμα κατὰ\nσεαυτὴν καὶ ῥάπιζε τὸ κακὸν ἐξωθοῦσα τῆς διανοίας.\nεἰ γάρ τι τούτων ὁ σὸς πατὴρ πύθοιτο, οὐδὲν διασκε-\nψάμενος οὐδὲ μελλήσας τοῖς ἐναλίοις βορὰν παραρρίψει\nσε θηρίοις.\n13 [III 3].\nΕὔαγρος Φιλοθήρῳ.Εὐοψία μὲν ἦν καὶ πλῆθος ἰχθύων· ἐγὼ δὲ τὴν\nσαγήνην ἁπλώσας . . . . ἠπόρουν ὅ τι πράξαιμι. ἔδοξεν\nοὖν Σισύφειόν τί μοι βουλευσαμένῳ βούλευμα ἐλθεῖν\nπαρὰ τὸν δανειστὴν Χρέμητα, καὶ ὑποθήκην αὐτῷ\n\n\n\n\n\nκαθομολογήσαντα τὸ σκάφος λαβεῖν χρυσοῦς τέσσαρας,\nἐξ ὧν αὖθις καινουργῆσαί μοι τὴν σαγήνην ὑπάρξειεν.\nκαὶ δῆτα τοῦτο λόγου θᾶττον ἐγένετο. καὶ ὁ Χρέμης\nὁ κατεσκληκώς, ὁ συνεσπακὼς τὰς ὀφρῦς, ὁ ταυρηδὸν\nπάντας ὑποβλέπων, ἴσως ἔρωτι τῆς ἀκάτου χαλάσας τὸ\nβαρὺ καὶ ἀμειδές, ἀνεὶς τὰς ὄψεις ὑπεμειδία πρός με\nκαὶ οἷος εἶναι ὑπουργεῖν πάντα ἔφασκεν. εὐθύς μὲν\nοὖν ἔκδηλος ἦν, οὕτως ἀθρόως τὸ σκυθρωπὸν λύσας,\nοὐκ ἀγαθόν τι διανοούμενος, ἀλλʼ ὕπουλον ἔχων τὸ\nφιλάνθρωπον· ὡς δὲ ἐνστάντος τοῦ καιροῦ πρὸς τῷ\nἀρχαίῳ καὶ τὸν τόκον ἀπῄτει οὐδὲ εἰς ὥραν ἐνδιδούς,\nἐπέγνων τοῦτον ἐκεῖνον ὃν πιστάμην πρὸς τῇ Διο-\nμη[τ]ίδι πύλῃ καθήμενον, τὸν τὴν καμπύλην ἔχοντα,\nτὸν ἐχθρὰ πᾶσι φρονοῦντα Χρέμητα τὸν Φλυέα· καὶ\nγὰρ ἕτοιμος ἦν ἐπιλήψεσθαι τοῦ σκάφους. ἰδὼν οὖν\nεἰς ὅσον ἀμηχανίας ἐληλάκειν, οἵκαδε ἀποτρέχω καὶ τὸ\nχρυσοῦν ἁλύσιον, ὅπερ ποτὲ εὐπορῶν τῇ γαμετῇ κόσμον\nεἶναι περιαυχένιον ἐπεποιήκειν, ἀποσπάσας τοῦ τρα-\nχήλου, ὡς Πασίωνα τὸν τραπεζίτην ἐλθὸν ἀπημπόλησα,\nκαὶ συναγαγὼν τὰ νομίσματα αὐτοῖς τόκοις φέρων\n\n\n\n\nἀπέδωκα, καὶ ὤμοσα κατʼ ἐξωλείας ἐμαυτοῦ μήποτʼ U+003CἄνU+003E\nὑπομεῖναι παρά τινα τῶν ἐν πόλει δανειστῶν ἐλθεῖν\nμηδʼ ἂν U+003CεἰU+003E φθάνοιμι λιμῷ κατασκλῆναι. ἄμεινον\nγὰρ εὐπρεπῶς ἀποθανεῖν ἢ ζῆν ὑποκείμενον δημοτικῷ\nκαὶ φιλοκερδεῖ πρεσβύτῃ.\n14 [I 11].Θυναῖος Σκοπέλῳ.\nἈκήκοας ἀκουσμάτων βαρύτατον, ὦ Σκόπελε; στόλον\nἈθηναῖοι διανοοῦνται πέμπειν εἰς τὴν ὑπερορίαν ναυ-\nμαχεῖν ἐθέλοντες. καὶ ἤδη μὲν ἡ Πάραλος καὶ ἡ |\nΣαλαμινία αἱ μάλιστα ταχυναυτοῦσαι πρόδρομοι λύουσι\n[τῶν ᾐόνων] τὰ πρυμνήσια, τοὺς μαστῆρας [οἳ μέλ-\nλουσιν ἀπαγγέλλειν παρʼ οὗ καὶ ὅτε δεῖ ἀπιέναι πολε-\nμήσοντας,] ἐνθέμεναι. χρεία 〈δέ〉 ταῖς λοιπαῖς ναυσὶ\nτὸ στρατιωτικὸν τάγμα δεχομέναις ἐρετῶν πλειόνων\nκαὶ οὐχ ἥκιστα ἐμπείρων ἀνέμοις καὶ κύμασιν ἀπομοά-\nχεσθαι. τί οὖν, ὦ βέλτιστε, δρῶμεν; φεύγομεν ἢ μέ-\n\n\n\n\n\nνομεν; ἀνδρολογοῦσιν ἐκ Πειραιῶς καὶ Φαληρόθεν\nκαὶ 〈ἐκ〉 Σουνίου καὶ μέχρι τῶν αὐτῶ 〈τῷ〉 Γεραιστῷ\nπροσοίκων χωρίων τοὺς τῆς θαλάττης ἐργάτας. πῶς\nδὲ κἂν ἡμεῖς οἱ μηδὲ τὴν ἀγορὰν εἰδότες ὑπομείναιμεν\nπαρατάττεσθαι καὶ ὁπλομάχοις ἀνδράσιν ὑπηρετεῖν;\nδυοῖν δὲ ὄντοιν χαλεποῖν, τοῦ τε φεύγειν ἐπὶ τέκνοις\nκαὶ γυναιξὶ τοῦ τε μέλλειν ξίφεσιν ὁμοῦ καὶ θαλάττῃ\nπαραδιδόναι τὸ σῶμα, τοῦ μένειν ὄντος ἀλυσιτελοῦς\nτὸ φεύγειν ἐφάνη λυσιτελέστερον.\n15 [I 12].\nNαυσίβιος Πρυμναίῳ.Ηγνόουν ὅσον εἰσὶ τρυφερὰ καὶ ἁβρόβια τῶν Ἀθή-\nνησι πλουσίων τὰ μειράκια· ἔναγχος δὲ Παμφίλου\nμετὰ τῶν συνηλικιωτῶν μισθουμένου τὸ σκαφίδιον.\nὡς ἂν ἔχοι γαληνιῶντος τοῦ πελάγους παραπλεῖν ἃμα\nκαὶ συμμετέχειν ἡμῖν τῆς ἄγρας τῶν ἰχθύων, ἔγνων\nἡλίκα αὐτοῖς ἐκ γῆς καὶ θαλάττης πορίζεται τρυφή-\nματα. οὐ γὰρ ἀνεχόμενος τῶν ξύλων τῆς ἁλιάδος ἐπί\nτε ταπήτων τινῶν ξενικῶν καὶ ἐφεστρίδων κατακλιθείς\n\n\n\n\n\n― οὐ γὰρ οἷός 〈τε〉 ἔφασκεν εἶναι κεῖσθαι ὡς οἱ\nλοιποὶ ἐπὶ τῶν καταστρωμάτων, τὴν σανίδα οἶμαι\nλίθου νομίζων τραχυτέραν — ᾔτει παρʼ ἡμῶν σκιὰν\nαὐτῷ μηχανήσασθαι τὴν τοῦ ἱστίου σινδόνα ὑπερπε-\nτάσαντας, ὡς οὐδαμῶς οἷός τε ὢν φέρειν τὰς ἡλιακὰς\nἀκτίνας. ἡμῖν δὲ οὐ μόνον τοῖς ταύτην ποιουμένοις\nτὴν ἐργασίαν, ἀλλὰ καὶ πᾶσιν ἀπαξαπλῶς ὅσοις μὴ\nπεριουσία [πλούτου] πρόσεστι, ἢ σπουδάζεται ἔστιν οὐ\nδυναμένοις τῇ εἴλῃ θέρεσθαι. ἐν ἴσῳ γὰρ κρυμὸς καὶ\nθάλαττα. φερομένων δὲ ἄμα — οὐ μόνος οὐδὲ μετὰ\nμόνων τῶν ἑταίρων ὁ Πάμφιλος, ἀλλὰ καὶ γυναίων\nαὐτῷ περιττῶν τὴν ὥραν πλῆθος συνείπετο, μουσουργοὶ\nπᾶσαι· ἡ μὲν γὰρ ἐκαλεῖτο Κρουμάτιον καὶ ἦν αὐλη-\nτρίς, ἡ δὲ Ερατὼ καὶ ψαλτήριον μετεχειρίζετο, ἄλλη\nδὲ Εύεπὶς καὶ αὕτη κύμβαλα ἐπεκρότει — ἐγένετο οὖν\nμοι μουσικῆς ἡ ἄκατος πλέα, καὶ ἦν ᾠδικον τὸ πέλα-\nγος καὶ πᾶν θυμηδίας ἀνάμεστον. πλὴν ἐμέ γε ταῦτα\nοὐκ ἔτερπεν. οὐδὲ γὰρ οὐκ ὀλίγοι τῶν ὁμοβίων καὶ\n\n\n\n\nμάλιστα ὁ πικρὸς Γλαυκίας Τελχῖνος ἦν μοι βασκαίνων\nβαρύτερος. ἐπεὶ δὲ τὸν μισθὸν πολὺν κατέβαλε[το],\nτἀργύριόν με διέχει, καὶ νῦν ἐκείνου τοὺς ἐπιθαλατ-\nτίους ἀγαπῶ κώμους καὶ τοιοῦτον ἕτερον ἐὑτιστῆναί\nμοι ποθῶ δαπανηρὸν καὶ πολυτελῆ νεανίσκον.\n16 [I 13].\nAὐχέτιος Ἀρμενίῳ.Εἰ μέν τι δύνασαι συμπράττειν, καὶ δῆτα λέγε πρός\nμε, οὐ πρὸς ἑτέρους ἔκπυστα ποιῶν τἀμά· εἰ δὲ μηδὲν\nοἷός τε εἶ ὠφελεῖν, γενοῦ μοι τὰ νῦν Ἀρεοπαγίτου\nστεγανώτερος. ἐγὼ δέ, ὅπη ποτὲ τἀμά, σοι διηγήσο-\nμαι. ἔρως με οὐκ ἐῷ παρεμπεσὼν ὑπὸ τοῦ λογισμοῦ\nκυβερνᾶσθαι, ἀλλὰ τὸ νῆφον ἐν ἐμοὶ συνεχῶς ὑπὸ\nτοῦ πάθους βυθίζεται. πόθεν γάρ ποτε εἰς ἁλιέα\nδύστηνον ἀγαπητῶς τὴν ἀναγκαίαν ἐκπορίζοντα δια-\nτροφὴν ἔρως ἐνέσκηψε καὶ ἐντακεὶς οὐκ ἀνίησιν, ἀλλʼ\nἴσα τοῖς πλουσίοις καὶ ὡρικοῖς νεανίσκοις φλέγομαι;\nκαὶ ὅ ποτε γελῶν τοὺς ἐκ τρυφῆς πάθει δουλεύοντας\nὅλος εἰμὶ τοῦ πάθους, καὶ γαμησείω νῦν καὶ τὸν\n\n\n\n\n\nὙμέναιον ἐκφαντάζομαι τὸν παῖδα τῆς Τερψιχόρης.\nἔστι δὲ ἡ παῖς ἧς ἐρῶ τὸ τῶν μετοίκων θυγάτριον\nτῶν ἐξ Ερμιόνης οὐκ οἶδʼ ὅπως εἰς Πειραιᾶ φθαρέν-\nτων. ἄλλην μὲν οὖν δοῦναι προῖκα οὐκ ἔχω· ἐμαυτὸν\nδὲ δείξας οἷός εἰμι θαλαττουργός, εἰ μὴ μαίνοιτο ὁ\nταύτης πατήρ, οἶμαι παρέξειν ἐπιτήδειον νυμφίον.\n17 [I 14].\nἘγκύμῶν ‘Αλικτύπῳ.Ἠρόμην ἰδὼν ἐπὶ τῆς ᾐόνος τῆς ἐν Σουνίῳ πα-\nλαιὸν καὶ τετρυχωμένον δίκτυον, ὅτου εἴη καὶ τίνα\nτρόπον οὐκ ἐξ ὄγκου μόνον ἀποσχισθέν, ἤδη δὲ καὶ\nὑπὸ χρόνου παλαιότητος διερρωγὸς ἀποκέοιτο. οἱ δὲ\nἔφασαν σὸν κτῆμα γεγονέναι πρὸ τούτων εττάρων\nἐτῶν, εἶθʼ ὑφάλῳ προσομιλῆσαν πέτρᾳ κατὰ μέσον\nἀποσχισθῆναι τῶν πλεγμάτων· σοῦ δὲ ἐξ ἐκείνου μήτε\nἀκέσασθαι μήτε ἀνελέσθαι βουληθέντος μεῖναι, μηδε-\nνὸς τῶν ἐνοικούντων ὡς ἀλλοτρίου θιγγάνειν ἐπι-\nχειρήσαντος. ἐγένετο οὖν οὐκ ἐκείνων μόνον ἀλλὰ\n\n\n\n\n\nγὰρ καὶ σοῦ τοῦ ποτε δεσπότου λοιπὸν ἀλλότριον.\nαἰτῶ οὖν σε τὸ τῇ φθορᾷ καὶ τῷ χρόνῳ μὴ σόν. σὺ\nδʼ ᾧ παντελῶς ἀπώλειαν προσένειμας, ἥκιστα ζημιού-\nμενος, ἕτοιμος ἔσο πρὸς τὴν δόσιν [ἔρρωσο].\n18 [Ι 15].\nίκτυσος Ἐγκύμονι. Δυσμενὴς καὶ βάσκανος ὁ τῶν γειτόνων ὀφθαλ-\nμός, φησιν ἡ παροιμία. τίς γάρ σοι τῶν ἐμῶν φρον-\nτίς; τί δὲ τὸ παρʼ ἐμοῦ ῥᾳθυμίας ἠξιωμένον κτῆμα\nσὸν εἶναι νομίζεις; εἶργε τὰς χεῖρας, μᾶλλον δὲ τὰς\nἀπλήστους ἐπιθυμίας, μηδέ σε ἡ τῶν ἀλλοτρίων ὄρεξις\nἀδίκους αἰτεῖν χάριτας ἐκβιαζέσθω.\n19 [I 16].\nἘγκύμων Ἀλικτύσπῳ.Οὐκ ᾔτησά σε ἃ ἔχεις, ἀλλʼ ἃ μὴ ἔχεις. ἐπεὶ δὲ\nοὐ βούλει ἃ μὴ ἔχεις ἕτερον ἔχειν, ἔχε μὴ ἔχεις.\n20 [I 17].\nΕὐσάγηνος Λιμενάρχῳ. Οὐκ ἐς κόρακας φθαρήσεται ὁ σκοπιωρὸς ὁ Λέσβιος;\n\n\n\nφρίκη σκιερὰν κατὰ μέρος τὴν θάλατταν ἰδὼν ἀνεβό-\nησεν ὡς πλήθους ὅλου προσιόντος θύννων ἢ πηλα-\nμύδων· καὶ ἡμεῖς πεισθέντες τῇ σαγήνη μονοινουχὶ τὸν\nκόλπον ὅλον περιεβάλομεν. εἶτα ἀνιμώμεθα, καὶ τὸ\nβάρος μεῖζον ἦν ἢ κατὰ φορτίον ἰχθύων. εὐέλπιδες\nοὖν καὶ τῶν πλησίον τινὰς ἐκαλοῦμεν μερίτας ἀπο-\nφανεῖν ἐπαγγελλόμενοι, εἰ συλλάβοιντο ἡμῖν καὶ συμπο-\nνήσαιεν. τέλος μόγῳ πολλῷ δείλης ὀψίας εὐμεγέθη\nκάμηλον ἐξειλκύσαμεν μυδῶσαν ἤδη καὶ σκώληξιν ἐπι-\nβρύουσαν. τοιαῦτα θηράσας οὐχ ἵνα ἐπιγελάσῃς ἐδή-\nλωσα, ἀλλʼ ἵνα μάθης αἷς καὶ πόσαις μηχαναῖς ἡ τύχη\nμε τὸν ἀτυχῆ καταγωνίζεται.\n21 [I 18].\nΕὔπλοος ΘαλασσέρωτιὙπερμαζᾷς ἢ μέμηνας· ἀκούω γάρ σε λυρῳδοῦ γυ-\nναικὸς ἐρᾶν καὶ εἰς ἐκείνης φθειρόμενον πᾶσαν τὴν\nἐφήμερον ἄγραν κατατίθεσθαι. ἀπήγγειλε γάρ μοι\n\n\n\n\n\nτοῦθʼ ὁ γειτόνων βέλτιστος ὠσίας, οὗτος ἐκεῖνος\n| Σωσίας] ὁ τὸν χρηστὸν καὶ ἡδύν γάρον ἔψων ἐκ τῶν\nλεπτοτέρων ἰχθύων οὓς ἐγκολπίζεται τῇ σαγήνη. ἔστι\nδὲ τῶν ἐπιεικῶς τὴν ἀλήθειαν τιμώντων, καὶ οὐκ ἄν\nποτε ἐκεῖνος εἰς ψευδηγορίαν ὠλίσθησεν. πόθεν οὖν,\nεἰπέ μοι, μουσικῆς σοι . . . . . διάτονον καὶ χπωμεματικὸν\nκαὶ ἐναρμόνιον γένος ἐστίν; ὁμοῦ γὰρ τῇ ὥρᾳ τῆς\nπαιδίσκης ᾑρέθης καὶ τοῖς κρούμασιν, ὡς 〈ὁ〉 αὐτὸς\nἔφασκεν ἀπαγγέλλων. πέπαυσο εἰς ταῦτα δαπανώμε-\nνος, μή σε ἀντὶ τῆς θαλάττης ἡ γῆ ναυαγὸν ἀποφήνῃ\nψιλώσασα τῶν χρημάτων, καὶ γένηταί σοι τὸ τῆς ψαλ-\nτρίας καταγώγιον [ὁ] Καλυδώνιος κόλπος ἢ [τὸ] Τυρ-\nρηνικὸν πέλαγος, καὶ Σκύλλα ἡ μουσουργός, οὐκ ἔχοντί\nσοι Χράταιῖν ἐπικαλεῖσθαι, εἰ δεύτερον ἐφορμᾷ.\n22 [I 19].\nΘαλάσσερως Εὐσπλόῳ.Τηνάλλως ποιεῖ[ς] τὴν πρός με νουθεσίαν, ὦ\nΕὔπλοε. ἐγὼ γὰρ οὐκ ἂν ἀποσταίην τῆς ἀνθρώπου θεῷ\nμυσταγωγοῦντι πυρφόρῳ καὶ τοξοφόρῳ πειθόμενος. καὶ\nἄλλως ἡμῖν τὸ ἐρᾶν συγγενές, τῆς θαλαττίας θεοῦ\nτεκούσης τοῦτο τὸ παιδίον. ἡμέτερος οὖν πρὸς μητρὸς\nὁ Ἔρως, καὶ ὑπὸ τούτου βληθεὶς τὴν καρδίαν ἔχω\nπρὸς θαλάττῃ τὴν κόρην, Πανόπη νομίζων ἢ ἀλατείᾳ\nταῖς καλλιστευούσαις τῶν Νηρηίδων συνεῖναι.\n1 [III 9]Ἀποπειρώμενος τῶν σκυλακίων εἰ λοιπὸν ἐπιτή-\nδεια εἰς δρόμον, λαγωὸν ἔν τινι θάμνῳ διπστροβήσας\nἐξαίφνης ἀνέστησα, τὰ δὲ σκυλάκια οὑμοὶ υἱεῖς ἐκ τῶν\nἱμαντίων ἀπέλυσαν. καὶ τὰ μὲν ἐθορύβει καὶ ἐγγὺς\nἦν ἑλεῖν τὸ θηρίον, ὁ λαγωὸς δέ, . . . τοῦ κιν-\nδύνου φυγῇ ὑπερβὰς τὸ σιμὸν, φωλεοῦ τινος κατάδυσιν\nεὕρετο. μία δὲ ἡ προθυμοτέρα τῶν κυνῶν ἤδη περι-\nκεχηνυῖα καὶ ψαῦσαι προσδοκῶσα τῷ δήγματι συγκατ-\nῆλθεν εἰς τὴν ὀπὴν τῆς γῆς, 〈καὶ〉 ἐντεῦθεν ἀνελ-\nκύσαι βιαζομένη τὸ λαγῴδιον, [καὶ] θραύει τοῖν\nB\n\n\n\nπροσθίοιν ποδοῖν τὸν ἕτερον. καὶ ἀνειλόμην χωλεύ-\nουσαν σκύλακα ἀγαθὴν καὶ τὸ ζῷον ἡμίβρωτον, καὶ\nγέγονέ μοι κέρδους ἐφιεμένῳ λυπροῦ ζημίαν μεγάλην\nἀπενέγκασθαι.\n2 [ΙΙΙ 10].\nἸοφῶν Ἐράστωνι.Ἐπιτριβείη καὶ κακὸς κακῶς ἀπόλοιτο ὁ μιαρὸς\nἀλεκτρυών, ὅς με ἡδὺν ὄνειρον θεώμενον ἀναβοήσας\nἐξήγειρεν. ἐδόκουν γάρ, ὦ φίλτατε γειτόνων, λαμπρός\nτις εἶναι καὶ βαθύπλουτος, εἶτα οἰκετῶν ἐφέπεσθαί\nμοι στῖφος, οὓς οἰκονόμους καὶ διοικητὰς ἐνόμιζον\nἔχειν. ἐῴκειν δὲ καὶ τὼ χεῖρε δακτυλίων πεπληρῶσθαι\nκαὶ πολυταλάντους λίθους περιφέρειν· καὶ ἦσαν οἱ δάκτυ-\nλοί μου μαλακοὶ καὶ ἥκιστα τῆς δικέλλης ἐμέμνηντο.\nἐφαίνοντο δὲ καὶ οἱ κόλακες ἐγγύθεν, Γρυλλίωνα εἴ-\nποις ἂν καὶ Παταικίωνα παρεστάναι. ¦ἐν τούτῳ δὴ\nκαὶ ὁ Ἀθηναίων δῆμος εἰς τὸ θέατρον παρελθόντες\nἐβόων προχειρίσασθαί με στρατηγόν. μεσούσης δὲ\nτης χειροτονίας ὁ παμπόνηρος ἀλεκτρυὼν ἀνεβόησε\n\n\n\n\nκαὶ τὸ φάσμα ἠφανίσθη. ὅμως〈δ᾿〉 ἀνεγρόμενος περι-\nχαρὴς ἦν ἐγώ, ἐνθύμιον δὲ ποιησάμενος τοὺς φυλλο-\nχόους ἑστάναι μῆνας ἔγνων εἶναι τὰ ἐνύπνια ψευδῆ.\n3 [I 24].\nἈμνίων Φιλομόσχῳ. Ἀπέκειρεν ἡμῶν ἡ χάλαζα βαρέως ἐμπεσοῦσα τὰ\nλήια, καὶ λιμοῦ φάρμακον οὐδέν. ὠνεῖσθαι δὲ ἡμῖν\nἐπακτοὺς πυροὺς οὐχ οἷόν τε διὰ σπάνιν κερμάτων.\nἔστι δέ σοι, ὡς ἀκούω, τῆς πέρυσιν εὐετηρίας λείψανα.\nδάνεισον οὖν μοι μεδίμνους εἴκοσιν, ὡς ἂν ἔχοιμι\nσώζεσθαι αὐτὸς καὶ ἡ γυνὴ καὶ τὰ παιδία. καρπῶν\nδὲ εὐφορίας γενομένης ἐκτίσομεν ‘αὐτῷ τῷ μέτρῳ, καὶ\nλώϊον’ ἐάν τις ἀφθονία γένηται. μὴ δὴ περιίδῃς ἀγα-\nθοὺς γείτονας εἰς στενὸν τοῦ καιροῦ φθειρομένους.\n4 [I 25]\nΕὐπέταλος Ἐλατίωνι. - Οὐδέν με τῆς γῆς ἀμειβομένης τῶν πόνων ἀντάξιον,\nἔγνων ἐμαυτὸν ἐπιδοῦναι θαλάττῃ καὶ κύμασι. ζῆν\n\n\n\n\n\nμὲν γὰρ καὶ τεθνάναι μεμοίραται πᾶσιν ἡμῖν, καὶ οὐκ\nἔστι τὸ χρεὼν φυγεῖν, κἂν ἐν οἰκίσκῳ τις αὑτὸν\nκαθείρξας τηρῇ. ἐνεργὸς γὰρ ἡ εἱμαρμένη καὶ τὸ\nπεπρωμένον ἄφυκτον· ὥστε τὸ ζῆν οὐχ ὑπὸ τούτοις\nταλαντεύεται, ἀλλʼ ὑπὸ τῇ τύχῃ βραβεύεται. ἤδη γάρ\nτινες μὲν ἐπὶ γῆς ὠκύμοροι, ἐπὶ θαλάττης δὲ μακρό-\nβιοι κατεβίωσαν· ὥστε εἰδὼς ταῦθʼ οὕτως ἔχειν ἐπὶ\nναυτιλίαν βαδιοῦμαι, καὶ ἀνέμοις ὁμιλήσω καὶ κύμασι.\nκρεῖττον γὰρ ἐπανήκειν ἐκ Βοσπόρου καὶ Προποντίδος\nνεόπλουτον, ἢ καθήμενον ἐπὶ ταῖς τῆς Ἀττικῆς ἐσχα\nτιαῖς λιμῶδες καὶ αὐχμηρὸν ἐρυγγάνειν.\n5 [I 26].\nἈγελαρχίδης Πυθολάῳ.Μέγα, ὦ γενναῖε, κακόν εἰσιν οἱ κατὰ τὴν πόλιν\nτοκογλύφοι. ἐγὼ γὰρ οὐκ οἶδα τί παθών, δέον παρὰ\nσὲ ἢ παρά τινα ἄλλον τῶν κατʼ ἀγρὸν γειτόνων\nἐπεὶ κατέστην ἐν χρείᾳ χρημάτων, βουλόμενος ἐπὶ Κο-\n\n\n\n\n\nλωνῷ πρίασθαι χωρίον, ξεναγήσαντός μέ τινος τῶν\nἀστικῶν ἐπὶ τὰς Βυρτίου θύρας ἀφικόμην. εἶτα κατα-\nλαμβάνω πρεσβύτην ὀφθῆναι ῥικνόν, συνεσπακότα τὰς\nὀφρῦς, χαρτίδια ἀρχαῖά τινα σαπρὰ δὲ διὰ τὸν χρόνον,\nὑπὸ κόρεων καὶ σητῶν ἡμίβρωτα, διὰ χειρὸς κατέχοντα.\nεὐθὺς μὲν οὖν μόλις με προσεῖπε, ζημίαν ἡγούμενος\nτὴν προσηγορίαν. εἶτα τοῦ προξένου φήσαντος ὡς\nδεοίμην χρημάτων, πόσων ἤρετο ταλάντων. ἐμοῦ δὲ\nθαυμάσαντος τὴν ὑπερβολὴν διέπτυεν εὐθέως καὶ δῆ-\nλος ἦν δυσχεραίνων. ὅμως 〈δ᾿〉 ἐδίδου καὶ ἀπῄτει\nγραμματεῖον καὶ πρὸς τῷ ἀρχαίῳ τόκον βαρύν καὶ\nτὴν οἰκίαν ὑποτεθειμένος ἣ ἔστι μοι. μέγα τι κακόν\nεἰσιν οἱ περὶ τὰς ψήφους καὶ τῶν δακτύλων τὰς\nκατακάμψεις ἀλινδούμενοι. μή μοι γένοιτο, ἀγροίκων\nἔφοροι δαίμονες, μὴ λύκον ἔτι, μὴ δανειστὴν ἰδεῖν.\n6 [Ι 27].\nἈνίκητος Φοιβιανῇ.Φεύγεις με, ὦ Φοιβιανή, φεύγεις, καὶ ταῦτα ἀρτίως\nὅλον τὸν ἀγρὸν ἀπενεγκαμένη. τί γὰρ οὐ τῶν ἐμῶν\nλαβοῦσα ἔχεις; οὐ σῦκα; οὐ τυρὸν ἐκ ταλάρων; οὐκ\nἔριφον νεογιλόν; οὐκ ἀλεκτορίδων ζεῦγος; οὐ τὰ λοιπὰ\nτρυφήματα πάντα ἔστι σοι ἐξ ἐμοῦ; οὕτως ὅλον με\nαὐτῇ . . . κατὰ τὴν παροιμίαν ἀνατρέψασα δουλεύειν\nκατηνάγκασας. σὺ δὲ οὐδεμίαν ὤραν ἔχεις ἐμοῦ δια-\nκαῶς φλεγομένου· ἀλλὰ χαῖρε καὶ ἄπιθι· ἐγὼ δὲ [οἴσω]\nβαρέως μέν, οἴσω δὲ ὅμως τὴν ἀτιμίαν.\n7 [Ι 28].\nΦοιβιανὴ Ἀνικήτῳ.Ὠδίνουσά με ἀρτίως ἥκειν ὡς ἑαυτὴν ἡ τοῦ γεί-\nτονος μετέπεμψε γυνή· καὶ δῆτα ᾔειν ἀραμένη τὰ πρὸς\nτὴν τέχνην, σὺ δὲ ἐξαπίνης ἐπιστὰς ἐπειρῶ τὴν δέρην\nἀνακλάσας κύσαι. οὐ παύσῃ, τρικόρωνον καὶ ταλάν-\n\n\n\n\n\nτατον γερόντιον, πειρῶν τὰς ἐφʼ ἡλικίας ἀνθούσας ἡμᾶς\nὥς τις ἄρτι γενειάζειν ἀρχόμενος; οὐχὶ τῶν κατʼ ἀγρὸν\nπόνων ἀφεῖσαι ἀεργὸς τὴν ἀηδίαν πορισάμενος; οὐ\nτοὐπτανίου καὶ τῆς ἐσχάρας ὡς ἀδύνατος ὢν ἐξέωσαι;\nπῶς οὖν τακερὸν βλέπεις [βλέμμα] καὶ ἀναστένεις;\nπέπαυσο, Κέκροψ ἄθλιε, καὶ τρέπου κατὰ σεαυτόν, ὦ\nπρέσβυ, μή σε λαβοῦσα κακόν τι ἐργάσωμαι.\n8 [III 11].\nΔρυαντίδας Χρονίῳ.Οὐκέτι σοι μέλει οὔτε τῆς εὐνῆς ἡμῶν οὔτε τῶν\nκοινῶν παιδίων οὔτε μὴν τῆς κατʼ ἀγρὸν διατριβῆς,\nὅλη δὲ εἶ τοῦ ἄστεος, Πανὶ μὲν καὶ Νύμφαις ἀπεχθο-\nμένη, ἃς Ἐπιμηλίδας ἐκάλεις καὶ Δρυάδας καὶ Ναΐδας,\n\n\n\n\n\nκαινοὺς δὲ ἡμῖν ἐπεισάγουσα θεοὺς πρὸς πολλοῖς τοῖς\nπροϋπάρχουσι. ποῦ γὰρ ἐγὼ κατʼ ἀγρὸν ἱδρύσω Κω-\nλιάδας ἢ Γενετυλλίδας; οἶδʼ ἀκούσας ἄλλα τινὰ δαι-\nμόνων ὀνόματα, ὧν διὰ τὸ πλῆθος ἀπώλισθέ μου τῆς\nμνήμης τὰ πλείονα. οὐ σωφρονεῖς ὡς ἔοικεν, γύναι,\nοὐδὲ ὑγιές τι διανοῇ, ἀλλὰ ἁμιλλᾷ ἐν ταῖς ἀστικαῖς\nταυταισὶ ταῖς ὑπὸ τρυφῆς διαρρεούσαις, ὧν καὶ τὸ\nπρόσωπον ἐπίπλαστον καὶ ὁ τρόπος μοχθηρίας ὑπερ-\nγέμων· φύκει γὰρ καὶ ψιμυθίῳ καὶ παιδέρωτι δευσο-\nποιοῦσι τὰς παρειὰς ὑπὲρ τοὺς δεινοὺς τῶν ζωγράφων.\nσὺ δὲ ἢν ὑγιαίνῃς, ὁποίαν σε τὸ ὕδωρ ἢ τὸ ῥύμμα\nτὸ πρὶν ἐκάθηρε, τοιαύτη διαμενεῖς.\n9 [ΙΙΙ 12].\nΠρατίνας Ἐπιγόνῳ.Μεσημβρίας οὔσης σταθερᾶς φιλήνεμόν τινα ἐπιλεξά-\nμενος πίτυν καὶ πρὸς τὰς αὔρας ἐκκειμένην, ὑπὸ ταύτῃ\nτὸ καῦμα ἐσκέπαζον. καί μοι ψυχάζοντι μάλ᾿ ἡδέως\nἐπῆλθέ τι καὶ μουσικῆς ἐπαφήσασθαι, καὶ λαβὼν τὴν\n\n\n\n\n\nσύριγγα ἐπέτρεχον τῇ γλώττῃ, στενὸν τὸ πνεῦμα μετὰ\nτῶν χειλέων ἐπισύρων, καί μου ἡδύ τι καὶ νόμιον\nἐξηκούετο μέλος. ἐν τούτῳ δέ, οὐκ οἶδ᾿ ὅπως, ὑπὸ\nτῆς ἡδυφωνίας θελγόμεναι πᾶσαί μοι πανταχόθεν αἱ\nαἶγες περιεχύθησαν, καὶ ἀφεῖσαι νέμεσθαι τοὺς κομά-\nρους καὶ τὸ〈ν〉 ἀνθέρικον ὅλαι τοῦ μέλους ἐγίνοντο.\nἐγὼ δὲ ἐν μέσαις τὸν Ἠδωνὸν ἐμιμούμην τὸν παῖδα\nτῆς Καλλιόπης. ταῦτά σοι οὖν εὐαγγελίζομαι, φίλον\nἄνδρα συνειδέναι βουλόμενος ὅτι μοι μουσικόν ἐστιν τὸ\nαἰπόλιον.\n10 [ΙΙΙ 13].\nΚαλλικράτης Αἴγωνι.Ἐγὼ μὲν ἥκοντος τοῦ καιροῦ γύρους περισκάψας\nκαὶ ἐμβαθύνας βόθρια οἷός τε ἤμην ἐλᾴδια ἐμφυ-\nτεύειν καὶ ἐπάγειν αὐτοῖς ναματιαῖον ὕδωρ, ὅ μοι ἐκ\nτῆς πλησίον φάραγγος ἐποχετεύεται. ἐπελθὼν δὲ ὄμβρος\nἐς τρεῖς ἡμέρας καὶ νύκτας ἴσας ποταμοὺς ἄνωθεν ἐκ\nτῆς ἀκρωρείας τῶν ὀρῶν ἐγέννησεν, οἳ ῥύμῃ κατασυ-\nρόμενοι ἰλὺν ἐπεσπάσαντο καὶ τοὺς βόθρους κατέχωσαν,\nὥστε εἶναι πάντα ἰσόπεδα καὶ οὐδὲ δοκεῖν ὅλως εἰρ-\nγασμένα. οὕτως ἠφάνισταί μοι τὰ πονήματα καὶ εἰς\n\n\n\n\n\nμίαν ὄψιν ἄτοπον κατέστη. τίς ἂν οὖν ἔτι πονοίη\nμάτην, ἀδήλους ἐλπίδας ἐκ γεωργίας καραδοκῶν; μετι-\nτέον μοι ἐφʼ ἕτερον βίον. φασὶ γὰρ ἅμα ταῖς τῶν\nἐπιτηδευμάτων ἀλλαγαῖς καὶ τὰς τύχας μετασχηματί-\nζεσθαι.\n11 [III 14].\nΣιτάλκης Οἰνοπίωνι.Εἰ πατρῴζεις, ὦ παῖ, καὶ τἀμὰ φρονεῖς, χαίρειν\nτοὺς ἀλαζόνας ἐκείνους τοὺς ἀνυποδήτους καὶ ὠχριῶν-\nτας, οἳ περὶ τὴν Ἀκαδήμ〈ε〉ιαν ἀλινδοῦνται, καὶ βιω-\nφελὲς μὲν οὐδὲν οὔτε εἰδότας οὔτε πράττειν δυναμένους,\nτὰ μετέωρα δὲ πολυπραγμονεῖν ἐπιτηδεύοντας, ἐάσας\nἔχου τῶν κατʼ ἀγρὸν ἔργων, ἀφʼ ὧν σοι διαπονοῦντι\nμεστὴ μὲν ἡ σιπύη πανσπερμίας, οἱ δὲ ἀμφορεῖς οἴνου\nγέμοντες, πλέα δὲ ἀγαθῶν τὰ σύμπαντα.\n12 [III 15].\nΚότινος Τρυγοδώρῳ.Ὁ τρύγητος ἐγγὺς καὶ ἀρρίχων ἔστι μοι χρεία.\nδάνεισον οὖν μοι τούτων τοὺς περιττούς, ὅσον οὐκ\n\n\n\n\n\n\nεἰς μακρὰν ἀποδώσοντι. ἔχω δʼ ἐγὼ πιθάκ〈ν〉ια πλείονα.\nεἰ οὖν δέοιο, προθύμως λάμβανε. τὸ γὰρ κοινὰ τὰ\nτῶν φίλων οὐχ ἥκιστα τοῖς ἀγροῖς ἐμφιλοχωρεῖν ὀφείλει.\n13 [III 16].\nΦυλλὶς Θρασωνίδῃ. Εἰ γεωργεῖν ἐβούλου καὶ νοῦν ἔχειν, ὦ Θρασωνίδη,\nκαὶ τῷ πατρὶ πείθεσθαι, ἔφερες ἄν [καὶ] τοῖς θεοῖς\nκιττὸν καὶ δάφνας καὶ μυρρίνας καὶ ἄνθη ὅσα σύγκαιρα,\nκαὶ ἡμῖν τοῖς γονεῦσι πυροὺς ἐκθερίσας καὶ οἶνον ἐκ\nβοτρύων ἀποθλίψας καί, βδάλας τὰ αἰγίδια, τὸν γαυ-\nλὸν πλήρη γάλακτος· νῦν δὲ ἀγρὸν 〈μὲν〉 καὶ γεωρ-\nγίαν ἀπαναίνῃ, κράνους δὲ ἐπαινεῖς τριλοφίαν καὶ\nἀσπίδος ἐρᾷς, ὥσπερ τις Ἀκαρνὰν ἢ Μαλιεὺς μισθο-\nφόρος. μή σύγε, ὦ παιδίον, ἀλλʼ ἐπάνιθι ὡς ἡμᾶς\nκαὶ τὸν ἐν ἡσυχίᾳ βίον ἀσπάζου — καὶ γὰρ ἀσφαλὴς\nκαὶ ἀκίνδυνος ἡ γεωργία, οὐ λόχους, οὐκ ἐνέδρας, οὐ\nφάλαγγας ἔχουσα — ἡμῖν τε [ὁ] γηροκόμος γενοῦ,\n\n\n\n\n\nἀντὶ τῆς ἐν ἀμφιβόλῳ ζωῆς τὴν ὁμολογουμένην ἑλό-\nμενος σωτηρίαν.\n14 [ΙΙΙ 17].\nΧαιρέστρατος Λειρίῳ.Ἐπιτριβείης, ὦ Λείριον, κακὴ κακῶς, ὅτι με τῇ μέθῃ\nκαὶ τοῖς αὐλοῖς κατακηλήσασα βραδὺν ἀπέφηνας τοῖς\nἐκ τῶν ἀγρῶν ἀποπέμψασιν. οἱ μὲν γὰρ ἕωθεν προσ-\nεδόκων με φέροντα αὐτοῖς τὰ κεράμεια σκεύη, ὧν\nἕνεκεν ἀφικόμην· ἐγὼ δὲ ὁ χρυσοῦς πάννυχος καταυ-\nλούμενος εἰς ἡμέραν ἐκάθευδον. ἀλλʼ ἄπιθι, ὦ τάλαινα,\nκαὶ τοὺς ἀθλίους τουτουσὶ θέλγε τοῖς γοητεύμασιν.\nἐμοὶ γὰρ εἰ ἔτι ἐνοχλοίης, κακόν τι παμμέγεθες προσ-\nλαβοῦσα ἀπελεύσῃ.\n15 [ΙΙΙ 18].\nΕὔσταχυς Πιθακ〈ν〉ίωνι.Τοὐμοῦ παιδίου γενέσια ἑορτάζων ἥκειν σε ἐπὶ τὴν\nπανδαισίαν, ὦ Πιθακ〈ν〉ίων, παρακαλῶ, ἥκειν δὲ οὐ\nμόνον ἀλλʼ ἐπαγόμενον τὴν γυναῖκα καὶ τὰ παιδία καὶ\n\n\n\n\n\nτὸν σύργαστρον· εἰ βούλοιο δέ, καὶ τὴν κύνα, ἀγαθὴν\nοὖσαν φύλακα καὶ τῷ βάρει τῆς ὑλακῆς ἀποσοβοῦσαν\nτοὺς ἐπιβουλεύοντας τοῖς ποιμνίοις. ἡ δὲ τοιαύτη οὐκ\nἂν ἀτιμάζοιτο δαιτυμὼν εἶναι σὺν ἡμῖν. ἑορτάσομεν\nδὲ μάλʼ ἡδέως, καὶ πιόμεθα εἰς μέθην καὶ μετὰ τὸν\nκόρον ᾀσόμεθα, καὶ ὅστις ἐπιτήδειος κορδακίζειν, εἰς\nμέσους παρελθὼν τὸ κοινὸν ψυχαγωγήσει. μὴ μέλλε\nοὖν, ὦ φίλτατε· καλὸν γὰρ ἐν ταῖς κατʼ εὐχὴν ἑορ-\nταῖς ἐξ ἑωθινοῦ συντάττειν τὰ συμπόσια.\n16 [ΙΙΙ 19].\nΠιθακ〈ν〉ίων Εὐστάχυϊ.Κοινωνικὸς ὢν καὶ φιλέταιρος ὄναιο σαυτοῦ καὶ\nτῆς γυναικὸς καὶ τῶν παιδίων, Εὔσταχυ. ἐγὼ δὲ\nτὸν κλῶπα φωράσας, ἐφʼ ᾧ πάλαι ἤσχαλλον τὴν ἐχέτλην\nὑφελομένῳ καὶ δύο δρεπάνας, ἔχω παρʼ ἐμαυτῷ τοὺς\nκωμήτας ἀναμένων ἐπικούρους. νῦν γὰρ οὐκ ἐδοκί-\nμαζον ἀσθενέστερος ὢν καὶ μόνος τὼ χεῖρε ἐπιβάλλειν\nαὐτῷ. ὁ μὲν γὰρ δριμύ βλέπει καὶ τοξοποιεῖ τὰς ὀφρῦς\nκαὶ σφριγῶντας ἔχει τούς ὤμους καὶ ἁδρὰν τὴν ἐπι-\nγουνίδα φαίνει· ἐγὼ δὲ ὑπὸ τῶν πόνων καὶ τῆς δι-\nκέλλης κατέσκληκα, καὶ τύλους μὲν ἐν ταῖς χερσὶν\n\n\n\n\n\nἔχω, λεπτότερον δέ μοι τὸ δέρμα λεβηρίδος. ἡ μὲν\nοὖν γυνὴ καὶ τὰ παιδία εἰς σοῦ βαδιοῦνται καὶ τῆς\nεὐωχίας μεθέξουσιν, ὁ δὲ σύργαστρος μαλακῶς ἔχει\nτὰ νῦν. ἐγὼ δὲ καὶ ἡ κύων τὸν μιαρὸν οἴκοι φυλάξομεν.\n17 [III 20].\nΝαπαῖος Κρηνιάδῃ.Οἶσθά με ἐπισάξαντα τὴν ὄνον σῦκα καὶ παλάθας\n〈ἄστυδε〉 καταγαγόντα; ὡς οὖν ταῦτα ἀπεδόμην τῶν\nτινι γνωρίμων, ἄγει μέ τις λαβὼν εἰς τὸ θέατρον, οὗ\nκαθίσας ἐν καλῷ διαφόροις ἐψυχαγωγούμην θεωρίαις.\nτὰς μὲν οὖν ἄλλας οὐ συνέχω τῇ μνήμῃ, εἰμὶ γὰρ τὰ\nτοιαῦτα καὶ εἰδέναι καὶ ἀπαγγέλλειν κακός· ἓν δὲ ἰδὼν\nἀχανὴς ἐγώ σοι καὶ μικροῦ δεῖν ἄναυδος. εἷς γάρ\nτις εἰς μέσους παρελθὼν καὶ στήσας τρίποδα τρεῖς\nμικρὰς ἐπετίθει παροψίδας· εἶτα ὑπὸ ταύταις ἔσκεπε\nτρία μικρὰ καὶ λευκὰ καὶ στρογγύλα λιθίδια, οἶα\n\n\n\n\n\nἡμεῖς ἐπὶ ταῖς ὄχθαις τῶν χειμάρρων ἀνευρίσκομεν·\nταῦτά ποτε μὲν 〈ἓν〉 κατὰ μίαν ἔσκεπε παροψίδα, ποτὲ\nδὲ οὐκ οἶδ᾿ ὅπως ὑπὸ τῇ μιᾷ ἐδείκνυ, ποτὲ δὲ παντε-\nλῶς ἀπὸ τῶν παροψίδων ἠφάνιζε καὶ ἐπὶ τοῦ στόμα-\nτος ἔφαινεν. εἶτα καταβροχθίσας τοὺς πλησίον ἑστῶ-\nτας ἄγων εἰς μέσον τὴν μὲν ἐκ ῥινός τινος τὴν δὲ\nἐξ ὠτίου τὴν δὲ ἐκ κεφαλῆς ἀνῃρεῖτο, καὶ πάλιν ἀνε-\nλόμενος ἐξ ὀφθαλμῶν ἐποίει. κλεπτίστατος ἄνθρωπος\nὑπὲρ ὃν ἀκούομεν Σὐρυβάτην τὸν Οίχαλιέα. μὴ γέ-\nνοιτο κατʼ ἀγρὸν τοιοῦτον θηρίον· οὐ γὰρ ἀλώσεται\nὑπʼ οὐδενός, καὶ πάντα ὑφαιρούμενος τἄνδον φροῦδά\nμοι [τὰ κατʼ ἀγρὸν] ἀπεργάσεται.\n18 [III 21].\nΕὐυάπη Γλαύκῃ.Ὁ μὲν ἀνὴρ ἀπόδημός ἐστί μοι τρίτην ταύτην\nἡμέραν ἔχων ἐν ἄστει, ὁ δὲ θητεύων παρʼ ἡμῖν Παρ-\nμένων ζημία καθαρά, ῥάθυμος ἄνθρωπος καὶ τὰ πολλὰ\nκαταπίπτων εἰς ὕπνον. ὁ δὲ λύκος ἀργαλέος πάροικος\nβλέπων φονῶδές τι καὶ αἱμοβόρον· Χιόνην γὰρ τὴν\n\n\n\n\n\nκαλλιστεύουσαν τῶν αἰγῶν ἐκ τοῦ φελλέως ἁρπάσας\nοἴχεται καὶ ὁ μὲν δειπνεῖ ἀγαθὴν αἶγα καὶ εὐγάλακτον,\nἐγὼ δὲ δάκρυα τῶν ὀφθαλμῶν ἀπολείβω. πέπυσται\nδὲ τούτων οὐδὲν ὁ ἀνήρ· εἰ δὲ μάθοι, κρεμήσεται μὲν\nἐκ τῆς πλησίον πίτυος ὁ μισθωτός, αὐτὸς δὲ οὐ πρό-\nτερον ἀνήσει πάντα μηχανώμενος, πρὶν τὰς παρὰ τοῦ\nλύκου δίκας εἰσπράξασθαι.\n19 [III 22].\nΠολύαλσος Εὐσταφύλῳ.Πάγην ἔστησα ἐπὶ τὰς μιαρὰς ἀλώπεκας κρεάδιον\nτῆς σκανδάλης ἀπαρτήσας. ἐπεὶ γὰρ ἐπολέμουν τὰς\nσταφυλάς, καὶ οὐ μόνον τὰς ῥᾶγας ἔκοπτον ἀλλʼ\nἤδη καὶ ὁλοκλήρους ἀπέτεμνον τῶν οἰνάρων τοὺς βό-\nτρυς, ὁ δεσπότης δὲ ἐπιστήσεσθαι κατηγγέλλετο —\nἀργαλέος ἄνθρωπος καὶ δριμύς, γνωμίδια καὶ προβου-\nλευμάτια συνεχῶς ἐπὶ τῆς Πνυκὸς Ἀθηναίοις εἰσηγού-\nμένος, καὶ πολλούς ἥδη διὰ σκαιότητα τρόπου καὶ\n\n\n\n\n\nδεινότητα ῥημάτων ἐπὶ τοὺς ἕνδεκα ἀγαγών — δείσας\nμή τι πάθοιμι κἀγὼ καὶ ταῦτα τοιούτου 〈τοῦ〉 δεσπό-\nτου ὄντος, τὴν κλέπτιν ἀλώπεκα συλλαβὼν ἐβουλόμην\nπαραδοῦναι. ἀλλʼ ἡ μὲν οὐχ ἧκε· Πλαγγὼν δὲ τὸ\nΜελιταῖον κυνίδιον, ὃ 〈ἐ〉τρέψομεν ἄθυρμα τῇ δε-\nσποίνῃ προσηνές, ὑπὸ τῆς ἄγαν λιχνείας ἐπὶ τὸ κρέας\nὁρμῆσαν κεῖταί σοι τρίτην ταύτην ἡμέραν ἐκτάδην\nνεκρὸν ἤδη μυδῆσαν. ἔλαθον οὖν ἐπὶ κακῷ κακὸν\nἀναρριπίσας. καὶ τίς παρὰ τῷ σκυθρωπῷ τῶν τοιού-\nτων συγγνώμη; φευξόμεθα ᾗ ποδῶν ἔχομεν, χαιρέτω\nδὲ ὁ ἀγρὸς καὶ τἀμὰ πάντα. ὥρα γὰρ σώζειν ἑαυτόν,\nκαὶ μὴ 〈τὸ〉 παθεῖν ἀναμένειν ἀλλὰ πρὸ τοῦ παθεῖν\nφυλάξασθαι.\n20 [ΙΙΙ 23].\nΘαλλὸς Πιτυΐσκῳ. Πάντα φιλῶ τρυγᾶν — ἔστι γὰρ τὸ καρπῶν ἀπο-\nδρέπεσθαι πόνων ἀμοιβὴ δίκαιος — ἐξαιρέτως δὲ ἐθέλω\nβλίττειν τὰ σμήνη. ἔχων οὖν, σίμβλους ὑπὸ τῇ πέτρᾳ\n\n\n\n\n\nἀποκλάσας, κηρία νεογενῆ, πρῶτον μὲν τοῖς θεοῖς\nἀπηρξάμην, ἔπειτα δὲ τοῖς φίλοις ὑμῖν ἀπάρχομαι.\nἔστι δὲ λευκὰ ἰδεῖν καὶ ἀποστάζοντα λιβάδας Ἀττικοῦ\nμέλιτος, οἷον αἱ Βριλήσσιαι λαγόνες ἐξανθοῦσι. καὶ\nνῦν μὲν ταῦτα πέμπομεν, [καὶ] εἰς νέωτα δὲ δέχοιο\nπαρʼ ἡμῶν μείζω τουτωνὶ καὶ ἡδίονα.\n21 [III 24].\nΦιλοποίμην Μοσχίωνι.Λύκον ἔοικα τρέφειν τὸ μιαρὸν ἀνδράποδον· ἐμπε-\nσὼν γὰρ εἰς τὰς αἶγας οὐκ ἔστιν ἥντινα οὐκ ἀπολώλεκε,\nτὰς μὲν ἀποδόμενος τὰς δὲ καταθύων. καὶ τῷ μὲν ἡ\nγαστὴρ τῆς κραιπάλης ἐμπίπλαται, καὶ τὰ λοιπὰ τῇ\nτενθείᾳ δαπανᾶται καὶ ψάλλεται καὶ καταυλεῖται καὶ\n[πρὸς] τοῖς μυροπωλίοις φιληδεῖ, τὰ δὲ αὔλια ἔρημα,\nαἶγες δὲ ἐκεῖναι [αἱ πρότερον] οἴχονται. τέως μὲν\nοὖν ἡσυχίαν ἄγω, μὴ προαισθόμενος ψύττα κατατείνας\nφύγῃ· εἰ δὲ ἀνυπόπτως λαβόμην αὐτοῦ καὶ ἐγκρατὴς\n\n\n\n\n\nγενοίμην, δεδήσεται τὼ πόδε χοίνικας παχείας ἐπισύ-\nρων, καὶ τῇ σκαπάνῃ προσανέχων ὑπὸ τῇ δικέλλῃ καὶ\nτῇ σμινύῃ τῆς μὲν τρυφῆς ἐπιλήσεται, παθὼν δὲ γνώ-\nσεται οἷόν ἐστι τὸ τὴν ἄγροικον σωφροσύνην ἀσπάζεσθαι.\n22 [ΙΙΙ 25].\nὝλη Νομίῳ.Θαμίζεις εἰς ἄστυ [κατιών], ὦ Νομίε, καὶ τὸν ἀγρὸν\nοὐδʼ ἀκαρῆ θέλεις ὁρᾶν· ἀργὸς δὲ ἡ γῆ χηρεύουσα τῶν\nἐκπονούντων, ἐγὼ δὲ οἰκουρῶ μόνη μετὰ τῆς Σύρας\nἀγαπητῶς τὰ παιδία βουκολοῦσα. σὺ δὲ ἡμῖν αὐτό-\nχρημα μεσαιπόλιος ἄνθρωπος μειράκιον ἀστικὸν ἀνεφά-\nνης. ἀκούω γάρ σε τὰ πολλὰ ἐπὶ Σκίρου καὶ Κερα-\nμεικοῦ διατρίβειν, οὗ φασι τοὺς ἐξωλεστάτους σχολῇ\nκαὶ ῥᾳστώνῃ τὸν βίον καταναλίσκειν.\n23 [ΙΙΙ 26].\nΛηυαῖος Κορύδωνι. Ἄρτι μοι τὴν ἅλω διακαθήραντι καὶ τὸ πτύον\nἀποτιθεμένῳ ὁ δεσπότης ἐπέστη καὶ ἰδὼν ἐπῄνει τὴν\n\n\n\n\n\n\nφιλεργίαν. ἐφάνη δέ μοί ποθεν ὁ Κωρυκαῖος δαίμων,\nΣτρόμβιχος ὁ παμπόνηρος. ἰδὼν γάρ με ἐφεπόμενον\nτῶ δεσπότη, κειμένην τὴν σισύραν ἣν ἀποθέμενος\nεἰργαζόμην ὑπὸ μάλης ᾤχετο φέρων, ὡς ὁμοῦ ζημία〈ν〉\nκαὶ τὸν ἀπὸ τῶν ὁμοδούλων προσοφλῆσαι γέλωτα.\n24 [III 27].\nΓέμελλος Σαλακuιυίδι.Τί ταῦτα, ὦ Σαλακωνίς, ὑπερηφανεῖς τάλαινα; οὐκ\nἐγώ σε εἰς τοὐργαστήριον καθημένην παρὰ τὸν ἀκεστὴν\nτὸν ἑτερόποδα ἀνειλόμην, καὶ ταῦτα λάθρᾳ τῆς μητρός,\nκαὶ καθάπερ τινὰ ἐπίκληρον ἐγγυητὴν ἀγαγόμενος ἔχω;\nσὸ δὲ φρυάττῃ, παιδισκάριον εὐτελές, καὶ κιχλίζουσα\nκαὶ μωκωμένη με διατελεῖς. οὐ παύση, τάλαινα, τῆς\nἀγερωχίας; ἐγώ σοι τὸν ἐραστὴν δείξω δεσπότην καὶ\nκάχρυς ἐπὶ τῶν ἀγρῶν φρύγειν ἀναγκάσω, καὶ τότε\nεἴσῃ παθοῦσα οἷ κακῶν σαυτὴν ἐνέσεισας.\n25 [ΙΙΙ 28].\nΣαλακωνὶς Γεμέλλῳ.Πάντα ὑπομένειν οἵα τέ εἰμι πλὴν τοῦ σοὶ συγκαθ-\nεύδειν, δέσποτα. καὶ τὴν νύκτα οὐκ ἔφυγον οὐδὲ\nὑπὸ τοῖς θάμνοις ἐκρυπτόμην, ὡς ἐδόκεις, ἀλλὰ τὴν\nκάρδοπον ὑπεισελθοῦσα ἐκείμην ἀμφιθεμένη τὸ κοῖλον\nτοῦ σκεύους εἰς κάλυμμα. ἐπειδὴ δὲ κέκρικα βρόχῳ\nτὸν βίον ἐκλιπεῖν, ἄκουε λεγούσης ἀναφανδόν, πάντα\nγάρ μου περιαιρεῖ φόβον ἡ πρὸς τὸ τελευτᾶν ὁρμή·\nἐγώ σε, ὦ έμελλε, στυγῶ, τοῦτο μὲν βδελυττομένη τὸ\nδάσος τοῦ σώματος καὶ ὥσπερ τι κίναδος ἐκτρεπομένη,\nτοῦτο δὲ τὴν δυσχέρειαν τοῦ στόματος ἐκ τοῦ μυχαι-\nτατοῦ τῆς φάρυγγος τὴν δυσοσμίαν ἐκπέμποντος. κακὸς\nκακῶς ἀπόλοιο τοιοῦτος ὤν. βάδιζε παρά τινα λημῶσαν\nἄγροικον γραῦν ἐπὶ ἑνὶ γομφίῳ σαλεύουσαν, ἀληλιμ-\nμένην τῷ ἐκ τῆς πίττης ἐλαίῳ.\n26 [ΙΙΙ 29].\nὭριος Ἀυθοφορίωνι.Ἠπιστάμην σε, ὦ Ἀνθοφορίων, ἁπλοϊκὸν εἶναι\n\n\n\n\n\nἄνθρωπον καὶ αὐτόχρημα τὸν ἀπὸ τῆς ἀγροικίας ἄγροι-\nκον, ὄζοντα στεμφύλων καὶ κόνιν πνέοντα, ἠγνόουν\nδὲ ὅτι δεινὸς εἰ ῥήτωρ ὑπὲρ τοὺς ἐν Ἡλιαίᾳ τῶν ἀλλο-\nτρίων ἕνεκα δικομαχοῦντας. κινήσας γὰρ ἐπὶ τοῦ κωμ-\nάρχου δίκας ἔναγχος, οὐκ ἔστιν ἥντινα οὐχὶ νικήσας\nἀπηλλάγης. μακάριε τῆς γλώττης καὶ λαλίστερε τρυ-\nγόνος. ἐγὼ δὲ ἑρμαιῳ σοι χρῶμαι, [κατὰ] τοῦτο δὴ\nτὸ τοῦ λόγου. ἔκκειμαι γὰρ τοῖς βουλομένοις τἀμὰ\nσφετερίζεσθαι καὶ ἀγαπῶ τὴν ἡσυχίαν, καὶ ταῦτα εἰ-\nδὸς ὅτι |μοι] [πολλάκις ἐκ τῆς ἀπραγμοσύνης φύετιιι\nπράγματα.\n27 [III 30].\nἈμγπελίων Εὐέργῳ.Πολὺς ὁ χειμὼν τὸ τῆτες καὶ οὐδενὶ ἐξιτητόν. πάντα\nγὰρ ἡ χιὼν κατείληφε, καὶ λευκανθίζουσιν οὐχ οἱ λο-\nφοι μόνον ἀλλὰ καὶ τὰ κοῖλα τῆς γῆς, ἀπορία δὲ ἔρ-\nγων, ἀργὸν δὲ καθίζειν ὄνειδος. προκύψας δῆτα τῆς\nκαλύβης οὐκ ἔφθην παρανοίξας τὸ θύριον καὶ ὁρῶ\nσύν τῷ νιφετῷ δῆμον ὅλον ὀρνέων φερόμενον, καὶ\n\n\n\n\n\nκοψίχους καὶ κίχλας. εὐθέως οὖν ἀπὸ τῆς λεκάνης\nἀνασπάσας ἰξὸν ἐπαλείφω τῶν ἀχράδων τοὺς κλάδους,\nκαὶ ὅσον οὔπω τὸ νέφος ἐπέστη [τῶν στρουθίων] καὶ\nπᾶσαι ἐκ τῶν ὀροδάμνων ἐκρέμαντο, θέαμα ἡδύ, πτε-\nρῶνν ἐχόμεναι καὶ κεφαλῆς καὶ ποδῶν εἰλημμέναι. ἐκ\nτούτων λάχος σοι τὰς πίονας καὶ εὐσάρκους ἀπέσταλκα\nπέντε καὶ εἴκοσι. κοινωνεῖν γὰρ ἀγαθὸν τοῖς ἀγαθοῖς,\nφθονοῦσι δὲ οἱ πονηροὶ τῶν γειτόνων.\n28 [III 31],\nΦιλόκωμος Ἀστύλλῳ. Οὐπώποτε εἰς ἄστυ καταβὰς οὐδὲ εἰδὼς ὅ τί ποτε\nἐστὶν ἡ λεγομένη πόλις, ποθῶ τὸ καινὸν τοῦτο θέαμα\nἰδεῖν, ὑφʼ ἐνὶ περιβόλῳ κατοικοῦντας ἀνθρώπους, καὶ\nτἆλλα ὅσα διαφέρει πόλις ἀγροικίας μαθεῖν. εἰ οὖν\nσοι πρόφασις ὁδοῦ ἄστυδε γένοιτο, ἧκε ἀπάξων νῦν\nκἀμέ. καὶ γὰρ ἔγωγε ἄγειν οἶμαι τοῦ πλέον τι μαθεῖν,\n\n\n\n\n\nἤδη μοι βρύειν θριξὶ τῆς ὑπήνης ἀρχομένης. τίς οὖν\nδή με τἀκεῖθι μυσταγωγεῖν ἐπιτηδειό〈τερ〉ς ἢ σὺ ὁ\nτὰ πολλὰ εἴσω πυλῶν ἀλινδούμενος;\n29 [III 73].\nΚωμαρχίδης Εὐχαίτῃ.Ἡ ὗς ἡ πρῴην ἐπίτεξ εἶναι νομιζομένη ἀρτίως\nτέτοκε, καὶ ἔχω δελφάκων ἀφθονίαν· γρύζουσι δὲ μάλʼ\nἀηδές, ἀλλʼ ἐδώδιμοι. μεταδίδωμι δῆτα καὶ σοὶ δύο\nτούτων ἔχειν. οὔτε γὰρ πάντας οἷός τέ εἰμι τρέφειν\nτῶν κριθῶν ὀλίγων οὐσῶν καὶ ἄμα τοῖς φίλοις κοι-\nνωνεῖν τούς ἐν περιουσίαις ὄντας ἀγροικικῇ πρέπον\nἐπιεικείᾳ, οἵους ἡμᾶς ἡ φιλτάτη γῆ ἀπλοϊκοὺς καὶ φιλ-\nἀλλήλους τούς ἑαυτῆς τροφίμους ἀνεθρέψατο.\n30 [III 32].\nΣκοσπιάδης Κοτί〈ν〉ωνι.Βάλλ᾿ ἐς μακαρίαν, οἷον κακόν ἐστιν, ὦ Κοτί〈ν〉ων,\nἡ μέθη. ἐμπεσὼν γάρ εἰς συμπόσιον κακοδαιμόνων\nἀνθρώπων — οἰνόφλυγες δὲ πάντες ἦσαν, καὶ οὐδεὶς\n\n\n\n\n\n\nτὸ μέτρῳ πίνειν ἔστεργε — συνεχῶς δὴ περιφερομένης\nτῆς κύλικος — ἦν 〈γὰρ〉 τοῖς ἀρνουμένοις τοὐπιτίμιον\n[ἔδει γὰρ αὐτούς] εἰς τὴν ὑστεραίαν ἑστιᾶν — πιὼν\nοὖν ὅσον οὔπω πρότερον ἐν ἀσκῶ βαστάσας οἶδα, τρί-\nτην ταύτην ἡμέραν ἔχω καὶ ἔτι σοι καρηβαρῶ καὶ τὴν\nκραιπάλην ἀπερυγγάνω.\n31 [III 33].\nἌνθυλλα Κορίσκῳ.Ἔσικε καὶ τὰ νάματα εἰς τὸ ἄνω ῥυήσεσθαι, εἴ\nγε οὕτως, ὦ Κορίσκε, ἀφηλικέστερος γεγονώς, ὅτε\nἤδη [λοιπὸν] ὑιδοῦς καὶ θυγατριδοῦς ἔχομεν, ἐρᾷς\nκιθαρῳδοῦ γυναικὸς κἀμὲ κνίζεις ἄχρι τοῦ καὶ αὐτὴν\nἐκρινῆσαι τὴν καρδίαν. ἐγὼ μὲν γὰρ ἀτιμάζομαι τρια-\nκοστὸν ἔτος ἤδη συνοῦσά σοι, Παρθένιον δὲ 〈ἡ〉 ἱππό-\n\n\n\n\n\nπορνος μεθʼ ὑποκορισμῶν ἐκθεραπεύεται ὅλον σε αὐ-\nτοῖς ἀγροῖς καταπιοῦσα. γελῶσι δὲ οἱ νέοι, καὶ σὺ\nτοῦ γέλωτος ἀναισθήτως ἔχεις. ὦ γῆρας ἐταίρας παίγνιον.\n32 [III 34]\nΓνάθωυ Καλλικομίδῃ.Τίμωνα οἷσθα, ὦ Καλλικομίδη, τὸν Ἐχεκρατίδου\nτὸν Κολλυτέα, ὃς ἐκ πλουσίου, σπαθήσας τὴν οὐσίαν\nεἰς ἡμὰς τούς παρασίτους καὶ τὰς ἑταίρας, εἰς ἀπορίαν\nσυνηλάθη, εἶτʼ ἐκ φιλανθρώπου μισάνθρωπος ἐγένετο\nκαὶ τὴν Ἀπημάντου ἐμιμήσατο στύγα. καταλαβὼν γὰρ\nτὴν ἐσχατιὰν ταῖς βώλοις τούς παριόντας βάλλει, προ-\nμηθούμενος μηδένα αὐτῶ καθάπαξ ἀνθρώπων ἐντυγχά-\nνειν. οὕτως τὴν κοινὴν φύσιν ἀπέστραπται. οἱ λοιποὶ\nδὲ τῶν Ἀθήνησι νεοπλούτων Φείδωνός εἰσι καὶ Γνί-\nφωνος μικροπρεπέστεροι. ὥρα μοι μετανίστασθαι καὶ\nπονοῦντι ζῆν. δέχου δὴ οὖν με μισθωτὸν κατʼ ἀγρόν,\nπάντα ὑπομένειν ἀνεχόμενον ὑπὲρ τοῦ τὴν ἀπλήρω-\nτον ἐμπλῆσαι γαστέρα.\n33 [III 35].\nΘαλλίσκος Πετραίῳ.Αὐχμὸς τὰ νῦν· οὐδαμοῦ νέφος ὑπὲρ γῆς αἴρεται·\nδεῖ δὲ ἐπομβρίας. διψῆν γὰρ τὰς ἀρούρας αὐτὸ τὸ\nκατάξηρον τῆς βώλου δείκνυσι. μάταια ἡμῖν, ὡς ἔοικε,\nκαὶ ἀνήκοα τέθυται τῷ Ὑετίῳ, καίτοι γε ἐξ ἁμίλλης\nἐκαλλιερήσαμεν πάντες οἱ τῆς κώμης οἰκήτορες, καὶ\nὡς ἕκαστος δυνάμεως ἢ περιουσίας 〈εἶχε〉 συνεισηνέγκα-\nμεν, ὁ μὲν κριὸν ὁ δὲ τράγον ὁ δὲ κάπρον, ὁ πένης\nπόπανον ὁ δὲ ἔτι πενέστερος λιβανωτοῦ χόνδρους [εὖ\nμάλα εὐρωτιῶντας], ταῦρον δὲ οὐδείς· οὐ γὰρ εὐπορία\nβοσκημάτων ἡμῖν τὴν λεπτόγεων τῆς Ἀττικῆς κατοι-\nκοῦσιν. ἀλλʼ οὐδὲν ὄφελος τῶν δαπανημάτων· ἔοικε\nγὰρ πρὸς ἑτέροις ἔθνεσιν ὁ Ζεὺς ἄν τῶν τῇδε ἀμελεῖν.\n34 [III 36].\nΠρατίνας Μεγαλοτέλει. Χαλεπὸς ἦν ἡμῖν ὁ στρατιώτης, χαλεπός. ἐπεὶ γὰρ\nἧκε δείλης ὀψίας καὶ κατήχθη οὐ κατὰ τύχην ἀγαθὴν\nεἰς ἡμᾶς, οὐκ ἐπαύσατο ἐνοχλῶν τοῖς διηγήμασι, δεκά-\nδας τινὰς καὶ φάλαγγας ὀνομάζων, εἶτα σαρίσσας καὶ\nκαταπέλτας καὶ δέρρεις· καὶ νῦν μὲν ὡς ἀνέτρεψε τούς\n\n\n\n\nΘρᾷκας τὸν προηγεμόνα βαλὼν μεσαγκύλῳ, νῦν δὲ\nὡς κοντῷ διαπείρας τὸν Ἀρμένιον ἀπώλεσεν· ἐπὶ πᾶσί\nτε αἰχμαλώτους παρῆγε καὶ ἐδείκνυ γυναῖκας, ἃς ἔλεγεν\nἐκ τῆς λείας ὑπὸ τῶν στρατηγῶν ἀριστείας αὐτῷ γέρας\nδεδόσθαι. τῷ δʼ ἐγὼ ἐγκανάξας κύλικα εὐμεγέθη φλυα-\nρίας φάρμακον ὤρεγον, ὁ δὲ καὶ ταύτην καὶ πλείονας\nἐπὶ ταύτῃ καὶ ἁδροτέρας ἐκπιὼν οὐκ ἐπαύσατο τῆς\nἀδολεσχίας.\n35 [III 37].\nἘπινφυ〈λ〉λὶς Ἀμαρακίνῃ.Εἐρεσιώνην ἐξ ἀνθῶν πλέξασα ᾔειν ἐς ἕρμα Φαι-\nθρίου τοῦ Ἀλωπεκῆθεν ταύτην ἀναθήσουσα. εἶτά μοι\nλόχος ἐξταίφνης ἀναφαίνεται νέων ἀγερώχων ἐπʼ ἐμὲ\nσυντεταγμένων· ὁ λόχος δὲ τῷ Μοσχίωνι συνέπραττεν.\nἐπεὶ γὰρ τὸν μακαρίτην ἀπέβαλον Φαιδρίαν, οὐκ ἐπαύ-\nσατό μοι πράγματα παρέχων καὶ γαμησείων· ἐγὼ δὲ ἀνη-\nνάμην ἅμα μὲν τὰ νεογνὰ παιδία κατοικτείρουσα ἅμα\nδὲ τὸν ἥρω Φαιδρίαν ἐν ὀφθαλμοῖς τιθεμένη. ἐλάν-\nθανον δὲ ὑβριστὴν ὑμέναιον ἀναμένουσα καὶ θάλαμον\nνάπην εὑρίσκουσα. εἰς γάρ με τὸ συνηρεφὲς ἀγαγών,\nοὗ τὸ πύκνωμα συνεχὲς ἦν τῶν δένδρων, αὐτοῦ που\nκατὰ τῶν ἀνθῶν καὶ τῆς φυλλάδος, αἰδοῦμαι εἰπεῖν,\nB\n\n\n\n\nὦ φιλτάτη, τί παθεῖν ἐπηνάγκασε. καὶ ἔχω τὸν ἐξ\nὕβρεως ἄνδρα, οὐχ ἑκοῦσα μὲν ὅμως δὲ ἔχω. καλὸν\nμὲν γὰρ ἀπείρα[σ]τον εἶναι τῶν ἀβουλήτων, ὅτῳ δὲ\nοὐχ ὑπάρχει τοῦτο, κρύπτειν τὴν συμφορὰν ἀναγκαῖον.\n36 [III 38].\nΕὔδικος Πασίωυι.Φρύγα οἰκέτην ἔχω πονηρόν, ὃς ἀπέβη τοιοῦτος ἐπὶ\nτῶν ἀγρῶν· ὡς γὰρ τῇ ἔνῃ καὶ νέᾳ κατʼ ἐκλογὴν τοῦ-\nτον ἐπριάμην, Νουμήνιον μὲν εὐθὺς ἐθέμην καλεῖσθαι,\nδόξαντα δὲ εἶναι ῥωμαλέον καὶ ἐγρηγορὸς βλέποντα\nμετὰ περιχαρ〈ε〉ίας ἦγον ὡς ἐπὶ τῆς ἐσχατιᾶς μοι ἐσό-\nμενον. ἦν δὲ οὗτος ἄρα λαμπρὰ ζημία. ἐσθίει μὲν\nγὰρ τεσσάρων σκαπανέων σιτία, ὑπνοῖ δὲ ὅσον ἤκουσα\nτετυφωμένου σοφιστοῦ λέγοντος Ἐπιμενίδην τινὰ\nΚρῆτα κεκοιμῆσθαι, ἢ ὡς ἀκούομεν τὴν Ἡρακλέους\nτριέσπερον. τί ἂν οὖν ποιοί[μ]ην, ὦ φίλτατε ἑταίρων\nκαὶ συγγεωργῶν, ἴθι φράσον, ἐπὶ τοιούτῳ θηρίῳ κατα-\nβαλὼν ἀργυρίδιον;\n37 [III 39].\nΦιλομήτωρ Ἐτιφαυίῳ.Πρὸς θεῶν καὶ δαιμόνων, ὦ μῆτερ, ἐπʼ ὀλίγον\nκαταλιποῦσα τούς σκοπέλους καὶ τὴν ἀγροικίαν, θέασαι\nπρὸ τῆς τελευταίας ἡμέρας τὰ κατʼ ἄστυ καλά. οἷα γὰρ\nοἷά σε λανθάνει, Ἁλῷα καὶ Ἀπατούρια καὶ Διονύσια\nκαὶ ἡ νῦν ἑστῶσα σεμνοτάτη τῶν Θεσμοφορίων ἑορτή.\nἡ μὲν οὖν Ἄνοδος κατὰ τὴν πρώτην γέγονεν ἡμέραν,\nἡ Νηστεία δὲ τὸ τήμερον εἶναι παρʼ Ἀθηναίοις ἑορ-\nτάζεται, τῇ Καλλιγενείᾳ δὲ εἰς τὴν ἐπιοῦσαν θύουσιν.\nεἰ οὖν ἐπειχθεῖσα ἔρχῃ, ἔωθεν πρὸ τοῦ τὸν ἑωσφόρον\nἐξελθεῖν συνθύεις ταῖς Ἀθηναίων γυναιξίν [αὔριον].\nἧκε οὖν, μὴ μέλλε, ναὶ πρὸς ἐμῆς καὶ τῶν αὐταδέλφων\nτῶν ἐμῶν σωτηρίας. τὸ γὰρ ἄγευστον πόλεως κατα-\nλῦσαι τὸν βίον ἀποτρόπαιον, ὡς ὂν θηριῶδες καὶ\nδύστροπον. ἀνέχου δέ, ὦ μῆτερ, τῆς ἐπὶ τῷ συμφέ-\nροντι παρρησίας· καλὸν ἅποσιν ἀνθρώποις ἀνυποστό-\nλως ὁμιλεῖν, οὐχ ἥκιστα δὲ ἀναγκαῖον τὸ πρὸς τοὺς\nοἰκείους ἀληθίζεσθαι.\n38 [III 40].\nΕὐθύδικος Φιλίσκῳ.Ἐγὼ μὲν τὸν παῖδα ἀποδόσθαι εἰς ἄστυ ξύλα καὶ\nκριθὰς ἀπέπεμψα, ἐπανήκειν τὴν αὐτὴν τὰ κέρματα\nκομίζοντα παρεγγυῶν. χόλος δὲ ἐμπεσὼν ἐξ ὁτου〈οῦν〉\nδαιμόνων εἰς αὐτὸν [οὐκ ἔχω λέγειν], ὅλον παρήμειψε\nκαὶ φρενῶν ἔξω κατέστησε. θεασάμενος γὰρ ἕνα του-\nτωνὶ τῶν μεμηνότων, σὓς διὰ τὸ μανιῶδες πάθος\n[λύτταν] κύνας ἀποκαλεῖν εἰώθασιν, ὑπερέβαλε τῇ\nμιμήσει τῶν κακῶν τὸν ἀρχηγέτην. καὶ ἔστιν ἰδεῖν\nθέαμα ἀποτρόπαιον καὶ φοβερόν, κόμην αὐχμηρὰν\nἀνασείων, τὸ βλέμμα ἰταμός, ἡμίγυμνος ἐν τριβωνίῳ,\nπηρίδιον ἐξηρτημένος καὶ ῥόπαλον ἐξ ἀχράδος πεποιη-\nμένον μετὰ χεῖρας ἔχων, ἀνυπόδητος, ῥυπῶν, ἄπρακτος,\nτὸν ἀγρὸν καὶ ἡμᾶς οὐκ εἰδὼς τοὺς γονεῖς, ἀλλʼ ἀρνοῦ-\nμενος, φύσει λέγων γεγονέναι τὰ πάντα καὶ τὴν τῶν\nστοιχείων σύγκρασιν αἰτίαν εἶναι γενέσεως, οὐχὶ τοὺς\nπατέρας. εὔδηλον δέ, ὅτι καὶ χρημάτων ὑπερορᾷ καὶ\nγεωργίαν στυγεῖ. ἀλλὰ καὶ αἰσχύνης αὐτέ μέλει οὐδὲν\nκαὶ τὴν αἰδῶ τῶν προσώπων ἀπέξυσται. οἴμοι οἷόν\nδε, ὦ γεωργία, τὸ τῶν ἀπατεώνων τουτωνὶ φροντιστῇ-\n\n\n\nριον ἐξετραχήλισε. μέμφομαι τῷ Σόλωνι καὶ τῷ Δρά-\nκοντι, οἳ τοὺς μὲν κλέπτοντας σταφυλὰς θανάτῳ\nζημιοῦν ἐδικαίωσαν, τοὺς δὲ ἀνδραποδίζοντας ἀπὸ τοῦ\nφρονεῖν τοὺς νέους ἀθῴους εἶναι τιμωρίας ἀπέλιπον.\n39 [ΙΙΙ 41].\nΔρυάδης Μηλίῳ.Ἔπεμψά σοι τῶν Δεκελειᾶσι προβάτων ἀποκείρας\nτὰ ῥωμαλέα τοὺς πόκους· ὅσα γὰρ ψώρας ὑπόπλεα,\nταῦτα τῷ ποιμένι Πυρρίᾳ παρέδωκα χρῆσθαι ἐς ὅ τι\nἂν θέλῃ, πρὶν φθάσαι διαφθαρῆναι παντελῶς ὑπὸ τῆς\nνόσου. ἔχουσα οὖν ἀφθονίαν ἐρίων ἐξύφηνον ἡμῖν\nἐσθήματα πρόσφορα ταῖς ὥραις, ὡς εἶναι τὰ μὲν τῷ\nθέρει προσαρμόζοντα λεπτοϋφῆ, τὰ δὲ χειμέρια ἐχέτω\nπεριττῶς τῆς κρόκης καὶ πεπαχύνθω πλέον, ἵνα τὰ μὲν\nτῇ μανότητι σκιάζῃ μόνον καὶ μὴ καταθάλπῃ τὰ σώ-\nματα, τὰ δὲ τῇ βαρύτητι ἀπείργῃ τὸν κρυμὸν καὶ\nἀλεξάνεμα τυγχάνῃ. καὶ ἡ παρθένος δέ [ἡ παῖς], ἣν\nἔχομεν ἐν ὥρᾳ γάμου, συλλαμβανέτω τῆς ἱστουργίας\nταῖς θεραπαινίσιν, ἵνα εἰς ἀνδρὸς ἐλθοῦσα μὴ καται-\nσχύνῃ τοὺς πατέρας ἡμᾶς. καὶ ἄλλως δὲ εἰδέναι σε\nχρή, ὡς αἱ ταλασίαν ἀγαπῶσαι καὶ τὴν Ἐργάνην θερα-\nπεύουσαι κόσμῳ βίου καὶ σωφροσύνη σχολάζουσιν.\n1 [ΙΙΙ 4].\nἙκτοδιώκτης Λοπαδεκθάμβῳ.Ὁ γνώμων οὔπω σκιάζει τὴν ἕκτην, ἐγὼ δὲ ἀπο-\nσκλῆναι κινδυνεύω τῷ λιμῷ κεντούμενος. εἶεν, ὥρα\nσοι βουλεύματος, Λοπαδέκθαμβε, μᾶλλον δὲ μοχλοῦ\nκαὶ καλῳδίου [ἀπάγξασθαι]· εἰ γὰρ ἢ ὅλην καταβα-\nλοῦμεν τὴν κίονα τὴν τὸ πικρὸν τοῦτο ὡρολόγιον\nἀνέχουσαν, ἢ τὸν γνώμονα τρέψομεν ἐκεῖσε νεύειν οὗ\nτάχιον δυνήσεται τὰς ὥρας ἀποσημαίνειν, ἔσται τὸ βού-\n\n\n\n\nλευμα Παλαμήδειον· ὡς νῦν ἐγώ σοι αὖος ὑπὸ λιμοῦ\nκαὶ αὐχμηρός. Θεοχάρης δὲ οὐ πρότερον καταλαμβάνει\nτὴν στιβάδα πρὶν αὐτῷ τὸν οἰκέτην δραμόντα φράσαι\nτὴν ἕκτην ἑστάναι. δεῖ οὖν ἡμῖν τοιούτου σκέμματος,\nὃ κατασοφίσασθαι καὶ παραλογίσασθαι τὴν τοῦ Θεο-\nχάρους εὐταξίαν δυνήσεται. τραφεὶς γὰρ ὑπὸ παιδα-\nγωγῷ βαρεῖ καὶ ὡφρυωμένῳ οὐδὲν φρονεῖ νεώτερον,\nἀλλ᾿ οἷά τις Λάχης ἢ Ἀπόληξις αὐστηρός ἐστι τοὺς\nτρόπους καὶ οὐκ ἐπιτρέπει τῇ γαστρὶ πρὸ τῆς ὥρας\nἐμπίπλασθαι.\n2 [ΙΙΙ 5].\nΤρεχέδειπνος Μαυδυλοκολάπτῃ.Χθὲς δείλης ὀψίας Γοργίας ὁ Ἐτεοβουτάδης συμ-\nβαλών μοι κατὰ τύχην χρηστῶς ἠσπάσατο καὶ κατε-\nμέμφετο ὅτι μὴ θαμίζοιμι παρ᾿ αὐτόν. καὶ μικρὰ προσ-\nπαίξας ‘ἴθι πρὸς Διός’· εἶπεν ‘ὦ βέλτιστε, καὶ μετὰ\nβραχὺ λουσάμενος ἧκε Ἀηδόνιον ἡμῖν τὴν ἑταίραν\n\n\n\n\n\nἄγων. ἔστι δέ μοι συνήθης ἐπιεικῶς καὶ μένει, πάν-\nτως οὐκ ἀγνοεῖς, μικρὸν ἄπωθεν τοῦ Λεωκορίου·\nδεῖπνον [τε] ἡμῖν ηὐτρέπισται γεννικὸν ἰχθὺς τεμαχί-\nτης καὶ σταμνία τοῦ Μενδησίου νέκταρος, εἴποι τις\nἄν, πεπληρωμένα.᾿ καὶ ὁ μὲν ταῦτα εἰπὼν ᾤχετο·\nἐγὼ δὲ παρὰ τὴν Ἀηδόνιον δραμὼν καὶ φράσας παῤ\nὅτου καλοῖτο, ἐδέησα κινδύνῳ περιπεσεῖν. ἀγνώμονος\nγὰρ, ὡς ἔοικε, πειραθεῖσα τοῦ Γοργίου καὶ μικροπρε-\nποῦς περὶ τὰς ἀποδόσεις, τὴν ὀργὴν ἔναυλον [ἐγκει-\nμένην] ἔχουσα, πλήρη τὴν κακ〈κ〉άβην ἀποσπάσασα\nτῶν χυτροπόδων ἐδέησέ μου κατὰ τοῦ βρέγματος κατα-\nχέαι ζέοντος τοῦ ὕδατος, εἰ μὴ φθάσας ἀπεπήδησα\nπαρὰ βραχὺ φυγὼν τὸν κίνδυνον. οὕτως ἡμεῖς ἐλπίσιν\nἀπατηλαῖς βουκολούμενοι πλείους τῶν ἡδονῶν τοὺς\nπροπηλακισμοὺς ὑπομένομεν.\n3 [ΙΙΙ 6].\nἈρτεπίθυμος Κνισοζώμῳ.Ἀγχόνης μοι δεῖ, καὶ ὄψει με οὐ μετὰ μακρὸν ἐν\n\n\n\n\n\nβρόχῳ τὸν τράχηλον ἔχοντα. οὔτε γὰρ τὰ ῥαπίσματα\nοἷός τέ εἰμι φέρειν καὶ τὴν ἄλλην παροινίαν τῶν κά-\nκιστ᾿ ἀπολουμένων ἐρανιστῶν, οὔτε τῆς μιαρᾶς καὶ\nἀδηφάγου γαστρὸς κρατεῖν· ἡ μὲν γὰρ αἰτεῖ, καὶ οὐ\nπρὸς κόρον μόνον ἀλλ᾿ εἰς τρυφήν· τὸ πρόσωπον δὲ τὰς\nἐπαλλήλους πληγὰς οὐκ ἀνέχεται, καὶ κινδυνεύω τοῖν\nὀφθαλμοῖν τὸν ἕτερον συσταλῆναι ὑπὸ τῶν ῥαπισμά-\nτων ἐνοχλούμενος. ἰοὺ ἰοὺ τῶν κακῶν, οἷα ὑπομένειν\nἡμᾶς ἀναγκάζει ἡ παμφάγος αὕτη καὶ παμβορωτάτη\nγαστήρ. ἔκρινα οὖν πολυτελοῦς τραπέζης ἀπολαύσας\nἀποπτύσαι τὸ ζῆν, κρείττονα ὀδυνηροῦ βίου τὸν καθ᾿\nἡδονὴν θάνατον ἡγησράμενος.\n4 [ΙΙΙ 7].\nἙτοιμόκοσσος Ζωμεκπνέοντι.Ἰατταταιάξ, τίς ἦν ἡ χθὲς ἡμέρα; ἢ τίς δαίμων ἢ\nθεὸς ἀπὸ μηχανῆς ἐρρύσατό μ᾿ ἐν ἀκαρεῖ μέλλοντα\nπαρὰ τοὺς πλείονας ἰέναι; εἰ μὴ γὰρ ἀναζεύξαντά με\nτοῦ συμποσίου κατά τινα ἀγαθὴν τύχην Ἀκεσίλαος ὁ\nἰατρὸς ἡμιθνῆτα, μᾶλλον δὲ αὐτόνεκρον, θεασάμενος\n[ἕνα τῶν κάτω], 〈τοῖς〉 μαθηταῖς ἐπέταττεν φοράδην\n\n\n\n\n\nἀνελεῖν, 〈καὶ〉 ἤγαγεν ὡς ἑαυτὸν οἴκαδε καὶ ἀπερᾶν\nἐπηνάγκασεν, ἔπειτα ῥυῆναι φλέβα διατεμὼν τὸ πολὺ\nτοῦ αἵματος ἐποίησεν, οὐδὲν ἂν ἐκώλυσεν ἀνεπαισθή-\nτῳ με τῶ θανάτῳ διαφθαρέντα ἀπολωλέναι. οἷα γὰρ\nοἷα [πάσχει τὰ δίκαια] 〈οἱ〉 λακκόπλουτοι εἰργάσαντό\nμε ἄλλος ἄλλοθεν περιττὰ πίνειν καὶ πλείω ἢ κατὰ\nτὸ κύτος τῆς γαστρὸς ἐσθίειν. ἀναγκάζοντες. ὁ μὲν\nγὰρ ἀλλᾶντα ἐνέσαττεν, ὁ δὲ κόπαιον εὐμέγεθες παρ-\nώθει ταῖς γνάθοις, ὁ δὲ κρᾶμα, οὐκ οἶνον, ἀλλὰ νᾶπυ\nκαὶ γάρον καὶ ὄξος κερασάμενος, καθάπερ εἰς πίθον\nἐνέχει. αὐτίκα λέβητας πιθάκνας ἀμίδας ἐμῶν ἀπεπλή-\nρωσα, ὥστε αὐτὸν τὸν Ἀκεσίλαον θαυμάζειν ποῦ καὶ\nτίνα τρόπον ἐχώρησα τοσοῦτον βρωμάτων φορυτόν. ἀλλ᾿\nἐπειδὴ θεοὶ σωτῆρες καὶ ἀλεξίκακοι προὔπτου με κιν-\n\n\n\n\nδύνου φανερῶς ἐξείλοντο, ἐπ᾿ ἐργασίαν τρέψομαι καὶ\nΠειραιεῖ βαδιοῦμαι τὰ ἐκ τῶν νεῶν φορτία ἐπὶ τὰς\nἀποθήκας μισθοῦ μετατιθείς. ἄμεινον γὰρ [ἐπὶ] θύμοις\nκαὶ ἀλφίτοις διαβόσκειν τὴν γαστέρα, ὁμολογουμένην\nἔχοντα τὴν τοῦ ζῆν ἀσφάλειαν, ἢ πεμμάτων ἀπολαύ-\nοντα καὶ φασιανῶν ὀρνίθων τὸν ἄδηλον ὁσημέραι\nθάνατον ἀπεκδέχεσθαι.\n5 ΙΙΙ 8].\nΟἰνοπνίκτης Κοτυλοβροχθίσῳ.Ἴθι, λαβὼν τὴν σύριγγα καὶ τὰ κύμβαλα ἧκε περὶ\nπρώτην φυλακὴν τῆς νυκτὸς ἐπὶ τὸν χρυσοῦν στενω-\nπὸν ἐπὶ τὴν Ἄγνον, ἔνθα συμβαλεῖν ἡμῖν ἐξέσται καὶ\nτὸ ἐντεῦθεν ἀπὸ Σκίρου λαβοῦσι Κλυμένην τὴν ἑταί-\nραν ἀγαγεῖν παρὰ τὸν νεόπλουτον Θηριππίδην τὸν\nΑἰξωνέα. διακαῶς δὲ αὐτῆς οὗτος ἐρᾷ πολὺς ἐξ οὗ\n\n\n\n\n\nχρόνος, καὶ δαπανᾶται οὐκ ὀλίγα μάτην· ᾐσθημένη\nγὰρ τὸν ἔρωτα ἐκκεκαυμένον τοῦ μειρακίου, θρύπτε-\nται καὶ συνεχῶς ἀκκίζεται, καὶ πλείονα ἐπὶ πλείοσιν\nἀποφερομένη οὔ φησιν ἑαυτὴν ἐπιδώσειν, εἰ μή τι\nχωρίον πρὸς τοῖς ἀργυρίοις λάβοι. ὥρα οὖν καὶ βίᾳ\nταύτην, εἰ συνήθως ἀντιτείνοιτο ἡμῖν, ἀποσπᾶν. δύο\nδὲ ὄντε καὶ ἐρρωμένω τάχιστα αὐτὴν καὶ ἄκουσαν\nἀπάξαι δυνησόμεθα. Θηριππίδης δὲ εἰ τοῦτο αἴσθοιτο\nκαὶ τοὖργον ἐπιγνοίη τῆς ἡμετέρας ἀγρυπνίας κατόρ-\nθωμα, ληψόμεθα χρυσοῦς τοῦ νέου κόμματος οὐκ ὀλί-\nγους καὶ λαμπρὰν ἐσθῆτα, καὶ προσέτι τὴν οἰκίαν\nεἰσιέναι ἐπʼ ἀδείας ἕξομεν καὶ [τὸ] χρῆσθαι τὸ λοιπὸν\nἀνεπικωλύτως. τάχα δὲ οὐδὲ παρασίτους ἡμᾶς ἀλλὰ\nφίλους ἡγήσεται· οἱ γὰρ παράκλησιν εἰς εὐποιίαν μὴ\nἀναμείναντες οὐκέτι κόλακες ἀλλὰ φίλοι νομίζονται.\n6[III 42]\nῬαγοστράγγισος Στεμφυλοδαίμουι.Ἄρδην ἀπόλωλά σοι· ὁ γὰρ χθὲς εὐπάρυφος, πινα-\nροῖς, ὡς ὁρᾷς, καὶ τρυχίνοις ῥακίοις τὴν αἰδῶ περισκέπω.\nἀπέδυσε γάρ με Παταικίων ὁ παμπόνηρος, ὃς τὰ κέρ-\nματά με — εἶχον δέ, ὡς οἶσθα, ὑπόσυχνον ἀργύριον\n— δεξιαῖς χρώμενος ταῖς καλινδήσεσι τῶν κύβων ἄχρι\nδραχμῶν καὶ ὀβολῶν ἀπεσύλησεν. ἐξὸν δέ μοι παρι-\nδεῖν ὅσον ἐζημιώθην, εἶτʼ ἀθῴῳ γενέσθαι τοῦ πλείονος,\nἐκ τῆς κατʼ ὀργὴν ἔριδος τὴν εἰς τοὔσχατον ὑπέμεινα\nβλάβην· καθʼ ἓν γὰρ ἕκαστον τῶν ἱματίων ἐκ προκλή-\nσεως ἀποτιθείς, τέλος ἁπάντων ἐψιλώθην τῶν ἐνδυμά-\nτων. ποῖ δὴ οὖν βαδιστέον; χαλεπῶς γὰρ καὶ λάβρως\nἐπαιγζων ὁ βορρᾶς δίεισί μου τῶν πλευρῶν ὥσπερ\nβέλος. ἐς Κυνόσαργες ἴσως οἰχητέον. ἢ γάρ τις τῶν\nἐκεῖ νεανίσκων κατοικτείρας ἀμφιάσει με ἱματίοις, ἢ\nκαταλήψομαι ἐγγύθεν τὰς καμίνους καὶ τῷ πυρὶ ὁ\nδύστηνος θάλψομαι· τοῖς γὰρ γυμνοῖς σισύρα καὶ\nἐφεστρὶς ἡ φλὸξ [καὶ τὸ ἐκ τῆς εἵλης θέρεσθαι].\n6 [ΙΙΙ 43].\nΨιχοκλά [υ]στης Βουκίωνι.Τῇ προτεραίᾳ ξυράμενοι τὰς κεφαλὰς ἐγὼ καὶ Στρου-\nθίας καὶ Κύναιθος οἱ παράσιτοι, λουσάμενοι εἰς τὸ\nἐν Σηραγγείῳ βαλανεῖον, ἀμφὶ τὴν πέμπτην ὥραν\nδρόμον ἀφέντες εἰς τὸ προάστειον τὸ Ἀγκυλῆσι τὸ\nΧαρικλέους τοῦ μειρακίου ᾠχόμεθα, ἔνθα αὐτός τε\nἀσμένως ὑσπεδέξατο φιλογέλώς τε ὢν καὶ φιλαναλώ-\nτης, ἡμεῖς τε διατριβὴν αὐτῷ καὶ τοῖς συμπόταις παρ-\nέσχομεν, παρὰ μέρος ἀλλήλους ἐπιρραπίζοντες καὶ ἀνά-\nπαιστα εὔκροτα ἐπιλέγοντες αὐτοσκωμμάτων ἁλυκῶν\nκαὶ αὐτοχαρίτων ἀστεϊσμῶν αἱμυλίας γέμοντα. ἐν\nτούτῳ δέ, ἱλαρώτατα καὶ εὐφροσύνως διακειμένου τοῦ\n\n\n\n\nσυμποσίου, ἐπέστη ποθὲν Σμικρίνης ὁ δύστροπος καὶ\nδύσκολος· εἵπετο δʼ αὐτῷ πλῆθος οἰκετῶν, οἳ δραμόν-\nτες ἐφʼ ἡμᾶς ὥρμησαν. αὐτὸς δὲ ὁ Σμικρίνης πρῶτον\nμὲν τῇ καμπύλη παίει τὸν νῶτον τοῦ Χαρικλέους,\nἔπειτα ἐπὶ κόρρης πατάξας ἦγεν ὡς ἔσχατον ἀνδρα-\nπόδων. ἡμεῖς δὲ νεύματι μόνῳ τοῦ πρεσβύτου εἰς\nτοὐπίσω τὰς χεῖρας ἐστρεβλούμεθα· τὰ δὲ μετὰ ταῦτα\nξήνας ἡμᾶς ὑστριχίσιν οὐκ ὀλίγας οὐδʼ εὐαριθμήτους,\nτέλος ἀγαγὼν εἰς τὸ δεσμωτήριον ἀπέθετο 〈ὁ〉 ἄγριος\nγέρων. καὶ εἰ μὴ συνήθης ὢν καὶ πολλὰ καθηδυπα-\nθήκας μεθʼ ἡμῶν ὁ χαρίεις Εὐθύδικος, ἀνὴρ ἐν τοῖς\nπρώτοις τοῦ συνεδρίου τῶν Ἀρεοπαγιτῶν, ἀνέῳξεν\nἡμῖν τὸ δεσμωτήριον, τάχ᾿ ἂν καὶ τῷ δημίῳ παρεδό-\nθημεν. οὕτως ὁ δριμὺς γέρων καὶ πικρὸς ἐνεπίμπρατο\nκαθ᾿ ἡμῶν, καὶ πάντα ἔπραττεν ὡς ἂν τὴν ἐπὶ θανά-\nτῳ ἴσα τοῖς ἀνδροφόνοις καὶ ἱεροσύλοις ἀπαχθείημεν.\n8 (ΙΙΙ 44].\nΓνάθων Λει[σ]χοπίνακι.Ἡμῶν ὡς Μεγαρέων ἢ Αἰγιέων οὐδεὶς λόγος, εὐ-\nδοκιμεῖ δὲ τὰ νῦν Γρυλλίων μόνος καὶ κατέχει τὸ\nἄστυ, καὶ πᾶσα αὐτῷ καθάπερ Χράτητι τῷ Θήβηθεν\nκυνὶ ἀνέῳγεν [ἡ] οἰκία. ἐμοὶ δοκεῖν, Θετταλίδα τινὰ\nγραῦν ἢ Ἀκαρνανίδα φαρμακεύτριαν πεπορισμένος\nκαταγοητεύει τοὺς ἀθλίους νεανίσκους. τί γὰρ καὶ\nστωμύλον ἔχει; τί δὲ ὁμιλητικὸν καὶ ἡδὺ φέρει; ἀλλ᾿\nἴσως εὐμενεστέροις ὄμμασιν ἐκεῖνον εἶδον αἱ Χάριτες,\nὡς τοὺς μὲν ἀπομύττεσθαι πρὸς αὐτοῦ, ἡμᾶς δὲ ἀγα-\nπῶν εἰ τὰς ἀπομαγδαλίας ὡς κυσί τις παραρρίψειε.\nτάχα δὲ οὐ γόης, ἀλλὰ τύχη πέχρηται δεξιᾷ. [τύχη\nγὰρ παρὰ πάντα ἐστὶ τὰ τῶν ἀνθρώπων πράγματα.]\nοὐδὲν γὰρ ἐν ἀνθρώποις γνώμη, πάντα δὲ τύχη, καὶ\nταύτης ὁ τυχὼν ἡδὺς ἔστι καὶ νομίζεται.\n9 ΙΙΙ 45].\nΤραπεζολείκτης Ψιχίωνι.Ἤλγησα, ὦ καλὲ Ψιχίων, ἀκούσας τὴν συμβᾶσάν\nσοι περὶ τὸ πρόσωπον συμφοράν. εἰ δὲ καὶ τοῦτον\n\n\n\n\n\nἐγένετο τὸν τρόπον ὃν διηγήσατο ἡμῖν ἐπανελθοῦσα\nτοῦ συμποσίου ἡ Λειριόνη — λέγω δὴ τὴν παιδίσκην\nΦυλλίδος τῆς ψαλτρίας — πόλεμον ὑπέστης καὶ πόρ-\nθησίν καινὴν ἄνευ μηχανῆς καὶ ἑλεπόλεως. ἀκούω\nγὰρ τὸν καταπύγονα καὶ θηλυδρίαν περικατεάξαι σοι\nτὴν φιάλην, ὡς τὰ θραύσματα λωβήσασθαί σου τήν τε\nῥῖνα καὶ τὴν δεξιὰν σιαγόνα, καὶ τοῦ αἵματος ἐνεχθῆ-\nναι κρουνούς, οἵους ὕδατος αἱ ἐν Γερανείᾳ πέτραι\nσταλάττουσι. τίς ἔτι ἀνέξεται τῶν κακοδαιμόνων του-\nτωνί, τοσούτου τὸ γαστρίζεσθαι πωλούντων; ὠνούμεθα\nγὰρ κινδόνου τὸ ζῆν, καὶ τὸν ἐκ λιμοῦ θάνατον δε-\nδιότες τὴν μετὰ κινδύνου πλησμονὴν ἀσπαζόμεθα.\n10 [ΙΙΙ 46].\nΣτεμφυλοχαίρων Τραπεζοχάροντι.Ὡς εὐτυχῶς, ὡς μακαρίως πέπραγα. ἐρήσῃ με ἴσως\n\n\n\n\n\nτίνα τρόπον, ὦ βέλτιστε Τραπεζοχάρων. ἐγὼ δῆτά σοι\nφράσω καὶ πρὶν ἐρέσθαι. ἦγε μὲν ἡ πόλις, ὡς οἶσθα,\nτὴν Κουρεῶτιν [ἑορτήν]· ἐγὼ δέ, παραληφθεὶς ἐπὶ δεῖ-\nπνον [ τέρπειν], ὠρχούμην τὸν κόρδακα. οἱ δαιτυμόνες\nδὲ ἐκ φιλονεικίας ἔπινον, ἕως, τῆς ἁμίλλης εἰς ἄπειρον\nπροχωρούσης, κῶμα κατέσχε τὸ συμπόσιον καὶ πάντας\nὕπνος ὑπειλήφει νυστακτὴς ἄχρι καὶ αὐτῶν τῶν οἰκε-\nτῶν· ἐγὼ δὲ περιέβλεπον μὲν εἴ τι τῶν ἀργυρῶν\nσκευῶν ὑφελέσθαι δυναίμην· ὡς δὲ ταῦτα ἔτι νηφόν-\nτων ἐξ ὀφθαλμῶν ἐγεγόνει καὶ ἦν ἐν ἀσφαλεῖ, τὸ\nχειρόμακτρον ὑπὸ μάλης λαβων ἐξηλλόμην ὡς ἐν τῇ\nφυγῇ τοῖν διαβάθροιν θάτερον ἀποβαλεῖν. ὅρα δέ,\nὥς ἐστι πολυτελές, ὀθόνης Αἰγυπτίας καὶ ἁλουργοῦ\nπορφύρας τῆς Ἑρμιονίδος λεπτὸν εἰς ὑπερβολὴν καὶ\nπολύτιμον ὕφασμα. εἰ τοῦτο ἀδεῶς ἀπεμπολήσαιμι,\nγαστριῶ σε ἀγαγὼν ἐπὶ τὸν πανδοκέα Πιθακ〈ν〉ίωνα.\nπολλὰς γὰρ ὁμοῦ πολλάκις παροινίας ἀνέτλημεν, καὶ\nχρή σε τὸν κοινωνὸν τῶν δυστυχημάτων μερίτην γενέ-\nσθαι καὶ τῆς εὐτυχούσης ἡμέρας.\n11 [III 47].\nὩρολόγιος Λαχανοθαυμάσῳ.Ἑρμῆ κερδῷε καὶ ἀλεξίκακε Ἡράκλεις, ἀπεσώθην.\nοὐδὲν 〈ἂν〉 δεινὸν ἔτι γένοιτο. προχόην ὑφελόμενος\nἀργυρᾶν Φανίου τοῦ πλουσίου δρόμῳ δοὺς φέρεσθαι\n— ἦν γὰρ ἀωρία τῆς νυκτός — ἠπειγόμην σώζειν\nἑαυτόν. κύνες δὲ ἐξαίφνης οἰκουροὶ περιχυθέντες\nἄλλος ἀλλαχόθεν χαλεποὶ καὶ βαρεῖς τὴν ὑλακὴν ἐπῄεσαν\nΜολοττοὶ καὶ Κνώσιοι, ὑφʼ ὧν οὐδὲν ἐκώλυσέ με ὡς\nἠδικηκότα τὴν Ἄρτεμιν διεσπάσθαι μέσον, ὡς μηδὲ τὰ\nἀκρωτήρια εἰς τὴν ὑστεραίαν περιλειφθῆναι πρὸς ταφὴν\nτοῖς ἑτοίμοις εἰς ἔλεον καὶ συμπάθειαν. εὑρὼν οὖν\nὑδρορρόον ἀνεῳγότα οὐκ εἰς βάθος ἀλλʼ ἐπιπολῆς, [καὶ]\nὑποδὺς εἰς τοῦτον κατεκρύβην. ἔτι σοι ταῦτα τρέμων\nκαὶ παλλόμενος λέγω. ἑωσφόρου δὲ ἀνασχόντος τῶν\nμὲν ᾐσθόμην οὐκέθʼ ὑλακτούντων — οἴκοι γὰρ πάντες\nἐδέδεντο — αὐτὸς δὲ εἰς Πειραιᾶ δραμὸν νηὶ Σικε-\nλικῇ λύειν μελλούσῃ τὰ πρυμνήσια περιτυχὼν ἀπεδόμην\n\n\n\n\nτῷ ναυκλήρῳ τὴν προχόην. καὶ νυνὶ τὸ τίμημα ἔχων\nνένασμαι τοῖς κέρμασι καὶ νεόπλουτος ἐπανελήλυθα,\nκαὶ τοσοῦτον ῥιπίζομαι ταῖς ἐλπίσιν, ὡς ἐπιθυμεῖν\nκόλακας τρέφειν καὶ κεχρῆσθαι παρασίτοις, οὐ παρα-\nσιτεῖν αὐτός. ἀλλʼ ἢν τουτὶ τὸ πορισθὲν ἀργύριον\nἀπαναλώσω, πάλιν ἐπὶ τὴν ἀρχαίαν ἐπιτήδευσιν τρέψο-\nμαι· οὐδὲ γὰρ κύων σκυτοτραγεῖν μαθοῦσα τῆς τέχνης\nἐπιλήσεται.\n12 [III 48].\nΚεφαλογλύεπτης Μαππαφανίσῳ.Κακὸς κακῶς ἀπόλοιτο καὶ ἄφωνος εἴη Λικύμνιος\nὁ τῆς τραγῳδίας ὑποκριτής. ὡς γὰρ ἐνίκα τούς ἀντι-\nτέχνους Κριτίαν τὸν Κλεωναῖον καὶ Ἵππασον τὸν\nἈμβρακιώτην τοὺς Αἰσχύλου Προπομπούς τορῷ τινι\nκαὶ γεγωνοτέρῳ φωνήματι χρησάμενος, γαῦρος ἦν καὶ\nκιττοστεφὴς ἦγε συμπόσιον. ἔνθα παραληφθεὶς φεῦ\nτῶν κακῶν οἷα ὑπέμεινα, τοῦτο μὲν πιττούμενος τὴν\nκεφαλὴν καὶ γάρῳ τοὺς ὀφθαλμοὺς ῥαινόμενος, τοῦτο\nδὲ ἀντὶ πλακοῦντος, τῶν ἄλλων ἄμητας ἐσθιόντων καὶ\n\n\n\n\n\nσησαμοῦντας, αὐτὸς μέλιτι δεδευμένους λίθους ἀπο-\nτρώγων. ἡ πασῶν δὲ ἰταμωτάτη, τὸ ἐκ Κεραμεικοῦ\nπορνίδιον, ἡ μέτοικος ἡ Φενεᾶτις, Υακινθίς, κύστιν\nαἵματος πληρώσασα καταφέρει μου τῆς κεφαλῆς, καὶ ὁμοῦ\nτῷ κτύπῳ 〈ἐ〉 λελούμην τῷ αἵματι. καὶ τῶν μὲν εὐωχου-\nμένων πολὺς καὶ καπυρὸς ἐξεχύθη γέλως, ἐγὼ δὲ ὧν\nἔπαθον μισθὸν οὐκ ἀπηνεγκάμην ἄξιον, ἀλλά μοι γέ-\nγονε τῶν ὕβρεων ἀμοιβὴ τὸ μέτρον τῆς γαστρός, πέρα[ς]\nδὲ οὐδέν. μήτε οὖν ἐς νέωτα μήτε μὴν νικῴη ὁ θεοῖς\nἐχθρὸς Λικύμνιος, ὃν ἐγὼ τῆς ἀχαρίστου φωνῆς ἕνεκεν\nὁρθοκόρυζον καλεῖσθαι πρὸς ἡμῶν καὶ τοῦ χοροῦ τῶν\nΔιονυσοκολάκων ἔκρινα.\n13 [ΙΙΙ 49].\nΚαπνοσφράντης Ἀριστομάχῳ.Ὦ δαῖμον, ὅς με κεκλήρωσαι καὶ εἴληχας, ὡς πονη-\n\n\n\n\n\nρὸς εἶ καὶ λυπεῖς ἀεὶ τῇ πενίᾳ συνδέων. ἢν γὰρ ἀπορία\nτοῦ καλοῦντος γένηται, ἀνάγκη με σκάνδικας ἐσθίειν\nκαὶ γήθυα, ἢ πόας ἀναλέγειν καὶ τῆς Ἐννεακρούνου\nπίνοντα πίμπλασθαι τὴν γαστέρα. εἶτα, ἕως μὲν τὸ\nσῶμα τὰς ὕβρεις ὑπέμενε καὶ ἦν ἐν ὥρᾳ τοῦ πάσχειν\nνεότητι καὶ ἀκμῇ νευρούμενον, φορητὸς ἡ ὕβρις· ἐπειδὴ\nδὲ ἐγώ σοι μεσαιπόλιος, καὶ τὸ λειπόμενον τοῦ βίου\nπρὸς γῆρας ὁρᾷ, τίς ἴασις τῶν κακῶν; Ἁλιαρτίου σχοι-\nνίου χρεία, καὶ κρεμήσομαι πρὸ τοῦ Διπύλου, ἢν μή\nτι δεξιὸν ἡ τύχη βουλεύσηται. εἰ δὲ [καὶ] τοῖς αὐτοῖς\nἐπιμείνειεν, οὐ πρότερον στραγγαλιῶ τὸν τράχηλον,\nπρὶν τραπέζης ἀπολαῦσαι πολυτελοῦς· οὐκ εἰς μακρὰν\nδὲ ὁ περίβλεπτος οὗτος καὶ ἀοίδιμος ἔσται γάμος Χαρι-\nτοῦς καὶ Λεωκράτους, μετὰ τὴν ἕνην καὶ νέαν τοῦ\nΠυανεψιῶνος, εἰς ὃν πάντως ἢ παρὰ τὴν πρώτην\nἡμέραν ἢ τοῖς ἐπαυλίοις κεκλήσομαι. δεῖ γὰρ θυμη-\nδίας καὶ παρασίτων τοῖς γάμοις, καὶ ἄνευ ἡμῶν ἀνέ-\nορτα πάντα καὶ συῶν οὐκ ἀνθρώπων πανήγυρις.\n14 [ΙΙΙ 50].\nΒουκοπνίκτης Ἀρτοπύκτῃ.Οὐκ ἀνέχομαι ὁρῶν Ζευξίππην τὴν ἱππόπορνον\nἀπηνῶς τῷ μειρακίῳ χρωμένην. οὐ γὰρ δαπανᾶται· εἰς\nαὐτὴν χρυσίον μόνον καὶ ἀργύριον, ἀλλὰ καὶ συνοικίας\nκαὶ ἀγρούς. ἡ δέ, ἐπὶ πλέον ἐκτύφεσθαι τὸν ἔρωτα\nτούτῳ μηχανωμένη, τοῦ Εὐβοέως ἐρᾶν προσποιεῖται\n[τοῦ] νεανίσκου, ἵνα 〈τὰ〉 τούτου κατασπαθήσασα οὕτως\nἐπʼ ἄλλον τρέψῃ τὸν ἔρωτα. ἐγὼ δὲ ὀδυνῶμαι τὴν\nκαρδίαν ὁρῶν ὑπορρέοντα τοσοῦτον πλοῦτον, ὃν οἱ\nμακαρῖται αὐτῷ Λυσίας καὶ Φανοστράτη κατέλιπον.\nἃ γὰρ ἐκεῖνοι κατ᾿ ὀβολὸν συνήγαγον, ἀθρόως ἀναλοῖ\nτὸ πολύκοινον τοῦτο καὶ αἰσχρότατον γύναιον. πάσχω\nμὲν οὖν τι καὶ ἐπὶ τῷ μειρακίῳ· κύριος γὰρ γενόμενος\nτῆς οὐσίας πολλὴν τὴν εἰς ἡμᾶς φιλανθρωπίαν ἐνεδεί-\nξατο· ὁρῶ δὲ καὶ τὰ ἡμέτερα σκάζοντα· εἰ γὰρ εἰς\nταύτην ἅπαντα 〈ἀνα〉τεθείη τὰ προσόντα τούτῳ τῷ\nβελτίστῳ, καλῶς, ὦ θεοί, καλῶς ἀπολαύσομεν τῆς πλη-\n\n\n\n\nσμονῆς. ἔστι γάρ, ὡς οἶσθα, ἁπλοϊκὸς ὁ Φίληβος καὶ\nπρὸς ἡμὰς τοὺς παρασίτους ἐπιεικὴς καὶ μέτριος τὸν\nτρόπον, ᾠδαῖς μᾶλλον καὶ γέλωτι ἢ ταῖς εἰς ἡμᾶς\nὕβρεσι θελγόμενος.\n15 [ΙΙΙ 51].\nΛαιμοκύκλωψ Κρεολώβῃ.Ἰδοὺ μετὰ τὸν Εὐρώταν καὶ τὸ Λερναῖον ὕδωρ\nκαὶ τὰ Πειρήνης νάματα ἔρωτι τῆς Καλλιρρόης ἐκ\nΚορίνθου πάλιν Ἀθήναζε κατεπείγομαι. οὐ γάρ με\nτῶν τρυφημάτων τῶν ἐν τούτοις οὐδὲν ἤρεσεν, ἀλλ᾿\nἕτοιμος ἐντεῦθεν ἀποσοβεῖν καὶ σπεύδειν ὡς ὑμᾶς.\nἀχάριστοι γὰρ ὤφθησαν οὗτοι καὶ ἥκιστα συμποτικοί,\nκαὶ πλείους παρ᾿ αὐτοῖς αἱ παροινίαι τῶν ἀπολαύσεων.\nὡς ἄμεινον ἐμοὶ ὀλύνθους ἢ παλάθας ἐπιμασᾶσθαι\nτῶν Ἀττικῶν, ἢ τοῦ παρὰ τούτοις χρυσίου ἀποδρέπε-\nσθαι. οἷα γὰρ καινουργεῖν ἐπιχειροῦσιν ἀναγκάζοντες\nἀσκωλιάζοντας πίνειν, διάπυρόν τε τὸν οἶνον καὶ θερ-\n\n\n\n\nμὸν ἄνευ τοῦ πρὸς ὕδωρ κράματος καταχέοντες, εἶτα\n[ὀστέα] κῶλά τε καὶ ἀστραγάλους καθάπερ τοῖς κυσὶ\nπαραρριπτοῦντες καὶ νάρθηκας ἐπιρρηγνύντες, καὶ\nσκύτεσι καὶ τοῖς ἄλλοις ἱμᾶσιν ἀντὶ παιδιᾶς πλήττοντες.\nἐμοὶ γένοιτο, πρόμαχε Ἀθηνᾶ καὶ πολιοῦχε τοῦ ἄστεος,\nἈθήνησι καὶ ζῆσαι καὶ τὸν βίον ἀπολιπεῖν. ἄμεινον\nγὰρ πρὸ τῆς Διομηΐδος πύλης ἢ πρὸ τῶν Ἱππάδων\nἐκτάδην κεῖσθαι νεκρὸν τύμβου 〈οὐ〉 περιχυθέντος, ἢ\nτῆς Πελοποννησίων εὐδαιμονίας ἀν〈τ〉έχεσθαι.\n16 [III 52].\nἈκρατολύμας Χωνοκράτει.Οὔ μοι μέλει· ποιούντων ὅσα καὶ βούλονται 〈οἱ〉\nῥιψοκίνδυνοι Γρόνθων καὶ Σαρδανάπαλλος· ἐμὲ γὰρ\nκοινωνῆσαι τῆς ἀτόπου πράξεως ἀδύνατον, οὐδ᾿ εἰ\nμάντευμά μοι ἐκ τῆς Δωδωναίας δρυὸς ἐπιτρέποι τὸ\n\n\n\n\n\nδρᾶμα. [ὥς ἐστιν ἐργάζεσθαι χρηστόν· φύεται γὰρ σπα-\nνίως καὶ ἐν παισὶ τὸ χρηστὸν καὶ πιστὸν ἦθος καὶ\nὑγιές· πάντως οὖν ἀφεκτέον.] ὑποπειρῶσι γὰρ τὴν\nπαλλακὴν τοῦ τῆς οἰκίας δεσπότου, καὶ ἤδη αὐτοῖς ἡ\nπρᾶξις εἰς τὴν ἀκμὴν προκεχώρηκε. καὶ οὐκ ἀρκοῦνται\nτῆ τῶν ἀφροδισίων ἀθέσμῳ πλησμονῇ, ἀλλὰ γὰρ 〈καὶ〉\nτὰ ἐκ τῆς οἰκίας σκεύη καθ᾿ ἓν ἐκλαμβάνουσι. καὶ\nἴσως μὲν ἄχρι τινὸς λήσεται τοὖργον πραττόμενον,\nπάντως δέ ποτε ἢ λάλος γείτων ἢ ψιθυρὸς οἰκέτης\nἀγορεύσει τὸ πρᾶγμα εἰς τοὐμφανές, καὶ ἀνάγκη μετὰ\nπῦρ καὶ σίδηρον καὶ τὰς ἄλλας βασάνους τέλος αὐτοῖς\nγενέσθαι τῆς ἡδονῆς τὸ κώνειον ἢ τὸ βάραθρον. ἀφει-\nδῶς γὰρ χρώμενοι τῷ τολμήματι ἰσόρροπον τῇ πράξει\nτὴν τιμωρίαν ἐκτίσουσιν.\n17 [III 53].\nΛοπαδίωυ ΕὐκνίσσῳΧθὲς Καρίωνος περὶ τὸ φρέαρ ἀσχολουμένου εἰσέ-\nφρησα εἰς τοὐπτάνιον· ἔπειτα εὑρὼν λοπάδα εὖ μάλα\n\n\n\n\n\nκεκαρυκευμένην καὶ ἀλεκτρυόνα ὀπτὸν καὶ χύτραν μεμ-\nβράδος ἔχουσαν καὶ ἀφύας Μεγαρικὰς ἐξήρπασα, καὶ\nἀποπηδήσας, ποῖ καταχθείην ἐζήτουν καὶ εὐκαίρως ἐμ-\nφάγοιμι μόνος. ἀπορίᾳ δὲ τόπου δρομὼν ἐπὶ τὴν\nΠοικίλην — καὶ γὰρ οὐκ ἠνώχλει ταύτην οὐδὲ εἷς\nτῶν ἀδολέσχων τουτωνὶ φιλοσόφων — κεῖθι τῶν πόνων\nἀπέλαυον. ἀνανεύσας δὲ τῆς λοπάδος ὁρῶ προσιόντας\nτῶν ἀπὸ τῆς τηλίας τινὰς νεανίσκων, καὶ δείσας τὰ\nμὲν βρώματα ὄπισθεν ἀπεθέμην, αὐτὸς δὲ εἰς τοὔδαφος\nἐκείμην κρύπτων τὰ κλέμματα εὐχόμενός τε τοῖς Ἀπο-\nτροπαίοις τὸ νέφος παρελθεῖν, χόνδρους ὑποσχόμενος\nλιβανωτοῦ ἱκανούς, οὓς οἴκοι ἀναλεξάμενος τῶν ἱερῶν\nἔχω εὖ μάλα εὐρωτιῶντας. καὶ οὐκ ἠστόχησα· οἱ θεοὶ\nγὰρ αὐτοὺς ἄλλην ὁδὸν ἔτρεψαν. κἀγὼ σπουδῇ κατα-\nβροχθίσας πάνθ᾿ ὅσα ἐνέκειτο τοῖς σκεύεσι, φίλῳ παν-\nδοκεῖ τὴν χύτραν καὶ τὸ λοπάδιον, τὰ λείψανα τῶν\nκλεμμάτων, χάρισμα δοὺς ἔχειν ἀπεχώρησα, ἐπιεικής\nτις καὶ δεξιὸς ἐκ τῶν δωρημάτων ἀναφανείς.\n18 [IIII 54].\nΧυτρολείκτης Πατελλοχάρουτι.Τί δακρύω, ἴσως ἐρήσῃ με, ἢ πόθεν κατέαγα τὸ\nκρανίον, ἢ πῶς τὸ ἀνθηρὸν τοῦτο εἰς μέρη κατερρωγὸς\nμάτιον φορῶ; ἐνίκησα κυβεύων, ὡς μήποτ᾿ ὤφελον.\nτί γὰρ ἔδει με ἀσθενέστερον ὄντα ῥωμαλέοις συνεξε-\nτάζεσθαι νεανίαις; ἐπεὶ γὰρ εἰς ἐμαυτὸν ὅλας τὰς ἐκ-\nθέσεις συνελεξάμην, ἀπορία δὲ ἦν αὐτοῖς παντελὴς\nἀργυρίου, ἐπ᾿ ἐμὲ πάντες ὥρμησαν. καὶ οἱ μὲν πύξ\nἔπαιον, ἄλλοι δὲ λίθοις ἐχρῶντο, οἱ δὲ διέσχιζον τὸ\nἱμάτιον. ἐγὼ δ᾿ ἀπρὶξ τῶν κερμάτων εἰχόμην, ἀπο-\nθανεῖν πρότερον ἢ προέσθαι τι ἐκείνοις τῶν μοι\nπεπορισμένων αἱρούμενος· καὶ δὴ μέχρι γέ τινος ἀντ-\nέστην γεννικῶς καὶ τὰς φορὰς τῶν πληγῶν ὑπομένων\nκαὶ τὰς ἐκστροφὰς τῶν δακτύλων ἀνεχόμενος, καὶ ἤμην\nοἷά τις Σπαρτιάτης ἀνὴρ ἐπὶ τοῦ βωμοῦ τῆς Ὀρθίας\nτυπτόμενος. ἀλλ᾿ οὐκ ἦν Λακεδαίμων ἐν ᾗ ταῦτα\nὑπέμενον, ἀλλ᾿ Ἀθῆναι καὶ τῶν Ἀθήνησι κυβευτῶν οἱ\n\n\n\n\nἐξωλέστατοι. τέλος δ᾿ οὖν λιποθυμήσας ἀφῆκα τοῖς\nἐναγέσι λαμβάνειν. οἱ δὲ καὶ τὸ προκόλπιον διηρεύ-\nνησαν, καὶ τὰ ἐν τούτῳ ἐγκείμενα φέροντες ᾤχοντο,\nτοῦτ᾿ ἐμοῦ λῶον ἡγησαμένου τὸ ζῆν δίχα χρημάτων ἢ\nμετὰ χρημάτων τεθνάναι.\n19 [III 55].\nΑὐτόκλητος Ἑτοιμαρίστῳ.Ὀλίγα ἢ οὐδὲν διαφέρουσι ἰδιωτῶν οἱ σεμνοὶ\nκαὶ τὸ καλὸν καὶ τὴν ἀρετὴν ἐξυμνοῦντες· τούτους\nλέγω τοὺς ἐργολαβοῦντας τὰ μειράκια. οἷον γὰρ οἷον\nἔλαθέ σε συμπόσιον Σκαμ〈β〉ωνίδου γενέσια τῆς θυγα-\nτρὸς ἑορτάζοντος. καλέσας γὰρ ἔναγχος οὐκ ὀλίγους τῶν\nπροὔχειν δοκούντων Ἀθήνησι πλούτῳ καὶ γένει, ᾠήθη\nδεῖν καὶ τοῖς φιλοσοφοῦσι κοσμῆσαι τὴν εὐωχίαν.\nπαρῆν οὖν ἐν πρώτοις Ἐτεοκλῆς ὁ στωικὸς οὗτος, ὁ\nπρεσβύτης, ὁ κουρ[ε]ιῶν τὸ γένειον, ὁ ῥυπαρός, ὁ τὴν\nκεφαλὴν αὐχμηρός, ὁ ῥυσ[σ]ότερον τῶν βαλαντίων ἔχων\nτὸ πρόσωπον. παρῆν δὲ καὶ Θεμισταγόρας ὁ ἐκ τοῦ\n\n\n\n\n\nπεριπάτου, ἀνὴρ οὐκ ἄχαρις ὀφθῆναι, οὔλῃ τῇ γένυϊ\nλαμπρυνόμενος. ἦν δὲ καὶ ὁ Ἐπικούρειος Ζηνοκράτης,\nοὐκ ἀτημέλητος τούς κικίννους καὶ ἐπὶ βαθεῖ τῷ πώ-\nγωνι σεμνυνόμενος, ὅ τε ἀοίδιμος — τοῦτο γὰρ πρὸς\nἁπάντων ἐκέκλητο — Ἀρχίβιος ὁ Πυθαγορικός, ὦχρον\nἐπὶ τοῦ προσώπου πολὺν ἐπιβεβλημένος, πλοκάμους\nἀπʼ ἄκρας τῆς κεφαλῆς ἄχρι στέρνων αὐτῶν ἀπαιωρῶν,\nὀξὺ καὶ ἐπίμηκες τὸ γένειον καθεικώς, τὴν ῥῖνα ἐπι-\nπαμπής, τὸ στόμα ἐπιχειλής, αὐτῷ τῷ πεπιέσθαι καὶ\nλίαν μεμυκέναι τὴν ἐχεμυθίαν ὑποσημαίνων. ἐξαίφνης\nδὲ καὶ Παγκράτης ὁ κύων ῥύμῃ τοὺς πολλοὺς παρω-\nσάμενος εἰσήρρησε, στελέχῳ πρινίνῳ ἐπερειδόμενος, ἦν\nγὰρ ἀντὶ τοῦ πυκνώματος τῶν ὄζων χαλκοῖς τισιν\nἥλοις ἐμπεπαρμένην ἔχων βακτηρίαν, καὶ τὴν πήραν\nδιάκενον καὶ πρὸς τὰ λείψανα ἐντόνως ἠρτημένην.\nοἱ μὲν οὖν ἄλλοι ἀπʼ ἀρχῆς εἰς τέλος παραπλησίαν\nτινὰ καὶ τὴν αὐτὴν εἶχον τῆς ἑστιάσεως ἀκολουθίαν,\n\n\n\n\nοἱ φιλόσοφοι δέ, προϊόντος τοῦ συμποσίου καὶ τῆς\nφιλοτησίας συνεχῶς περισοβουμένης, ἄλλος ἄλλην τε-\nρατείαν ἐπεδείξαντο. Ἐτεοκλῆς μὲν γὰρ ὁ στωϊκὸς ὑπὸ\nγήρως καὶ πλησμονῆς ἐκτάδην κείμενος ἔ〈ρ〉 ρεγχεν·\nὁ Πυθαγόρειος δὲ τὴν σιωπὴν λύσας τῶν χρυσῶν ἐπῶν\nτινα κατὰ μουσικὴν ἁρμονίαν ἐτερέτιζεν. ὁ βέλτιστος\nδὲ Θεμισταγόρας, ἅτε τὴν εὐδαιμονίαν κατὰ τὸν τοῦ\nπεριπάτου λόγον οὐ ψυχῇ καὶ σώματι μόνον ἀλλά καὶ\nτοῖς ἐκτὸς ὁριζόμενος, ἀπῄτει πλείονα πέμματα καὶ\nποικιλίαν τῶν ὄψων δαψιλῆ. Ζηνοκράτης δὲ ὁ Ἐπι-\nκούρειος τὴν ψάλτριαν ὡς αὐτὸν ἐνηγκαλίζετο τακερὸν\nκαὶ ὑγρὸν προσβλέπων ὑπομεμυκόσι τοῖς ὄμμασι, λέγων\nτοῦτο εἶναι τὸ τῆς σαρκὸς ἀόχλητον καὶ τὴν καταπύκ-\nνωσιν τοῦ ἡδομένου. ὁ κύων δὲ πρῶτα μὲν οὔρει\nκατὰ τὴν κυνικὴν ἀδιαφορίαν εἰς σύρμα χαλάσας καὶ\nκαθεὶς τὸ τριβώνιον, ἔπειτα καὶ Δωρίδα τὴν μουσουρ-\nγὸν οἷος ἦν ἐν ὀφθαλμοῖς ἁπάντων [ὁρώντων] ἐνεργεῖν,\nφάσκων ἀρχὴν γενέσεως εἶναι τὴν φύσιν· ὥστε ἡμῶν\n\n\n\nτῶν παρασίτων οὐδεὶς ἔτι λόγος· τὸ γὰρ θέαμα καὶ\nτὴν θυμηδίαν παρεῖχεν οὐδεὶς τῶν εἰς τοῦτο κεκλη-\n[ρω]μένων, καίτοι γε καὶ Φοιβυάδης ὁ κιθαρῳδὸς καὶ\nμῖμοι γελοίων οἱ περὶ Σαννυρίωνα καὶ Φιλιστί[α]δην\nοὐκ ἀπελείποντο. ἀλλά πάντα φροῦδα καὶ οὐκ ἀξιό-\nχρεα, εὐδοκίμει δὲ μόνος ὁ τῶν σοφιστῶν λῆρος.\n20 [III 56].\nΘαμβοφάγος Κυσπε〈λ〉ιστῇ.Ἐπαίρεις σαυτὸν οὐδὲν δέον καὶ τύφου πλήρης εἶ\nκαὶ βαδίζεις ἴσα [μὴ δεῖ], τοῦτο δὴ τὸ τοῦ λόγου,\nΠυθοκλεῖ, καὶ ἀρίστων ἀποφέρῃ μερίδας, τὰς σπυρίδας\nκαθ᾿ ἡμέραν ἐξογκῶν σύ μεγέθει λειψάνων. οὐκοῦν\nκαθάπερ πρῴην Ἀρητάδης ὁ γρραμματικὸς ἐποίει, Ὁμήρου\nὡς ἔφασκεν ἐπιλέγων στιχίδιον εὐμηχάνως αὐτῷ πρὸς\n\n\n\n\n\nτὰς ρππγὰς sῶν βDmῳάτmν ἔρφφέυνν mi φ aγέέὼμεν |\nmιέμεν τε, ἄπατπ δὲ mί sa φφsύm . mmωυsο, κατά- )\nβαλὲ τὴν ἀλαζονeiπν, sρνiύθλιε, ξ ἀνῶrπg σε |τῆς οἶ- |\nπίπς] γυῳνθν θύρπζε ἄν φαmρεd χρόννυ |ἐxὅληθέντα] |\nἐcmeεfsλ.\n21 [IIII 57].\nθἄνόλρmλος ἴκrηρίιmφλxόρριθὐκ εἐς δέον οἰναμένος ἐσmψάὼgν τὸν τροφέα\nτοῦ νεανίσκου ώmυρον. ἐξ ἐκείνου γὰρ ὅσως διαβολῇ\nτυπελς τὰ ὐτα aερὶ τὰς δόσεας rsέvτg μερορeπέστε-\nρος παὶ φειδλῷ τῷ μέτρῳ πέχρgτπa εἐωθάὼς γὰρ ἐν\nταῖς ἐορταστικπῖς τῶν ἡῳερῶν ξ χιτώνιον ἡ τριβώνιον |\nἢ ἐφεστρίδα πέῳπειν, ἔναγχος Χρονίων ἐνστάντων |\n|ὑποδήματα] φικρατίδας μοι νsυργεῖς πέμψε τῷ |\nΔρόρμmνι δοὺς πομίζειν. ὁ δὲ ἐxi ταύταις 6ρενθύετο |\nταὶ μισθούς τῆς διακονίας ἀrήτει, ἐγὼ δὲ δάκνομαι\nπαὶ τὴν προετῆ γλῶῶτταν διαμααήσῶῶmαm καὶ ὀψὲ τῆς\n\n\n\n\n\nἁμαρτίας αἰσθάνομαι. ὅταν γὰρ τὸ ῥεῦμα τῶν λόγων\nμὴ καθηγουμένης 〈τῆς〉 διανοίας φέρηται, ἀνάγκη τὴν\nγλῶτταν τηνικαῦτα προσκρούειν καὶ σφάλλεσθαι.\n22 [IIII 58].\nἉλοκύμιυος Φιλογαρελα[δ]ίῳ. Οὐδὲν προτιμῶ σου, κἂν ἀπειλῆς ψιθυριεῖν κατ᾿\nἐμοῦ· [καὶ] καττύεις διαβολὰς ἀνηνύτους. ἁπλοϊκὸς\nγὰρ καὶ γενναῖος ὁ Μαλιεὺς οὗτος στρατιώτης ὁ βόσκων\nἡμᾶς τὰ νῦν δὴ ταῦτα, καὶ τοσοῦτον ἀπέχει τοῦ ζηλο-\nτυπεῖν τὰς ἑταίρας, ὡς πρώην λόγου ῥυέντος αὐτῷ\nἐπὶ τοῦ συμποσίου, πολλὴν κατέχεε βλασφημίαν τῶν\nτὰ τοιαῦτα ὑπομενόντων. ἔλεγε γὰρ γαμεταῖς ἐπι-\nκλήροις οἰκουρίαν πρέπειν καὶ τὸν σεμνὸν βίον, τὰς\nἑταίρας δὲ δεῖν εἶναι πάντων ἀναφανδὸν καὶ πᾶσιν\nἐκκεῖσθαι τοῖς βουλομένοις· ὅνπερ οὖν τρόπον τοῖς\nλουτροῖς καὶ τοῖς σκεύεσι κοινοῖς κεχρήμεθα, κἂν ἑνὸς\nεἶναι δοκῇ, οὕτως καὶ ταῖς εἰς τοῦτον ἀπογραψαμέναις\n\n\n\n\nτὸν βίον. εἰδὼς οὖν τηνάλλως τὴν διαβολήν σου χω-\nρήσουσαν, τρέμε ἐνδακὼν τὸ χεῖλος, ὡς οἱ τὸν Σίγηλον\nἥρω παριόντες, μὴ κακόν τι προσλάβῃς· οὐ γάρ ἐστι\nτῶν Ἀττικῶν τούτων εἷς τῶν χαύνων μειρακίων, ἀλλ᾿\nἀνὴρ ὁπλομάχος καὶ ἀρήιος, παρ᾿ ᾧ κολακείας καὶ δια-\nβολῆς τρόπος ἔρρει. ἀνάγκη δὲ τὸν διαβολὰς μὴ προσ-\nιἐμενον τοῖς διαβάλλουσιν ἀπεχθάνεσθαι.\n23 [III 59].\nΛιμέντερος ἈμασήτῳΠαρ᾿ ἕνα τινὰ τῶν τὰ πινάκια παρὰ τὸ Ἰακχεῖον\nπροτιθέντων καὶ τούς ὀνείρους ὑποκρίνεσθαι ὑπισχνου-\nμένων βούλομαι ἐλθὼν τὰς δύο ταύτας δραχμάς, ἃς\nοἶσθά με ἐν χερσὶν ἔχοντα, καταβαλὸν τὴν φανεῖσαν\nὄψιν μοι κατὰ τοὺς ὕπνους διηγήσασθαι. οὐ χεῖρον\nδὲ καὶ πρὸς σὲ ὡς φίλον ἀναθέσθαι τὸ καινὸν τοῦτο\nκαὶ πέρα πάσης πίστεως φάσμα. ἐδόκουν γὰρ [κατ᾿ ὄναρ]\nεὐπρεπὴς εἶναι νεανίσκος καὶ οὐχ ὁ τυχών, ἀλλ᾿ ἐκεῖνος\n[εἶναι] ὁ Ἰλιεὺς ὁ περίψυκτος καὶ περικαλλής, ὁ τοῦ\n\n\n\n\n\nΤρωὸς παῖς Γανυμήδης, καὶ καλαύροπα ἔχειν καὶ σύ-\nριγγα, καὶ τιάρᾳ Φρυγίῳ σκέπειν τὴν κεφαλὴνποιμαίνειν\nτε καὶ εἶναι κατὰ τὴν Ἴδην. ἐξαίφνης δὲ ἐπιπτάντα μοι\nγαμψώνυχα καὶ μέγαν ἀετόν, γοργὸν τὸ βλέμμα καὶ\nἀγκυλοχείλην τὸ στόμα, κουφίσαντά με τοῖς ὄνυξιν ἀφ᾿\nοὗπερ ἐκαθήμην πέτρου μετεωρίζειν εἰς τὸν ἀέρα καὶ\nπελάζειν τοῖς οὐρανίοις τόποις ἐπειγόμενον· εἶτα μέλ-\nλοντα ψαύειν τῶν πυλῶν αἷς αἱ Ὧλραι ἐφεστᾶσι, κεραυνῷ\nβληθέντα πεσεῖν, καὶ τὸ ὄρνεον οὐκέτι εἶναι τὸν διι-\nπετῆ καὶ μέγαν ἀετόν, γῦπα δὲ πικρὸν ὀδωδότα, ἐμὲ\nδὲ τοῦτον ὅς εἰμι Λιμέντερον, γυμνὸν πάσης ἐσθῆτος,\nοἷα πρὸς λουτρὸν ἢ παλαίστραν ηὐτρεπισμένον. ἐκτα-\nραχθεὶς οὖν ὡς εἰκὸς ἐπὶ τοσούτῳ πτώματι διηγ[ει]-\nρόμην, καὶ πρὸς τὸ παράδοξον τῆς ὄψεως ἀγωνιῶ καὶ\nδέομαι οἱ φέρει τὸ ὄναρ μαθεῖν παρὰ τῶν τὰ τοιαῦτα\nἀκριβούντων, εἰ μέλλει τις ἀπλανῶς εἰδέναι καὶ εἰδὼς\nἀληθίζεσθαι.\n24 [IIII 60].\nΧασκοβούκης Ὑπνοτρασπέζρῳ.Οὐκέτι εἰσῆλθον εἰς τὴν Κόρινθον· ἔγνων γὰρ ἐν\nβραχεῖ τὴν βδελυρίαν τῶν ἐκεῖσε πλουσίων καὶ τὴν\nτῶν πενήτων ἀθλιότητα. ὡς γὰρ ἐλούσαντο οἱ πολλοὶ\nκαὶ μεσοῦσα ἦν ἡμέρα, στωμύλους ἐθεασάμην καὶ εὐ-\nφυεῖς νεανίσκους, οὐ περὶ τὰς οἰκίας ἀλλὰ περὶ τὸ\nΚράνειον εἱλουμένους καὶ οὗ μάλιστα ταῖς ἀρτοπώλισι\nκαὶ ὀπωροκαπήλοις ἔθος ἀναστρέφεσθαι. ἐνταυθὶ γὰρ\nεἰς τοὔδαφος ἐπικύπτοντες ὁ μὲν φλοιούς θέρμων\nἀνῃρεῖτο, ὁ δὲ τὰ ἄλυτρα τῶν καρύων ἐπολυπραγμόνει\nμή πού τι τῶν ἐδωδίμων 〈ἐν〉 απτομεῖναν διέλαθεν, ὁ\nδὲ τῶν ῥοιῶν τὰ περικάρπια, ἃ σίδια ἡμῖν τοῖς Ἀττι-\nκοῖς προσαγορεύειν ἔθος, ἀπέγλυφε τοῖς ὄνυξιν εἴ πού\nτι τῶν κόκκων ἔτι δράξασθαι δυνηθείη, οἱ δὲ καὶ τὰ\nἐκ τῶν ἄρτων ἀποπίπτοντα πρὸς πολλῶν ἤδη πεπατη-\nμένα ἀναλέγοντες ἔκαπτον. τοιαῦτα τὰ τῆς Πελοπον-\nνήσου προπύλαια καὶ ἡ δυοῖν θαλάσσαιν ἐν μέσῳ\nκειμένη πόλις, χαρίεσσα μὲν ἰδεῖν καὶ ἀμφιλαφῶς ἔχουσα\n\n\n\n\nτρυφημάτων, τοὺς οἰκήτορας δὲ ἀχαρίστους καὶ ἀνεπ-\nαφροδίτους κεκτημένη· καίτοι γέ φασι τὴν Ἀφροδίτην\nἐκ Κυθήρων ἀνασχοῦσαν τὴν Ἀκροκόρινθον ἀσπάσα-\nσθαι· εἰ μὴ ἄρα τοῖς μὲν γυναίοις Ἀφροδίτη πολιοῦχος\nτοῖς δὲ ἀνδράσιν ὁ Λιμὸς καθίδρυται.\n25 [IIII 61].\nΣκορδοσφράντης Μεριδᾷ.Ἡράκλεις, ὅσα ὑπέστην πράγματα ῥύμ〈μ〉ατι καὶ\nνίτρῳ Χαλαστραίῳ χθιζινοῦ ζωμοῦ τοὐμοὶ περιχυθέντος\nτὴν γλισχρότητα ἀποκαθαίρων. καὶ οὐχ οὕτω με ἔδακ-\nνεν ἡ ὕβρις ὅσον τὸ διάφορον τοῦ ὑβρίζοντος. ἐγὼ μὲν\nγὰρ Ἀνθεμίωνος υἱὸς τοῦ πλουσιωτάτου τῶν Ἀθήνησι\nκαὶ Ἀξιοθέας τῆς κατὰ γένος ἐκ Μεγακλέους ὡρμη-\nμένης, ὁ δὲ ταῦθ᾿ ἡμᾶς ἐργαζόμενος πατρὸς μὲν ἀσήμου\nμητρὸς δὲ βαρβάρου, Σκυθίδος οἶμαι ἢ Κολχίδος ἐν\nνεομηνίᾳ ἐωνημένης· οὕτω γάρ μοι τῶν γνωρίμων\nτινὲς διηγήσαντο. ἀλλ᾿ ἐγὼ μὲν 〈ἐν〉 ταπεινῷ τῶ\nσχήματι, τὴν πατρῴαν ἀποβαλὼν οὐσίαν, ἀγαπῶ τὴν\n\n\n\n\nἀναγκαίαν ἐκπορίζων τῇ γαστρὶ τροφήν. Δωσιάδης δ᾿,\nθεοί, τὴν Πνύκα καταλαμβάνει δημηγορῶν κἀν τοῖς\nἐν Ἡλιαίρᾳ καταριθμεῖται δικάζουσι καὶ τὰς ἡνίας ἔχει\nτοῦ δήμου, παρ᾿ ᾧ Μιλτιάδης ἐδέδετο ὁ τὸ ἐν Μαρα-\nθῶνι τρόπαιον ἐγείρας, καὶ Ἀριστείδης ὁ δίκαιος ἐξω-\nστρακίζετο. λυπεῖ δέ με οὐχ ἥκιστα πρὸς τοῖς ἄλλοις\nκαὶ ἡ τῆς προσηγορίας ἀποβολή. οἱ μὲν γὰρ πατέρες\nΠολύβιόν με ἔθεντο καλεῖσθαι, ἡ τύχη δὲ ἀμείψασα\nτοὔνομα Σκορδοσφράντην πρὸς τῶν ὁμοτέχνων ἠνάγ-\nκασε προσαγορεύεσθαι.\n26 [III 62].\nΧιδρολέπισος Καπυροσφράντῃ.Ἐπίστασο τὴν αἰτίαν, ἐφ᾿ ᾗ με διεσίλλαινον αἱ\nγυναῖκες, τελευταῖον δὲ ἡ γραῦς ἡ δούλη ἐλοιδορήσατό\nμοι εἰποῦσα ἀλλ᾿ ἐκκορηθείης ὅτι ἄκαιρος εἶ καὶ λάλος᾿.\nμυστήριον ἐν αὐταῖς [σ]τρέφεται 〈τῶν〉 ταῖν θεαῖν ταῖν\nἘλευσινίαιν ἀσφαλέστερον, καὶ βούλονται ἡμᾶς ἀγνοεῖν\n\n\n\n\n\nτοὺς εἰδότας· ἢ καὶ οἴονται ἀκηκοότας οὔπω πεπεῖσθαι.\nἐγὼ δὲ οἶδα τὸ δρᾶμα καὶ ὅσον οὐκ εἰς μακρὰν κατερῶ\nτῷ δεσπότῃ· οὐ γὰρ βούλομαι χείρων φανῆναι τῶν\nκυνῶν, αἳ τῶν τρεφόντων προ[σ]ϋλακτοῦσι καὶ κήδον-\nται· μοιχὸς πολιορκεῖ τὴν οἰκίαν, ὁ Ἠλεῖος νεανίσκος,\n[ὁ] εἷς τῶν Ὀλυμπίασι βασκάνων. καὶ πρὸς τοῦτον\nγραμματίδια ὁσημέραι φοιτᾷ δίθυρα παρὰ τῆς γαμετῆς\nτοῦ τρέφοντος ἡμᾶς καὶ στέφανοι ἡμιμάραντοι καὶ μῆλα\nἀποδεδηγμένα· αἱ δὲ ἀλάστορες αὗται θεραπαινίδες\nσυνί〈σ〉ασι καὶ ἡ ἐπιτύμβιος γραῦς, ἣν Ἕμπουσαν ἅπαν-\nτες οἱ κατὰ τὴν οἰκίαν καλεῖν εἰώθασιν ἐκ τοῦ πάντα\nποιεῖν καὶ βιάζεσθαι. ἐγὼ δὲ οὐκ ἔσθ᾿ ὅπως σιγήσομαι·\nβούλομαι γὰρ ἐμαυτὸν οὐ παράσιτον ἀλλὰ φίλον ἐπιδεῖ-\nξαι, καὶ ἄλλως διψῶ τῆς κατ᾿ αὐτῶν τιμωρίας. οἶδα\nγὰρ οἶδ᾿· εἰ ταῦτα εἰς φανερὸν ἀχθείη, αἱ μὲν θερα-\nπαινίδες δεδήσονται, ὁ μοιχὸς δὲ ἀπολεῖται ῥαφάνοις\nτὴν ἕδραν βεβυσμένος, ἡ μιαρὰ δὲ γυνὴ τίσει τὴν\nἀξίαν τῆς ἀκολασίας δίκην, εἰ μὴ Πολυάγρου τοῦ κυρ-\nτοῦ μαλακώτερός ἐστι τὰ τοιαῦτα Λυσικλῆς. ἐκεῖνος\nγὰρ λύτρα παρὰ τῶν μοιχῶν ἐπὶ τῇ γαμετῇ πραττό-\nμενος ἀθῴους τῆς τιμωρίας ἠφίει.\n27 [III 63].\nΦιλομάγειρος Πτνακοσαογγίσρῳ.Οἷα βουλεύονται καὶ διανοοῦνται αἱ θεοῖς ἐχθραὶ\nλαιστρυγόνες αὗται τῇ κεκτημένῃ συμπράττουσ〈α〉ι· καὶ\nοἶδε τούτων οὐδὲν ὁ Φαιδρίας. μηνὶ πέμπτῳ μετὰ\nτοὺς γάμους τέτοκεν αὐτῷ τὸ γύναιον παιδίον ἄρρεν·\nτοῦτο μετὰ τῶν σπαργάνων δέραιά τινα καὶ γνωρίσματα\nπεριθεῖσαι ἔδοσαν Ἀσφαλίωνι τῷ συργάστρῳ κομίζειν\nἐπὶ τὰς ἀκρωρείας τῆς Πάρνηθος. ἡμᾶς δὲ τέως μὲν\nἀνάγκη κρύπτειν τὸ κακὸν καὶ πρὸς τὸ παρὸν σιγᾶν.\n[ἡ σιγὴ δέ ἐστι τοῦ θυμοῦ τροφή.] ἐπειδὰν δέ τι\nκἂν βραχύ λυπήσωσι, κόλακα καὶ παράσιτον ἐξονειδί-\nζουσαι καὶ τὰς ἄλλας ἃς εἰώθασιν ὕβρεις ἐπιφέρουσαι,\nεἴσεται τὸ γεγονὸς ὁ Φαιδρίας.\n28 [III 64].\nΤουρδοσύυαγος Ἐφαλλοκύθρῃ.Ὁ μὲν Κρίτων ὑπʼ ἀ〈γ〉νίας καὶ ἀρχαιότητος τρό-\nπου τὸν υἱὸν εἰς φιλοσόφου φοιτᾶν ἐπέτρεψε, τὸν\n\n\n\n\n\nαὐστηρὸν πρεσβύτην καὶ ἀμειδῆ, τὸν ἐκ τῆς Ποικίλης,\nἐξ ἀπάντων τῶν φιλοσόφων καθηγεῖσθαι τοῦ παιδὸς\nἀξιώτατον ἡγησάμενος, ὡς ἂν παρʼ αὐτῷ λόγων τινὰς\nσκινδαλμοὺς ἐκμαθὼν ἐριστικὸς καὶ ἀγκύλος τὴν γλῶσ-\nσαν γένηται. ὁ δὲ παῖς ἐς τὸ ἀκριβέστατον ἐξεμάξατο\nτὸν διδάσκαλον· οὐ πρότερον γὰρ 〈τῶν〉 λόγων γενέ-\nσθαι μαθητὴς ἀλλὰ τοῦ βίου καὶ τῆς ἀγωγῆς ἐσπούδασε.\nθεασάμενος γὰρ τὸν διδάσκαλον τῇ ἡμέρᾳ μὲν σεμνὸν\nκαὶ σκυθρωπὸν καὶ τοῖς νέοις ἐπιτιμῶντα, νύκτωρ δὲ\nπερικαλύπτοντα τὴν κεφαλὴν τριβωνίῳ καὶ περὶ χα-\nμαιτυπεῖα εἱλούμενον, ἐζήλωσεν ἐν καλῷ. καὶ πέμπτην\nταύτην ἡμέραν εἰς ἔρωτα Ἀκαλανθίδος τῆς ἐκ Κερα-\nμεικοῦ κατολισθήσας φλέγεται· αὕτη δὲ ἐπιεικῶς ἔχει\nπρὸς ἐμὲ καὶ ἐρᾶν ὁμολογεῖ, τῷ μειρακίῳ δὲ ἔτι ἀντι-\nτείνεται ᾐσθημένη τῷ πόθῳ τυφόμενον, καὶ οὐ πρότερόν\nφησιν ἐπιδώσειν ἑαυτὴν πρὶν ἂν ἐγὼ τοῦτο ἐπιτρέψω·\nἐμὲ γὰρ κύριον τοῦ τὰ τοιαῦτα προστάττειν ἐποιήσατο.\nπολλὰ καὶ ἀγαθὰ δοίης, Ἀφροδίτη πάνδημε, τῇ φιλτάτῃ\nγυναικί· ἑταίρου γάρ, οὐχ ἑταίρας ἔργον διεπράξατο.\nἐξ ἐκείνου γὰρ θεραπεύομαι λιπαρῶς ἄλλοτε ἄλλαις\n\n\n\n\nδωροφορίαις. καὶ εἴ μοι ῥεύσειε τοῦ χρόνου προϊόντος\nδαψιλέστερος, οὐδὲν κωλύσει με τούτου γαμοῦντος\nἐπίκληρον γυναῖκα ἐν γαμετῆς σχήματι τὴν Ἀκαλανθίδα\nλυσάμενον ἀναλαβεῖν. ἡ γὰρ τοῦ ζῆν αἰτία κοινωνὸς\nτοῦ ζῆν δικαίως ἂν κατασταίη.\n29 [III 65].\nΠηξάγκωνος Ῥιγομάχῳ.Μέγα τοῦτο ἀγαθὸν ἡ ἐξ Ἰστρίας ναῦς, ἡ ἐπὶ τοῦ\nχώματος ὁρμοῦσα, ταῖς Ἀθήναις ἧκε φέρουσα τὸν\nθαυμαστὸν τοῦτον ἔμπορον, ὃς τούς πλουσίους τῶν\nἈθήνησι καὶ μεγαλοδώρους κίμβικας καὶ μικροπρεπεῖς\nἀπέφηνεν· οὕτως κεχυμένως πρὸς τὰς δόσεις κέχρηται τῷ\nβαλαντίῳ. οὐ γὰρ ἕνα παράσιτον ἐξ ἄστεος ἀλλὰ πάντας\nἡμᾶς μεταπέμψας, καὶ οὐχ ἡμᾶς μόνον ἀλλὰ καὶ τῶν\nἑταιρῶν τὰς πολυτελεστέρας καὶ 〈τῶν〉 μουσουργῶν τὰς\nκαλλιστευούσας καὶ τούς ἀπὸ σκηνῆς ἀπαξαπλῶς εἰπεῖν\nἅπαντας, οὐ τὴν πατρῴαν οὐσίαν τὰ δὲ ἐκ δικαίων\n\n\n\n\n\nαὐτῷ ποριζόμενα σπαθᾷ. καὶ ψαλλόμενος καὶ καταυ-\nλούμενος ἥδεται, καὶ τὴν διατριβὴν ποιεῖται χαρίτων\nκαὶ ἀφροδίτης γέμουσαν καὶ ὑβρίζει οὐδέν· ἔστι δὲ\nκαὶ ὀφθῆναι κεχαρισμενώτατος καὶ τὸ πρόσωπον αὐτοῦ\nτὰς Ὥρας ἐνορχουμένας ἔχει, καὶ τὴν Πειθὼ τῷ στόματι\nἐπικαθῆσθαι εἴποις ἄν· προσπαῖσαί τε γλαφυρὸς καὶ\nλαλῆσαι στωμύλος ‘οῦνεκα οἱ γλυκὺ Μοῦσα κατὰ στό-\nματος χέε νέκταρ’. εἰπεῖν γὰρ οὐ χεῖρον κατὰ τοὺς\nπαιδείᾳ σχολάζοντας 〈τὸν〉 ἐξ Ἀθηνῶν ὁρμώμενον, ἐν\nαἷς οὐδὲ εἷς τούτων ἄγευστος.\n30 [III 66].\nΓυμνοχαίρων Φαγοδαίτῃ.Ἐθεάσω οἶά με εἰργάσατο ὁ κατάρατος οὗτος κου-\nρεὺς ὁ πρὸς τῇ ὁδῷ; λέγω δὲ τὸν ἀδόλεσχον καὶ λάλον,\n\n\n\n\n\nτὸν 〈τὰ〉 ἐκ βρεντησίου προτιθέμενον ἔσοπτρα, τὸν\nτοὺς χειροήθεις κόρακας τιθασ[σ]εύοντα, τὸν ταῖς μα-\nχαιρίσι κυμβαλισμὸν εὔρυθμον ἀνακρούοντα. ὡς γὰρ ʼ\nἀφικόμην ξυρ[ι]εῖσθαι τὴν γενειάδα βουλόμενος, ἀσμέ-\nνως τε ἐδέξατο καὶ ἐφʼ ὑψηλοῦ θρόνου καθίσας σιν-\nδόνα καινὴν περιθεὶς πράως εὖ μάλα κατέφερέ μοι\nτῶν γνάθων τὸν ξυρὸν ἀποψιλῶν τὸ πύκνωμα τῶν\nτριχῶν. ἀλλʼ ἐν αὐτῷ τούτῳ πανοῦργος ἦν καὶ σκαιός·\nἔλαθε γὰρ τοῦτο παρὰ μέρος ποιῶν καὶ οὐ κατὰ πάσης\nτῆς γνάθου, ὥστε ὑπολειφθῆναί μοι ἀλλαχοῦ μὲν δα-\nκεῖαν ἀλλαχοῦ δὲ λείαν τὴν σιαγόνα. κἀγὼ μὲν οὐκ\nεἰδὼς τὴν πανουργίαν ὑχόμην κατὰ τὸ εἰωθὸς ἄκλητος\nεἰς ασίωνος. οἱ συμπόται δὲ ὡς εἶδον, ἐξέθανον τᾷ\nγέλωτι, ἕως ἀγνοοῦντά με ἐφʼ ὅτῳ γελῶεν εἶς τις εἰς\nμέσους παρελθὼν τῶν ὑπολειφθεισῶν τριχῶν\nμενος εἶλκυσεν. ἐκείνας μὲν οὖν περιπαθῶς κοπίδα\nλαβὸιν ἀπερρίζωσα,?? ἕτοιμος δέ εἰμι ξύλον εὐμέγεθες\nἀνελόμενος κατὰ τοῦ βρέγματος πατάξαι τὸν ἀλιτήριον·\n\n\n\n\nἃ γὰρ 〈οὐδʼ 〉 οἱ τρέφοντες παίζουσι, ταῦτα μὴ τρέ-\nφων ἐτόλμησεν.\n31 [IIII 67].\nΔιψαυασπαυσίλὑσπος Πλακουντομύωνι.Νεβ 〈ρ〉ίδα ἰδὼν κανηφοροῦσαν,παρθένον καλλίπηχυν\nκαὶ εὐδάκτυλον, ταῖς βολαῖς τῶν ὀφθαλμῶν ἀπαστρά-\nπτουσαν, εὐμήκη καὶ εὔχρουν, ἧς αἱ παρειαὶ μαρμαί-\nρουσιν, οὕτως ἐξεκαύθην εἰς ἔρωτα ὥστε με ἐπιλαθό-\nμενον ὅς εἰμι προσδραμόντα ἐθέλειν κύσαι τὸ στόμα,\nἔπειτα ἐπὶ συννοίας γενόμενον προσφύντα βούλεσθαι\nτὰ τοῖν ποδοῖν ἴχνη καταφιλεῖν. αἰαῖ τῆς γερωχίας,\nνῦν ἐμὲ μὴ ἐπιθυμεῖν θέρμων ἢ κυάμων ἢ ἀθάρας,\nἀλλʼ οὕτως ὑπερμαζᾶν καὶ τῶν ἀνεφίκτων ἐρᾶν. κατα-\nλεύσατέ με πάντες εἰς ταὐτὸν συνελθόντες πρὶν ἢ\n〈ἐ〉πρι〈νη〉θῆναι τοῖς πόθοις, καὶ γενέσθω μοι τύμβος\nἐρωτικὸς ὁ τῶν λιθιδίων κολωνός.\n32 [III 68].\nἩδύδειπνος Ἀριστοκόρακι.Θεοὶ μάκαρες, ἱλήκοιτε καὶ εὐμενεῖς εἴητε, οἷον\nἀπέφυγον κίνδυνον, τῶν τρισκαταράτων ἐρανιστῶν\nλέβητά μοι ζέοντος ὕδατος ἐπιχέαι βουληθέντων. ἰδλὼν\n\n\n\n\nγὰρ πόρρωθεν εὐτρεπεῖς ἀπεπήδησα, οἱ δὲ ἀπροβου-\nλεύτως ἐξέχεαν, καὶ τὸ θερμὸν ἐπιρρυὲν Bαθύλ〈λ〉ῳ\nτῷ οἰνοχοοῦντι παιδὶ ψιλὸν εἰργάσατο. τῆς κεφαλῆς\nγὰρ ἀπέσυρε τὸ δέρμα καὶ φλυκταίνας ἐπινωτίους\nἐξήνθησεν. τίς ἄρα μοι δαιμόνων ἐπίκουρος ἐγένετο;\nμή ποτε οἱ σωτῆρες Ἄνακ[τ]ες, ὡς Σιμωνίδην τὸν\nΔεωπρέπους τοῦ Κρανωνίου συμποσίου, κἀμὲ τῶν τοῦ\nπυρὸς κρουνῶν ἐξήρπασαν.\n33 [III 69].\nΤρικλινοσὰξ Κοσσοτραπέζῳ.Εξηγόρευσα Μνησιλόχῳ τῷ Παιανιεῖ τὴν τῆς γαμε-\nτῆς ἀσέλγειαν· καὶ ὅς, δέον βασανίσαι διʼ ἐρεύνης τὸ\nπρᾶγμα ποικίλης, ὅρκῳ τὸ πᾶν ὁ χρυσοῦς ἐπέτρεψεν.\nἀγαγοῦσα οὖν αὐτὸν ἡ γυνὴ εἰς τὸ Καλλίχορον τὸ ἐν\nἘλευσῖνι φρέαρ ἀπωμόσατο καὶ ἀπελύσατο τὴν αἰτίαν.\nκαὶ ὁ μὲν ἀμογητὶ πέπεισται καὶ τὴν ὑποψίαν ἀπέβαλεν.\nἐγὼ δὲ τὴν φλυαρὸν γλῶτταν ἀποτέμνειν ὀστράκῳ\nΓενεδίῳ τοῖς βουλομένοις ἕτοιμός εἰμι παρέχειν.\n34 [III 70].\nΔιρφιοσπύκτης Χαλσοκυδοίμῳ.Κορύδωνι τῷ γεωργῷ συνήθης ἐπιεικῶς ἦν, καὶ τὰ\nπολλὰ ἐξεχεῖτο ἐπʼ ἐμοὶ τῷ γέλωτι, ἀστικῆς στωμυλίας\nκαὶ ξένης . . . . . ἢ κατὰ τοὺς χωρίτας ἐπαΐων. τοῦτʼ οὖν\nἰδὼν ἕρμαιον ᾠήθην, εἰ τῶν κατὰ ἄστυ πραγμάτων\nἀπαλλαγεὶς εἰς ἀγρὸν βαδιοίμην καὶ συνεσοίμην ἀνδρὶ\nφίλῳ, γεωργῷ ἀπράγμονι καὶ ἐργάτῃ, οὐκ ἐκ δικαστη-\nρίων οὐδὲ ἐκ τοῦ σείειν κατὰ ἀγορὰν ἀδίκους ἐπινο-\nοῦντι πόρους, ἀλλὰ γῆθεν ἀναμένοντι τὴν ἐπικαρπίαν\nἔχειν. καὶ δῆτα διανοηθεὶς ταῦθʼ οὕτω δρᾶν, ᾠκειωσά-\nμην τὸν Κορύδωνα. καὶ στείλας ἐμαυτὸν ἀγροικικῶς,\nνάκος ἐναψάμενος καὶ σμινύην λαβών, αὐτοσκαπανεὺς\nἐδόκουν. ἕως μὲν οὖν ἐν παιδιᾶς μέρει ἔπραττον\nταῦτα, ἀνεκτὸν ἦν καὶ μέγα ἀποκερδαίνειν ᾠόμην,\nὕβρεων καὶ ῥαπισμάτων καὶ τῆς περὶ τὰ ἐδώδιμα τῶν\nπλουσίων ἀνοσιότητος ἀπηλλαγμένος. ἐπεὶ δὲ ἐκ τῆς\nκαθʼ ἡμέραν συνηθείας ἐξ ἐπιταγῆς ἐπράττετο τοὖργον,\nκαὶ ἔδει πάντως ἢ ἀροῦν ἢ φελλέα ἐκκαθαίρειν ἢ γύ-\nρους περισκάπτειν καὶ τοῖς βόθροις ἐμφυτεύειν, οὐκέτʼ\n\n\n\n\nἀνασχετὸς ἡ διατριβή, ἀλλά μοι μετέμελε τῆς ἀλόγου\nπράξεως καὶ τὴν πόλιν ἐπόθουν. ἐλθὼν οὖν μετὰ\nμήκιστον χρόνον οὐκέθʼ ὁμοίως δεκτὸς οὐδὲ χαρίεις\nἐδόκουν, ἀλλά τις ὄρειος καὶ τραχὺς καὶ ἀπηχής, ὥστε\nαἱ μὲν οἰκίαι τῶν πλουσίων πᾶσαί μοι λοιπὸν ἀπε-\nκέκλειντο, ὁ δὲ λιμὸς τὴν γαστέρα ἐθυροκόπει. ἐγὼ\nδὲ αὖος ὤν ὑπὸ τῆς τῶν ἀναγκαίων ἐνδείας λῃσταῖς\nτισι Μεγαρικοῖς, οἳ περὶ τὰς Σκειρωνίδας τοῖς ὁδοι-\nπόροις ἐνεδρεύουσιν, ἐκοινώνησα. ἔνθεν ὁ βίος μοι\nἀργὸς ἐξ ἀδικίας πορίζεται. εἰ δὲ λήσω ταῦτα ποιῶν\nἢ μή, ἄδηλον. δέδια δὲ τὴν μεταλλαγὴν τοῦ βίου.\nεἰώθασι γὰρ αἱ τοδαῦται μεταβολαὶ οὐκ εἰς τὸ ζῆν\nἀλλʼ εἰς ἀπώλειαν καταστρέφειν.\n35 [III 71].\nΦιλάπορος ψιχομάχῳΔεξιφάνης ὁ τῆς κωμῳδίας ποιητὴς θεασάμενός 15\nμε ὀργιζόμενον πρὸς τὰς ἐν 〈 τοῖς 〉 συμποσίοις παροινίας,\nλαβὼν καθʼ ἑαυτὸν πρῶτα μὲν ἐνουθέτει μὴ τοιαῦτα\nἐπιτηδεύειν ἐξ ὧν ὕβρις τὸ τέλος, ἔπειτα τοῦ φωνή-\nματος ὡς ἔχοιμι διὰ βραχέων ἀποπειραθεὶς τῷ χορῷ\n\n\n\n\n\nτῶν κωμικῶν συλλαμβάνει〈ν〉 ἔφασκε, ἐκ τοῦδε τραφη-\nσόμενον καὶ ἐμέ. ἐκέλευεν οὖν ἐκμαθόντα ......... Διο-\nνυσίοις τοῖς ἐπιοῦσι τὸ τοῦ οἰκέτου δχῆμα ἀναλαβόντα\nτὸ μέρος ἐκεῖνο τοῦ δράματος ὑποκρίνασθαι. ἐγὼ δὲ\nὀψὲ τοῦ καιροῦ καὶ φύσιν καὶ ἐπιτήδευμα μεταβαλὼν\nδύσκολός τις καὶ δυσμαθὴς ἐφαινόμην. ἐπεὶ δʼ οὐκ\nἦν ἑτέρως πράττειν, τὸ δρᾶμα ἐξέμαθον, καὶ μελέτην\nἀσκήσει ῥώσας ἕτοιμός εἰμι τῷ χορῷ συντελεῖν. σὺ δὲ\nἡμῖν μετὰ τῶν συνήθων ἐπίσειε τοὺς κρότους ἵνα, κἄν\nτι λάθωμεν ἀποσφαλέντες, μὴ λάβη χώραν τὰ ἀστικὰ\nμειράκια κλᾴζειν ἢ συρίττειν, ἀλλʼ ὁ τῶν ἐπαίνων\nκρότος τὸν θροῦν τῶν σκωμμάτων παραλύσῃ.\n36 [ΙΙΙ 72].\nΟἰνοχαίρων Ῥαφανοχορτάσῳ.Οὐχ οὕτως οἱ τοὺς Ἑρμᾶς περικόψαντες ἢ τὰ τῆς\nθεοῦ ἐν Ἐλευσῖνι μυστήρια ἐξορχησάμενοι τὸν περὶ\nψυχῆς ἀγῶνα ὑπέμειναν, ὡς ἐγὼ εἰς χεῖρας ἐμπεσών,\nὦ θεοί, τῆς μιαρωτάτης Φανομάχης. ἐπεὶ γὰρ ἔγνω\nτὸν ἑαυτῆς ἄνδρα προσκείμενον τῇ Ἰωνικῇ παιδίσκῃ\nτῇ τὰς σφαίρας ἀναρριπτούσῃ καὶ τὰς λαμπάδας περι-\nδινούσῃ, ὑπετόπησεν ἐμὲ πρόξενον εἶναι τῆς κοινωνίας,\n\n\n\n\nκαὶ διὰ τῶν οἰκετῶν ἀναρπάσασα παραχρῆμα μὲν ἐν\nκυσοδόχῃ δήσασα κατέσχεν, εἰς τὴν ὑστεραίαν δὲ παρὰ\nτὸν ἑαυτῆς ἤγαγε πατέρα, τὸν σκυθρωπὸν Κλεαίνετον, ὃς\nτὰ νῦν δὴ ταῦτα πρωτεύει τοῦ συνεδρίου καὶ εἰς αὐτὸν\nὁ Ἄρειος πάγος ἀποβλέπουσιν. ἀλλʼ ὅταν τινὰ θέλωσιν\nοἱ θεοὶ σώζεσθαι, καὶ ἐξ αὐτῶν ἀνασπῶσι βα〈ρά〉θρων,\nὡς κἀμὲ τοῦ τρικαρήνου κυνός, ὅν φασιν ἐφεστάναι\nταῖς ταρταρ〈ε〉ίαις πύλαις, ἐξήρπασαν. οὐκ ἔφθη γὰρ\nτὰ κατʼ ἐμὲ ὁ δεινὸς ἐκεῖνος πρεσβύτης τῇ βουλῇ κοι-\nνούμενος, καὶ ἠπιάλῳ συσχεθεὶς εἰς τὴν τρίτην ἀπέ-\nψυξε. καὶ ὁ μὲν ἐκτάδην κεῖται, (τὰ〉 πρὸς τὴν ἐκφορὰν\nτῶν οἴκοι παρασκευαζομένων, ἐγὼ δὲ ἧ ποδῶν εἶχον\nᾠχόμην καὶ σώζομαι οὐχ ὑπὸ τοῦ τῆς Ἀτλαντίδος\n[Μσίας] παιδὸς ψυχαγωγηθείς, ἀλλʼ ὑπὸ τῶν ποδῶν\nκαὶ τοῦ τολμήματος τὴν ἐλευθερίας πορίσας ἀτραπόν.\n37 [I 20].\nΘερμολέπυρος Ὠκίμωνι.Σχέτλια πεπόνθαμεν· τοῖς γὰρ ἄλλοις οὖθαρ καὶ\nμῆτραι καὶ ἧπαρ δρόσῳ προσεοικὸς [διὰ τὴν ἐκ τῆς\n\n\n\n\n\nπιότητος λεπτότητα] παρέκειτο, ἡμῖν δὲ ἔτνος ἦν τὸ\nβρῶμα· καὶ οἱ μὲν Χαλυβώνιον ἔπινον, ἐκτροπίαν δὲ\nἡμεῖς καὶ ὀξίνην. ἀλλʼ ὦ μοιραῖοι θεοὶ καὶ μοιραγέται\nδαίμονες, δοίητε παρατροπὴν τῆς ἀδίκου ταύτης τύχης\nκαὶ μὴ τοὺς μὲν διηνεκῶς φυλάττετε ἐν εὐτυχίᾳ, τοῖς\nδὲ τὸν λιμὸν συνοικίζετε . . . . . τῇ γὰρ φορᾷ τῆς εἱ-\nμαρμένης τὰ τοιαῦτα κατηνάγκασται. ἄδικα πάσχομεν\nπρὸς αὐτῆς οἱ λεπτῇ καὶ στενῇ κεχρημένοι τῇ τύχη.\n38 [I 21].\nΚωνωποσφράντης Ἰσχνολίμῳ. Ἀνεμιαίους ἐλπίδας ἔσχον ἐπὶ τῷ μειρακίῳ Πολυ-\nκρίτῳ. ᾤμην γὰρ αὐτόν, εἰ τεθναίη αὐτῷ ὁ πατήρ,\nχύσιν ἐργάσεσθαι τῆς οὐσίας πολλήν, καὶ ἀδηφα-\nγοῦντα καὶ καθηδυπαθοῦντα μετά τε ἡμῶν μετά τε\nτῶν ἑταιρῶν ὅσαι κατὰ τὴν ὥραν πρωτεύουσιν ἐξαν-\n\n\n\n\n\nτλήσειν τὸ πολύ [τῆς οὐσίας]. ὁ δέ, ἐπειδὴ κρίνον\nαὐτῷ ὁ γεννήσας ἐγένετο, σιτεῖται μὲν τῆς ἡμέρας ἅπαξ,\nκαὶ τοῦτο ὀψὲ τῆς ὥρας ἡλίου λοιπὸν ἀμφὶ τροπὰς\nτὰς εἰς δύσιν ἔχοντος· σιτεῖται δὲ οὐδὲν τῶν πολυ-\nτελῶν ἀλλʼ ἄρτον τὸν ἐξ ἀγορᾶς, καὶ ὄψον, εἴ ποτε\nεὐημερίας ἡμέραν ἐπιτελοίη, δρυπεπεῖς ἢ φαυλίας.\nδιαμαρτὼν οὖν τῆς θαυμαστῆς ταύτης ἐλπίδος οὐκ οἶδʼ\nὅ τι καὶ δράσαιμι. εἰ γὰρ ὁ τρέφων δεῖται τοῦ θρέ-\nψοντος, τί ἄν εἴη ὁ τρέφεσθαι ὀφείλων; λιμώττοντα\nδὲ λιμώττοντι συνεῖναι διπλοῦν τὸ βλάβος.\n39 [I 22].\nΓέμελλος Eὐβούλῳ.Παρέκειτο μὲν ἡμῖν ὁ Γέλωνος τοῦ Σικελιώτου\nπλακοῦς ἐπώνυμος. ἐγὼ δὲ καὶ τῇ θέᾳ μόνον πρὸς\nτὰς καταπόσεις εὐτρεπιζόμενος εὐφραινόμην· μέλ-\nλησις δὲ ἦν πολλή, περιστεφόντων τραγημάτων τὰ\nπέμματα· ἦν δὲ ὁ καρπὸς τῆς πιστάκης καὶ βάλανοι\nφοινίκων καὶ κάρυα τῶν ἐλύτρων ἐξῃρημένα. ἐγὼ δὲ\n\n\n\n\n\nπρὸς ταῦτα ἕκαστα ἐχθρὰ βλέπων ἀνέμενον ἐπαφήσειν\nἐμαυτὸν ἐγχανὼν τῷ πλακοῦντι. οἱ δὲ καὶ τὸ ἐντραγεῖν\nἐπὶ μήκιστον ἐξέτεινον καὶ 〈τῆς〉 κύλικος συνεχῶς\nπερισοβουμένης διατριβὰς καὶ μελλησμοὺς ἐνεποίουν,\nκαὶ ὥσπερ ἐκ συνθήματος τὴν ἐμὴν ἀναρτῶντες ἐπι-\nθυμίαν ὁ μέν τις κάρφος λαβὼν ἐξεκάθαιρε τὰ ἐνιζά-\nνοντα τῶν βρωμάτων τοῖς ὀδοῦσιν ἰνώδη, ὁ δὲ ὑπτιάσας\nἑαυτὸν οἷος ἦν ὕπνῳ κατέχεσθαι μᾶλλον ἢ τῆς τραπέζης\nφροντίζειν· εἶτα ἄλλος ἄλλα διελέγετο, καὶ πάντα μᾶλ-\nλον ἐπράττετο ἢ ὁ ἡδὺς ἐκεῖνος καὶ ποθητὸς ἐμοὶ\nπλακοῦς εἰς ἀπόλαυσιν ἤγετο. τέλος, οἷα εἰκός, οἱ θεοὶ\nκατοικτείραντες τὸ κατάξηρον τῆς ἐμῆς ἐπιθυμίας μόλις\nποτὲ ἱμείροντά με τοῦ πλακοῦντος ἀπογεύσασθαι παρ-\nεσκεύασαν. ταῦτά σοι γράφω οὐ τοσοῦτον ἐπὶ τοῖς\nἡδέσιν ἡσθείς, ὅσον ἐπὶ τῇ παρολκῇ τῆς βραδυτῆτος\nἐκτακείς.\n40 [I 23].\nΠλατύλαιμος Ἐρεβινθολέοντι.Οὐπώποτε ἐγὼ κατὰ τὴν Ἀττικὴν ὑπέμεινα τοιοῦτον\nχειμῶνα. οὐ γὰρ μόνον ἐκ παραλλήλου φυσῶντες,\n\n\n\n\n\nμᾶλλον δὲ σύρδην φερόμενοι κατετύπουν ἡμῶν οἱ\nἄνεμοι, ἀλλ᾿ ἤδη καὶ χιὼν πυκνὴ καὶ ἐπάλληλος φερο-\nμένη πρῶτον μὲν τοὔδαφος ἐκάλυπτεν, ἔπειτα οὐκ\nἔπιπολῆς ἀλλ᾿ εἰς ὕψος ᾔρετο τῆς νιφάδος χύμα πάμ-\nπολυ, ὡς ἀγαπητὸν εἶναι τὸ θύριον ἀνοίξαντα τῆς\nοἰκίας τὸν στενωπὸν ἰδεῖν. ἐνμοὶ δὲ οὔτε ξύλον οὔτε\nἄ[σ]βολος παρῆν. πῶς γὰρ ἢ πόθεν; ὁ κρυμὸς δὲ εἰσε-\nδύετο μέχρι μυελῶν αὐτῶν καὶ ὀστέων. ἐβουλευςάμην\nοὖν ᾿Οδύσσειον βούλευμα δραμεῖν εἰς τὰς θόλους [ἢ τὰς\nκαμίνους] τῶν βαλανείων. ἀλλ᾿ οὐδὲ ἐκεῖσε συνεχώρουν\nοἱ τῶν ὁμοτέχνων περὶ ταῦτα ἀλινδούμενοι· καὶ γὰρ\nαὐτοὺς ἡ παραπληςία θεὸς ἠνώχλει Πενία. ὡς οὖν\nᾐσθόμην οὐκ εἶναί μοι εἰς ταύτας εἰσιτητόν, δραμὼν\nἐπὶ τὸ Θρασύλ〈λ〉ου βαλανεῖον [ἰδιωτικῆς οἰκίας], εὗρον\nτοῦτο κενόν, καὶ καταβαλὼν ὀβολοὺς δύο καὶ τὸν βα-\nλανέα τούτοις ἵλεων καταστήσας, ἐθερόμην ἄχρις οὗ\nτὸν νιφετὸν ἡ πηγυλὶς διεδέξατο, καὶ ὑπὸ τοῦ κρύους\nτοῦ μεταξὺ διεροῦ παγέντος πρὸς ἀλλήλους ἐδέδεντο\nοἱ λίθοι. μετὰ δὲ τὸ ἀποβράσαι τὸ δριμὺ προσηνὴν\nὁ ἥλιος ἐλευθέραν μοι τὴν πρόοδον καὶ περιπάτονς 20\nἀνειμένους ἀπέφηνεν.\n41 [fragm. 2.]\nΠαλλάχανος Μουογνάθῳ.Ἐξώλεις ἀπόλοιντο οἱ Κλεισθένεις καὶ οἱ Δράκον-\n〈τες〉.........\n42 [III 74].\nΦρυγοκοίλης Βορβοροζώμῳ. Ὑβρίζεσθαι πρὸς τοῦ τρέφοντος, εἰ καὶ ἀνόσιον,\nφορητόν, ἅπαξ ἐκδόμενον τὸ σῶμα τοῖς προπηλακίζειν\nἐθέλουσιν ἕνεκα τῆς ἀθεμίτου γαστρός· τὸ δὲ καὶ ὑπὸ\nτῶν συμπαρόντων, πολλῷ βαρύτερον· τὸ δὲ μὴ μόνον\nὑπὸ τούτων ἀλλὰ καὶ ὑπὸ τῶν ἰταμωτέρων οἰκετῶν, ἔτι\nχαλεπώτερον. εἰ δὲ προσθείην καὶ τὰς θεραπαινίδας\nκιχλιζούσας καὶ μωκωμένας καὶ γέλωτα τὴν ἡμετέραν\nἀτυχίαν ποιουμένας, τότε σχέτλια καθʼ Ὅμηρον ἀπο-\nδυσπετῶ. τοῦτο γὰρ Αὐτόχθονος ἤκουσα τοῦ γραμ-\n\n\n\n\n\nματικοῦ ποτε καὶ μνήμῃ συνέχω ‘Ζεῦ πάτερ· οὔτις\nσεῖο θεῶν ὀλοώτερος ἄλλος’. ὀλέθριοι γὰρ ἀληθῶς\nοἱ δαίμονες οἱ ταῦτα ἐφʼ ἡμῖν πρυτανεύοντες, ἵνʼ ἐγὼ\nμὲν ὑπομένω κινδύνους ἀλγεινούς, γέλωτος δὲ ὑπό-\nθεσις 〈ᾖ〉 τοῖς χειρίστοις τἀμά.\n1 [fragam. 3].\n〈Φρύνη Πραξιτέλει.〉. . . μὴ δείσης· ἐξείργασαι γὰρ πάγκαλόν τι χρῆμα,\nοἷον ἤδη τίς σοι τῶν πώποτε . . . . . . . . . . οὐδεὶς τῶν\nκατὰ χειρῶν πονηθέντων, τὴν σεαυτοῦ ἑταίραν ἱδρύσας\nἐν τεμένει. μέση γὰρ ἕστηκα[ἐπὶ] τῆς 〈σῆς〉 Ἀφροδίτης\nκαὶ τοῦ Ἔρωτος ἅμα τοῦ σοῦ. μὴ φθονήσῃς δέ μοι\nτῆς τιμῆς· οἱ γὰρ ἡμᾶς θεασάμενοι ἐπαινοῦσι Πραξι-\nτέλη, καὶ ὅτι τῆς σῆς τέχνης γέγονα οὐκ ἀδοξοῦσί με\nθεσπιεῖς μέσην κεῖσθαι θεῶν. ἓν ἔτι τῇ δωρεῷ λείπει,\nἐλθεῖν σε πρὸς ἡμᾶς, ἵνα ἐν τῷ τεμένει μετ᾿ ἀλλήλων\nκατακλινῶμεν. οὐ μιανοῦμεν γὰρ τούς θεοὺς οὓς αὐτοὶ\nπεποιήκαμεν. ἔρρωσο.\n2 [I 29].\nΓλυκέρα Βακχίδι.Ὁ Μένανδρος ἡμῖν ἐπὶ τὴν τῶν Ἰσθμίων θέαν εἰς\nτὴν Κόρινθον ἐλθεῖν βεβούληται· ἐμοὶ μὲν οὐ κατὰ\nνοῦν· οἶδα[ς] γὰρ οἷόν ἐστιν ἐραστοῦ τοιούτου καὶ\nβραχὺν ἐστερῆσθαι χρόνον· ἀποτρέπειν δʼ οὐκ ἐνῆν μὴ\nπολλάκις ἀποδημεῖν εἰωθότα. οὐδʼ ὅπως αὐτὸν παρεγ-\nγυήσω μέλλοντα ἐπιδημεῖν ἔχω, οὐδʼ ὅπως μή. βού-\nλομαι μὲν αὐτὸν σπουδασθῆναι ὑυπὸ σοῦ, κἀμοί τινα\nφέρειν φιλοτιμίαν τοῦτο λογίζομαι· οἶδε γὰρ τὴν οὖσαν\nἡμῖν ἑταιρίαν πρὸς ἀλλήλας· δέδοικα δέ, ὦ φιλτάτη,\nοὐ 〈σὲ〉 τοσοῦτον — χρηστοτέρῳ γὰρ ἤθει κέχρησαι\nτοῦ βίου — ὅσον αὐτὸν ἐκεῖνον. ἐρωτικὸς γάρ ἐστι\nδαιμονίως, καὶ Βακχίδος οὐδʼ ἂν τῶν σκυθρωποτάτων\nτις ἀπόσχοιτο. τὸ μὲν γὰρ δοκεῖν αὐτὸν οὐκ ἔλαττον\nτοῦ σοὶ ἐντυχεῖν ἢ τῶν Ἰσθμίων ἕνεκεν τὴν ἀποδή-\nμησιν πεποιῆσθαι, οὐ πάνυ πείθομαι. ἴσως αἰτιάσῃ\nμε τῆς ὑποψίας. συγγίνωσκε δὲ ταῖς ἑταιρικαῖς, ὦ\nφιλτάτη, ζηλοτυπίαις. ἐγὼ δʼ οὐ παρὰ μικρὸν ἂν\nἡγοίμην Μενάνδρου διαμαρτεῖν ἐραστοῦ. ἄλλως τε\n\n\n\n\nκἄν μοι κνισμός τις πρὸς αὐτὸν ἢ διαφορὰ γένηται,\nδεήσει με ἐπὶ τῆς σκηνῆς ὑπὸ Χρέμητός τινος ἢ Φ〈ε〉 ι-\nδύλου πικρῶς λοιδορεῖσθαι. ἐὰν δʼ ἐπανέλθῃ μοι οἷος\nᾤχετο, πολλὴν εἴσομαί σοι χάριν. ἄρρωσο.\n3 [I 30]\nΒακχὶς Ὑπερ〈ε〉ἱδῃ.Πᾶσαί σοι ἴσμεν αἱ ἑταῖραι χάριν καὶ ἑκάστη γε\nἡμῶν οὐχ ἧττον ἢ Φρύνη. ὁ μὲν γὰρ ἀγὼν μόνης\nΦρύνης, ὃν ὁ παμπόνηρος Εὐθίας ἐπανείλετο, ὁ δὲ\nκίνδυνος ἁπασῶν. εἰ γὰρ αἰτοῦσαι παρὰ τῶν ἐραστῶν\nἀργύριον οὐ τυγχάνομεν ἢ τοῖς διδοῦσιν [αἱ] τυγχάνου-\nσαι ἀσεβείας κριθησόμεθα, πεπαῦσθαι κρεῖττον ἡμῖν\nτοῦ βίου τούτου καὶ μηκέτι ἔχειν πράγματα μηδὲ τοῖς\nὁμιλοῦσι παρέχειν. νῦν δʼ οὐκέτι τὸ ἑταιρεῖν αἰτια-\nσόμεθα ὅτι πονηρὸς Εὐθίας ἐραστὴς εὑρέθη, ἀλλʼ ὅτι\nἐπιεικὴς Ὑπερ〈ε〉ίδης ζηλώσομεν. πολλὰ τοίνυν 〈κ〉ἀ-\nγαθὰ γένοιτό σοι τῆς φιλανθρωπίας. καὶ γὰρ ἑταίραν\nχρηστὴν σεαυτῷ περιεσώσω, καὶ ἡμᾶς ἀμειψομένας σε\nἀντʼ ἐκείνης παρεσκεύασας. εἰ δὲ δὴ καὶ τὸν λόγον\nγράψαις τὸν ὑπὲρ τῆς Φρύνης, τότε ἂν ὡς ἀληθῶς\nχρυσοῦν αἱ ἑταῖραί 〈σε〉 στήσαιμεν ὅπῃ ποτὲ βούλει\nτῆς Ἑλλάδος.\n4 [Ι 31].\nΒακχὶς Φρύνῃ.Οὐ τοσοῦτόν σοι τοῦ κινδύνου συνηχθέσθην, φιλ-\nτάτη, ὅσον ὅτι πονηροῦ μὲν ἀπηλλάγης ἐραστοῦ χρηστὸν\nδὲ εὗρες [Ὑπερίδην], συνήσθην. τὴν γὰρ δίκην σοι\nκαὶ πρὸς εὐτυχίαν γεγονέναι νομίζω. διαβόητον γάρ\nσε οὐκ ἐν ταῖς Ἀθήναις μόνον, ἀλλὰ καὶ ἐν τῇ Ἑλλάδι\nἁπάσῃ ὁ ἀγὼν ἐκεῖνος πεποίηκεν. Εὐθίας μὲν οὖν\nἱκανὴν τιμωρίαν δώσει τῆς σῆς ὁμιλίας στερούμενος·\nὑπὸ γὰρ ὀργῆς μοι δοκεῖ κινηθεὶς διὰ τὴν ἔμφυτον\nἀμαθίαν ὑπερᾶραι τὸ μέτρον τῆς ἐρωτικῆς ζηλοτυπίας.\nκαὶ νῦν ἐκεῖνον ἐρῶντα μᾶλλον εὖ ἴσθι ἢ Ὑπερ〈ε〉ίδην.\nὁ μὲν γὰρ διὰ τὴν τῆς συνηγορίας χάριν δῆλός ἐστι\nσπουδάζεσθαι βουλόμενος καὶ ἐρώμενον ἑαυτὸν ποιῶν,\nὁ δὲ τῷ ἀποτεύγματι τῆς δίκης παρώξυνται. προσδέχου\nδὴ πάλιν ἀπʼ αὐτοῦ δεήσεις καὶ λιτανείας καὶ πολύ\nχρυσίον. μὴ δὴ καταδιαιτήσῃς ἡμῶν, ὦ φιλτάτη, τῶν\nἑταιρῶν, μηδʼ Ὑπερ〈ε〉ίδην κακῶς δόξαι βεβουλεῦσθαι\nποιήσῃς τὰς Εὐθίου ἱκεσίας προσιεμένη, μηδὲ τοῖς\nλέγουσί σοι ὅτι, εἰ μὴ τὸν χιτωνίσκον περιρρηξαμένη\nτὰ μαστάρια τοῖς δικασταῖς ἐπέδειξας, οὐδὲν 〈ἂν〉 ὁ\n\n\n\n\nῥήτωρ ὠφέλει, πείθου. καὶ γὰρ αὐτὸ τοῦτο ἵνα ἐν\nκαιρῷ γένηταί σοι ἡ ἐκείνου παρέσχε συνηγορία.\n5 [I 32].\nΒακχὶς Μυρρίνῃ.Μὴ δὴ κρείττονος εἴη σοι τυχεῖν ἐραστοῦ, δέσποινα\nἈφροδίτη, ἀλλʼ Εὐθίας σοι ὃν νῦν περιέπεις συγκατα-\nβιῴη. τάλαινα γυνὴ τῆς ἀνοίας, ἥτις τῷ τοιούτῳ θη-\nρίφ προσέφθαρσαι. πλὴν ἴσως τῷ κάλλει πεπίστευκας·\nΜυρρίνην γὰρ στέρξει δῆλον ὅτι Φρύνην ὑπεριδών.\nἀλλʼ ἔοικας κνίσαι τὸν Ὑπερ〈ε〉ίδην βεβουλῆσθαι ὡς\nἔλαττόν σοι νῦν προσέχοντα. κἀκεῖνος ἑταίραν ἄχει\nἀξίαν ἑαυτοῦ καὶ σὺ ἐραστὴν σοὶ πρέποντα. αἴτησόν\nτι παῤ αὐτοῦ, καὶ ὄψει σεαυτὴν ἢ τὰ νεώρια ἐμπε-\nπρηκυῖαν ἢ τοὺς νόμους καταλύουσαν. ἴσθι γοῦν ὅτι\nπαρὰ πάσαις ἡμῖν ταῖς τὴν φιλανθρωποτέραν Ἀφροδίτην\nπροτιμώσαις μεμίσησαι.\n6 [I 33].\nθαῖς θεττάλῃ.Οὐκ ἄν ποτʼ ᾠήθην ἐκ τοσαύτης συνηθείας ἔσεσθαί\nμοί τινα πρὸς Εὐξίππην διαφοράν. καὶ τὰ μὲν ἄλλα\n\n\n\n\nἐν οἷς αὐτῇ χρησίμη γέγονα ὑπὸ τὸν ἀπὸ τῆς Σάμου\nκατάπλουν, οὐκ ὀνειδίζω· ἀλλὰ Παμφίλου, γινώσκεις\nτοῦτο καὶ σύ, ὅσον ἡμῖν διδόντος ἀργύριον, ὅτι\nταύτῃ ποτὲ ἐντυγχάνειν ἐδόκει, τὸ μειράκιον οὐ προσ-\nιέμην. ἡ δὲ καλῶς ἡμᾶς ἀντὶ τούτων ἠμείψατο τῇ\nκακίστʼ ἀπολουμένῃ Μεγάρᾳ χαρίζεσθαι θέλουσα. πρὸς\nἐκείνην δʼ ἦν τις παλαιά μοι διὰ Στράτωνα ὑπόνοια·\n[ἀλλὰ] ταύτην μὲν 〈οὖν〉  οὐδὲν ᾤμην ποιεῖν παράλογον\nκακῶς λέγουσάν με. Ἁλῷα δʼ ἦν, κἀπὶ τὴν παννυχίδα\nπᾶσαι, ὥσπερ ἦν εἰκός, παρῆμεν. ἐθαύμαζον δὲ τῆς\nΕὐξίππης τὴν ἀγερωχίαν· τὸ μὲν γὰρ πρῶτον κιχλίζουσα\nμετʼ ἐκείνης καὶ μωκωμένη τὴν δυσμένειαν ἐνεδείκνυτο,\nεἶτα φανερῶς ποιημάτια ᾖδεν εἰς τὸν οὐκέθʼ ἡμῖν\nπροσέχοντα ἐραστήν. κἀπὶ τούτοις μὲν ἧττον ἤλγουν·\nἀπαναισχυντήσασα δὲ εἰς τὸ φῦκός με καὶ τὸν παιδέ-\nρωτα ἔσκωπτεν. ἐδόκει δέ μοι πάνυ κακῶς πράττειν\nὡς μηδὲ κάτοπτρον κεκτῆσθαι· εἰ γὰρ εἶδεν ἑαυτὴν\nχρῶμα σανδαράχης ἔχουσαν, οὐκ ἂν ἡμᾶς εἰς ἀμορφίαν\nἐβλασφήμει. ἐμοὶ μὲν οὖν βραχύ μέλει περὶ τούτων·\nἀρέσκειν γὰρ τοῖς ἐρασταῖς, οὐχὶ Μεγάρᾳ καὶ Εὐξίππῃ\nβούλομαι ταῖς πιθήκοις. δεδήλωκα δέ σοι ἵνα μή μέ\nτι μέμψῃ. ἀμυνοῦμαι γὰρ αὐτὰς οὐκ ἐν σκώμμασιν\nοὐδὲ βλασφημίαις, ἀλλʼ ἐν οἷς μάλιστα ἀνιάσονται.\nπροσκυνέῶ δὲ τὴν Νέμεσιν.\n7 [Ι 34].\nΘαῒς Εὐθυδήμῳ.Ἐξ οὗ φιλοσοφεῖν ἐπενόησας, σεμνός τις ἐγένου\nκαὶ τὰς ὀφρῦς ὑπὲρ τοὺς κροτάφους ἐπῆρας. εἶτα\nσχῆμα ἔχων καὶ βιβλίδιον μετὰ χεῖρας εἰς τὴν Ἀκαδή-\nμ〈ε〉ιαν σοβεῖς, τὴν δὲ ἡμετέραν οἰκίαν ὡς οὐδὲ ἰδὼν\nπρότερον παρέρχῃ. ἐμάνης Εὐθύδημε, 〈ἢ〉 οὐκ οἶδας\nοἷός ἐστιν ὁ σοφιστὴς οὗτος ὁ ἐσκυθρωπακὼς καὶ τοὺς\nθαυμαστοὺς τούτους διεξιὼν πρὸς ὑμᾶς λόγους. ἀλλʼ\nἐμοὶ μὲν πράγματα πόσος ἐστὶν οἴει χρόνος ἐξ οὗ\nπαρέχει βουλόμενος ἐντυχεῖν; προσφθείρεται δὲ Ἑρ-\nπυλ〈λ〉ίδι τῇ Μεγάρας ἅβρᾳ. τότε μὲν οὖν αὐτὸν οὐ\nπροσιέμην, σὲ γὰρ περιβάλλουσα κοιμᾶσθαι μᾶλλον\nἐβουλόμην ἢ τὸ παρὰ πάντων σοφιστῶν χρυσίον 〈ἔχειν〉.\nἐπεὶ δέ σε ἀποτρέπειν ἔοικε τῆς μεθʼ ἡμῶν συνηθείας,\nὑποδέξομαι αὐτὸν καί, εἰ βούλει, τὸν διδάσκαλον του-\nτονὶ τὸν μισογύναιον ἐπιδείξω σοι νυκτὸς οὐκ ἀρκού-\nμενον ταῖς συνήθεσιν ἡδοναῖς. λῆρος ταῦτά ἐστι καὶ\nτῦφος καὶ ἐργολάβεια μειρακίων, ὦ ἀνόητε. οἴει δὲ\nδιαφέρειν ἑταίρας σοφιστήν; τοσοῦτον ἴσως ὅσον οὐ\nδιὰ τῶν αὐτῶν ἑκάτεροι πείθουσιν, ἐπεὶ ἕν γε ἀμφο-\nτέροις τέλος πρόκειται τὸ λαβεῖν. πόσῳ δὲ ἀμείνους\nἡμεῖς καὶ εὐσεβέστεραι· οὐ λέγομεν θεοὺς οὐκ εἶναι,\n\n\n\n\nἀλλὰ πιστεύομεν ὀμνύουσι τοῖς ἐρασταῖς ὅτι φιλοῦσιν\nἡμᾶς· οὐδʼ ἀξιοῦμεν ἀδελφαῖς καὶ μητράσι μίγνυσθαι\nτοὺς ἄνδρας, ἀλλʼ οὐδὲ γυναιξὶν ἀλλοτρίαις. εἰ μὴ\nὅτι τὰς νεφέλας ὁπόθεν εἶεν καὶ τὰς ἀτόμους ὁποῖαι\nἀγνοοῦμεν, διὰ τοῦτο ἥττους δοκοῦμέν σοι τῶν σοφισ-\nτῶν. καὶ αὐτὴ παρὰ τούτοις ἐσχόλακα καὶ πολλοῖς\nδιείλεγμαι. οὐδὲ εἷς ἑταίρᾳ ὁμιλῶν τυραννίδας ὀνει-\nροπολεῖ καὶ στασιάζει τὰ κοινά, ἀλλὰ σπάσας τὸν\nἑωθινὸν καὶ μεθυσθεὶς εἰς ὥραν τρίτην ἢ τετάρτην\nἠρεμεῖ. παιδεύομεν δὲ οὐ χεῖρον ἡμεῖς τοὺς νέους.\nἐπεὶ σύγκρινον, εἰ βούλει, Ἀσπασίαν τὴν ἑταίραν καὶ\nΣωκράτην τὸν σοφιστήν, καὶ πότερος ἀμείνους αὐτῶν\nἐπαίδευσεν ἄνδρας λόγισαι· τῆς μὲν γὰρ ὄψει μαθητὴν\nΠερικλέα, τοῦ δὲ Κριτίαν. κατάβαλλε τὴν μωρίαν\nταύτην καὶ ἀηδίαν, ὁ ἐμὸς ἔρως Εὐθύδημε — οὐ\nπρέπει σκυθρωποῖς εἶναι τοιούτοις ὄμμασι — καὶ πρὸς\nτὴν ἐρωμένην ἧκε τὴν ἑαυτοῦ οἷος ἐπανελθὼν ἀπὸ\n〈τοῦ〉 Ἀυκείου πολλάκις τὸν ἱδρῶτα ἀποψώμενος, ἵνα\nμικρὰ κραιπαλήσαντες ἐπιδειξώμεθα ἀλλήλοις τὸ καλὸν\nτέλος τῆς ἡδονῆς. καὶ σοὶ νῦν μάλιστα φανοῦμαι σοφή.\nοὐ μακρὸν δίδωσιν ὁ δαίμων χρόνον τοῦ ζῆν· μὴ λάθῃς\nτοῦτον εἰς αἰνίγματα καὶ λήρους ἀναλώσας. ἔρρωσο.\n8 [I 35].\nΣιμαλίων Πετάλη.Εἰ μὲν ἡδονήν σοί τινα φέρειν ἢ φιλοτιμίαν πρός\nτινας τῶν διαλεγομένων οἴει τὸ πολλάκις ἡμᾶς ἐπὶ\nτὰς θύρας φοιτᾶν καὶ τοῖς πεμπομένοις πρὸς τούς\nεὐτυχεστέρους ἡμῶν θεραπαινιδίοις ἀποδύρεσθαι, οὐκ\nἀλόγως ἡμῖν ἐντρυφᾷς. ἴσθι μέντοι, καίτοι ποιῶν οἶδα\nπρᾶγμα ἀσύμφορον ἐμαυτῷ, οὕτω με διακείμενον ὡς\nὀλίγοι τῶν ἐντυγχανόντων σοι νῦν ἀμεληθέντες ἂν\nδιατεθεῖεν. καίτοι γε ᾤμην τὸν ἄκρατον ἔσεσθαί μοι\nπαρηγόρημα, ὃν παρʼ Εὐφρονίῳ τρίτην ἐσπέραν πολύν\nτινα ἐνεφορησάμην, ὡς δὴ τὰς παρὰ τὴν νύκτα φρον-\nτίδας διωσόμενος· τὸ δὲ ἄρα ἐναντίως ἔσχεν. ἀνερρί-\nπισε γάρ μου τὴν ἐπιθυμίαν ὥστε κλαίοντά με καὶ\nβρυχώμενον ἐλεεῖσθαι μὲν παρὰ τοῖς ἐπιεικεστέροις,\nγέλωτα δὲ τοῖς ἄλλοις παρέχειν. μικρὰ δʼ ἔτι ἐστί\nμοι παραψυχὴ καὶ μαραινόμενον ἤδη παραμύθιον . . . . .,\nὅν μοι ὑπὸ τὴν λυπρὰν 〈ἐν〉 τῷ συμποσίῳ μέμψιν\nπροσέρριψας ἀπʼ αὐτῶν περισπάσασα τῶν πλοκάμων,\nὡς δὴ πᾶσι τοῖς ὑφ᾿ ἡμῶν πεμφθεῖσιν ἀχθομένη. εἰ\nδή σοι ταῦτα ἡδονὴν φέρει, ἀπόλαυε τῆς ἡμετέρας\n\n\n\n\nμερίμνης, κἂν σοι φίλον διηγοῦ τοῖς νῦν μὲν μακα-\nριωτέροις ἡμῶν, οὐκ εἰς μακρὰν δέ, ἄνπερ ὡς ἡμεῖς\nἔχωσιν, ἀνιασομένοις. εὔχου μέντοι μηδέν σοι νεμε-\nσῆσαι ταύτης τῆς ὑπεροψίας τὴν Ἀφροδίτην. ἕτερος\nἂν λοιδορούμενος ἔγραφε καὶ ἀπειλῶν, ἀλλʼ ἐγὼ δεό-\nμένος καὶ ἀντιβολῶν· ἐρῶ γάρ, ὦ Πετάλη, κακῶς. φο-\nβοῦμαι δέ, μὴ κάκιον ἔχων μιμήσωμαί τινα τῶν περὶ\nτὰς ἐρωτικὰς μέμψεις ἀτυχεστέρων.\n9 [I 36].\nΠετάλη Σιμαλίωυι.Εβουλόμην μὲν ὑπὸ δακρύων οἰκίαν ἑταίρας τρέ-\nφεσθαι· λαμπρῶς γὰρ ἂν ἔπραττον ἀφθόνων τούτων\nἀπολαύουσα παρὰ σοῦ· νῦν δὲ δεῖ χρυσίου ἡμῖν, ἱμα-\nτίων, κόσμου, θεραπαινιδίων. ἡ τοῦ βίου διοίκησις\nἅποσα ἐντεῦθεν. οὐκ ἔστιν ἐν Μυρρινοῦντι πατρῷον\nἐμοὶ κτημάτιον, οὐδʼ ἐν τοῖς ἀργυρείοις ἐμοὶ μέταλλον,\nἀλλὰ μισθωμάτια καὶ αἱ δυστυχεῖς αὗται καὶ κατεστε-\nναγμέναι τῶν ἀνοήτων ἐραστῶν χάριτες. σοὶ δὲ ἐνιαυ-\nτὸν ἐντυγχάνουσα ἀδημονῶ, καὶ αὐχμηρὰν μὲν ἔχω\nτὴν κεφαλὴν μηδὲ ἰδοῦσα τὸν χρόνον τοῦτον μύρον,\nτὰ δὲ ἀρχαῖα καὶ τρύχινα περιβαλλομένη ταραντινίδια\n\n\n\n\n\nαἰσχύνομαι τὰς φίλας, οὕτως ἀγαθόν τί μοι γένοιτο.\nεἶτα οἴει μέ σοι παρακαθημένην πόθεν ζήσειν; ἀλλὰ\nδακρύεις· πεπαύσῃ μετὰ μικρόν. ἐγὼ δὲ ἂν μὴ [τις]\nὁ διδοὺς ἦ, πεινήσω τὸ καλόν. θαυμάζω δέ σου καὶ\nτὰ δάκρυα ὥς ἐστιν ἀπίθανα. δέσποινα Ἀφροδίτη,\nφιλεῖν, ἄνθρωπε, φής, καὶ βούλει σοι τὴν ἐρωμένην\nδιαλέγεσθαι· ζῆν γὰρ χωρὶς ἐκείνης μὴ δύνασθαι. τί\nοὖν; οὐ ποτήριά ἐστιν ἐπὶ τῆς οἰκίας ὑμῖν; . . . . . . μὴ\nχρυσία τῆς μητρός, μὴ δάνεια τοῦ πατρὸς κομιούμενος.\nμακαρία Φιλῶτις· [τοῖς] εὐμενεστέροις ὄμμασιν εἶδον\nἐκείνην αἱ Χάριτες· οἶον ἐραστὴν ἔχει Μενεκλείδην, ὃς\nκαθʼ ἡμέραν δίδαωσί τι. ἄμεινον γὰρ ἢ κλάειν. ἐγὼ\nδὲ ἡ τάλαινα θρηνῳδόν, οὐκ ἐραστὴν ἔχω· στεφάνιά\nμοι καὶ ῥόδα ὥσπερ ἀώρῳ τάφῳ πέμπει καὶ κλάειν διʼ\nὅλης φησὶ τῆς νυκτός. ἐὰν φέρῃς τι, ἧκε μὴ κλάων,\nεἰ δὲ μή, σεαυτὸν οὐχ ἡμᾶς ἀνιάσεις.\n10 [I 37].\nΜυρρίυη Νικίτππ τῃ.Οὐ προσέχει μοὶ τὸν νοῦν ὁ Δ[ι]ίλος, ἀλλʼ ἅπας\n\n\n\n\n\nἐπὶ τὴν ἀκάθαρτον Θεττάλην νένευκε· καὶ μέχρι μὲν\nτῶν Ἀδωνίων καὶ ἐπίκωμός ποτε πρὸς ἡμὰς καὶ κοι-\nμησόμενος ἐφοίτα, ἤδη μέντοι ὡς ἄν τις ἀκκιζόμενος\nκαὶ ἐρώμενον ἑαυτὸν ποιῶν καὶ τά γε πλεῖστα ὑπὸ\nτοῦ Ἕλικος, ὁπότε μεθυσθείη, ὁδηγούμενος· ἐκεῖνος\nγὰρ τῆς Ἑρπυλλίδος ἐρῶν τὴν παῥ ἡμῖν ἠγάπα σχολήν·\nνῦν μέντοι δῆλός ἐστι μηδʼ ὅλως ἡμῖν ἐντευξόμενος·\nτέσσαρας γὰρ [Λύσιδος] ἐξῆς ἡμέρας ἐν τῷ Λύσιδος\nκήπῳ μετὰ Θεττάλης καὶ τοῦ κάκιστ᾿ ἀπολουμένου\nΣτρογγυλίωνος, ὃς ταύτην αὐτῷ προὐμνηστεύσατο τὴν\nἐρωμένην ἐμοί τι προσκρούσας, κραιπαλᾷ. γραμματίδια\nμὲν οὖν καὶ θεραπαινίδων διαδρομαὶ καὶ ὅσα τοιαῦτα\nμάτην διήνυσται, καὶ οὐδὲν ἐξ αὐτῶν ὄφελος. δοκεῖ\nδέ μοι μᾶλλον ὑπὸ τούτων τετυφῶσθαι καὶ ὑπερεν-\nτρυφᾶν ἡμῖν. λοιπὸν οὖν ἀποκλείειν, κἂν ἔλθῃ ποτὲ\nπρὸς ἡμὰς κοιμη[θη]σόμενος, εἰ δὴ κνίσαι ποτὲ ἐκείνην\nβουληθείη, διώσασθαι· εἴωθε γὰρ ἡ βαρύτης τῷ ἀμε-\nλεῖσθαι καταβάλλεσθαι. εἰ δὲ μηδʼ οὕτως ἀνύοιμεν,\nθερμοτέρου τινὸς ἡμῖν ὥσπερ τοῖς σφόδρα κάμνουσι\nφαρμάκου δεῖ. δεινὸν γὰρ οὐ τοῦτο μόνον εἰ τῶν\nπαῥ αὐτοῦ μισθωμάτων στερησόμεθα, ἀλλʼ εἰ Θεττάλῃ\nγέλωτα παρέξομεν. ἔστι σοι πειραθέν, ὡς φής, πολλά-\nκις ἐφʼ ἡλικίας φίλτρον. τοιούτου τινὸς βοηθήματος\nδεόμεθα, ὅ τὸν πολύν αὐτοῦ τῦφον, ἀλλʼ οὖν καὶ τὴν\nκραιπάλην ἐκκορήσει[εν]. ἐπικηρυκευσόμεθα δὴ αὐτ\nκαὶ δακρύσομεν πιθανῶς, καὶ τὴν Νέμεσιν δεῖν αὐτὸν\n\n\n\n\nὁρᾶν εἰ οὕτως ἐμὲ περιόψεται ἐρῶσαν αὐτοῦ, καὶ τοι-\nαῦτα ἄλλα ἐροῦμεν καὶ πλασόμεθα. ἥξει γὰρ ὡς ἐλεῶν\nδήπου με καιομένην ἐπʼ αὐτῷ· μεμνῆσθαι γὰρ τοῦ\nπαρελθόντος χρόνου καὶ τῆς συνηθείας ἔχειν καλῶς\nἐρεῖ, φυσῶν ἑαυτὸν ὁ λάσταυρος. συλλήψεται δὲ ἡμῖν\nκαὶ ὁ Ἕλιξ· ἐπʼ ἐκεῖνον γὰρ ἡ Ἑρπυλλὶς ἀποδύσεται.\nἀλλʼ ἀμφιβάλλειν εἴωθε τὰ φίλτρα καὶ ἀποσκήπτειεν\nεἰς ὄλεθρον. βραχύ μοι μέλει· δεῖ γὰρ αὐτὸν ἢ ἐμοὶ\nζῆν ἢ τεθνάναι Θεττάλῃ.\n11 [Ι 38].\nΜενεκλείδης Εὐθυκλεῖ.Οἴχεται Βακχὶς ἡ καλή, Εὐθύκλεις φίλτατε, οἴχε-\nται, πολλά τέ μοι καταλιποῦσα δάκρυα καὶ ἔρωτος\nὅσον ἡδίστου τότε, τοσοῦτον πικροῦ νῦν μνήμην. οὐ\nγὰρ ἐκλήσομαί ποτε Βακχίδος, οὐχ οὗτος ἔσται 〈ὁ〉\nχρόνος. ὅσην συμπάθειαν ἐνεδείξατο· ἀπολογίαν ἐκεί-\nνην καλῶν οὐκ ἄν τις ἁμαρτάνοι τοῦ τῶν ἑταιρῶν\nβίου. καὶ εἰ συνελθοῦσαι ἅπασαι πανταχόθεν εἰκόνα\nτινὰ αὐτῆς ἐν Ἀφροδίτης ἢ Χαρίτων θεῖεν, δεξιὸν ἄν\nτί μοι ποιῆσαι δοκοῦσιν. τὸ γὰρ θρυλούμενον ὑπὸ\nπάντων, ὡς πονηραί, ὡς ἄπιστοι, ὡς πρὸς τὸ λυσι-\n\n\n\n\n\nτελὲς βλέπουσαι μόνον, ὡς ἀεὶ τοῦ διδόντος, ὡς τίνος\nγὰρ οὐκ αἴτιαι κακοῦ τοῖς ἐντυγχάνουσι, διαβολὴν\nἐπέδειξεν ἐφʼ ἑαυτῆς ἄδικον· οὕτω πρὸς τὴν κοινὴν\nβλασφημίαν τῷ ἤθει παρετάξατο. οἶσθα τὸν Μήδειον\nἐκεῖνον τὸν ἀπὸ τῆς Συρίας δευρὶ κατάραντα μεθʼ\nὅσης θεραπείας καὶ παρασκευῆς ἐσόβει, εὐνούχους\nὑπισχνούμενος καὶ θεραπαίνας καὶ κόσμον τινὰ βαρ-\nβαρικόν· καὶ ὅμως ἥκοντα αὐτὸν οὐ προσίετο, ἀλλʼ\nὑπὸ τοὐμὸν ἠγάπα κοιμωμένη χλανίσκιον τὸ λιτὸν τοῦτο\nκαὶ δημοτικόν, καὶ τοῖς παῥ ἡμῶν γλίσχρως αὐτῇ πεμπο-\nμένοις ἐπανέχουσα τὰς σατραπικὰς ἐκείνας καὶ πολυ-\nχρύσους δωρεὰς διωθεῖτο. τί δαί; τὸν Αίγύπτιον\nἄμπορον ὡς ἀπεσκοράκισεν ὅσον ἀργύριον προτείνοντα.\nοὐδὲν ἐκείνης ἄμεινον εὖ οἶδ᾿ ὅτι γένοιτʼ ἄν. [ὡς\nχρηστὸν ἦθος οὐκ εἰς εὐδαίμονος βίου προαίρεσιν\nδαίμων τις ὑπήνεγκεν.] εἶτʼ οἴχεται ἡμᾶς ἀπολιποῦσα\nκαὶ κείσεται λοιπὸν μόνη ἡ Βακχίς. ὡς ἄδικον,\nὧ φίλαι Μοῖραι· ἔδει γὰρ αὐτῇ συγκατακεῖσθαί με\nκαὶ νῦν ὡς τότε. ἀλλʼ ἐγὼ μὲν περίειμι καὶ τροφῆς\nψαύω καὶ διαλέξομαι τοῖς ἑταίρος, ἡ δὲ οὐκέτι με\nφαιδροῖς τοῖς ὄμμασιν ὄψεται μειδιῶσα, οὐδὲ ἵλεως\nκαὶ εὐμενὴς διανυκτερεύσει τοῖς ἡδίστοις ἐκείνοις ἀπο-\n\n\n\n\nλαύσμασιν. ἀρτίως μὲν οἷον ἐφθέγγετο, οἷον ἔβλεπεν,\nὅσαι ταῖς ὁμιλίαις αὐτῆς σειρῆνες ἐνίδρυντο, ὡς δὲ\nἡδύ τι καὶ ἀκήρατον ἀπὸ τῶν φιλημάτων νέκταρ ἔσταζεν·\nἐπʼ ἄκροις μοι δοκεῖ τοῖς χείλεσιν αὐτῆς ἐκάθισεν ἡ\nΠειθώ. ἅπόντα ἐκείνη γε τὸν κεστὸν ὑπέζωστο, ὅλαις\nταῖς Χάρισι τὴν Ἀφροδίτην δεξιωσαμένη. ἔρρει τὰ\nπαρὰ τὰς προπόσεις μινυρίσματα, καὶ ἡ τοῖς ἐλεφαν-\nτίνοις δακτύλοις κρουομένη λύρα ἔρρει. κεῖται δὲ ἡ\nπάσαις μέλουσα Χάρισι κωφὴ λίθος καὶ σποδιά. καὶ\nΜεγάρα μὲν ἡ ἱππόπορνος ζῇ, οὕτω Θεαγένην συλή-\nσασα ἀνηλεῶς, ὡς ἐκ πάνυ λαμπρᾶς οὐσίας τὸν ἄθλιον\nχλαμύδιον ἁρπάσαντα καὶ πέλτην οἴχεσθαι στρατευσό-\nμενον· Βακχὶς δὲ ἡ τὸν ἐραστὴν φιλοῦσα ἀπέθανε.\nῥᾴων γέγονα πρὸς σὲ ἀποδυράμενος, Εὐθύκλεις φίλ-\nτατε· ἡδὺ γάρ μοί τι δοκεῖ περὶ ἐκείνης καὶ λαλεῖν\nκαὶ γράφειν· οὐδὲν γὰρ ἢ τὸ μεμνῆσθαι καταλέλειπται.\nἔρρωσο.\n12 [fragm. 4]\nΛέαινα Φιλοδήμῳ.Εἶδόν σου τὴν νύμφην μυστηρίοις καλὸν περιβε-\nβλημένην θέριστρον· ἐλεῶ σε νὴ τὴν Ἀφροδίτην,\nταλαίπωρε, οἷα πάσχεις μετʼ ἐκείνης καθεύδων τῆς\nχελώνης. οἷον τὸ χρῶμα 〈 τῆς〉 γυναικός, αὐτοσανδα-\nράκη· ἡλίκους δὲ καθεῖτο τοὺς πλοκάμους ἡ νύμφη,\n\n\n\n\nοὐδὲν ἐοικότας ταῖς ἐπὶ τῆς κορυφῆς θριξίν. ὅσον\nδὲ κατεπέπλαστο ψιμύθιον· καὶ ἡμᾶς τὰς ἑταίρας λοι-\nδοροῦσιν ὅτι καλλωπιζόμεθα. ἀλλὰ μεγάλην εἶχεν\nἄλυσιν — ἀξία γέ ἐστιν ἐν ἀλύσει διατελεῖν πλὴν\nοὐχὶ χρυσῇ — φάσματος ἔχουσα πρόσωπον. ἡλίκοι δὲ\nοἱ πόδες, ὡς πλατεῖς, ὡς ἄρ〈ρ〉υθμοι. αἰαῖ, γυμνὴν\nπεριλαβεῖν ἐκείνην οἷόν ἐστιν· ἐμοὶ μὲν καὶ βαρύ τι\nἐδόκει προσπνεῖν· μετὰ φρύνου καθεύδειν ἄν εἱλόμην,\nΝέμεσι δέσποινα. ἐμβλέψαι τί μὴ δωρίδι βούλομαι\nἢ μετὰ τῆς ἀλύσεως καὶ τῶν περισκελ[λ] ίδων συγκερ . . .\n13 fragm 6].. . . . ἐραστοῦ χωρίον Νύμφαις θυσίαν λέγουσα ὀφεί-\nλειν. εἴκοσιν ἀπέχει τῆς πόλεως στάδια· αὐτὸ δʼ ἐστὶ\nλειμών τις ἢ κῆπος· ὀλίγη δὲ παρὰ τὴν ἔπαυλιν ἀνεῖ-\nται σπόριμος, τὰ δὲ λοιπὰ κυπαρίττια καὶ μυρρίναι,\nἐρωτικοῦ, φίλη, κτημάτιον ὄντως, οὐ γεωργοῦ. εὐθὺς\nμὲν ἡ ἄ[μ]φοδος ἡμῶν εἶχέ τινα παιδιάν· τὰ μὲν γὰρ\n\n\n\n\n\nἀλλήλας ἐσκώπτομεν ἢ τοὺς ἐραστάς, τὰ δʼ ὑπὸ τῶν\nὑπαντώντων ἐρ〈ρ〉ινώμεθα. Νικίας δʼ ὁ λάσταυρος\nοὐκ οἶδα πόθεν ἐπανιών ‘ποῦʼ φησιν ἡμῖν ‘ἀθρόαι;\nτίνος ἄπιτε καταπιεῖν ἀγρόν; μακάριον ἐκεῖνο τὸ χω-\nρίον ὅποι βαδίζετε, ὅσας ἕξει συκᾶς’. τοῦτον μὲν οὖν\nΠετάλη ἀπεσόβησε κωμῳδήσασα ἀκολάστως. ἀπέπτυσε\nγὰρ ἡμᾶς καὶ ἀκαθάρτους εἰπὸν ἀπεφθάρη. ἡμεῖς δὲ\nπυρακάνθας ἀφαιροῦσαι καὶ κλωνία καὶ ἀνεμώνας συλ-\nλέγουσαι παρῆμεν αἰφνιδίως· ἔλαθε δʼ ἡμᾶς ἡ ὁδὸς\nδιὰ τὴν παιδιὰν ὡς οὐδʼ 〈ἄν〉 ᾠήθημεν ταχέως ἀνυ-\nσθεῖσα. εὐθὸς δὲ περὶ τὴν θυσίαν ἦμεν. μικρὸν δὲ\nἄπωθεν τῶν ἐπαυλίων πέτρα τις ἦν συνηρεφὴς κατὰ\nκορυφὴν δάφναις καὶ πλατανίστοις, ἑκατέρωθεν δὲ\nμυρ〈ρ〉ίνης εἰσὶ θάμνοι, καί πως ἐξ ἐπιπλοκῆς αὐτὴν\nπεριθεῖ κιττὸς ἐν χρῷ τῇ λίθῳ προσπεφυκώς· ἀπὸ δὲ\nαὐτῆς ὕδωρ ἀκήρατον ἐστάλαττεν. ὑπὸ δὲ ταῖς ἐξο-\nχαῖς τῶν πετριδίων Νύμφαι τινὲς ἵδρυνται καὶ Πὰν\nοἷον κατοπτεύων τὰς Ναΐδας ὑπερέκυπτεν· ἀντικρὺ\nβωμὸν αὐτοσχεδίως ἐνήσαμεν, εἶτα σχιζία καὶ πόπανα\nἐπʼ αὐτῷ θέμεναι καταρχόμεθα λευκῆς ἀλεκτορίδος,\n\n\n\n\nκαὶ μελίκρατον ἐπισπείσασαι καὶ λιβανωτὸν ἐπιθυμιά-\nσασαι τῷ πυριδίῳ καὶ προσευξάμεναι πολλὰ μὲν ταῖς\nΝύμφαις πλείω δὲ ἢ οὐκ ἐλάττω τῇ Ἀφροδίτη, ἱκετεύ-\nομεν διδόναι τινὰ ἡμῖν ἐρωτικὴν ἄγραν. [τὸ] λοιπὸν\nεὐτρεπεῖς ἐπὶ τὴν εὐωχίαν ἦμεν. Ἴωμενʼ ἔφη ἡ Μέ-\nλισσα ‘οἴκαδε καὶ κατακλινῶμεν’. ‘μὴ μὲν οὖν πρός\nτε τῶν Νυμφῶν καὶ τοῦ Πανόςʼ εἶπον ἐγώ ‘τούτου·\nδρᾷς γὰρ ὥς ἐστιν ἐρωτικὸς· ἡδέως ἂν ἡμᾶς ἐνταῦθα\nκραιπαλώσας ἴδοι· ἀλλʼ ὑπὸ ταῖς μυρρίναις ἢν ἰδοὺ\nτὸ χωρίον ὡς ἔνδροσόν ἐστιν ἐν κύκλῳ καὶ τρυφεροῖς\nἄνθεσι ποικίλον. ἐπὶ ταύτης βουλοίμην ἂν τῆς πόας\nκατακλιθῆναι ἢ ἐπὶ τῶν ταπητίων ἐκείνων καὶ τῶν\nμαλθακῶν ὑποστρωμάτων. νὴ Δία, ἀλλὰ ἔχει γέ τι\nπλέον τῶν ἐν ἄστει τἀνταῦθα συμπόσια, ἔνθα ἀγροῦ\nὑπαίθριοι χάριτες’. ‘ναὶ ναί, λέγεις καλῶς’ ἔφασαν·\nεὐθὺς οὖν κατακλώμεναι αἱ μὲν σμίλακος αἱ δὲ μυρ-\nρίνης κλάδους καὶ τὰ χλανίσκια ἐπιστορέσασαι αὐτο-\nσχεδίως συνερρίψαμεν. ἦν δὲ καὶ τοὔδαφος λωτῷ καὶ\nτριφύλλῳ μαλθακόν· ἐν μέσῳ κύκλῳ καί τινες ὑάκιν-\nθοι καὶ ἄνθεμα διαποίκιλα τὴν ὄψιν ὥρᾳζον· ἐαρινοῖς\nἐφιζάνουσαι πετάλοις ἡδὺ καὶ κωτίλον ἀηδόνες ἐψιθύ-\n\n\n\n\nριζον, ἠρέμα δὲ οἱ σταλαγμοὶ καταλειβόμενοι ἀπὸ\nτῆς οἷον ἱδρούσης σπιλάδος τρυφερόν τινα παρεῖχον\nψόφον ἐαρινῷ πρέποντα συμποσίῳ. οἶνος ἦν οὐκ ἐπι-\nχώριος, ἀλλὰ Ἰταλός, οἵου σὺ ἔφης καδίσκους ἕξ\nἘλευσῖνι ἐωνῆσθαι, σφόδρα ἡδὺς καὶ ἄφθονος· ᾠά τε\nτὰ τρέμοντα ταῦτα ὥσπερ αἱ πυγαί, καὶ χιμαιρίδος\nἁπαλῆς τεμάχη καὶ ἀλεκτορίδες οἰκουροί· εἶτα γα-\nλάκτια ποικίλα, τὰ μὲν μελίπηκτα τὰ δʼ ἀπὸ ταγήνου\n— πυτίας μοι δοκεῖ καλοῦσιν αὐτὰ καὶ σκώληκας [ τὰ\nπεμμάτια] — ὅσα τε ἀγρὸς ἡμῖν ἐαρινῆς ὀπώρας ἐπεδα-\nψιλεύετο. μετὰ δὲ τοῦτο συνεχῶς περιεσόβουν αἱ κύ-\nλικες καὶ προπιεῖν μέτρον ἦν 〈 πλὴνγ〉 τρεῖς φιλοτησίας\nοὐ τὸ ποσόν. ἐπιεικῶς δέ πως τὰ μὴ προσηναγκασμένα\nτῶν συμποσίων τῷ συνεχεῖ τὸ πλεῖον ἀναλαμβάνει·\nὑπεψεκάζομεν 〈οὖνγ〉 μικροῖς τισι κυ〈μ〉γβίοις ἀλλεπαλ-\n\n\n\n\nλήλοις. καὶ παρῆν Κρου[σ]μάτιον ἡ Μεγάρας καταυ-\nλοῦσα, ἡ δὲ Σιμμίχη ἐρωτικὰ μέλη πρὸς τὴν ἁρμονίαν\nἦδεν. ἔχαιρον αἱ ἐπὶ τῆς πίδακος Νύμφαι. ἡνίκα\nδὲ ἀναστᾶσα κατοωρχήσατο καὶ τὴν ὀσφῦν ἀνεκίνησεν\nἡ Πλαγγών, ὀλίγου ὁ Πὰν ἐδέησεν ἀπὸ τῆς πέτρας\nἐπὶ τὴν πυγὴν αὐτῆς ἐξάλλεσθαι. αὐτίκα δὲ ἡμᾶς\n[ἔνδον] ἐδόνησεν ἡ μουσικὴ καὶ ὑποβεβρεγμένον εἴ-\nχομεν τὸν νοῦν· οἶδας ὅ τι λέγω. τὰς τῶν ἐραστῶν\nχεῖρας ἐμαλάττομεν τούς δακτύλους ἐκ τῶν ἁρμῶν\nἠρέμα πως χαλῶσαι, καὶ πρὸς Διονύσῳ ἐπαίζομεν· καί\nτις ἐφίλησεν ὑσπτιάσασα καὶ μασταρίων ἐφῆκεν ἅψασθαι,\nκαὶ οἷον ἀποστραφεῖσα ἀτεχνῶς τοῖς βουβῶσι τὸ κατ-\nόπιν τῆς ὀσφύος προσαπέθλιβε. διανίστατο δὲ ἤδη\nἡμῶν μὲν τῶν γυναικῶν τὰ πάθη, τῶν ἀνδρῶν δὲ\nἐκεἵνα· ὑπεκδυόμεναι δʼ οὖν μικρὸν ἄπωθεν συνηρεφῆ\nτινα λόχμην εὕρομεν, ἀρκοῦντα τῇ τότε κραιπάλη θά-\nλαμον. ἐνταῦθα διανεπαυόμεθα τοῦ πότου καὶ τοῖς\nκοιτωνίσκοις ἀπιθάνως εἰσεπαίομεν· κἄπειτα ἡ μὲν\nκλωνία μυρρίνης συνέδει ὥσπερ στέφανον ἑαυτῇ πλέ-\nκουσα καὶ ‘εἰ πρέπει μοι, φίλη, σκέψαι’, ἡ δʼ ἴων\n\n\n\n\nἔχουσα κάλυκας ἐπανῄει ‘ὡς χρηστὸν ἀποπνεῖʼ λέγουσα,\nἡ δὲ μῆλα ἄωρα ‘ἰδοὺ ταυτίʼ ἐκ τοῦ κόλπου προφέ-\nρουσα ἐπεδείκνυτο, ἡ δὲ ἐμινύριζεν, ἡ δὲ φύλλα ἀπὸ\nτῶν κλωνίων ἀφαιροῦσα διέτρωγεν ὥσπερ ἀκκιζομένη·\nκαὶ τὸ δὴ γελοιότατον, πᾶσαι γὰρ ἐπὶ ταὐτὸν ἀνιστά-\nμεναι ἀλλήλας λανθάνειν ἐβουλόμεθα· θατέρᾳ δὲ οἱ\nἄνθρωποι ὑπὸ τὴν λόχμην παρήρχοντο. οὕτως μικρὰ\nπαρεμπορευσαμέναι〈ς〉 τῆς ἀφροδίτης πάλιν συνειστή-\nκει πότος· καὶ οὐκέθʼ ἡμῖν ἐδόκουν προσβλέπειν ὡς\nπρότερον αἱ Νύμφραι, ἀλλʼ ὁ Πὰν [καὶ ὁ Πρίαπος]\nἥδιον. ἐμφαγεῖν δʼ ἦν πάλιν ὀρνίθια ταυτὶ τὰ τοῖς\nδικτύοις ἁλισκόμενα καὶ πέρδικες, καὶ ἐκ τρυγὸς ἥδι-\nστοι βότρυες, καὶ λαγῳδίων νῶτα. εἶτα κόγχοι καὶ\nκήρυκες ἦσαν [οἱ] ἐξ ἄστεος κομισθέντες, καὶ ἐπιχώριοι\nκοχλίαι καὶ μύκητες οἱ ἀπὸ τῶν κομάρων, καὶ σισάρων\nεὐκάρδιοι ῥίζαι ὄξεῖ δεδευμέναι καὶ μέλιτι· ἔτι μέντοι\nὃ μάλιστα ἡδέως ἐφάγομεν, θριδακῖναι καὶ σέλινα·\n〈 π〉ηλίκαι δοκεῖς θριδακῖναι; πλησίον δὲ ἦν ὁ κῆπος,\nκαὶ〉 ἑκάστη ‘ταύτην ἕλκυσονʼ ‘μὰ Δία ἀλλά μοι\nταύτηνʼ ‘μὴ μὲν οὖν ἀλλὰ ἐκείνηνʼ ἐλέξαμεν ταῖς\nθεραπαινίσιν· ἦσαν δὲ αἱ μὲν εὔφυλλοι καὶ μακραί,\nαἱ δὲ οὖλαι 〈καὶ〉 βοστρύχοις ἐμφερεῖς, ἀλλὰ βραχεῖαι,\n\n\n\n\nὑπόξανθος δέ τις τοῖς φύλλοις αὐτῶν 〈ἐν〉εκέχρωστο\nαὐγή· τὴν Ἀφροδίτην λέγουσι ταύτας φιλεῖν. ἐαρί-\nσασαι δʼ οὖν καὶ ἀναξανθεῖσαι τοὺς στομάχους ἐκραι-\nπαλῶμεν μάλα νεανικῶς μέχρι 〈τοῦ〉 μηδὲ λανθάνειν\nἀλλήλας θέλειν, μηδὲ αἰδουμένως τῆς ἀφροδίτης παρα-\nκλέπτειν· οὕτως ἡμᾶς ἐξεβάκχευσαν αἱ προπόσεις. μισῶ\nτὸν ἐκ γειτόνων ἀλεκτρυόνα· κοκκύσας ἀφείλετο τὴν\nπαροινίαν. ἔδει ἀπολαῦσαί σε τῆς γοῦν ἀκοῆς τοῦ\nσυμποσίου — τρυφερὸν γὰρ ἦν καὶ πρέπον ἐρωτικῇ\nὁμιλίᾳ — εἰ καὶ μὴ τῆς παροινίας ἐδυνήθης· ἐβου- 10 |\nλόμην οὖν ἀκριβῶς ἕκαστα ἐπιστεῖλαι καὶ προὐτράπην·\nσὺ δὲ εἰ μὲν ὄντως ἔσχηκας μαλακῶς, ὅπως ἄμεινον\nἕξεις σκόπει· εἰ δὲ τὸν ἐραστὴν προσδοκῶσα ἥξειν\nἔνδον οἰκουρεῖς, οὐκ εὐλόγως οἰκουρεῖς. ἔρρωσο.\n14 [Ι 39].\nΜεγάρα Βακχίδι.Σοὶ μόνῃ ἐραστὴς γέγονεν, ὃν φιλεῖς οὕτως ὥστε\nμηδʼἀκαρῆ πως αύτοῦ διαζευχθῆναι δύνασθαι. τῆς ἀηδίας,\nδέσποινα Ἀφροδίτη. κληθεῖσα ὑπὸ Γλυκέρας ἐπὶ θυ-\n\n\n\n\n\nσίον ἐκ τοσούτου χρόνου — ἀπὸ τῶν Διονυσίων\nγὰρ ἡμῖν ἐπήγγειλεν — οὐχ ἥκεις, οἶμαι, διʼ ἐκεῖνον,\nοὐδὲ τὰς φίλας ἰδεῖν γυναῖκας ἀνασχομένη. σώφρων\nγέγονας σύ καὶ φιλεῖς τὸν ἐραστήν, μακαρία τῆς εὐφη-\nμίας· ἡμεῖς δὲ πόρναι καὶ ἀκόλαστοι. ὑπῆρξε καὶ Φίλωνι\nσυκίνη βακτηρία· ὀργίζομαι γὰρ νὴ τὴν μεγάλην θεόν.\nπᾶσαι επαρῆμεν, θεττάλη, Μοσχάριον, Θαΐς, Ἀνθράκιον,\nΠετάλη, θρυαλλίς, Μυρρίνη, Χρυσίον, Εὐξίππη· ὅπου\nκαὶ Φιλουμένη, καίτοι γεγαμημένη προσφάτως καὶ\nζηλοτυπουμένη, τὸ[ν] καλὸν κατακοιμίσασα τὸν ἄνδρα\nὀψὲ μὲν ὅμως δὲ παρῆν. σὺ δʼ ἡμῖν μόνη τὸν Ἄδωνιν\nπεριέψυυχες, μή που καταλειφθέντα αὐτὸν ὑπὸ σοῦ τῆς\nἈφροδίτης ἡ Περσεφόνη πσαραλάβη. οἷον ἡμῶν ἐγέ-\nνετο τὸ συμπόσιον — τί γὰρ οὐχ ἅψομαί σου τῆς\nκαρδίας; — ὅσων χαρίτων πλῆρες. ᾠδαὶ σκώμματα\nπότος εἰς ἀλεκτρυόνων ὠδὰς μύρα στέφανοι τραγήματα.\nὑπόσκιός τισι δάφναις ἦν ἡ κατάκλισις· ἓν μόνον ἡμῖν\nἔλιπε, σύ, τὰ δʼ ἄλλα οὔ. πολλάκις ἐκραιπαλήσαμεν,\nοὕτω δὲ ἡδέως ὀλιγάκις. τὸ δʼ οὖν πλείστην ἡμῖν\nπαρασκευάσαν τέρψιν, δεινή τις φιλονεικία κατέσχε\nΘρυαλλίδα καὶ Μυρρίνην ὑπὲρ τῆς πυγῆς ποτέρα\n\n\n\n\nκρείττω καὶ ἁπαλωτέραν ἐπιδείξει. καὶ πρώτη Μυρ-\nρίνη τὸ ζώνιον λύσασα — βόμβυξ δʼ ἦν τὸ χιτώνιον\n― διʼ αὐτοῦ τρέμουσαν οἷόν τι μελίπηκτον γάλα τὴν\nὀσφῦν ἀνεσάλευσεν, ἀποβλέπουσα εἰς τοὐπίσω πρὸς τὰ\nκινήματα τῆς πυγῆς· ἠρέμα δʼ οἷον ἐνεργοῦσά τι ἐρω-\nτικὸν ὑπεστέναξεν, ὥστε με νὴ τὴν Ἀφροδίτην κατα-\nπλαγῆναι. οὐ μὴν ἀπεῖπέ γε ἡ Θρυαλλίς, ἀλλὰ τῇ\nἀκολασίᾳ παρευδοκίμησεν αὐτήν· ‘οὐ γὰρ διὰ παρα-\nπετασμάτων ἐγώʼ φησίν ‘ἀγωνιοῦμαι, οὐδὲ ἀκκιζομένη,\nἀλλʼ οἷον ἐν γυμνικῷ· καὶ γὰρ οὐ φιλεῖ προφάσεις\nἀγών’. ἀπεδύσατο τὸ χιτώνιον καὶ μικρὸν ὑποσιμώ-\nσασα τὴν ὀσφῦν ‘ἰδού, σκόπει τὸ χρῶμαʼ φησίν ‘ὡς\nἄκρηβες, Μυρρίνη, ὡς ἀκήρατον, ὡς καθαρόν, τὰ\nπαραπόρφυρα τῶν ἰσχίων ταυτί, [τὴν ἐπὶ τοὺς μηροὺς\nἔγκλισιν,] τὸ μήτε ὑπέρογκον αὐτῶν μήτε\nτοὺς γελασίνους ἐπʼ ἄκρων. ἀλλʼ οὐ τρέμει νὴ Δίαʼ\n〈φησὶν〉 ἅμʼ ὑπομειδιῶσα ‘ὥσπερ ἡ Μυρρίνης’. καὶ\n\n\n\n\nτοσοῦτον παλμὸν ἐξειργάσατο τῆς πυγῆς, καὶ ἅπασαν\nαὐτὴν ὑπὲρ τὴν ὀσφῦν τῇδε καὶ τῇδε ὥσπερ ῥέουσαν\nπεριεδίνησεν, ὥστε ἀνακροτῆσαι πάσας καὶ νικῶν ἀπο-\nφήνασθαι τὴν Θρυαλλίδα. ἐγένοντο δὲ καὶ περιάλλων\nσυγκρίσεις καὶ περὶ μασταρίων ἀγῶνες . . . . τῇ μὲν γὰρ\nΦιλουμένης γαστρὶ ἀντεξετασθῆναι οὐδʼ ἡτισοῦν ἐθάρ-\nσησεν· ἄτοκος γὰρ ἦν καὶ σφριγῶσα. καταπαννυ-\nχίσασαι δʼ σῦν καὶ τούς ἐραστὰς κακῶς εἰποῦσαι καὶ\nἄλλων ἐπιτυχεῖν εὐξάμεναι — ἀεὶ γὰρ ἡδίων ἡ πρόσ-\nφατος ἀφροδίτη — ᾠχόμεθα ἔξοινοι, καὶ πολλὰ κατὰ\nτὴν ὁδὸν κραιπαλήσασαι ἐπεκωμάσαμεν Δεξιμάχῳ κατὰ\nτὸν χρυσοῦν στενωπόν, ὡς ἐπὶ τὴν Ἄγνον κατῇμεν,\nπλησίον τῆς Μενέφρονος οἰκίας. ἐρᾷ γὰρ αὐτοῦ Θαῒς\nκακῶς, καὶ νὴ Δία εἰκότως· ἔναγχος γὰρ πλούσιον\nκεκληρονόμηκε πατέρα τὸ μειράκιον. νῦν μὲν οὖν\nσυγγνώμην ἔχομέν σοι τῆς ὑπεροψίας, τοῖς Ἀδωνίοις\nδὲ ἐν Κολλυτῷ ἐστιώμεθα παρὰ τῷ Θεττάλης ἐραστῆ·\nτὸν γὰρ τῆς Ἀφροδίτης ἐρώμενον ἡ Θεττάλη 〈περι〉-\nστέλλει. ὅπως δʼ ἥξεις φέρουσα κηπίον καὶ κοράλλιον\nκαὶ τὸν σὸν Ἄδωνιν ὃν νῦν περιψύχεις· μετὰ γὰρ\nτῶν ἐραστῶν κραιπαλήσομεν. ἔρρωσο.\n15 [Ι 40].\nΦιλουμέυη Κρίτωνι.Τί πολλὰ γράφων ἀνιᾷς σαυτόν; πεντήκοντά μοι\nχρυσῶν δεῖ καὶ γραμμάτων οὐ δεῖ. εἰ μὲν οὖν φιλεῖς,\nδός· εἰ δὲ φιλαργυρεῖς, μὴ ἐνόχλει. ἔρρωσο.\n16 [ΙΙ 1].\nΛάμια Λημητρίῳ.Σῦ ταύτης τῆς παρρησίας αἴτιος, 〈ὃς〉 τοσοῦτος ὢν\nβασιλεὺς εἶτα ἐπέτρεψας καὶ ἑταίρᾳ γράφειν σοι, [καὶ]\nοὐχ ἡγησάμενος δεινὸν ἐντυγχάνειν τοῖς ἐμοῖς γράμ-\nμασιν ὅλῃ μοι ἐντυγχάνων. ἐγώ, δέσποτα Δημήτριε,\nὅταν μὲν ἔξω σε θεάσωμαι καὶ ἀκούσω μετὰ τῶν δορυ-\nφόρων καὶ τῶν στρατοπέδων καὶ τῶν πρέσβεων καὶ\nτῶν διαδημάτων, νὴ τὴν Ἀφροδίτην, πέφρικα καὶ τα-\nράττομαι καὶ ἀποστρέφομαι ὡς τὸν ἥλιον, μὴ ἐπικαῶ\nτὰ ὄμματα· καὶ τότε μοι ὄντως ὁ πολιορκητὴς εἶναι\nδοκεῖς Δημήτριος· οἷον δὲ καὶ βλέπεις τότε, ὡς πικρὸν\nκαὶ πολεμικόν· καὶ ἀπιστῶ ἐμαυτῇ καὶ λέγω ‘Λάμια,\nσύ μετὰ τούτου καθεύδεις; σὺ διὰ νυκτὸς ὅλης αὐτὸν\nκαταυλεῖς; σοὶ νῦν οὗτος ἐπέσταλκε; σοὶ Γνάθαιναν\nτὴν ἑταίραν συγκρίνει᾿; καὶ ἠλογημένη σιωπῶ καὶ εὔ-\n\n\n\n\nχομαί σε θεάσασθαι παρʼ ἑαυτῇ. καὶ ὅταν ἔλθῃς,\nπροσκυνῶ σε· καὶ ὅταν περιπλακείς με καταφιλῇς,\nπάλιν πρὸς ἐμαυτὴν τἀναντία λέγω ‘οὗτός ἐστιν ὁ\nπολιορκητής; οὗτός ἐστιν ὁ ἐν τοῖς στρατοπέδοις; τοῦ-\nτον φοβεῖται 〈ἡ〉  Μακεδονία, τοῦτον ἡ Ἑλλάς, τοῦτον\nἡ Θρᾴκη; νὴ τὴν Ἀφροδίτην, σήμερον αὐτὸν τοῖς αὐ-\nλοῖς ἐκπολιορκήσω καὶ ὄψομαι τί με διαθήσειʼ. . . . . . .\nμᾶλλον εἰς τρίτην, παρʼ ἐμοὶ γὰρ δειπνήσεις, δέομαι.\nτὰ Ἀφροδίσια ποιῶ ταῦτα 〈τὰ〉  κατʼ ἔτος, καὶ ἀγῶνα\nἔχω ἀεὶ τὰ πρότερα τοῖς ὑστέροις νικῶν. ὑποδέξομαι\nδή σε ἐπαφροδίτως καὶ ὡς ἔνι μάλιστα ἐπιφανῶς, ἄν\nμοι περιουσιάσαι γένηται ὑπὸ σοῦ, μηδὲν ἀνάξιον τῶν\nσῶν ἀγαθῶν ἐξ ἐκείνης τῆς ἱερᾶς νυκτὸς ἔτι πεποιη-\nκυίᾳ, καίτοι σοῦ γε ἐπιτρέποντος ὅπως ἄν βούλωμαι\nχρῆσθαι τῷ ἐμῷ σώματι· ἀλλὰ κέχρημαι καλῶς καὶ\nἀμίκτως πρὸς ἑτέρους. οὐ ποιήσω τὸ ἑταιρικὸν οὐδὲ\nψεύσομαι, δέσποτα, ὡς ἄλλαι ποιοῦσιν. ἐμοὶ γὰρ ἐξ\n\n\n\n\nἐκείνου, μὰ τὴν Ἄρτεμιν, οὐδὲ προσέπεμψαν ἔτι πολλοὶ\n[οὐδὲ ἐπείρασαν] αἰδούμενοί σου τὰς πολιορκίας. ὀξύς\nἐστιν Ἔρως, ὦ βασιλεῦ, καὶ ἐλθεῖν καὶ ἀναπτῆναι.\nἐλπίσας πτεροῦται, καὶ ἀπελπίσας ταχύ πτερορρυεῖν\nεἴωθεν ἀπογνωσθείς. διὸ καὶ μέγα τῶν ἑταιρουσῶν\nἐστι σόφισμα, ἀεὶ τὸ παρὸν τῆς ἀπολαύσεως ὑπερτι-\nθεμένας ταῖς ἐλπίσι διακρατεῖν τούς ἐραστάς. [πρὸς\nὑμᾶς δὲ οὐδὲ ὑπερτίθεσθαι ἔξεστιν, ὥστε φόβον εἶναι\nκόρου.] λοιπὸν ἡμᾶς δεῖ τὰ μὲν ποιεῖν, τὰ δὲ μαλα-\nκίζεσθαι, τὰ δὲ ᾄδειν, τὰ δὲ αὐλεῖν, τὰ δὲ ὀρχεῖσθαι,\nτὰ δὲ δειπνοποιεῖν, τὰ δὲ κοσμεῖν [σοι] τὸν οἶκον,\nτὰς [δὲ] ὁπωσοῦν ἄλλως ταχύ μαραινομένας μεσολα-\nβούσας χάριτας, ἵνα μᾶλλον ἐξάπτωνται τοῖς διαστή-\nμασιν εὐαλέστεραι αὐτῶν αἱ ψυχαί, φοβουμένων μὴ\nἄλλο πάλιν γένηται τῆς ἐν τῷ παρόντι τύχης κώλυμα.\nταῦτα δὲ πρὸς μὲν ἑτέρους τάχα ἂν ἐδυνάμην, βασιλεῦ,\n\n\n\n\n\nπλάττεσθαι καὶ τεχνιτεύειν· πρὸς δὲ σέ, ὃς οὕτως ἤδη\nαὐχεῖς ἐπʼ ἐμοὶ ὡς ἐπιδεικνύναι με καὶ ἀγάλλεσθαι\nπρὸς τὰς ἄλλας ἑταίρας ὅτι πασῶν ἐγὼ πρωτεύω, μὰ\nτὰς φίλας Μούσας, οὐκ ἂν ὑπομείναιμι [πλάττεσθαι]·\nοὐχ οὕτως εἰμὶ λιθίνη. ὥστε ἀφεῖσα πάντα καὶ τὴν\nψυχὴν ἐμαυτῆς εἰς τὴν σὴν ἀρέσκειαν ὀλίγον ἡγήσομαι\nδε〉 δαπανῆσ〈θ〉αι. 〈ἀλλ᾿ 〉εὖ  οἶδα γὰρ ὅτι οὐ μόνον ἐν τῇ\nΘηριππίδου οἰκίᾳ, ἐν ᾗ μέλλω σοι τὸ τῶν Ἀφροδισίων\nεὐτρεπίζειν δεῖπνον, ἔσται διαβόητος ἡ παρασκευή,\nἀλλὰ καὶ ἐν ὅλῃ τῇ Ἀθηναίων πόλει, νὴ τὴν Ἄρτεμιν,\nκαὶ ἐν τῇ Ἑλλάδι πάσῃ. καὶ μάλιστα οἱ μισητοὶ Λακε-\nδαιμόνιοι, ἵνα δοκῶσιν ἄνδρες εἶναι οἱ ἐν Ἐφέσῳ\nἀλώπεκες, οὐ παύσονται τοῖς Ταϋγέτοις ὄρεσι καὶ ταῖς\nἐρημίαις ἑαυτῶν διαβάλλοντες ἡμῶν τὰ δεῖπνα καὶ\nκαταλυκουργίζοντες τῆς σῆς ἀνθρωποπαθείας. ἀλλʼ\nοὗτοι μὲν χαιρόντων, δέσποτα, σύ δέ μοι μέμνησο φυ-\nλάξαι τὴν ἡμέραν τοῦ δείπνου καὶ τὴν ὥραν ἣν ἂν\nἓλῃ· ἀρίστη γὰρ ἣν 〈σὺ〉  βούλει. ἔρρωσο.\n17 [ΙΙ 2].\nΛεόυτιου Λαμίᾳ.θὐόεν δυσαρεστότερον, ὡς ἔοικεν, ἐστὶν ἄρτι πάλιν\nμειρακευομένου πρεσβύτου. οἷά με Σπίκουρος οὗτος\nδιοικεῖ πάντα λοιδορῶν, πάντα ὑποπτεύων, ἐπιστολὰς\nἀδιαλύτους μοι γράφων, ἐκδιώκων ἐκ τοῦ κήπου. μὰ\nτὴν Ἀφροδίτην, εἰ σδωνις ἦν, ἤδη ἐγγὺς ὀγδοήκοντα\nγεγονὸς ἔτή, οὐκ ἂν αὐτοῦ ἠνεσχόμην φθειριῶντος\nκαὶ φιλονοσοῦντος καὶ καταπεπιλημένου εὖ μάλα πό-\nκοις ἀντὶ πίλων. μέχρι τίνος ὑπομενεῖ τις τὸν φιλό-\nσοφον τοῦτον; ἐχέτω τὰς περὶ φύσεως αὐτοῦ κυρίας\nδόξας καὶ τοὺς διεστραμμένους κανόνας, ἐμὲ δὲ ἀφέτω\nτὴν φυσικῶς κυρίαν ἐμαυτῆς ἀστομάχητον καὶ ἀνύ-\nβριστον. ὄντως ἐγὼ πολιορκητὴν ἔχω τ[οι]οῦτον, οὐχ\nοἷον σὺ Δάμια Δημήτριον. μὴ γὰρ ἔστι σωφρονῆσαι\nδιὰ τὸν ἄνθρωπον τοῦτον; καὶ σωκρατίζειν καὶ στω-\nμύλλεσθαι θέλει καὶ εἰρωνεύεσθαι, καὶ Ἀλκιβιάδην\n\n\n\n\nτινὰ τὸν Πυθοκλέα νομίζει καὶ Eανθίππην ἐμὲ οἱεται\nποιήσειν. [καὶ] πέρας ἀναστᾶσα ὁποίποτε γῆν πρὸ γῆς\nφεύξομαι μᾶλλον ἢ τὰς ἐπιστολὰς αὐτοῦ τὰς ἀδια-\nπαύστους ἀνέξομαι. ὅ δὲ πάντων δεινότατον ἥδη καὶ\nἀφορητότατον τετόλμηκεν, ὑπὲρ οὖ καὶ γνώμην βου-\nλομένη λαβεῖν τί μοι ποιητέον ἐπέσταλκά σοι· Σίμαρ-\nχον τὸν καλὸν οἶσθα τὸν Κηφισιᾶθεν. οὐκ ἀρνοῦμαι\nπρὸς τὸν- νεανίσκον οἰκείως ἔχειν ἐκ πολλοῦ — πρὸς\nσέ μοι τἀληθῆ Ἀάμια — καὶ τὴν πρώτην ἀφροδίτην\nἄμαθον παρʼ αὐτοῦ σχεδόν· οὗτος γάρ με διεπαρθέ-\nνευσεν ἐκ γειτόνων οἰκοῦσαν. ἐξ ἐκείνου τοῦ χρόνου\nπάντα μοι τἀγαθὰ πέμπων οὐ διαλέλοιπεν, ἐσθῆτα〈ς〉\nχρυσία, θεραπαίνας θεράποντας, Ινδὰς νδούς. τἆλλα\nσιωπῶ. ἀλλὰ τὰ μικρότατα προλαμβάνει τῆς ὥρας,\nἵνα μηδεὶς φθάσῃ με γευσάμενος. τοιοῦτον οὖν ἐρα-\nστὴν 0145‘ἀπόκλεισονʼ φησὶ ‘καὶ μὴ προσίτω σοιʼ, ποίοις\n\n\n\n\nδοκεῖς αὐτὸν ἀποκαλῶν ὀνόμασιν; οὔτε ὡς Ἀττικὸς οὔτε |\nὡς φιλόσοφος, ... ἢ Καππαδοκίας πρῶτος εἰς τὴν\nἘλλάδα ἥκων. ἐγὼ μὲν εἰ καὶ ὅλη γέμοι ἡ Ἀθηναίων\nπόλις Ἐπικούρων, μὰ τὴν Ἄρτεμιν, οὐ ζυγοστατήσω\nπάντας αὐτούς επρὸς τὸν ιμάρχου βραχίονα, μᾶλλον\nδὲ οὐδὲ πρὸς τὸν δάκτυλον. τί σὺ λέγεις Λάμια; οὐκ\nἀληθῆ ταῦτα; οὐ δίκαιά φημι; καὶ μὴ δή, δέομαί σου.\nπρὸς τῆς Ἀφροδίτης, μή σοι ταῦτα ἐπελθέτω· ‘ἀλλὰ\nφιλόσοφος, ἀλλὰ ἐπιφανής, ἀλλὰ πολλοῖς φίλοις κεχρη-\nμένος’. λαβέτω καὶ ἀγὼ ἔχω, διδασκέτω δʼ ἄλλους.\nἐμὲ γὰρ οὐδὲν θάλπει ἡ δόξα, ἀλλʼ ὃν θέλω δὸς τί.\nμαρχον, Δάματερ. ἀλλὰ καὶ διʼ ἐμὲ πάντα ἠνάγκασται\nὁ νεανίσκος καταλιπών, τὸ Ἀύκειον καὶ τὴν ἑαυτοῦ\nνεότητα καὶ τούς συνεφήβους καὶ τὴν ἑταιρείαν, μετʼ\nαὐτοῦ ζῆν καὶ κολακεύειν αὐτὸν καὶ καθυμνεῖν τὰς\nὑπηνέμους αὐτοῦ δόξας. ὁ 〈δ〉 Ἀτρεὺς οὗτος ‘ἔξελθεʼ\nφησίν ‘ἐκ τῆς ἐμῆς μοναγρίας καὶ μὴ πρόσιθι Δεοντίῳ’.\nὡς οὐ δικαιότερον ἐκείνου ἐροῦντος ‘σύ μὲν οὖν μὴ\nπρόσιθι τῇ ἐμῇ᾿. καὶ ὁ μὲν νεανίσκος ὤν ἀνέχεσαι\n\n\n\n\nτὸν ὕστερον ἀντεραστὴν γέροντα, ὁ δὲ τὸν δικαιότε-\nρον οὐχ ὑπομένει. τί ποιήσω, πρὸς τῶν θεῶν ἱκετεύω\nσε Λάμια. νὴ τὰ μυστήρια, νὴ τὴν τούτων τῶν κακῶν\nἀπαλλαγήν, ὡς ἐνθυμηθεῖσατοῦ ιμάρχου τὸν χωρισμὸν\nἄρτι ἀπέψ-υγμαι καὶ δρωκα τὰ ἄκρα καὶ ἡ καρδία\nμου ἀνέστραπται. δέομαί σου, δέξαι με πρὸς σεαυτὴν\nἡμέρας ὀλίγας, καὶ ποιήσω τοῦτον αἰσθάνεσθαι πηλί-\nκων ἀπέλαυεν ἀγαθῶν ἔχων ἐν τῇ οἰκίᾳ ἐμέ. καὶ οὐ-\nκέτι φέρει τὸν κόρον, εὖ οἶδα· πρεσβευτὰς εὐθύς\nπρὸς ἡμᾶς διαπέμψεται Μητρόδωρον καὶ Ἕρμα〈ρ〉ὼχον\nκαὶ Πολύαινον. ποσάκις οἴει με, Λάμια, πρὸς αὐτὸν\nἸδίᾳ παραγενομένην εἰπεῖν ‘τί ποιεῖς ʼΣπίκουρε; οὐκ\nοἰσθα ὡς διακωμῳδεῖ σε ιμοκράτης ὁ Μητροδώρου\n〈ἀδελφὸςὰ〉 ἐπὶ τούτοις ἐν ταῖς ἐκκλησίαις, ἐν τοῖς\nθεάτροις, παρὰ τοῖς ἄλλοις σοφισταῖςʼ; ἀλλὰ τί ἔστιν\nαὐτῷ ποιῆσαι; ἀναίσχυντός ἐστι τῷ ἐρᾶν. καὶ ἐγὼ\nἔσομαι τοίνυν ὁμοία τις αὐτῷ [ἀναίσχυντος] καὶ οὐκ\nἀφήσω τὸν ἐμὸν μαρχον. ἔρρωσο.\n18 [II 3].\nMέυαυδρος Γλυκέρᾳ.Ἐγὼ μὰ τὰς Ἐλευσινίας θεάς, μὰ τὰ μυστήρια αὐ-\nτῶν, ἅ σοι καὶ ἐναντίον ἐκείνων ὥμοσα πολλάκις, Γλυ-\nκέρα, μόνος μόνη, ὡς οὐδὲν ἐπαίρω τἀμὰ οὐδὲ βού-\nλομαι σου χωρίζεσθαι, ταῦτα καὶ λέγω καὶ γράφω. τί\nγὰρ ἐμοὶ χωρὶς σοῦ γένοιτʼ ἂν ἥδιον; τί〈νιο〉 δʼ ἐπαρ-\nθῆναι μεῖζον 〈ἄνο〉 δυναίμην τῆς σῆς φιλίας; ἐπεὶ καὶ\nτὸ ἔσχατον ἡμῶν γῆρας διὰ τούς σοὺς τρόπους καὶ\nτὰ 〈κὰ〉 ἤθη νεότης ἀεὶ φανεῖταί μοι. καὶ συννεά-\nσαιμεν ἀλλήλοις καὶ συγγηράσαιμεν, καὶ νὴ τούς θεοὺς\nσυναποθάνοιμεν, ἀλλʼ αἰσθανόμενοι, Γ λυκέρα, ὅτι συν-\nαποθνήσκομεν, ἵνα μηδετέρῳ ἡμῶν ἐς Ἅίδου συγκατα-\nβαίη τις ζῆλος, εἴ τινων ἄλλων ὁ σωθεὶς πειράσεται\nἀγαθῶν. μὴ δὴ γένοιτό μοι πειραθῆναι σοῦ μηκέτʼ\nοὕσης· τί γὰρ ἂν ἔτι καταλείποιτο ἀγαθόν; ἃ δὲ νῦν\nἥπειξέ με ἐν Πειραιεῖ μαλακιζόμενον — οἶσθα γάρ\nμου τὰς συνήθεις ἀσθενείας, ἂς οἱ μὴ φιλοῦντές με\nτρυφὰς καὶ σαλακωνίας καλεῖν εἰώθασιν — ἐπιστεῖλαί\nσοι ἐν ἄστει μενούσῃ διὰ τὰ Ἁλῷά τῆς θεοῦ, ταῦτʼ\nἐστίν· ἐδεξάμην ἀπὸ τολεμαίου τοῦ βασιλέως\n\n\n\n\nγύπτου γράμματα, ἐν οἷς δεῖταί μου πάσας δεήσεις,\nκαὶ προτρέπεται βασιλικῶς ὑπισχνούμενος τὸ δὴ λεγό-\nμενον τοῦτο τὰ τῆς γῆς ἀγαθὰ καὶ ἐμὲ καὶ Φιλή-\nμονα· καὶ γὰρ ἐκείνῳ γράμματα κεκομίσθαι φησί· καὶ\nαὐτὸς δὲ ὁ Φιλήμων ἐπέστειλέ μοι τὰ ἴδια δῆλον\nὅτι ἐλαφρότερα καὶ ὡς οὐ Μενάνδρῳ γεγραμμένα\nἧττον λαμπρά. ἀλλʼ ὄψεται καὶ βουλεύσεται τὰ ἴδια\nοὗτος. ἐγὼ δὲ οὐ περιμενῶ βουλάς, ἀλλὰ σύ μοι,\nλυκέρα, καὶ γνώμη καὶ βρεοπαγῖτις βουλὴ καὶ\nἩλιαία, 〈καὶ〉 ἅπαντα νὴ τὴν Ἀθηνᾶν ἀεί 〈τε〉 γέγο-\nνας καὶ νῦν ἔση. τὰς μὲν οὖν ἐπιστολὰς τοῦ βασι-\nλέως σοι διεπεμψάμην, ἵνα μὴ κόπτω σε δὶς καὶ τοῖς\nἐμοῖς καὶ τοῖς ἐκείνου γράμμασιν ἐντυγχάνουσαν· ἃ δὲ\nἐπιστέλλειν αὐτῷ ἔγνωκα, βούλομαί σε εἰδέναι. πλεῖν\nμὲν καὶ εἰς Αἴγυπτον ἀπιέναι μακρὰν οὕτως καὶ ἀπῳ-\nκισμένην βασιλείαν οὖσαν, μὰ τοὺς δώδεκα θεούς,\nοὐδὲ ἐνθυμοῦμαι. ἀλλʼ οὐδὲ εἰ ἐν Αἰγίνῃ ταύτη γε\nτῇ πλησίον ἔκειτο Ἀῖγυπτος, οὐδʼ οὕτως ἐν νῷ ἂν\n\n\n\n\nἔσχον ἀφεὶς τὴν ἐμὴν βασιλείαν τῆς σῆς φιλίας μόνος\nἐν τοσούτῳ ὄχλῳ Ἀιγυπτίων χωρὶς λυκέρας ἐρημίαν\nπολῦάνθρωπον ὁρῶν. ἥδιον γὰρ καὶ ἀκινδυνότερον\nτὰς σὰς θεραπεύω μᾶλλον αὐλάς, ἢ τὰς ἀπάντων τῶν\nσατραπῶν καὶ βασιλέων, 〈ἔνʼ〉 ἐτικίνδυνον μὲν τὸ\nἄγαν ἐλεύθερον, εὐκαταφρόνητον δὲ τὸ κολακεῦον,\nἄπιστον δὲ τὸ εὐτυχούκενον. ἐγὼ δὲ καὶ τὰς θηρι-\nκλείους καὶ τὰ καρχήσια καὶ τὰς χρυσίδας καὶ πάντα\nτὰ ἐν ταῖς αὐλαῖς ἐπίφθονα παρὰ τούτοις ἀγαθὰ φυ-\nόμενα, τῶν κατʼ ἔτος Χοῶν καὶ τῶν ἐν τοῖς θεά-\nτροις Ληναίων καὶ τῆς χθιζῆς ὁμολογίας καὶ τῶν τοῦ\nΛυκείου γυμνασίων καὶ τῆς ἱερὰς Ἀκαδημ〈ε〉ίας οὐκ\nἀλλάττομαι, μὰ τὸν Διόνυσον καὶ τοὺς βακχικοὺς αὐ-\nτοῦ κισσούς, οἷς στεφανωθῆναι μᾶλλον ἢ τοῖς Πτολε-\nμαίου βούλομαι διαδήμασιν, ὁρώσης καὶ καθημένης ἐν\nτῶ θεάτρῳ λυκέρας. ποῦ γὰρ ἐν Ἀίγύπτῳ ὄψομαι\nἐκκλησίαν καὶ ψῆφον ἀναδιδομένην; ποῦ δὲ δημοκρα-\n\n\n\n\nτικὸν ὄχλον οὕτως ἐλευθεριάζοντα; ποῦ δὲ θεσμοθέτας\nἐν ταῖς ἱεραῖς κόμαις κεκισσωμένουςς ποῖον περισχοί-\nνισμα; ποίαν αἰρεσιν; ποίους ύτρους; Κεραμεικόν,\nἀγοράν, δικαστήρια, τὴν καλὴν ἀκρόπολιν, τὰς σεμνὰς\nθεάς, τὰ μυστήρια, τὴν γειτνιῶσαν αλαμῖνα, τὰ στενά,\nτὴν Ψυττάλ〈ε〉ιοιαν, τὸν Μαραθῶνα, ὅλην ἐν ταῖς Ἀθή-\nναις τὴν Ἐλλάδα, τὴν Ἰωνίαν, τὰς Κυκλάδας πάσας;\nἀφεὶς ταῦτα καὶ λυκέραν μετʼ αὐτῶν εἰς Ἀίγυπτον\nἀπέλθω χρυσὸν λαβεῖν καὶ ἄργυρον καὶ πλοῦτον; ᾆ\nμετὰ τίνος χρήσομαι; μετὰ λυκέρας τοσοῦτον διατε-\nθαλασσευμένης; οὐ πενία δέ μοι ἔσται χωρὶς αὐτῆς\nταῦτα; ἐὰν δὲ ἀκούσω τοὺς σεμνοὺς ἔρωτας εἰς ἄλλον\nαὐτὴν μετατεθεικέναι, οὐ σποδός μοι πάντες οἱ θησαυ-\nροὶ γενήσονται; καὶ ἀποθνήσκων τὰς μὲν λύπας ἐμαυ-\nτῷ συναποίσω, τὰ δὲ χρήματα τοῖς ἰσχύουσιν ἀδικεῖν\nἐν μέσῳ κείσεται. ἢ μέγα τὸ συμβιοῦν Πτολεμαίῳ\nκαὶ σατράπαις καὶ τοιούτοις ψόφοις, ὧν οὕτε τὸ φιλι-\nκὸν βέβαιον οὔτε τὸ διεχθρεῦον ἀκίνδυνον; ἐὰν δὲ\nδιοργισθῇ τί μοι 7 λυκέρα, ἅπαξ αὐτὴν ἁρπάσας κατε-\nφίλησα· ἂν ἔτι ὀργίζηται, μᾶλλον αὐτὴν ἐβιασάμην·\nκἂν βαρυθύμως ἔχη, δεδάκρυκα· καὶ πρὸς ταῦτʼ,οὐκέθ\n\n\n\n\nὑπομείνασα τὰς ἐμὰς λύπας, δεῖται λοιπὸν οὔτε\nστρατιώτας ἔχουσα οὕτε δορυφόρους οὔτε φύλακας·\nἐγὼ γὰρ αὐτῇ εἰμι πάντα. ἦ μέγα καὶ θαυμαστὸν\nδεῖν τὸν καλὸν Νειλον· οὐ μέγα δὲ καὶ τὸν Εὐφρά-\nτην ἰδεῖν; οὐ μέγα δὲ καὶ τὸν στρον; οὐ τῶν μεγτά-\nλων καὶ ὁ θερμώδων, ὁ ιγρις, ὁ Ἅλυς [ὸ ‘Ρονος];\nεἰ μέλλω πάντας τούς ποταμούς ὁρᾶν, καταβαπτισθῇ-\nσεταί μοι τὸ ζῆν μὴ βλέποντι [μοι] Γλυκέραν. ὁ δὲ\nΝειλος οὗτος καίπερ ὤν καλός, ἀλλʼ ἀποτεθηρίωται,\nκαὶ οὐκ ἐστιν οὐδὲ ροσελθεῖν αὐτοῦ ταῖς δίναις ἐλλ–\nχαμένου τοσούτοις κακοῖς. ἐμοὶ γένοιτο, ὅασιλεῦ\nτολεμαῖε, χώματος καὶ τάφου πατρῴου τυχεῖν. ἐμοὶ\nγένοιτο τὸν Ἀττικὸν ἀεὶ στέφεσθαι κισσὸν καὶ τὸν ἐπʼ\nἐσχάρας ὑμνῆσαι κατʼ ἔτος Διόνυσον, τὰς μυστηριώτι-\nδας ἄγειν τελετάς, δραματουργεῖν τι καινὸν ταῖς ἐτη-\nσίοις θυμέλαις [δρᾶμα], γελῶντα καὶ χαίροντα καὶ ἀγω-\nνιῶῶντα καὶ φοβούμενον καὶ νικῶντα. Φιλήμων δὲ εὐτυ-\nχείτω καὶ τἀμὰ 〈ἐχέτω〉 ἀγαθὰ γενόμενος ἐν Ἀίγύπτῳ.\nοὐκ ἔχει Φψιλήμων λυκέραν τινά, οὐδὲ ἄξιος ἦν ἴσως\nτοιούτου ἀγαθοῦ. σὺ δὲ ἐκ τῶν Ἀλῷων δέομαι, λυ-\nκέριον, εὐθὺς πετομένη επρὸς ἡμᾶς ἐπὶ τῆς ἀστράβης\n\n\n\n\nφέρου. μακροτέραν ἑορτὴν οὐδέποτε ἔγνων οὐδὲ ἀκαι-\nροτέραν. Δήμητερ, ἵλεως γενοῦ.\n19 [II 4].\nΓλυκέρα ευάυδρρνιἍς διεπέμψω μοι τοῦ βασιλέως ἐπιστολὰς εὐθὺς\nἀνέγνων. μὰ τὴν Χαλλιγένειαν ἐν ἧς νῦν εἰμι κατευ-\nχαῖς ἔχαιρον, Μένανδρε, ἐκπαθὴς ὑπὸ ἡδονῆς γινομένη,\nκαὶ τὰς παρούσας οὐκ ἐλάνθανον. ἦν δὲ ἢ τε μήτηρ\nμου καὶ ἡ ἑτέρα ἀδελφὴ Σὐφρόνιον καὶ τῶν φίλων ῆν\nοἶσθα· καὶ 〈γὰρ〉 παρὰ σοὶ ἐδείπνησε πολλάκις, καὶ\nἐπῄνεις αὐτῆς τὸν ἐπιχώριον ἀττικισμόν, ἀλλʼὡς φοβού-\nμενος αὐτὴν ἐπαινεῖν, ὅθεν καὶ μειδιάσασα θερμότερόν\nσε κατεφίλησα. οὐ μέμνησαι, Μένανδρε; θεασάμεναι\nδέ με παρὰ τὸ εἰωθὸς καὶ τῷ προσώπῳ καὶ τοῖς ὀφθαλ-\nμοῖς χαίρουσαν ‘ὦ λυκέριονʼ ἤροντο, ‘τί σοι τηλι-\nκοῦτον γέγονεν ἀγαθόν, ὅτι καὶ ψυχῇ καὶ σώματι καὶ\nπᾶσιν ἀλλοιοτέρα νῦν ἡμῖν πέφηνας; καὶ τὸ σῶμα\nγεγάνωσαι καὶ διαλάμπεις ἐπιχάριτόν τι καὶ εὐκταῖον᾿,\n\n\n\n\n\nκἀγώ Μένανδρονʼ ἔφην ‘τὸν ἐμὸν [ὃν] ὁ Αἰγύπτου\nβασιλεὺς τολεμαῖος ἐπὶ τῷ ἡμίσει τῆς βασιλείας τρό-\nπον τινὰ μεταπέμπεταιʼ μείζονι τῇ φωνῇ φθεγξαμένη\nκαὶ σφοδροτέρᾳ, ὅπως πᾶσαι ἀκούσωσιν αἱ παροῦσαι.\nκαὶ ταῦτα ἔλεγον ἐγὼ διατινάσσουσα καὶ σοβοῦσα ταῖς\nχερσὶν ἐμαυτῆς τὰς ἐπιστολὰς σύν τῇ βασιλικῇ σφρα-\nγῖδι. ‘χαίρεις οὖν ἀπολειπομένη’; ἔφ[ρ]ασαν. τὸ δὲ\nοὐκ ἦν, Μένανδρε. ἀλλὰ τοῦτο μὲν οὐδενὶ τρόπῳ μὰ\nτὰς θεάς, οὐδʼ εἰ βοῦς μοι τὸ 〈δὴ〉 λεγόμενον φθέγ-\nξαιτο, πεισθείην ἂν ὅτι βουλήσεταί μέ ποτε ἢ δυνή-\nσεται Μένανδρος ἀπολιπὼν ἐν Ἀθήναις λυκέραν τὴν\nἑαυτοῦ μόνος ἐν Ἀίγύπτῳ βασιλεύειν μετὰ πάντων\nτῶν ἀγαθῶν. ἀλλὰ καὶ τοῦτό γε εἰδὼς ἐκ τῶν ἐπιστο-\nλῶν ὧν ἀνέγνων 〈δῆλος〉 ἦν ὁ βασιλεύς, τἀμὰ πεπυσ-\nμένος ὡς ἔοικε περὶ σέ, καὶ ἠρέμα διʼ ὑπονοιῶν Αἰ-\nγυπτίοις θέλων ἀστεισμοῖς σε διατωθάζειν. χαίρω διὰ\nτοῦτο, ὅτι πεπλεύκασι καὶ εἰς Αἴγυπτον πρὸς αὐτὸν\nοἱ ἡμέτεροι ἔρωτες· καὶ πείθεται πάντως ἐξ ὧν ἤκουσεν\nἀδύνατα σπουδάζειν ἐπιθυμῶν Ἀθήνας πρὸς αὐτὸν δια-\nβῆναι. τί γὰρ Ἀθῆναι χάρις Μενάνδρου; τί δὲ Μέναν-\nδρος χωρὶς Γλυκέρας; ἥτις αὐτῷ καὶ τὰ προσωπεῖα δια-\nσκευάζω καὶ τὰς ἐσθῆτας ἐνδύω, κἀν τοῖς παρασκηνίοις\n\n\n\n\nἕστηκα τοὺς δακτύλους ἐμαυτῆς πιέζουσα καὶ τρέ-\nμουσα, ἕως ἂν κροταλίσῃ τὸ θέατρον· τότε νὴ τὴν Ἄρ-\nτεμιν ἀναψψύχω καὶ περιβάλλουσά σε τὴν ἱερὰν [τῶν\nδραμάτων] ἐκείνην κεφαλὴν ἐναγκαλίζομαι. ἀλλʼ ὅ γε\nταῖς φίλαις τότε χαίρειν ἔφην, τοῦτʼἦν Μένανδρε,\nὅτι οὐκ ἄρα λυκέρα μόνον ἀλλὰ καὶ βασιλεῖς ὑπερ-\nθαλάσσ(ιροι ἐρῶσί σου, καὶ διαπόντιοι φῆμαι τὰς σὰς\nἀρετὰς κατηγγέλκασι. καὶ Ἀῖγυπτος καὶ Vειλος καὶ\nΠρωτέως ἀκροωτήρια καὶ αἱ Φάριαι σκοπιαὶ επάντα\nμετέωρα νῦν ἐστι, βουλόμενα ἰδεῖν Μένανδρον καὶ\nἀκοῦσαι φιλαργύρων καὶ ἐρώντων καὶ δεισιδαιμόνων\nκαὶ ἀπίστων [καὶ πατέρων καὶ υἱῶν 〈καὶ γραῶν〉 καὶ\nθεραπόντων] καὶ παντὸς 〈τοῦ〉[ἐν]σκηνοβατουμένου· ὧν\nἀκούσονται μέν, οὐκ ὄψονται δὲ Μένανδρον, εἰ μὴ ἐν\nἄστει παρὰ λυκέρᾳ γένοιντο καὶ τὴν ἐμὴν εὐδαιμο-\nνίαν ἴδοιεν, τὸν πάντη διὰ τὸ κλέος αὐτοῦ Μένανδρον\nκαὶ νύκτωρ καὶ μεθʼ ἡμέραν ἐμοὶ προσκείμενον. οὐ\nμὴν ἀλλʼ εἴγε ἄρα πόθος αἱρεῖ σέ τις καὶ τῶν ἐκεῖ\nἀγαθῶν καὶ εἰ μηδενὸς ἄλλου τῆς γε Αἰγύπτου, χρή-\nμάτος μεγάλου, καὶ τῶν αὐτόθι πυραμίδων καὶ τῶν\nἠχούντων ἀγαλμάτων καὶ τοῦ περιβοήτου λαβυρίνθου\n\n\n\n\nκαὶ τῶν ἄλλων ὅσα ὑπὸ χρόνου ἢ τέχνης παρʼ αὐτοῖς\nτίμια, δέομαί σου Μένανδρε, μὴ ποιήσῃ με πρόφασιν·\nμηδέ με Ἀθηναῖοι διὰ ταῦτα μισησάτωσαν ἥδη τούς\nμεδίμνους ἀριθμοῦντες, οθς αὐτοῖς ὁ βασιλεὺς πέμψει\nδιὰ σέ. ἀλλʼ ἄπιθι πᾶσι θεοῖς, ἀγαθῇ τύχς, δεξιοῖς\nπνεύμασι, Διὶ οὐρίῳ. ἐγὼ γάρ σε οὐκ ἀπολείψω. μὴ\nτοῦτο δόξης με λέγειν, οὐδʼ αὐτὴ δύναμαι κἂν θέλω·\nἀλλὰ παρεῖσα τὴν μητέρα καὶ τὰς ἀδελφὰς ναυτὶς ἔσο-\nμαι συμπλέουσά σοι· καὶ σφόδρα τῶν εὐθαλάσσων\nγεγένημαι, εὖ [δʼ] οἶδα, κἂν ἐκκλωμένης κώπης ναυ-\nτιᾷς ἐγὼ [θεραπεύσω] θάλψύω σου τὸ ἀσθενοῦν τῶν\nπελαγισμῶν, ἄξω δέ σε ἄτερ μίτων Ἀριάδνη [|είς Ἀῖ-\nγυπτον], οὐ Διόνυσον ἀλλά Διονύσου θεράποντα καὶ |\nπροφήτην. οὐδὲ ἐν Vάξῳ καὶ ἐρημίαις ναυτικαῖς\nἀπολειφθήσομαι τὰς σὰς ἀπιστίας κλαίουσα καὶ ποτνιω-\nμένη. χαιρέτωσαν οἱ Θησεῖς ἐκεῖνοι καὶ τὰ ἄπιστα\nτῶν πρεσβυτέρων ἀμπλακήματα. ἡμῖν δὲ βέβαια πάντα,\nκαὶ τὸ ἄστυ καὶ ὁ Πειραιεύς καὶ ἡ Ἀἴγυπτος. οὐδὲν\n\n\n\n\nχαρίον ἡμῶν τοὺς ἔρωτας οὐχὶ δέξεται πλήρεις· κἂν\nπέτραν οἰκῶμεν, εὖ οἶδα ἀφροδίσιον αὐτὴν τὸ εὔνουν\nποιήσει. πέπεισμαι μήτε χρημάτων σε [μήτε] περιου-\nσίας μήτε πλούτου τὸ καθάπαξ ἐπιθυμεῖν, ἐν ἐμοὶ καὶ\nτοῖς δράμασι τὴν εὐδαιμονίαν κατατιθέμενον· ἀλλʼ οἱ\nσυγγενεῖς, ἀλλʼ οἱ πατέρες, ἀλλʼ οἱ φίλοι, σχεδὸν οἰσθα\nπάντη ἐπάντες πολλῶν δέονται, πλουτεῖν θέλουσι καὶ\nχρηματίζεσθαι. σύ μὲν οὐδέποτε περὶ οὐδενὸς αἰτιάσῃ\nμε οὕτε μικροῦ οὔτε μεγάλου, τοῦτο εὖ οἶδα, πάλαι\nμὲν ἡττημένος μου πάθει καὶ ἔρωτι, νῦν δὲ ῆδη καὶ\nκρίσιν προστεθεικὸς αὐτοῖς, ἦς μᾶλλον περιέχομραι,\nΜένανδρε, φοβουμένη τῆς ἐμπαθοῦς φιλίας τὸ ὀλιγο-\nχρόνιον· ἔστι γὰρ ὡς βίαιος ἡ ἐμπαθὴς φιλία οὕτω\nκαὶ εὐδιάλυτος· οἷς δὲ παραβέβληή[ν]ται καί 〈τι〉 βου-\nλῆς, ἀρραγέστερον ἐν τούτοις ἥδη τὸ ἔργον 〈ὅν〉 οὕτε\nἀμιγὲς ἡδονῆς ἔσται διὰ τὸ πάθος] οὔτε περιδεές.\nθήσει δὲ σὺ τὴν 〈αὐτὴν〉 γνώμην, ὅς γε πολλάκις περὶ\nτούτων αὐτὸς νουθετῶν με διδάσκεις. ἀλλʼ εἰ καὶ σὺ\n\n\n\n\nμή μέ τι μέμψῃ μηδὲ αἰτιάσῃ, δέδοικα τοὺς Ἀττικούς\nσφῆκας, οίτινες ἄρξονται πάντῃ μεπεριβομβεῖν ἐξιοῦσαν\nὡς αὐτὸν ἀφρρημένην τῆς Ἀθηναίων πόλεως τὸν πλοῦ-\nτὸν. ὥστε δέομαί σου Μένανδρε, ἐπίσχες, μηδέ πω\nτῷ βασιλεῖ μηδὲν ἀντεπιστείλῃς. ἔτι βούλευσαι, περί-\nμεινον ἕως 〈ἃν〉 κοινῇ γενώμεθα [καὶ] μετὰ τῶν φίλων\n[καὶ] θεοφράστου καὶ Σπικούρου. τάχαγὰρ ἀλλοιότερα\nκἀκείνοις καὶ σοὶ φανεῖται ταῦτα. μᾶλλον δὲ [καὶ]\nθυσώμεθα καὶ ἴδωμεν τί λέγει τὰ ἱερά, εἴτε λῶον εἰς\nἈίγυπτον ἡμᾶς ἀπιέναι εἴτε μένειν. καὶ χρηστηριασ-\nθῶμεν εἰς Δελφοὺς πέμψαντες· πάτριος ἡμῖν ἐστι〈ν〉\nὁ〉 θεός. ἀπολογίαν ἕξομεν [καὶ πορευόμενοι καὶ μέ-\nνοντες] πρὸς ἀμφότερα τοὺς θεούς. μᾶλλον δὲ ἐγὼ\nτοῦτο ποιήσω· καὶ γὰρ ἔχω τινὰ νεωστὶ γυναῖκα ἀπὸ\nΦρυγίας ἥκουσαν εὖ μάλα τούτων ἔμπειρον, γαστρο-\nμαντεύεσθαι δεινὴν τῇ τῶν σπαρτῶν διατάσει νύκτωρ\nκαὶ τῇ τῶν θεῶν δείξει· καὶ οὐ δεῖ λεγούσῃ πιστεύειν,\nἀλλʼ ἰδεῖν, ὡς ἔφη. διαπέμψομαι πρὸς αὐτήν. καὶ\n\n\n\n\nγάρ, ὥς φασε, καὶ κάθαρσίν τινα δεῖ προτελέσαι τὴν\nγυναῖκα καὶ παρασκευάσαι τινὰ ζῶα [ίερεῦσαι] καὶ\nλιβανωτὸν ἄρρενα καὶ στύρακα μακρὸν καὶ πέμματα\nσελήνης καὶ ἄγρια φύλλα τῶν ἄγνων. οἶμαι δὲ καὶ\nσὲ φθήσεσθαι Πειραιόθεν ἐλθεῖν. ἢ δήλωσόν μοι σα-\nφῶς μέχρι τίνος οὐ δύνασαι λυκέραν ἰδεῖν, ἵνʼ ἐγὸ\nμὲν καταδράμω πρὸς σέ, τὴν δὲ Φρυγίαν ταύτην ἑτοι-\nμάσωμαι ἥδη. καὶ εἰ μελετῶν πειράζεις ἀπὸ σαυτοῦ\n〈ἐ〉μὲ καὶ〉 τὸν ειραιᾶ καὶ τὸ[ν] ἀγρίδιον καὶ τὴν\nέουνυχίαν καὶ πάνταγ κατʼ ὀλίγον ὅπως ἐκπέσωσι\nτῆς ψυχῆς - οὐ δύναμαι ταῦτα ποιεῖν μὰ τούς θεούς,\nοὐδὲ σύ δύνασαι διαπεπλεγμένος ὅλως ἥδη μοι. κἂν\nοἱ βασιλεῖς ἐπιστείλωσι πάντες, ἐγὼ πάντων εἰμὶ παρὰ\nσοὶ βασιλικωτέρα καὶ εὐσεβεῖ σοι κέχρημαι ἐραστῇ καὶ\nὅρκων ἐρῶν μνήμονι. ὥστε πειρῶ μᾶλλον, ἐμὴ φιλό-\nτης, θᾶσσον εἰς ἄστυ παραγενέσθαι, ὅπως εἷ γε μετα-\n\n\n\n\nβουλεύσαιο περὶᾳ. τῆς πρὸς βασιλέα ἀρίξεως,. ἄχς\nεὐτρεπισμένα τὰ δράματα (καὶοο ἐξ αὐτῶν ἃ μάλιστα\nὀνῆσαι δύναται τολεμαῖον καὶ τὸν αὐτοῦ Διόνυσον\n— οὐ δημοκρατικόν, ὡς οἶσθα — εἴτε θαῖδα εἴτε\nΜισούμενον εἴτε ὑρασυλέοντα ἕτε Ἐπιτρέποντας εἴτε\nῬπιζομένην εἴτε ικυών〈ιον, εἴθ’ ὅτι〉οῦν ἄλλο. τί\nδέ; ἐγὼ θρασεῖα καὶ τολμηρά τίς εἰμι τὰ Μενάνδρου\nδιακρίνειν ἰδιῶτις οὖσα; ἀλλὰ σοφὸν ἔχω σου τὸν\nἔρωτα καὶ ταῦτʼείδέναι δόνασθαι. σύ γάρ με ἐδίδαξας\nεὐφυᾶ γυναῖκα ταχέως παρʼ ἐρώντων μανθάνειν· ἀλλʼ\nεἰ κοινωνοῦσιν οἱ ἔρωτες σπεύδοντες, αἰδούμεθα 〈μὰ〉\nτὴν Ἄρτεμιν ἀνάξιοι ὑμῶν εἶναι μὴ θᾶττον μανθά-\nνουσαι. πάντως 〈δέο〉 δέομαι, Μένανδρε, κἀκεῖνο παρα-\nσκευάσασθαι τὸ δρᾶμα ἐν ᾧ ἐμὲ γέγραφας, ἵνα κἄν\nμὴ παραγένωμαι σύν σοί, διὰ σοῦ πλεύσω πρὸς Πτολε-\n\n\n\n\nμαῖον, καὶ μᾶλλον αἴσθηταί ὁ βασιλεὺς ὅσον ἰσχύει\nκαὶ παρὰ σοὶ γεγραμμένους φέρειν ἑαυτοῦ τοὺς ἔρω-\nτας ἀφεὶς ἐν ἄστει τοὺς ἀληθινούς. ἀλλ᾿ οὐδὲ τού-\nτους ἀφήσεις, εὖ ἴσθι· κυβερνᾶν ἢ πρῳρατεύειν, ἕως\nδεῦρο παραγίνῃ πρὸς ἡμᾶς Πειραιόθεν, μαθήσομαι,\nἵνα σε ταῖς ἐμαῖς χερσὶν ἀκύμονα ναυστολήσω πλέουσα,\nεἰ τοῦτο ἄμεινον εἶναι φαίνοιτο. φανείη δέ, ὦ θεοὶ\nπάντες, ὃ κοινῇ λυσιτελήσει, καὶ μαντεύσαιτο ἡ Φρυγία\nτὰ συμφέροντα κρεῖσσον τῆς θεοφορουμένης σου κόρης.\nἔρρωσο.\n"};
