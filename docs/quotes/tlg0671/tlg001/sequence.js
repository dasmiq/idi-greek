var sequence = {"name":"Philumenus. De venenatis animalibus eorumque remediis","data":"1 τὸν περὶ τῶν λυϲϲοδήκτων λόγον προετάξαμεν τῶν ἄλλων, ἐπειδὴ\nκαὶ τὸ ζῷον πολύ τε καὶ ϲύνηθέϲ ἐϲτι καὶ ϲυνεχῶϲ ἁλίϲκεται τῇ λύϲϲῃ\nκαὶ δυϲφύλακτον καθέϲτηκεν, καὶ ὁ ἀπ᾿ αὐτοῦ κίνδυνοϲ χαλεπόϲ, εἰ μὴ\nπολλοῖϲ χρήϲαιτό τιϲ τοῖϲ βοηθήμαϲιν.\n2 λυϲϲᾷ δὲ ὁ κύων ὡϲ τὸ πολὺ\nμὲν ἐν τοῖϲ ϲφοδροτάτοιϲ καύμαϲιν, ἔϲθ᾿ ὅτε δὲ καὶ ἐν τοῖϲ ἐπί\nτεταμένοιϲ κρύεϲιν. λυϲϲήϲαϲ δὲ ἀποϲτρέφεται καὶ βρῶϲιν καὶ πόϲιν,\nκαὶ φλέγμα πολὺ καὶ ἀφρῶδεϲ ἐκ τοῦ ϲτόματοϲ καὶ τῶν ῥινῶν προβάλλει,\nκαὶ πονηρὸν βλέπει καὶ ϲτυγνότερόϲ ἐϲτι τοῦ ϲυνήθουϲ· ἐφορμᾷ\nδὲ καὶ χωρὶϲ ὑλαγμοῦ πᾶϲιν ὁμοίωϲ, καὶ θηρίοιϲ καὶ ἀνθρώποιϲ\nϲυνήθεϲί τε καὶ ἀγνώϲτοιϲ, καὶ δακὼν παραχρῆμα μὲν οὐδὲν ὀχληρὸν\nἐπιφέρει, πλὴν ὅϲον ὀδύνην τὴν ἐκ τοῦ τραύματοϲ, ὕϲτερον δὲ ἐμποιεῖ\nπάθοϲ τὸ καλούμενον ὑδροφοβικόν.\n3 ϲυμπίπτει δὲ μετὰ ϲπαϲμῶν καὶ\nπαρακοπῆϲ καὶ ἐρυθήματοϲ ὅλου τοῦ ϲώματοϲ, μάλιϲτα δὲ τοῦ προϲώπου,\nκαὶ μετὰ ἀφιδρώϲεωϲ καὶ ἀπορίαϲ. καὶ τινὲϲ μὲν τῶν ὑδροφοβιώντων\nφεύγουϲι τὴν αὐγήν, τινὲϲ δὲ τρύχονται ϲυνεχῶϲ· ἔνιοι δὲ\n\n\n\n\n\nκαὶ ὑλακτοῦϲιν, ὥϲπερ κύνεϲ, καὶ δάκνουϲιν ἐπιόντεϲ, καὶ δακόντεϲ\nαἴτιοι τοῦ αὐτοῦ πάθουϲ κατέϲτηϲαν.\nτῶν δὲ ἐμπεϲόντων εἰϲ τὸν 4\nὑδροφόβαν οὐδένα ἴϲμεν περιγενάμενον, εἰ μὴ καθ᾿ ἱϲτορίαν παρειλήφαμεν\nἕνα ἢ δεύτερον· καὶ γὰρ εὔδημοϲ περιγεγενῆϲθαί τινά φηϲι,\nκαὶ Θεμίϲωνα οἱ μὲν λέγουϲι τῷ πάθει δηχθέντα περιπεϲεῖν καὶ\nϲωθῆναι, οἱ δὲ φίλῳ ὑδροφοβιῶντι προϲκαρτερήϲαντα προθύμωϲ καὶ.\nϲυμπαθῶϲ εἰϲ τὴν ὁμοίαν ἐμπεϲεῖν διάθεϲιν καὶ πολλὰ κακοπαθήϲαντα\nϲωθῆναι. τὸ μὲν οὖν πάθοϲ ἐϲτὶν ἀργαλέον, πρὸ δὲ τῆϲ καταπείραϲ\nαὐτοῦ πολλοὺϲ καὶ αὐτοὶ περιεϲώϲαμεν καὶ ὑπὸ ἄλλων ἰατρῶν\nϲωθένταϲ ἔγνωμέν.\nτῆϲ θεραπείαϲ ἡ μέν ἐϲτι κοινή, καὶ χρηϲτέον αὐτῇ ἐπὶ πάντων 1\nτῶν ὑπό τινοϲ τῶν ἰοβόλων ζῴων | δεδηγμένων, ἡ δέ τιϲ\nἰδία τῶν λυϲϲοδήκτων, τοὺϲ μὲν ἄκρωϲ ὠφελεῖν εἰθιϲμένη, τοῖϲ δὲ\nἀπὸ πολλοῦ δηχθεῖϲιν ἀνάρμοϲτοϲ. καὶ πρῶτόν γε ταύτην ἐκθέμενοι,\nμετὰ τοῦτο καὶ τὴν κοινὴν ἐπιτροχάϲομεν.\nδεῖ τοίνυν καρκίνουϲ ποταμίουϲ 2\nἐπὶ κληματίδοϲ λευκῆϲ ἀμπέλου καῦϲαι καὶ τὴν τέφραν αὐτῶν\nλειοτριβήϲανταϲ ἔχειν μὲν ἀποκειμένην· ὁμοίωϲ δὲ καὶ ῥίζαϲ γεντιανῆϲ\nἀποθέϲθαι κεκομμέναϲ καὶ ϲεϲηϲμέναϲ.\nὁπόταν δέ τιϲ δηχθῇ 3\nὑπὸ λυϲϲῶντοϲ κυνόϲ, εἰϲ οἴνου ἀκράτου κυάθουϲ τρεῖϲ ἢ τέϲϲαραϲ\nἐμπάϲϲειν δύο μὲν κοχλιάρια τῆϲ τῶν καρκίνων τέφραϲ, ἓν δὲ κοχλιάριον\nτῆϲ γεντιανῆϲ, ἐγκυκήϲαντάϲ τε ὡϲ ἄλφιτον τῷ δεδηγμένῳ διδόναι\nπιεῖν ἀπὸ τῆϲ πρώτηϲ ἡμέραϲ μέχρι τεϲϲαράκοντα ἡμερῶν· ἔϲτω\nδὲ ὁ οἶνοϲ παλαιότεροϲ μᾶλλον ἢ νεώτεροϲ, καὶ εἴ τιϲ πρὸϲ ψιλὸν\nτὸν ἄκρατον ἀθέτωϲ ἔχοι, κεκράϲθω ζωρότερον.\nἀπ᾿ ἀρχῆς μὲν οὖν 4\nδιδόμενον τὸ φάρμακον τοῦτον προϲφερέϲθω τὸν τρόπον. εἰ δὲ ἡμέραι\nπαρέλθοιεν δύο ἢ καὶ τρεῖϲ ἀπὸ τῆϲ δήξεωϲ, ἐγχειροῦντεϲ τῇ θεραπείᾳ\n\n\n\n\nτριπλάϲιον τῇ ϲυμμετρίᾳ ποιήϲαντεϲ τὸ φάρμακον δώϲομεν, τοῦ\nδὲ οἴνου τὸ προειρημένον μέτρον, ἔπειτα τῇ δευτέρᾳ καὶ τρίτῃ καὶ\nτετάρτῃ οὐκέτι τὸ τριπλάϲιον, ἀλλ᾿ ὅϲον ἐξ ἀρχῆϲ εἰρήκαμεν. τὸ μὲν\nοὖν ἄριϲτον ἐπὶ τῶν λυϲϲοδήκτων βοήθημα, ὃ δὴ καὶ μόνον ἐνίοιϲ\nἤρκεϲεν, τοῦτ’ ἔϲτιν, καὶ χρηϲτέον αὐτῷ μετὰ πεποιθήϲεωϲ.\n5 ἕνεκα δὲ τοῦ\nκαὶ διὰ τῶν ἄλλων ἠϲφαλίϲθαι πρὸϲ ἄφευκτον εἶναι δοκοῦντα κίνδυνον,\nοὐδὲν τὸ κωλῦόν ἐϲτι καὶ τοῖϲ λοιποῖϲ χρήϲαϲθαι βοηθήμαϲιν· αἱρετώτερον\nγὰρ διακενῆϲ, ἂν οὕτω τύχῃ, | τῶν βοηθημάτων τὸ ἀπάνθρωπον\nὑπομεῖναι, ἢ διὰ τὴν ὀλιγωρίαν κινδύνῳ περιπεϲεῖν.\n6 οὐχ οὕτωϲ\nδὲ εὐλαβητέον τὰ μεγάλα τραύματα ἐπὶ τῶν λυϲϲοδήκτων, ὡϲ τὰ μικρὰ\nκαὶ ταῖϲ ἀμυχαῖϲ ἐμφερῆ· διὰ μὲν γὰρ τῶν μειζόνων ἁθροῦν καὶ πολὺ\nτὸ αἴμα προχεόμενον δύναιτ’ ἄν τιϲ καὶ τοῦ ἰοῦ ϲυναποκλύζειν, διὰ δὲ\nτῶν μικροτέρων οὐδαμῶϲ· ὅθεν ἐπὶ μὲν τῶν μειζόνων τὰϲ ἀφιϲταμέναϲ\nϲάρκαϲ αὐτόθεν ἀφαιρετέον καὶ τὰ χείλη περιγλυπτέον, ἐπὶ δὲ τῶν\nμικροτέρων μείζονα τόπον διὰ τῆϲ ἀκμῆϲ περιγραπτέον· ἀναϲταθείϲηϲ\nδὲ δηλονότι τῆϲ ϲαρκὸϲ ἀγκίϲτρῳ ἢ μυδίῳ τὴν ἐκτομὴν ἐπιτελεϲτέον.\n7 ἐπὶ ἀμφοτέρων δὲ τὰ ἐν κύκλῳ βαθυτέραιϲ ἀμυχαῖϲ καταϲχαϲτέον,\nὅπωϲ ἡ τοῦ αἵματοϲ φορὰ πλουϲιωτέρα γεναμένη ἐναντιωθῇ τῆ εἴϲω\nτοῦ ἰοῦ διαδύϲει. πολὺ δ’ ἂν καὶ ἡ ϲικύα κολληθεῖϲα μετὰ πολλῆϲ\nφλογὸϲ παράϲχοι ὄφελοϲ, ὥϲτε ταῖϲ ὕλαιϲ ὁμοῦ καὶ τὴν φθοροποιὸν\nἑλκύϲαι δύναμιν.\nἡ δὲ καῦϲιϲ τὸ ἀνυϲιμώτατον ἐπὶ πάντων τῶν ἰοβόλων ἐϲτὶ\nβοήθημα· τὸ γὰρ πῦρ, πάϲηϲ τῆϲ ἄλληϲ δυνάμεωϲ εὐτονώτερον ὑπάρχον,\nὁμοῦ μὲν κρατεῖ καὶ κωλύει φἑρεϲθαι τὸν ἰὸν ἐϲωτέρω, ὁμοῦ δὲ\nἀναλίϲκει τὸ κρατηθὲν αὐτοῦ μέροϲ, τῇ δ’ ἑξῆϲ θεραπείᾳ προκαταβολὴν\nοὐ τὴν τυχοῦϲαν ἐργάζεται, παραμενούϲηϲ τῆϲ ἑλκώϲεωϲ ἐπὶ πλέον\nμετὰ τὴν ἔκπτωϲιν τῆϲ ἐϲχάραϲ· ἐν τοῖϲ μάλιϲτα δὲ καὶ τούτου\nφροντιϲτέον,\n2 ὅπωϲ μὴ τάχιον τῶν τεϲϲαράκοντα | ἡμερῶν αἱ οὐλαὶ\nϲυγκλειϲθεῖεν, ἀλλ’ ἐπὶ πολὺ τὰϲ ἑλκώϲειϲ τηρητέον, εἰ οἶόν τε, καὶ\nἐπιφλεγμαινούϲαϲ καὶ ἐπιρρυπαινομέναϲ.\n3 παρέξει δὲ αὐταῖϲ τὸ τοιοῦτο\nτάριχοϲ δριμύτατοϲ ἐπιτιθέμενοϲ, καὶ ϲκορόδων ἄγλιθεϲ λελειοτριβημέναι,\n\n\n\n\n\nκρόμμυά τε ὡϲαύτωϲ, καὶ ὀπὸϲ μάλιϲτα μὲν ὁ Κυρηναικὸϲ ἢ ὁ\nΜηδικὸϲ ἢ ὁ Παρθικόϲ. καὶ κόκκοι δὲ πυρῶν ἐπιτιθέϲθωϲαν, καὶ μεμαϲημένοι\nμὲν καὶ ἀμάϲητοι· διαφυϲώμενοι γὰρ ὑπὸ τῆϲ βροχῆϲ ἀνευρύνουϲιν\nτὰ τραύματα.\nτινὲϲ δὲ οἴονται τοὺϲ μεμαϲημένουϲ ἀντιπαθέϲ 4\nτι ἔχειν ἀπὸ τῆϲ τῶν διαμαϲηϲαμένων νηϲτείαϲ· οὐ μὴν τοῦτο βέβαιόν\nἐϲτιν, ἀλλ’ ἑκατέρωϲ αὐτοῖϲ χρηϲτέον.\nεἰ δ’ ὅπερ γίνεται πλειϲτάκιϲ 5\nαἱ· οὐλαὶ ϲυνερχόμεναι φθάνοιεν πρὸ τῶν τεϲϲαράκοντα ἡμερῶν, διὰ\nχειρὸϲ αὐτὰϲ ἀναξαίνειν προϲήκει, περιϲαρκίζονταϲ καὶ ἐντέμνονταϲ καὶ\nἐπικαίονταϲ πάλιν, ἐὰν οὕτω τύχῃ· καὶ ἐκ τρίτου τε καὶ τετάρτου τὰ\nαὐτὰ ποιητέον. παρελθούϲηϲ δὲ τῆϲ ὡριϲμένηϲ προθεϲμίαϲ, ἀφετέον\nμὲν ἀπουλωθῆναι τοῖϲ ἕλκεϲιν, ἐμπλάϲτρῳ δὲ τῇ διὰ τῶν ἁλῶν ὅλον\nτὸν τόπον καταληπτέον· μετ’ ὀλίγαϲ δὲ ἡμέραϲ καὶ ϲιναπιϲτέον.\nδεῖ δὲ καὶ τὴν δίαιταν ἐϲτοχάϲθαι τῆϲ πρὸϲ τὸν ἰὸν ἐναντιώϲεωϲ, 1\nἵνα ὁμοῦ μὲν ἀμβλύνῃ καὶ ϲβεννύῃ τὴν δύναμιν αὐτοῦ, ὁμοῦ δὲ\nκωλύῃ τὴν εἰϲ τὸ βάθοϲ φοράν· καταλαμβανόμενα γὰρ ἀντιπίπτει\nἤδη τῇ παρειϲδύϲει τῆϲ φθοροποιοῦ δυνάμεωϲ.\nδύναται δὲ τούτων 2\nἑκάτερον παρέχειν οἴνου ἀκράτου ἢ ζωροτέρου πόϲιϲ | καὶ γλυκέοϲ\nκαὶ γάλακτοϲ· ὁρμὴν γὰρ ταῦτα πάντα ὀξεῖαν λαμβάνοντα πρὸϲ\nτὴν ἐπιφάνειαν ἀνθίϲταται τῷ ἰῷ καὶ πᾶϲαν αὐτοῦ τὴν δριμύτητα\nἐκλύει·\nὡϲαύτωϲ δὲ καὶ ϲκορόδων καὶ κρομμύων καὶ πράϲων ἐδωδή· 3\nκαὶ ταῦτα δὲ καὶ τὸ ὅλον τὰ δυϲμετάβλητα καὶ δυϲεξίτηλα — παραμενουϲιν\nγὰρ αὐτῶν αἱ ποιότητεϲ ἐπὶ πλείουϲ ἡμέραϲ — οὐ κατανικᾶται\nοὐδὲ τρέπεται ὑπὸ τῆϲ φθοροποιοῦ δυνάμεωϲ, ἐκ δὲ τῶν ἔναντίων\nκρατεῖν αὐτῆϲ πέφυκεν.\nεἰϲ τοῦτο δὲ καὶ τῶν ἀντιδότων ἐϲτὶ 4\nχρεία, καθάπερ τῆϲ θηριακῆϲ καὶ τῆϲ Εὐπατορίου λεγομένηϲ καὶ τῆϲ\nΜιθριδατείου καὶ πάϲηϲ ἄλληϲ, ἥτιϲ ἐκ πλειόνων ἀρωμάτων εἴληφεν\nτὴν ϲύϲταϲιν· δυϲμετάβλητα γὰρ φύϲει πάντα τὰ ἀρώματα καὶ ταῖϲ\nδυνάμεϲι καὶ ταῖϲ οὐϲίαιϲ, διόπερ κρατεῖ τῶν ἐν τοῖϲ ϲώμαϲιν ἰῶν.\nτοιοῦτοϲ μὲν καὶ ὁ τῆϲ διαίτηϲ τρόποϲ.\nπερὶ τῶν ἐν προλήψει γεγονότων ὑδροφόβων ἀπὸ\nλυϲϲοδήκτων.\n6 δεῖ δὲ γινώϲκειν ὅτι ἡ τοῦ ὑδροφοβικοῦ πάθουϲ ἐγκατάϲκηψιϲ\nοὐ μίαν οὐδὲ ὡριϲμένην ἔχει προθεϲμίαν· ὡϲ ἐπὶ τὸ πλεῖϲτον γὰρ\nπερὶ τὴν τεϲϲαρακοϲτὴν ἡμέραν εἴωθεν τοῖϲ ἀμεληθεῖϲιν ἐμπίπτειν, ἤδη δὲ\nκαὶ δι’ ἓξ μηνῶν ἐνίοιϲ ἀπήντηϲεν καὶ δι’ ἐνιαυτοῦ· καὶ ταῦτα καὶ ἡμῖν\nἑώραται. ἱϲτοροῦϲι δέ τινεϲ μετὰ ἑπταετίαν ἐνίουϲ ἁλῶναι τῷ πάθει.\n7 κατὰ μὲν οὖν τὰϲ ἀρχὰϲ τῶν λυϲϲοδήκτων ἡ θεραπεία δεδήλωται.\nἐὰν δὲ δι’ οἱαϲδηποτοῦν αἰτίαϲ ἐν ταῖϲ πρώταιϲ ἡμέραιϲ\nμὴ παραληφθῇ τὰ προειρημένα βοηθήματα, τὸ μὲν περιϲαρκίζειν |\nτε καὶ καίειν παραλειπτέον· μάταιον γὰρ ἱκανῶϲ τὸ παρεληλυθὸϲ\nεἰϲ τὸ βάθοϲ μετάγειν πειρᾶϲθαι· οὐδεμία γὰρ ὄνηϲιϲ τῆϲ ἐπιβολῆϲ,\nἀλλὰ διακενῆϲ τὰ ϲώματα ταῖϲ ὀδύναιϲ ὑποβληθήϲεται.\n8 τρόποϲ δὲ\nἕτεροϲ τῆϲ θεραπείαϲ εἰϲαγέϲθω, ὥϲτε κάθαρϲιν καὶ μεταϲύγκριϲιν\nἐργάϲαϲθαι τοῖϲ ϲώμαϲιν· ϲυμμεταποιήϲει γὰρ τὴν ἕξιν κενοῦϲα.\n9 διδόϲθω\nδὲ ἡ διὰ τῆϲ κολοκυνθίδοϲ ἱερά, καὶ τὸ γάλα δὲ τὸ ϲχιϲτόν, ὁμοῦ\nμὲν κάθαρϲιν καὶ ἐπίκραϲιν παρέχειν δυνάμενον, αἵ τε δριμυφαγίαι καὶ\nἡ τοῦ ἀκράτου πόϲιϲ παραλαμβανέϲθωϲαν καθ᾿ ἡμέραν, ἀμβλύνειν δυνάμενα\nτὸν ἰόν, καὶ πρὸϲ τούτοιϲ ἱδρωτοποιία καὶ πρὸ τροφῆϲ καὶ μετὰ\nτροφήν, δρωπακιϲμοί τε καὶ ϲιναπιϲμοὶ κατὰ μέροϲ ἐφ᾿ ὅλου τοῦ ϲώματοϲ.\n10 πάντων δὲ ἀνυϲιμώτατοϲ ἐπ᾿ αὐτῶν ὁ ἐλλέβορόϲ μοι ἐγνώϲθη,\nκαὶ χρηϲτέον τεθαρρηκότωϲ τῷ βοηθήματι, καὶ οὐχ ἅπαξ οὐδὲ δὶϲ ἀλλὰ\nκαὶ πλεονάκιϲ πρὸ τῆϲ τεϲϲαρακοϲτῆϲ ἡμέραϲ καὶ μετὰ ταύτην.\n11 τοϲαύτην\nδὲ ἰϲχὺν προϲφέρεται τὸ βοήθημα τοῦτο, ὥϲτε καὶ τῶν ἤδη ϲυνῃϲθημένων\nτοῦ ὑδροφόβα περιϲωθῆναί τιναϲ, λαβόνταϲ τὸν ἐλλέβορον\nεὐθὺϲ ἐν τῷ πρώτῳ τῶ καταπειραϲμῷ τοῦ ϲυμπτώματοϲ· τοὺϲ γὰρ\nἤδη κατεϲχημένουϲ οὔτε οὗτοϲ οὔτε ἄλλο τι περιποιῆϲαι δύναται.\n12 πρὸϲ ὑδροφόβαϲ τὸ διὰ πυτίαϲ. πυτίαϲ λαγωοῦ, Λημνίαϲ ϲφραγῖδοϲ,\nἀρκευθίδων, γεντιανῆϲ ἀνὰ ⩹ δ, δαφνίδων, ϲμύρνηϲ ἂνὰ ⩹ η\nἀναλάμβανε μέλιτι.\n13 ἡ δόϲιϲ κυάμου Αἰγυπτίου τὸ μέγεθοϲ. ἄλλο·\nἐξέραμα κυνὸϲ ἄραϲ ξήρανον καὶ λεάναϲ θὲϲ ἐν πυξίδι καὶ χρῶ ὡϲ\nκαλλίϲτῳ πρὸϲ λυϲϲοδήκτουϲ θαρρῶν. ἐκ τοῦ οδ Θεοδώρου· τοῖϲ\nδεδηγμένοιϲ ὑπὸ κυνὸϲ λελυϲϲηκότοϲ περίαπτε χαμελαίαϲ ῥίζαν· ὡϲ\n\n\n\n\n\n\nθαυμαϲτῷ χρῶ.\nἄλλο πρὸϲ λυϲϲοδήκτουϲ ὥϲτε μὴ ἐμπεϲεῖν εἰϲ\nτὸ ὑδροφοβικὸν πάθοϲ· ἀφρὸϲ ὁ δηχθεὶϲ τὴν ἰδίαν ϲκιὰν θεωρῶν, ὡϲ\nἔθοϲ ἐπὶ ὑγιαινόντων, οὐ μὴ ληφθῇ τῷ πάθει. πρόγνωϲιϲ τοῦ πάϲχοντοϲ,\nεἰ ζήϲεται. ποίηϲον αὐτὸν ἀτενίϲαι εἰϲ κάτοπτρον, καὶ ἐὰν ἑαυτὸν\nἐπιγνῷ, ζήϲεται· ἐὰν δὲ μή, οὔ· τοῦτο ἀπαράβατον.\nἐκ δὲ τοῦ 15\nξγ Θεοδώρου κυνοδηκτικὴ Κράτητοϲ, δι᾿ ἧϲ δοκιμαϲίαϲ ἐν τῇ θεραπείᾳ\nεὑρίϲκεται ὁ ἰὸϲ ἐν τῷ οὔρῳ τοῦ δηχθέντοϲ· ἰοῦ ξυϲτοῦ, ἁλὸϲ ἀνὰ\n?? δ, ϲτέατοϲ μοϲχείου ?? ιβ καθ᾿ ἓν καὶ ὁμόϲε τρίψαϲ χρῶ, ἐμπάϲϲων εἰϲ\nϲπληνίον. φύλαϲϲε δὲ τοῦ κάμνοντοϲ τὸ οὐρὸν ἐν ὑαλίνῳ ἀγγείῳ\nκαὶ εὑρήϲειϲ ἐν αὐτῷ τὴν πεῖραν τοῦ φαρμάκου.\nἈρχιγένηϲ ἐν τῷ ε βιβλίῳ τῶν Κατὰ γένοϲ φαρμάκων οὕτωϲ· 1\nτοὺϲ δὲ ἀνθρωποδήκτουϲ προχρίϲαϲ ἐλαίῳ μαράθρου ῥίζαν λειώϲαϲ\nμετὰ μέλιτοϲ, ἄχρι ἂν καθαρθῇ τὸ ἕλκοϲ, χρῶ, εἰτα ϲμύρναν καὶ τερεβινθίνην\nἴϲα ἀναλαβὼν ὡϲ μάλαγμα ἐπιτίθει· ἢ χάλκανθον κεκαυμένην\nμέλιτι ἑφθῷ ἀναλαβὼν ὡϲ κουλλούριον ἐντίθει, καὶ οὕτωϲ ἀνακαθάραϲ\nπαρακόλλα.\nἐκ δὲ τοῦ Cτράτωνοϲ· ὀϲτέα μόϲχεια καύϲαϲ, ἕωϲ λευκὰ 2\nγένηται, ἀνα|λάμβανε πίϲϲῃ ὑγρᾷ ἢ μέλιτι ἢ ἀμφοτέροιϲ καὶ ἐντίθει.\nἄλλο· μάννην λεάναϲ μετ᾿ ἐλαίου καὶ οἴνου κατάπλαϲϲε.\nπερὶ κυνοδήκτων. ἐπὶ δὲ τῶν κυνοδήκτων εὐθέωϲ μὲν καταρραίνων 3\nὄξοϲ πλατείᾳ τῇ χειρὶ τύπτε τὸ δῆγμα, εἰτα νίτρον μετ᾿ ὄξουϲ τρίψαϲ\nκατακρούνιζε ἄνωθεν, εἰτα ὀρόβινον ἄλευρον φυράϲαϲ ἐλαίῳ ἐπιτίθει,\nἢ ϲπόγγον καινὸν ἢ ἔριον οἰϲυπηρὸν ὄξει καὶ ἐλαίῳ βεβρεγμένον, ἢ\nκαινὸν ϲπόγγον ὕδατι ψυχρῷ βρέξαϲ ἢ ὀξυκράτῳ ἢ ὄξει ἡμέραϲ τρεῖϲ\nἔαϲον ἐπικεῖϲθαι, καταβρέχων τοῖϲ ἄνω εἰρημένοιϲ· ἐξόχωϲ γὰρ ποιεῖ\nκαὶ εἰϲ τέλοϲ ἀφυγιάζει.\nπρὸϲ δὲ τὰ ἤδη πεπυωμένα τῶν δηγμάτων 4\nὀρόβινον ἄλευρον μέλιτι φυράϲαϲ ἐπιτίθει· ἄκρωϲ ποιεῖ.\nἐκ τῶν Ἀπολλωνίου Εὐ πορίϲτων· πρὸϲ δὲ τὰ φλεγμαίνοντα\nτῶν δηγμάτων λιθάργυρον λειάναϲ μεθ᾿ ὕδατοϲ κατάχριε, ἢ φακῷ ἑφθῷ\nλείῳ κατάπλαϲϲε. κέχρηϲο δὲ καὶ ἐνδείᾳ καὶ κενώϲει καὶ ἀκινηϲίᾳ\nτοῦ δεδηγμένου μέρουϲ, ἢ τάριχον ὃν ἐὰν ϲχῇϲ μάλιϲτα παλαιὸν λειὠϲαϲ\nκατάπλαϲϲε. τοῦτο ἐνεργέϲτερόν ἐϲτι παντὸϲ ἄλλου φαρμάκου\nκατ᾿ ἐξοχήν.\n6 ὁ δὲ καθηγητὴϲ ἐνεργέϲτερον ποιῶν καὶ ϲκόροδα ϲυνελέαινεν.\nπρὸϲ οὐν κυνόδηκτα καὶ ἀνθρωπόδηκτα ἅλαϲ λεῖον ϲὺν μέλιτι\nκατάπλαϲϲε, ἄχριϲ οὗ πλήρη ῇ. τινὲϲ δὲ καὶ κρόμμυον προϲμίϲγουϲιν\nκαὶ ὄξουϲ καὶ οὕτωϲ χρῶνται. αὐτοῖϲ δὲ τούτοιϲ τοῖϲ βοηθήμαϲιν\nχρηϲτεον καὶ ἐπὶ τῶν ἀνθρωποδήκτων· ταῦτα γὰρ ἁρμόζει πρὸϲ τὰϲ\nἑκατέρων διαθέϲειϲ.\n7 | ἐκ δὲ τῶν Θεοδώρου· ὑὸϲ κόπρον κατακαύϲαϲ\nκαὶ ἀναλύϲαϲ ἐλαίῳ ἐπιτίθει· ἐμοὶ δὲ δοκεῖ καὶ πράϲον τούτῳ\nμίϲγειν.\n8 ἄλλο· ἄνηθον ξηρὸν κατακαύϲαϲ πλήρωϲον τὸ δῆγμα, καὶ\nπεμπταῖον λύϲαϲ εὑρήϲειϲ καθαρόν. ἄλλο· φύλλα κράμβηϲ, ἰὸν χαλκοῦ,\nπήγανον καὶ ἅλαϲ ἐπιτίθει.\n1 ἐκ τῶν Ἀλρχιγένουϲ· ὁπλαὶ αἰγῶν καὶ τρίχεϲ θυμιώμεναι πόρρωθεν·\nἀναϲτέλλεται γὰρ τὰ ἑρπετὰ τῇ τούτων ὀϲμῇ. ϲύνθετον θυμίαμα\nΦιλίνου τοῦ θηριακοῦ· χαλβάνηϲ, κάχρυοϲ τῆϲ ῥίζηϲ, κέρατοϲ\nἐλαφείου, μελανθίου ἀνὰ ?? α λεάναϲ πάντα ἀναλάμβανε ὄξει, ποιῶν\nτροχίϲκουϲ.\n2 ἐπὶ δὲ τῆϲ χρείαϲ ἀποβρέξαϲ εἰϲ ἔλαιον θυμία κατὰ\nμέϲον τῆϲ οἰκίαϲ, ἐὰν δὲ ἐν ὑπαίθρῳ ᾖϲ, κατὰ μέϲον τῆϲ κοίτηϲ. ἄλλο·\nχαλβάνηϲ, ϲτέατοϲ ίχνεύμονοϲ ἀνὰ ?? α τήξαϲ ἀπόθου· ἐπὶ δὲ τῆϲ\nχρείαϲ θυμίαϲον ὁμοίωϲ.\n3 ἄλλο Αἰγύπτιον· γῆραϲ ἀϲπίδοϲ βρέξαϲ εἰϲ\nἔλαιον ἄλλο θυμία ἐγγὺϲ τῶν φωλεῶν καὶ εὐθέωϲ ἀναβήϲονται.\nἄλλο καταφέρον καὶ ϲκορπίουϲ καὶ πάν ἑρπετὸν ἀπελαῦνον ἐξ\nοἰκίαϲ· χαλβάνην, ϲανδαράκην, βούτυρον, βρυωνίαν, ϲτέαρ αἴγειον ἐξ\nἴϲου θυμία.\nϲυγχριέϲθω δὲ τὸ ϲωμάτιον ἐλαίῳ, ἐν ῷ κέδροι ϲυγκεκομμέναι\nχλωραὶ προεβλήθηϲαν ἢ ἀρκευθίδεϲ ἢ κόνυζα ἢ πευκέδανον ἢ ϲίλφιον\nἢ ἐλελίϲφακον ἢ μαλάχη ἀγρία ἢ ἀβρότονον ἢ καρδάμωμον ἢ ἀϲφοθέλου\nἢ δαύκου | καρπὸϲ ἢ χαλβάνη, καὶ ὀπῷ πευκεδάνου ἢ μυελῷ\nἐλαφείῳ μετ᾿ ὄξουϲ ἀνειμένῳ ἢ ὀξελαίῳ ἢ τοῖϲ ἐκ τούτων ϲυντεθεῖϲι.\nπρὸϲ δὲ πάν θηρίον καθολικῶϲ· τὸ ἑκάϲτου ϲτέαρ ϲυναλειφόμενον 2\nφυγαδεύει ἀπὸ τῆϲ ὀϲμῆϲ τὸ ϲυγγενέϲ, ὡϲ καὶ κύων ὀϲφρανθεὶϲ\nτοῦ ἰδίου κρότωνοϲ τεθλαϲμένου φεύγει ταχέωϲ.\nπληξάντων θηρίων βοηθήματα· ἐὰν δὲ ἄρα ϲυμβῇ πληγῆναί 3\nτινα ὑπό τινοϲ θηρίου, κούφου μένοντοϲ τοῦ ἰοῦ, καταντλήϲειϲ διὰ\nθερμοῦ ὕδατοϲ ἢ ὀξυκράτου καὶ ἐκμυζήϲειϲ. δεῖ δὲ μὴ ἄϲιτον εἰναι\nτὸν ἐκμυζῶντα, ἀλλ᾿ εἰληφέναι τροφὴν καὶ διακεκλύϲθαι οἴνῳ· ἔπειτα\nἐλαίου βραχὺ ἐν τῷ ϲτόματι κατέχων οὕτωϲ τὴν ἐκμύζηϲιν ποιείτω.\nδεῖ δὲ προϲέχειν μὴ τὸ ϲτόμα ἢ οἱ ὀδόντεϲ ἢ τὰ παρίϲθμια τοῦ μέλλοντοϲ\nἐκμυζᾶν ἔχουϲί τινα βλάβην.\nμετὰ τοῦτο δὲ τέφρα μετ᾿ ὄξουϲ 4\nκαταχριομένη ὀνίνηϲιν, μάλιϲτα δὲ ἡ ἐκ ϲυκίνων ξύλων ἢ δαφνίνων ἢ\nἀμπελίνων, εἰ δὲ μή, τὴν παροῦϲαν πρόϲεχε, ϲπουδάζων ὡϲότι μάλιϲτα\nφλεγμονὴν μὴ ἐγεῖραι. ϲφοδροτέρου δὲ ὄντοϲ τοῦ πλήγματοϲ\nκαὶ καταϲχαϲμῷ χρηϲτέον· βαθυτέραϲ δὲ ἐμβάλλειν τὰϲ ἀμυχὰϲ προϲήκει.\nχρῆϲθαι δὲ καὶ ϲικύαιϲ, ὅπωϲ τὴν ὕλην ἐκ βάθουϲ ἀναλαμβάνῃ· 5\nκαὶ περιϲαρκιϲμὸϲ δὲ καὶ ἐκτομὴ πλουϲιώτερον καταϲχαϲμοῦ βοηθοῦϲιν,\nπερὶ δὲ καύϲεωϲ ὡϲ ἐπὶ τῶν λυϲϲοδήκτων προειρήκαμεν. εἰ δὲ\nεὐφυῶϲ ἔχει πρὸϲ ἀποκοπὴν τὸ μέροϲ τὸ δεδηγμένον, μάλιϲτα ἐπὶ\nπάντων θηρίων ἀνενδοιάϲτωϲ τὸν ἀκρωτηριαϲμὸν ποιητέον, ὡϲ ἐπὶ\nἀϲπίδοϲ καὶ κεράϲτου καὶ τῶν ὁμοιοτρόπων.\n| ἐπιτιθέϲθω δὲ 6\n\n\n\n\n\n\nτάριχοϲ λεῖοϲ, πράϲα τε καὶ κρόμμυα καὶ ϲκόροδα, ποτὲ μὲν λειοτριβηθέντα\nκαταπλαϲϲέϲθω, ποτὲ δὲ καέντα προϲβαλλέϲθω τοῖϲ δήγμαϲιν·\nἢ ὄρνιθαϲ ἀναϲχίζονταϲ περιπτύϲϲειν τῷ πεπληγότι τόπῳ· πρὸϲ\nγὰρ τὴν τοῦ ζῴου θερμαϲίαν τὸ πνεῦμα τὸ ἐκ τοῦ δεδηγμένου μέρουϲ\nὁρμὴν λαμβάνον ϲυνεξάγει τὸν ἰόν· καὶ πήγανόν τε καὶ καλαμίνθη\nκαταπλαϲϲόμενα ὠφελεῖ, καὶ ϲκόροδα μεθ᾿ ἁλόϲ, καὶ ϲπύραθοι αἰγόϲ.\n7 ἄκρωϲ δὲ ποιεῖ πρὸϲ παντὸϲ ἰοβόλου δῆγμα χωρὶϲ ἀϲπίδοϲ ἄϲβεϲτοϲ\nμετ᾿ ἐλαίου καὶ μέλιτοϲ εἰϲ κηρωτῆϲ πάχοϲ ἐπιτιθεμένη μέχριϲ ἐϲχαρώϲεωϲ,\nἢ ἅλαϲ λεάναϲ ἀναλαβὼν πίϲϲῃ ὑγρ κατάπλαϲϲε. ἔγνωμεν\nδὲ ἐπὶ τῆϲ Αἰγύπτου τοιοῦτόν τι γιγνόμενον· ὁπόταν οἱ Αἰγύπτιοι\nθερίζωϲιν, χύτραν ἔχουϲιν κατεϲκευαϲμένην πίϲϲηϲ ζεούϲηϲ καὶ ϲφήκωμα\nπροϲηρτημένον τῇ χύτρᾳ.\n8 ἐπειδὰν οὖν δηχθῇ τιϲ εἰϲ κνήμην ἢ εἰϲ\nχεῖρα, ταχέωϲ οἱ παρατυχόντεϲ τὸ ϲφήκωμα βάλλουϲιν εἰϲ τὴν πίϲϲαν\nζέουϲαν καὶ περιειλοῦϲιν ἅπαξ ἢ δὶϲ περὶ τὸν πῆχυν ἢ τὴν κνήμην,\nμικρὸν ἐπάνω τοῦ δήγματοϲ, καὶ ϲφίγγουϲιν δύο παρεϲτῶτεϲ ίϲχυρῶϲ,\nκαὶ ἐντέμνοντεϲ τὸν τόπον διὰ τῆϲ περιθέϲεωϲ τοῦ βρόχου καὶ\nἐπικαίοντεϲ.\n9 ὅταν δὲ αὐτοῖϲ τοῦτο αὐτάρκωϲ ἔχειν δοκῇ, τὸν βρόχον\nἀφαιροῦϲι καὶ καταπλάϲϲουϲι κρομμύοιϲ ἢ καὶ ἄλλῳ τινὶ τῶν εἰρημένων,\nὡϲ ἂν τῇ ὑγρῇ πίϲϲῃ μεθ᾿ ἁλῶν λείων θερμοτέρων καταπλαϲϲομένῃ·\nϲπουδαίωϲ δὲ βοηθεῖ αὐτὴ καινοποιηθεῖϲα ϲυνεχέϲτερον. ἀρήγει\nδὲ αὐτοῖϲ καὶ κατάντληϲιϲ δι᾿ ὄξουϲ καὶ θαλάϲϲηϲ καὶ οὔρου,\nἐν ῷ καλαμίνθα ἐνήψηται.\n10 εἰϲὶ δὲ καὶ ἔμπλαϲτροι δριμύταται, δυνάμεναι\nτὸν ἰὸν ἐπιϲπᾶϲθαι καὶ διακρατεῖν καὶ διαφορεῖν, ὡϲ ἡ δι᾿\nἁλῶν ἢ διὰ νίτρου καὶ ϲινάπεωϲ καὶ κάχρυοϲ προϲφερομένη. ταῦτα\nδὲ ἑξῆϲ ῥητέον.\n11 ϲέριϲ τοίνυν καὶ ἐρείκη καὶ ἀϲτραγαλώτη\nπινόμενα μετ᾿ ὄξουϲ πᾶϲιν τοῖϲ θηριοδήκτοιϲ βοηθεῖ, ὡϲαύτωϲ καὶ\nἄϲφαλτοϲ καὶ πλατάνου χλωρᾶϲ ϲφαιρία καθεψηθέντα ἐν κράματι, καὶ\nπαλιούρου ἀφέψημα καὶ ῥίζα ἀριϲτολοχίαϲ καὶ ἠρύγγηϲ, καὶ δαφνίδεϲ\nἑφθαὶ κατεϲθιόμεναι, καὶ πέπερι δαψιλέϲτερον τρωγὸμενον καὶ πήγανον\n\n\n\n\n\nκαὶ ἄνηθον καὶ ϲκόροδα καὶ κρόμμυα καὶ τάριχοϲ δριμύτατοϲ, καὶ\nὀριγάνου ἀφέψημα πινόμενον ϲὺν οἴνῳ, καὶ μαράθου καὶ γλήχωνοϲ καὶ\nκαλαμίνθηϲ καὶ πράϲου χυλὸϲ ϲὺν μελικράτῳ ῥοφούμενοϲ.\nταῦτα μὲν 12\nἐκ τῶν φυομένων, ἀπὸ ζῴων δὲ ὠφελίμωϲ λαμβάνονταί τινα· ἐγκέφαλοι\nμὲν ἀλεκτορίδων ἐϲθιόμενοι, πιτύα δὲ λαγωοῦ ϲὺν οἴνῳ πινομένη,\nκαὶ καϲτορίου ⩹ β τὸν αὐτὸν τρόπον. ἔϲτι δὲ καὶ ἡ γαλῆ τῶν\nδιαβοήτων ἡ ϲκελετευομένη· περιφλέγεται δὲ πρῶτον ἐπαναϲχιϲθεῖϲα\nτῶν ἐντὸϲ ἐκκριθέντων, ϲκελετεύεται δὲ ξηραινομένη ἐν ϲκιᾷ· δίδοται\nδὲ ἀπ᾿ αὐτῆϲ δίδραχμον ϲὺν οἴνῳ.\nἁρμόζει δὲ τοῖϲ θηριοδήκτοιϲ καὶ κάθαρϲιϲ διὰ κοιλίαϲ καὶ ἱδρωτοποιία\nοὔρων τε πολλῶν ἔκκριϲιϲ. ϲκευαϲτὰ δὲ ποτήματα παραδέδοται\nκοινότερον πρὸϲ τὰϲ τῶν πλείϲτων ἰοβόλων πληγὰϲ τοιαῦτα·\nὀπίου, ϲμύρνηϲ ἀνὰ ὀβολόν, πεπέρεωϲ ?? α, | ἀριϲτολοχίαϲ ?? β·\nταῦτα μέλιτι ἀναλαμβάνειν καὶ διδόναι μέγεθοϲ κυάμου Αἰγυπτίου\nμετ᾿ οἴνου· ὁμοίωϲ πηγάνου ἀγρίου ϲπέρματοϲ, κυμίνου Αἰθιοπικοῦ, 14\nχαλβάνηϲ, μελανθίου, ἀριϲτολοχίαϲ, ταῦτα πάντα λεανθέντα καὶ φυραθέντα\nχυλῷ εὐζώμου, ἀναπλάττονται τροχίϲκοι δραχμαῖοι· διδόναι δὲ\nἐξ αὐτῶν μετ᾿ οἴνου ἡμικοτύλιον. ἢ γεντιανῆϲ ⩹ β, πεπέρεωϲ καὶ πηγάνου\nτὸ ἀρκοῦν δίδου λεάναϲ ϲὺν οἴνῳ. ταῦτα μὲν περὶ τῶν κοινῇ\nβοηθημάτων, τὰ δὲ ἰδίωϲ πρὸϲ ἕκαϲτον τῶν ἰοβόλων ἑξῆϲ ἐροῦμεν.\nπρὸϲ δὲ τὰϲ ἐκ τῶν πληγῶν αἱμορραγίαϲ ἴϲχαιμον δοτέον\nἙρμᾶ τοῦ θηριακοῦ· χαλκίτεωϲ, μελαντηρίαϲ, ἀραχνῶν ἀνὰ ?? α\nὁμοῦ λεάναϲ χρῶ.\nἀντίδοτοϲ πρώτη, ποιοῦϲα κοινῶϲ πρὸϲ πάντα τὰ ἑρπετὰ θηρία\nκαὶ τοὺϲ λυϲϲοδήκτουϲ, παρὰ πολλοῖϲ διατεϲϲάρων καλουμένη. δίδοται\nτοῦ φαρμάκου καρύου Ποντικοῦ τὸ μέγεθοϲ, ϲκορπιοπλήκτοιϲ μὲν\nμετ’ οἴνου αὐϲτηροῦ ἅπαξ τῆϲ ἡμέραϲ εἰ δ’ ἐπιτείνοι ἡ ὀδύνη,\nδίδου καὶ δίϲ — πρὸϲ δὲ λυϲϲοδήκτουϲ δίδου με θ’ ὕδατοϲ ἡμέραν\nπαρ′ ἡμέραν ἐπὶ ἡμέραϲ μβ, προϲμίϲγων τῷ φαρμάκῳ λύκιον Ἰνδικόν.\nτηρῶν καὶ τὰ ἕλκη ἀκατούλωτα.\nχρῶ δὲ εἰ βούλει ξηρῷ αὐτῷ καὶ\nἐπὶ τῶν ἑλκῶν. ἔϲτι δὲ ἀριϲτολοχίαϲ ϲτρογγύληϲ. γεντιανῆϲ, δαφνίδων,\nϲμύρνηϲ ἀνὰ ⋖ η· ἀναλάμβανε μέλιτι Ἀττικῷ ἢ νηϲιωτικῷ. ἐὰν\nδὲ προϲβάληϲ πεπέρεωϲ λευκοῦ ⋖ δ, ποιεῖ καὶ πρὸϲ ἡπατικοὺϲ θαυμαϲτῶϲ\nμεθ’ ὑδρομέλιτοϲ, ἐν δὲ τοῖϲ παροξυϲμοῖϲ μετὰ γλυκέοϲ.\n3 ἄλλη\nἀντίδοτοϲ θηριακή, ποιοῦϲα κατ’ ἐξοχήν. ἔϲτι δὲ καϲτορίου, ὸποῦ\nἰυρηναικοῦ, πεπέρεωϲ ἀνὰ ⋖ δ, κόϲτου, νάρδου Ἰνδικῆϲ, κρόκου, κενταυρίου\nχυλοῦ ἀνὰ ⋖ β, μέλιτοϲ ἀπέφθου κοτύληϲ ἥμιϲυ.\n4 ἡ δόϲιϲ καρύου\nΠοντικοῦ τοῦ ἐντὸϲ τὸ μέγεθοϲ· δίδου ϲκορπιοπλήκτοιϲ μετ’ οἴνου\nκεκραμένου, ἀϲπιδοδήκτοιϲ μετ’ ὄξουϲ κεκραμένου, ἡπατικοῖϲ μεθ’ ὑδρομέλιτοϲ,\nπρὸϲ ὑϲτερικὰϲ πνίγαϲ ὁμοίωϲ, πρὸϲ δὲ τὸ κατᾶξαι ἔμμηνα\nἀπὸ βαλανείου δίδου μετ’ οἰνομέλιτοϲ θερμοῦ. καὶ καταϲπαϲικὴν δὲ\nδύναμιν ἔχει ὡϲ τούϲ ἀναδοθένταϲ ἥλουϲ καταφέρειν· οὕτωϲ οὑν\nκαὶ πρὸϲ ὑϲτερικὰϲ πνίγαϲ καὶ τὴν τῶν ἐμμήνων κάθαρϲιν ποιεῖ.\n5 ἄλλη ἀντίδοτοϲ ϲκορπιοπλήκτοιϲ· ἀριϲτολοχίαϲ μακρᾶϲ λείαϲ δίδου\nκοχλιάριον ἐν μετ’ οἴνου ἀκράτου κυάθων τεϲϲάρων· ἐνεργεῖ ϲφόδρα.\n6 περὶ ἐμπλάϲτρων. Ζῆν νων δὲ ὁ Λαοδικεύϲ μετὰ τὴν ἑαυτοῦ\nθηριακὴν ἀντίδοτον, ἠν ἐγὼ ἐνθάδε οὐ παρέθηκα διὰ τὸ πολυτελὲϲ\nτῆϲ ϲκευαϲίαϲ, παρατίθεται ἠ μὲν ἐμπλάϲτρουϲ τάϲδε, φηϲὶν\nδὲ οὕτωϲ· ἐπὶ δὲ τῶν δηγμάτων τὴν ἔμπλαϲτρον τὴν διὰ θαλάϲϲηϲ\nκαὶ χαμαιλεοντοϲ ἐπιτίθει ἢ τὴν λευκὴν ἢ ἀμφοτέραϲ μίξαϲ.\n7 ἔϲτι\n\n\n\n\n\n\nδὲ ἡ μὲν διὰ χαμαιλέοντοϲ ἥδε· λιθαργύρου ?? α ?? β, ἁλὸϲ Ἀλμμωνιακοῦ\n⋖ α, χαμαιλέοντοϲ μέλανοϲ ῥίζηϲ ?? δ, θαλάϲϲηϲ ?? γ, ἐλαίου\nπαλαιοῦ ?? α· ἕψε λιθάργυρον, ἔλαιον, θάλαϲϲαν, ἕωϲ ϲυϲτραρῇ,\nεἶτα καθελὼν ἀπὸ τοῦ πυρὸϲ πρόϲβαλλε λεῖον τὸν χαμαιλέοντα\nἐπιπάϲϲων καὶ ἐπίθεϲ ἐπὶ μαλακοῦ πυρόϲ, ὅπωϲ τὴν δύναμιν ὁ\nχαμαιλέων προϲδῷ τῷ φαρμάκῳ.\nἄλλη ἡ λευκὴ πρὸϲ ὅ θέλειϲ 8\nῥῆξαι ἢ διαφορῆϲαι ἢ ἐπιϲπάϲαϲθαι· λιθαργύρου ?? α, ψιμυθίου ?? β,\nπιτυίνηϲ ?? α, ἐλαίου παλαιοῦ ?? γ, κηροῦ ?? α, Ἀλμμωνιακοῦ θυμιάματοϲ.\nχαλβάνηϲ ἀνὰ ?? β· ἕψε ἔλαιον, ψιμύθιον, λιθάργυρον, ἕωϲ ἀμόλυντον\nγένηται· εἰτα τὰ ἄλλα ὕϲτερον πρόϲβαλλε καὶ χρῶ πρὸϲ πᾶϲαν ἀπό\nϲταϲιν καὶ φύματα κατὰ μαϲτούϲ, φύγεθλα, κόλπουϲ, ϲύριγγαϲ, παρωτίδαϲ,\nἄνθρακαϲ.\nταύταιϲ χρῶ ἐπὶ τῶν δηγμάτων ἀμφοτέραιϲ. ἔϲτι 9\nδὲ αὕτη ἀφλέγμαντοϲ ἐπὶ παντὸϲ ἰοῦ, καὶ ἔϲτιν ἀνέκδοτοϲ ἡ τοιαύτη\nδύναμιϲ.\nπροδιεϲαφήνιϲα δὲ τὰ παρακολουθοῦντα ταῖϲ τούτων πληγαῖϲ 1\nϲημεῖα οὐχὶ τῷ μεγάλην εἰναι τὴν δύναμιν ἢ ἐπικίνδυνον τὴν τούτων\nπληγήν, ἀλλ’ ὑπὲρ τοῦ τοὺϲ πεπληγόταϲ ἀπὸ τούτων μὴ τεταράχθαι\nδιὰ τὴν ἀλγηδόνα, ὡϲ δοκεῖν ὑπό τινοϲ τῶν χαλεπῶν\nπεπληγέναι.|\nτοῖϲ τοίνυν πεπληγόϲιν ὑπὸ μελιϲϲῶν παρακολουθεῖ τὸ 2\nτὴν πληγὴν ἀλγεῖν, ἐρυθρὸν εἰναι τὸν τόπον, ἐπαίρεϲθαι τὰ κύκλῳ,\nτὸ κέντρον ἐγκεῖϲθαι τῷ πλήγματι, τοῖϲ δὲ ὑπὸ τῶν ϲφηκῶν πάλιν\nτὰ ὅμοια μετ’ ἐπιτάϲεωϲ πολλῆϲ, πλὴν τὸ κέντρον οὐκ ἐνυπάρχει.\nβοηθεῖται δὲ τὰ ὑπὸ τούτων δήγματα πηλῷ ἢ βολβίτῳ κατα 3\nχριόμενα μετ’ ὀξυκράτου πεφυραμένῳ, ἢ μαλάχηϲ φύλλα ὁμοίωϲ ὀξυκράτῳ\nϲυλλειωθέντα, ἢ κρίθινον ἄλευρον ϲὺν ὄξει, καὶ ϲυκῆϲ ὀπὸϲ.\nἐνϲταζόμενοϲ τοῖϲ δήγμαϲιν, καὶ ἡλιοτροπίου φύλλα λεῖα καταπαϲϲόμενα,\nἢ καὶ αὐτὸ τὸ ϲήϲαμον τρίψαϲ μεθ’ ὕδατοϲ κατάπλαϲϲε.\nϲφραγίζονται 4\nδὲ καὶ ϲφραγῖδι ϲιδηρῇ πρὸϲ τὸ μὴ αὔξειν τὴν φλεγμονὴν\n\n\n\n\n\nἅμα τῷ πληγῆναι· καὶ πυρία διὰ ἅλμηϲ ἢ θαλάϲϲηϲ ὠφελεῖ. προπότιζε\nδὲ δάφνηϲ ἁπαλοῖϲ φύλλοιϲ ὅϲον ⩹β μετ᾿ οἴνου αὐϲτηροῦ ὅϲον\nἡμικοτύλιον.\n1 ἐπειδὴ δὲ καὶ ταῦτα λυμαίνεται τῶν ἀνθρώπων τὰ ϲώματα, καὶ\nπερὶ τούτων ὀλίγα ἀναγράψομαι. κώνωπεϲ οὐν ἀποθνήϲκουϲιν κεδρίνων\nπριϲμάτων μετὰ χαλκάνθου ὑποθυμιωμένων. ἐὰν δὲ μελάνθιον ζέϲαϲ\nἐν ἐλαίῳ καὶ προϲμίξαϲ τὴν χάλκανθον ϲυγχρίϲῃ, οὐ προϲεγγίζουϲι\nμυῖαι οὐδὲ κώνωπεϲ.\n2 πρὸϲ δὲ τὸ ἀνελεῖν μυίαϲ ὑοϲκυάμου ϲπέρμα\nκαὶ ἐλλέβορον μέλανα καὶ λιθάργυρον λείου μεθ᾿ ὕδατοϲ καὶ ἀπόθου·\nἐπὶ δὲ τῆϲ χρείαϲ κνιϲώϲαϲ βουτύρῳ ϲκόρπιϲον, ἢ κυνοκράμβηϲ\nτὴν ῥίζαν λείαν μετὰ ϲτέατοϲ. πρὸϲ κώνωπαϲ δὲ ἀψίνθιον, μελάνθιον.\nχάλκανθον ἴϲα ϲὺν ἐλαίῳ ἑψήϲαϲ ϲυγχρίου ἢ ξηρὰ ἐπὶ βολβίτων θυμία.\n3 ἄλλο πρὸϲ κώνωπαϲ· ὀπὸν Ϲυριακὸν μετ᾿ ὄξουϲ ϲυγχρίου. ἄλλο πρὸϲ\nκώνωπαϲ· ἐλλέβορον, ἀψίνθιον ϲὺν ἐλαίῳ ῥαφανίνῳ καὶ ϲυγχρίου.\nμυίαϲ δὲ φυγαδεύει χάλκανθοϲ θυμιωμένη· μυίαϲ δὲ ὄλλυϲιν ἐλλέβοροϲ\nλευκὸϲ λεῖοϲ ϲὺν γάλακτι φυραθεὶϲ καὶ ἐν διαφόροιϲ ἀποτεθεὶϲ\nτόποιϲ.\n4 ψύλλοιϲ ὀλέθριον· ῥοδοδάφνηϲ ζεϲθείϲηϲ θαλάϲϲῃ ἢ ἅλμῃ τὸ\nἀπόζεμα ῥαινόμενον. ἄλλο πρὸϲ τὸ κώνωπαϲ καὶ ψύλλουϲ διολέϲαι·\nλίβανον καὶ μελάνθιον θυμία. ἄλλο· ῥίζαν κυάμου Αἰγυπτίου βρέξον\nὕδατι καὶ ῥᾶνον.\nἐκ τῶν Ἀρχιγένουϲ· τῶν δὲ ϲκορπίων διαφοραὶ μὲν πλείουϲ,\nτὰ αὐτὰ δὲ πᾶϲιν παρακολουθεῖ, ὅθεν ἐπὶ τὰϲ ϲημειώϲειϲ τῶν πλήξεων\nκαὶ τὰϲ θεραπείαϲ τραπηϲόμεθα. παρέπεται τοῖϲ πληγεῖϲιν πόνοϲ ϲφοδρότατοϲ\nπερὶ τὴν πληγήν, ψῦξιϲ καὶ νάρκα περὶ ὅλον τὸ ϲῶμα, |\nψυχρὸϲ ἱδρώϲ, ἔπαρϲιϲ ἐν ταῖϲ μαϲχάλαιϲ, τοῖϲ δὲ περὶ τὰ κάτω ἐν\nτοῖϲ βουβῶϲιν.\nτοῖϲ δὲ μὴ ἐλαφρῶϲ τυπτομένοιϲ τοιαῦτά τινα παρακολουθεῖ· 2\nκαῦϲοϲ καὶ περὶ τὴν πληγὴν ὡϲ ἐπὶ πυρικαύτων, παρακοπαὶ\nϲφυγμόϲ τε δι᾿ ὅλου τοῦ ϲώματοϲ, μυρμηκίαϲιϲ περὶ τὰ\nχείλη καὶ ὅλον τὸ ϲῶμα, ὡϲ ῥανίϲιν δοκεῖν καταρραντίζεϲθαι, ϲκληρότηϲ\nἄρθρων, προϲώπου διαϲτροφή, λῆμαι περὶ τοὺϲ ὀφθαλμὸϲ κολλώδειϲ,\nδάκρυα γλίϲχρα, ῥίγη ϲυνεχῆ, πρόπτωϲιϲ ἕδραϲ καὶ αἰδοίου\nἔνταϲιϲ· ἐνίοιϲ δὲ καὶ ϲυνεχεῖϲ ἐρυγαί, γλώϲϲηϲ πάχοϲ καὶ ϲκληρότηϲ,\nὀδόντων ϲυνέρειϲιϲ, ἀφριϲμὸϲ δαψιλήϲ, ἔμετοι, λυγμοί, ϲπαϲμοί,\nτέτανοι, ὀπιϲθότονοι.\nκαὶ ταῦτα μὲν τὰ παρακολουθοῦντα τοῖϲ πεπληγόϲι 3\nϲημεῖα.\nβοηθοῦνται δὲ τοῖϲ ὑπογεγραμμένοιϲ παραχρῆμα· ϲυκῆϲ ὀπὸϲ 4\nεἰϲ τὸ πλῆγμα ἐνϲαχθείϲ, ἢ αὐτὸϲ ὁ πλήξαϲ ϲκορπίοϲ ἐπιτεθεὶϲ\nκατὰ ἀντιπάθειάν τινα ἄκρωϲ βοηθεῖ, ἢ λεῖον ἅλαϲ μετὰ λινοϲπέρμου,\nὴ ἀλθαίαϲ ὁ καρπόϲ, ἢ θεῖον ἄπυρον ἀναληφθὲν ῥητίνῃ τερμινθίνῃ\nκαὶ ὡϲ ἐμπλάϲτριον ἐπιτεθέν· ἡ χαλβάνη πλατυνθεῖϲα ϲπληνίου 5\nτύπον, ἡ καλαμίνθη λεία ὑδρηρὰ καταπλαϲϲομένη, καὶ ὠμήλυϲι.\nἐν οἴνῳ ϲκευαϲθεῖϲα ἐν ἀφεψήματι πηγάνου, ἢ ῥύποϲ ἄγγουϲ\nοὐρηροῦ καταχριόμενοϲ, ἢ ἀριϲτολοχίαϲ ῥίζα· · ἢ Κυρηναικῷ ὀπῷ\nἢ ἁλϲὶν μετὰ ϲταφίδων κατάπλαϲϲε ἢ μετ᾿ ἐλαίου λείοιϲ ἀνάτριβε.\nποτήμαϲιν δὲ χρηϲτέον ἀνυϲιμωτάτοιϲ· ἀριϲτολοχίαϲ ⩹ β, μάλιϲτα τοῦ 6\n\n\n\n\n\n\n\nφλοιοῦ ϲὺν οἴνῳ, γεντιανὴ κεκομμένη καὶ γλήχων ἐπικαθηψημένη,\nκαὶ δαφνίδεϲ ἀριθμῷ δέκα λεῖαι, καὶ καλα μίνθα ἐπὶ πολὺ\nἐνεψηθεῖϲα ὀξυκράτῳ, ἢ κυπάριϲϲοϲ μετ᾿ οἴνου, ἢ πήγανον ὡϲαύτωϲ·\nκαὶ ϲίλφιον, εἰ παρείη, καὶ ὁ τῆϲ τριφύλλου καρπὸϲ πινόμενοϲ, καὶ\nτὸ τοῦ ὠκίμου ϲπέρμα, λουτρῶν τε ϲυνεχήϲ χρῆϲιϲ μετὰ πολλῆϲ τῆϲ\nἱδρώϲεωϲ, καὶ οἰνοποϲία ζωροτέρα τῷ κράματι.\n7 ἀντιδότιον ϲκορπιοπλήκτοιϲ\nδόκιμον· ἀριϲτολοχίαϲ μακρᾶϲ, μελανθίου, πάνακοϲ\nῥίζηϲ, πηγάνου ἀγρίου ϲπέρματοϲ ἀνα ⩹ δ· ἡ δόϲιϲ ⩹ β μετ᾿ οἴνου\nἀκράτου.\nἄλλη ποιοῦϲα καὶ πρὸϲ τριταίουϲ καὶ τεταρταίουϲ καὶ\nἀμφημερινούϲ· ὀπίου, ὀποπάνακοϲ, καϲτορίου, ὑοϲκυάμου ϲπέρματα,\nδαύκου ϲπέρμα ἀνὰ ⩹ α λεῖα ποιήϲαϲ προϲμίϲγε ὀλίγον μέλιτοϲ καὶ\nδίδου ἀνδρὶ ὁλκὰϲ τρεῖϲ, παιδίοιϲ δὲ χρῶ ὡϲ παραδόξωϲ ποιοῦντι\nμετ᾿ οίγομέλιτοϲ πρὸ ὥραϲ τῆϲ λήψεωϲ αὐτῆ ϲκορπιοπλήκτοιϲ οὐ\nπροϲγέγραπται.\nÏ„Î¿á¿–Ï² Î´á½² á½‘Ï€á½¸ Ï²ÎºÎ¿Ï�Ï€Î¯Î¿Ï… Ï€ÎµÏ€Î»Î·Î³ÏŒÏ²Î¹Î½ á¼‘Î»ÎµÎ½Î¯Î¿Ï… á¿¥Î¯Î¶Î±Î½ Î´Î¹Î´ÏŒÎ±Ï²Î¹\nÎ¼Î±Ï²á¾¶Ï²Î¸Î±Î¹, á¼•Ï‰Ï² á¼„Ï€Î¿Î½Î¿Î¹ Î³Î­Î½Ï‰Î½Ï„Î±Î¹Î‡ Îºá¼‚Î½ á¼”Ï‡Î· Î´Î­ Ï„Î¹Ï² Î±á½�Ï„á½¸ Î¼ÎµÏ„á½°\nÏ‡Îµá¿–Ï�Î±Ï², Î¿á½�Îº á¼€Î´Î¹ÎºÎ®Ï²ÎµÎ¹ á½� Ï²ÎºÎ¿Ï�Ï€Î¯Î¿Ï²Î‡ á¼¢ Îµá½‘Ï�á½¼Î½ á¼€Ï²ÎºÎ±Î»Î±Î²Ï�Ï„Î·Î½ Ï†ÏŒÏ�ÎµÎ¹, ÎºÎ±á½¶ Î¿á½�\nÏ€Î»Î·Î³Î®Ï²á¿ƒ. á¼„Î»Î»Î¿ Ï€Ï�á½¸Ï² Ï„á½¸ Î¼á½´ Ï€Î»Î·Î³á¿†Î½Î±Î¹ á½‘Ï€á½¸ Ï²ÎºÎ¿Ï�Ï€Î¯Î¿Ï…Î‡ Ï†Î¿á¿¦ Î²Î¿Ï„Î¬Î½Î·Ï²\ná¼„Î½Î¸Î· ğ�’¢ ÎºÎ±á½¶ Î¼ÎµÎ»Î¬Î½Î¸Î¹Î¿Î½ á½€Î»Î¯Î³Î¿Î½ ÎºÎ±á½¶ Ï€Ï�Î¿Ï€ÏŒÎ»ÎµÏ‰Ï² á½€Î»Î¯Î³Î¿Î½Î‡ Ï„Î±á¿¦Ï„Î± Î¼Î¯Î¾Î±Ï²\ná¼�Î½Î´Î®Ï²Î±Ï² Ï„Îµ Îµá¼°Ï² á¿¥Î¬ÎºÎ¿Ï² á¼�Ï�ÎµÎ¿á¿¦Î½ Ï€ÎµÏ�Î¯Î±Ï€Ï„Îµ.\n10 ἐὰν δὲ θέληϲ πειρᾶϲαι, γράψον\nἐπὶ τῆϲ γῆϲ γύρον, καὶ βάλε εἰϲ τὸ μέϲον ϲκορπίον ϲὺν τῷ\nπεριάπτῳ, καὶ οὐκ ἐξελεύϲεται ὁ ϲκορπίοϲ τοῦ γύρου.\n1 τῶν δὲ φαλαγγίων γένη μὲν πλείονα, ἃ δὲ κατὰ τὸ πλεῖϲτον\nἱϲτορεῖται παρὰ τοῖϲ θηριακοῖϲ, ἔϲτιν ἕξ τὸν ἀριθμόν· τὸ μὲν γὰρ\n\n\n\n\n\n\n\nαὐτῶν καλεῖται ῥογιον, τὸ δὲ λύκοϲ, τὸ δὲ μυρμήκιον, τὸ δὲ κρανο\nκολάπτηϲ, τὸ δὲ ϲκληροκέφαλον, τὸ δὲ ϲκωλήκιον.\nτὸ μὲν οὑν ῥογίον 2\nϲχήματι ϲτρογγύλον ἐϲτί, χρώματι δὲ μέλαν ὡμοίωται γὰρ ῥαγὶ.\nϲταφυλῆϲ μελαίνηϲ —, πόδαϲ δὲ ἔχει ἕξ ἐξ ἑκατέρου μέρουϲ μικροτάτουϲ,\nτὸ δὲ ϲτόμα ὑπὸ τὴν κοιλίαν. ὁ δὲ λύκοϲ δεύτεροϲ ἐν τοῖϲ.\nἀραχνίοιϲ διατρίβων εὺρίϲκεται καὶ ἐπιλαμβανόμενοϲ τῶν μυιῶν καὶ\nἐϲθίων αὐτάϲ, ϲῶμα δὲ ἔχει πλατύ, περιφερέϲ, τὰ δὲ κατὰ τὸν αὐχένα\nαὐτοῦ μερη ἐγκεχάρακται, ἀπὸ δὲ τοῦ ϲτόματοϲ ἀποφύϲειϲ ἔχει λείαϲ\nτρεῖϲ.\nτὸ δὲ μυρμήκιον τρίτον ᾶν ὡμοίωται μύρμηκι μεγάλῳ, αἰθαλῶδεϲ 3\nκατὰ χρόαν· ἐντετύπωται δέ τινα ἐν τῷ ϲώματι αὐτοῦ ὡϲ ἄϲτρα, μᾶλλον\nδὲ κατὰ τὰ νῶτα, ὡϲ καὶ Nίκανδροϲ (Τh. 748) μἀρτυρεῖ οὕτωϲ·\nπυρόειν, ἄζῃ γε μὲν εἴϲατο μορφήν,πάντοθεν ἀϲτερόεντι περιϲτιγὲϲ εὐρέι νώτῳ.\nτὸ ϲκληροκέφαλον δὲ τέταρτον ἄν κεφαλὴν ἔχει πετρώδη καὶ 4\nἀπόϲκληρον, καὶ καθ’ ὅλον τὸ ϲῶμα περιγέγραπται ἐμφερῶϲ\nτοῖϲ ἐψοιϲ ἐκείνοιϲ τοῖϲ περιιπταμένοιϲ περὶ τοὺϲ λύχνουϲ. τὸ\nδὲ ϲκωλήκιον πέμπτον ἐπίμηκεϲ καὶ ὑπόϲπιλον, καὶ μάλιϲτα κατὰ τὴν\nκεφαλήν.\nτὸ δὲ ἕκτον κρανοκολάπτηϲ· τοῦτο ὑπόμηκέϲ ἐϲτι καὶ ἔγχλω 5\nρον, τὸ δὲ κέντρον ἔχει ὑπὸ τὸν τράχηλον· τοῦτο προϲπῖπτον τοὺϲ\nκατὰ τὴν κεφαλὴν πλῃϲϲει τόπουϲ.\nτὰ μὲν οὑν εἴδη τῶν φαλαγγίων ταῦτα, τὰ δὲ παρακολουθοῦντα τοῖϲ 6\nπεπληγόϲιν ὑπ’ αὐτῶνκοινά· τὸδὲδῆγμα λεπτὸνκαὶ δυϲθεώρητον, οἴδημα,\nπελίωμα, τιϲὶν δὲ καὶ ἐρύθημα, ψχοϲ περὶ γόνατα καὶ ὀϲφὺν καὶ ὠμοπλάταϲ·\nἔϲτι δὲ ὅτε ϲκαὶ καθ’ ὅλον τὸ ϲῶμα βάροϲ ἐϲτίν, ἔτι τε πόνοϲ\nϲύντονοϲ, τρόμοϲ, ὠχρίαϲιϲ, ἀγρυπνία, τιϲὶν δὲ καὶ ἔνταϲιϲ καυλοῦ\nκαὶ κνηϲμὸϲ περὶ τὴν πληγήν, ἐνίοτε δὲ καὶ περὶ τὰϲ κνήμαϲ, ὀμματα 7\nἕνυγρα καὶ δακρύοντα καὶ κοῖλα διὰ τὸ τὴν κοιλίαν ἀνωμάλωϲ\nἐπῆρθαι. οἰδεῖ ὅλον τὸ ϲῶμα πρόϲωπόν τε καὶ μάλιϲτα τὰ περὶ τὴν\nγλῶτταν, ἀϲάφειά τε γίνεται φράϲεωϲ, τιϲὶν δὲ καὶ δυϲουρία, ἐμεῖν\n\n\n\n\n\nὑδατώδη, ἀραχνίοιϲ ὅμοια, ἔϲτι δὲ ὅτε δι᾿ οὕρων καὶ κατὰ κοιλίαν\n8 τὰ αὐτὰ ἀποκρίνεται· πολλάκιϲ καὶ τρόμοϲ δι᾿ ὅλου τοῦ ϲώματοϲ,\nκαὶ ϲύνταϲιϲ περὶ τὰϲ ίγνύαϲ ἐοικυῖα ϲπαϲμῷ, καὶ περὶ τὸν ϲτόμαχον\nδηγμὸϲ ίϲχυρόϲ, καὶ ψυχρὸϲ ἱδρὼϲ καθ᾿ ὅλην τὴν ἐπιφάνειαν ἐκκρίνεται.\nϲυμβαίνει δὲ καθιεμένουϲ εἰϲ θερμὸν ἀπόνουϲ γίνεϲθαι, μετά\nδὲ τὴν ἐξαίρεϲιν ϲυντόνωϲ ἀλγεῖν, τοῖϲ δὲ πρεϲβυτέροιϲ ἐφ᾿ ἱκανὸν\nτὰ μόρια χαλαϲθαι καὶ μὴ ἐντείνεϲθαι.\n9 κοινὰ μὲν οὑν ταῦτα παρέπεται·\nτιϲὶν δὲ καὶ κεφαλὴν ἀλγεῖν καὶ ϲκοτοῦϲθαι, κρανοκολάπτου\nδὲ πλήξαντοϲ ῥῖγοϲ ϲύντονον, ὡϲ παρακόπτειν, καρδιαλγεῖν, ῥιπτάζεϲθαι.\n10 βοηθοῦνται δὲ πάντεϲ οἱ φαλαγγιόδηκτοι λουτρῷ ϲυνεχεῖ θερμῳ·\nκαταντλεῖν δὲ δεῖ τὴν πληγὴν ἀφεψήματι τριφύλλου καὶ ἐλαίου θερμοῦ.\nἐπιτίθει δὲ τέφραν ϲυκίνην ϲυν ἁλϲὶν λείοιϲ μετ᾿ οἴνου φυράϲαϲ,\nἡ ἀριϲτολοχίαν ϲυν κριθίνῳ ἀλεύρῳ καὶ ὄξει δεύϲαϲ.\n11 κατάντλει δὲ\nθερμοτερᾳ θαλάϲϲῃ ἢ ἅλμῃ τὰ ἕλκη, ἢ μελιϲϲοφύλλου ἀφεψήματι —\nταύτηϲ δὲ καὶ τὰ φύλλα ἐπιπλάϲϲειν —, ἡ βολβοῖϲ ἡ πολυγόνῳ ή\nπράϲοιϲ ἢ πιτύροιϲ ἀνεζεϲμένοιϲ ὄξει ἡ κριθίνοιϲ ἀλεύροιϲ ϲυγκαθηψημενων\nφύλλων δάφνηϲ ϲὺν οἴνῳ, ἡ ϲπόγγον καινὸν εἰϲ ὄξοϲ ἀποβάπτων\nπυρία τὴν πληγήν.\n12 πότιζε δὲ ἀεροτόνου τὸ ϲπέρμα καὶ\nἄνη θον καὶ ἀριϲτολοχίαν καὶ ἐρέβινθον ἄγριον καὶ κύμινον Αἰθιοπικὸν\nκαὶ κεδρίδαϲ λείαϲ καὶ πλατάνου φλοιὸν καὶ τὸ ϲπέρμα τῆϲ\nτριφύλλου πόαϲ, ἑκάϲτου κατ᾿ ἰδίαν δίδοται ⩹ β μετ᾿ οἴνου ӄ ᾱ·\n13 ὡϲαύτωϲ δὲ καὶ μυρίκηϲ ὁ καρπὸϲ καὶ χαμαιπίτυοϲ καὶ τῶν χλωρῶν\nτῆϲ κυπαρίϲϲου ϲφαιρίων τὸ ἀφέψημα κιρνάμενον μετ᾿ οἴνου, ἢ\nπυρέθρου λείου ⩹ ᾱ ὁμοίωϲ πινομένη.\n14 φαϲὶν δέ τινεϲ καὶ καρκίνον\nποτάμιον χυλιϲθέντα μετὰ γάλακτοϲ, καὶ προϲλαβόντα ϲελίνου ϲπέρμα,\nπαραχρῆμα τῶν ὀχληρῶν ἀπαλλάϲϲειν. ἢ πέπερι τρίψαϲ ἐν οἴνῳ κ ᾱ\nπάχοϲ ϲύμμετρον ποιῶν δίδου πιεῖν.\nἀντίδοτοϲ ποιοῦϲα πρὸϲ φαλαγγιοδήκτουϲ καὶ τρυγόναϲ καὶ\nδράκονταϲ θαλαϲϲίουϲ, καὶ ϲμυραίνηϲ καὶ πάντων τῶν τοιούτων γενῶν\nπληγάϲ. ἐϲτὶ δὲ ἀρίϲτη· ἀριϲτολοχίαϲ, ἵρεωϲ Ἰλλυρικῆϲ, ναρδοϲτάχυοϲ,\nπυρέθρου, δαύκου ϲπέρματοϲ, βρυωνίαϲ ῥίζηϲ, γλυκυϲίδηϲ ῥίζηϲ, ἐλλεβόρου\nμέλανοϲ, ἀφρονίτρου, κυμίνου, κονύζηϲ, ϲταφίδοϲ ἀγρίαϲ,\nδαφνίδων, κυτίνων, πετροϲελίνου ϲπέρματοϲ, κιναμώμου, ϲπονδυλίου,\nἁλῶν, πιτύαϲ λαγωοῦ, καρκίνου ποταμίου, χαλβάνηϲ, ὀποῦ μήκωνοϲ,\nβαλϲάμου· πάντων ἴϲα βαλὼν εἰϲ ὅλμον, κόψαϲ καὶ ϲήϲαϲ, ἀνάπλαϲϲε\nμετὰ καππάρεωϲ χυλοῦ δραχμιαίουϲ τροχίϲκουϲ, καὶ δίδου πιεῖν μετὰ\nδυο κυάθων οἴνου.\nτῶν μὲν ἀϲπίδων ἐϲτὶν εἴδη κατὰ τοὺϲ θηριακὸϲ τρία· αἱ μὲν 1\nγὰρ αὐτῶν εἰϲι χερϲαῖαι καλούμεναι, αι δὲ χελιδονίαι, αἱ δὲ ὀνομάζονται\nπτυάδεϲ, μεγέθει δὲ αὐται καὶ χρόᾳ καὶ ἐνεργείᾳ ἀλλήλων διαφέρουϲιν.\nαἱ μὲν γὰρ χερϲαῖαι ευρίκονται πηχῶν τριῶν, ἐνίοτε δὲ καὶ\nτεϲϲάρων, πολλά κιϲ δὲ καὶ πέντε· ἀνάλογα δὲ τῷ μήκει καὶ τὰ\nπάθη ἔχουϲιν.\nαἱ δὲ πτυάδεϲ αἱ μέγιϲται πηχῶν δύο, αἱ δὲ χελιδονίαι 2\nπήχεωϲ ἑνόϲ, κατὰ δὲ χρόαν τῶν χελιδονίων εἰϲὶν ὅμοιαι, ὅθεν καὶ\nπροϲηγορεύθηϲαν· αἱ δὲ πτυάδεϲ τεφρώδειϲ, ἔγχλωροι, χρυϲίζουϲαι,\nαἱ δὲ χερϲαῖαι καὶ αὐταὶ ὁτὲ μὲν τεφρώδειϲ, ὁτὲ δὲ ἔγχλωροι.\nερίϲκονται.\nκοινῶϲ δὲ παρέπεται τοῖϲ ὑπ᾿ αὐτῶν δηχθεῖϲιν κεντήματα ἐπὶ 3\nτοῦ δήγματοϲ, ὡϲ βελόνηϲ, δύο ἢ τέϲϲαρα, εἰ δὲ θηλυκὰ εἴη, τέϲϲαρα,\nδίχα πόνου, μηδὲν ἀποκρίνοντα, εί μὴ βιαίωϲ ἀποϲπάϲθαι τὸ ζῷον\nτύχοι. παρέπεται δὲ νάρκα, ὠχρίαϲιϲ προϲώπου, κατάψυξιϲ, χαϲμαὶ\nϲυνεχεῖϲ, βλεφάρων ἐπιμύϲειϲ, τραχήλου παρέγκλιϲιϲ, καρηβαρία, νωθρία,\n\n\n\n\n\n\n\n\nκαταφορὰ ὑπνώδηϲ, ϲφυγμὸϲ ἀμετάβλητοϲ, πρὸϲ τέλει δὲ ϲπαϲμόϲ·\n4 ὁ δὲ θάνατοϲ ἐν ὥραιϲ δύο ἢ τριϲὶν ἐπὶ τῆϲ χερϲαίαϲ, ἐπὶ δὲ τῆϲ\nχελιδονίαϲ ἔτι καὶ ϲυντομώτερον· τοῖϲ δὲ ὑπὸ τῆϲ πτυάδοϲ προϲεπτυϲμένοιϲ\nἀμαύρωϲιϲ, διόγκωϲιϲ προϲώπου καὶ ἀκοῆϲ ἀποκοπή, πόνοϲ\nἐλαφρὸϲ καὶ οὐκ ἄτερ ἡδονῆϲ, διὸ καλῶϲ ὁ Νίκανδροϲ (Th.188) ἔλεγεν·\n5 ‘καμάτου δ’ ἄτερ ὄλλυται ἀνήρ’· χρόα ἀτρόπιοϲ καὶ χλοανθήϲ, καρδιωγμὸϲ\nὀλίγοϲ, μέτωπον δὲ ϲυνεχῶϲ ἀναϲπᾶται, βλέφαρα ἀκινητεῖ\nμετὰ ἀναιϲθηϲίαϲ ὁμοίωϲ ὕπνῳ, κἂν τούτοιϲ ὁ θάνατοϲ ϲυναναιρει.\nμηδὲ τρίτον ἡμέραϲ διαλιπών.\n6 βοηθοῦνται δὲ οἱ ὑπ’ αὐτῶν πληγέντεϲ ϲυντόμωϲ ἀκρωτηριαϲμῷ,\nεἰ ἐνδέχεται τὸ δηχθὲν μέροϲ· εἰ δὲ μή, περιϲαρκιϲτέον παραχρῆμα\nκαὶ ἐκτμητέον διὰ βάθουϲ μέχριϲ ὀϲτέου, ὅπωϲ ὑπεκδράμῃ μὲν τὰ\nδεδηγμένα μέρη καὶ τὰ τούτοιϲ πληϲίον, τὰ δὲ ὑπολειπόμενα τοῖϲ\nκαυτῆρϲιν ἀνικμαϲτέ|ον.\n7 ἁπλοῖϲ δὲ βοηθήμαϲιν παραυτίκα χρηϲτέον\nτούτοιϲ· ὄξοϲ δριμύτατον δίδου πιεῖν, ἕωϲ τῆϲ ποιότητοϲ τοῦ ὄξουϲ\nἀντιλάβοιτο· τὸ γὰρ ἐν ταῖϲ ἀρτηρίαιϲ αιμα καὶ πνεῦμα τούτων\nὁ ἰὸϲ ὀξυτάτωϲ πήγνυϲι, ὥϲπερ καὶ ὁ τοῦ βαϲιλίϲκου. κατὰ δὲ\nτῆϲ πληγῆϲ ἐπιτίθει κενταύριον ϲὺν ϲμύρνῃ καὶ ὀπίῳ ϲυλλεάναϲ. ἄλλο·\nϲίναπι μετὰ λινοϲπέρμου ϲὺν ὄξει λεάναϲ ἐπίθεϲ.\n8 εἰϲ δὲ τὸ γνῶναι,\nεἰ ζήϲεται ὁ πεπληγμένοϲ, κενταύριον λεάναϲ μετ’ οἴνου δίδου· ἐὰν\nἐμέϲῃ τὸ φάρμακον, ἀποθανεῖται, εἰ δὲ μή, ϲψζεται. εἰϲ δὲ τὸ ἀπερᾶϲαι\nτὴν ἐκ τῆϲ ἀντιδόϲεωϲ φαυλότητα καὶ τροπὴν τὴν ἐν τῷ ϲτομάχῳ\nϲκόρδα λεάναϲ δίδου μετὰ ζύθου, ἕωϲ ὑποναύϲιοϲ γένηται, ἢ ὀποπάνακα\nδίδου ἐν κράματι, καὶ παραχρῆμα ἐνεργήϲει.\n9 Nουμἠνιοϲ\nδέ φηϲιν ὁ θηριακόϲ· τὴν Ἡρακλεωτικὴν ὀρίγανον, εἴτε ξηρὰν εἴτε\nχλωράν, λεάναϲ πρὸϲ δύναμιν δίδου μετ’ οἴνου. μετὰ δὲ ταῦτα ταῖϲ\nθηριακαῖϲ ἀντιδότοιϲ χρηϲτέον καὶ τοῖϲ καθολικοῖϲ βοηθήμαϲιν τοῖϲ ἐν\nἀρχῇ δεδηλωμένοιϲ.\nτοῖϲ δὲ ὑπὸ ἔχεωϲ ἢ ἐχίδνηϲ δηχθεῖϲιν εὑρίϲκομεν κεντήματα\nὑπάρχοντα δύο ἢ τέϲϲαρα. εὐρύτερα δὲ ἢ ἐπὶ ἀϲπίδοϲ, δι’ ὧν αἷμα\nἐκκρίνεται πρῶτον, εἶτα αἱματώδηϲ ἰχὼρ καὶ ἐλαιώδηϲ καὶ χολώδηϲ,\nὄγκοϲ διάπυροϲ, φλυκταινώδηϲ, ὑπέρυθροϲ, εἶτα πελιὸϲ καὶ νεμόμενοϲ,\nϲτόμα κατάξηρον, ἔγκαυϲιϲ, ἔκλυϲιϲ, φρικώδηϲ διαδρομή, ποτὲ\nδὲ καὶ χολῆϲ ἔμετὸϲ, ϲτρόφοϲ, βάροϲ κεφαλῆϲ καὶ ὀϲφύοϲ, ϲκοτοδινία, 2\nὠχρίαϲιϲ, λυγμόϲ, πυρετόϲ, ταχύπνοια, χρῶμα μολιβδῶδεϲ, ἱδρὼϲ ψυχρόϲ.\nὁ δὲ θάνατοϲ ἐν ἡμεραιϲ ἑπτά, καὶ ὡϲ ἐπὶ τὸ πλεῖϲτον τῇ τρίτῃ, καὶ\nμάλιϲτα τοῖϲ ὑπὸ ἐχίδνηϲ ἀδικηθεῖϲιν.\nβοηθοῦϲι δὲ καὶ τούτοιϲ ϲπύραθοι σιγῶν μετ’ οἴνου λεανθεῖϲαι 3\nκαὶ καταπλαϲϲόμεναι, καὶ δάφνη ὡϲαύτωϲ, καὶ ἀβρότονον καὶ χαλβάνη\nἀντὶ ϲπληνίου ἐπιρριπτομένη, καὶ ὀρίγανοϲ χλωρὰ λεανθεῖϲα, καὶ\nτῶν ὀρνίθων οἱ νεοϲϲοὶ ἀναπτυϲϲόμενοι παραχρῆμα καὶ ἐπιτιθέμενοι,\nἢ ὀρόβινον ἄλευρον ϲὺν οἴνῳ πεφυραμένον, καὶ ῥεφάνου φλοιὸϲ\nίϲχυρῶϲ λεανθείϲ, καὶ ϲκίλλα ὀπτὴ καὶ χαμαίμηλον λελειωμένον, καὶ\nὠμήλυϲιϲ δι’ ὀξυμέλιτοϲ ἐϲκευαϲμένη προκαταντλουμένοιϲ θερμῷ ὕδατι.\nκαὶ δάφνηϲ φύλλοιϲ μετ’ ἐλαίου ἐπάλειφε καὶ τῇ ἀγρίᾳ μαλάχῃ μετ’ 4\nἀλφίτου, καὶ κατάπλαϲϲε ϲεύτλου ῥίζῃ μετὰ ἀλφίτων καὶ ὄξουϲ, ἢ\nἴριδι ϲὺν ἀλφίτῳ, ἢ τιτάνῳ μετ’ ἐλαίου, ἢ πεφωϲμένοιϲ ἁλϲὶν μετὰ\nὑϲϲώπου, ἢ ὀριγάνῳ ϲὺν μέλιτι.\nὅταν δὲ ἐπεγερθῶϲιν φλύκταιναι, τῶν 5\nκαταπλαϲμάτων ἀφίϲταϲθαι χρή, μὴ ἀποδαρῇ τὸ δέρμα· ὅταν δὲ οἱ\nίχῶρεϲ ἐκρέωϲιν, κατάντλει ὕδατι θερμῷ ἐπὶ πολὺν χρόνον, ἐπεὶ χεῖρον\nδιατίθενται καταντληθέντεϲ ἐπ’ ὀλίγον. μετὰ δὲ ταῦτα κατάπλαϲϲε\nτὸ οἴδημα καὶ τὰϲ φλυκταίναϲ ἑφθῷ φακῷ λείῳ μετὰ μέλιτοϲ, καὶ\n\n\n\n\n\n\n\nταῦτα ποίει, ἕωϲ ἀφυγιαϲθῶϲιν.\nπρὸ δὲ τοῦ γενέϲθαι τὸ οἴδημα,\nπινέτωϲαν πηγάνου ἀγρίου ϲπέρμα μετὰ γλυκέοϲ κεκραμένου, καὶ\nταρίχων χρηϲτῶν πλεῖον ἐϲθίοντεϲ μετὰ ἄρτου καὶ οἶνον πλείονα\nπροϲεπιρροφοῦντεϲ ἄκρατον ἀπεράτωϲαν, καὶ μετὰ τὴν ἀπέραϲιν ἀριϲτολοχίαν\nπινέτωϲαν ἐν γλυκεῖ κεκραμένῳ· καὶ ἄγχουϲαν δὲ τὴν\nλεπτόφυλλον ἔνιοι περιάπτουϲιν καὶ βοηθεῖν ὑπιϲχνοῦνται.\nπινέτωϲαν\nδὲ καὶ λαγωοῦ τῆϲ πιτύαϲ ὅϲον τριώβολον ἐν οἴνῳ, καὶ πράϲου\nχυλίϲματοϲ ὅϲον ἡμικοτύλιον ἐν ἀκράτῳ, καὶ μελιϲϲοφύλλου τῶν φύλλων\nτὸν χυλὁν ϲὺν οἴνῳ, ϲκόροδά τε ἐϲθιόμενα καὶ κρόμμυα καὶ πράϲα\nκαὶ τάριχοϲ δριμύτατοϲ ὠφελεῖ· πότιζε δὲ αὐτοὺϲ καὶ καρκίνον\nποτάμιον μετ’ ἀκράτου.\n8 καλῶϲ δὲ ποιεῖ ἐπ’ αὐτῶν τοῦτο· κ καρκίνουϲ\nμετὰ ἱκανοῦ αἰρίνου ἀλεύρου κόψαϲ ἐν ὅλμῳ ἐπιμελῶϲ καὶ\nπροϲμίξαϲ καλαμίνθηϲ καὶ ἁλὸϲ ὀλίγον τροχίϲκουϲ πλάϲον καὶ ξήρανον\nχρῶ δὲ καταπλάϲματι μετὰ γάλακτοϲ, καὶ ἕνα τροχίϲκον ϲὺν μελικράτῳ\nπότιζε· ἢ φλοιὸν ῥεφάνου μετὰ μέλιτοϲ ἐϲθίειν δίδου, ἡ κόϲτου ⋖ β\nλεάναϲ δίδου μετ’ οἴνου πιεῖν.\n9 Πολυείδηϲ δὲ ὁ θηριακόϲ φηϲιν· ἀλκιβιάδιον βοτάνην διαμαϲάϲθω\nὁ δηχθεὶϲ καὶ τὸν χυλὸν καταπινέτω, τὸ δὲ μαϲηθὲν ἐπιτιθέτω\nτῇ πληγῇ· κὰν ἐκπνέῃ τιϲ καὶ χρῆται οὔτωϲ, διαϲωθήϲεται.\n10 ἐκ δὲ τῶν\nἈπολλωνίου Εὐπορίϲτων· ἄϲβεϲτον πρόϲφατον τρίψαϲ καὶ οἴνῳ δεῦ\nϲαϲ καὶ ποιήϲαϲ μαλακὴν κατάπλαϲϲε, καὶ τοῦτο καὶ ἐπὶ παντὸϲ οίδήματοϲ\nχρηϲιμώτατον. ἢ αἰγὸϲ ϲπυράθουϲ χλωρὸϲ προηψημένουϲ μετ’ οἴνου\nἱκανῶϲ τρίψαϲ κατάπλαϲϲε. τοῦτο πάντων τῶν καταπλαϲμάτων ἐϲτὶν\nἰϲχυρότατον· ποιεῖ δὲ καὶ πρὸϲ ἐρυϲίπελαϲ.\n11 ἐὰν δέ τιϲ μελανθίου ⋖ α\nφάγῃ, οὐκ ἀποθνᾐϲκει. φάρμακον εὐδοκιμοῦν πρὸϲ ἐχεοδήκτουϲ· ἔϲτιν\nδὲ ϲμύρνηϲ, καϲτορίου, πεπέρεωϲ, ἀνδράχνηϲ καὶ ἄνθουϲ καὶ ϲπέρματοϲ\nὀξυβάφου τὸ ἥμιϲυ. ταῦτα πάντα λέαινε ἐν γλυκεῖ Κρητικῷ ἢ\nἑτέρῳ τινὶ τῶν ϲπουδαίων.\n12 Ἐξραϲίϲτρατοϲ δὲ ἔγραψεν μὲν πολλὰ\nπρὸϲ ἐχεοδήκτουϲ, τὰ δὲ δοκιμώτατά φηϲι τάδε· τοὺϲ τῶν ὀρνίθων\n\n\n\n\n\n\n\nἐγκεφάλουϲ | ἐν οἴνῳ πινομένουϲ ἀρήγειν, καὶ τοῦ πάνακοϲ\nτὴν ῥίζαν ϲυγκαθεψομένην ἀκράτῳ, καὶ κράμβηϲ ἡμέρου τοῦ ϲπέρματοϲ\nὀξύβαφον λεῖον πινόμενον μετ’ οἴνου· ἀγαθὸν δὲ καὶ τὸν δάκτυλον\nκαταβάπτοντα εἰϲ πίϲϲαν ὑγράν, εἶτα ἀποκλύζοντα εἰϲ οἶνον πίνειν.\nὁ δὲ κεράϲτηϲ, καθὼϲ οἱ θηριακοὶ ἱϲτοροῦϲιν, μέγεθοϲ ἔχει πήχεοϲ 1\nἑνόϲ, ὁ δὲ μείζων πηχῶν δύο, τῷ δὲ χρώματί ἐϲτι ψαμμώδηϲ, λελεπτιϲμένοϲ\nκατὰ τὴν οὐράν. ἀποφύϲειϲ δὲ ἔχει ἐπὶ τῆϲ κεφαλῆϲ\nδύο, ὡϲ ὁμοιοῦϲθαι κέραϲιν, ἀφ’ ὧν δὴ καὶ κεράϲτηϲ ἐκλήθη. τὰ δὲ\nκατὰ τὴν κοιλίαν μέρη πεφολίδωται ϲτοιχηδόν, ὅθεν ἐν τῷ ἕρπειν\nἦχον ἀποτελεῖ ϲυριγμῷ ὅμοιον ἐκ τῆϲ ἀντερείϲεωϲ τῆϲ πρὸϲ τὴν\nἄμμον· πλαγίωϲ δὲ καὶ οὐκ ἐπ’ εὐθείαϲ ἕρπει.\nϲυμβαίνει δὲ τοῖϲ ὑπὸ τούτου δηχθεῖϲιν ἐπανάϲταϲιϲ τοῦ δήγματοϲ 2\nϲκληρά, ὡϲ ἥλου κεφαλή· ἰχὼρ δὲ ἐκρεῖ οἰνωπὸϲ ἢ μελαινόμενοϲ, κιρϲοειδὴϲ\nδὲ γίνεται περὶ τὸ ϲύγκριμα ὅλον· καὶ τὸ μὲν αἰδοῖον τείνεται,\nἡ δὲ διάνοια ἐξίϲταται, ὀφθαλμῶν τε ἀμαύρωϲιϲ ἐπιγίγνεται· ὡϲ ἐπὶ\nπλεῖϲτον δὲ ἕωϲ ἐννέα ἡμερῶν παρατείνουϲιν οἱ πληγέντεϲ.\nἁρμόζει δὲ καὶ τούτοιϲ ἀκρωτηριαϲμόϲ, εἰ ἐνδέχεται· εἰ δὲ μή, 3\nπεριϲαρκιϲμὸϲ ἕωϲ ὀϲτέου καὶ καῦϲιϲ. βοηθοῦνται δὲ καταπλάϲμαϲι\nτοῖϲ ἐπὶ τῶν ἐχεοδήκτων εἰρημένοιϲ καὶ ποτοῖϲ, ἰδίωϲ δὲ ἐπὶ\nτούτων καϲτόριον μετὰ μελικράτου δίδου πιεῖν, ἢ ῥεφάνου ϲπέρμα μετ’\nοἴνου, ἢ ὀπὸν Κυρηναικὸν ϲὺν μελικράτῳ. ϲυνενώϲαϲ δὲ καϲτόριον\nἐλαίῳ ϲυνάλειφε· ἅλαϲ δὲ λεῖον κεδρίᾳ ἀναλαβὼν κατάπλαϲϲε ἢ κρομμύοιϲ\nλείοιϲ μετ’ ὄξουϲ.\nκαταντλητέον δὲ αὐτοὺϲ | ὄξει θερμῷ 4\nκατὰ τῆϲ πληγῆϲ, καὶ δοτέον ῥεφανίδαϲ ὠμὰϲ καὶ ὕδωρ πολὺ πιόνταϲ\nἀναγκάζειν ἐμεῖν, εἶτα μετὰ τὸν ἔμετον προποτιϲτέον Αἰθιοπικοῦ κυμίνου\nκαὶ ϲμύρνηϲ ὀλίγον καὶ διαλείπειν, εἶτα πάλιν δοτέον ῥεφανίδαϲ\nκαὶ πράϲα καὶ ἐπιπιεῖν οἶνον κεκραμένον πολὺν ἁθρόωϲ καὶ ἀναγκάζειν\nἐμεῖν·\nμετὰ δὲ τὸν ἔμετον ὀριγάνου τῆϲ κόμηϲ κεκομμένηϲ ϲὺν οἴνῳ 5\n\n\n\n\n\n\n\nδίδου. ἐϲθιέτω δὲ καὶ ταριχηρὰ κρέα μετὰ ἄρτου ξηροῦ καὶ οἶνον\nπινέτω, ἄχρι ἂν ἐπὶ τὴν οὔρηϲιν ἀχθῇ τὸ αἴτιον. τοῖϲ δὲ καταπλάϲμαϲιν\nϲυνεχέϲιτερον χρηϲτέον.\n1 παραδίδωϲιν δὲ ἡμῖν ὁ αὐτὸϲ Ἀπολλώνιοϲ ἐν τοῖϲ Εὐπορίϲτοιϲ\nβοηθήματα πρὸϲ πρηϲτῆραϲ καὶ ἕρπηταϲ· οὐχ ηὗρον δὲ παρὰ τοῖϲ\nθηριακοῖϲ τὰ γένη ταῦτα τῶν ζῴων, μόνα δὲ τὰ βοηθήματα ὑπογράψω,\nὡϲ ηὗρον παρὰ τῷ Ἀπολλωνίῳ.\n2 ἔϲτι δὲ τάδε· πρὸϲ μὲν\nπρηϲτῆραϲ ἀδράχνῃ καὶ ἀλφίτοιϲ καταπλάϲϲειν, ἢ ἀμπέλου φύλλα\nἑφθὰ μετὰ μέλιτοϲ, ἐϲθίειν δὲ τάριχον ὠμὸν καὶ πίνειν ἀκρατέϲτερον\nοἶνον καὶ κελεύειν ἐμεῖν. πρὸϲ δὲ ἕρπηταϲ τὸ μὲν δῆγμα καταντλητέον\nὕδατι πολλῷ θερμῷ, καταπλαϲτέον δὲ ἀλεύρῳ κριθίνῳ μετ’ ὄξουϲ\nἡψημένου, ποτιϲτέον δὲ οἴνῳ κεκραμένῳ ἢ ὄξει.\nἡ δὲ διψὰϲ καλεῖται ὑπ’ ἐνίων θηριακῶν καύϲων ὄφιϲ. ἔϲτι δὲ\nκατὰ τὸ μέγεθοϲ πήχεοϲ ἑνόϲ, ἐκ παχέοϲ ἐπὶ λεπτὸν ἠγμένη· περιἐρρανται\nδὲ καθ’ ὅλον τὸ ϲῶμα μελαίναιϲ ϲτιγμαῖϲ καὶ κιρραῖϲ, ἔχει\nδὲ τὴν κεφαλὴν ϲτενοτάτην.\n2 τοῖϲ δὲ δηχθεῖϲιν ὑπ’ αὐτῆϲ παρέπεται ἃμα τῇ δήξει οἴδημα,\nφλεγμονὴ ἀντίτυποϲ. κοινὰ μὲν οὖν ταῦτα καὶ ἄλλοιϲ διὰ\nδὲ ταῦτα ὀρεκτικώτεροϲ ὁ πάϲχων γίνεται πολ καυϲούμενοϲ, πλείονοϲ\nδὲ μεταλαμβάνων ποτοῦ, οὐδὲν ἐκκρίνει οὔτε δι’ οὔρων οὔτε δι’ ἱδρώτων\nοὔτε δι’ ἐμέτων. ἀπόλλυνται οὖν κατὰ δύο αἰτίαϲ, ἢ δίψῃ πολλῇ\nπιεζόμενοι, εἰ μὴ λαμβάνοιεν ποτόν, ἢ λαμβάνοντεϲ ποτὸν ἀπὸ\nπολλῆϲ πληρώϲεωϲ ἢ κατὰ τοὺϲ βουβῶναϲ κάτω ἢ πρὸϲ τῷ ἐπιγαϲτρίῳ\nὡϲ ἐπὶ ὑδρωπικῶν τῶν καθ’ ὑπέρχυϲιν ῥηγνυμένων.\n3 βοηθοῦνται δὲ καὶ οὗτοι τοῖϲ ἐπ’ ἐχεοδήκτων είρημένοιϲ, ὡϲ\n\n\n\n\n\n\n\n\nἴϲτορεῖ Ἀπολλὠνιοϲ ἐν τοῖϲ Εὐπορίϲτοιϲ. ἐν δὲ τοῖϲ Ϲτράτωνοϲ\nοὐ κεῖται περὶ διψάδοϲ. ὡϲ δὲ παρὰ τοῖϲ θηριακοῖϲ ηὕρομεν, ἰδίωϲ\nἐπὶ τούτων φαϲὶν τοῖϲ διουρητικοῖϲ βοηθήμαϲι χρῆϲθαι, ὡϲ τῷ ἀφεψήματι\nτοῦ ϲελίνου, νάρδου καὶ κιναμώμου καὶ τῶν ὁμοίων, καὶ προϲδιδόνταϲ\nἔλαιον ἐμεῖν ἀναγκάζειν· χρῆϲθαι δὲ καὶ κλυϲμοῖϲ.\nἐπὶ δὲ 4\nτῶν εὐτόνων καὶ φλεβοτομίαν παραληπτέον, κατὰ δὲ τῶν πεπληγμένων\nμερῶν ἄϲβεϲτοϲ μετ’ ἐλαίου ὠφελεῖ καταπλαϲϲομένη, καὶ ἄλλαιϲ\nδὲ ἐπιϲπαϲτικαῖϲ δυνάμεϲιν οἰκείωϲ ἔϲτι χρῆϲθαι, ὡϲ τῇ δι’ ἁλῶν καὶ\nτῆ διὰ δαφνίδων καὶ τῇ λευκῇ καὶ ταῖϲ ἐπὶ κυνοδήκτων γεγραμμέναιϲ.\nτὰ ζῷα ταῦτά ἐϲτι μὲν κατὰ χρόαν ψαμμώδη, κατὰ δὲ μέγεθοϲ 1\nπαλαιϲτῶν τριῶν, ἀγόμενα μὲν εἰϲ μικρὸν καὶ μείουρον. ἕρπει δὲ ἐπ’\nεὐθεῖαν καὶ βραδέωϲ, καθ’ ὅλον δὲ τὸ ϲῶμα διακεκόϲμηται ϲτιγμαῖϲ πολλαῖϲ\nλευκαῖϲ καὶ μελαίναιϲ. λέγεται δὲ καὶ πεφολιδῶϲθαι τραχυτάταιϲ\nφολίϲιν, ἐν δὲ τῇ πορείᾳ ἦχον ἐξακούεϲθαι ϲυριγμοῦ παραπλήϲιον.\nἡ μὲν 2\nοὖν θήλεια ἐγκειμένη τῇ γαϲτρὶ ἐπὶ γῆϲ ἕρπει, καὶ ἡ ἕδρα αὐτῆϲ περὶ\nτὴν οὐρὰν κάτω τέτακται, ἐπὶ δὲ τοῦ ἄρρενοϲ πρὸϲ τῇ γαϲτρί.\nπαρέπεται δὲ τούτων τοῖϲ δήγμαϲιν τόποϲ ἔναιμοϲ καὶ κακόχρουϲ,\nμελανίζων, μηδὲν ἀποκρίνων εἰ μὴ ὀλίγον ὑδατῶδεϲ, ϲτομάχου\nπόνοϲ, δύϲπνοια, αἱμορραγία διὰ τῶν μυκτήρων καὶ ἀπὸ\nτῶν τρήϲεων τοῦ δήγματοϲ, καὶ οὐλαί, ὅϲαι εἰϲὶ κατὰ τὸ ϲῶμα,\nἀπορρήγνυνται καὶ αἱμορροοῦϲιν.\nκαὶ ταῦτα μὲν ἐπὶ τοῦ ἄρρενοϲ,\nἐπὶ δὲ τῆϲ αἱμορροίδοϲ πρὸϲ τούτοιϲ καὶ κανθοὶ αἱμορροοῦϲιν καὶ 3\nοὖλα τῶν ὀδόντων, καὶ ἐκ τῶν ῥιζῶν τῶν ὀνυχίων καὶ ἁπλῶϲ διὰ\nπαντὸϲ τοῦ ϲώματοϲ φέρεται τὸ αἷμα· ϲυμβαίνει δὲ πρὸϲ τούτοιϲ καὶ\nϲῆψιϲ οὔλων καὶ ἔκπτωϲιϲ ὀδόντων.\nἐπιμελεῖϲθαι δὲ τούτων χρὴ πρῶτον μὲν πρὸϲ τὴν αἱμορραγίαν\nἐνιϲτάμενον, εἶτα καταπλάϲϲειν τὸ δῆγμα ἀμπέλου φύλλοιϲ ἑφθοῖϲ μετὰ 4\n\n\n\n\n\n\n\nμέλιτοϲ ἢ ἀνδράχνηϲ φύλλοιϲ ϲὺν ἀλφίτῳ. τοῖϲ μὲν οὐν ὑπογύωϲ\nδεδηγμένοιϲ πρὸ τοῦ δίαιμον οὐρῆϲαι, δοτέον ϲκόροδα πολλὰ καὶ οἶνον\nκεκραμένον πολὺν καὶ ἐμεῖν ἀναγκαϲτέον, ἔπειτα ίχθύαϲ πολλοὺϲ μετὰ\nϲκορόδων ϲὺν ἐλαίῳ τετριμμένων προϲἐνεκτέον καὶ ἄρτον καὶ οἶνον ὑδαρῆ\nπολύν, καὶ ἐπιβρωτέον ϲταφίδα γλυκεῖαν πολλήν, καὶ πάλιν οἰνον ποτί\nϲαντα κελεύειν ἐμεῖν.\n5 μετὰ δὲ ταῦτα ποτιϲτέον λεκίθου ὠοῦ τὸ τρίτον\nμέροϲ καὶ μἠκωνοϲ ὀποῦ ὅϲον ἔϲτι καὶ ἴρεωϲ ?? α μετὰ γλυκέοϲ· εἶτα\nτούτοιϲ δοτέον καὶ γλυκὺν κεκραμένον πιεῖν, καὶ τὸ δῆγμα ὕδατι\nψυχρῷ καταντλητέον, τοῖϲ δὲ παλαιο τέροιϲ γλυκὺν δοτέον μετὰ θερμοῦ\nπολλοῦ.\n6 μετὰ δὲ τὸν ἐμετὸν ίχθύαϲ ἀπ’ ἀνθράκων προϲενεκτέον,\nκαὶ τῷ πόματι παραπληϲίωϲ χρηϲτέον, καὶ τὴν κύϲτιν ϲπόγγοιϲ πολλοῖϲ\nπυριατέον. ἐκ δὲ τῶν Ϲτράτωνοϲ· ᾠοῦ τὸ λευκὸν μετ’ οίνομέλιτοϲ\nδίδου πιεῖν, ἤ ῥεφάνου ϲπέρμα μετ’ οἴνου. κατάπλαϲϲε δὲ\nἁλὶ λείῳ ἀναληφθέντι πίϲϲῃ ὑγρᾶ.\n1 ὁ ἀμμοδύτηϲ κατὰ μὲν μέγεθοϲ εὺρίϲκεται πήχεοϲ μείζων γὰρ\nοὐ γίνεται —, ψαμμώδηϲ δὲ κατὰ χρόαν· κατὰ δὲ τοῦ ϲώματοϲ ϲτιγμαῖϲ\nμελαίναιϲ ϲυγκεχάρακται, ἔχει δὲ οὐρὰν ἀπόϲκληρον καὶ ἄνωθεν διεϲχιϲμένην.\nὠνόμαϲται δὲ ὑπό τινων καὶ κεχρίαϲ. ἔχει δὲ καὶ τὰϲ\nϲιαγόναϲ πλατυτέραϲ.\n2 τοῖϲ δὲ ὑπ’ αὐτοῦ πεπληγόϲιν παρέπεται τὸ ϲυν\nτόμωϲ μὲν ὡϲ ἐπὶ πλεῖϲτον ἀπόλλυϲθαι. τὸ δὲ ζῷον αὐτὸ ϲπειρηδὸν\nπροϲβάλλει δεινόν, ὅθεν καὶ οὕτωϲ προϲηγορεύθη.\nϲυμβαίνει δὲ τοῖϲ πεπληγμένοιϲ ἔμετοϲ καὶ ίχῶροϲ ἐκκριϲιϲ.\nἀπὸ τῆϲ τρώϲεωϲ, καὶ οἴδημα γίγνεται, μετ’ ὀλίγον δὲ καὶ πάλιν ίχωρροεῖ·\nπαρακολουθεῖ δὲ καρηβαρία καὶ λειποθυμία.\n3 Ἐξραϲίϲτρατοϲ δέ\nφηϲι πεπονθέναι αὐτοῖϲ τὸ ἡπαρ καὶ τὴν κύϲτιν καὶ τὸ κόλον· ἀνατμηθέντων\nγὰρ αὐτῶν διεφθαρμένα πωϲ εὑρίϲκεται ταῦτα τὰ μέρη. θνήϲκουϲιν\nδὲ ἐν ἡμέραιϲ τριϲίν, τινὲϲ δὲ παραμένουϲιν μέχρι τῆϲ ἑβδόμηϲ\nὀξύτεροϲ δὲ γίνεται ὁ θάνατοϲ, ὅταν τιϲ ὑπὸ θηλυκοῦ ζᾡου πληγῇ.\nβοηθοῦνται δὲ οὗτοι πρῶτον μὲν τοῖϲ βοηθήμαϲιν τοῖϲ\nκοινοῖϲ, ὁμοίωϲ ἀποϲφίγξει, καταϲχαϲμῷ, ϲικυῶν προϲβολῇ , περιγλύψει\nτοῦ πεπονθότοϲ τόπου. ἰδίωϲ δὲ ἐπὶ τούτων βοηθεῖ πινόμενον\nἡδύοϲμον ϲὺν όξυμέλιτι καὶ καϲτόριον καὶ κινάμωμον ὁμοίωϲ,\nκενταυρίου ῥίζηϲ ⋖ β ϲὺν οἴνῳ κ γ, ἢ ἀριϲτολοχίαϲ ῥίζα ὡϲαύτωϲ,\nκάρδαμον καὶ γεντιανὴ παραπληϲίωϲ.\nὁ μέντοι πεπονθὼϲ τόποϲ 5\nκαταπλαϲϲέϲθω θριδακίνηϲ καρπῷ μετὰ λινοϲπέρμου καὶ θύμβρᾳ καὶ\nἀγρίῳ πηγάνῳ ἢ ἡμέρῳ καὶ ἑρπύλλῳ ϲὺν ἀϲφοδέλῳ λελειωμένοιϲ·\nτροφαῖϲ δὲ εὐχύλοιϲ χρῆϲθαι. ὡϲ δὲ ἐν ἄλλ ῳ ηὗρον, ἐπικοινωνεῖ\nπωϲ ἡ θεραπεία καὶ τὰ βοηθήματα ἐπὶ κεράϲτου καὶ ἀμμοδύτου καὶ\nϲηπόϲ· ὅμοια γὰρ καὶ τὰ ϲυμπτώματα τῶν τριῶν εἰδῶν.\nπρὸϲ δὲ 6\nτοῖϲ προειρημένοιϲ ποιεῖ καὶ ἡ ἀρτεμιϲία βοτάνη ὅϲον ⋖ α τοῦ\nχυλοῦ μεθ’ ὕδατοϲ γ ἢ δ πινομένη· καὶ ἡ Μιθριδάτειοϲ δὲ.\nεἰ παρείη, ἀντίδοτοϲ προϲενεκτέα.\nχρῆϲθαι δὲ καὶ ταῖϲ προγεγραμ 7\nμένοιϲ, μάλιϲτα τῆ διὰ κενταυρίου χυλοῦ καὶ ὀποῦ Κυρηναικοῦ. ποιεῖ\nδὲ καὶ τὸ μέλαν ξηρὸν τοῖϲ ἕλκεϲιν ἐπιτιθέμενον, καὶ φακὸϲ ἑφθὸϲ\nλεῖοϲ μετὰ μέλιτοϲ καὶ ϲιδίων καταπλαττόμενοϲ, καὶ ὅϲα πρὸϲ νομὰϲ\nἁρμόζουϲιν. τὰ αὐτὰ δὲ καὶ ἐπὶ τοῦ μυάγρου παρακολουθεῖ, καὶ τοῖϲ\nαὐτοῖϲ θεραπεύεται.\nὁ δὲ λεγόμενοϲ ϲὴψ κατὰ μὲν τὸ μέγεθοϲ εὺρίϲκεται πηχῶν δύο, 1\nἐκ πάχουϲ δὲ ἐπὶ λεπτὸν ἦκται. ἔϲτι δὲ οὐτοϲ εὐθύποροϲ καὶ βραδύποροϲ,\nτὴν δὲ κεφαλὴν ἔχει πλατεῖαν, ϲτόμα δὲ ἄποξυ· κατέρρανται\nδὲ καθ’ ὅλον τὸ ϲῶμα ϲτιγμαῖϲ λευκαῖϲ. ϲυμβαίνει δὲ τοῖϲ ὑπὸ τούτου\nδηχθεῖϲιν ἀπὸ μὲν τῶν τρήϲεων ἐμφανῶν οὐϲῶν αἰμα ἐκκρίνεϲθαι,\nκαὶ μετ’ ὀλίγον ίχῶρα δυϲώδη, οἴδημά τε καὶ ἄλγημα νωθρόν.\nτὰ δὲ πεπονθότα μέ ρη ϲηπόμενα λευκαίνεται, ἀλφοειδὴϲ δὲ καθ’ 2\nὅλον τὸ ϲῶμα ἐπι γίνεται χρόα, ῥύϲειϲ τε τριχῶν τῶν καθ’ ὅλον\nτὸ ϲῶμα. τελευτῶϲιν δὲ μέχρι τριῶν ἢ τεϲϲάρων ἡμερῶν.\nβοηθοῦνται δὲ καὶ οὐτοι τοῖϲ ἐπὶ κεράϲτου καὶ ἀμμοδύτου είρημένοιϲ\n\n\n\n\n\n\n\nβοηθήμαϲιν.\n3 καὶ Ἀπολλώνιοϲ δὲ ἐν τοῖϲ Εὐπορίϲτοιϲ ὑποτίθεται ἐπὶ\nτούτων βοηθήματα τάδε· βούτυρον μετὰ μέλιτοϲ ἐνάλειφε τὸν δεδηγμένον\nτόπον. πότιζε δὲ τρύγα μελικράτου προϲφάτου, ἐπιβάλλων ὄξοϲ\nκαὶ ἀποϲειρώϲαϲ, ἢ ὀξύμελι ἢ μαράθρου καρπὸν ἑφθὸν μετ᾿ οἴνου\nλευκοῦ κοτύληϲ ἥμιϲυ, ἢ πάνακοϲ ῥίζαν ὁμοίωϲ ϲύμμετρον μετ᾿\nοἴνου δίδου·\n4 ϲυμφέρει δὲ καὶ ϲπόγγουϲ ὄξει θερμῷ βεβρεγμένουϲ τῷ\nδήγματι προϲτιθέναι. ἐκ δὲ τῶν Ϲτράτωνοϲ· χυλὸν ἀνδράχνηϲ ὡϲ\nπλεῖϲτον δίδου πιεῖν, ἢ μυρτίτην οἶνον ζωρότερον δίδου, ἢ ἀμπέλου\nἕλικαϲ ϲὺν οἴνῳ καὶ ὄξει λειώϲαϲ δίδου πίνειν.\n1 ὁ μὲν ὄφιϲ οὗτοϲ κατὰ τοῦτο ὠνόμαϲται χέρϲυδροϲ· ἐν μὲν γὰρ\nταῖϲ ἀρχαῖϲ διατρίβει ἐν τοῖϲ ἐνύδροιϲ τόποιϲ καὶ λέγεται ὕδροϲ,\nμετέπειτα δὲ ἐν τοῖϲ καταξήροιϲ τόποιϲ, καὶ κατ᾿ ἐπιϲύνθεϲιν τῶν\nτόπων τοὔνομα κέκτηται.\nἐν τῇ χέρϲῳ οὖν διατρίβων καὶ καλεῖται\n2 χέρϲυδροϲ, ὅτε δὴ καὶ χαλεπώτεροϲ ἑαυτοῦ μᾶλλον γίγνεται· ἐν μὲν\nγὰρ τοῖϲ καθύγροιϲ τόποιϲ τῆϲ ὑγρᾶϲ ἐμφορούμενοϲ τροφῆϲ οὐκ\nἄκρατον τὸν ἰὸν ἔχει, χερϲαῖοϲ δὲ γενόμενοϲ εἰλικρινέϲτατον τοῦτον\nἴϲχει καὶ χαλεπώτερον. ὡμοίωται δὲ ἀϲπίδι χερϲαίᾳ μικρᾷ δίχα τοῦ\nπλατύνειν τὸν αὐχένα· τοῦτο γὰρ ἐξαίρετον μόναι αἱ ἀϲπίδεϲ ἔχουϲιν.\n3 τοῖϲ οὖν ὑπὸ τούτων δηχθεῖϲιν πλατύνεται τὸ ἕλκοϲ καὶ διόγκωϲιϲ\nϲυμβαίνει, | πόνοϲ ϲυνεχήϲ, πυρώδηϲ, πελιὸϲ ὁ τόποϲ καὶ τρυγώδηϲ,\nἴλιγγοι, ἐκλύϲειϲ, | ἀπορίαι, ἔμετοι χολωδῶν δυϲωδῶν· κατὰ δὲ\nτὸ ἴδιον κίνηϲιϲ ὅλου τοῦ ϲώματοϲ ἄτακτοϲ, ὡϲ καὶ κατὰ κοιλίαν\nτινὰ φέρεϲθαι ἀνοίκεια, καὶ περίπρηϲιϲ ὅλου τοῦ ϲώματοϲ. ὁ δὲ θάνατοϲ\nμέχρι διὰ τρίτηϲ. ἴαϲιϲ δὲ τοῦ κακοῦ ϲὺν χρόνῳ γίνεται καὶ μόλιϲ\nκατορθοῦται.\n4 βοηθοῦνται δὲ οὖτοι ἐκ τῶν κοινῶν βοηθημάτων, καὶ ἰδίωϲ\nτοῖϲδε· πρῶτον μὲν ἀντιδότοιϲ θηριακαῖϲ ταῖϲ προγεγραμμέναιϲ, ἔτι\n\n\n\n\n\n\nδὲ καὶ τούτοιϲ· κυπαρίϲϲου καρποῦ ⋖ ᾱ, μυρϲίνηϲ καρποῦ ⋖ ᾱ·\nταῦτα κοπέντα καὶ ϲυλλεανθέντα διδόναι πιεῖν ϲὺν ὑδρομέλιτι ἢ\nοἰνομέλιτι· ἢ ἀριϲτολοχίαϲ ⋖ β ἢ ἐν κράματι ἢ ὀξυκράτῳ κ ϲ, ἢ\nπραϲίου χυλόν, ἢ ἀφέψημα ὁποτέρου ϲὺν οἴνῳ, ἢ πρόϲφατον κηρίον\nμετ᾿ ὄξουϲ, κατὰ δὲ τῶν πεπονθότων τόπων ἄϲβεϲτοϲ ἐπιτιθέϲθω\nϲὺν ἐλαίῳ λελειωμένη, ἢ ὀρίγανοϲ ἀναφυραθεῖϲα ὕδατι, ἢ δρυὸϲ\nῥίζηϲ ὁ φλοιὸϲ λειοτριβηθεὶϲ καὶ κρίθινον ἄλευρον μετὰ μέλιτοϲ\nϲυντετηκόϲ. χρώμεθα δὲ καὶ τοῖϲ ἄλλοιϲ ἐπιϲπαϲτικοῖϲ.\nοἱ δὲ λεγόμενοι δρυίναι ὄφειϲ πλεονάζουϲιν μᾶλλον κατὰ τὸν 1\nἙλλήϲποντον, ἐμφωλεύουϲι δὲ ἐν ταῖϲ τῶν δρυῶν ῥίζαιϲ, ὅθεν καὶ\nδρυίναι λέγονται. εἰϲὶ δὲ δυϲώδειϲ, διὸ καὶ μὴ ὁρώμενοι γνωρίζονται,\nἔνθα εἰϲίν· ἔϲτι δὲ ὡϲεὶ πηχῶν β, καταπίμελοϲ δέ, φολίϲιν καθ᾿\nὅλον τὸ ϲῶμα πεφρουρημένοϲ τραχυτάταιϲ· ἐν δὲ ταύταιϲ ταῖϲ φολίϲιν\nἐμφωλεύειν φαϲὶν μυίαϲ τὰϲ χαλκοπτέρουϲ, αὗται δὲ ἀναιροῦϲιν τοὺϲ\nὄφειϲ.\nτοῖϲ οὖν ὑπὸ τούτων δηχθεῖϲιν παρακολουθεῖ | τάδε· οἴδημα 2\nμελανίζον, ἄλγημα ϲφοδρόν, νομή, παρακοπή, ξηρότηϲ ϲώματοϲ, λυγμόϲ,\nἔμετοϲ χολωδῶν, οὔρων ἐποχή, ἀφωνία, κάροϲ, τρόμοϲ καὶ μετὰ\nῥωγμοῦ θάνατοϲ, τοῖϲ δὲ πατήϲαϲιν αὐτὸν ἐκδορὰ ϲκελῶν καὶ οἰδήματα,\nκαὶ καθ᾿ ὅλου κατὰ νέκρωϲιν τῶν δηχθέντων τόπων ὁ θάνατοϲ\nτοῖϲ πλείϲτοιϲ· οὕτω δὲ δυναμικώτατοϲ ὁ ἰόϲ, ὡϲ καὶ τοὺϲ\nθεραπεύονταϲ ἰατροὺϲ τὰϲ χεῖραϲ βλάπτειν.\nβοηθεῖ δὲ καὶ τούτοιϲ ἀριϲτολοχία μετ᾿ οἴνου πινομένη καὶ ἡ 3\nτρίφυλλοϲ πόα, ῥίζα τε ἀϲφοδέλου παραπληϲίωϲ λαμβανομένη, καὶ\nδρυὸϲ πάϲηϲ ὁ καρπὸϲ πινόμενοϲ καὶ καταπλαϲϲόμενοϲ ἀρήγει·\n\n\n\n\n\n\nβοηθοῦνται δὲ καὶ τοῖϲ ἐπ’ ἐχεοδήκτων εἰρημένοιϲ καὶ ἐκ\nτινῶν τῶν κοινῶν καὶ καθολικῶν ἀνάλογον τοῖϲ παρακολουθοῦϲιν\nϲυμπτώμαϲιν τοῖϲ πεπληγμένοιϲ.\n1 ὁ κεγχρίνηϲ ὄφιϲ κατὰ μὲγεθόϲ ἐϲτι πηχῶν β, ϲχήματι δὲ ἀπὸ\nπάχουϲ ἐπὶ λεπτὸν ἠγμένοϲ, κατὰ δὲ χρόαν χλωρὸϲ καὶ μάλιϲτα κατὰ\nτὴν κοιλίαν, ὡϲ κέγχρῳ κατὰ τὸ χρῶμα ὁμοιοῦϲθαι, διὸ 〈καὶ〉 κεγχρίαν\nαὐτόν τινεϲ ὠνόμαϲαν. ἄλλοι δἐ φαϲιν μὴ κατὰ τοῦτο αὐτὸν κεγχρίαν\nλέγεϲθαι, ἀλλ’ ὅτι μάλιϲτα ἑαυτοῦ ἀλκιμώτεροϲ γίνεται, ὅταν ἡ κέγχροι.\nθάλλῃ. ἐν δὲ τῷ ἀμύνεϲθαι ἀκοντίζων ἑαυτὸν προϲέρχεται καὶ οὕτω\nπλήττει, ἔνθεν καὶ ὠνόμαϲται ἀκοντίαϲ.\n2 παρέπεται δὲ τοῖϲ ὑπὸ τούτου δηχθεῖϲιν, ἃ καὶ ἐπὶ τῶν ἐχεοδήκτων,\nκαὶ ἔτι χαλεπώτερα, ὥϲτε καὶ ϲηπεδόναϲ καὶ ἀπόρρευϲιν\nϲαρκῶν ἐπακολουθεῖν, καὶ δεινότερον αὐτοῖϲ τὸν θάνατον ἐπιγίνεϲθαι.\nτὰ δὲ βοηθήματα ὅμοια τοῖϲ τῶν ἐχεοδήκτων καὶ τῶν | ἄλλων τῶν\nὁμογενῶν τῶν τὰ ὅμοια νοϲήματα παρεχόντων.\n1 ταῦτα τὰ ζῷα ὅμοιά ἐϲτιν ἀλλήλοιϲ· οὐ γὰρ ἐκ πάχουϲ ἐπὶ μείουρον\nήκται, ἀλλ’ ἰϲοπαχῆ ἐϲτιν, ὡϲ μὴ νοεῖϲθαι ὑπὸ τῶν ὁρώντων,\nκατὰ ποῖον μέροϲ ἐϲτὶν ἡ κεφαλὴ καὶ κατὰ ποῖον ἡ οὐρά. μόνον\nδὲ διαφέρει τῆϲ ϲκυτάληϲ ἡ ἀμφίϲβαινα τῷ κατὰ ἀμφότερα τὰ μέρη\nβαίνειν, παρὸ καὶ ἀμφίϲβαινα κέκληται.\n2 ϲυμβαίνει δὲ τοῖϲ ὑπὸ τούτων πληγεῖϲιν τὸ μὲν δῆγμα ἀμυδρὸν\nὁρᾶϲθαι, ὡϲ ἂν ἀπὸ μυίαϲ κέντημα, δακόντα δὲ οὐκ ἀναιρει, φλεγμονὰϲ\nδὲ οὐ μόνον ἐπιφέρει, ὡϲ ἐπὶ ϲφηκῶν καὶ μελιϲϲῶν, ὅθεν\n\n\n\n\n\n\n\nμεταγέϲθω καὶ ἐπὶ τούτων τὰ αὐτὰ βοηθήματα, καὶ ἔτι τὰ ἐπὶ χερ\nϲὐδρου είρημένα.\nπαρὰ δὲ Ϲωρανῷ ἱϲτορεῖται ἡ Χαλκηδονικὴ ϲκυ 3\nτάλη ὅμοια ϲυμπτώματα παρέχουϲα τοῖϲ δηχθεῖϲιν ὑπὸ ἐχίδνηϲ παρακολουθοῦντα,\nδιὸ καὶ τοῖϲ αὐτοῖϲ βοηθήμαϲιν χρηϲτέον. καὶ καθ’ ὅλου\nἁπλῶϲ εἰπεῖν ἐπὶ παντὸϲ θηριοδήκτου τῶν κατωνομαϲμένων εἰδῶν\nτὰ πρὸϲ ἐχεοδήκτουϲ ἁρμόζει βοηθήματα, ὡϲ ἂν καθ’ ὅλου ὄντα πρὸϲ\nπαντὸϲ ἰοβόλου πληγὴν εὐάρμοϲτα.\nτὰ μὲν ϲημεῖα τούτων τῶν ζψων παρὰ τοῖϲ θηριακοῖϲ οὐχ 1\nηὐρον, τὰ δὲ παρακολουθοῦντα τοῖϲ ὑπ’ αὐτῶν πεπληγμένοιϲ καὶ τὰϲ\nθεραπείαϲ, ἃϲ ηὐρον, ἀναγράψομαι.\nτοῖϲ τοίνυν ὑπὸ τῆϲ πελιάδοϲ δηχθεῖϲιν ϲυμβαίνει πόνοϲ περὶ τὸν\nτόπον καὶ ϲηπεδὼν ἀκίνδυνοϲ, καὶ τῶν ὀφθαλμῶν περιωδυνία καὶ\nἀμαύρωϲιϲ ἐκ τοῦ τὸν ίὸν ἐπ’ αὐτοὺϲ ἀναδίδοϲθαι.\nθεραπεύονται\nδὲ οὔρῳ μὲν ϲαπρῷ τοὺϲ ὀφθαλμούϲ ἐγχυματιζόμενοι ἢ ἅλμῃ, ἢ οὔρῳ 2\nἀφθόρου παιδὸϲ καταντλεῖν αὐτῶν τὴν κεφαλὴν καὶ ἐγχυματίζειν τὰ\nὄμματα, ἡκαὶ ὀποβάλϲαμον μετὰ μέλιτοϲ Ἀττικοῦ ἢ καὶ εὐφόρβϛιον\nὁμοῦ μίξαϲ ἔγχριε.\nεὐθετεῖ δὲ ἐπὶ τούτων καὶ τὰ δριμέα κολλύρια 3\nτὰ ὀξυδερκικὰ ὑπαλειφόμενα· ἀμύϲϲοντα γὰρ τοὺϲ ὀφθαλμοὸϲ ἀραιοῖ\nτοὺϲ πόρουϲ, καὶ ἅμα τῇ δακρυρροίᾳ ὁ ἰὸϲ ἐκκρίνεται. ὅταν δὲ λήξωϲιν\nοἱ ἐν βάθει πόνοι, μόνη δὲ περὶ τοὺϲ ὀφθαλμοὺϲ ἡ ὀδύνη ῇ, τότε\nμεταβαίνειν δεῖ ἐπὶ τὰ ἁπαλὰ καὶ ἀνώδυνα κολλύρια· προπότιζε\nδὲ τούτουϲ τὸν τῆϲ πτιϲάνηϲ χυλὸν μετ’ ἐλαίου.\nτοῖϲ δὲ ὑπὸ τοῦ ἔλοποϲ δηχθεῖϲιν παρακολουθεῖ ϲτρόφοϲ εἰλεώδηϲ 4\nθεραπεύονται δὲ οἱ ὑπὸ τούτου δηχθέντεϲ τοῖϲ κοινοῖϲ βοηθήμαϲιν, καὶ\nμάλιϲτα τοῖϲ διουρητικοῖϲ καὶ παρηγορικοῖϲ τῶν ϲτρόφων.\n1 τὸ ζῷον τοῦτο οὐκ ἔϲτιν μὲν ἰοβόλον, ἀλκῇ δὲ καὶ δυνάμει ἀναιρεῖ.\nπλεονάζουϲιν μὲν οὖν οἱ δράκοντεϲ ἐν τῇ Αἰθιοπίᾳ καὶ ἐν τῇ\nΛυκίᾳ, τῷ δὲ χρώματι διαφέρουϲιν· οἱ | μὲν γὰρ αὐτῶν εἰϲι μέλανεϲ,\n2 οἱ δὲ κιρροί, οἱ δὲ τεφρώδειϲ· μεγέθει δὲ πάλιν κατὰ πολὺ\nδιαφέρουϲιν· οἱ μὲν γάρ εἰϲιν πήχεων πέντε, οἱ δὲ δέκα, οἱ δὲ δέκα\nπέντε, οἱ δὲ εἴκοϲιν, οἱ δὲ τριάκοντα, ἱϲτοροῦνται δὲ καὶ μείζονεϲ.\nφολίϲιν δὲ κέχρηνται καθ’ ὅλον τὸ ϲῶμα, μεγάλουϲ δὲ ἔχουϲι τοὺϲ\nὀφθαλμούϲ, καὶ ὑπὲρ τούτουϲ δὲ ἔχουϲιν ἐξοχάϲ τιναϲ, ἐοικυίαϲ ἐπι\nϲκυνίοιϲ, ὑπὸ δὲ τῷ γενείῳ ἀπόφυϲίν τινα ἔχουϲιν, ἥν καλοῦϲιν πώγωνα.\n3 τὰ δὲ τῶν ϲτομάτων διαϲτήματα μεγάλα, προπετὴϲ γλῶϲϲα\nὀδόντεϲ μεγάλοι, ἐοικότεϲ τοῖϲ τῶν ἀγρίων ὑῶν· ἔνθα δὲ ἂν δάκωϲιν,\nκατάγματα ἀπεργάζονται. αἱ γοῦν θεραπεῖαι ὡϲ ἀπὸ τραύματοϲ ἐπιτελείϲθωϲαν\nκαὶ οὐχ ὡϲ ἀπὸ ἰοβόλου ζψου.\n1 τὸ ζῷον τοῦτό ἐϲτι μὲν μεγέθει παλαιϲτῶν τριῶν, ὀξυκέφαλον\nδὲ καὶ κατὰ χρόαν ξανθόν. δύναμιν δὲ ἔχει μεγίϲτην ὑπὲρ τὰ ἅλλα\nἑρπετὰ πάντα, ὡϲ μηδὲ ἕν αὐτοῦ τὸν ϲυριγμὸν ὑπομένειν, ἀλλὰ κἂν\nεἰϲ τροφὴν ἢ ποτόν τινα τῶν ζψων ἐπείγηται καὶ αἴϲθηται τῆϲ τοῦ\n\n\n\n\n\n\n\n\nθηρίου περὶ τὸν τόπον παρουϲίαϲ, πάλιν πορεύεται καὶ ἀναχωρεῖ,\nὅθεν καὶ ἐλήλυθεν, μηδὲ τῆϲ ἀναγκαίαϲ πρὸϲ ζωὴν τροφῆϲ φροντίϲαντα·\nτηλικαύτην ἔχει δύναμιν.\nτοῖϲ δὲ ὑπ’ αὐτοῦ δηχθεῖϲιν ϲυμβαίνει φλόγωϲιϲ ὅλου τοῦ ϲώ 2\nματοϲ καὶ πελίωϲιϲ ὑπὸ τῆϲ ὑπερκαύϲεωϲ τοῦ ἰοῦ· ἀπορρέουϲιν δὲ αἱ\nτρίχεϲ ἀπὸ τοῦ ϲώματοϲ, ὡϲ μηδὲ ζωῆϲ τὸν τυχόντα χρόνον ἔχειν\nτὸν ὑπὸ τούτου πληγέντα, ἀλλὰ μὴν οὐδὲ τοῦ ϲώματοϲ τοῦ ὑπ’\nαὐτοῦ θανόντοϲ οὐδὲ ἐν ϲαρκοφάγον θιγγάνει.\nεἰ δέ τι τούτου ὑπὸ 3\nλιμῷ ἐγεύϲατο, αὐτόθι καὶ αὐτῷ ὁ θάνατοϲ ἐπιϲκήπτει, ὅθεν μάταιον\nκαὶ περιϲϲὸν ἡγούμεθα βοηθήματα ἀναγράφειν, οὐδενὸϲ τὸ καθ’ ὅλου\nϲῴζεϲθαι δυναμένου τῶν ὑπὸ τούτου πεπληγμένων. ὡϲ Ἐραϲί —\nϲτρατοϲ δέ φηϲι καϲτορίου ⋖ γ πινομέναϲ ϲὺν οἴνῳ βοηθεῖν, ὡϲαύτωϲ\nδὲ καὶ τὸν τῆϲ μήκωνοϲ ὀπόν.\nὁ πάρωοϲ ὄφιϲ ἐν τοῖϲ κατὰ τὴν Ϲυρίαν τόποιϲ εὑρίϲκεται. 1\nοὑτοι δὲ χρώματι οἱ μέν εἰϲι χαλκίζοντεϲ, οἱ δὲ μελανίζοντεϲ, οὐκ\nἀναιροῦϲι δὲ δακόντεϲ, ἀλλ’ ὡϲ ἡ ἀμφίϲβαινα καὶ ἡ ϲκυτάλη, οὕτωϲ\nκαὶ οὗτοϲ πλήξαϲ φλεγμονὰϲ μόνον ἐπάγει, διὸ καὶ τοῖϲ αὐτοῖϲ θεραπευέϲθωϲαν\nοἱ ὑπὸ τούτου πληγέντεϲ.\nὁ δὲ ϲπαθίουροϲ ἐν τοῖϲ κατὰ τὴν Χαλκίτιδα τόποιϲ εὑρίϲκε 2\nται. ἔϲτι δὲ τὸ ζῷον ἐκ πάχουϲ ἐπὶ λεπτὸν ἠγμένον ἐπὶ τὴν οὐράν,\nπλατυκέφαλον δέ· ἔϲτι δὲ μυϲὶ ἔχθιϲτον. οὐκ ἀναιρεῖ δὲ οὐδὲ οὗτοϲ\nδάκνων, ἀλλὰ μόνον φλεγμονὰϲ ἐπιφέρει· διὸ καὶ οἱ ὑπ’ αὐτοῦ πληγέντεϲ\nτοῖϲ ὁμοίοιϲ θεραπευέϲθωϲαν.\n3 τοῖϲ δὲ ὑπὸ τῆϲ ϲκολοπένδρηϲ δεδηγμένοιϲ παρακολουθεῖ\nκνηϲμόϲ, οἴδημα μέτριον, πόνοϲ λυόμενοϲ ϲυντόμωϲ· διὸ καὶ αὐτοὶ τοῖϲ\nκοινοῖϲ βοηθοῦνται φαρμάκοιϲ. Ἀπολλώνιοϲ δὲ ἐν τοῖϲ Εξὐπορίϲτοιϲ\nπαραινεῖ ὀξάλμῃ δριμείᾳ θερμῇ καταντλεῖν τοὺϲ τόπουϲ καὶ καταπλάϲϲειν\nἁλὶ λείῳ μετ’ ὄξουϲ.\n1 ἡ μυγαλῆ ἀπεικάζεται μὲν κατὰ τὴν χρόαν τῇ κατοικιδίῳ γαλῇ.\nκατὰ δὲ τὸ μέγεθοϲ μυί, ὅθεν καὶ ϲύνθετον τὸ ὄνομα ἔχει. ἔϲτι δὲ\nτῇ χρόᾳ τεφρώδηϲ, ϲτόμα ἔχει ἐπίμηκεϲ, λεπτῇ καὶ κολοβῇ οὐρᾷ\nκέχρηται· ὀδόνταϲ δὲ λεπτοὺϲ ἔχει, καὶ τούτουϲ ἐν διϲτοιχίᾳ καθ’\nἑκατέραν δὲ γένυν, ὡϲ εἶναι τετραϲτιχίαν ὀδόντων.\n2 τοῖϲ οὖν ὑπ’\nαὐτῆϲ δηχθεῖϲιν αἱ τρώϲειϲ ἐμφανεῖϲ γίγνονται τεϲϲάρων γὰρ ϲτίχων\nτρώϲειϲ ὁραθήϲονται αἰμά τε ἐκκρίνεται πρῶτον καθαρόν, μετ’\nὀλίγον δὲ ἰχωρῶδεϲ· τὸ γὰρ ζῷον ϲήψει κτείνει.\nεἰώθαϲι δὲ καὶ\nφλύκταιναι ἐπανίϲταϲθαι, ἃϲ εἶ τιϲ ἀποϲύροι, ὄψεται τὴν ὑποκειμένην\n3 ϲάρκα τρυγώδη τε καὶ κατερρηγυῖαν· παρακολουθεῖ δὲ τοῖϲ πεπληγμένοιϲ\nκαὶ ἐμπνευμάτωϲιϲ. Ϲτράτων δέ — προιϲτορεῖ μὲν γὰρ τὰ\nπροειρημένα περὶ τοῦ ζᾡου καὶ τῶν ὑπὸ τούτου πληγέντων — ἔφη\nδέ, ὡϲ μᾶλλον τὸ ζῷον περὶ τοὺϲ διδύμουϲ ἐφάλλεται οὐ μόνον\nἀνθρώποιϲ, ἀλλὰ καὶ παντὶ ζῴῳ.\n4 βοηθοῦνται δὲ καὶ οὗτοι, ἐπειδὴ καὶ ϲήψει κινδυνεύουϲιν, μετὰ τὰ\nκοινὰ βοηθήματα οὕτωϲ· δάφνηϲ τὰ ἁπαλὰ φύλλα ϲὺν οἴνῳ ἐκλεανθέντα\nδίδου πιεῖν, καὶ λίαν ὠφελεῖ· ἢ ἀβρότονον καθεψηθὲν δι’\n\n\n\n\n\n\n\nοἴνου πότιζε, καὶ ἕρπυλλον καὶ εὔζωμον ὁμοίωϲ, καὶ χαλβάνην διεὶϲ\nοἴνῳ πότιζε, καὶ κυπαρίϲϲου τὰ ἁπαλὰ ϲφαιρία μετ ὄξουϲ, καὶ κυκλάμινον\nμετ᾿ ὀξυμέλιτοϲ, καὶ πύρεθρον ϲὺν οἴνῳ.\nἈπολλώνιοϲ δὲ 5\nἐν τοῖϲ Εὐπορίϲτοιϲ παραινεῖ· ϲκόροδα τρίψαϲ ϲὺν τοῖϲ λεπίϲμαϲιν καὶ\nκυμίνου τὸ ἴϲον διεὶϲ ἐλαίῳ κατάπλαϲϲε τὰ δήγματα καὶ ϲυνάλειφε\nτοὺϲ κύκλῳ τόπουϲ. ἐὰν δ᾿ ἐκραγῇ καὶ ἑλκωθῇ, ἠ ὀξάλμῃ κατάντλει\nκαὶ κριθὰϲ καύϲαϲ ἐπίπαϲϲε ἐπὶ τὰ ἕλκη· οὐκ ἐκραγήϲεται δέ, φηϲίν,\nἐὰν μὴ κύουϲα τυγχάνῃ ἡ δακοῦϲα μυγαλῆ. ἐπὰν δὲ ἑλκωθῇ, ϲίδια\nἑφθὰ ῥόαϲ γλυκείαϲ κατάπλαϲϲε, καὶ μυρϲίνηϲ ἀποζέματι κατ\nαντλητέον, καὶ πᾶϲιν τοῖϲ πρὸϲ νομὰϲ χρηϲτέον.\nὠφελεῖ δὲ καὶ χαλβάνηϲ 6\nϲπληνίον ἐπιτεθὲν κατὰ τοῦ δήγματοϲ, καὶ κρίθινον ἄλευρον\nμετ᾿ ὀξυμέλιτοϲ καταπλαϲθέν, καὶ αὐτὴ δὲ ἡ δακοῦϲα μυγαλῆ ἀναπτυγεῖϲα\nκαὶ ἐπιτιθεμένη τῆϲ ἰδίαϲ πληγῆϲ ἀντιφάρμακόν ἐϲτι, καὶ\nπύρεθρον δὲ ἐπιπαϲϲόμενον τῷ τραύματι.\nἈλρχιγένηϲ δὲ ἐν τοῖϲ 7\nΚατὰ γένοϲ αὐτοῦ τῶν φαρμάκων βιβλίοιϲ φηϲί· τοῖϲ δὲ ὑπὸ τῆϲ\nμυγαλῆϲ δηχθεῖϲιν παρέπεται πόνοϲ ϲφυγματώδηϲ, ἐρύθημα καθ᾿ ἕκαϲτον\nὀδόντοϲ κέντημα, ἔτι μὴν καὶ φλύκταιναι πλήρειϲ ἰχώρων, ἐκκρίϲειϲ\nτε ίχωρώδειϲ, ἀποδαρείϲηϲ δὲ τέλεον τῆϲ φλυκτίδοϲ λευκὴ ἡ\nὑποκειμένη ϲὰρξ φαίνεται κατ᾿ αὐτὸ τὸ ἕλκοϲ· τοῦτο δὲ ἀναξαινόμενον\nεἰϲ ὑμέναϲ νευρώδειϲ ἀναλύεται, πρὸϲ δὲ τούτοιϲ ἐνίοτε ϲηπόμενά τινα\nἐκπίπτει.\nβοηθοῦνται δὲ οἱ δηχθέντιϲ εὐθέωϲ αὐτὴν τὴν μυγαλῆν ἐν 8\nοἴνῳ τετριμμένην πίνοντεϲ ἢ πράϲιον ἢ εὔζωμον ἢ κνῆκον ἥμερον ἢ\nϲιϲύμβριον ἢ ἀβρότονον, ἢ τοῖϲ ἄλλοιϲ τοῖϲ ἐπὶ τῶν ὁμοίων είρημένοιϲ.\n1 τῶν τετραγνάθων εἴδη εἰϲὶ δύο, ὧν ἕν μέν ἐϲτιν ὑπόπλατυ καὶ\nὑπόλευκον, πόδαϲ ἔχον τραχεῖϲ, κατὰ δὲ τὴν κεφαλὴν δύο ἔχον ἐκφύϲειϲ,\nμίαν εὐθεῖαν καὶ μίαν πλαγίαν, ὥϲτε ϲτοχάζεϲθαι ϲτόματα\nμὲν ἔχειν δύο, γνάθουϲ δὲ τέϲϲαραϲ. τὸ δὲ ἕτερον, ὡϲ παρωμοίωϲαν\nοἱ θηριακοί, ἴϲην γραμμὴν καὶ ὁμοίαν ἔχει κατὰ τὸ ϲτόμα, ὡϲ ὁρᾶϲθαι\nϲτόματα μὲν δύο, γνάθουϲ δὲ τέϲϲαραϲ.\n2 τοῖϲ δὲ ὑπὸ τούτων\nπεπληγμένοιϲ, ὥϲ φηϲιν Ἀρχιγένηϲ ἐν τοῖϲ Κατὰ γένοϲ φαρμάκων,\nκοινῶϲ μὲν παρακολουθεῖ ταὐτά, καθάπερ καὶ ἐπὶ ϲκορπίων, ἴδια δὲ\nτὰ τοιαῦτα· τὸ τὴν πληγὴν ἀλγεῖν ϲυντόνωϲ, ὑπολευκανθίζειν τὸν\nπερὶ τὴν πληγὴν τόπον, ἀγρυπνεῖν, πρόϲωπον καὶ κεφαλὴν οἰδεῖν,\nἰϲχναίνεϲθαι δὲ μέχρι τῶν ἄρθρων τὰ πεπληγότα μέρη, ἀτροφεῖν δὲ\nκαὶ ὑγιαϲθέντα. βοηθοῦνται δὲ καλαμίνθη ἢ τριφύλλῳ ἢ πηγάνῳ ἡ\nπάνακι ἡ πολίῳ ποτιζόμενοι, καὶ τοῖϲ ἐπὶ φαλαγγιοδήκτων εἰρημένοιϲ·\nἔϲτι γὰρ καὶ ταῦτα φαλαγγίων εἴδη.\n3 περὶ ἀραχνῶν· ἔϲτιν δέ τι καὶ ἀραχνῶν γένοϲ, ὃ πλῆξαν ϲυντόνουϲ\nπόνουϲ φέρει περὶ μέϲον τὸ ὑποχόνδριον καὶ ἐρύθημα καὶ.\nδυϲουρίαν, ἐνίοτε δὲ καὶ πνιγμόν. βοηθοῦνται δὲ καὶ οἱ ὑπὸ τούτων\nπληγέντεϲ, κύμινον ἄγριον Θηβαικὸν ἢ ἄγνου ϲπέρμα ἢ λεύκηϲ τὰ\nφύλλα ποτιζόμενοι, ἢ ϲκόροδα πλείονα προϲφερόμενοι καὶ οἶνον ἐπιρροφοῦντεϲ\nἄκρατον.\n4 καὶ ὁ Ἀπολλώνιοϲ | ἐν τοῖϲ Εὐπορίϲτοιϲ τὰ\nαὐτὰ ϲχεδὸν ἡμῖν παραδίδωϲιν, μετὰ τῶν ϲιτίων ϲκόροδα παραινῶν\nδίδοϲθαι, καὶ τοῦ κυμίνου μετὰ ἴϲηϲ ἄγνου ϲὺν οἴνῳ ἀκράτῳ.\nὁ δὲ Θεόδωροϲ ἐν τῷ ος, αὑτοῦ ϲυγγράμματι περὶ φρύνου τῆϲ\nτε ἰδέαϲ καὶ τῆϲ φύϲεωϲ ἡμῖν ἐξηγούμενοϲ οὕτωϲ λέγει· ὁ φρῦνοϲ\nβατράχου εἶδοϲ εἶναί μοι δοκεῖ, ὑδρόβιον δὲ τὸ ζῷον καὶ ἐκ τῆϲ\nλιμνοβίου φύϲεωϲ μεταβεβληκὸϲ ἐπὶ τὸ χερϲόβιον.\nφρῦνοϲ δὲ προϲαγορεύεται 2\nἐμφερῶϲ τῷ χερϲύδρῳ, δυϲαλθῆ δὲ τὴν κάκωϲιν παρέχει\nτοῖϲ ἐντυγχάνουϲιν· ἔϲτι γὰρ τὸ ζῷον ἐπιμέγεθεϲ, ὡϲ μηδὲν ἀποδεῖν\nβραχείαϲ χελώνηϲ, τραχύνεταί τε τὰ νῶτα καὶ πολὺ ἐπὶ τῇ τοῦ πνεύματοϲ\nἐμπλήϲει διοιδεῖ.\nτολμηρότερον δὲ ἀμύνεται πρὸϲ τὸ ἄντικρυϲ 3\nκαὶ τοῖϲ πηδήμαϲιν τὸ μεταξὺ ϲυναίρει διάϲτημα, ϲπανίωϲ δὲ δήγμαϲιν\nχρῆται. ἄϲθμα δὲ πέφυκεν ἰῶδεϲ ἐμποιεῖν ϲφόδρα, ὡϲ κἂν μόνον\nπροϲθίγη τῷ ἄϲθματι, βλάπτειν τοὺϲ πληϲίον γινομένουϲ. πλείονα δὲ\nπερὶ τοῦ ζψου ἱϲτορούμενα παραπέμπομαι, ὡϲ μόνα τὰ χρηϲιμώτερα\nπαραθέϲθαι ϲπουδάζων.\nπαρακολουθεῖ δὲ τοῖϲ ὑπὸ τούτου πεπληγμένοιϲ οἴδημα ὅλου τοῦ 4\nϲώματοϲ καὶ κατάρρηξιϲ καὶ ϲύντομοϲ ἀπώλεια. τὰ οὖν ἁρμόζοντα\nτούτοιϲ βοηθήματα προϲενεκτέον ἐκ τῶν παραδεδομένων, λέγω δὴ τῶν\nκαθολικῶν καὶ κοινῶν ἀντιδότων καὶ τῆϲ ἄλληϲ ἀκολούθου διαίτηϲ.\nτοῖϲ δὲ ὑπὸ τῆϲ τρυγόνοϲ θαλαϲϲίαϲ πληγεῖϲι ϲυμβαίνει μὲν 1\nπροφανῆ εἶναι τὴν τρῶϲιν, ἄλγημα δὲ ϲυνεδρεύει παραχρῆμα ϲύντονον,\nκαὶ ἀπονάρκωϲιϲ | ὅλου τοῦ ϲώματοϲ καὶ ϲῆψιϲ, καὶ θάνατοϲ\nϲύντομοϲ. ἱϲτοροῦϲιν δέ τινεϲ ὡϲ εἴ τιϲ τὸ κέντρον τῆϲ τρυγόνοϲ\nτὸ πλῆξαν ἀφελὼν καὶ ἐπὶ δένδρον καταπήξοι, μάλιϲτα μὲν\n\n\n\n\n\n\nδρύινον, αὐτὸ μὲν τὸ δένδρον ξηρανθήϲεται, ὁ δὲ πάϲχων ἀπαλλαγήϲεται\nκατὰ τὸν τῆϲ ἀντιπαθείαϲ λόγον.\n2 βοηθοῦνται δὲ οἱ ὑπ᾿ αὐτῆϲ πληγέντεϲ, ἐπειδὴ ψῦξιϲ καὶ νάρκη\nὅλου τοῦ ϲώματοϲ παρακολουθεῖ, τοῖϲ θερμαίνουϲιν ϲυγχρίϲμαϲιν καὶ.\nτοῖϲ ἄλλοιϲ καταπλάϲμαϲι τοῖϲ κοινοῖϲ. ἰδίωϲ δὲ ἐπὶ τούτων τὰ\nπίτυρα ϲυνεψηθέντα μετ᾿ ὄξουϲ καὶ καταπλαϲθέντα ὠφελεῖ, καὶ αὐτὸ\nδὲ τὸ ὄξοϲ βοηθεῖ λίαν.\n3 κατ᾿ ἰδίαν δὲ δ παραδίδωϲιν ἡμῖν ὁ\nϹτράτων ἐν τοῖϲ αὑτοῦ ϲυγγράμμαϲίν ἐϲτι τόδε· κατάπλαϲϲε δέ,\nφηϲὶν οὗτοϲ, δάφνηϲ φύλλοιϲ λελεαϲμένοιϲ, καὶ τὸ ἀφέψημα δὲ τῆϲ\nδάφνηϲ μετ᾿ οἴνου δίδου πίνειν, ἢ ὀπὸν Κυρηναικὸν μετ᾿ οἴνου κεκραμένου\nδίδου πίνειν, ἢ ϲμύρνῃ ὁμοίωϲ χρηϲτέον, ἢ πέπερι μετὰ πηγάνου\nκαὶ ϲμύρνηϲ ϲυλλεάναϲ δίδου μετ᾿ οἴνου ζωροτέρου, ἢ ϲίλφιον\nλεάναϲ μετ᾿ οἴνου ὁμοίωϲ.\n4 τοῖϲ δὲ ὑπὸ τῆϲ ϲμυραίνηϲ πεπληγμένοιϲ ϲυμβαίνει, ἃ καὶ ἐπὶ\nτῶν ἐχεοδήκτων, διὸ καὶ τῶν ὁμοίων βοηθημάτων τυγχανέτωϲαν. ὁ δὲ\nἈρχιγένηϲ φηϲίν· ἐπὶ τῶν θαλαϲϲίων, οἷον τρυγόνοϲ, ϲμυραίνηϲ,\nδράκοντοϲ ϲυκῆϲ ὀποῦ ϲταλαγμὸϲ τέϲϲαραϲ ἤ πέντε μετὰ κλωνίων\nἑρπύλλου τριῶν ἢ τεϲϲάρων πότιζε.\n"};
