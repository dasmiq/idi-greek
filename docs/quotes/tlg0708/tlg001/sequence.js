var sequence = {"name":"Ammonius Grammaticus. περὶ ὁμοίων καὶ διαφόρων λέξεων","data":"ἄβαξ καὶ ἀβακιον διαφέρει. ἄβαξ μὲν γάρ, ἐφʼ οὗ τὰ\nπράγματα παρατιθέασιν ἀβάκιον δέ, ἐφʼ οὗ ψηφίζουσιν\nἀβέβηλα καὶ βέβηλα διαφέρουσιν, ἄμφω ἐπʼ ἀγαθῷ\nλαμβανόμενα. ἀβέβηλα μὲν γὰρ τὰ ἱερὰ καὶ ἄψαυστα καὶ μὴ\nβάσιμα· βέβηλα δὲ τὰ ὅσια μέν, οὐχ ἱερὰ δέ, οἷον βάσιμα\nὄντα. καὶ τοῦτο μέν, ὡς ἐρρήθη, εἰ ἐπʼ ἀγαθῷ ἄμφω λαμβάνοιντο·\nἡ γὰρ κοινὴ χρῆσις | τοῦ βεβήλου τὴν ἐναντιωτάτην\nἔχει καὶ τῷ ἀβεβήλῳ διαφοράν.\nἄγγελος καὶ ἐξάγγελος καὶ αὐτάγγελος διαφέρουσιν.\nἄγγελος μὲν γὰρ πᾶς ὁ ἀγγέλλων τὰ ἔξωθεν. ἐξάγγελος δὲ\nὁ τὰ ἔνδσθεν τοῖς ἔξω διαγγέλλων, ὃν Θουκυδίδης (7, 73, 3)\nδιάγγελον εἴρηκεν· ‘ἦσαν γάρ τινες τῷ Νικίᾳ διάγγελοιʼ. αὐτάγγελος\nδὲ ὁ τὰ ἀφʼ ἑαυτοῦ διαγγέλλων καὶ μὴ ὑφʼ ἑτέρου.\nἄγειν καὶ φέρειν διαφέρει. ἄγεται μὲν γὰρ τὰ ἔμψυχα·\nφέρεται δὲ τὰ ἄψυχα. Ὅμηρος (δ 622)\n‘οἱ δʼ ἦγον μὲν μῆλα, φέρον δʼ εὐήνορα οἶνον’.\nἀγχιστεῖς καὶ συγγενεῖς καὶ οἰκεῖοι διαφέρουσιν.\nἀγχστεῖς μὲν γάρ, οἷς ἐπειδάν τις ἐκ τοῦ γένους ἀποθάνῃ\nσυγχωρεῖ ὁ νόμος ἀντιποιεῖσθαι τῶν τούτου δικαίων· συγγενεῖς\nδὲ οἱ ὄντες ἐκ τοῦ αὐτοῦ γένους, οὐ καλούμενοι δὲ ὑπὸ\nτῶν νόμων ἐπὶ τὰ ἀγχιστικὰ δίκαια· οἰκεῖοι δὲ οἱ κατ’ ἐπιγαμίαν\nἐπιμιχθέντες τῷ οἴκῳ.\nἀγροῖκος καὶ ἄγροικος διαφέρει. προπερισπωμένως\nμὲν ὁ ἐν ἀγρῷ κατοικῶν, προπαροξυτόνως δὲ ὁ σκαιὸς τοὺς\nτρόπους.\nἄγριος καὶ ἀγρεῖος διαφέρει. ἄγριος μὲν γάρ ἐστιν ὁ\nὠμός, ἀγρεῖος δὲ ὁ ἀγροῖκος.\nἀγνοεῖν καὶ ἀμφιγνοεῖν διαφέρει. ἀγνοεῖν μὲν γάρ\nἐστι τὸ καθόλου μηδὲν εἰδέναι, ἀμφιγνοεῖν δὲ τὸ ἔν τισιν\nἐπιδιστάζειν.\nἀγωνοθέται μὲν ἐπὶ τῶν σκηνικῶν λέγονται, ἀθλοθέται\nδὲ ἐπὶ τῶν γυμνικῶν.\nἀγρονόμος ἐὰν μὲν παροξύνωμεν ἔσται ὁ ἐν ἀγροῖς\nνέμων, ἐὰν δὲ προπαροξύνωμεν ἔσται ὁ ἐν ἀγροῖς νεμόμενος.\nτὰ γὰρ προπαροξυνόμενα χαίρουσιν ἀναλύεσθαι εἰς πάθη.\nἀγόραιος καὶ ἀγοραῖος διαφέρει. ἀγόραιος ἐὰν\nπροπαροξυτόνως σημαίνει τὸν πονηρὸν τὸν ἐν ἀγορᾷ τεθραμμένον,\nἐὰν δὲ προπερισπωμένως τὸν ἐν ἀγορᾷ τιμώμενον\nἀδεὴς καὶ ἀδαὴς διαφέρει. διὰ μὲν γὰρ τοῦ ε ὁ ἄφοβος,\nδιὰ δὲ τοῦ ᾱ ὁ ἀμαθής.\nἄελλα καὶ θύελλα διαφέρει. ἄελλα μὲν ἄημα συνεστραμμένον,\nθύελλα δὲ ἄελλα θύουσα καὶ ὁρμῶσα.\nἆθλος καὶ ἆθλον διαφέρει. ἀρσενικῶς μὲν γὰρ τὸν\nἀγῶνα δηλοῖ, οὐδετέρως δὲ τὸ ἔπαθλον.\n‘οὗτος μὲν δὴ ἄεθλος ἀ〈ά〉ατος ἐκτετέλεσταιʼ (χ 5),\n\n\nἐπὶ δὲ τῶν ἐπάθλων\n‘ἀέθλια πόσʼ ἀνελόντεςʼ (Ψ 736).\nἈθῆναι καὶ Ἀττικὴ διαφέρει. Ἀθῆναι μὲν γὰρ ἡ πόλις\nἐστίν, Ἀττικὴ δὲ ἥ τε πόλις καὶ ἡ χώρα.\nαἰτῶ καὶ αἰτοῦμαι διαφέρει. τὸ μὲν γάρ αἰτῶ ἐπὶ τοῦ\nεἰσάπαξ τι λαβεῖν καὶ μὴ ἀποδοῦναι, τὸ δʼ αἰτοῦμαι ἐπὶ τῷ\nχρήσασθαι εἰς ἀπόδοσιν. Μένανδρος ἐν τῷ Ὕμνιδι (fr. 410\nKoerte 2) διαστέλλει\n‘οὐ πῦρ γὰρ αἀτῶ οὐδὲ λοπάδʼ αἰτοῦμαι\nαἰδὼς καὶ αἰσχύνη διαφέρει, ὅτι ἡ μὲν αἰδώς ἐστιν|\nἐντροπὴ πρὸς ἕκαστον ὧν σεβασμίως τις ἔχει, αἰσχύνη δʼ ἐφʼ\nοἷς ἕκαστος ἁμαρτὼν αἰσχύνεται ὡς μὴ δέον τι πράξας. καὶ\nαἰδεῖται μέν τις τὸν πατέρα, αἰσχύνεται δὲ ὃς μεθύσκεται.\nδιαστέλλει δὲ καὶ Ἀριστόξενος ὁ μουσικὸς (fr. 42a Wehrli)\nτὴν διαφορὰν | ἐν τῷ πρώτῳ Νόμων παιδευτικῶν. φησὶ\nγὰρ διαφορὰν τήνδε νομιστέον αἰδοῦς τε καὶ αἰσχύνης, ὅτι ἡ\nμὲν αἰδὼς πρὸς ἡλικίαν, πρὸς ἀρετήν, πρὸς ἐμπειρίαν, πρὸς\n\n\nεὐδοξίαν. ὁ γὰρ ἐπιστάμενος αἰδεῖσθαι πρὸς ἑκάστην τῶν\nεἰρημένων ὑπεροχῶν προσέρχεται οὕτω διακείμενος οὐ διὰ τὸ\nἡμαρτηκέναι τι, ἀλλὰ διὰ τὸ σέβεσθαι καὶ τιμᾶν τὰς εἰρημένας\nὑπεροχάς. ἡ δʼ αἰσχύνη πρῶτον μὲν πρὸς πάντα ἄνθρωπον,\nἔπειτα ἐπὶ τοῖς νομιζομένοις αἰσχροῖς.\nαἶνος καὶ παροιμία διαφέρει. ὁ μὲν γὰρ αἶνός ἐστι\nλόγος κατὰ ἀναπόλησιν μυθικὴν ἀπὸ ἀλόγων ζῴν ἢ φυτῶν\nπρὸς ἀνθρώπους εἰρημένος, ὥς φησι Λούκιος Τάρραιος ἐν\nτῷ πρώτῳ Περὶ παροιμιῶν (fr. 1 p. 75 Linnenkugel), οἷον\nἀπὸ μὲν ἀλόγων ζῴων ὡς παῤ Ἀρχιλόχῳ (fr. 89 D D. 3)\n‘αἶνός τις ἀνθρώπων ὅδε,ὡς ἆρ’ ἀλώπηξ {τε} κἀετὸς ξυνωνίηνἔθεντοʼ,\nκαὶ τὰ ἑξῆς. καὶ πάλιν ὅταν λέγῃ (fr. 81, 1—2)\n‘ἐρέω τινʼ ὑμῖν αἶνον, ὦ Κηρυκίδη,ἀχνυμένη σκυτάληʼ,\nεἶτʼ ἐπιφέρει (fr. 81, 3—6)\n\n\n‘πίθηκος ᾔει θηρίων ἀποκριθείςμοῦνος ἀνʼ ἐσχατιήν.τῷ δʼ ἆῤ ἀλώπηξ κερδαλῆ συνήντετοπυκνὸν ἔχουσα νόονʼ.\nκαὶ Ἡσίοδος (opp. 202sq )\n‘νῆν δʼ αἶνον βασιλεῦσιν ἐρέω νοέουσι καὶ αὐτοῖς·ὧδ’ ἵρηξ προσέειπεν ἀηδόνα ποικιλόδειρονʼ.\nἀπὸ δὲ φυτῶν, ὡς παρὰ Καλλιμάχῳ (fr. 194 6—8 Pf.)\n‘ἄκουε δὴ τὸν αἶνον. ἔν κοτε Τμώλῳδάφνην ἐλαίην εἰκὸς οἱ πάλαι Λυδοίλέγουσι θέαθαιʼ,\nκαὶ τὰ ἑξῆς. καὶ ἔστιν αἶνος ἐξηπλωμένη παροιμία μετὰ διηγήσεος\nἀπαρτίζουσα τὸ νοούμενον πρὸς παραμυθίαν τε καὶ\nὠφέλειαν ἀνθρώπων· παροιμία δέ, ἣ τὴν ἀπὸ κεφαλαίου ἐπὶ τὸ\nχεῖρον ἀναφορὰν ἔχει ἐνδέουσαν τοῦ αἴνου, καὶ τὴν ἔξωθεν\nἐκδεχομένη μετάβασιν. οἷον ‘μένε βοῦς ποτε βοτάνηνʼ\nκαὶ ‘ἄκισσος μετ’ Ἀνθεστήριαʼ.\nαἴθε καὶ ὤφελον διαφέρει. τὸ μὲν γάρ ἐστιν ἀπαρέμψ⌞ατον⌟\nπροσώπων· τὸ δʼ ὤφελον ἐμφαίνει πρόσωπα, οἷον·\n\n\nὤφελον ἐγώ, ὤφελες σύ, ὤφελεν ἐκεῖνος. διὸ τὸ αἴθε ἐατὶν\nἐπίρρημα, τὸ δʼ ὤφελον ῥῆμα.\nαἰκίαι καὶ ὕβρεις διαφέρουσιν. αἰκίαι μὲν γάρ εἰσιν 9Va.\nαἱ ἄνευ προπηλακισμοῦ πληγαί καθὰ καὶ Δημοσθένης ὁ\nῥήτωρ φησίν (or. 21, 7)· ‘ὕβρισμαι μὲν ἐγώ, προπεπηλάκισται\nδὲ σῶμα τούμόνʼ.\nαἰπόλος καὶ ποιμὴν διαφέρει. αἰπόλος μὲν γὰρ ὁ ἐπὶ\nτῶν αἰγῶν τεταγμένος νομεύς, ποιμὴν δὲ ὁ ἐπὶ τῶν προβάτων\nἀκταὶ καὶ θῖνες διαφέρουσιν. ἀκταὶ μὲν γάρ εἰσιν οἱ\nπετρώδεις τόποι τῆς θαλάσσης, θῖνες δὲ οἱ ἀμμώδεις.\nἀκόντιον δόρατος διαφέρει. ἀκόντιον μὲν γὰρ τὸ ἀκοντιζόμενον\nἔλαττον δόρατος, δόρυ δὲ τὸ μεῖζον ᾧ ἐκ χειρὸς ἐχρῶντο.\nπαρὰ δὲ Ὁμήρῳ καὶ τὸ δόρυ προϊέναι (Υ 438 cf. Ε 656).\nἀκαιρία ἀσχολίας διενήνοχεν. ἀκαιρία μὲν γάρ ἐστιν\nἔνδεια καιροῦ ἐπιτηδείου, ἀσχολία δὲ ἡ περί τι ἄλλο ἀναστροφή.\nἀκαρὴς σὺν τῷ σ καὶ ἀκαρῆ ἄνευ τοῦ σ διαφέρει. ἀκαρῆ\nμὲν γὰρ ἄνευ τοῦ σ σημαίνει τὸ βραχύ, οἷον (FCG IV 600 M. =\nfr. ad. 580 K.) ‘οὐδʼ ὅσον ἀκαρῆ τῆς τύχης ἐπίσταμαιʼ.\nἀκαρὴς δὲ σημαίνει τὸ παρὰ βραχὺ ὄν, (FCG IV 660 M.= \nfr. ad. 581 K.)\n‘κατέπεσον ἀκαρὴς τῷ δέειʼ.\nἀληθὲς καὶ ἄληθες διαφέρει. ἀληθὲς μὲν γὰρ ὀξυτόνως\nτὸ ἐναντίον τῷ ψεύδει, ἄληθες δὲ προπαροξυτόνως τὸ\nκατ’ ἐπερώτησιν λεγόμενον.\nἁλοᾶν καὶ ἀλοιᾶν διαφέρει. ἀλοᾶν μὲν γὰρ δασέως τὸ\nἐπὶ τῆς ἅλω πατεῖν καὶ τρίβειν τοὺς στάχυας, ἀλοιᾶν δὲ ψιλῶς\nτὸ τύπτειν. Ἀριστοφάνης (ran. 149)\n‘ἡ μητέρʼ ἠλοίησεν ἡ πατρὸς ἀγαθόνʼ,\nἀφʼ οὗ καὶ μητραλοίαν φαμὲν καὶ πατραλοίαν.\nἀλλσίωσις ἑτεροιώσεως διαφέρει. ἀλλοίωσις μὲν\nγὰρ οὐ μόνον μεταχαρακτηρισμός, ἀλλὰ καὶ τῆς πρότερον\nὑπολήψεως οἴησις ἑτέρα· ἑτεροίωσις δέ, ὅταν ἀφʼ ἑτέρου\nχρώματος εἰς ἕτερον μεταβάλλῃ.\nἁλίπαστον καὶ ἁλί⌞σ⌟ παρτον διαφέρει. τὸ μὲν γὰρ\nἁλὶ πεπασμένον κρέας ἢ ἰγθὺν ἔλεγον ἁλίπαστον, ἁλί⌞σ⌟παρτον\nδὲ τὴν ἁλὶ ἐσπταρμένην χώραν ὥς τινων φθονερῶν\nτοῦτο ποιούντων. ὅθεν καὶ ὁ βίος τοὺς ᾐκισμένους καὶ\nδυσθεραπεύτως ἔχοντας τὰ σώματα ἁλι⌞σ⌟ πάρτους καλεῖ.\nἄλλος καὶ ἕτερος διαφέρει. ἕτερος μὲν γὰρ ἐπὶ δυοῖν,\nἄλλος δὲ ἐπὶ πλειόνων.\nἄλλο καὶ ἀλλοῖον διαφέρει. τὸ μὲν γὰρ ἄλλο ἐπὶ προσώπου,\nτὸ δὲ ἀλλοῖον ἐπὶ φύσεως.\nἁματροχιὰ καὶ ἁρμαροχιὰ διαφέρει. ἁματροχιὰ\nμὲν | γάρ ἔστιν ἡ ταυτοσυνδρομὴ τῶν ἁρμάτων·\n‘τῇ δʼ εἶχε Μενέλαος ἁματροχιὰς ἀλεείνωνʼ (Ψ 422).\nἁρματροχιὰ δὲ ὁ τύπος καὶ ἡ ἐγχάραξις τοῦ τροχοῦ ἡ ἐπὶ τῆς\nγῆς·\n‘οὐδέ τι πολλήγίνεται ἐπισσώτρων ἁρματροχιὴ κάτωʼ (Ψ 504sq.).\nἀμυγδαλῆ καὶ ἀμυγδάλη διαφέρουσιν. ἀμυγδαλῆ μὲν\nγὰρ περισπωμένως τὸ δένδρον δηλοῖ ἀμυγδάλη δὲ παροξυτόνως\nτὸν καρπόν, καθὰ καὶ Εὔπολις (II p. 525 M.= fr.\n253 K.) ἐν Ταξιάρχοις φησί·\n‘δίδου μασᾶσθαι Ναξίας ἀμυγδάλαςʼ.\nἅμα καὶ ὁμοῦ διαφέρει. ἅμα μὲν γάρ ἐστι χρονικὸν\nἐπίρρημα, ὁμοῦ δὲ τοπικόν. Σόλων μὲν γὰρ ἅμα ἐγένετο Ἀναχάρσιδι\nτῷ Σκύθῃ, εἴπερ κατὰ τὸν αὐτὸν χρόνον ἤκμασαν,\nὁμοῦ μέντοι οὐκέτι· οὐ γὰρ ἐν τῷ αὐτῷ τόπῳ ἐγεννήθησαν,\nἀλλʼ ὁ μὲν Ἀθήνησιν, ὁ δὲ ἐν Σκυθίᾳ. καὶ Ὅμηρος διαστέλλει\n(Δ 450sq. Θ 64 sq.)\n‘ἔνθα δʼ ἅμʼ οἰμωγή τε καὶ εὐχωλὴ πέλεν ἀνδρῶνὀλλύντων καὶ ὀλλυμένωνʼ,\nκατὰ τὸν αὐτὸν χρόνον. καὶ (Γ 1)\n‘αὐτὰρ ἐπεὶ κόσμηθεν ἅμʼ ἡγεμόνεσσιν ἕκαστοιʼ,\n(Ψ 362)\n‘οἱ δʼ ἅμα πάντες ἐφʼ ἵπποιιν μάστιγας ἀσισον.\n\n\nἐπιτροπικῶς δὲ τὸ (ο 365)\n‘τῇ ὁμοῦ ἐτρεφόμηνʼ,\nκαὶ πάλιν (μ 67)\n‘ἄλλοθ’ ὁμοῦ πίνακάς τε νεῶν καὶ σώματα φωτῶνʼ,\nἀντὶ τοῦ ἐν αὐτῷ τῷ τόπῳ. καὶ (Λ 120 sq.)\n‘τοῦ περ δὴ δύο παῖδε λάβε κρείων Ἀγαμέμνωνἐν ἑνὶ δίφρῳ ἐόντας, ὁμοῦ δʼ ἔσχον ὠκέας ἵππουςʼ.\nἔσθʼ ὅτε δʼ ὁ ποιητὴς τὸ ὁμοῦ καὶ ἐπὶ χρονικοῦ τάσσει ἐπιρρήματος,\nὥς φησιν Ἀσκληπιάδης·\n‘εἰ δὴ ὁμοῦ πόλεμός τε δαμᾷ καὶ λοιμιὸς Ἀχαιούςʼ (Α 61),\nεἰ μὴ ἄρα τις εἴποι καὶ νῦν τὸ ὁμοῦ ἐν τῷ αὐτῷ τόπῳ, οἷον\n‘ἐν Τροίᾳ ὅ τε λοιμὸς καὶ ὁ πόλεμος δαμάζει τοὺς Ἀχαμιούς.’\nἀμφότεροι καὶ ἑκάτεροι διαφέρουσιν. ἀμφότεροι μὲν\nγὰρ ἐροῦμεν, ὅταν ἐν τῷ αὐτῷ κατὰ τὸ αὐτὸ πράττωσιν\n‘ἀμ |φότεροι τὴν δοκὸν μίαν οὖσαν φέροντεςʼ. ἑκάτεροι δέ,\nἐπειδὰν χωρὶς ἑκάτερος τὸ ἑαυτοῦ πράττῃ, οἷον ‘ἑκάτερος\nαὐτῶν δοκὸν φέρωνʼ, ἤτοι ὅταν ἑκάτερος αὐτῶν μίαν φέρῃ\nκατ’ ἰδίαν.\nἀμύνεσθαι καὶ ἀμύνειν διαφέρει. ἀμύνεσθαι μὲν γάρ\nἐστι τὸ κολάζειν τοὺς προαδικήσαντας, ἀμύνειν δὲ τὸ βοηθεῖν.\nἁμαρτάνει ὁ πλημ〈μ〉ελῶν, διαμαρτάνει δὲ ὁ ἀποτυγχάνων.\nἄμιητος καὶ ἀμητὸς διαφέρει. ἄμητος μὲν γὰρ προπαροξυτόνως\nσημαίνει αὐτὰ τὰ θερίσματα, τοῦτʼ ἔστι τὸν\nκαρπόν ὀξυτόνως δὲ ὁ καιρὸς τοῦ θερισμοῦ, ὥσπερ καὶ ὁ\nτρυγητὸς τοῦ τρυγᾶν.\nἄμαθος καὶ ψάμαθος διαφέρει. ἄμαθος μὲν γὰρ ἡ ἐν\nπεδίῳ κόνις, ψάμαθος δὲ ἡ παραθαλασσία ἄμμος.\nἀνακεῖσθαι καὶ κατακεῖσθαι διαφέρει. ἀνάκειται\nμὲν γὰρ ὁ ἀνδριὰς καὶ ἡ εἰκὼν τῷδε κατὰ τιμήν, κατάκειται\nδὲ ὁ εὐωχούμενος.\nἀνδραγάθημα καὶ ἀνδρία διαφέρει. ἀνδραγάθημα\nμὲν γάρ ἐστιν, εἰ καὶ τὴν ψυχικὴν ἀρετὴν ἔχει μαρτυροῦσαν\nἀνδρία δὲ δύναμις ἐπαινουμένη.\nἀνοχὴ καὶ ἐπικηρυκεία διαφέρει. ἀνοχὴ μὲν γάρ\nἐστιν ἡ ἐν πολέμῳ διά τινα χρείαν ἀναβολὴ ⌞τῆς μάχης⌟\nκατὰ συνθήκην κοινὴ⌞ν⌟ τοῦ ⌞μὴ⌟ ἐπιέναι ἀλλήλοις· ἐπικηρυκεία\nδέ, ὅταν οἱ ἕτεροι πέμπωσι τοὺς αἰτησομένους ἀνοχὰς\nἢ σπονδὰς ἢ εἰρήνην.\nἀνάμνησις καὶ ὑπόμνησις διαφέρει. ἀνάμνησις μὲν\n\n\nγάρ ἐστιν ὅταν τις ἔλθῃ εἰς μνήμην τῶν παρελθόντων, ὑπόμνησις\nδὲ ὅταν ὑφʼ ἑτέρου εἰς τοῦτο προαχθῇ.\nἀντίρρησις καὶ ἀνασκευὴ διαφέρει. ἀντίρρησις μὲν\nγὰρ λέγεται ἡ μετὰ προσώπου καὶ εἰς λεπτὰ τομή, ἀνασκευὴ\nδὲ ὡς ἀπροσώπως ἐκφερομένη καὶ ὅλου ἀνατροπή.\nἀναβάλλεσθαι καὶ ὑπερτίθεσθαι διαφέρει. ἀναβάλλεσθαι\nμὲν γάρ ἐστι τὸ προΐεσθαι καὶ παριέναι τὸν ἐπιτήδειον\nκαιρὸν τῶν πράξεων, ὑπερτίθεσθαι δὲ τὸ ἐπιμένειν\nτὸν ἴδιον καιρὸν τῶν πράξεων.\nἀνακωχὴ καὶ ἀνοκωχὴ διαφέρει. ἀνακωχὴ μὲν γάρ\nἐστιν ἡ ἐπὶ τῶν νεῶν ἀναχώρησις, ἡ δὲ διὰ τοῦ ο ἀνοκωχὴ\nἀνοχὴ μακρὰ πολέμου διοκωχὴ δὲ καὶ ἀκωχὴ διάλειψίς\nτις καὶ ἄνεσις.\nἀνάλγητος καὶ ἀναλγὴς διαφέρει. ἀνάλγητος μὲν\nγάρ | ἐστιν ὁ ἀνεπίστρεπτος τοῦ καθήκοντος, ἀναλγὴς δὲ ὁ 17Va.\nμὴ ἀλγῶν.\nἄντικρυς καὶ ἀντικρὺ διαφέρει. ἀντικρὺ μὲν γὰρ τὸ\nἐπʼ εὐθείας καὶ ἐξ ἐναντίας, χωρίς τοῦ σ ὡς τὸ καταντικρύ·\nἄντικρυς δὲ τὸ διαρρήδην καὶ φανερῶς, καὶ τὸ ἐπʼ εὐθείας\nοπικόν.\nἀναβάτης καὶ ἐπιβάτης διαφέρει. ἀναβάτης μὲν γὰρ\nἐπὶ ἵππου, ἐπιβάτης δὲ ἐπὶ νηός.\nἀναστῆναι καὶ ἐγερθῆναι διαφέρει. ἀναστῆναι μὲν\nἐπὶ ἔργον, ἐγερθῆναι δὲ ἐξ ὕπνου.\nἀναγόμενοι καὶ ⌞ἀναχθέντες⌟ διαφέρει. ἀνήγοντο\nμὲν γὰρ οἱ πλέοντες, ἀναγόμεναί τε αἱ νῆες, οὐκ ἀναχθεῖσαι\nἀνήχθησαν δ τινες εἰς τὸ στρατηγεῖον.\nἀνεψιοὶ καὶ ἐξανεψιοὶ διαφέρουσιν. ἀνεψιοὶ μὲν γάρ\nεἰσιν οἱ τῶν ἀδελφῶν παῖδες, ἐξανεψιοὶ δὲ οἱ τῶν ἀνεψιῶν\nπαῖδες.\nἀναγκάζειν καὶ βιάζεσθαι διαφέρει. ἀναγκάζειν μὲν\n18Va. γάρ | ἐστιν ἐπὶ ἐμψύχου· βιάζεσθαι δὲ καὶ ἐπὶ ἀφύχου,\nοἷον ‘βιάζεσθαι τὴν ναῦνʼ.\nἄναρχον καὶ ἀναίτιον διαφέρει, ὅτι τὸ μὲν ἀναίτιον\nπρὸς ἕτερον λέγεται, τὸ δʼ ἄναρχον πρὸς ἑαυτό.\nἄντρον μὲν τὸ αὐτοφυὲς κοίλωμα, σπήλαιον δὲ τὸ\nχειροποίητον.\nἄνοια καὶ ἀφροσύνη διαφέρει. ἀνόητος μὲν γάρ ἐστιν\nὁ μηδὲν νοῶν ἄφρων δὲ ὁ νοῶν μέν, οὐ φρονίμως δὲ διοικῶν.\nἄξονες καὶ κύρβεις διαφέρουσιν. οἱ μὲν γὰρ ἄξονες\nἦσαν τετράγωνοι, οἱ δὲ κύρβεις τρίγωνοι. καὶ οἱ μὲν ἄξονες\nεἶχον τοὺς ἰδιωτικοὺς νόμους ἐγγεγραμμένους, οἱ δὲ κύρβεις\nτὰς δημοσίας ἱεροποιΐας καὶ εἴ τι ἕτερον τοιοῦτον.\nἀξιόχρεως μέν ἐστιν ὁ ἐπιλῦσαί τι ἱκανός, ἀξιόπιστος\nδὲ ὁ πιστεύεσθαι ἄξιος.\nἀξίωμα μέν ἐστι τὸ καθʼ ὑπερβολὴν διαπρέπον, ἀξία\nδὲ ἡ ἐκ δοκιμασίας εὐαρέστησις.\nἀποστάσιος ἀπροστασίου διαφέρει. ἀποστασίου 19Va.\nμὲν δίκην ἔλεγον, ὁπότε ἀπελεύθερος κρίνοιτο ὡς ἀποστὰς\nτοῦ δεσπότου ἀπροστασίου δέ, ὁπότε μέτοικος ἐγκαλοῖτο\nὡς μὴ ἔχων προστάτην.\nἀποκήρυκτος καὶ ἐκποίητος διαφέρει. ἀποκήρυκτος\nμὲν γάρ ἐστιν ὁ ἐπὶ ἀδικήματι ὑπὸ τοῦ πατρὸς ἐκβληθεὶς τῆς\nοἰκίας ἐκποίητος δὲ ὁ δοθεὶς ὑπὸ τοῦ πατρὸς εἰς υἱοθεσίαν\nἄλλῳ, ὃ λέγουσιν ‘εἰσποιητὸς γέγονενʼ.\nἀπολογεῖσθαι καὶ ἀπολογίζεσθαι διαφέρει. ἀπολογεῖσθαι\nμὲν γάρ ἐστι τὸ ἐπὶ τῷ λόγῳ τὴν κατηγορίαν ἀνασκευάζειν,\nἀπολογίζεσθαι δὲ τὸ ἀποδοῦναι τὸν λόγον τῶν\n\n\nδαπανημάτων. καὶ γὰρ τὸ ἁπλοῦν λογίζεσθαι καὶ λογισταὶ\nοἱ ἀριθμηταί.\nἀποδρᾶναι καὶ ἀποφεύγειν διαφέρει. ἀποδρᾶναι μὲν\nγάρ ἐστι τὸ ἀναχωρήσαντά τινα ἄδηλον εἶναι ὅπου ἐστίν\nἀποφεύγειν δὲ τὸ δῆλον μὲν εἶναι ὅπου ἐστί, μὴ δύνασθαι δὲ\nἐπιληφθῆναι. λέγει δὲ Ξενοφῶν τὴν δια |φορὰν ἐν τῇ Ἀναβάσει\n(1, 4, 8) ‘οὔτε ἀποδεδράκασιν — οἶδα γὰρ ὅπου οἴχονται —\nοὔτε ἀποπεφεύγασινʼ.\nἀπὸ καὶ παρὰ διαφέρει. ἡ μὲν γὰρ ἀπό τίθεται ἐπὶ τῶν\nἀψύχων, οἷον ‘ἀπ’ Ἀθηνῶν’ ἡ δὲ παρά ἐπὶ τῶν ἐμψύχων,\nοἷον ‘παρὰ Σωκράτουςʼ. οἱ δὲ ἐναλλάσσοντες ἁμαρτάνουσιν\nἢ ἀλλαγῇ προθέσεως χρῶνται, ὡς καὶ Ὅμηρος (Ξ 28)\n‘παρὰ νηῶν ἀνιόντεʼ\nἀντὶ τοῦ ἀπὸ τῶν νηῶν. ὡς καὶ ἀλλαχοῦ (sc. Ε 700) φησι κυρίως·\n‘οὔτέ ποτε προτρέποντο μελ†ε†νάων ἀπὸ νηῶνʼ.\nἀπελεύθερος καὶ ἐξελεύθερος διαφέρει. ἀπελεύ |θερος\nμὲν γάρ ἐστιν ὁ ἐκ δούλου ἠλευθερωμένος ἐξελεύθερος\n\n\nδὲ ὁ γενόμενος διὰ χρέα προσ†ήλυ†τος ἢ κατὰ ἄλλην τινὰ\nαἰτίαν δουλεύσας, εἶτα ἐλευθερωθείς. ἤδη μέντοι καὶ ἀδιαφόρως\nχρῶνται τοῖς ὀνόμασιν.\nἀποφορὰ καὶ εἰσφορὰ διαφέρει. ἀποφορὰ μὲν γάρ\nἐστι τὰ ὑπὸ τῶν δούλων τοῖς δεσπόταις παρεχόμενα χρήματα,\nἣν καὶ ἀναφορὰν καλοῦσιν εἰσφορὰ δὲ τὰ ὑπὸ τῶν πολιτῶν.\nἀποκριθῆναι καὶ ἀποκρίνασθαι διαφέρει. ἀποκριθῆναι\nμὲν γάρ ἐστι τὸ ἀποχωρισθῆναι, ἀποκρίνασθαι δὲ τὸ\nἐρωτηθέντα λόγον δοῦναι.\nἀπονίψασθαι καὶ κατὰ χειρὸς ὕδωρ αἰτῆσαι διαφέρει.\nἀπονέψασθαι μὲν γάρ ἐστι μετὰ τὸ φαγεῖν, κατὰ χειρὸς\nδὲ ὕδωρ αἰτῆσοι πρὸ τοῦ φαγεῖν καὶ μετὰ τὸ φαγεῖν.\nἀπὸφορὰ καὶ ἀναφορὰ διαφέρει. ἀποφορὰ μὲν γάρ 22Va.\nἐστιν ὁ νῦν καλούμενος φόρος, ἀναφορὰ δὲ ὁ ἀπὸ τῶν εὐωδῶν\nἢ δυσωδῶν ἀναφερόμενος ἀτμός.\nἀπέθανε καὶ τέθνηκε διαφέρει. ἀπέθανε μὲν νῦν,\nτέθνηκε δὲ πάλαι. ὡς ‘περιεπάτησε μὲν ὁ δεῖνα τήμερον,\nπεριπτεπάτηκε δὲ πάλαι’.\nἀπόδοσις μέν ἀψύχου λέγεται, ἀποκατάστασις δὲ\nἐμψύχου καὶ ἀγομένου.\nἄρχειν καὶ κρατεῖν διαφέρει. ἄρχειν μὲν γάρ ἐστι τό\nτινων ἐπʼ ὠφελείᾳ προΐστασθαι, κρατεῖν δὲ τὸ βίᾳ τινὰς\nἄγειν ὑπακουομένους ἐπὶ δουλείᾳ. καθὸ καὶ τῶν θηρίων κρατεῖν,\nἀλλʼ οὐκ ἄρχειν λέγεται.\nἁρπαγὴ καὶ ἁρπάγη διαφέρει παρὰ τοῖς παλαιοῖς\nἈττικοῖς, ὥς φησι Τρύφων ἐν τῷ τρίτῳ Περὶ Ἀττικῆς προσῳδίας\n(fr. 12 Vels.). ἐὰν μὲν γὰρ ὀξυτόνως προενεγκώμεθα\nκαθάπερ ἐν τῇ συνηθείᾳ, τὴν αἰφνίδιον καὶ μετὰ βίας ἀφαίρεσιν\nδηλώσει ἐὰν δὲ βαρυτόνως ἁρπάγην ὡς Ἀνάφην, ἐν ᾗ ἐκ\nτῶν φρεάτων τοὺς κάδους ἐξαίρουσιν. καὶ παρὰ Μενάνδρῳ\n(fr. 657 Koerte2) ἀναγινώσκομεν·\n‘ποτήριον, τράπεζαν, ἁρπάγην, †δεύτερον† κάδονʼ.\nκαὶ ἐν Ἡνιόχῳ (fr. 180 Koerte2)\n‘τὸν πταῖδα δʼ οὐ δίδομεν,ἀλλ’ ἁρπάγην αὐτῷ κατασκευάζομενʼ.\nἆρα καὶ ἄρα διαφέρει. ὁ μὲν γὰρ κατὰ περισπασμὸν\n\n\nλεγόμενος σύνδεσμος ἀπορηματικός ἐστιν, ὅτε ἀποροῦντες\nλέγομεν ‘ἆρα τέλος ἕξει τὸ πρᾶγμα;’. ὁ δὲ κατὰ συστολὴν\nσυλλογιστικός ‘εἰ ἡμέρα ἐστί, φῶς ἐστιν ἀλλὰ μὴν ἡμέρα\nἐστίν. φῶς ἄρα ἐστίνʼ. ‘εἰ τοῦτο συμφέρει ποιεῖν, ποιητέον\nἡμῖν ἄρα ἐατίνʼ.\nἄρτι καὶ ἀρτίως διαφέρει. ἄρτι μὲν γάρ ἐστι χρονικὸν\nἐπίρρημα, τὸ δʼ ἀρτίως ἐπὶ τοῦ ἀπηρτισμένου ἔργου τελείως.\nὥστε ἁμαρτάνει Σαπφὼ λέγουσα (fr. 123 L. -P. cf. fr. 103, 13)\n‘ἀρτίως μὲν ἁ χρυσοπέδιλος αὖ· ὡς’\nἀντὶ χρονικοῦ ἐπιρρήματος. παρὰ δέ τοῖς Ἀττικοῖς ἀρτίως\n| σημαίνει αὐτῆς τῆς ὥρας. τὸ δʼ ἄρτι παρατατικῶς καὶ ἐπὶ\nτοῦ παρωχηκότος.\nἀράχνη καὶ ἀράχνιον διαφέρει. ἀράχνη μὲν γὰρ\nθηλυκῶς τὸ ὕφασμα — καὶ οὐδετέρως, τὸ ἀράχνιον --, ἀρσενικῶς\nδὲ ὁ ἀράχνης τὸ ζῷον.\nἄρνες καὶ ἀρνειοὶ διαφέρουσιν. ἄρνες μὲν γὰρ λέγονται\nοἱ νεογνοί·\n‘ὡς δὲ λύκοι ἄρνεσσιν ἐπέχραονʼ (Π 352),\n\nἀρνειοὶ δὲ οἱ προήκοντες τῇ ἡλικία·\n‘ἀρνειῷ μιν ἔγωγε ἐΐσκω πηγεσιμάλλῳὅς τ’ οΐων μέγα πῶϋ ʼ (Γ 197 sq.).\nἄρρωστος καὶ ἀρρωστῶν διαφέρει. ἄρρωστος μὲν\nγὰρ ὁ νοσῶν· ἀρρωστῶν δέ ἐστιν ὁ ἀδυνατῶν ἐπιτελεῖν τὰ\nκατὰ τὰς ὀρέξεις, ὡς Ἀριστοφάνης φησίν (p. 232sq.Nauck).\nἀρρωστεῖν τοῦ νοσεῖν διαφέρει. ἀρρωστεῖ μὲν γὰρ ὁ\nκαχεκτῶν τῷ σώματι, νοσεῖ δὲ ὁ κλινήρης.\nἀρρωδεῖν καὶ ὀρρωδεῖν διαφέρει. τὸ μὲν γὰρ διὰ τοῦ\no σημαίνει τὸ εὐλαβεῖσθαι οὕτως γὰρ ἐξηγοῦνται τὴν λέξιν·\nὄρρος δὲ λέγεται ὁ περὶ τοὺς γλουτοὺς τόπος ὅν τινες ταῦρον\nλέγουσιν· ὅθεν καὶ τῶν ὀρνέων ὁ τόπος οὗτος ὀρροπύγ??ι??ον\nκαλεῖται, οὐχ, ὥς τινες ἀγνοοῦντες, ὀρθοπύγιον. ἐτύμως\nδʼ εἴρηται, ὅρος ὢν τῆς πυγῆς καὶ οἱονεὶ ὁροπύγιον. οἱ δʼ\nεὐλαβούμενοι περί τινος ἀνασπᾶν εἰώθασι τὸ αἰδοῖον, πολλάκις\nδὲ καὶ τὰ ἄλογα τῶν ζώων ὑποστέλλειν εἰώθασι τὴν οὐρὰν\n\n\nὅταν εὐλαβῆται. εὐλόγως οὖν ἐκ τοῦ παρακολουθοῦντος τὸ\nὀρρωδεῖν εἴρηται ἐπὶ τοῦ εὐλαβεῖσθαι. καὶ Εὐριπίδης τὸν\nΠερσέα λέγοντα εἰσάγει (Andromed. fr. 130 Nauck 2)\n‘τὰς γὰρ συμφορὰς τῶν κακῶς πεπραχότωνοὐπώποθʼ ὕβρισ’, αὐτὸς ὀρρωὅῶν παθεῖνʼ.\nκαὶ τὸ μὲν ὀρρωδεῖν τοιοῦτον. τὸ δ’ ἀρρωδεῖν οἷον κατὰ στέρησιν,\nτοῦτ’ ἔστι μὴ εὐλαβεῖσθαι ἀλλὰ καταφρονεῖν καὶ τεθαρρηκέναι.\nἀσφόδελος καὶ ἀσφοδελὸς διαφέρει. προπαροξυτόνως\nμὲν γὰρ τὸ φυτόν· ὀξυτόνως δʼ ὁ τόπος\n‘κατ’ ἀσφοδελὸν λειμῶναʼ (λ 539. 573 ω 13).\nἀστεῖος καὶ ἀστικὸς διαφέρει. ἀστεῖος μὲν γὰρ ὁ πιθανός\nκαὶ χαρίεις ἢ καθόλου ἐπιδέξιος ἐν πολιτικῇ ὁμιλίᾳ·\nἀστικὸς δὲ ὁ ἐν ἄστει διατρίβων.\nἄστρον καὶ ἀστὴρ διαφέρει. ἄστρον μὲν γάρ ἐστι τὸ\nἐκ πολλῶν ἀστέρων μεμορφωμένον ζῴδιον, οἷον ὁ Ὠρίων,\nἡ Ἄρκτος. ἀστὴρ δὲ ὁ εἷς.\nἀτέχνως καὶ ἀτεχνῶς διαφέρει. τὸ μὲν γὰρ παροξύτονον\nσημαίνει τὸ χωρὶς τέχνης καὶ ἀμαθῶς· τὸ δὲ περισπώμένον\nτίθεται ἀντὶ τοῦ ἁπλῶς καὶ ἀδόλως καὶ καθάπαξ καὶ\nκαθόλου, ἄντικρυς.\nἀτιμοῦται καὶ ἀτιμάζεται διαφέρει. ἀτιμοῦται μὲν\nγάρ τις ὑπὸ τῶν νόμων ὁλοσχερεῖ ἀτιμίᾳ, ἀτιμιάζεται δὲ ὁ\nὑβριζόμενος ἔν τινι πράγματι.\nἄττα ψιλούμενον καὶ δασυνόμενον διαφέρει. ψιλούμενον\n| μὲν γὰρ σημαίνει τὸ ‘τινάʼ, δασυνόμενον δὲ τὸ ‘ἅτιναʼ.\nἀτελές καὶ ἀτέλεστον διαφέρει. ἀτελὲς μὲν γάρ ἐστι\nτὸ μήπω τετελεσμένον, ἀτέλεστον δὲ τὸ ἀδύνατον τελεσθῆναι.\nοἱ οὖν ἐναλλάσσοντες ταῦτα ἀκυρολογοῦσιν.\nαὐχὴν καὶ δέρη διαφέρει. αὐχὴν μὲν γὰρ λέγεται τὸ ὄπιαθεν\nτοῦ τραχήλου, δέρη δὲ τὸ ἔμπροσθεν καθʼὅ ἐστιν ἡ φάρυγξ.\nαὖθις καὶ αὖθι χωρὶς τοῦ σ διαφέρει. τὸ μὲν αὖθις\nἐστὶ τὸ πάλιν ἢ μετὰ ταῦτα, τὸ δʼ αὖθι τὸ αὐτόθι. κακῶς\nοὖν Καλλίμαχός φησι (fr. 1, 35 Pf.)\n‘αὖθι τὸ δʼ ἐκδύοιμι ⌞, το μοι βάρος⌟’\nἀντὶ τοῦ μετὰ ταῦτα.\nαὖτις διὰ μὲν τοῦ τ σημαίνει τὸ πάλιν, διὰ δὲ τοῦ θ τὸ\nὕστερον.\nἄχρι χωρὶς τοῦ σ χρονικὸν ἐπίρρημα, ἄχρις δὲ μετὰ τοῦ\nσ ἀντὶ τοῦ ἀκριβῶς. Ὅμηρος (Δ 522)·\n‘ἄχρις ἀπηλοίησεν’,\nοἷον ‘ἀκριβῶς ἀπέκοψεν’.\nβασιλεύς, κοίρανος καὶ ἡγεμὼν διαφέρει. βασιλεύς\nμὲν γάρ ἐστιν ὁ πατρόθεν ἢ ἀπὸ γένους τὴν ἀρχὴν παραλαβών,\n\n\nκοίρανος δὲ ὁ πρὸς καιρὸν τὸ τοῦ βασιλέως ἔργον ἐπιτελῶν,.\nοἷος ἦν πρὸ τῆς μήνιδος ὁ Ἀχιλλεύς.\n‘ὣς ὅ γε κοιρανέων δίεπε στρατόν’ (Β 207).\nἡγεμὼν δέ ἐστιν ὁ τάξεως στρατιωτικῆς ἡγούμενος, ὡς ὁ\nποιητής (Γ 1) φησιν\n‘αὐτὰρ ἐπεὶ κόσμηθεν ἅμʼ ἡγεμόνεσσιν ἕκαστοι’.\nβάρβαρον καὶ βαρβαρικὸν διαφέρει. βάρβαρον μὲν\nγάρ ἐστιν ὄνομα τὸ οὐχ Ἑλληνικόν, βαρβαρικὸν δὲ τὸ τῶν.\nβαρβάρων.\nβάραθρος καὶ βάραθρον διαφέρει. βάραθρος μὲν γὰρ\nὁ βαράθρου ἄξιος ἄνθρωπος, βάραθρον δὲ ὄρυγμά τι Ἀθήνησιν\nεἰς ὃ τοὺς κακούργους ἐνέβαλλον, ὥσπερ οἱ Λακεδαιμόνιοι\nτοὺς καταδικαζομένους ἔβαλλον εἰς τὸν κέατον.\nβααιλεῖα καὶ βασίλεια διαφέρει. προπερισπωμένω\nμέν γὰρ ἡ βασιλέως ἀρχή, προπαροξυτόνως δὲ ἡ βασιλέως\nγυνή.\nβάρις μέν ἐστιν Αἰγύπτιον πλοῖον, λέγεται δὲ καὶ ἡ\nμεγάλη οἰκία, ὡς ὑπὸ Φιλίππου.\nβάσανος ἥ τε δοκιμασία καὶ ἡ διὰ τῶν πληγῶν.\nβασκαίνειν οὐ μόνον τὸ φθονεῖν ἀλλὰ καὶ τὸ συκοφαντεῖν,\nὡς Δημοσθένης ἐν τῷ Περὶ στεφάνου (189) ‘ἄν τι δύσκολον\nσυμβῇ, τοῦτο βασκαίνουσιν’.\nβεβλῆαθαι καὶ οὐτᾶσθαι διαφέρει. βεβλῆσθαι μὲν\nγάρ ἐστι τὸ ἐκ βολῆς τετρῶσθαι καὶ ἐκ τῶν ἐναντίων,\nοὐτᾶσθαι δὲ τὸ ἐκ χειρὸς τετρῶσθαι· βεβολῶαθαι δὲ\nτὸ τὴν βο⌞υ⌟λὴν πεπηρῶσθαι ⌞καὶ οἷον πεπλῆχθαι ὑπὸ δυσθυμίας⌟.\nβιοῦν καὶ ζῆν διαφέρει. βιοῦν μὲν γὰρ ἐπὶ ἀνθρώπων\nμόνον λέγεται, ζῆν δὲ ἐπὶ ἀνθρώπων καὶ ἀλόγων ζῴων,\nἤδη δέ ποτε καὶ ἐπὶ φυτῶν. ζωὴ μὲν γὰρ λέγεται εἶναι χρῆσις\nψυχῆς, βίος δὲ ὀλίγη ζωή.\nβίος ζωῆς διαφέρει. βίος μὲν ἐπὶ τῶν λογικῶν τάσσεται\nζῴων, τουτέστιν ἀνθρώπων μόνων, ζωὴ δὲ καὶ ἐπὶ ἀνθρώπων\nκαὶ ἐπὶ τῶν ἀλόγων ζῴων. ἐντεῦθεν Ἀριστοτέλης (fr. om.\nRose) τὸν βίον ὡρίσατο οὕτως· ‘βίος ἐστὶ λογικὴ ζωή’. ὁ\nοὖν ἐπὶ τῶν θηρίων βίον τάσσων ἀκυρολογεῖ.\nβιῶναι μέν ἐστι τὸ ζῆν, βιοτεύειν δὲ τὸ πορίζειν τὰ\nπρὸς τὸν βίον. {βιοῦν μὲν φήσομεν ἀνθρώπους, ζῆν δὲ καὶ τὸ\nἄλογον ζῷον}\nβλέπειν καὶ θεᾶσθαι διαφέρει. βλέπειν μὲν γὰρ\nκυρίως τὸ ὁρᾶν τι ὁπωσοῦν, θεᾶσθαι δὲ τὸ ὁρᾶν τι τῶν τεχνικῶς\nγινομένων οἷον πάλην, παγκράτιον, γραφήν.\nβλέφαρα καὶ βλεφαρίδες διαφέρει. βλέφαρα μὲν\nγάρ ἐστιν αὐτὰ τὰ ἐπικλειόμενα δέρματα, βλεφαρίδες δὲ αἱ\nτρίχες αἱ ἐπὶ τῶν βλεφάρων.\nβοὸς καὶ βόειος διαφέρει. βοὸς μὲν γὰρ πούς ἐστιν\nἐπὶ ζῶντος, βόειος δὲ ὁ τοῦ νεκροῦ.\nβούλει καὶ βούλῃ διαφέρει. τὸ βούλει μὲν γὰρ ὁριστικόν\nἐστιν οἷον ‘βούλει σχολάσαι μ⌞ο⌟ ι ι’, τὸ βούλῃ δὲ διστακτικῶς\nοἷον ‘⌞ἐὰν⌟ βούλῃ, πορευσόμεθα’.\nβοηθεῖ μὲν ὁ συνών, ἐπικουρεῖ δὲ ὁ ἔξωθεν εἰς\nβοήθειαν ἥκων, συμμαχεῖ δὲ ὁ αὐτόθεν, ὑπερμαχεῖ δὲ ὁ\nἀδυνάτῳ χρησιμιεύων, ἀμύνει δὲ ὁ τιμωρούμενος ὑπὲρ τοῦ\nἀπολωλότος.\nβουκολεῖν καὶ ἐξαπατᾶν διαφέρει. βουκολεῖν μέν\nἐστι τὸ ἐπὶ πλεῖστον καὶ ἀεὶ παραλογίζεσθαι, ἐξαπατᾶν δὲ\nπερὶ ἑνὸς πράγματος συναρπάζειν.\nβουλεύσασθαι καὶ βουλεῦσαι διαφέρει. βουλεύσασθαι\nμὲν γάρ ἐστι ταὐτὸν τῷ σκέψασθαι, βουλεῦσαι δὲ τὸ\n\n\nἐνθυμηθῆναί τι καὶ συντάξαι κακόν. οἷον βουλεῦσαι φόνον\nἱεροσυλίαν.\nβούλεσθαι μὲν ἐπὶ μόνου λεκτέον τοῦ λογικοῦ, τὸ\nδʼ ἐθέλειν καὶ ἐπὶ ἀλόγου ζῴου.\nβρύει καὶ βλύει διαφέρει. βρύει μὲν γὰρ ἐπὶ τοῦ ἀνθεῖ, 32 Va.\nβλύει δὲ ἐπὶ τοῦ ἀναβάλλει.\nβρύκειν καὶ βρύχειν διαφέρει. βρύκειν μὲν γὰρ διὰ\nτοῦ τὸ πρίειν τοῖς ὀδοῦσι, βρύχειν δὲ διὰ τοῦ χ ἐπὶ τοῦ λέοντος\nτὸ βρύχεσθαι.\nβωμὸς καὶ ἑστία καὶ ἐσχάρα καὶ μέγαρον διαφέρει,\nκαθὰ καὶ Ἀμμώνιος ὁ Λαμπριεὺς (EGHist 361 F 1a)\nἐν πρώτῳ Περὶ θυσιῶν· ‘βωμοὶ μὲν γὰρ οἱ τὰς προσβάσεις\nἔχοντες, ἐσχάρα δʼ ἡ πρὸς βιωτικὴν γινομένη ⌞χρῆσιν⌟ ἐπὶ\nτῆς ⌞γῆςμ⌟· τὰ δὲ πολυ ⌞τελῆ⌟ ἑστία⌞ι⌟· τὸ δὲ μέγαρον περιοικοδομημένη\nἑστία, ἔνθα τὰ μυστικὰ τῆς Δήμητρος’. παρὰ\n\n\nδʼ Ὁμήρῳ ἡ ἐσχάρα ἡ | αὐτὴ καὶ ἑστία καλεῖται, ὁ δὲ βωμὸς\nκαὶ τὴν βάσιν σημαίνει (η 100)\n‘χρύσειοι δʼ ἄρα κοῦροι ἐυδμήτων ἐπὶ βωμῶν’,\nἀντὶ τοῦ ἐπὶ βάσεων· καὶ ἡ ἑστία σημαίνει καὶ τὸν οἶκον\n(ξ 159 ρ 156 τ 304 υ 231)\n‘ἑατίη δʼ Ὀδυσσῆος ἀμύμονος’,\nκαὶ ἀνέστιος ὁ ἄοικος. παῤ Ἡσιόδῳ (theog. 454) καὶ ἡ σωματοειδὴς\nθεὸς Ἑστία ἐστίν, ἣν καὶ\n‘Δήμητρα{ν} καὶ Ἥρην χρυσοπέδιλον’.\nἰδίως δὲ Νεάνθης ὁ Κυζικηνὸς (FGHist. 84 F 7) ἐν τρίτῳ\nτῶν Κατὰ πόλιν βωμούς θεῶν φησιν, ἐσχάρας δʼ ἡρώων.\nπαρὰ δʼ Εὐριπίδῃ (fr. 628 N.²) ἐσχάρα ἀντὶ τοῦ βωμοῦ κεῖται\nἐν Πλεισθένει\n‘μηλοσφάγετον δαιμόνων ἐπʼ ἐσχάραις’.\nκαὶ Σοφοκλῆς (fr. 662 N.²) ἐν Χρύσῃ.\nγαμήλιος καὶ ἐπιθαλάμιον διαφέρει. ἐπιθαλάμιον\nμὲν γάρ ἐστι τὸ ἐπὶ τῷ θαλάμῳ τῆς γαμουμένης γραφὲν\nποίημα· ὁ δὲ γαμήλιος οὐ περιώρισται χρόνῳ, τάττοιτο δʼ ἂν\nκαὶ κατὰ τῆς δωρεᾶς τῆς ἐν γάμῳ διδομένης.\nγεγενῆσθαι ἐροῦμεν τὸ ὡσανεὶ γεγενημένον, γεγονέναι\nδὲ τὸ ἄψυχον πρᾶγμα.\nγενέθλια καὶ γενέσια διαφέρει. ὅτι μὲν γὰρ γενέθλια\nτάσσεται | ἐπὶ τῶν ζώντων καὶ ἐν ᾗ ἕκαστος ἡμέρα ἐγεννήθη,\nαὕτη καλεῖται γενέθλιος ἡμέρα. γενέσια δὲ ἐπὶ τῶν\nτεθνηκότων· ἐν ᾗ ἕκαστος ἡμέρα τετελεύτηκε, ταύτῃ ἐπιτελεῖται\nαὐτοῦ τὰ γενέσια. ὁ οὖν λέγων ἐπὶ τῶν ζώντων γενέσια\nἀκυρολογεῖ.\nγέρων καὶ πρεσβύτης καὶ προβεβηκὼς διαφέρει,\nἈλεξίων (fr. 1 Berndt) δηλοῖ ἐν τῇ ἐπιτομῇ τῶν Διδύμου\n(p. 378 Schmidt) Συμμίκτων λέγων οὕτως· ‘ἐκ τῶν ἀρίστωνος\nΠερὶ ἀνθρώπου γενέσεως καὶ αὐξήσεως ἄχρι γήρως.\nβρέφος μὲν γάρ ἐστι τὸ γεννηθὲν εὐθέως, παιδίον\nδὲ τὸ τρεφόμενον ὑπὸ τῆς τιθηνοῦ, παιδάριον δὲ τὸ ἤδη\nπεριπατοῦν καὶ τῆς λέξεως ἀντεχόμενον, παιδίσκος δὲ ὁ\nἐν τῇ ἐχομένῃ ἡλικίᾳ, παῖς δʼ ὁ διὰ τῶν ἐγκυκλίων μαθημάτων\nδυνάμενος ἰέναι. τὴν δʼ ἐχομένην ταύτης ἡλικίαν\n\n\nοἱ μὲν πάλλ⌞η⌟κα, οἱ δὲ βούπαιδα, οἱ δʼ ἀντίπαιδα, οἱ δὲ μελλ{ο}έφηβον\nκαλοῦσιν. ὁ δὲ μετὰ ταῦτα ἔφηβος· ἐν δὲ Κυρήνῃ\nτοὺς ἐφήβους τριακατ{α}ίους καλοῦσιν, ἐν δὲ Κρήτῃ ἀποδρόμους\n| διὰ τὸ μηδέπω τῶν κοινῶν δρόμων μετέχειν. ὁ δὲ μετὰ\nταῦτα μειράκιον, εἶτα μεῖραξ, εἶτα νεανίσκος, εἶτα νεανίας, εἶτα\nἀνὴρ μέσος, εἶτα προβεβηκώς -ὃν καὶ ὠμογέροντα καλοῦσιν —,\nεἶτα γέρων, εἶτα πρεσβύτης, εἶτα ἐσχατό⌞γ⌟ηρως.\nγελοῖον καὶ εὐτράπελον διαφέρει. γελοῖον μὲν γάρ\nἐστι τὸ ἐπὶ διαχύσει τῶν ἀκροατῶν χωρίς τινος ὕβρεως, εὐτράπελον\nδὲ τὸ μετὰ σεμνότητος χαριέντως λεγόμενον· εἴρηται\nδὲ παρὰ τὸ εὖ τρέπεσθαι τὸν λόγον.\nγέλοιος καὶ γελοῖος διαφέρει. γέλοιος μὲν ὁ καταγέλαστος,\nγελοῖος δὲ ὁ γελωτοποιός.\nγῆμαι τοῦ γήμιασθαι διαφέρει, ὅτι γαμεῖ μὲν ὁ ἀνήρ,\nγαμεῖται δὲ ἡ γυνή. καὶ Ὅμηρος τὴν διαφορὰν τετήρηκεν\nαὐτῶν, ἐπὶ τοῦ γήμασθαι εἰπών (λ 273 sq.)\n‘γημαμένη ᾧ υἱῷ· ὁ δʼ ὃν πατέῤ ἐξεναρίξαςγῆμε’,\nκαὶ Ἀνακρέων (P. M. G. 424 Page = fr. 87 D.²) διασύρων τινὰ\nἐπὶ θηλύτητι\n‘καὶ θαλάμοις ‘ἐν ᾧ κεῖνος οὐκ ἔγημεν ἀλλʼ ἐγήματοʼ,\nκαὶ Αἰσχύλος (fr. 131 Mette = fr. 13 N.²) ἐν Ἀμυμώνῃ\n‘σοὶ μὲν {γὰρ} γαμεῖσθαι μόρσιμον, γαμεῖν δὲ μή’.\nγῆρας μέν ἐστιν ἡ τελευταία ἡλικία, γήρασις δὲ ἡ\nἐπʼ αὐτὴν πόρευσις. μήποτε οὖν ταύτῃ καὶ γηρᾶν τοῦ γηράσκειν\nδιαφέρει.\nγράμμα στοιχείου διαφέρει. στοιχεῖον μὲν γάρ\nἐστιν αὐτὴ ἡ ἐκφώνησις καὶ ὁ φθόγγος, οὗ τὸ γράμμα σημεῖον\nτύπος ἢ σχῆμα· ὡς ἐν τῷ ‘τρίγωνον μέν ἐστι τὸ Δ, στρογγύλον\n\n\nδὲ τὸ Οʼ, τύπος μόνον λέγεται. τὸ δὲ στοιχεῖον τὸ ὁλόκληρον\nοἷον α β καὶ τὰ λοιπὰ στοιχεῖα. λέγεται μέντοι\n| καταχρηστικῶς καὶ τὰ στοιχεῖα γράμματα· ἤδη μέντοι καὶ\nτὰ συγγράμματα ἐκάλουν οἱ παλαιοὶ γράμματα· Καλλίμαχός\nπού (fr. 468 Pf.) φησιν\n‘γράμματα δʼ οὐκ εἴλισσον ἀπόκρυφα’,\nτουτέστι τὰ συγγράμματα, καὶ πάλιν (ep. 23, 3—4)\n‘ἀλλὰ Πλάτωνοςἐν τῷ περὶ ψυχῆς γράμμ᾿ ἀναλεξάμενος’.\nκαὶ ἐν τῇ συνηθεία πολλά φαμεν εἰδέναι γράμματα τόνδε· οὐ\nγὰρ τὰ εἴκοσι τέσσαρα, ἀλλὰ τὸν πολλῶν ἔμπειρον συγγραμμάτων.\nγυμνασθῆναι καὶ γυμν άσ ασθαι διαφέρει. γυμνασθῆναι\nμὲν γάρ ἐστι τὸ ὑφʼ ἑτέρου, γυμν⌞άσ⌟ ασθαι δὲ\nτὸ ὑφʼ ἑαυτοῦ.\nγυμνασία μὲν λέγεται ἡ τῶν γεγυμνασμένων ἄσκησις,\nἄσκησις δὲ ἡ τῶν λεγόντων καὶ σκηνικῶν.\nδαμάλης καὶ δάμαλις διαφέρει. δαμάλης μὲν γὰρ\nὁ ἄρρην μόσχος, δάμαλις δὲ ἡ θήλεια. μόσχος δὲ κοινῶς\nἐπʼ ἀμφότερα.\nδαί· σύνδεσμος ἐρωτηματικὸς ἐκτεταμένος (α 225)\n‘τίς δαὶ ὅμιλος’\nκαὶ (Κ 408)\n‘πῶς δαὶ τῶν ἄλλων Τρώων’.\nὁ δὲ συμπλεκτικὸς δέ συνεσταλμένος.\nδεσπότης καὶ κύριος διαφέρει. δεσπότης μὲν γὰρ ὁ\nτῶν ἀργυρωνήτων {καὶ} κύριος, κύριος δὲ καὶ πατὴρ υἱοῦ καὶ\nαὐτός τις ἑαυτοῦ.\nδέος καὶ φόβος διαφέρει. δέος μὲν γάρ ἐστι πολυχρόνιος\nκακοῦ ὑπόνοια, φόβος δὲ παραυτίκα πτόησις. | διόπερ 40 Va\nἩρόδοτος ἐν τῇ τετάρτῃ (4, 115, 2)· ‘ἡμέας ἔχει φόβος τε καὶ\nδέοςʼ.\nδήμιος καὶ δημόκοινος διαφέρει. δήμιος μὲν γάρ\nἐστιν ὁ ἀναιρῶν τοὺς καταδίκους, δημόκοινος δὲ ὁ βασανίζων.\n‘Δήμητερ καὶ Δάματερ διαφέρει παρὰ τοῖς Ἀττικοῖς’,\nφησὶ Τρύφων (fr. 107 Vels.). ‘Δήμητερ γάρ’, φησίν,\n‘ἔατιν ἐπὶ τῆς θεοῦ, Δάματερ δὲ ἐπὶ θαυμασμοῦ’.\nδῆμος καὶ δημὸς διαφέρει. δῆμος μὲν βαρυτόνως τὸ\nπλῆθος τῆς πόλεως, δημὸς δὲ ὀξυτόνως τὸ λίπος.\nδίσκος καὶ σόλος διαφέρει. δίσκος μὲν γάρ ἐστι λίθος\nτετρημένος, ὥς φησι Τρύφων (fr. 105 Vels.) ἐν πέμπτῳ Περὶ\nἙλληνισμοῦ, σόλος δὲ τὸ χαλκοῦν ὁλοαφύριον. Ὅμηρος\n(Ψ 826)\n‘σόλον αὐτοχόωνον’,\nκαὶ ἐν ἄλλοις (θ 186)\n‘λάβε δίσκον’,\nεἶτ᾿ ἐπιφέρει (θ 190)\n‘βόμβησεν δὲ λίθος’·\nκαὶ Πίνδαρος (Isthm. 1, 25)\n‘λιθίνοις ποτ᾿ ἂν δίσκοισι’.\nδικαστὴς καὶ διαιτητὴς διαφέρει. δικαστὴς μὲν\nγάρ ἐστιν ὁ κατὰ νόμον αἱρεθεὶς κριτής, διαιτητὴς δὲ ὁ κατὰ\nσύμφωνον αἱρεθεὶς συμβιβάσεως χάριν. Μένανδρος (fr. 316\nKoerte²) ἐν Παιδίῳ\n‘εἴ τις δικαστὴς ἢ διαιτητὴς θεῶν’.\nδιέφθαρται καὶ διέφθορε διαφέρει. διέφθαρται μὲν\nγὰρ ὑφʼ ἑτέρου, διέφθορε δʼ ἕτερον. Ἀριστοφάνης (II p.\nM. = fr. 568 K.) Κόραις·\n‘διέφθορας τὸν ὅρκον ἡμῶν’.\nΜένανδρος (fr. 5 Koerte²) Ἀδελφοῖς\n‘εἰ δʼ ἔστι⌞ν οὗτος⌟ τὴν κόρην διεφθορώς’.\nὍμηρος (Ο 128)\n‘φρένας, ἠλεέ, διέφθορας’,\nδιεφθάρης τὰς σαυτοῦ φρένας.\nδιαβόητος καὶ ἐπιβόητος διαφέρει. διαβόητος μὲν\nγάρ ἐστιν ὁ ἐπʼ ἀρετῇ ἐγνωσμένος ἐπιβόητος δὲ ὁ μοχθηρὰν\nἔχων φήμην. Ἀνακρέων (P. M. G. 354 Page = fr. 23 D.²) ἐν\nδευτέρῳ\n‘καὶ μ᾿ ἐπιβόητον κατὰ γείτονας ποιήσεις’.\nτοῦτον δʼ ἔνιοι τῶν ποιητῶν ἐπίσφατον καλοῦσιν.\nδιαβόητος περιβοήτου διαφέρει. διαβόητος μὲν γάρ\nἐστιν ὁ ἐπʼ ἀρετῇ πολυθρύλλητος, περιβόητος δὲ ὁ ἐπὶ κακίᾳ.\n(FCG IV p. 601 M. = fr. ad. 120 K.)\n‘καὶ περιβόητον πᾶσιν ἀνθρώποις ποιεῖαὑτὸν ἀκρατής· καὶ τοῦτο δὴ τὸ λεγόμενον῾῾ ἥττων ἑαυτοῦ’’ πορνιδίῳ τρισαθλίῳἑαυτὸν οὕτω παραδέδωκεν.ʼ\nδιπλοῦν καὶ διπλάσιον διαφέρει. διπλοῦν μὲν γάρ\nἐστι | κατὰ μέγεθος, διπλάσιον δὲ κατὰ ἀριθμόν, ὡς τριπλάσιον\nκαὶ τετραπλάσιον· οἷον διπλάσια χρήματα ἔχειʼ. ἐπὶ δὲ\nτῶν διπλουμένων τὸ διπτλοῦν, ὥσπερ ἐπὶ τῶν πτυσσομένων\nἱματίων ‘διπλοῦν τὸ ἱμάτιονʼ, οὐκέτι ‘διπλάσιον’.\nδιχότομος καὶ διχοτόμος διαφέρει. προπαροξυτόνως\nμὲν γὰρ ὁ εἰς δύο διῃρημένος, παροξυτόνως δὲ ὁ εἰς δύο\nδιαιρῶν. καὶ ἔστι τὸ μὲν παθητικόν, τὸ δὲ ἐνεργητικόν.\nδιήγησις καὶ διήγημα διαφέρει. διήγησις μὲν γάρ,\nκαὶ ποίησις, ἐστὶν ἡ ἐν μήκει τὸ τέλειον ἔχουσα· διήγημα δέ,\nκαὶ ποίημα, τὸ βραχύτερον.\nδιδάξω καὶ διδάξομαι διαφέρει. ‘διδάξω’ μὲν γὰρ\nδιʼ ἑαυτοῦ, ‘διδάξομαι’ δὲ διʼ ἑτέρου· ὡς ‘οἰκοδομήσω’\nμὲν διʼ ἑαυτοῦ, οἰκοδομήσασθαι δὲ διʼ ἑτέρου.\nδιφθέρα καὶ μηλωτὴ διαφέρει. διφθέρα μὲν γὰρ\nαἰγῶν, μηλωτὴ δὲ προβάτων.\nδιορθοῦν καὶ ἐπανορθοῦν διαφέρει. διορθοῦν μὲν\nγὰρ καὶ ἐπὶ δοράτων καὶ ἐπὶ ὀβελίσκων καὶ ἐπὶ λόγων, ἐπανορθοῦν\nδὲ ἐπὶ μόνων λόγων.\nδιαπολιτεύεσθαι καὶ ἀντιπολιτεύεσθαι διαφέρει.\nδιαπολιτεύεσθαι μὲν γὰρ λέγουσι τοὺς ἐκ τῆς αὐτῆς\nπόλεως, ἀντιπο λιτεύεσθαι δὲ τοὺς ἐξ ἑτέρας διʼ ἑτέρας ἀντιστατοῦντας\nἀλλήλοις. Θεόπομπος δὲ (FGHiat 115 F 261)\nκαὶ τούς ἐν μιᾷ πόλει φιλοτιμουμένους πρὸς ἀλλήλους ἀντιπολιτεύεσθαι\nἔφη.\nδιδάσκαλος καὶ ἐπιστάτης διαφέρει. διδάσκαλος\nμὲν γάρ ἐστι λόγων, ἐπιστάτης δὲ ἔργων.\nδιαλέγεται μὲν ὁ διδούς λόγον καὶ λαμβάνων· λαλεῖ\nδὲ ὁ μὴ σπουδαιολογούμενος· λέγει δὲ καὶ ὁ κατὰ διέξοδον\nἐπεξιὼν πρᾶγμα· φάσκει δὲ ὁ βραχυλόγος.\nδίκη· ἥ τε κρίσις καὶ ἡ τιμωρία καὶ τὸ δίκαιον.\nδοάσσατο τοῦ δοιάσσατο διαφέρει. τὸ μὲν γὰρ\nδοάσσατο σημαίνει τὸ ἔδοξεν, τὸ δὲ δοιάσσατο τὸ ἐδίστασε.\nδοῦλοι καὶ οἰκέται διαφέρουσι. δοῦλοι μὲν γάρ εἰσι\nκαὶ οἱ τῶν ἡδονῶν καὶ πάντες οἱ τεταγμένοι ὑπὸ βασιλέα,\nοἰκέται δὲ δεσποτῶν.\nδόξα καὶ κλέος διαφέρει. δόξα μέν ἐστιν ὁ παρὰ τῶν\nπολλῶν ἔπαινος, κλέος δὲ ὁ παρὰ τῶν σπουδαίων.\nδύναμις καὶ ἰσχὺς διαφέρει, ὥς φησι Πλάτων ἐν Πρωταγόρα\n(351 a 1). οὐ γὰρ ταὐτόν ἐστι δύναμίν τε καὶ ἰσχύν. ἡ\nμὲν γὰρ δύναμις καὶ ἀπὸ ἐπιστήμης γίνεται καὶ μανίας καὶ θυμοῦ,\nἡ δὲ ἰσχὺς ἀπὸ φύσεως καὶ εὐτροφίας τῶν σωμάτων.\nδυσπειθὴς καὶ ἀπειθὴς διαφέρει. δυσπειθὴς μὲν\nγάρ ἐστιν ὃς δυσχερῶς παραδέχεται τὸν πιστὸν λόγον, ἀπειθὴς\nδὲ ὃς ἀποκρούεται καὶ οὐχ οἷός τέ ἐστι πείθεσθαι.\nδῶμα καὶ δωμάτιον διαφέρει. δώματα μὲν γὰρ κοινῶς\nφαμεν τὰ οἰκο| δομήματα, δωμάτιον δὲ τὸν θάλαμον.\nδωροδοκία· ἥ τε δόαις τῶν δώρων καὶ ἡ λῆψις.\nἐγχρῖσαι καὶ ἐναλεῖψαι διαφέρει. ἐγχρῖσαι μὲν γὰρ\nἐπὶ σκορπίου ἢ σφηκῶν τινος τοιούτου λέγουσιν, ἐναλεῖψαι\nδὲ ἐπὶ ὀφθαλμῶν.\nἐγγυᾷ καὶ ἐγγυᾶται διαφέρει. ἐγγυᾷ μὲν γὰρ ὁ διδούς,\nἐγγυᾶται δὲ ὁ λαμβάνων.\nἐδίδαξε καὶ ἐδιδάξατο διαφέρει. ἐδίδαξε μὲν γὰρ\nὁ καθηγητής, ἐδιδάξατο δʼ ὁ πατὴρ συστήσας. Ἀριστοφάνης\nφησὶν ἐν Νεφέλαις (1338)\n‘ἐδιδαξάμην μέντοι σε νὴ Δίʼ, ὦ μέλεε’.\nεἰκὼν καὶ προτομὴ διαφέρει. εἰκὼν μὲν γάρ ἐστιν ἐτ’\nἀνθρώπου, προτομὴ δὲ λέοντος καὶ ἵππου καὶ τῶν |ἄλλων.\nἐκκλησία καὶ κατάκλησις διαφέρει. ἐκκλησίαν μὲν\nγὰρ ἔλεγον οἱ Ἀθηναῖοι τὴν σύνοδον τῶν κατὰ τὴν πόλιν,\nκατάκλησιν δὲ ὁπότε καὶ τοὺς ἐκ τῶν ἀγρῶν συνεκάλουν\nπρὸς ἐπίσκεψιν μείζονα τῶν πραγμάτων.\nἐκεῖ καὶ ἐκεῖσε διαφέρει. τὸ μὲν γὰρ ἐκεῖ δηλοῖ τὸ ἐν\nτόπῳ, τὸ δὲ ἐκεῖσε εἰς τόπον. οὕτως ἐροῦμεν ‘ἐκεῖ κατέλαβον\nαὐτόν’ καὶ ‘ἐκεῖσε πορεύσομαι’.\nἐκπολεμῶσαι καὶ ἐκπολεμῆσαι διαφέρει. ἐκπολεμῶσαι\nμὲν γάρ ἐστι τὸ εἰς πόλεμον ἐμβαλεῖν, ἐκπολεμῆσαι δὲ\nτὸ πολέμων ἐξελεῖν.\nἔκγονος καὶ ἀπόγονος διαφέρει. ἔκγονος μὲν γάρ\nἐστιν ὁ υἱός. φησὶ γὰρ Ὅμηρος (γ 122 sq.)\n‘εἰ ἐτεόν γεκείνου ἔκγονός ἐσσι θάμβος μʼ ἔχει εἰσορόωνταʼ,\nκαὶ διʼ ὅλης τῆς ποιήσεως τετήρηκεν. ἀπόγονος δʼ ὁ ἤτοι\n| υἱωνὸς ἔτι ἄπωθεν. καταχρῶνται δʼ ἔαθʼ ὅτε οἱ ἱστορικοὶ\nτῷ ἀπογόνῳ ἀντὶ τοῦ υἱοῦ.\nἑκάτερος καὶ ἕκαστος διαφέρει. ἑκάτερος μὲν γὰρ\nἐπὶ δυοῖν τάσσεται, οἷον ‘ἀναγκαῖοι δύο ἐγένοντο, ὅ τε Ἀρκὰς\nκαὶ ὁ Σάμιος· τούτων ἑκάτερος ὑπὸ συὸς ἀνῃρέθη’. τὸ\nδʼ ἕκαστος ἐπὶ πολλῶν, οἷον ‘ἑπτὰ ἦσαν οἱ ἐπὶ Θήβας στρατεύσαντες·\nτούτων ἕκαστος μίαν πύλην κατεῖχεν’.\nἐκμαρτυρία μαρτυρίας ἔν τινι διαφέρει, δηλοῖ\nμέναρχος ἐν τῷ Κατὰ Κλεομέδοντος (Dinarch. fr. LX\nB. —S.) λέγων ‘ἀναγνώσεται δὲ τῶν μὲν ἐπιδημούντων τὰς\nμαρτυρίας, τῶν δὲ ἀποδημούντων ἐκμαρτυρίας’.\nἕλκος ὠτειλῆς διαφέρει. ἕλκος μὲν γάρ ἐστι χρόνιον\nπάθος μόνον ἐκ σιδήρου γινόμενον· ἔστι δʼ ὅτε καὶ ἐκ ταὐτομαίου·\n\n\nεἴρηται δὲ παρὰ τὸ διελκύσθαι τὴν σάρκα. ὠτειλὴ δέ\nἐστιν ἡ ἐκ τοῦ σύνεγγυς ὑπὸ σιδήρου πληγή.\nἐλέατρος καὶ ἐδέατρος διαφέρει. ἐλέατρος μὲν γάρ\nἐστιν ὁ μάγειρος παρὰ τοῖς ἐλεοῖς· τράπεζαι δʼ εἰσὶ μαγειρικαί.\nὍμηρος (Ι 215)\n‘καὶ εἰν ἐλεοῖσιν ἔχευαν’.\nἐδέατρος δὲ ὁ προγεύστης, παρὰ τὰ ἐδέσματα.\nἐμβάδες καὶ ἐμβάται διαφέρει. ἐμβάδες μὲν γὰρ τὰ\nκωμικὰ ὑποδήματα, ἐμβάται δὲ τὰ τραγικά.\nἐμεῖο καὶ ἐμοῖο διαφέρει. ἐμεῖο μὲν γάρ ἐστιν ἀσύναρθρον,\nὡς Ὅμηρος (ρ 153 τ 268)\n‘ἐμεῖο δὲ σύνθεο μῦθον’.\nτὸ δʼ ἐμοῖο σύναρθρον· ‘τοῦ ἐμοῖο παιδός’. καὶ (Ω 486)\n‘μνῆσαι πατρὸς σοῖο, θεοῖς ἐπιείκελʼ Ἀχιλλεῦ’,\nἀντὶ τοῦ ‘τοῦ σοῦ πατρός’.\nἐμπειρία πείρας διαφέρει. πεῖρα μὲν γὰρ ἐφʼ ἑνὸς\nἢ δευτέρου γνῶσίς ἐστι δοκιμαζομένη, ἐμπειρία δὲ ἡ ἐπὶ | πολλῶν\n\n\nκατάληψις βεβαία. πάλιν δὲ τέχνη ἐμπειρίας διαφέρει·\nὅτι ἡ μέν ἐμπειρία ἐν τοῖς κανόσιν, ἡ γραμματικὴ δὲ τέχνη\nἀδιάπτωτος ὡς καὶ ἡ ἐπιστήμη.\nἔνδον καὶ ἔσω διαφέρει. ἔνδον μὲν γὰρ τὸ ἐν τόπῳ σημαίνει,\nἔσω δὲ τὸ εἰς τόπον. ἔνδον μὲν γάρ ἐστιν ὁ παῖς, ἔσω\nδὲ εἰσέρχομαι. ἁμαρτάνει οὖν ὁ λέγων ‘ἔνδον εἰσέρχομαι’ ἢ\n‘ἔαω ἐστὶν ὁ παῖς’. Σοφοκλῆς τὴν διαφορὰν συγχεῖ· φησὶ γὰρ\nἐν Τραχινίαις (202 sq.)\n‘γυναῖκες αἵ τ᾿ ἔσω στέγηςαἵ τʼ ἐκτός’,\nδέον εἰπεῖν ‘γυναῖκες αἵ τʼ ἔνδον’. καὶ Εὐριπίδης ἐν Ἡρακλείδῃ\n(Heraclidae 584)\n‘καὶ τὸν γέροντα τήν τ᾿ ἔσω γραῖαν δόμων’\nἀντὶ τοῦ ἔνδον. Εὔβουλος ὁ τῆς μέσης κωμῳδίας ποιητὴς ἐν\nΚαλαθηφόροις (III p. 224 M. = fr. 40 K.)\n‘ὅπως σπεύσεσθ᾿ ὅτι τις γέρων ἔσω’,\nδέον εἰπεῖν ἔνδον.\nἐνταυθοῖ καὶ ἐνταῦθα καὶ ἐνθάδε διαφέρει. ἐνταυθοῖ\nμὲν γὰρ τὴν ἐν τόπῳ σημασίαν δηλοῖ, ἐνταῦθα δὲ καὶ τὴν\n\n\nἐν τόπῳ καὶ τὴν εἰς τόπον· ὁμοίως καὶ τὸ ἐνθάδε. ἢ ὡς τὸ\nἐνταῦθα καὶ τὸ ἐνθάδε καὶ τὴν ἐν τόπῳ καὶ τὴν εἰς τόπον\nκαὶ ἀντὶ χρονικοῦ ἐπιρρήματος τοῦ τότε. ἐπὶ μὲν οὖν τοῦ\nἐνταυθοῖ (σ 105)\n‘ἐνταυθοῖ νῦν ἧσο κύνας ἀπερύκων’,\nἐπὶ δὲ τοῦ ἐνταῦθα Σοφοκλῆς ἐν Ἠλέκτρᾳ (380 sq.)\n‘ἐνταῦθα πέμψειν, ἔνθα μήπσθ᾿ ἡλίουφέγγος κα⌞τόψει⌟’\nἔχει γὰρ καὶ τὴν εἰς τόπον σημασίαν καὶ τὴν ἐν τόπῳ. ὁμοίως\nδὲ καὶ ἐπὶ τοῦ ἐνθάδε φησὶν ἡ Καλυφώ (ε 208)\n‘ἐνθάδε κʼ αὖθι μένων σὺν ἐμοὶ τόδε δῶμα φυλάσσοις’.\nἝκτωρ φησί (Π 836)\n‘σὲ δέ ⌞τʼ⌟ ἐνθάδε γῦπες ἔδονται’.\nταῦτα γὰρ τὴν ἐν τόπῳ σημασίαν δηλοῖ. τὰ δʼ εἰς τόπον\nοὕτως\n{τοῦ δʼ αὐτοῦ λύτο γούνατα καὶ φίλον ἦτορ· (Φ 114)}‘τοῦ δʼ αὐτοῦ λυκάβαντος ἐλεύσεται ἐνθύδʼ Ὀδυασεύς’\n(ξ 161). ἀπὸ δὲ τοῦ ἔνθα ἐν τόπῳ (γ 109)\n‘ἔνθα μὲν Αἴας κεῖται ἀρήϊος, ἔνθα δʼ Ἀχιλλεύς’,\nεἰς τόπον (ι 142)\n‘ἔνθα κατεπλέομεν, καί τις θεὸς ἡγεμόνευεν’,\nἀντὶ χρονικοῦ δʼ ἐπιρρήματος τοῦ τότε (Ε 1)\n‘ἔνθ᾿ αὖ Τυδείδῃ Διομήδει Παλλὰς Ἀθήνη’.\nἐνθύμημα καὶ ἐνθύμιον διαφέρει. ἐνθύμημα μὲν γάρ\nἐστι πτοιοῦ λόγου σχῆμα, τὸ δʼ ἐνθύμιον ἐτίθετο ἐπὶ τοῦ |προστροπαίου\nπαῤ Ἀττικοῖς· ὁ γοῦν Ἀντιφῶν (cf. 2 γ 10 BI.)\nἐν τοῖς Φο{ι}νικοῖς φησι ‘τεθνεὼς οὗτος ὑμῖν ἐνθύμιος γενήσεται’.\nἔνδοξος καὶ ἐπίδοξος διαφέρει. ἔνδοξος μὲν γάρ ἐστιν\nὁ ἐπίσημος, ἐπίδοξος δὲ ὁ προσδοκώμενος καὶ ἐλπιζόμενος.\nἕνεκα καὶ χάριν διαφέρει. ὁ μὲν γὰρ ἕνεκα ψιλὴν τὴν\nαἰτίαν δηλοῖ, οἷον ‘ἕνεκα Ἀλεξάνδρου καὶ ἕνεκα Ἑλένης ἐστράτευσε\nΜενέλαος· ὁ δὲ χάριν μετὰ τῆς αἰτίας δηλοῖ καὶ τὴν\nχάριν, οἷον ‘χάριν Μενελάου Ἀχιλλεὺς ἐστράτευσε’, τουτέστι\nΜενελάῳ χαριζόμενος.\nἐννοεῖν καὶ ἐννοεῖσθαι διαφέρει. ἐννοεῖ μὲν γὰρ ἄφνω,\nμὴ ἐπιστῆς· ἐννοεῖται δὲ ὁ ἀπὸ μακρὰν διαλογιζόμενος.\nἐξόσου καὶ ἐξ οὕτινος· διαφέρει. ἐξόσου μὲν γὰρ\nχρόνου, ἐξότου δὲ τοῦ ἐξ οὕτινος.\nἐξανέψιοι καὶ {ἐξ}ἀνεψιοὶ διαφέρει. καὶ ⌞ὅτι⌟ βαρυτόνως\n⌞Ἀττικοὶ⌟ προφέρονται τοὔνομα φησὶ {γὰρ} Τρύφων\n(fr. 8 Vels.) ἐν δευτέρῳ Περὶ Ἀττικῆς προσῳδίας· ‘ἐξανέψιοι\nὡς ἀμέριμνοι, ἀναστελλομένης τῆς ὀξείας ἐκ τοῦ ἀνεψιοὶ\nὀνόματος ὀξυνομένου.’ εἰσὶ δὲ οἱ μὲν ἀνεψιοὶ τῶν ἀδελφῶν\nπαῖδες, καθὰ καὶ ἡμεῖς ἐκδεχόμεθα· ἐξανεψιοὶ δὲ οἱ\nτῶν ἀνεψιῶν παῖδες.\nἐοικότα εἰκότων διαφέρει. τὰ μὲν γὰρ πίστεως\nἐχόμενα⌞εἰκότα⌟, τὰ δʼ ἐμφερῆ ἐοικότα.\nἐπικήδιον καὶ θρῆνος διαφέρουσιν. ἐπίκήδιον μὲν\nγάρ ἐστι τὸ ἐπὶ τῷ κήδει, θρῆνος δὲ τὸ ἐν ⌞οἱ⌟ῳδή⌞ποτε\nχρόνῳ⌟· οὕτω φησὶ Τρύφων (fr. 114 Vels.). ριστοκλῆς δὲ ὁ\nῬόδιος ἐν τῷ Περὶ ποιητικῆς τοὔμπαλιν· φησὶ γὰρ ‘θρῆνος\nδʼ ἐστὶν ᾠδὴ τῆς συμφορᾶς οἰκεῖον ὄνομα ἔχουσα· ὀδυρμὸν\nγὰρ ἔχει σὺν ἐγκωμίῳ τοῦ τελευτήσαντος. τινὲς μὲν οὖν κοινῶς\nπάντα εἶπον θρήνους, οἱ δὲ διαφέρειν θρῆνόν τε καὶ ἐπικήδιον\nτὸ | τὸν θρῆνον ᾄδεσθαι παῤ αὐτῇ τῇ συμφορᾷ πρὸ\nτῆς ταφῆς καὶ μετὰ τὴν ταφὴν καὶ κατὰ τὸν ἐνιαύσιον χρόνον\nτῆς κηδείας, ᾀδόμενο†ς† ὑπὸ τῶν θεραπαινίδων καὶ τῶν σὺν\nαὐταῖς, τὸ δʼ ἐπικήδιον ἔπαινόν τινα τοῦ τελευτήσαντος μετά\nτινος μετρίου σχετλιασμοῦʼ.\nἐπιστραφὴς καὶ εὐστραφὴς διαφέρει. ἐπιστραφὴς\nὁ προστακτικὸς καὶ ἐπιμελής, εὐστραφὴς δὲ ὁ ἐπιδέξιος ἐν\nταῖς μεταβολαῖς.\nἐτίκουροι καὶ σύμμαχοι διαφέρουσιν. ἐπίκουροι μὲν\nγάρ εἰσιν οἱ τοῖς πολεμουμένοις βοηθοῦντες καὶ συλλαμβανόμενοι,\nσύμμαχοι δὲ οἱ τῶν πολεμούντων. Ὅμηρος διʼ ὅλης\nἐφύλαξε τῆς ποιήσεως τὴν διαφοράν· οὐκ ἔστιν οὖν παῤ αὐτῷ\nἐπικούρους Ἑλλήνων λεγομένους ⌞εὑρεῖν⌟, ἀλλὰ Τρώων.\nἐπτιατεῖλαι καὶ ἐπισκῆψαι διαφέρει. ἐπιστεῖλαι μὲν\nδιὰ γραμμάτων, ἐπισκῆψαι δὲ διὰ λόγων.\nἐπαγγέλλει καὶ ἐπαγγέλλεται διαφέρει. ἐπαγγέλλει\nμὲν τὸ προστάσσει, ἐπαγγέλλεται δὲ τὸ ὑπισχνεῖται.\nὑπισχνεῖται δὲ ὁ τῷ αἰτήσαντι δώσειν ὁμολογήσας, ἐπαγγέλλεται\nδὲ ὁ ἀφʼ ἑαυτοῦ δώσειν ὁμολογήσας.\nἐπιτίμιον καὶ ἐπίτιμον διαφέρει. ἐπιτίμιον μὲν γὰρ\nἡ ζημία, ἐπίτιμον δὲ τὸ τῆς τιμῆς μετέχον. ὥστε οὐ δεῖ λέγειν\n‘ἐξέτισε τὸ ἐπίτιμον’, ἀλλʼ ‘ἐξέτισε τὸ ἐπιτίμιον’.\nἐπικηρύξαι καὶ ἐπικηρυκεύαασθαι διαφέρει. ἐπικηρύξαι\nμὲν γὰρ ἔλεγον τὸ ὑποσχέσθαι χρήματα δώσειν τῷ\nσυλλαβόντι καὶ ἀν αγ άγοντι καὶ ἀποκτείναντί τινα τῶν\nκαταδικασθέντων· οἱ Ἀθηναῖοι ἐπεκήρυξαν, εἰ μέν τις ζῶντα\nἀνάγοιτο Διαγόραν τὸν Μήλιον, δώσειν τάλαντον, εἰ δʼ\nἀνέλοι, τὸ ἥμισυ. ἐπικηρυκεύσασθαι δὲ ἔλεγον τὸ περὶ συμβιβάσεως\nκαὶ σπονδῶν τὰς πόλεις κήρυκας πρὸς ἀλλήλας\nδιαπέμπεσθαι.\nἐπίτιμος καὶ ἐπιτίμιος διαφέρει. ἐπίτιμος μὲν γὰρ\nὁ ἔντιμος, ἐπιτίμιος δὲ ὁ ἐπιζήμιος καὶ ἐπίπληκτος· ἀφʼ οὗ\nτὴν ἐπίπληξιν ἐπιτίμησίν φαμεν καὶ ‘ἐπιτίμησον αὐτῷ’ ἀντὶ\nτοῦ ἐπίπληξον.\nἐπιχαίρειν καὶ συγχαίρειν διαφέρει. ἐπιχαίρειν μὲν\nγάρ ἔστι τὸ συνεπιγελᾶν τοῖς ἀλλοτρίοις κακοῖς, συγχαίρειν\nδὲ τὸ συνήδεσθαί τινος ἀγαθοῖς.\nἐπιδοτικὸς μέν ἐστιν ὁ δεομένοις ἐπιδιδούς, μεταδοτικὸς\nδὲ ὁ φίλοις.\nἐρωτᾶν τοῦ πυνθάνεσθαι διαφέρει. πυνθάνεσθαι\nμὲν γάρ ἐστι τὸ κατ᾿ ἀκοὴν διεξοδικῶς ἀκούειν τὰ ὑπό τινος\nλεγόμενα, αὐτὸν οὐδʼ ἐρωτῶντα· ἐρωτᾶν δὲ τὸ ἐθέλειν τινὰ\n\n\nκεφαλαιώδη λαβεῖν ἀπόφασιν περὶ τοῦ ὑποκειμένου πράγματος.\nὁ γοῦν Τηλέμαχός φησι πρὸς τὸν Νέστορα (γ 80)\n‘εἴρεαι ὁππόθεν εἰμέν ἐγὼ δέ κέ τοι καταλέξω’,\nκαὶ Ἀχιλλεύς φησιν (Λ 611 sq.)\n‘ἀλλʼ ἴθι νῦν, Πάτροκλε Διὶ φίλε, Νέατοῤ ἔρειο,ὅντινα τοῦτον ἄγει’.\nὅτι δὲ τὸ πυνθάνεσθαι ἐπὶ ψιλοῦ τοῦ ἀκούειν τάσσεται, φανερὸν\nἐκ τοῦ λέγειν Τηλέμαχον (β 314 sq.)\n‘νῦν δʼ ὅτε δὴ μέγας εἰμὶ καὶ ἄλλων ⌞μῦθον⌟ ἀκούωνπυνθάνομαι καὶ δή μοι ἀέξεται ἔνδοθι θυμός’·\nκαὶ Ὀδυσσεύς φησι (ν 256)\n‘πυνθανόμην Ἰθάκης δὲ καὶ ἐν Τροίῃ εὑρείῃ’.\nκατὰ δὲ τοὺς φιλοσόφους ἐρώτησίς ἐστι φράσις συμβολικὴν\nἀπόκρισιν ζητοῦσα οἷον νέον ἀμφίβολον, σαφές, ἄδηλον· αὗται\nγὰρ αἱ πέντε ἀποφάσεις συμβολικαὶ καλοῦνται. ἔστι μέντοι\n\n\nγε ὅτε οὐχ οὕτως ἀλλʼ ἑτέρως ἀποκρινόμεθα πρὸς τὰς ἐρωτήσεις,\nοἷον· ‘ἡμέρα ἐατίν;’ - ‘ἔατιν’, καὶ οὕτως· ‘ἡμέρα\nἐατίν;’ — ‘ἡμέρα’, καὶ οὕτως· ‘ἡμέρα ἐστίν’. πεῦσις δέ ἐστι\nλέξις πρὸς ἣν οὐκ ἔστι συμβολικῶς ἀποκρίνασθαι, οἷον· ’ποῦ\nοἰκεῖ Ἀρίστων;’, φησὶ γὰρ ‘ἐν τῷδε τῷ τόπῳ’· καὶ (Ζ 377)\n‘πῆ ἔβη Ἀνδρομάχη;’,\nἡ δʼ ἀποκρίνεται ὅτι (Ζ 386 sq.)\n‘ἐπὶ πύργον ἔβη μέγαν Ἰλίου, οὕνεκ’ ἄκουετείρεσθαι Τρῶας’.\nοὐ γὰρ ἐνεχώρει ἐνταῦθα συμβολικῶς εἰπεῖν ‘ναὶ’ ἢ ‘οὔ’.\nκατά τι οὖν περὶ τῆς διαφορᾶς ταύτης φέρονται καὶ οἱ φιλόσοφοι\nσυμφώνως τοῖς προειρημένοις. Ποτάμων περὶ τῆς διαψορᾶς\nφησιν οὕτως·\n‘ἐρώτησις πεύσεως ⌞καὶ⌟ ἀνακρίσεως διαφέρει.\nἐρώτησις μὲν | γάρ ἐστι σύντομος ἀπόκρισις, πεῦσις δὲ\nμακρᾶς πράξεως ἀπαγγελία, ἀνάκρισις δʼ ὑποδεεστέρων\nἐξήγησις’.\nἔρως καὶ πόθος διαφέρει. ἔρως μὲν γὰρ τῶν παρόντων,\nπόθος δὲ τῶν ἀπόντων.\nἐρᾶν καὶ ποθεῖν διαφέρει. ἐρᾶν μὲν γάρ ἐστι τῶν ἐν\nὄψει, ποθεῖν δὲ τοὺς ἀπόντας. διαστέλλει δὲ καὶ Ὅμηρος\n(Ξ 328)·\n‘ὡς σέο νῦν ἔραμαι, καί με γλυκὺς ἵμερος αἱρεῖ’,\nπρὸς τὴν Ἥραν φησὶν ὁ Ζεὺς παροῦσαν. ἐπὶ δὲ τοῦ ἀπόντος\n(λ 202 sq.)\n‘ἀλλά με σοῦ πόθος σά τε μήδεα, φαίδιμ’ Ὀδυσσεῦ,σή τ᾿ ἀγανοφροσύνη μελιηδέα θυμὸν ἀπηύρα’.\nφυλάσσει γὰρ ἄκρως ὁ ποιητὴς τὰς τοιαύτας διαφοράς.\nἐρωτᾶν μέν ἐστι τὸ θέλειν κεφαλαιώδη λαβεῖν ἀπόφασιν\nἢ ναὶ ἢ οὔ, πυνθάνεσθαι δὲ τὸ κατὰ διέξοδον ἀξιοῦν\nπρᾶγμα, οἷον ‘πῶς ἐπολεμήσατε;’.\nἔρως μέν ἐστιν ἐπιβολὴ φιλοποιΐας, πόθος δʼ ἀπόντος,\nἵμερος δʼ ἔρως σπανίζων τῆς πρὸς τὸν ἐρώμενον χρείας.\nἔσται τοῦ γενήσεται διαφέρει. ἔσται μὲν γὰρ τὰ καὶ\nνῦν ὄντα, γενήσεται δὲ τὰ γενέσεως τευξόμενα, οἷον ‘νέος\nπρεσβύτης ἔσται, τῷ δʼ ἀτέκνῳ παῖδες γενήσονται’. ἄλλως\nἔσται μὲν γὰρ τὸ ὑποκείμενον, οἷον ‘ὁ παῖς ἔσται ἀνήρ’, γενήσεται\nδὲ τὸ ἀόριστον.\nἑστιάτωρ καὶ δαιτυμὼν διαφέρει. ἑστιάτωρ μὲν\nγὰρ ὁ ὑποδοχεύς, δαιτυμόνες δὲ οἱ ἑστιώμενοι.\nἑσπέρα καὶ ὀψὲ διαφέρει. ἑσπέρα μὲν γάρ ἐστι δυομένου\nτοῦ ἡλίου, ὀψὲ δὲ βραδέως καὶ μεθʼ ὁντινοῦν χρόνον. διὰ\nτοῦτο καὶ προστιθέασιν ‘ὀψὲ τῆς ἡμέρας’.\nἑταῖρος καὶ φίλος διαφέρει. ὁ μὲν γὰρ φίλος καὶ\nἑταῖρος, ὁ δʼ ἑταῖρος οὐ πάντως φίλος. διὸ καὶ ἐπὶ τοῦ ἀνέμου\nφησὶν Ὅμηρος (λ 7 μ 149)\n‘πλησίστιον ἐσθλὸν ἑταῖρον’.\nκαὶ ἄλλως· φίλοι μὲν κοινῶς λέγονται πάντες οἱ τὰ τῆς φιλίας\nδίκαια πρὸς ἑαυτοὺς ἔχοντες, ἑταῖροι δὲ ἰδίως οἱ καὶ τῇ ἡλικίᾳ\nπαραπλησίως ἔχοντες καὶ ἐν συνηθείᾳ καὶ ἐν συνεργίᾳ\nπολὺν χρόνον γεγονότες.\nἑτερόφθαλμος καὶ μονόφθαλμος διαφέρει. ἑτερό|φθαλμος\nμὲν γὰρ ὁ κατὰ περίπτωσιν πηρωθεὶς τὸν ἕτερον\nτῶν ὀφθαλμῶν, μονόφθαλμος δὲ ὁ μόνον ὀφθαλμὸν ἔχων\nὡς ὁ Κύκλωψ.\nἕτερος καὶ ἄλλος διαφέρει. ἕτερος μὲν ἐπὶ δυεῖν\nτάσσεται, ὡς Ὅμηρος (B 217)\n‘φολκὸς ἔην, χωλὸς δʼ ἕτερον πόδα’,\nτὸ δὲ ἄλλος ἐπὶ πολλῶν, ὡς αὐτὸς Ὅμηρος (Γ 104)\n‘Διὶ δʼ ἡμεῖς οἴσομεν ἄλλον’.\nεὐφυὴς καὶ εὐμαθὴς διαφέρει. εὐφυὴς μὲν γὰρ λέγεται\nπαρὰ ⌞τοῖς⌟ Ἀττικοῖς ὁ σκωπτικός, εὐμαθὴς δὲ ὁ εἰς τὸ\nμαθεῖν ταχύς.\nεὑρεῖν καὶ εὑρέσθαι διαφέρει. εὑρεῖν μὲν γὰρ τὸ καὶ\nἐν τῇ συνηθείᾳ, εὑρέσθαι δὲ οἱονεὶ τὸ ἐκπορίσασθαι. Μένανδρος\nΔυσκόλῳ (489)\n‘εὕρηκα κἀγὼ τούτου τέχνην’.\nΔίφυλος (IV p. 408 M. = fr. 68 K.) ἐν Πύρρᾳ\n‘δῶρον δʼ ἐμαυτῇ παρὰ θεῶν εὑρημένον’.\nεὔμορφος καὶ εὐειδὴς διαφέρει. εὔμορφος μὲν γὰρ ὁ\nτὴν μορφὴν εὖ ἔχων οἷον εὐπρόσωπος· καὶ γὰρ τὸ τὴν ὄψιν\nπως σχηματίζειν μορφάζειν λέγομεν. εὐειδὴς δὲ ὁ | τὸ εἶδος\nκαλῶς ἔχων, οἷον πᾶν τὸ σῶμα.\nεὐθὺς καὶ εὐθὺ καὶ εὐθέως διαφέρουσιν. εὐθὺς μὲν\nγὰρ ὁ κανών· εὐθὺ δὲ τὸ γυμνάσιον·. ἀντὶ τοῦ κατ᾿ εὐθείαν\nτοῦ γυμνασίου, εὐθὺ τὸ κανόνιον· τὸ δʼ εὐθέως ἀντὶ τοῦ\nχρονικοῦ ἐπιρρήματος. ὁ οὖν ἐναλλάσσων ἁμαρτάνει, καθὰ\nΜένανδρος ἐν Δυσκόλῳ (50. 52)\n‘τί φής; ἰδὼν ἐνθένδε πᾶς δʼ ἐλευθερῶνἀπῆλθες εὐθὺς ὡς ταχύ’.\nτινὲς μέντοι τῶν ἀρχαίων φασὶ καὶ τὸ εὐθὺς ἀντὶ χρονικοῦ\nκεῖσθαι. φασὶ γοῦν κατὰ λέξιν· ‘τινὲς δὲ τὸ μὲν εὖ λέγειν\nἐπί τινος εὐθέως οἷον, ἐὰν μὲν ᾖ θηλυκὸν τοὔνομα, ‘ἡ εὐθεῖα\n\n\nὁδός, ἡ εὐθεῖα βακτηρία’, ἐὰν δὲ ἄρρεν, ‘εὐθὺς ὁ κανών’, ἐὰν\nδʼ οὐδέτερον, ‘εὐθὺ τὸ ξύλον’. οἱ δʼ ἀρχαῖοι ἐνίοτε τὸ εὐθὺ\nἐτίθεσαν τὸ ἐφʼ ὁδοῦ τῆς τεινούσης ἐπί τινος τόπου· (vide\nFCG IV p. 601 M.)\n‘εὐθὺ τῆς στοᾶς’,\n(Eupolis com. II p. 550 M. = fr. 304, 2 K.)\n‘εὐθὺ τῶν ἀρωμάτων’.\nτὸ δὲ κατὰ τοὺς χρόνους οὐ λέγεται, ἀλλʼ εὐθύς, οἷον (IV\np. 601 M. = com. fr. ad. 582 K.)\n‘γήμαντος δʼ αὐτοῦ εὐθὺς ἔσομ’ ἐλεύθερος’\nκαὶ (ibid. M. = com. fr. ad. 583 K.)\n‘ὡς τοῦτ᾿ εἶδεν, εὐθὺς ἦν ἄνω κάτωʼ.’\nεὐφραίνεσθαι καὶ ἥδεσθαι διαφέρει. Πλάτων Πρωταγόρᾳ\n(337 c 2— 4)· ‘εὐφραίνεσθαι μὲν γάρ ἐστι μανθάνοντά\nτι καὶ φρονήσεως μεταλαμβάνοντα αὐτῇ τῇ διανοία, ἥδεαθαι\nδὲ ἐαθίοντά τι ⌞ἢ ἄλλο τι ἡδὺ πάσχοντα⌟ αὐτῷ τῷ σώματι’.\nεὐθὺς καὶ εὐθὺ διαφέρει. τὸ μὲν γὰρ εὐθὺς χρονικόν\nἐστιν ἐπίρρημα, τὸ δʼ εὐθὺ τὸ ἐξ ἐναντίας δηλοῖ.\nεὐεργεσία καὶ χάρις διαφέρει. εὐεργεσία μὲν γάρ\nἐστιν ἡ μεγάλη χάρις, χάρις δὲ ἡ ἐλάττων, οἷον χιτῶνα ἢ\nκύνα χαρίζεται, εὐεργετεῖ δὲ οὔ.\nεὐθὺ καὶ ὀρθὸν διαφέρει. τὸ μὲν γὰρ εὐθὺ ἀντίκειται\nτῷ στρεβλῷ, τὸ δὲ ὀρθὸν τῷ πλαγίῳ.\nεὖ τοῦ καλῶς διαφέρει. εὖ μὲν τὸ ὀρθῶς σημαίνει,\nκαλῶς δὲ τὸ χρήσιμον. συνῃρημένον οὖν τὸ εὖ καὶ καλῶς | ἐμφαίνει\nὀρθῶς καὶ χρησίμως.\nἐχθρὸς πολεμίου καὶ δυσμενοῦς διαφέρει. ἐχθρὸς\nμὲν γάρ ἐστιν ὁ πρότερον φίλος, πολέμιος δὲ ὁ μεθʼ ὅπλων\nχωρῶν πέλας, δυσμενὴς δὲ ὁ χρόνιον πρὸς τόν ποτε φίλον τὴν\nἔχθραν διατηρῶν καὶ δυσδιαλλάκτως ἔχων.\nζῆλος καὶ ζηλοτυπία διαφέρει. ζηλοτυπία μὲν γάρ\nἐστιν αὐτὸ τὸ πάθος ἤγουν τὸ ἐν μίσει ὑπάρχειν· ζῆλος δὲ\nμίμησις καλοῦ, οἷον ζηλοῖ τὸν καθηγητὴν ὁ παῖς.\n‘ζηλοῖ δέ τε γείτονα γείτων’,\nἩσίοδος (opp. 23) ἐπὶ καλοῦ. ζηλοτυπεῖ δὲ ἡ δεῖνα τόνδε.\nζηλῶσαι τοῦ ἐρίσαι διαφέρει. ζηλοῦν μὲν γάρ ἐστι τὸ\nσὺν ἐπιθυμίᾳ μιμεῖσθαι, ἐρίζειν δὲ τὸ μετὰ μάχης φιλονεικεῖν.\nζῆλος φθόνου διαφέρει. ζῆλος μὲν γάρ ἐστιν ἡ\nδιʼ ἐπιθυμίαν γινομένη μίμησις δοκοῦντός τινος καλοῦ, φθόνος\n| δὲ βασκανία τις τῶν ἄλλοις μὲν προσόντων ἀγαθῶν,\nἡμῖν δʼ οὔ.\nζῆλος μέν ἐστι λύπη ἐπʼ ἀλλοτρίοις ἀγαθοῖς, οἷα καὶ\nἑαυτῷ τις ἐπιθυμεῖ περιποιῆσαι.\nζήλου τρία εἴδη. ὁ μὲν γάρ ἐστι μακαρισμός, καθʼ ὅν\nφησί τις ζηλωτὸν τὸν δεῖνα ἐπὶ τῷδε· δεύτερος, καθʼ ὃν ζηλωτής\nτινος εἶναι λέγεται ὥσπερ Θησεὺς Ἡρακλέους· τρίτος\nδὲ ὁ φθόνῳ ὅμοιος.\nζυγὸς ἀρσενικῶς μὲν ἐπὶ τῶν βοῶν, οὐδετέρως δὲ ἐπὶ\nτοῦ σταθμοῦ.\nζώνη καὶ ζώνιον διαφέρει. ζώνη μὲν γάρ ἐστιν ἡ τοῦ\nἀνδρός, ζώνιον δὲ τὸ τῆς γυναικός.\nἠγέρθη καὶ ἀνέστη διαφέρει. ἠγέρθη μέν, λεκτέον,\nἀπὸ ὕπνου, ἀνέστη δὲ ἀπὸ κλίνης.\nἦθος μέν ἐστιν ἀρχὴ ἐπιτηδεύματος, τρόπος δʼ ἐπίστα|σις\nπράξεων κατὰ κρίσιν καὶ ἀναστροφήν.\nἤλπισαν καὶ ἐπήλπισαν διαφέρει. ἤλπισαν μὲν γὰρ\nαὐτοί τινες, ἐλπίδας ἔχοντες περί τινος· ἐπήλπισαν δέ, ἕτεροι\nἑτέρους εἰς ἐλπίδα ἤγαγον.\nἡμέρα ἠοῦς διαφέρει. ἡμέρα μὲν γάρ ἐστι τὸ κατάστημα\nμόνον ἀσώματον, ἣν Ἡσίοδος (theog. 124) Νυκτὸς\nγενεαλογεῖ\n‘Νυκτὸς δʼ αὖτ᾿ Αἰθήρ τε καὶ Ἡμέρη ἐξεγένοντο’.\nἠὼς δὲ τὸ συναμφότερον, ἣν πάλιν Ἡσίοδος (theog. 371sq.\n374) Θείας ὑποτίθεται\n‘Θεία δʼ {αὖθ᾿} Ἠέλιόν τε μέγαν λαμπράν τε ΣελήνηνἨῶ θʼ, ἣ πάντεσσιν ἐπιχθονίοισι φαείνειγείνατο’,\nἐπὶ δὲ τῆς σωματοειδοῦς (ο 250)\n‘ἀλλʼ ἤτοι κα χρυσόθρονος ἥρπασεν Ἠώςʼ.\nᾖς καὶ ἦσθα καὶ ἦ διαφέρει. τὸ μὲν γὰρ ἦσθα παρῳχη|μένον\nδηλοῖ χρόνον, τὸ δὲ ᾖς τὸν μέλλοντα. Ὅμηρος (Χ 233)\n‘Δηΐφοβ᾿ ἦ μέν μοι τὸ πάρος πολὺ φίλτατος ἦαθα᾿·\n\n\nἐπὶ δὲ τοῦ ᾖς Μένανδρος (fr. 454 Koerte2) ἐν Ψευδηρακλεῖ\n‘ὑπὲρ μὲν οἴνου μηδὲ γρύ, τιτθή, λέγε,ἂν τἆλλα δʼ ᾖς ἄμεμπτος {εἰς τὴν} ἕκτην ἐπὶ δέκαΒοηδρομιῶνος ἐνδελεχῶς ἕξεις ἀεί’.\nκαὶ καθόλου πάντοτε οὕτω λέγεται ἐπὶ τοῦ μέλλοντος καὶ\nκατὰ τὴν ἡμετέραν συνήθειαν, οἷον ‘ἐὰν νοῇς· ἐὰν λαλῇς·\nὅπως λαλῇς· ἐὰν ᾖς ἀγαθός’. ὁ γοῦν λέγων πρός τινα ‘ἦς\nποτε πλούσιος’ ἀγνοήσει τὴν διαφορὰν δέον φάναι ‘ἦσθα’.\nτὸ δὲ ἦ ἀντὶ τοῦ ἔφη τάσσει Ὅμηρος (Α 528 Ρ 209)\n‘ἦ καὶ κυανέῃσιν’.\nδιαφέρει δὲ τὰ ῥήματα τῇδε, ὅτι τὸ μὲν ἐπὶ τρίτου προσώπου\nμόνον τάσσεται, τὸ δὲ ἔφη ἐπὶ ⌞τῶν⌟ τριῶν, ὡς ἔφη⌞ν⌟ μὲν\n⌞ἐγώ, ἔφησθα δὲ σύ, ἔφη δʼ ἐκεῖνος⌟.\nἡσυχία ὁτὲ μὲν σιωπὴν σημαίνει, ὁτὲ δὲ τὴν ἐπιείκειαν,\nὁπότε φαμὲν ‘ἐν πολλῇ διήγομεν ἡσυχίᾳ’.\nΘαλαμιὰς ὡς ἀγαθὰς καὶ θαλάμας ὡς μεγάλας διαφέρει,\nφησὶ Τρύφων (fr. 9 Vels.), παρὰ τοῖς Ἀττικοῖς, ἐν δευτέρῳ\nΠερὶ Ἀττικῆς προσῳδίας. ἐὰν μὲν γὰρ ὀξυτονήσωμεν,\nδηλώσει τὸ τῶν Διοσκούρων ἱερόν· ἐὰν δὲ βαρυτονήσωμεν,\nτὰς καταδύσεις μηνύει.\nθαυμάζω γενικῇ μὲν συνταττόμενον σημαίνει τὸ καταγινώσκω\nκαὶ κατηγορῶ, οἷον ‘θαυμάζω τῶν ταύτην ἐχόντων\nτὴν γνώμην’· αἰτιατικῇ δὲ τὸ ἐπαινῶ, οἷον ‘θαυμιάζω τοὺς\nοὕτω φρονοῦντας’.\nθαυμάζειν ἐστὶ τὸ ἀπορεῖν τι ὂν αἰτία παραλόγου\nτινός, τερατοῦσθαι δὲ τὸ θαυμάζειν τι τέρας· ἔστι γὰρ\nτέρας τὸ παρὰ φύσιν σημαῖνόν τι.\nθεημαχία καὶ θεομαχία διαφέρει. θεημαχία μὲν\nγάρ ἐστιν ἡ πρὸς θεὸν μάχη, θεομαχία δὲ αὐτῶν τῶν θεῶν\nπρὸς ἀλλήλους μάχη.\nθεωρὸς καὶ θεατὴς διαφέρει. θεωρὸς μὲν γάρ ἐστιν\nὁ εἰς θεοὺς | πεμπόμενος, θεατὴς δὲ ὁ ἀγώνων καὶ θεάτρων.\nΕὐριπίδης ἐν Ἴωνι (301)\n‘πότερον θεατὴς ἢ χάριν μαντευμάτων’,\nτουτέστι θεωρός· καὶ Αἰσχύλος (fr. 598 Mette = fr. 289 N2.)\n‘βοᾷς τοιοῦδε πράγματος θεωρὸς ὤν’.\nἁρμαρτάνουσιν οὖν οἱ λέγοντες ‘θεωρῆσαί με δεῖ τὸν ἀγῶνα’,\nδέον εἰπεῖν ‘θεάσασθαι’. διαστέλλει δὲ τοῦτο ἐπιμελῶς\nΛυσιμαχίδης (FG Hist. 366 F 9) ἐν τῷ πρὸς Κεκίλιον (cf.\nfr. 155 p. 168 Ofenloch) Περὶ τῶν παρὰ τοῖς Ἀττικοῖς ῥητόρων,\nκαὶ πολλῶν παραθέσεις ποιεῖται. καὶ ἔστι τὸ θεάσασθαι,\n\n\nὥσπερ πρόκειται, παρὰ τὴν θέαν· τὸ δὲ θεωρεῖν, φησίν, οὐκ\nἄλλο τι τὸ τῶν θεῶν ὠρεῖν, τοῦτο δὲ τὸ φροντίζειν. διὸ\nκαὶ τοὺς τῶν θεαμάτων ἕνεκεν πεμπομένους, σὺν θυσίαις\nδὲ καὶ εὐσεβείᾳ, πάντας ὠνόμαζον θεωρούς· καὶ τὸ τοῖς\nἈθηναίοις διδόμενον θεωρικὸν οὐχὶ διὰ τὰς θέας, ὡς Κεκίλιος\nὑπέλαβεν, ἀλλὰ διὰ τὸ ἐν ταῖς ἑορταῖς εἰς τοὺς θεοὺς\nεὐσεβεῖν καὶ ἐπιθεῖν καὶ εὐφραίνεσθαι.\nθεράποντες καὶ οἰκέται διαφέρουσιν. θεράποντες\nμὲν γὰρ οἱ ὑποτεταγμένοι φίλοι, ὑφʼ ὧν θεραπεύονται οἱ προσή|κοντες·\nοἰκέται δὲ δεσποτῶν.\nθέσθαι καὶ ὑποθέσθαι διαφέρει. θέσθαι μὲν γάρ\nἐστι τὸ λαβεῖν ὑποθήκην, ὑποθέαθαι δὲ τὸ δοῦναι ὑποθήκην.\nθέλειν καὶ βούλεσθαι ἐὰν λέγῃ τις, δηλώσει ὅτι ἑκουσίως\nτε καὶ εὐλόγως ὀρέγεταί τινος.\nθερίζειν τό τε διατρίψειν τὴν τοῦ θέρους ὥραν, ὡς\nτὸ χειμάζειν, καὶ τὸ τοὺς Δημητριακοὺς καρποὺς συλλέξαι.\nΘηβαῖοι καὶ Θηβαγενεῖς διαφέρουσιν, καθὼς Δίδυμος\n(p. 238 Schmidt) ἐν Ὑπομνήματι τῷ πρώτῳ τῶν παιάνων\nΠινδάρου (fr. 60 Snell) φησίν· ‘καὶ τὸν τρίποδα ἀπὸ\nτούτου Θηβαγενεῖς πέμπουσι τὸν χρύσεον εἰς Ἰσμήν⌞ι⌟ον\n\n\nπρῶτον. τίς δʼ ἐστὶ διαφορὰ Θηβαγενῶν πρὸς Θηβαίους,\nἜφορος (FGHist 70 F 21) ἐν τῇ δευτέρᾳ φησίν· ‘οὗτοι μὲν\nοὖν συνετάχθησαν εἰς τὴν Βοιωτίαν. τοὺς δὲ τοῖς Ἀθηναίοις\nὁμόρους προσοικοῦντας ἰδίᾳ Θηβαῖοι προσηγάγοντο πολλοῖς\nἔτεσιν ὕστερον {δὲ}, οἳ σύμμικτοι μὲν ἦσαν πολλαχό|θεν,\nἐνέμοντο δὲ τὴν ὑπὸ τῶν Κιθαιρῶν χώραν καὶ τὴν ἀπομάντιον\nτῆς Εὐβοίας· ἐκαλοῦντο δὲ Θηβαγενεῖς, ὅτι προσεγένοντο\nτοῖς ἄλλοις Βοιωτοῖς διὰ Θηβαίων᾿.’\nθής, λάτρις, ἀμφίπολος καὶ ἄτμενος διαφέρουσιν.\nθὴς μὲν γὰρ ὁ ἐπὶ μισθῷ δουλεύων·\n‘θῆτές τε δμῶές τέ’ (δ 644).\nλάτρις δὲ ὁ κατὰ πολεμικὴν περίστασιν ἁλοὺς καὶ ἐπὶ δουλείαν\nπροσαχθείς. ἀμφίπολος δὲ κοινὸν ἄρρενος καὶ θηλείας\nὄνομα δούλου. ἄτμενος δὲ οὐ μόνον ὁ δοῦλος, ἀλλὰ καὶ ὁ ὑποτεταγμένος\nἐλεύθερος.\nθράσος καὶ θάρσος διαφέρει. θράσος μὲν γάρ ἐστιν\nἄλογος ὁρμή, θάρσος δὲ ἔλλογος ὁρμή.\nθύρα καὶ θυραία διαφέρει. θύρα μὲν γάρ ἐστιν ἡ ἐξ\nἀρχῆς γενομένη· Μένανδρος (fr. 331 Koerte2) ἐν Παρακαταθήκῃ\n‘θύραν ἔξελε’.\nθυραία δὲ τὸ μέλλον πρὸς ἐκκοπὴν θύρας μέγεθος.\nθύεσθαι καὶ σφάττεσθαι διαφέρει. θύεσθαι μὲν\nγάρ ἐστιν ἐπὶ τιμιῇ θεοῦ· καὶ τὸ μαντεύεσθαι {ἐπὶ τιμῇ} διὰ\nσπλάγχνων θύεσθαί φαμεν. σφάττεσθαι δὲ τὸ διʼ ἥντινα οὖν\nαἰτίαν φονεύεσθαι. καὶ τὸ μὲν ἐπʼ ἀλόγου, τὸ δὲ καὶ ἐπʼ\nἀνθρώπου τάσσεται.\nθύουσι καὶ θύονται διαφέρει. θύουσι μὲν γὰρ οἱ\nσφάττοντες τὰ ἱερεῖα, θύονται δὲ οἱ διὰ τῶν σπλάγχνων μαντευόμενοι.\nθύρα καὶ θύραι διαφέρουσιν. θύρα μὲν γάρ ἐστι τὸ\nἐπίθεμα τὸ ἐκ τῶν σανίδων, θύραι δὲ τὸ ἄνοιγμα αὐτὸ\nκαὶ τὰ χαλάσματα τῆς θύρας.\nθυμὸς μέν ἐστι πρόσκαιρος ὀργή, ὀργὴ δὲ ἡ πολυχρόνιος\nμνησικακία.\nἱερεῦσαι καὶ καθιερεῦσαι λέγουσιν ἐπὶ τῶν θυομένων\nἱερείων, ἱερῶσαι δὲ καὶ καθιερῶσαι ἐπὶ τῶν ἀνατιθεμένων.\nἱερεῖον καὶ χρηστήριον διαφέρει. ἱερεῖον μὲν γάρ\nἐστι κοινῶς τὸ σφαζόμενον πρὸς θυσίαν ἅπασαν, χρηστήριον\n\n\nδὲ τὸ ἱερὸν ᾧ χρῶνται χρηστηριαζόμενοι. Ἡρόδοτος καθάπερ\nἔτι καὶ νῦν, ὅταν χρηστήρια θύωσιν ἐν τῷ ἱερῷ.\nἱερὰ τούς τε περιβόλους τῶν ναῶν καὶ τὰ σφάγια καὶ\nτὰ ὀστᾶ τῶν ἀνθρώπων, ὡς Ὑπερίδης (fr. 49 Bl.) ἐν τῷ\nΚατὰ Ἀρχιστρατίδου, καὶ τὰ ξόανα, ὡς Θεόπομπος (FGHist\n115 F 159) ἐν εἰκοστῇ ἕκτῃ.\nἱκέσθαι καὶ ἀφικέσθαι διαφέρει, ὥς φησιν Ἡρακλείδης\n(fr. 5 Cohn). ἱκέσθαι μὲν γάρ ἐστι τὸ ἐλθεῖν, ἀφικέσθαι\nδὲ τὸ ἐπανελθεῖν. Ὅμηρος τὴν διαφοράν φησιν (Ν 645)\n‘οὐδ᾿  αὖτις ἀφίκετο πατρίδα γαῖαν᾿\nκαὶ (η 80)\n‘ἵκετο δʼ ἐς Μαραθῶνα καὶ εὐρυάγυιαν Ἀθήνην’.\nἸουδαῖοι καὶ Ἰδουμαῖοι διαφέρουσιν, ὥς φησι Πτολεμαῖος\n(FGHist 199 F 1) ἐν πρώτῳ Περὶ Ἡρώδου τοῦ\nβασιλέως. Ἰουδαῖοι μὲν γάρ εἰσιν οἱ ἐξ ἀρχῆς φυσικοί\nἸδουμαῖοι δὲ τὸ μὲν ἀρχῆθεν οὐκ ⌞Ἰδου|μαῖοι⌟ ἀλλὰ Φοίνικες\n\n\nκαὶ Σύροι, κρατηθέντες δὲ ὑπʼ αὐτῶν καὶ ἀναγκασθέντες\nπεριτέμνεσθαι καὶ συντελεῖν εἰς τὸ ἔθνος καὶ τὰ αὐτὰ νόμιμα\nἡγεῖαθαι ἐκλήθησαν Ἰδουμαῖοι.\nἶπες καὶ θρίπες καὶ κίες καὶ ἴκες διαφέρουσιν.\nἶπες μὲν γὰρ λέγονται θηρίδια τὰ διαβρωτικὰ τῶν κεράτων·\nὍμηρος (φ 395)\n‘μὴ κέρας ἶπες ἔδοιεν’.\nθρίπες δὲ τὰ ἐσθίοντα τὰ ξύλα· καὶ θριπήδεστα{τα} τὰ ὑπὸ\nτῶν θριπῶν διαβεβρωμένα ξύλα οἷς καὶ ἀντὶ σφραγίδων\nἐχρῶντο, ὅτι ἦν δυσπαράπιστα. κίες δὲ τὰ ἐν τοῖς πυροῖς καὶ\nἐν ταῖς κριθαῖς θηρίδια. ἴκες δὲ τὰ διεσθίοντα τοὺς ὀφθαλμοὺς\nτῶν ἀμπέλων· Ἀλκμάν (P.M.G. 93 Page = fr. 54 D.)\n‘καὶ ποικίλον ἴκα, τὸν ὀφθαλμῶνἀμπέλων ὀλετῆρα’.\nἱππεὺς καὶ ἱππότης διαφέρει. ἱππεὺς μέν ἐστιν ὁ τῷ\nἵππῳ χρώμενος, ἱππότης δὲ ὁ ἔφιππος.\nἴαοι καὶ κοινοὶ διαφέρει. Πλάτων ἐν Πρωταγόρᾳ\n(337 a 2–6)· ‘χρὴ γὰρ τοὺς ἐν τοῖσδε λόγοις παραγινομένους\nκοινοὺς μὲν | εἶναι ἀμφοῖν τοῖν διαλεγομένοιν ἀκροατάς,\nἴσους δὲ μή. ἔστι γὰρ οὐ ταὐτόν· ⌞κοινῇ⌟ μὲν γὰρ ἀκοῦσαι\n\n\nἀμφοτέρων χρή, μὴ ἴσον δὲ ⌞νεῖμαι⌟ ἑκατέρῳ, ἀλλὰ τῷ μὲν\nσοφωτέρῳ πλέον, τῷ δὲ ἀμαθεστέρῳ, ⌞ἔλαττον⌟’.\nἰσοτελὴς καὶ μέτοικος διαφέρει. ἰσοτελὴς μὲν γὰρ\nὁ τετιμημένος μέτοικος ἐν τῷ ἴσῳ τάγματι τοῖς πολίταις καὶ\nτὸ μὲν μετοίκιον μὴ τελῶν, πάντα δὲ ἔχων τὰ αὐτὰ τοῖς πολίταις\nπλὴν τοῦ ἄρχειν. μέτοικος δὲ ὁ μετοικήσας εἰς ἑτέραν\nπόλιν ἐκ τῆς ἑαυτοῦ καὶ τοῦ μὲν ξένου πλέον τι ἔχων, τοῦ δὲ\nπολίτου ἔλαττον. ἐτέλει δὲ ὁ μέτοικος κατ᾿ ἐνιαυτὸν δραχμὰς\nδέκα, καὶ ἐν τῇ τῶν Ἀθηναίων πομπῇ σκάφην ἔφερε κηρία\nἔχουσαν. ὅθεν καὶ σκαφηφόρους ἔλεγον τοὺς μετοίκους. πολλάκις\nδὲ καὶ συνεστράτευον τοῖς Ἀθηναίοις.\nἰσθμὸς καὶ πορθμὸς διαφέρει. ἰσθμὸς μὲν γάρ ἐστι\nγῆς στενῆς δίοδος, ἑκατέρωθεν θαλάσσῃ περιεχομένης, πορθμὸς\nδὲ στενὸς θαλάσσης πόρος, ἐκατέρωθεν ὑπὸ γῆς περιεχόμενος.\nἴαθι καὶ γίν⌞ου⌟ διαφέρει. ἴσθι μὲν γὰρ ἐπὶ τοῦ\nγίνωσκε τάσσεται·\n‘αὐτὴ δʼ οἴη ἴαθι’ (β 356)\n\n\nἀντὶ τοῦ γίνωσκε. καὶ τὸ πλῆθος ἴσθε ἀντὶ τοῦ γινώσκετε.\nκαὶ Μένανδρος ἐν Ἥρωϊ (Herois fr. 5 Koerte3)\n‘εὖ ἴσθι, κἀγὼ τοῦτο συγχωρήσομαιʼ.\nτάσσουσι δὲ ὅμως καὶ ἐπὶ τοῦ γίνου τὸ ἴαθι· Σοφοκλῆς\n(fr. 437 N. 2) ἐν Παλαμήδῃ\n‘εὔφημος ἴσθι μοῦνον ἐξορμωμένη’,\nἀντὶ τοῦ γίνου.\nἱστοριογράφος συγγραφέως διαφέρει. ἱστοριογράφος\nμὲν γάρ ἐστιν ὁ τὰ πρὸ αὐτοῦ γεγονότα συγγραφόμενος\nὡς Ἡρόδοτος, συγγραφεὺς δὲ ὁ τὰ ἐφʼ ἑαυτοῦ ὡς\nὁ Θουκυδίδης.\nἱατοδόκη καὶ ἱστοπέδη διαφέρουσιν. ἱστοδόκη μὲν\nγάρ ἐστιν ἐφʼ | ἧς ὁ ἱατὸς κατακλίνεται. Ὅμηρος (A 434)\n‘ἱστὸν δʼ ἱατοδόκῃ πέλασαν’.\nἱστοπέδη δὲ ὁ ἐν μέσῳ τῆς νεῶς κοῖλος τόπος, ὅν τινες λ⌞η⌟νίδα\n\n\nκαλοῦσιν, εἰς ὃν ὁ ἱστὸς ἐντίθεται\n‘ἀλλά με δεσμῷδῆσαν τ᾿ ἐν ἀργαλέῳ, ὄφρʼ ἔμπεδον αὐτόθι μείνω,ὀρθὸν ἐν ἱατοπέδῃ’ (μ 160 —162).\nἸταλαὶ καὶ Ἰταλιῶται διαφέρει. Ἰταλοὶ μὲν γὰρ οἱ\nἀρχῆθεν τὴν χώραν ᾠκηκότες, Ἰταλιῶται δʼ ὁπόσοι τῶν\nἙλλήνων ἐπῴκησαν μετὰ ταῦτα. τὸ δʼ αὐτὸ καὶ ἐπὶ τῶν\nΣικελῶν καὶ Σικελιωτῶν.\nκατοίκισις καὶ κατοίκησις διαφέρει, ὥς φησιν\nἈπολλωνίδης ὁ Νικαεὺς ἐν τῷ τρίτῳ Περὶ κατεψευσμέ|νων\nἱστοριῶν. κατοίκισις μὲν γάρ ἐστιν ἡ ὑφʼ ἑτέρων γινομένη\nἵδρυσις· κατοίκησις δὲ ὅταν αὐτοί τινες οἰκήσωσι τόπον\nπόλιν τινὰ καταλαβόντες. οἷον Ἀθηναῖοι κατῴκησαν μὲν παρὰ\nτὴν ἀκρόπολιν, κατῴκισαν δʼ Ἴωνας. καὶ ἔστι παρὰ μὲν τὸ κατοικεῖν\nἡ κατοίκησις, παρὰ δὲ τὸ κατοικίζειν ἡ κατοίκισις.\nκαταβολὴ καὶ εἰσβολὴ διαφέρει. καταβολὴ μὲν γάρ\nἐστιν ἡ ἔκτισις καὶ κατάθεσις τοῦ εἰσφερομένου ἀργύρου,\nεἰσβολὴ δὲ περίοδος τοῦ πυρετοῦ.\nκάταμμα καὶ κάταγμα διαφέρει. κάτα⌞γ⌟μα μὲν\n{τὸ} ἐκτεταμένως τὸ κατεαγὸς καὶ συντετριμμένον, κάταγμα\nδὲ βραχέως τὸ τοῦ ἐρ⌞ί⌟ου ἕλκυσμα.\nκαταχύματα καὶ καταχύσματα διαφέρει. καταχύματα\nμὲν γὰρ χωρὶς τοῦ σ τὰ καταχεόμενα ὕδατα ἐπὶ λουτρῶνος\nκαὶ τῶν ὁμοίων. καταχύσματα δὲ σὺν τῷ σ αἱ ἰσχάδες καὶ\nτὰ ἄλλα τραγήματα τῶν νεω|νήτων δούλων ἃ κατέχευον.\nἈριστοφάνης (Plut. 794)·\n‘εἶτ᾿ οὐχὶ δέξῃ δὴ τὰ καταχύσματα;’,\nκαὶ Δημοσθένης (or. 45, 74) ‘ἀλλʼ αὐτὸς μὲν οὐκ ὤκνησε τὴν\nδέσποιναν γῆμαι ἣ τὰ καταχύσματα αὐτοῦ κατέχε{υ}ε τότε,\nἡνίκα ἐωνήθη’.\nκάδος καὶ καδίσκος διαφέρει. κάδος μὲν γὰρ λέγεται\nᾧ ἐκ τοῦ φρέατος ἀνιμῶσι τὸ ὕδωρ, καδίσκος δὲ ἀγγεῖόν τι\nεἰς ὃ τὰς ψήφους ἐμβάλλουσιν ⌞οἱ δικασταί⌟.\nκαθάρσια καὶ καθάρματα διαφέρει. καθάρσια μὲν\nγὰρ λέγεται τὰ ἱερὰ καὶ τὰ ἄλλα οἷς καθαίρονται, καθάρματα\nδὲ τὰ μετὰ τὸ καθαρθῆναι ἀπορριπτούμενα.\nκανθαρίζειν καὶ τονθορίζειν διαφέρει. κανθαρίζειν\nμὲν γὰρ λέγουσιν οἱ Ἀττικοὶ τὸ τρέμειν, τονθορίζειν\nδὲ τὸ ψιθυρίζειν καὶ γογγύζειν.\nκαιρὸς καὶ χρόνος διαφέρει. καιρὸς μὲν γάρ ἐστι μέρος\nχρόνου, οἷον μεμετρημένων ἡμερῶν σύστημα, χρόνος δὲ\n| καιρῶν πολλῶν περιοχὴ καὶ σύλληψις. ἄλλο ὁ μὲν καιρὸς\nδηλοῖ ποιότητα χρόνου, οἷον ὅτε πόλεμος ἦν, χρόνος δὲ ποσότητα,\nοἷον πρὸ δέκα χρόνων μετὰ δέκα ἔτη.\nκάλλαια καὶ κάλλη διαφέρει. κάλλαια μὲν γάρ εἰσιν\nοἱ τῶν ἀλεκτρυόνων πώγωνες, κάλλη δὲ τὰ ἄνθη τῶν βαμμάτων.\nκάθησο τοῦ κάθισον διαφέρει. κάθησο μὲν γὰρ\nἐροῦμεν αὐτῷ τινι περὶ ἑαυτοῦ κελεύοντες, κάθισον δὲ περὶ\nἑτέρου· ‘κάθισον αὐτόν’.\nκακὸς πονηροῦ διαφέρει ὥσπερ ὁ ἄκακος τοῦ ἀγαθοῦ.\nκακὸς μὲν γὰρ ὁ πανοῦργος, πονηρὸς δὲ ὁ δραστικὸς\nκακοῦ.\nκακοήθεια μέν ἐστι κακία κεκριμ{μ}ένη, κακοτροπία\nδὲ ποικίλη καὶ παντοδαπὴς πανουργία.\nκέλης καὶ ἐπακτροκέλης διαφέρει. κέλης μὲν γάρ\nἐστι πλοιά|ριόν τι μικρόν, ἐπακτροκέλης δὲ κακοῦργον καὶ\nλῃστρικὸν σκάφος μεταξὺ ἐπακτρίδος καὶ κέλητος. Αἰσχίνης\n(1, 191) ἐν τῷ Κατὰ Τιμάρχου· ‘ἁλλ᾿ αἱ προπετεῖς τοῦ\nσώματος ἡδοναὶ καὶ τὸ μηδὲν ἱκανὸν εἶναι· ταῦτα πληροῖ τὰ\nλῃστήρια, ταῦτα εἰς τὸν ἐπακτροκέλητα ἐμβιβάζει’. ἐπακτῆρες\nδὲ οἱ κυνηγέται καλοῦνται.\nκέλυφος, κελύφανον καὶ ἔλυτρον διαφέρει. κέλυφος\nμὲν γὰρ λέγεται ἐπὶ τῶν ὀστρακοδέρμων οἷον τῶν κογχυλίων,\nκελύφανον δὲ ἐπὶ τραγημάτων καὶ ὀσπρίων, ἔλυτρον δὲ\nτὸ ὑγρὸν χώρημα.\nκέδρος θηλυκῶς μὲν τὸ δένδρον, οὐδετέρως δὲ ὁ καρπός\n(FCG IV p. 601 M. = fr. ad. 34 K.)·\n‘ἀλλὸ θύε τοὺς κέδρους’.\nκηρύξαι, ἀποκηρύξαι καὶ ἐπικηρύξαι διαφέρει.\n\n\nκηρύξαι μὲν γὰρ καὶ ἀποκηρύξαι λέγουσιν ἐπὶ τοῦ ὑπὸ κήρυκα\nἀποδίδοσθαί τι. Μένανδρος (fr. 658 Koerte2)\n‘ἀπεκήρυξεν αὐτὴν ἀγαγών’,\nοἷον ὑπὸ κήρυκι ἐπώλησεν. ἐπικηρύξαι δὲ | τὸ ὑποσχέσθαι\nχρήματα δώσειν τῷ συλλαβόντι καὶ ἀνάγοντι καὶ ἀποκτείναντί\nτινα τῶν καταδικασθέντων.\nκιβωτὸς καὶ κίστη διαφέρει. κιβωτὸς μὲν γάρ ἐστιν\nἡ ξυλίνη, διὸ καὶ ἀντίπηξ καλεῖται, κίστη δὲ ἡ πλεκτή.\nκίνησις περιφορᾶς διαφέρει. κίνησις μὲν γάρ ἐστι\nκυρίως ἡ ἐκ τόπου εἰς τόπον μετάβασις, περιφορὰ δὲ ἡ περὶ\nτὸν αὐτὸν τόπον στροφή.\nκίθαριν καὶ κιθάρα⌞ν⌟ διαφέρει⌞ν⌟ φησὶν Ἀριστόξενος\n(fr. 102 Wehrli) ἐν τῷ Περὶ ὀργάνου. κίθαριν μὲν γὰρ\n⌞εἶναι τὴν λύραν⌟ καὶ ⌞τοὺς χρωμένους⌟ αὐτῇ κιθαριστ⌞άς⌟,\n\n\nοὓς ἡμεῖς λυρῳδούς φαμεν, κιθάραν δὲ ᾗ χρῆται ὁ κιθαρῳδός.\nΑἰσχίνης (cf. 1, 41) ἐν τῷ Κατὰ Τιμάρχου διαστέλλει\nκαί φησιν οὕτω· ‘περὶ αὐτῷ εἶχε κιθαριστὰς καὶ κιθαρῳδούς’.\nκιθαριστὴς μέν ἐστιν ὁ μόνον ψάλλων, κιθαρῳδὸς\nδὲ ὁ καὶ ᾄδων.\nκλῆσις καὶ πρόσκλησις διαφέρει. κλῆσις μὲν γάρ\nἐστιν ἡ εἰς ὁτιοῦν | τῶν δικαστηρίων γινομένη, πρόσκλησις\nδὲ ἡ εἰς Ἄρειον πάγον.\nκλῆμα κλίματος διαφέρει. κλῆμα μὲν γάρ ἐστιν\nεἶδος ἀμπέλου, κλῖμα δὲ μέρος τι τοῦ κόσμου.\nκλύσαι μὲν λέγεται ποτήριον ἢ ἀγγεῖον, νίψαι δὲ\nπρόσωπον ἢ πόδα, πλῦναι δʼ ἐσθῆτα.\nκόρδαξ καὶ κάρδαξ διαφέρει. κόρδαξ μὲν γάρ ἐστιν\nεἶδος ὀρχήσεως, κάρδαξ δὲ τις ἐκαλεῖτο στρατιώτης, βάρβαρος\nδὲ ἡ λέξις. καλεῖται δὲ ἡ μὲν τραγικὴ ὄρχησις ἐμμέλεια,\nσίκινις δὲ ἡ σατυρική, κόρδαξ δὲ ἡ κωμική.\nκομιδῇ καὶ κομιδὴ διαφέρει. κομιδῇ γὰρ περισπωμένως\nἐπίρρημα καὶ σημαίνει τὸ παντελῶς, κομιδὴ δὲ ὀξυτόνως\n\n\nὄνομά ⌞ἐστι καὶ σημαίνει τὴν ἐπιμέλειαν⌟, οἷον\n‘οὐ σφῶιν κομιδή’ (Ψ 411).\nλέγεται δὲ καὶ ἡ ἀπόληψίς τινος κομιδὴ παρὰ τὸ κομίσασθαι\nκαὶ ἀπολαβεῖν.\nκόπτει καὶ ψοφεῖ διαφέρει. κόπτει μὲν γὰρ τὴν\nθύραν ὁ ἔξωθεν, ψοφεῖ δὲ ὁ ἔνδοθεν ἐξιών.\nκομᾶν καὶ κουριᾶν διαφέρει. κομᾶν μὲν γάρ ἐστι τὸ 84Va.\nἐπί τινι σεμνύνεσθαι τῶν καλῶς πεπραγμένων καὶ τρέφειν\nκόμην, κουριᾶν δὲ τὸ κουρᾶς ἐπιδεῖσθαι καὶ κόμην καθεικέναι.\nκόρυδος καὶ Κορύδαλος διαφέρει. κόρυδος μὲν γὰρ\nτὸ ὄρνεον, λέγεται δὲ Γῆς ἱερόν· Κορύδαλος δὲ δῆμος Ἀθήνησιν\nἐν Σωτείρας Κούρης ἱερόν.\nκόνις καὶ κονὶς διαφέρει. τὸ γὰρ λεπτότατον τῆς γῆς\nὀξύνεται, τὸ δὲ ἐπὶ τῆς κεφαλῆς γινόμενον φθειρῶδες βαρύνεται.\nκόσμος οἰκουμένης διαφέρει. τὸ μὲν περιέχει οἰκουμένην\nκαὶ ἄστρα, τὸ δὲ γῆν μόνον τὴν φανεράν.\nκτήματα καὶ ἐπικτήματα διαφέρει. κτήματα μὲν\nγάρ ἐστι τὰ ἐν τῇ οἰκείᾳ, ἐπικτήματα δὲ τὰ ἐν ἀλλοτρίᾳ.\nκτῆσις μέν ἐστι πᾶσα ἡ οὐσία, κτῆμα δʼ ἕν τι.\nκραιπάλη καὶ μέθη διαφέρει. κραιπάλη μὲν γάρ\nἐστιν ἡ χθεσινὴ μέθη, μέθη δὲ ἡ τῆς αὐτῆς ἡμέρας γινομένη\nοἴνωσις.\nκύπτειν καὶ κυπτάζειν διαφέρει. κύπτειν μὲν γὰρ\nτὸ ἐπικάμπτεσθαι τῷ σώματι, κυπτάζειν δέ ἐστι τὸ στραγγεύεσθαι.\nἈριστοφάνης ἐν Νεφέλαις (509)\n‘χώρει, τί κυπτάζεις ἔχων περὶ τὴν θύραν;’.\nκυβεύειν καὶ πεσσεύειν διαφέρει. κυβεύειν μὲν γάρ\nἐστι τὸ διὰ ψήφων ἀστραγάλων παίζειν, πεσσεύειν δὲ τὸ\nδιὰ ψήφων.\nκρίνειν τοῦ διακρίνειν διαφέρει. κρίνειν μὲν γὰρ\nτὸ κυρίως δοκιμάζειν, διακρίνειν δὲ τὸ πρᾶγμα πράγματος\nδιϊστᾶν καὶ χωρίζειν.\nκύειν καὶ τίκτειν διαφέρει. κύειν μὲν γὰρ τὸ ἔγκυον\nεἶναι, | τίκτειν δὲ τὸ ἀπαλλάττεσθαι τοῦ κύειν. Εὐριπίδης\n\n\n(fr. 267 Ν.2) ἐν Ἀντιό⌞π⌟ῃ\n‘κύουσα τίκτω’,\nεἶπεν,\n‘ἡνίκ’ ἠγόμην πάλιν’.\nκύριος καὶ δεσπότης διαφέρει. κύριος μὲν γὰρ τῆς\nγυναικὸς ὁ ἀνὴρ καὶ τῶν υἱῶν ὁ πατήρ, δεσπότης δὲ ἀργυρωνήτων\nτινῶν ἄλλων.\nκωφὸς καὶ ἐνεὸς ὁ αὐτὸς παρὰ τοῖς παλαιοῖς ἐλέγετο,\nὁ μὴ φθεγγόμενος. Ὅμηρος (Ξ 16)\n‘κύματι κωφῷ’,\nτῷ μὴ ἀποτελοῦντι ἦχον. καὶ ἡ Πυθία (Parke- Wormell,\nThe Delphic Oracle, II no. 52)\n‘καὶ κωφοῦ ξυνίημι καὶ οὐ λαλέοντος ἀκούω’\nπαραλλήλως ἔταξε. νῦν δὲ κωφὸς ὁ τὴν ἀκοὴν βεβλαμμένος.\nκωμῳδὸς καὶ τραγῳδὸς λέγεται ὁ χορευτὴς καὶ\nὑποκριτής, κωμῳδοποιὸς δὲ καὶ τραγῳδοποιὸς οἱ ποιηταί.\nἐνίοτε δὲ συγχέουσι τὴν διαφοράν.\nλαχεῖν καὶ κληρώσασθαι διαφέρει. λαγχάνει μὲν\nεἷς, οὗ ἂν ὁ κλῆρος ἔλθῃ· Ὅμηρος (Η 171)\n‘κλήρῳ νῦν πεπάλαχθε διαμπερὲς ὥς κε λάχῃσι’.\nκληροῦνται δὲ ⌞πάντες⌟ οἱ καθιέντες εἰς τὸν κλῆρον. καὶ\nλαχεῖν μέν ἐστι τὸ ἐκ τῶν κληρουμένων τοῦ προκειμένου\nτυχεῖν, κληρώσασθαι δὲ τὸ κλήρῳ χρήσασθαι.\nλαλεῖν καὶ λέγειν καὶ διαλέγεσθαι διαφέρει. λαλεῖν\nμὲν γάρ ἐστι τὸ ἀτάκτως ἐκφέρειν τὰ ὑποπίπτοντα ῥήματα,\nλέγειν δὲ τὸ τεταγμένως προφέρεσθαι τὸν λόγον, διαλέγεσθαι\nδὲ τὸ ἀμείβεσθαι καὶ λόγον ἀντὶ λόγου ἀποδοῦναι\nπρὸς τὸν διαλεγόμενον· Πλάτων ἐν Σοφιστῇ. οἱ δʼ ἄλλοι\nφιλόσοφοι διαιροῦσιν οὕτως· λαλεῖν μὲν τοὺς ἀτάκτως\nἐκφέροντας ὁνπεροῦν λόγον, διαλέγεσθαι δὲ καὶ λέγειν τοὺς\nμετ᾿ ἐπιμελείας λέγοντας· διαφορὰν δὲ τῶν δύο τούτων λέγουσι,\nκαὶ τὸ μὲν διεξιέναι λόγον συναίροντες λέγειν φασί,\nδιαλέγεσθαι δὲ τὸ ἀμειβόμενον τοὺς λόγους κατ᾿ ἐρώτησιν\nκαὶ ἀπόκρισιν ποιεῖσθαι.\nλαβεῖν καὶ δέξασθαι διαφέρει. λαβεῖν μὲν γάρ ἐστι\nτὸ κείμενόν τι ἀνελέσθαι, δέξασθαι δὲ τὸ ἐκ χειρὸς διδόμενον.\nλέπας καὶ λεπὰς διαφέρει. λέπας μὲν γάρ ἐστι βαρυτόνως\nὄρους ἀπόσπασμα, λεπὰς δὲ ὀξυτόνως ἐν ταῖς πέτραις\nγινόμενόν τι μικρὸν ὄστρεον.\nλέμβος καὶ λέμφος διαφέρει. λέμβος μὲν γάρ ἐστι\nπλοιαρίου | τινὸς εἶδος, λέμφοι δὲ παρὰ Ἀττικοῖς οἱ κορυζώδεις\nἐλέγοντο καὶ μυξώδεις. Μένανδρος (fr. 427 Koerte2)\nὙποβολιμαίοις\n‘γέρων ἀμέμικτ’ ἄθλιος λέμφος’.\nλέχος καὶ εὐνὴ διαφέρει. λέχος μὲν γάρ ἐστιν ἡ κλίνη,\nεὐνὴ δὲ ἡ ἐπὶ ταύτης στρωμνή. φησὶ γοῦν Πηνελόπη\n(ψ 179 sq.)\n‘ἔνθα οἱ ἐκθεῖσαι πυκνὸν λέχος ἐμβάλετ’ εὐνήν,δέμνια καὶ χλαίνας’.\nλείαν καὶ λίαν διαφέρει. λεία μὲν γὰρ διὰ διφθόγγου\nσημαίνει τὴν ἀπελασί⌞α⌟ν τῶν τετραπόδων·\n‘ληΐδα δʼ ἐκ πεδίου συνελάσαμεν’ (Λ 677).\nδιὰ δὲ τοῦ ῑ γραφόμενον ἐπίρρημα δηλοῖ ἐπιτάσεως, ἐάν τε\nἐκτείνηται ἐάν τε συστέλληται· ⌞ὡς παρὰ Ἀνακρέοντι (P.M.G.\nPage = fr. 83 D.2)\n‘λίην δὲ δὴ λιάζεις’⌟.\nλῆμα καὶ λῆμμα διαφέρει. λῆμα μὲν γάρ ἐστι διʼ\nἑνὸς μ τὸ παράστημα τῆς ⌞ψ⌟υχῆς, λῆμμα δὲ διὰ δύο μμ τὸ\nλαμβανόμενον.\nλῃτουργεῖν διὰ τοῦ η καὶ λιτουργεῖν διὰ τοῦ ῑ διαφέρει,\nφησὶ Δίδυμος (p. 180 Schmidt) ἐν Ὑπομνήματι δευτέρας\n\n\nἸλιάδος. τὸ μὲν γὰρ λῃτουργεῖν τὸ τῷ δήμῳ ὑπηρετεῖν,\nλῇτον γάρ φασι τὸ δημόσιον·\n‘λήϊτον ἀμφεπένοντο’ (fr. ad.).\nτὸ δὲ λιτουργεῖν κακὰ λέγειν.\nλίβανος καὶ λιβανωτὸς διαφέρει. λίβανος μὲν γὰρ\nκοινῶς καὶ τὸ δένδρον καὶ τὸ θυμιώμενον, λιβανωτὸς δὲ\nμόνον τὸ θυμιώμενον.\nλογογράφος καὶ λογοποιὸς διαφέρει. λογογράφος\nμὲν γάρ ἐστιν ὁ τοὺς δικανικοὺς λόγους γράφων, λογοποιὸς\nδὲ ὁ λόγους τινὰς καὶ μύθους συντιθείς.\nλόγος ποιήσεως διαφέρει. λόγος μὲν γάρ ἐστιν\nἡ δίχα μέτρου σύνταξις, ποίησις δὲ ἡ σύνθεσις ἡ μέτρῳ\nκοσμουμένη.\nλυχνοῦχον καὶ λαμπτῆρά φασι τὸν ⌞νῦν φανόν⌟,\nφανὸν δὲ τὴν λαμπάδα, καὶ οἱ μὲν κωμικοὶ διὰ τοῦ φ, οἱ δὲ\nτραγικοὶ διὰ τοῦ π, πανός. λυχνεῖον δὲ ἐκάλουν τὴν λυχνείαν.\nλυχνίον λυχνούχου διαφέρει. λυχνίον μὲν γάρ\nἐστιν ἡ λυχνία ὡς Ἀντιφάνης φησὶν (III p. 29 M. = fr. 55, 2 K.)\nἐν Ἀφροδίτης γοναῖς, λυχν⌞οῦχ⌟ος δὲ ὁ φανός. Μένανδρος\n(fr. 291 Koerte2) ἐν Νομοθέταις\n‘ἑτέρου λυχνοῦχος, ἑτέρου λήκυθος’.\nμάχαιρα καὶ μαχαιρὶς διαφέρει. μάχαιραν μὲν γὰρ\nὁμοίως ἡμῖν λέγουσιν Ἀττικοί, μαχαιρίδας δὲ τὰς τῶν κουρέων.\nμακρολόγος καὶ πολυλόγος διαφέρει. μακρολόγος\nμὲν γάρ ἐστιν ὁ περὶ ὀλίγων πολλὰ λέγων, πολυλόγος δὲ ὁ\nπερὶ πολλῶν καὶ πολλὰ λέγων.\nμασθὸς μαζοῦ διαφέρει. μασθὸς μὲν γάρ ἐστιν ὁ\nγυναικεῖος, κυρίως δέ, οἷον μεστὸς εἶναι γάλακτος. μαζὸς δὲ\nὁ ἀνδρεῖος, ὡς καὶ ὁ ποιητής φησι (Δ 123)\n‘νευρὴν μὲν μαζῷ πέλασεν, τόξῳ δὲ σίδηρον’.\nμάρτυς ἐλέγχου διαφέρει. μάρτυς μὲν γὰρ ἐπʼ ἀγαθοῦ\nλαμβάνεται, ἔλεγχος δὲ ἐπὶ φαύλου.\nμάχη καὶ πόλεμος διαφέρει. μάχη μὲν γάρ ἐστιν ἡ ἐν\nπολέμοις ἐνέργεια, πόλεμος δὲ ὁ χρόνος καὶ ἡ πρὸς τὴν μάχην\nπαρασκευή.\nμαρτυρία καὶ ἐκμαρτυρία διαφέρει. μαρτυρία μὲν\nγάρ ἐστιν ἡ τῶν ἐπιδημούντων, ἐκμαρτυρία δὲ ἡ τῶν ἀποδημούντων,\nὡς διασαφεῖ Δείναρχος (fr. LX 2 B. — S.) ἐν τῷ Κατὰ\nΚλεομέδοντος αἰκίας λέγων· ‘πολλὰ κἀγαθά, ὦ ἄνδρες δικασταί,\nγένοιτο ὑμῖν καὶ τῷ νομοθετήσαντι | ἐξεῖναι τῶν ἀποδημούντων\nἐκμαρτυρίας παρέχεσθαι’.\nμάγον τόν τε φαρμακόν, ὡς Αἰσχίνης (3, 137) ἐν τῷ\nΚατὰ Κτησιφῶντος, καὶ τὸν περὶ τοὺς θεοὺς ἱερουργόν, ὡς\nἩρόδοτος (passim).\nμανία μέν ἐστιν ἔκστασις λογισμοῦ, λύσσα δʼ ἐπιτεταμένη\nμανία, οἶστρος δὲ μανιώδης ἐπιθυμία.\nμαντικὴ μέν ἐστιν ἡ τέχνη, μαντεία δὲ ὁ χρησμός.\nμέτοικος καὶ ἰσοτελὴς διαφέρει. μέτοικος μὲν γάρ\nἐστιν ὁ ὑπόφορος, ἰσοτελὴς δὲ ὁ μὴ τελῶν τι ἢ ἄρχων.\nμεταβάλλεσθαι καὶ μεταμορφοῦσθαι καὶ ἀλλοιοῦσθαι\nκαὶ ἑτεροιοῦσθαι διαφέρει. μεταβάλλεσθαι\nμὲν γάρ ἐστι πάθος κοινόν· καὶ γὰρ καιρῶν γίνονται ⌞μεταβολαὶ⌟\nκαὶ πράξεων καὶ ἀφροδισίων. ὁ γοῦν Εὐριπίδης ἐν\nὈρέατῃ (234) παριστῶν τὴν δύναμιν τῆς λέξεώς φησι\n‘μεταβολὴ πάντων γλυκύ’.\n\n\nμεταμορφοῦσθαι δὲ μεταχαρακτηρισμὸς καὶ μετατύπωσις\nσώματος εἰς ἕτερον χαρακτῆρα. ἀλλοίωσις δὲ οὐ μόνον μετασχηματισμὸς\nχαρακτήρων, ὡς τὸ\n‘ἀλλοῖός μοι, ξεῖν’, ἐφάνης νέον ἠὲ πάροιθεν’ (π 181),\nἀλλὰ καὶ τῆς προτέρας ὑπολήψεως ποίησις ἑτέρα. ἑτεροίωσις\nδʼ ὅταν ἀφʼ ἑτέρου σώματος εἰς ἕτερον μεταβάλῃ οἷον\nΝιόβη εἰς λίθον.\nμεῖραξ καὶ μειράκιον καὶ μειρακίσκος διαφέρει.\nμειράκιον γὰρ καὶ μειρακίσκος ὁ ἄρσην, μεῖραξ δὲ ἡ θήλεια.\nμετρεῖσθαι καὶ ἵστασθαι διαφέρει. μετρεῖσθαι μὲν\nγὰρ ἔλεγον οἱ παλαιοὶ μέτρῳ λαμβάνειν πυρὸν τι τοιοῦτον\nἐν δάνει, ἵνα ἀποδῷ. Ἡσίοδος (opp. 349)\n‘εὖ μὲν μετρεῖαθαι’, ‘εὖ δʼ ἀποδοῦναι’,\nοὐχὶ ἀργύριον ἢ χρυσόν, οὐδέπω γὰρ ἦν νομίσματα. ἵστασθαι\nδὲ ὡς Ὅμηρος (Ν 745 sq.)\n\n\n‘δείδω μὴ τὸ χθιζὸν ὑποστήσονται Ἀχαιοὶχρεῖος’,\nοἷον τὸ γενόμενον αὐτοῖς ἐλάττωμα ἐν τῷ μάχεσθαι ἀντὶ\nτοῦ χρεολυτήσωσι καὶ ἀντιστήσονται ὡσπερεὶ ὀφειλόμενον\nδάνος. χρήσασθαι δʼ ἔλεγον ἱμάτιον ἢ σκεῦος.\nμεταβολὴ καὶ ἀλλοίωσις διαφέρει. μεταβολὴ μὲν\nγὰρ ἡ ἀπὸ τοῦ κακοῦ πρὸς τὸ κρεῖττον μεταβολή, ἀλλοίωσις\nδὲ ἀπὸ τοῦ καλοῦ πρὸς τὸ χεῖρον ἀλλοίωσις.\nμέμψασθαι, ἐγκαλεῖν καὶ ψέγειν διαφέρει. μέμψις\nμέν ἐστιν ἀμελοῦντος κατηγορία , ψόγος δὲ ἐπονειδίστου.\nμινυρίζειν καὶ μινύρεσθαι διαφέρει. μινυρίζειν μὲν\nγάρ ἐστι ἠρέμα προσᾴδειν, μινύρεσθαι δὲ τὸ θρηνεῖν· τὸ\nδʼ αὐτὸ καὶ κινύρεσιαί φασιν.\nμισητὴ καὶ μισήτη διαφέρει παρὰ τοῖς Ἀττικοῖς,\nὥς φησι Τρύφων (fr. 10 Vels.) ἐν δευτέρῳ Περὶ Ἀττικῆς\nπροσῳδίας. ἐὰν μὲν γὰρ ὀξυτονήσωμεν σημαίνει τὴν ἀξίαν\nμίσους, καθὰ καὶ ἡμεῖς ἐν τῇ συνηθείᾳ προφερόμεθα, ἐὰν δὲ\nβαρυτονήσωμεν τὴν | καταφερῆ πρὸς συνουσίαν. τὴν δὲ διαφορὰν\nτῶν σημαινομένων καὶ παρὰ Δωριεῦσί φασι φυλάττεσθαι\nκαὶ παῤ Ἴωσιν.\nμισθὸς μισθώματος διαφέρει. μισθὸς μέν ἐστιν ὁ\nδίκαιος μισθός, μίσθωμα δὲ τὸ ἐπονείδιστον.\nμνήμη καὶ μνεία διαφέρει. εἴ τι μὲν γὰρ μνήμη, τοῦτο\nοὐ πάντως καὶ μνεία· εἴ τι δὲ μνεία, τοῦτο εὐθέως καὶ μνήμη.\nἔστι δὲ μνήμη γενικὴ τύπωσις ψυχῆς, μνεία δὲ λόγος κατὰ\nἀνανέωσιν λεγόμενος· ὁ μὲν γὰρ μιμνησκόμενος οὐ πάντως\nκαὶ μέμνηται, ὁ δὲ μεμνημένος πάντως καὶ μιμνήσκεται. καὶ\nἄλλως μνήμη ἐστὶν ἡ τῷ μνημονικῷ ἀεὶ συνοῦσα, μνεία δὲ\nπρογεγονότος τινὸς ὑπόμνησις, ὥστε ὁ τούτοις ἐναλλὰξ χρώμενος\nἁμαρτήσεται.\nμνημεῖα καὶ μνήματα διαφέρει. μνημεῖα μὲν γὰρ\nἔλεγον τὰ μνημόσυνα, μνήματα δὲ τοὺς τάφους. {μνήμη μὲν\nγίνεται νεκροῦ, μνεία δὲ ζῶντος.}\nμοχθηρός, μοχθῆ ρος καὶ πόνηρος διαφέρουσι.\nμοχθηρὸς μὲν γὰρ ὀξυτόνως ὁ τὰ ἤθη πονηρός· λέγουσι δὲ\n| ἁπλῶς τὰ φαῦλα καὶ μοχθηρὰ πονηρά, ὡς Θουκυδίδης (cf.\n7, 48, 1; 8, 24, 5)· ‘πονηρὰ τὰ πράγματα τῶν Ἀθηναίων’,\nἀντὶ τοῦ φαῦλα. μοχθῆρος δὲ ὁ ἐπίπονος, ὡς καὶ πόνηρος.\nμύριοι ἐπὶ ἀριθμοῦ, μυρίοι δὲ οἱ πολλοί.\nμῦθος καὶ ἱστορία διαφέρει. ἱστορία μὲν γὰρ γεγονότα\nπράγματα περιέχει, ὁ δὲ μῦθος διαπεπλασμένα καὶ\nψευδῆ. ὁ γοῦν λέγων ‘εὖ πεποίηται ἡ περὶ τὸν Κύκλωπα\nἱστορία’ ἢ ἄλλο τι τοιοῦτον οὐκ ἄγαν ὀρθοεπεῖ· μᾶλλον γὰρ\nἁρμόζει λέγειν ‘εὖ πεποίηται ὁ περὶ τὸν Κύκλωπα μῦθος’.\nναὸς καὶ σηκὸς διαφέρει. ὁ μὲν γὰρ ναός ἐστι θεῶν,\nὁ δὲ σηκὸς ἡρώων.\nναύκληροι καὶ ναύκραροι διαφέρουσιν. ναύκληροι\nγάρ εἰ|σιν οἱ ναῦς κεκτημένοι, ναύκραροι δὲ οἱ εἰσπρασμὲν\nσόμενοι τὰ δημόσια κτήματα. καὶ ναυκράρια οἱ τόποι ἐν\nοἷς ἀνέκειτο τὰ κτήματα. ἐλέγοντο δὲ ὁμοίως ναύκληροι καὶ\nοἱ μισθωτοὶ τῶν συνοικιῶν.\nναυαγία καὶ ναυάγιον διαφέρει. ναυαγία μέν ἐστιν\nαὐτὴ ἡ τῆς νεὼς διαφθορά, ναυάγιον δὲ τὸ ἐξ αὐτῆς ἐκβρασθέν.\nνεαρὸν νεαλοῦς καὶ προσφάτου διαφέρει. νεαρὸν\nμὲν γάρ ἐστι τὸ νεωστὶ κομισθὲν ὕδωρ· ἔγκειται γὰρ τῇ\n\n\nλέξει τὸ ἀρύειν. πρόσφατον δὲ τὸ κρέας· ἔγκειται γὰρ ἀπὸ\nτοῦ φάσαι, ὅ ἐστι φονεῦσαι· ὅθεν καὶ τὸ φάσγανον. νεαλὲς δὲ\nτὸ νεωστὶ ἑαλωκός, οἷον ἰχθύς· δύναται δὲ καὶ τὸ νεωστὶ ἁλὶ\nπεπασμένον.\nΝηρεΐδες Νηρέως θυγατέρων διαφέρει. Δίδυμος\n(p. 300 Schmidt) ὁμοίως ἐν ὑπομνήματι Βακχυλίδου\nἘπινίκων (cf. 1, 8 et 13, 123 Snell8)· φησὶ γὰρ κατὰ λέξιν\n‘εἰσὶ τοίνυν οἵ φασι διαφέρειν τὰς Νηρεΐδας τῶν Νηρέως\nθυγατέρων, καὶ τὰς μὲν ἐκ Δω|ρίδος γνησίας αὐτοῦ θυγατέρας\nνομίζεσθαι, τὰς δὲ ἐξ ἄλλων ἤδη κοινότερον Νηρεΐδας\nκαλεῖσθαι· καὶ τὰς μὲν γνησίας καὶ τὸν ἀριθμόν, πλείους\nδὲ τὰς ἄλλας. ταῦτα φησὶ Μνασέων (FHG III p. 154 fr. 25b)\nἐν τοῖς Περὶ τῆς Εὐρώπης τὸν τρόπον τοιοῦτον.’ εἶτα ἐκτίθεται\nδιὰ μακρῶν τὴν λέξιν καὶ ἐπιφέρει πιθανῶς, τὰς μὲν ἐκ\nμιᾶς τῆς Δωρίδος γνησιωτέρας τῶν ἄλλων οὔσας Νηρέως θυγατέρας\nλέγεσθαι, τὰς δὲ συμμίκτους αὐτῷ μόνον Νηρεΐδας.\nνῆες πλοίων διαφέρουσιν. Δίδυμος (p. 321 Schmidt)\nἐν ἑνδεκάτῳ ῥητορικῶν ὑπομνημάτων φησὶν οὕτως· ὅτι διαφέρουσιν\n\n\nαἱ νῆες τῶν πλοίων. τὰ μὲν γάρ ἐστι στρογγύλα, αἱ\nδὲ κωπήρεις καὶ στρατι⌞ώ⌟τιδες. Ἀριστοτέλης δὲ (fr. 614\nRose) ἱστορεῖ ἐν Δικαιώμασι τῶν πόλε{μ}ων οὕτως· ‘Ἀλέξανδρος\nὁ Μολοττὸς ὑπὸ ταὐτὸν χρόνον, Ταραντίνων αὐτὸν\nμεταπεμψαμένων ἐπὶ τὸν πρὸς τοὺς βαρβάρους πόλεμον,\nἐξέπλευσε ναυσὶ μὲν πεντεκαίδεκα, πλοίοις δὲ συχνοῖς ἱππαγωγοῖς\nκαὶ στρατι⌞ωτι⌟κοῖς’.\nνοῦς μέν ἐστιν ἀπόκρυφος λογισμός, φρένες δὲ αἱ\nἀγαθαὶ διάνοιαι.\nνῦν καὶ νυνὶ διαφέρει φησὶ κατά τινας Ἡρακλείδης\n(fr. 4 Cohn) ἐν πρώτῳ Περὶ καθολικῆς προσῳδίας. τὸ\nμὲν γὰρ νῦν χρονικὸν ἐπίρρημα τάσσεται ἐπὶ τῶν τριῶν\nχρόνων, ἐνεστῶτος, παρῳχημένου καὶ μέλλοντος, οἷον ὅτι\nἀγὼν νῦν ἐστι, νῦν ἔσται· τὸ δὲ νυνὶ ἐπὶ μόνου ἐνεστῶτος.\nνωθέστερος μέν ἐστιν ὁ βλακώδης, νωχελέστερος\nδὲ ὁ ἀσθενέστερος.\nξόανον, βρέτας, ἄγαλμα διαφέρει. ξόανον μὲν γάρ\nἐστι τὸ ἐξεσμένον λίθινον ἐλεφάντινον, βρέτας δέ τὸ βροτῷ\nὅμοιον ἤτοι χαλκοῦν ἢ ἐκ τῆς ἐμφεροῦς ὕλης πεποιημένον,\nἄγαλμα δὲ τὸ πώρινον ἢ ἔκ τινος ἑτέρου λίθου κατεσκευασμένον.\nξενίζειν {μὲν} οὐ μόνον τὸ καταδέχεσθαι ξένον, ἀλλὰ\nκαὶ τὸ ξέ|νως διαλέγεσθαι, ὡς Δημοσθένης ἐν τῷ Πρὸς\nΒοιωτόν.\nξυατὸν τό τε ἀκόντιον ὡς παρʼ ἡσιόδω ἐν τῷ\nπρώτῳ (Herodot. 1,52), καὶ τὸ οἰκοδόμημα ὡς παρὰ Ξενοφῶντι\nἐν Οῖκονομικῷ (11, 15).\nὀβελὸς ὀβολοῦ διαφέρει. ὀβελὸς μὲν γάρ ἐστιν εἰς ἃ\nδιαπείρονται τὰ κρέα μέλλοντα ὀπτᾶσθαι, ὀβολὸς δέ μέρος\nδραχμῆς.\nὅδε καὶ ὁδὶ διαφέρει. ὅδε μὲν γὰρ ἀναφορικῶς καὶ δεικτικῶς,\nὁδὶ δὲ δεικτικῶς μόνον κατ’ ἐπέκτασιν.\nοἰκῆας καὶ οἰκείους διαφέρειν φασίν. οἰκεῖοι μὲν γὰρ\nκαὶ οἱ κατ’ ἐπιγαμίαν προσήκοντες, οἰκῆες δʼ ἅπαντες οἱ ἐν\nτῇ οἰκίᾳ τυγχάνοντες τῇ αὐτῇ, εἴτε οἰκέται εἴτε ἐλεύθεροι.\nφησὶ γοῦν Ἕκτωρ (Ζ 365 sq )·\n‘ὄφρʼ ἴδωμενοἰκῆας ἄλοχόν τε φίλην καὶ νήπιον υἱόνʼ·\nκαὶ (Ε 4I3)\n‘ἐξ ὕπνου γόωσα φίλους οἰκῆας ἐγείρειʼ.\nκαὶ ἐν Ὀδυσσείᾳ (ξ 4)\n‘κήδετο οἰκήων οὓς κτήσατο δῖος Ὀδυσσεύςʼ.\nοἰκίζεται καὶ συνοικίζεται διαφέρει. οἰκίζεται μὲν\nγὰρ πόλις ὑπὸ τῆς πρώτης τῶν συνοικητόρων ἀθροίσεως καὶ\nκαθιδρύσεως, συνοικίζεται δὲ ἡ ἐκ πολλῶν πόλεων εἰς μίαν\nπόλιν συναγομένη ὑπὲρ τοῦ πλείονα δύναμιν σχεῖν. διοικίζεται\nδὲ ἡ ἐκ μιᾶς πόλεως μεγέθει ἰσχυούσης εἰς πολλὰς\n\n\nκαταδιαιρουμένη ὑπὸ τῶν ἐχθρῶν, ἵνα ἀσθενὴς γένηται, ὡς\nΛακεδαιμόνιοι τὴν ἐν Ἀρκαδίᾳ Μεγάλην πόλιν διῷκησαν.\nοἰκότριψ καὶ οἰκέτης διαφέρει. οἰκότριψ μὲν γὰρ ὁ\nἐν τῇ οἰκία διατρεφόμενος ὃν ἡμεῖς θρεπτὸν καλοῦμεν, οἰκέτης\nδὲ καὶ δοῦλος ὁ ὠνητός. παρὰ δὲ Σόλωνι (De Solon. legg.\np. 48 Sondhaus) ἐν τοῖς | ἄζωσιν οἰκεὺς κέκληται οἰκότριψ.\nοἶμος οἴμης διαφέρει. οἶμος μὲν γάρ ἐστιν ἀρσενικῶς\nἡ ὁδός, οἴμη δὲ ἡ ᾠδή.\nοἴκτος καὶ οἰκτισ μὸς διαφέρει. οἶκτος μὲν γάρ ἐστιν\nοἰκτιζομένου ἔλεος, οἰκτισμὸς δὲ ὁ λόγος ὁ τοῦ οἰκτείροντος.\nοἴνη καὶ οἰνάνθη διαφέρει. οἴνη μὲν ἡ ἄμπελος,\nοἰνάνθη δὲ ἡ πρώτη τῶν βοτρύων ἐξάνθησις· ⌞οἴναρα⌟ δὲ\nτὰ φύλλα.\nοἴκαδε τοῦ εἰς οἶκον διαφέρει. οἴκαδε μὲν γὰρ τὸ εἰς\nτὴν ἰδίαν οἰκίαν βαδίζειν, εἰς οἶκον δὲ καὶ ἐφʼ ἕτερον.\nοἶκος, οἰκία, συνοικία, οἴκημα, οἰκίσκος καὶ\nδῶμα διαφέρουσιν. οἶκος μὲν γὰρ λέγεται ἡ πᾶσα οὐσία,\nοἰκία δέ | ἡ ὑπὸ ἑνὸς ἢ δευτέρου κατοικουμένη, συνοικία δὲ\nἡ πολλοῖς καὶ μισθουμένη, οἴκημα δὲ τὸ τέγος ἢ τὸ δεσμωτήριον,\nοἰκίσκος δὲ τὸ μικρὸν δωμάτιον, δῶμα δὲ ὁ λεγόμενος\nκοιτών.\nὄλβιος καὶ εὐτυχὴς διαφέρει. ὄλβιος μὲν γάρ ἐστιν\nὁ τελείαν τὴν εὐδαιμονίαν ἔχων, εὐτυχὴς δὲ ὁ ζῶν ἡδέως καὶ\nἀλύπως.\nὀλίγον καὶ μικρὸν διαφέρει. τὸ μὲν γὰρ ὀλίγον\nἐπʼ ἀριθμοῦ, τὸ δὲ μικρὸν ἐπὶ μεγέθους τάσσεται. Ἀριστόνικος\n(locus ignot.) ἐν ὑπομνήματι ἐκάλεσ’ ἐπὶ στοιχείου\n(Ca allimachi fr. 470 b Pf. )\n‘ὀλίγην νησῖδα Καλυψοῦςʼ.\nφασὶ δὲ οὕτως ὀλίγην μ⌞ι⌟κρὰν ὑπαλλακτικῶς. τὸ μὲν γοῦν\nὀλίγον ἐπʼ ἀριθμοῦ, τὸ δὲ μικρὸν ἐπὶ μεγέθους τάσσεται\nκαὶ Ὅμηρος ⌞ἀδιαφόρς⌟ (υ 259)\n‘δίφρον ἀεικέλιον παραθεὶς ὀλίγην τε τράπεζανʼ,\nτὴν μικράν.\nὄλμος ὅρμου διαφέρει. ὄλμος μέν ἐστι μυρεψικὸν\nσκεῦος εἰς ὃ κόπτονται τὰ εἴδη τὰ μυρεψικά, ὅρμος δέ ἐστι\nλιμήν.\nὄρθρος καὶ πρωῒ διαφέρει. ὄρθρος μὲν γὰρ ἡ πρὸ\nἀνατολῆς ἡλίου ὥρα καθʼ ἣν ἀναστάντες ἐξ ὕπνου ὀρθοὶ γινόμεθα,\nπρωῒ δὲ ἡ πρὸ τοῦ καθήκοντος καιροῦ. Ὅμηρος\n(Θ 530 Σ 277. 303)·\n‘πρωῒ δʼ ὑπʼ ἠοῖοι σὺν τεύχεσιʼ.\nκαὶ Ἡσίοδος (fr. 204 Rzach3) τελευτῆσαί φησί τινα\n‘πρωῒ μάλʼ ἠΐθεονʼ,\nτουτέστι πρόωυρον. καὶ πρώϊμον τὸ πρόωρον.\nὁρᾶν τοῦ ὑπερορᾶν διαφέρει. ὁρᾶν μὲν γάρ ἐστι τὸ\nθεωρεῖν, ὑπερορᾶν δὲ τὸ καταφρονεῖν.\nὀρνιθευτὴς καὶ ὀρνιθοσκόπος διαφέρει. ὀρνιθευτὴς\nμὲν γάρ ἐστιν ὁ θηρεύων ὄρνιθας, ὀρνιθοσκόπος δὲ ὁ\nοἰωνοσκόπος.\nὀροφὴ καὶ τέγος διαφέρει. ὀροφὴ μέν ἐστιν ἡ στέγη,\nτέγος δὲ τὸ δῶμα.\nὅσιον καὶ ἱερὸν διαφέρει. ὅσια μὲν γὰρ τὰ ἰδιωτικὰ\nὧν ἐφίεται καὶ ἔξεστι προσάψασθαι, ἱερὰ δὲ τὰ τῶν θεῶν ὧν\nοὐκ ἔξεστι προσάψασθαι. Δημοσθένης ἐν τῷ | Κατὰ Τιμοκράτους\n(or. 24, 9) λέγει· ‘ὥστε τίθησι τοῦτον τὸν νόμον\nδιʼ οὗ τῶν μὲν ἱερῶν χρημάτων τοὺς θεούς, τῶν ὁσίων δὲ τὴν\nπόλιν ἀποστερεῖʼ.\nὅτι καὶ διότι διαφέρει. τὸ μὲν γὰρ ὅτι ὁτὲ μὲν αἰτίαν\nδηλοῖ, ὁτὲ δὲ βεβαίωσιν τὸ δὲ διότι αἰτίαν δηλοῖ. αὐτίκα\nγοῦν ὅτι μὲν ἐκλείπει ἡ σελήνη πάντες ἴσμεν, διότι δὲ οὐκέτι,\nἀλλὰ μόνον οἱ ἔμπειροι.\nοὔκουν παροξυτόνως μὲν τὸ ἀποφα{ν}τικὸν ἴσον τῷ\nοὐχιοῦν, οἷον ‘οὔκουν ἀπιστεῖνʼ (Thuc. 1, 10, 3). περισπωμένωος\nδὲ συλλογιστικός ἐστι σύνδεσμος καὶ σημαίνει\nἀπόφαν σιν.\nοὐδὲν διὰ τοῦ δ καὶ οὐθὲν διὰ τοῦ θ διαφέρει. οὐδὲν\nμὲν γὰρ τὸ ἐν τῷ καθόλου, ὥς φαμεν ‘οὐδὲν ἐν κόσμῳ\nκενόν ʼ πᾶσα γὰρ ἡ τοῦ κενοῦ φύσις βαστάζεται. οὐθὲν δέ,\nἀναλυθὲν εἰς τὸ ἴδιον ἀντίστοιχον, σημαίνει τὴν τοῦ ἑνὸς\nἄρσιν καὶ ἐπιφορὰν ἑτέρας ἀρχῆς ‘οὔθʼ ἓν οὔτε δύο.’ τὸ δέ\nδιὰ τοῦ δ ἀπαρτίζει διὸ καὶ ὁ ποιητής φησιν (σ 130)·\n‘οὐδὲν ἀκιδνότερον γαῖα τρέφει ἀνθρώποισ’.\n| ὁ οὖν ἐναλλάσσων ἁμαρτάνει διὸ καὶ Ζηνόδοτον εὐθύνουσι\nγράφοντα ‘οὐθὲν ἀκιδνότερον ʼ.\nοὕνεκα καὶ εἵνεκα διαφέρει. οὕνεκα μὲν σημαίνει τὸ\nὅτι, εἵνεκα δὲ χάριν. Ὅμηρος διαστέλλει (Α 11)·\n‘οὕνεκα τὸν Χρύσην ἠτίμασεν ἀρητῆραʼ,\nἀντὶ τοῦ ὅτι, ⌞καὶ⌟ (Τ 325)\n‘εἵνεκα ῥιγεδανῆς Ἑλένηςʼ.\nἥμαρτεν οὖν ὁ Καλλίμαχος (fr. 1, 3 Pf .) εἰπών\n‘εἵνεκεν οὐχ ἓν ἄεισμαʼ,\nὅπερ ἄτοπον· ἔδει γὰρ εἰπεῖν οὕνεκα, ἵνα γένηται ‘ὅτι οὐχ\nἓν ἄεισμαʼ.\nοὗτος καὶ οὑτοαὶ διαφέρει. τὸ μὲν γὰρ οὑτοσὶ δεικτικὸν\nμόνον, τὸ δὲ οὗτος δεικτικὸν καὶ ἀναφορικόν. δεικτικὸν\nμέν (Κ 341. 477)\n‘οὗτός τοι, Διόμηδεςʼ,\nἀναφορικὸν δέ (Hesiod. opp. 293)\n‘οὗτος μὲν πανάριστος, ὃς αὑτῷ πάντα νοήσειʼ.\nὁ αὐτὸς λόγος καὶ ἐπὶ τοῦτον καὶ τουτονί.\nοὐλὴ καὶ ὠτειλὴ διαφέρει. οὐλὴ μέν ἐστιν ἡ ὑγιασμένη\nσάρξ ἐκ παλαιοῦ τραύματος, ὠτειλὴ δὲ τὸ πρόσφατον τραῦμα,\nπαρὰ τὸ οὐτᾶσθαι. καὶ Ὅμηρος τὴν διαφορὰν τετήρηκεν, ἐπὶ\nμὲν τῆς οὐλῆς εἰπών (τ 393 ψ 74)\n‘τήν ποτέ μιν σῦς ἤλασε λευκῷ ὀδόντιʼ,\nἐπὶ δὲ τῆς ὠτειλῆς (cf. Δ 140 cum Ρ 86 Ξ 518)\n‘αὐτίκα δʼ ἔρρεεν αἷμα κατ’ οὐταμένης ὠτειλῆςʼ.\nσὖρος καὶ οὐρὸς διαφέρει. σὖρος μὲν ὁ ἄνεμος, οὐρὸς\nδὲ ὁ τόπος ἤγουν τὸ νεώριον·\n‘οὐρούς τ’ ἐξεκάθηρον ’ (Β 153).\nὄφλειν καὶ ὀφείλειν διαφέρει. Ἀπολλωνίδης ὁ Νικαεὺς\nἐν ὑπομνήματι τοῦ Περὶ τῆς παραπρεσβείας\n\n\nΔημοσθένους (cf. Dem. or. 19, 280sq.) ‘ὄφλει μέν τις ’,φησίν,\n‘ἐπὶ καταδίκῃ, ὀφείλει δέ τις ὡς ἡμεῖς ἐκδεχόμεθαʼ.\nὅλον τοῦ παντὸς διαφέρει. πᾶς τὴν τῶν προσώπων\nδιαφοράν τὸ μὲν γὰρ συνέστηκεν. ὁ οὖν λέγων ‘ὅλος ἄνθρωπος’\nἔνα λέγει. τὸ δὲ ‘πᾶςʼ πλείονας λέγει.\nὄφλημα καὶ χρέος διαφέρει. ὄφλημα μὲν γὰρ καὶ\nὀφείλημα τὸ ἐκ καταδίκης τῷ δημοσίῳ ὀφειλόμενον, χρέος\nδὲ τὸ ἰδιωτικὸν δάνειον.\nὄχθαι καὶ ὄχθοι διαφέρει. ὄχθαι μὲν γάρ εἰσι ποταμῶν\nχείλη, ὄχθοι δὲ γῆς ἐπάρματα.\nὀψὲ καὶ ἑσπέρα διαφέρει. ἑσπέρα μὲν γὰρ ἡ μετὰ τὴν\nδύσιν τοῦ ἡλίου ὥρα, ὅτε ἑσπέρας ἔλθῃ ὥρα δύνοντος τοῦ\nἡλίου. ὀψὲ δὲ ἡ μετὰ πολὺ τῆς δύσεως καὶ καθόλου μετὰ πολὺν\nχρόνον ὡς Ὅμηρος (Η 399 Θ 30 Ι 31.432.696 η 155 υ 321)·\n‘ὀψὲ δὲ δὴ μετέειπεʼ,\n\n\nκαὶ\n‘ὀψαρότης προαρότῃ ἰσοφαρίζει’ (cf. Hes. opp. 490).\nὀψαρότης γὰρ ὁ μετὰ πολὺ τοῦ καθήκοντος χρόνου ἀροτριῶν.\nπαρέχειν καὶ παρέχεσθαι διαφέρει. παρέχειν μὲν\nγὰρ λέγεται τὰ διὰ χειρὸς διδόμενα, οἷον ἐαθήματα ἢ ἐκπόματα\nτὸ δὲ παρέχεσθαι λέγεται ἐπὶ τῶν τῆς ψυχῆς διαθέσεων,\nοἷον ἐπιθυμίαν, εὔνοιαν. Θουκυδίδης (4, 85, 4 ) ‘καὶ\nπᾶν τὸ πρόθυμον παρεχόμενοιʼ. Δημοσθένης ἐν Φιλιππικοῖς\n(Olynth. 18)· ‘τὴν αὐτὴν παρειχόμεθα προθυμίανʼ.\nπαρειαὶ καὶ παρεῖαι διαφέρουσιν. παρειαὶ μὲν γὰρ\nὀξυτόνως αἱ τοῦ ἀνθρώπου, παρεῖαι δὲ προπερισπωμένως\nὄφεις τινὲς μετέωρα τὰ παρεῖα ἔχοντες·\n‘ὡς παρείας ὢν ὄφιςʼ (Ariatoph. PIut. 690).\nπάσασθαι βραχέος μὲν ὄντος τοῦ α τὸ γεύσασθαι\nδηλοῖ, ἐν ἐκτάσει δὲ τούτου τὸ κτήσασθαι.\nπαραβολὴ καὶ παράδειγμα διαφέρει. παραβολὴ\nμὲν γάρ ἐστιν ἡ οἵα τε γενέσθαι ἐπὶ πράγματος, οἷον\n\n\n‘ὡς δ’ ὅτε τίς τε δράκοντα ἰδών᾿ (Γ 33).\nπαράδειγμα δέ γεγονότος πράγματος ἀντιπαράθεσις·\n‘οἶνος καὶ Κένταυρον ἀπώλεσεν’ (cf. e. g. Anthol.Palat. 11, 1, 3)\nπάλτον καὶ πέλτη διαφέρει. πάλτον μέν γάρ ἐστι τὸ\nδόρυ, πέλτη δὲ ἡ ἀσπὶς ἴτυν οὐκ ἔχουσα.\nπαρακέκρουσται καὶ παρακέκρουται διαφέρει.\nτὸ μὲν γὰρ σὺν τῷ σ ἐνεργητικόν ἐστι καὶ σημαίνει τὸ ‘ἑξηπάτηκε’,\nτὸ δέ χωρὶς τοῦ σ παθητικὸν καὶ σημαίνει τὸ ‘ἐξηπάτηται’.\nπαῖς καὶ ἀντίπαις διαφέρει. παῖς μέν γάρ ἐστιν ὁ ἐν\nτῇ παιδικῇ ἡλικίᾳ, ἀντίπαις δέ ὁ ἐκβεβηκὼς τοῦ παιδὸς τὴν\nἡλικίαν καὶ ἤδη πρόσηβος. βούπαις δέ ὁ μέγας παῖς.\nπαιδίσκη καὶ θεράπαινα διαφέρει. παιδίσκη μὲν\nγάρ ἐστι πᾶσα ἡ τὴν παιδικὴν ἔχουσα ἡλικίαν, ὡς καὶ παιδίσκος·\nθεράπαινα δὲ ἡ δούλη.\nπαίδευσις καὶ παιδεία διαφέρει, ὥς φησι Πλάτων\nἐν Ὅροις (def. 416 a 27—28). παιδεία μὲν γάρ ἐστι δύναμις\nθεραπευτικὴ ψυχῆς· παίδευσις δέ παιδείας καὶ ἀρετῆς παράδοσις,\nκαὶ ἐκ παιδὸς ??ἀγωγὴ?? ἐπʼ ἀρετὴ ??ν?? ὁδηγοῦσα.\nπαιδίσκη καὶ παῖς διαφέρει. παιδίσκη μὲν γὰρ ἡ\nἐλευθέρα παρʼ Ἀττικοῖς, παῖς δὲ ἡ δούλη. Μένανδρος (fr.\nKoerte2) ἐν Δακτυλίῳ ἐπὶ τοῦ δάου·\n‘τίς οὑτοσὶ κακοδαίμων ἔφυ,ὃς οὐκ ἂν ἐκδοίη θυγατέραας μένοςκαὶ ταῦτα πεντήκοντα παιδίσκας ἔχωνν;’.\nπαρθενία καὶ σωφροσύνη διαφέρει καὶ παρθένος\nσώφρονος, καθὸ ἡ μὲν παρθένος σώφρων ἐστὶ πάντως, ἡ\nδὲ σώφρων οὐ πάντως παρθένος.\nπάσχειν καὶ συμπάσχεῖν διαφέρει ὡς πάσχων συμπάσχοντος.\nὁ μέν γὰρ πάσχων ἀλγεῖ, ὁ δὲ συμπάσχων λυπεῖται\nμὲν ἐπὶ τῷ τοῦ {συμ}πάσχοντος πάθει οὐ μέντοι συμπάσχων\nἀλγεῖ | καθάπερ ὁ πάσχων. οἷον πυρέττει τις τῶν\nφίλων σφόδρα, καὶ συμπάσχομεν τούτῳ πυρέττοντι, οὐ μὴν\nκαὶ πυρέττομεν.\nπάτρια πατρπατρῴων καὶ πατρικῶν διαφέρει. πατρῷα\nμὲν γὰρ τὰ ἐκ πατέρων εἰς υἱοὺς χωροῦντα· πατρικοὶ δʼ ἢ\nφίλοι ἢ ξένοι πάτρια δὲ τὰ τῆς πόλεως ἔθη.\nπαιδίσκη καὶ παιδισκάριον διαφέρει. παιδίσκην\nμέν γὰρ λέγομεν τὴν ἐλευθέραν, παιδισκάριον δὲ τὸ δοῦλον.\nπαῖδα οὐ μόνον τὸν υἱὸν ἀλλὰ καὶ τὸν δοῦλον, ὡς\nΔημοσθένης ἐν τῷ Πρὸς Πανταίνετον (or. 37, 50, cf. 23. 40).\nπελαστὴς καὶ Πενέστης διαφέρει. πελαστὴς μὲν\nγὰρ ὁ πρόσφυξ, Πενέστης δὲ παρὰ Θεσσαλοῖς ὁ κατὰ πόλεμον\nδ??ουλω??θεὶς ὡς παρὰ Λάκωσιν οἱ Εἵλωτες.\nπένης καὶ πτωχὸς διαφέρει. πένης μέν γὰρ ὁ ἀπὸ τοῦ\nἑργάζεσθαι καὶ πονεῖν ποριζόμενος τὸν βίον πτωχὸς δέ ὁ\nἐπαίτης ὁ τοῦ ἔχειν ἐκπεπτωκώς, ἀπὸ τοῦ πτώσσειν, | ὡς\nὍμηρος (ρ 220)·\n‘πτωχὸν ἀνιηρὸν δαιτῶν ἀπολυμαντῆρα’,\nκαὶ ἐτυμολογῶν φησιν (cf. ρ 227 sq.) ‘ἀλλὰ πτώσσων βούλεται\nαἰτίζων κατὰ δῆμον βόσκειν ἣν γαστέῤ ἄναλτον’.\nπεριμάξαι καὶ ἑκμὰξαι τὸ τοὺς οἰομένους πεφαρμάχθαι\nδιʼ ἐπῳδῶν καὶ καθαρμῶν προσποιεῖσθαι ἀπολύειν.\nπειραστὴς καὶ πειρατὴς διαφέρει. πειραστὴς μέν\nγὰρ ὁ πειράζων, πειρατὴς δέ ὁ θαλάσσιος λῃστής. καὶ νεῖλος\nτὰς διαλυθείσας σανίδας καταλιπόντες τοῖς πειραταῖς.\nπεῖρα καὶ πήρα διαφέρει. πεῖρα μέν γάρ ἐστιν ἡ ἐπιστήμη\nτε καὶ ἐμπειρία. πήρα δὲ τὸ ἰατρικὸν ἐγχειρίδιον, καὶ\nδέρμα τι ἀρτοφόρον ὃ ἐπὶ τῶν ὤμων φέρουσιν οἱ ποιμένες.\nπηδάλιον καὶ πλήθριον διαφέρει. πηδάλιον μέν γὰρ\nνεώς, πλήθριον δέ σχεδίας.\nπῆ καὶ ποῖ καὶ ποῦ διαφέρει. τὸ μέν γὰρ πῆ καὶ ποῖ\nεἰς | τόπον, οἷον\n‘πῆ ἔβη Ἀνδρομάχη΄’ (Z 377).\nτὸ δὲ ποῦ ἐν τόπῳ, οἷον·\n‘ποῦ νῦν δεῦρο κιὼν λίπες Ἕκτορα;’ (K 406).\nὥσθ᾿ ἁμαρτάνουσιν οἱ λέγοντες ‘ ποῦ ἀπέρχῃ;’ δέον ‘πῆ\nἀπέρχῃ;’.\nπλεῖν τοῦ ἀποπλεῖν καὶ παραπλεῖν καὶ περιπλεῖ\nδιαφέρει. πλεῖν μὲν γάρ ἐστι τὸ κατ᾿ εὐθὺ πλέειν ἀποπλεῖν\n\n\nδὲ τὸ ἐκ τόπου τινὸς ἀπαίρειν· παραπλεῖν δέ τὸ τόπον τινὰ\nπλοίου διέρχεσθαι· περιπλεῖν δέ τὸ ἐπὶ σκάφους ἀναστρέφεσθαι\nπερὶ τὸν αὐτὸν τόπον.\nπλούσιος εὐπόρου, ἀφνειοῦ, ὀλβίου καὶ εὐτυχοῦς\nδιαφέρει. πλούσιος μέν γὰρ ὁ πολυούσιος ὁ πολλὴν\nἔχων οὐσίαν εὔπορος δὲ ὁ πρὸς τὰς ἐπιβαλλούσας χρείας\nἀνενδεής· ἀφνειὸς δὲ ὁ ἀπʼ ἐνιαυτοῦ τὴν τροφὴν συλλέγων —\nἔνος γὰρ ὁ ἐνιαυτός ὄλβιος δʼ ὁ τε | λείαν τὴν εὐδαιμονίαν\nἔχων, οἷον ὁλόβιος εὐτυχὴς δʼ ὁ ζῶν ἡδέως καὶ ἀλύπως.\nπλῆμαι καὶ πλῆμναι διαφέρει. πλῆμαι μέν γὰρ αἱ\nπλημμυρίδες τῶν ποταμῶν, πλῆμναι δέ αἱ τῶν τροχῶν σύριγγες.\nπλῆθος καὶ ὄχλος διαφέρει. πλῆθος μέν γάρ ἐστι\nσύστημά τινων, ὄχλος δέ κυρίως ἡ ὄχλησις.\nπλοῦτος καὶ εὐπορία διαφέρει. οἱ μέν γὰρ πλούσιοι\nοὐ πάντως εὐποροῦνται, ἀλλ᾿  ἔκ τινος περιστάσεως καὶ ἀποροῦνταί\n\n\nποτε χρημάτων ἄλλου τινός. οἱ δὲ εὔποροι, κἂν μὴ\nπλουτῶσιν, ὧν δέονται ἔχουσιν. τινές δὲ εὐπορίαν μὲν τὸν\nμέτριον πλοῦτον ἡγοῦνται, πλοῦτον δέ τὴν μεγάλην εὐπορίαν.\nπολεμικὸς καὶ αἰχμητὴς διαφέρει. πολεμικὸς μέν\nγάρ ἐστιν ὁ ἐμπείρως πολεμῶν, αἰχμητὴς δέ ὁ ἐμπείρως\nτοῖς κατὰ πόλεμον ὅπλοις χρώμενος.\nπόμα καὶ πῶμα διχῶς λέγουσι τὸ ἁπλοῦν· | ἐν δὲ\nσυνθέτοις μόνον διὰ τοῦ ω μεγάλου, οἷον γαλακτοπωτεῖν καὶ\nὑδροπωτεῖν.\nπομπή καὶ πομπεία διαφέρουσιν. πομπὴ μέν γὰρ ἣν\nτοῖς θεοῖς πέμπουσιν, πομπεία δὲ ἡ λοιδορία. Δημοσθένης\n(or. 18, 11) ‘ τῆς δέ πομπείας ταύτης ὕστερον’.\nπαρρης καὶ παρουσία διαφέρει. παρρησία μέν\nγὰρ ἡ διὰ λόγων πρός τινα οἰκείωσις, παρουσία δὲ ἡ ἐπέλευσις.\nπολίτης καὶ πατριώτης διαφέρει. πολίτης μέν γάρ\nἐστιν ὁ ἐκ τῆς αὐτῆς πόλεως, ἐλεύθερος ἐλευθέρῳ, πατριώτης\nδέ ὁ ἐκ τῆς αὐτῆς χώρας, δοῦλος δούλῳ. ἡ γὰρ πατρὶς καὶ\nἐπὶ τῆς χώρας τάττεται, ὡς τὸ\n\n\n‘τοῖσι δʼ ἄφαρ πόλεμος γλυκίων γένετ’ ἠέ νέεσθαι φίλην ἐς πατρίδα γαῖαν᾿ (B 453 sq.).\nοὐ γὰρ πάντες ἐκ μιᾶς ἦσαν πατρίδος, ἀλλ᾿ ἐκ μιᾶς χώρας.\nπόλις καὶ ἄστυ διαφέρει. πόλις μέν γὰρ καὶ ὁ τόπος\nκαὶ οἱ κατοικοῦντες, ἤγουν τὸ συναμφότερον. ἄστυ δὲ μόνον\nὁ τόπος. | (P 144)·\n‘ φράζεο νῦν ὅπως καὶ πόλιν καὶ ἄστυ σαώσῃς’.\nποιεῖν τοῦ περιποιεῖν διαφέρει. ποιεῖν μέν γάρ ἐστι\nτὸ κατασκευάζειν τι, περιποιεῖν δὲ τὸ περικτᾶσθαι ἢ κοσμεῖν.\nπόνηρον βαρυτονούμενον, ὡς σόλοικον, καὶ πονηρὸν\nὀξυτονούμενον, ὡς κυδοιμόν, φασὶ διαφέρειν παρὰ τοῖς Ἀττικοῖς·\nὁμοίως μόχθηρον καὶ μοχθηρόν. πονηρὸς μέν γάρ,\nφασίν, ὀξυτόνως ὁ κακοήθης, πόνηρος δέ ὁ ἐπίπονος.—\n‘ἀτόπως’' φησὶ Τρύφων (fr. 15 Vels.) ‘καὶ 〈γὰρ〉 τὰ φαῦλα\nμόχθηρα λέγομεν. κατὰ δʼ ὀξύτητα’, φησί, ‘καὶ ἐπ᾿ ἐμψύχων\n\n\nκαὶ ἀψύχων· μοχθερᾶς γέ τοι τέχνης τὸ δημιούργημά\nφαμεν εἶναι. εἰ δὴ τὰ τοῦ τύπου κεκοινώνηκεν, ἄμφω ὀφείλει\nκαὶ τῶν αὐτῶν τόνων μετέχειν, ὅτι ὀξυτονεῖν ἀπαιτεῖ ὁ\nλόγος βία ἀνάγκης. πᾶν γὰρ παρώνυμον εἰς ρος λῆγον παρασχηματιζόμενον\nτοῖς γένεσιν ὀξυτονεῖται, οἷον κάματος καματηρός,\nὄλισθος ὀλισθηρός, μέλι μελιτηρός, τόλμα τολμηρός,\nνόσος νοσηρός. εἰ δὴ πόνος καὶ μόχθος τὰ πρωτότυπα, πονηρὸς\nκαὶ μοχθηρὸς ῥητέον ὀξυτόνως. εἰ δέ οἱ Ἀττικοὶ βαρυτονοῦσιν,\nοὐ θαυμαστόν ἐστι· χαίρουσι γὰρ τῇ βαρύτητι.\nἄδελφε γοῦν λέγουσι τὴν πρώτην ὀξυτονοῦντες ὡς ἄπελθε᾿,\nφησὶν ὁ Τρύφων παρατιθέμενος Φιλήμονα τὸν ἀγξωνέα,\n‘ὡς Θεττάλην ὡς Μυρτάλην καὶ χάριεν, τὴν πρώτην\nσυλλαβὴν ὀξυτονοῦντες. ὥστε οὐκ εἰς διαστολήν’, φησίν, ‘τοῦ\nσημαινομένου εὗρον τὴν βαρύτητα, ἀλλ’ ὡς ἔθος ἐκπληροῦντες\nοὕτω προηνέγκαντο.’\nποῦ καὶ ποῖ παρὰ σοῖς Δωριεῦσι τὴν εἰς τόπον 118 Va.\nσημασίαν δηλοῖ, πῆ δέ τὴν ἐπὶ τόπῳ, πῶ δέ τὴν ἐκ τόπου.\nπονεῖν καὶ ἀλγεῖν διαφέρει. πονεῖν μέν γάρ ἐστι τὸ\nἐνεργεῖν, ἀλγεῖν δέ τὸ ὀδυνάσθαι.\nπότος βαρυτόνως καὶ ποτὸς ὀξυτόνως διαφέρει. πότος\nμὲν γάρ ἐστι βαρυτόνως τὸ συμπόσιον, ὡς Μένανδρος\n(fr. 659 Koerte2)\n‘πότοι συνεχεῖς κύβοι’.\n\n\nὀξυτόνως δέ ποτὸς αὐτὸ τὸ ἔκπομα, ὡς Δημοσθένης (cf.\nor. 25, 61) ἐν τῷ Κατὰ Ἀνδροτίωνος· ‘βρωτοῦ καὶ ποτοῦ\nμεταλαβεῖν’.\nπολύτιμος καὶ πολυτίμητος διαφέρει. πολύτιμος\nμέν γάρ ἐστιν ὁ πολλῆς τιμῆς ἠγορασμένος ἄνθρωπος· πολυτίμητος\nδέ ὁ πολλῆς τιμῆς ἄξιος, ὡς τούς θεούς πολυτιμήτους\nλέγομεν.\nπρεσ βεύεσθαι καὶ πρεσβεύειν διαφέρει. πρεσβεύεσθαι\nμέν γὰρ τὸ πέμπειν πρέσβεις, πρεσβεύεινμ δέ τὸ πέμπρεσβευτὴν\nπειν οἱ Ἀττικοὶ λέγουσιν.\nπρόξενος καὶ ἰδιόξενος καὶ δορύξενος διαφέρει.\nπρόξενος πόλεως καὶ ἔθνους, ὡς παρὰ Θουκυδίδῃ (e. g. 2, 29, 1).\nξένος δʼ ὁ εἰς ἑνός· ὁ δʼ αὐτὸς καὶ ἰδιόξενος. οὐκ ὀρθῶς οὖν\nΕὐριπίδης (fr. 721 N.2) ἐν Τηλέφῳ πρόξενον εἴρηκε τὸν\nἰδιόξενον·\n‘κακός τίς ἐστι προξένῳ σοι χρώμενος’.\nδορύξενος δέ ὁ κατὰ πόλεμον γενόμενος φίλος ἁλοὺς γὰρ καὶ\nξενίων τυχών ἀφείθη πρὸς τοῦ πολεμίου λύτρα λαβόντος, μνᾶ\nδ᾿ ἦνμ ἡ τεταγμένη. κομίσας δέ καὶ φυλάξας τὴν πίστιν ἐγένετο\nφίλος καὶ δορύξενος ἐκαλεῖτο.\nπροτέρα καὶ προτεραία διαφέρει. προτέρα μέν γὰρ\nἐπὶ τάξεως, προτεραία δέ ἐπὶ μόνης ἡμέρας.\nπρῶτος καὶ πρότερος διαφέρει. πρῶτος μέν γὰρ\nἐπὶ πολλῶν, πρότερος δὲ ἐπὶ δύο. καὶ τῷ μέν πρώτῳ ἀκόλουθός\nἐστιν ὁ ὕστατος, τῷ δέ προτέρῳ ὁ ὕστερος. καὶ\nπρότερος ἐπὶ τάξεως, πρώτ??ω??ς δέ ἐπὶ ποιότητος, ὡς\nὅταν ἐπὶ ἀγάλματος λέγωμεν πρώτως ἔχειν τῇ τέχνῃ, οἷον\nἐξόχως· Πλάτων γοῦν (cf. rep. 544c) διαιρούμενος τὰς πολιτείας\nτὴν μέν πρώτως ἔχειν φησί, τὴν δὲ ??δευ??τέρως· δηλονότι\nἡ μέν πρωτεύει, ἡ δέ ἕπεται. εἰ δέ τις εἴποι ‘πρώτως\nἦλθον εἰς Ἀθήνας’, ἁμαρτάνει· ‘πρῶτον’ γὰρ χρή.\nπρυτανεῖα τὰ καταβαλλόμενα ὑπὸ τῶν διωκόντων\nτὴν δίκην· ἦν δέ τὰ ἐπιδέκατα τοῦ τιμήματος τῆς δίκης.\n| πρυτανεία δέ θηλυκῶς ὁ χρόνος· διῄρητο γὰρ παρὰ τοῖς\nἈθηναίοις ὁ ἐνιαυτὸς εἰς δέκα πρυτανείας, ὅσαι καὶ φυλαὶ\nἦσαν, καὶ ἐπρυτάνευον ἐν ἑκάστῃ φυλῇ κατ’ ἐνιαυτὸν ἅπαξ·\nὅθεν καὶ τούς μισθούς καὶ τὰ ἐνοίκια κατὰ τὰς πρυτανείας,\nοὐ κατὰ μῆνα, ἐτέλουν.\nπρὸ μοίρας καὶ πρὸ ὥρας διαφέρει. πρὸ μοίρας μέν\nὁ βιαίως ἀποθανών, πρὸ ὥρας δέ ὁ ἐν νεότητι.\nπρεσβεύονται καὶ πρεσβεύουσι διαφέρει. πρεσβεύονται\nμέν γὰρ οἱ τοὺς πρέσβεις χειροτονοῦντες καὶ\nπρεσβεύουσι δέ οἱ χειροτονούμενοι καὶ πεμπόμεπέμποντες,\nνοι ἐπὶ τὴν πρεσβείαν.\nπρέσβεις οἱ πρεσβευταί. πρέσβις δέ οὐδέποτε λέγεται·\nτὸ γὰρ ἑνικὸν πρεσβευτὴς ἀνέγνωσται.\nπρότερος καὶ πρῶτος διαφέρει. πρότερος μὲν ἐπὶ\nδυοῖν τάσσεται, ὡς Ὅμηρος ἐπὶ Τληπολέμου καὶ Σαρπηδόνος\n(E 632)·\n‘τὸν καὶ Πληπόλεμος πρότερος’.\nτὸ δέ πρῶτος ἐπὶ πολλῶν (H 162)·\n‘ὦρτο πολὺ πρῶτος ἄναξ ἀνδρῶν Ἀγαμέμνων’.\nπρωτότοκος καὶ πρωτοτόκος διαφέρει. πρωτότοκος\nμέν γὰρ προπαροξυτόνως ὁ πρῶτον τεχθείς, πρωτοτόκος\nδέ παροξυτόνως ἡ πρῶτον τεκοῦσα.\nπροσπταίειν μὲν λέγεται τοῖς κάτω μέρεσι, ποδὶ\nκνήμῃ· προσκρούειν κρούειν δέ τοῖς ἀνωτέρω καὶ κεφαλῇ.\nπείθεσθαι μέν τὸ ἑκουσίως συγκατατίθεσθαι, πειθαρχεῖν\nδέ τὸ κελεύοντι πεισθῆναι.\nΠυθὼν θηλυκῶς καὶ ὀξυτόνως ὁ τόπος· βαρυτόνως\nδέ καὶ ἀρσενικῶς ὁ δράκων.\nπῦς καὶ πεῖ καὶ ποῖ καὶ πῶ διαφέρει παρὰ τοῖς Δωριεῦσι.\nτὸ μέν γὰρ πῦς καὶ ποῖ τὴν εἰς τόπον σημασίαν δηλοῖ\nτὸ δέ πεῖ τὴν ἐν τόπῳ τὸ δέ πῶ τὴν | ἐκ τόπου, ὁμοίως δέ\nκαὶ τοῦτο. ὥσθ᾿ οἱ Δωρίζοντες καὶ λέγοντες ‘πεῖ πορεύῃ\nἁμαρτάνουσι· δέον γὰρ ‘πῦς πορεύῃ τὸ γὰρ πεῖ τὴν ἐν\nτόπῳ σχέσιν δηλοῖ. Σώφρων φησί (fr. 5 Kaibel ═ pap. PSI\n1214 a 8) ‘πεῖ γὰρ ἁ ἄσφαλτος;’. (fr. 5 Kaibel)· ‘ποῖος\nεἰλισκοπεῖται·’, ἀντὶ τοῦ ποῦ. ὅταν δʼ εἰς τόπον θέλῃ εἰπεῖν,\nφησί (fr. 75 Kaibel) ‘πῦς ἐς μυχὸν καταδύῃ;’ τουτέστιν ἀντὶ\nτοῦ ‘εἰς τίνα μυχόν’.\nῥάφανον καὶ ῥαφανὶς διαφέρει. ῥάφανον μέν γὰρ\nἈττικοὶ λέγουσι τὴν παῤ ἡμῖν κράμβην, ῥαφανίδα δέ τὴν\nπαῤ ἡμῖν ῥάπανον.\nῥέφανον καὶ ῥάφανον διαφέρειν παρʼ Ἴωσι\nκαὶ Ἀττικοῖς. ἑέφανον εἶναι ἣν καὶ ἡμεῖς φαμεν, ῥάφανον δέ\nτὴν κράμβην.\nῥεῖθρον ῥρεύματος διαφέρει. ῥεῖθρον μέν γάρ ἐστιν\nὁ τόπος διʼ οὗ φέρεται τὸ ῥεῦμα, ῥεῦμα δέ αὐτὸ τὸ ὕδωρ.\nῥᾴδιον μὲν τὸ εὐοδοῦν, τὸ ῥᾷστα τῇ ὀδῷ ἐπι†μ†ελούμενον·\nεὐχερές δέ τὸ ταῖν χεροῖν ταχέως ἐπιτελεσθέν\nεὐπετές δέ τὸ συμπεσὸν εἰς εὐμάρειαν.\nῥὶς καὶ ῥύγχος διαφέρει. ῥίς μέν γὰρ λέγεται ἐπὶ ἀνθρώπου,\nῥύγχος δέ ἐπὶ ἀλόγου ζῴου.\nῥὶς καὶ μυκτὴρ διαφέρει. ῥίς μὲν γὰρ λέγεται ἡ ἀπὸ τοῦ\nμεσοφρύου καταγωγὴ μέχρι τοῦ χείλους, μυκτῆρες δέ αἱ τῶν\nῥινῶν κατατρήσεις διʼ ὧν ἔξεισι τὸ ὑγρὸν ἀπομυσσομένων.\nῥοιὰ μέν μετὰ τοῦ ῑ τὸ δένδρον, ῥόα δέ ὁ καρπός.\nῥόδον καὶ ῥοδωνιὰ καὶ ῥοδῆ διαφέρει. ῥόδον μὲν\nγὰρ τὸ ἄνθος, ῥοδωνιὰ δέ ὁ τόπος, ῥοδῆ δὲ τὸ φυτόν. Ἀρχίλοχος\n(fr. 25, 1—2 D.3)·\n‘ἔχουσα θαλλὸν μυρσίνης ἐτέρπετοῥοδῆς τε καλὸν ἄνθος.’\nῥύεσθαι καὶ ἑρ{ρ}ύεσθαι διαφέρει. Ἀριστόξενος\n(fr. 113 Wehrli) ἐν τῷ πρώτῳ Τραγῳδοποιῶν περὶ νεωτέρων\nοὕτω φησὶ κατὰ λέξιν ‘ῥύεσθαι καὶ ἐρ{ρ}ύεσθαι διαφορὰν\nἔχει πρὸς ἄλληλα. τὸ μὲν γὰρ ῥύεσθαί ἐστιν ἐκ θανάτου\nἕλκειν, τὸ δʼ ἐρ{ρ}ύεσθαι φυλάσσειν᾿ .\nῥύγχος καὶ ὄψις διαφέρει. ῥύγχος μέν γὰρ ἐπὶ τῶν\nτετραπόδων πτηνῶν, ὄψις δέ καὶ πρόσωπον ἐπὶ τῶν\nἀνθρώπων.\nσταθῆναι καὶ στῆναι διαφέρει. σταθῆναι μέν γάρ\nἐστι τὸ ὑφ᾿ ἑτέρου, στῆναι δέ τὸ κατ᾿ ἰδίαν ὁρμὴν καὶ προαί|ρεσιν,\nοἷον ἐστάθη ὁ ἀνδριὰς ὑφʼ ἑτέρου ἐστάθη ὁ νόσος,\nἔστη δʼ ὁ ἄνθρωπος διʼ αὑτοῦ.\nστάχυς βραχέως τὸ ἑνικόν, ἐκτεταμένως τὸ πληθυντικόν.\nσταφυλὴν ὀξυτονητέον ὡς ἁλυκὴν καὶ σταφύλην\nβαρυτόνως ὡς Μελίτην διαφέρειν φησὶ Πτολεμαῖος ὁ Ἀσκαλωνίτης\n(p. 42 Baege) ἐν δευτέρα Περὶ τῶν ἐν Ὀδυσσείᾳ\nπροσῳδιῶν. τὸ μέν γὰρ βαρυτονούμενον, φησίν, ὄνομα ἐπὶ\nτῆς καθιεμένης μολίβδου παρὰ τοῖς ἀρχιτέκτοσι τίθεται, τὸ\nδʼ ὀξυτονούμενον ἐπὶ τῆς ὀπώρας. ὁ αὐτὸς πάλιν ἐν δευτέρᾳ\nΤῶν ἐν Ἰλιάδι προσῳδιῶν κατὰ λέξιν φησὶν οὕτως·\n‘σταφύλῃ ἐπὶ νῶτον ἔχουσα’ (B 765),\nσταφύλη βαρυτονητέον ὡς Νιόβη· οὐ γάρ ἐστιν ὅμοιον τῷ\n συ|κῆ. τοῦτο γὰρ διαιρεῖται — συκέη —, ἐκεῖνο δʼ οὐ διαιρεῖται.᾿\nἩρακλείδης δʼ ὁ ἡμέτερός φησιν (fr. 6 Cohn), ‘ἡμαρτῆσθαι\nδοκεῖ παρὰ τοῖς Ἕλλησιν ὀξυτονούμενον τοὔνομα.\nοὐδὲν γὰρ τῶν εἰς η ληγόντων θηλυκῶν ὀνομάτων μετέχον\nγένους τοῦ οὐδετέρου, παρατελευτῶντος τοῦ ῦ, ὀξυτονεῖται·\nἀλλὰ πάντα τὰ ὑπὲρ δύο συλλαβὰς βαρυτονεῖται κατὰ τὸ ῡ,\nμὴ ὀξυτονούμενα ἀλλὰ βαρυτονούμενον τὸ στοιχεῖον ἔχοντα,\nοἷον κορδύλη, Δαμύλη, Φ??αι??σύλη — δοκεῖ δʼ αὕτη μία τῶν\nτιθηνησαμένων τὸν Διόνυσον ἃς ὁ Λυκοῦργος\n‘σεῦε κατ’ ἠγάθεον Νυσήϊονʼ (Z 133)\n— ἐδύλη ὅθεν καὶ τὸ σταφύλη βαρυτονητέον. οἱ ἐξυτονοῦντές\nφασιν ὅτι ἀπὸ βαρυτόνων ἀρσενικῶν εἰς ος ληγόντων τὰ\nεἰς η λήγοντα θηλυκὰ ὀξυτονεῖται, ἢ, ἐὰν τὰ | ἀρσενικὰ\nὀξυτονῆται, τὰ θηλυκὰ βαρυτονηθήσεται. οἷον πόθος ποθή,\nνόμος νομή, ὦνος ὠνή, τῖμος τιμή, φόνος φονή·\n‘ἐν ἀργαλέῃσι φονῇσι’ (K 521).\nκαὶ τοὔμπαλιν Δαναός Δανάη. ἐπεὶ οὖνʼ, φησί, ‘καὶ ἐπὶ τούτου\nτὸ ἀρσενικόν ἐστι Στάφυλος — οὕτως γὰρ ἐλέγετο ὁ υἱὸς\nΔιονύσου — τὸ θηλυκὸν σταφυλὴ ὀξυτονηθήσεται. πρὸς οὓς\nῥητέον ἰδοῦ κόγχος κόγχη, καὶ οὐκ ὀξυτονεῖται, φίλος φίλη,\nμόνος μόνη, μύλος μύλη· καὶ ἐπὶ τῶν ὀξυτόνων καλός καλή,\nσοφός σοφή, μυρία ἄλλα, καὶ τὰ θηλυκὰ οὐ βαρύνεται, ἀλλʼ\nὁμοτονεῖ τοῖς μὲν βαρυτόνοις τὰ βαρύτονα, τοῖς δʼ ὀξυτόνοις\n\n\nτὰ ὀξύτονα ὅθεν οὐ παράδοξον καὶ ἀπὸ τοῦ Στάφυλος βαρυτόνου\nὀνόματος καὶ τὸ θηλυκὸν βαρυτονεῖν σταφύλην ὡς\nἐδύλην.᾿\nΤινὲς δέ βοηθοῦντες τῇ συνηθείᾳ καὶ ὀξυτονεῖν βουλόμενοί\nφασιν, ὅτι ὅσα τοῦ αὐτοῦ ἀπαραλλάκτως ἔχεται σημαινομένου\nὁμοτονεῖ, ὅσα δέ διαλλάσσει τ??ῷ?? σημαινομέν??ῳ?? οὐκέτι.\nὁ μὲν οὖν φίλος καὶ φίλη, καὶ ξένος καὶ ξένη καὶ τὰ προκείμενα\nἀπαράλλακτά ἐστιν, διὸ ὁμοτονεῖ τὰ δέ διαφέροντα\nοὐκέτι, καθάπερ γὰρ χόλος χολή, καὶ τρόπος τροπή, νόμος\nνομή, γόνος γονή, δόμος δομή, στρόφος στροφή, πόθος\nποθή — περὶ τούτου οὖν ἐν ἄλλοις ἐντελῶς εἴρηται ὅτι διαφέρει.\nεἰ οὖν ἐστι Στάφυλος ἀρσενικόν, διαφέρει δέ τῷ σημαινομένῳ,\nἡ σταφυλή — ὀπώρα δέ — ὄντως ὀξυτονεῖται.\nΠιθανὸς μέν ὁ λόγος· τὸ μέντοι προκείμενον τοῦ Ἡρακλείδους\nπαρατήρημα ἰσχυρὸν καθὰ παραγγέλλεται ὀξυτονεῖν\nοὐ μόνον διὰ τὰ παρακολουθοῦντα ἰδιώματα τῷ ὀνόματι ἀλλ᾿\nὅτι καὶ ὑπέρ δύο ἐστὶ συλλαβάς· τὰ γὰρ προκείμενα δισύλλαβα.\nὥστε οὐδὲ τὴν ὁπώραν ὀξυτονεῖν ἡ ἀναλογία ἐπιτρέπει.\nἀλλὰ καὶ ἡ Πτολεμαίου ἀθετεῖται παρατήρησις καθʼ ἣν διαφέρειν\nφησὶ τοῖς τόνοις τοὔτνομα καὶ τῷ σημαινομένῳ.\nσημεῖον καὶ τεκμήριον διαφέρει. Ἀντιφῶν ἐν τῇ Τέχνῃ\n(fr. 72 Blass ═ Artium script. B X fr. 8 Raderm.)· ‘τὰ παροιχόμενα\nσημείοις πιστεύεσθαι, τὰ δέ μέλλοντα τεκμηρίοις’.\nσισύρα καὶ †σίσυρμα† διαφέρει. σισύρα μέν γὰρ τὸ 128 Va.\nἐκ τῶν τετριχωμένων δερμάτων ἀναποίητον στέγαστρον,\nσίσυρμα δὲ τὸ ἐκ τῶν κροκυδίων ῥαπτόμενον ἀμπέχονον.\nσηκὸς δύο σημαίνει· θεῶν τε ναὸν καὶ προβάτων\nπεριφράγματα.\nΣικελοὶ καὶ Σικελιῶται διαφέρουσιν. Σικελὸς μέν\nγάρ ἐστιν ὁ ἐξ αὐτῆς τῆς Σικελίας ὤν, Σικελιώτης δέ ὁ Σικελὸς\nμέν μὴ ὤν, τὴν δέ χώραν αὐτὴν οἰκῶν.\nσιωπὴ σιγῆς διαφέρει. σιωπὴ μέν γάρ ἐστι κατάσχεσις\nλόγου, σιγὴ δὲ στέξις λόγου.\nσκήπτεσθαι καὶ σκέπτεσθαι διαφέρει. σκήπτεσθαι\nμέν γάρ ἐστι τὸ προφασίζεσθαι, σκέπτεσθαι δέ τὸ βουλεύεσθαι.\nσκῶμμα γελοίου, εὐτραπέλου καὶ γεφυρισμοῦ\n\n\nδιαφέρει. σκῶμμα μέν γάρ ἐστι τὸ ἐπὶ διασυρμῷ τοῦ πέλας\nλεγόμενον οἱονεὶ σκέμμα· γελοῖον δέ τὸ ἐπὶ διαχύσει\nτῶν ἀκροατῶν, χωρίς τινος ὕβρεως· εὐτρά|πελον τὸ μετὰ\nσεμνότητος χαριέντως λεγόμενον — εἴρηται δέ παρὰ τὸ εὖ\nτρέπεσθαι τὸν λόγον —· γεφυρι{α}σμὸς δέ ἀπὸ τοῦ τοῖς Ἀθήνησιν\nἐπὶ τῶν γεφυρῶν ἐπιγράφειν ἤτοι ἔμμετρα ἢ καὶ δίχα\nμέτρων διασυρμούς τινων ??περιέχοντα??.\nσοφὸς καὶ συνετὸς διαφέρει, καθὸ ὁ σοφὸς καὶ\nσυνετὸς πάντως, ὁ δέ συνετὸς οὐ πάντως σοφός.\nσοῖο καὶ σεῖο παρὰ τοῖς ποιηταῖς κατὰ τοὺς ἀκριβῶς\nἀναγινώσκοντας διαφέρει. σοῖο μέν γάρ ἐστι σύναρθρος\nἀντωνυμία οἷον (Ω 486)·\n‘μνήσεοπατρὸς πατρὸς σοῖο’,\nσημαίνει γὰρ ‘μνῆσαι τοῦ σοῦ πατρός’. ἡ δέ σεῖο ἀσύναρθρος\nοἷον (Ω 686)·\n‘σεῖο δέ κεν ζωοῦ καὶ τρὶς τόσα δοῖεν ἄποινα’,\nἀντὶ τοῦ ‘σοῦ ζῶντος καὶ τρὶς τοσαῦτα δοῖεν ἄποινα’, οὐκέτι\n‘τοῦ σοῦ ζῶντος’. καὶ φυλάττεται ταῦτα ἄκρως παῤ\nὉμήρῳ.\nσπονδαὶ καὶ συνθῆκαι διαφέρουσιν. σπονδαὶ μὲν\nγὰρ ἃς ἐκ | πολέμου συντίθενται πρὸς ἀλλήλους, ἃς ἀναγράφονται\nἐφ᾿ οἷς διακρίνονται, οἷον συντιθέμενοι μὴ πολεμήσειν\nμηδ᾿ ἀδικήσειν ἀλλήλους. συντίθενται δὲ εἰρήνην καὶ\nφιλίαν πρὸς ἀλλήλους, καὶ τὸ παρὰ ταύτας πραχθέν ἀρχὴ\nγίνεται πολέμου.\nσπουδάζειν καὶ σπεύδειν διαφέρει. σπουδάζειν μὲν\nγάρ ἐστι τὸ ἐναντίον τοῦ παίζειν, σπεύδειν δὲ τὸ βοηθεῖν τινι\nκαὶ συναίρεσθαι.\nστρατόπεδον καὶ στρατὸς διαφέρει. στρατόπεδον\nμὲν γὰρ ὁ τόπος ἐν ᾧ ἡ στρατεία, στρατὸς δὲ τὸ στρατιωτικὸν\nπλῆθος.\nστρατεία ἐκτεταμένως τὸ πρᾶγμα, στρατιὰ δέ\n\n\nσυνεσταλμένως τὸ τῶν στρατιωτῶν πλῆθος. ἐναλλάσσει δέ\nπολλάκις ἐν τῇ χρήσει.\nστρατὸς καὶ στράτευμα καὶ στρατόπεδον διαφέρει.\nστρατὸς μέν καὶ στράτευμα κυρίως τὸ πλῆθος λέγεται,\n|στρατόπεδον δὲ ὁ τόπος ἐν ᾧ εἰσιν.\nσυμμαχεῖν καὶ ἀπιμαχεῖν διαφέρει. συμμαχεῖν μέν\nγὰρ λέγουσι τὸ σὺν ἑαυτοῖς, φησὶ Δίδυμος (p. 334 Schmidt),\nεἴτʼ αὐτοῖς ἐπίοιεν πολέμιοι??εἴτε αὐτοὶ?? ἑτέοι??ς?? ἐπιστρατεύοιεν.\nἐπιμαχεῖν δέ ὅταν τούς ἐπιόντας ἀμύνωνται μόνον. διέσταλκε\nΘουκυδίδης ἐν τῇ πρώτῃ (1), 44, 1)λέγων Κερκυραίοις\nἈθηναίους συμμαχίαν μέν οὐ ποιήσασθαι, ἐπιμαχίαν δέ.\nσύνεργος καὶ συνεργὸς διαφέρει. συνεργὸς μέν γὰρ\nὀξυτόνως ὁ περί τι ἔργον ἀνεπιτήδειον συμπονῶν, σύνεργος\nδέ προπαροξυτόνως ὁ τὸ αὐτὸ μετιών οἷον σύντεχνος.\nσύγγραμμα καὶ σύνταγμα διαφέρει. σύγγραμμα\nμέν γάρ ἐστιν ὁ δίχα μέτρου λόγος, ὁ προσαγορευόμενος\nπεζός σύνταγμα δέ πολεμικόν τι σύστημα, ἀφ᾿ οὗ καὶ\nσυνταγματάρχης ὁ τοῦ συστήματος αὐτοῦ ἄρχων.\nσύνθεσις συντάξεως διαφέρει. σύνθεσις μέν γάρ\nἐστιν ὁ λόγος | ὁ ἔμμετρος, σύνταξις δέ ὁ λόγος ὁ πεζός.\nσυμβουλὴ παραινέσεως διαφέρει. συμβουλὴ μέν\nγάρ ἐστιν εἰσήγησις ἀντιλογίαν ἐπιδεχομένη διὰ τὸ ἄδηλον\nτοῦ ἐκβησομένου· καὶ γὰρ ἐάν τις συμβουλεύσῃ πόλεμον,\nἀμφίβολον εἰ συμφέρει· διὸ καὶ ἔχει τὸ ἐνιστάμενον. παραίνεσις\nδέ ἐστι συμβουλὴ ἀντίρρησιν οὐκ ἐπιδεχομένη διὰ τὸ ἐξ\nαὐτῆς λεγόμενον πάντως ὁμολογεῖσθαι ἀγαθόν, ὡς εἴ τις\nπαραινέσει σωφρονεῖν· ὅπερ ἐστὶν ὡμολογημένον ἀγαθόν.\nσφάξαι καὶ θῦσαι διαφέρει. θῦσαι μὲν γάρ ἐστι τὸ\nθυμιάσαι, σφάξαι δέ τὸ ἱερουργῆσαί τι ζῷον. καὶ Ὅμηρος τὴν\nδιαφορὰν τετήρηκεν οὕτως, ἐπὶ μὲν τοῦ θῦσαιεἰπών (I 219 sq.)·\n‘θεοῖσι δέ θῦσαι ἀνώγειΠάτροκλον ὃν ἑταῖρον· ὁ δʼ ἐν πυρὶ βάλλε θυηλάςʼ,\nἐπὶ δὲ τοῦ σφάξαι (A 459 B 422)·\n‘αὖ ἔρυσαν μὲν πρῶτα καὶ ἔσφαξαν καὶ ἔδειρανʼ.\nστύραξ θηλυκῶς μὲν θυμίαμα, ἀρσενικῶς δέ τὸ ξύ|λον.\nτοῦ ἀκοντίου.\nσχισταὶ τὰ ὑποδήματα. Εὔπολις Φίλοις (II p. 532 M.\n═ fr. 266 K.)·\n‘οὐ δεινὰ ταῦτα δέ Ἀργείας φέρεινσχιστὰς ἐνεργεῖνʼ.\nσχιστὸς δέ ἀρσενικῶς χιτὼν γυναικεῖος. Ἀπολλόδωρος Συνεφήβοις\n(IV p. 453 M. ═ fr. 12 K.)·\n‘σχιστὸν χιτωνίσκον τινὰ ἐνδέδυκας’.\nσχολῇ τὸ ἠρέμα, καθό φαμεν ‘σχολῇ βαδίζων’,. καὶ\nτὸ οὐκ ἐν καιρῷ, παῤ ὃ λέγεται ‘οὐκ ἦγον σχολήν’. καὶ\nδιατριβὴ καὶ οἱ μαθηταί, διό φαμεν λαμπρὰ σχολή’.\nτάλαν διὰ τοῦ ν τὸ ἐπίρρημα, διὰ δέ τοῦ σ ὁ ταλαίπωυρος.\nτάπητες καὶ ἀμφιτάπητες διαφέρουσι. τάπητες μέν\nγάρ | εἰσιν οἱ ἐκ τοῦ ἑτέρου μέρους μαλλὸν ἔχοντες, ἀμφιτάπητες\nδὲ οἱ ἐξ ἀμφοτέρων.\nταυρόκτονος ὁ ὑπὸ ταύρου ἀναιρεθείς, ταυροκτόνος\nδὲ παροξυτόνως ὁ ταῦρον ἀποκτείνας.\nτέχνη ἐπιτηδεύματος διαφέρει. τέχνη μὲν γάρ ἐστιν\nἡ ἄνευ λόγου μὴ δυναμένη εἶναι, οἷον γραμματική, ῥητορική·\nἐπιτήδευμα δὲ τὸ λόγου χηρεῦον, οἷον χαλκευτική, τεκτονική.\nτεχνίτης καὶ βάναυσος διαφέρει. τεχνίτης μέν γάρ\nἐστιν ὁ λογικῆς τινος τέχνης ἔμπειρος καθεστώς, βάναυσος\nδὲ ὁ διὰ ἀλόγου τινὸς ἐπιτηδεύματος.\nτέτραχμον καὶ τετράδραχμον διαφέρει. τέτραχμον\nμέν γάρ ἐστι τὸ νόμισμα, τετράδραχμον δέ τὸ τεσσάρων δραχμῶν.\nτέρας σημείου διαφέρει. τὸ μὲν γὰρ τέρας παρὰ\nφύσιν γίνεται, τὸ δέ σημεῖον παρὰ συνήθειαν.\nτεχνάσματα καὶ τεχνήματα διαφέρουσι. τεχωάσματα\nμέν γὰρ τὰ κακουργήματα, τεχνήματα δέ αἱ τέχναι.\nτείχη καὶ τειχία διαφέρει. τείχη μὲν γάρ ἐστι τὰ\nτῶν πόλε{μί}ων, τειχία δέ τὰ τῶν οἰκιῶν.\nτήθη καὶ τ??η??θὶς διαφέρει. τήθη μέν γάρ ἐστιν ἡ τοῦ\nπαιδὸς τροφός — ταύτας δʼ ἔνιοι μαίας καὶ μάμμας καλοῦσι —,\nτιθὶς δʼ ἐστὶν ἡ τοῦ πατρὸς ἢ τῆς μητρὸς ἀδελφή, ἣν ἔνιοι\nθείαν καλοῦσιν.\nτιτθὴ καὶ τροφὸς καὶ τιθηνὸς διαφέρει. τιτθὴ μὲν\nγάρ ἐστιν ἡ μαστὸν παρέχουσα, τροφὸς δέ καὶ τιθηνὸς ἡ | τὴν\nἄλλην ἐπιμέλειαν ποιουμένη τοῦ παιδὸς καὶ μετὰ τὸν ἀπογαλακτισμόν.\nτιμωρεῖσθαι τοῦ τιμωρεῖν διαφέρει. τιμωρεῖσθαι\nμέν γάρ ἐστι τὸ κολάζειν, τιμωρεῖν δὲ τὸ βοηθεῖν τοῖς ἀδικουμένοις.\nτίθησι καὶ τίθενται διαφέρει. τίθησι μὲν γὰρ τὸν\n\n\nνόμον ὁ νομοθέτης, τίθενται δὲ τὸν νόμον οἱ δικάζοντες καὶ\nαἰρούμενοι.\nτοὔνεκα καὶ οὕνεκα διαφέρει. τὸ μέν γὰρ τοὔνεκά\nἐστι τούτου ἕνεκα, τὸ δέ οὕνεκα ἀντὶ τοῦ ὅτι. ἁμαρτάνει οὖν\nὁ Καλλίμαχος ἐν Ἑκάλῃ (fr. 232 Pf.) κατὰ δύο τρόπους, λέγων\n‘τοὔνεκεν Αἰγέος ἔσκεν’,\nὅτι τε — δέον εἰπεῖν οὕνεκα — τοὔνεκεν εἶπεν, καὶ ὅτι ἀντὶ τοῦ\nκα κεν εἶπεν ἄνελίστως.\nτιμωρεῖν καὶ τιμωρεῖσθαι διαφέρει. τιμωρεῖν μὲν\nγάρ ἐστι τὸ βοηθεῖν τινι καὶ συναίρεσθαι, τιμωρεῖσθαι δέ τὸ\nκολάζειν. καὶ συντάσσουσι τὸ μέν ἐνεργητικὸν δοτικῇ οἷον\n‘τιμωρῶ τῷ φίλῳ’, ἤγουν βοηθῶ τὸ δέ παθητικὸν αἰτιατικῇ\nοἷον ‘τιμωροῦμαι τὸν ἐχθρόν’, ἀντὶ τοῦ κολάζω.\nτιθέναι νόμον καὶ τίθεσθαι διαφέρει. τίθησι μέν\nγὰρ νόμον ὁ εἰσφέρων, τίθεται δέ ὁ κυρῶν.\nτόμος καὶ τομὸς διαφέρει. τόμος μέν γάρ ἐστιν ὁ τεμνόμενος\nχάρτης ἢ ἄλλο τι, τομὸς δέ ὁ τέμνων σίδηρος.\nτρίετες βαρυτόνως καὶ τριετές ὀξυτόνως διαφέρει,\nφη|σὶ Πτολεμαῖος ὁ Ἀσκαλωνίτης (p. 61 Baege). ἐὰν μέν γὰρ\nβαρυτονήσωμεν, ἔσται ἐπὶ χρόνου διὸ καὶ ὁ ποιητής φησιν\n(β 106 ω 141)\n‘ὡς τρίετες μὲν ἔληθε δόλῳ’.\nἐὰν δέ ὀξυτονήσωμεν ‘τριετὲς’ ὡς ‘εὐφυές’, ἔσται ἐπὶ ἡλικίας\nοἷον ‘τριετὲς τὸ παιδίον’· ὅθεν καὶ\n‘ἑξετέ’ ἀδμήτην’ (Ψ 266. 655).\nκαὶ χρῆν ἀναγινώσκειν ὡς ἀξιοῖ ὁ Ἀσκαλωνίτης.\nτροχοὶ ὀξυτόνως καὶ τρόχοι βαρυτόνως διαφέρουσι\nπαρὰ τοῖς Ἀττικοῖς, φησὶ Τρύφων (fr. 11 Vels.) ἐν δευτέρα\nΠερὶ Ἀττικῆς προσῳδίας. τοὺς μὲν γὰρ περιφερεῖς τροχοὺς\nὁμοίως ἡμῖν προφέρονται ὀξυτονοῦντες· τρόχους δέ βαρυτόνως\nλέγουσι τοὺς δρόμους. ἀναγινώσκομεν γάρ, ὥς φησίν,\nἐν μέν Ἀλόπῃ Εὐριπίδου (fr. 105 N.2)·\n‘ὁρῶ μέν ἀνδρ??ῶ??ν τόνδε γυμνάδα στόλονστίχοντα θεωρὸν ἐκ τρόχων πεπαυμένον’,\nἐν δὲ Μηδείᾳ (46)\n‘ἀλλ᾿ οἵδε παῖδες ἐκ τρόχων πεπαυμένοι’.\n\n\nἀναλογικώτερον δέ τὸ βαρύνειν. τὰ γὰρ εἰς χος δισύλλαβα\n— παρατελεύτου ὄντος τοῦ ο — βαρυτονεῖται· οἷον λέχος\nὄχος βρόχος κόγχος κόλχος μόσχος, οὕτω τρόχος. καὶ ἔτι τὰ\nπαρὰ ῥήματα εἰς ω βαρύτονα καὶ αὐτὰ βαρυτονεῖται ἰσοσυλλαβοῦντα·\nοἷον πλέκω πλόκος, σπείρω σπόρος, λέγω λόγος,\nφέρω φόρος, οὕτω καὶ τρέχω τρόχος.\nτραγῳδοὶ καὶ κωμῳδοὶ καὶ τραγῳδοποιοὶ καὶ\nκωμῳδοποιοὶ διαφέρουσι. τραγῳδοὶ μέν γὰρ καὶ κωμῳδοί\nεἰσιν οἱ ὑποκριταὶ τῆς κωμῳδίας καὶ τραγῳδίας, τραγῳδοποιοὶ\nδέ καὶ κωμῳδοποιοὶ οἱ ποιηταὶ τῶν δραμάτων.\nτύραννον οἱ ἀρχαῖοι καὶ ἐπὶ βασιλέως ἔτασσον.\nἩρόδοτος (1, 6, 1) ἐπὶ Κροίσου ‘τυράννου δʼ ἐθνέων’, καὶ\nπροβὰς (1, 26, 1) ‘τελευτήσαντος δʼ Ἀλυάτ τεω διεδέξατο\nτὴν βασιλείην’, καὶ Ἀριστοφάνης (II p. 1098 M. ═ fr. 357 K.)\nἐν Λημνίαις·\n‘ἐνταῦθ’ ἐτυράννευεν Ὑψιπύλης πατὴρΘόας, βραδύτερος τῶν ἐν ἀνθρώποις δραμεῖνʼ.\nἔσθ᾿ ὅτε καὶ τὸν τύραννον βασιλέα ἔλεγον, ὡς Εὔπολις\nἐν Δήμοις (lI p. 474 M. ═ fr. 123 K.) ἐπὶ τοῦ Πεισιστράτου.\nτήθη μέν ἐστιν ἡ μάμμη, ἐπιτήθη δὲ ἡ προμάμμη,\nτιθὶς δὲ ἡ θεία, τιτθὴ δέ ἡ τροφός.\nὕμνος ἐγκωμίου διαφέρει. ὁ μὲν γὰρ ὕμνος ἐστὶ\nθεῶν, τὸ δὲ ἐγκώμιον ἀνθρώπων.\nὕπαρ ὀνείρατος διαφέρει. ὕπαρ μέν γάρ ἐστιν ἡ\nἐναργὴς ὄψις, ὄνειρον δὲ ἡ ἐν τῷ καθεύδειν φαντασία.\nὑπαντῆσαι καὶ ἀπαντῆσαι διαφέρει. ὑπαντῆσαι\nμέν γὰρ ἐπὶ ὁδοῦ λέγουσιν· ἀπαντῆσαι δέ τὸ περιτυχεῖν δίκῃ,\nοἷον ‘ἀπήντησε κατὰ τὴν δίκην’, ἀντὶ τοῦ περιέτυχεν.\nὑπόσχεσις καὶ ἐπαγγελία διαφέρει. ὑπισχνεῖται μὲν\nγὰρ ὁ τὸ ἀξιωθὲν διδόναι μέλλων ἐπαγγέλλεται δέ ὁ δίχα\nπαρακλήσεως παρέχειν βουλόμενος.\nὑποψία ὑφοράσεως διαφέρει. ὑποψία μέν γάρ ἐστι\nκακοῦ τις ὑπόνοια, ὑφόρασις δὲ δόξα ἐπὶ τὸ χεῖρον.\nὑπάρξαι τό τε γενέσθαι καὶ τὸ κατάρξασθαι.\nὑπάγειν καὶ πορεύεσθαι διαφέρει, ὅτι τὸ πορεύεσθαι\nμέν ἐστι τὸ βαδίζειν, ὑπάγειν δέ τὸ ὑπὸ ζυγὸν ἄγειν\n\n\nβοῦς ἢ ἵππους ἤ τι τοιοῦτον. ὡς καὶ Ὅμηρος (Π 148)\n‘ὔπαγε ζυγὸν ὠκέας ἵππουςʼ.\nοἱ δὲ βοηθοῦντες τῇ λέξει φασίν, ὅτι ὑπάγειν λέγομεν ἀντὶ\nτοῦ προάγειν ὥσπερ ὑφηγητὴν ἀντὶ τοῦ προηγητὴν καὶ ὑπογραμμὸν\nἀντὶ τοῦ προγραμμόν ὥς φησι καὶ Ἀριστοφάνης\n(II p. 1188 M. ═ fr. 652 K.)·\n‘ἐγὼ δέ ὑπαίρω τὸν ὅρκον’\nἀντὶ τοῦ προαίρω. οὕτως οὖν καὶ ὑπάγειν λέγομεν ἀντὶ τοῦ\nπροάγειν, τοῦτ᾿ ἔστιν εἰς τοὔμπροσθεν πορεύεσθαι. κέχρηται\nτῇ λέξει Εὔπολις ἐν Βάπταις (II p. 447 M. ═ fr. 79 K.)·\n‘σὺ δʼ ὕπαγε εἰς τοὔμπροσθενʼ.\nφακοὺς καὶ φακῆν διαφέρειν φασίν· φακοὶ οἱ ἔτι\nμοί, οὐχ ἑνικῶς, φακῆ δὲ ἡ ἑψημένη. τετήρηται παρὰ τοῖς\nπαλαιοῖς ἡ διαφορά.\nφαυλία καὶ φυλία διαφέρει. φαυλία μὲν γὰρ εἶδος\nἐλαίας, φυλία δὲ ἡ σχῖνος.\nφάκελος σφακέλου διαφέρει. φάκελος μὲν γάρ ἐστι\n\n\nφορτίον ξύλων· Θουκυδίδης (cf. 2, 77, 3) ‘φακέλους ὕλης\nἀργείας᾿ . σφάκελος δέ ὁ μετὰ φλεγμονῆς σπασμός.\nφάσκ†α†λος φασκωλίου διαφέρει. φάσκαλος μὲν\nγάρ ἐστιν ἱστινοφορίὶς,· ἱματιοφορί??ς?? δέ ἐστι δερμάτιον.\nφαρμακεία γοητείας διαφέρει. φαρμακεία μὲν γάρ\nἐστι κυρίως ἡ βλάβη ἡ διὰ δηλητηρίου τινὸς γινομένη φαρμάκου,\nγοητεία δὲ ἡ ὑπὸ ἐπικλήσεώς τε καὶ ἐπαοιδῆς.\nφαρμακεὺς ὁ φάρμακος· φαρμακὸς δέ ὀξυτόνως ὁ\nἐπὶ καθάρσει τῆς πόλεως ῥιπτόμενος.\nφάσμα μέν ἐστι τὸ ὅμοιον ἀληθεία, φάντασμα δὲ τὸ\nἑτερόμορφον, εἴδωλον δὲ τὸ ὅμοιον τῇ σκιᾷ, τέρας δὲ τὸ\nἐναργές σῶμα ἑτερόμορφον, βρέτας δὲ τὸ ξόανον.\nφάγαινα μέν λέγεται ἡ μετὰ τὰς νόσους πολυφαγία,\nφάγέδαινα δὲ φῦμα ἀνήκεστον.\nφεύγει καὶ ἀποφεύγει διαφέρει. φεύγει μέν γὰρ\nδίκην ὁ κατηγορούμενος — καὶ γὰρ ὁ κατηγορῶν διώκει, —,\nἀποφεύγει δέ ὁ νικήσας καὶ ἀπολυθεὶς τῆς κατηγορίας.\nΦθῖοι καὶ Φθιῶται διαφέρουσι. Φθῖοι μέν γὰρ οἱ\nὑπὸ τῷ Πρωτεσιλάῳ· φησὶ γοῦν Ὅμηρος (N 693)·\n‘πρὸ Φθίων τε Μέδων τε’,\nοὔτοι δʼ οὐκ ἀπὸ πόλεως οὐδʼ ἀπὸ χώρας, ἀλλʼ ἀπὸ ἀνδρὸς\nΦθίου. φθιῶται δὲ οἱ ὑπὸ τῷ Ἀχιλλεῖ, ἀπὸ πόλεως Θεσσαλικῆς\nΦθίας καὶ χώρας ὁμωνύμου\n‘Φθίην δʼ ἐξικόμην ἐριβώλακα’ (I 479).\nἠγνόησεν οὖν Καλλίμαχος (fr. 184 Pf.) ἐπὶ πόλεως εἰπών·\n‘οὐδ’ ἔτι τὴν Φθίων εἶχεν ἀνακτορίην’.\nφιλεῖν καὶ κυνεῖν διαφέρει, ὅτι τὸ μέν κυνεῖν τὸ τοῖς\nχείλεσιν ἀσπάζεσθαι, φιλεῖν δὲ τὸ ἀγαπᾶν καὶ ξενίζειν.\nφίλος καὶ ἑταῖρος διαφέρει. φίλοι μέν γὰρ κοινῶς\nἅπαντες οἱ τὰ τῆς φιλίας δίκαια πρὸς ἑαυτούς ἔχοντες·\nἑταῖροι δέ ἰδίως οἱ καὶ τῇ ἡλικίᾳ παραπλησίως ἔχοντες, οἱ\nκαὶ ἐν τῇ συνηθεία καὶ ἐν τῇ συνεργείᾳ πολὺν χρόνον γεγονότες.\nφόρος καὶ φορὸς διαφέρει. φόρος μέν γὰρ λέγεται ὁ \nφέρων. | οὕτως καὶ φόνος ἡ ἀναίρεσις, φονὸς δέ ὁ τόπος\nτῆς ἀναιρέσεως. καὶ φορὸς ὁ φερόμενος.\nφράσον καὶ φράσαι διαφέρει. φράσον μέν γάρ ἐστι\nτὸ εἰπέ, φράσαι δὲ ἀντὶ τοῦ διανοήθητι·\n‘σὺ δὲ φράσαι, εἴ με σαώσεις’ (A 83).\nφριμάττεσθαι καὶ φρυάττεσθαι διαφέρει. φριμάττεσθαι\nμέν γὰρ τὸν τράγον φαμέν — καὶ φριμαγμὸς ἡ τοῦ\nτράγου φονὴ ὥσπερ πταρνυμένου —, φρυάττεσθαι δέ τὸν\nἵππον τὸν φυσῶντα καὶ γαυρούμενον.\nφρονεῖν καὶ καταφρονεῖν διαφέρει. φρονεῖν μέν γάρ\nἐστι τὸ λογίζεσθαί τι καὶ ἐνθυμεῖσθαι, καταφρονεῖν δέ τὸ\nεὐτελίζειν καὶ ὑπερορᾶν.\nφερνὴ μέν ἡ προίξ, φέρνιον δέ τὸ ἁλιευτικὸν σπυρίδιον.\nφύλλον καὶ φῦλον διαφέρει. φύλλον μέν γὰρ τὸ\nπέταλον δένδρου, φῦλον δέ τὸ γένος.\nφωνεῖν καὶ ὠρύεσθαι διαφέρει. φωνεῖν μέν γὰρ ἐπὶ\nἀνθρώπων τάσσεται, ὠρύεσθαι δὲ ἐπὶ λύκων. παρατηρητέον\nδὲ ἐπὶ τῶν λοιπῶν τὸ οἰκεῖον ἑκάστῳ, ὅτι βληχᾶσθαι\n\n\nμέν γὰρ λέγεται ἐπὶ τῶν προβάτων, μηκᾶσθαι δὲ ἐπὶ τῶν\nαἰγῶν διὰ τοῦ η, μυκᾶσθαι δέ ἐπὶ βοῶν διὰ τοῦ ῡ, βρῶμᾶσθαι\nἐπὶ ὄνων, βρυχᾶσθαι δʼ ἐπὶ λεόντων, χρεμετίζειν\nδʼ ἐπὶ ἵππων, ἀραρίζειν δέ ἐπὶ κυνῶν παῤ Ἀθηναίοις\nἀπὸ τῆς αρ φωνῆς, παῤ ἡμῖν δʼ ὑλακτεῖν λέγεται.\nφωλεὸς καὶ κοίτη διαφέρει. φωλεὸς μέν γὰρ ἐπὶ τῶν\nἑρπετῶν τάσσεται, κοίτη δʼ ἐπὶ τῶν ἀνθρώπων. ὥστε ἐπὶ\nμέν ἀνθρώπων ῥητέον τὸ κοιτάζζειν, ἐπὶ δὲ τῶν ἑρπετῶν τὸ\nφωλεύειν ἐπὶ δὲ τῶν ὀρνέων νοσσεύειν. ὁ γοῦν λέγων\n‘νοσσιὰν τέκνων’ (tragic. fr. ad. 189 N.2) ἀκυρολογεῖ τέκνα\nμέν γὰρ ἀνθρώπων, ωεοσσοὶ δʼ ὀρνίθων, νεβροὶ δʼ ἐλάφων,\nσκύμνοι δέ λεόντων, σκύλακες δέ κυνῶν.\nχάραξ θηλυκῶς μὲν ἐπὶ τῶν τῇ ἀμπέλῳ παραδεσμουμένων·\nἀρσενικῶς δέ ἐπὶ τῶν ἐν τοῖς πολέμοις περιπηγνυμένων,\nἀφʼ ὧν λέγουσι ‘χαρακώσαντες’ ἀντὶ τοῦ περιφράξαντες\nκαὶ ‘χαρακώματα’ τὰ περιφράγματα.\nχαρὰ καὶ εὐφροσύνη καὶ τέρψις καὶ εὐθυμία καὶ\nἡδονὴ | καὶ ἀπόλαυσις διαφέρει. χαρὰ μέν γάρ ἐστι πρόσφατος\n\n\nψυχῆς ἔπαρσις καὶ διάχυσις, εὐφροσύνη δὲ πάθος χρόνιον\nμετὰ σωφροσύνης γινόμενον, τέρψις δέ οἱονεὶ τρέψις καὶ\nψυχαγωγία ἀπὸ τοῦ ἀηδοῦς ἐπὶ τὸ κρεῖσσον, εὐθυμία δὲ\nβραχεῖα ψυχῆς χαρά, ἡδονὴ δὲ ἐκ ψυχῆς ἀρεστία, ἀπόλαυσις\nδὲ ἕξις κοινῶς ἐπὶ πάσης μεταλήψεως τασσομένη ἀγαθῆς τε\nκαὶ φαύλης.\nχειμάζειν οὐ μόνον τὸ παραχειμάζειν ἀλλὰ καὶ τὸ\nἐνοχλεῖν, ὡς Μένανδρος (fr. 184 Koerte2) ἐν Ἡνιόχῳ.\nχλαῖναν καὶ χλανίδα διαφέρειν φησὶ Τρύφων (fr.\n106 Vels.) ἐν τῷ πέμπτῳ Περὶ Ἑλληνισμοῦ καὶ παρατίθεται\nΞενοφῶντα. χλαίνας μέν γάρ φησι λέγεσθαι ἐπὶ τῶν ἐγκοιμήτρων\nκαὶ παχέων, διὸ καὶ Ὅμηρον φάναι (ψ 179 sq.)\n‘ἐνθάδε τʼ ἐκθεῖσαι πυκινὸν λέχος ἐμβάλετ’ εὐνήν,δέμνια καὶ χλαίνας καὶ ῥήγεα σιγαλόενταʼ.\n| χλανίδα δέ τὰς φορουμένας καὶ μαλακωτέρας. — ἀντιπίπτει\nτῷ παρατηρήματι (δ 115. 154)\n‘χλαῖναν πορφυρέην ἄντʼ ὀφθαλμοῖσιν ἐπισχών.’\nμήποτε οὗν ἄμεινον λέγειν τὰς μέν χλαίνας ἐπὶ τῶν ἐγκοιμήτρων\n\n\nκαὶ τῶν φορουμένων, χλανίδας δέ ἐπὶ μόνων τῶν\nφορουμένων — οὐκέτι δʼ ἐπὶ τῶν ἐγκοιμήτρων.\nχλαμὺς καὶ χλαῖνα διαφέρουσι, καθὼς διὰ πολλῶν\nἀπέδειξε Δίδυμος (p. 180 Schmidt) ἐν Ὑπομνήματι δευτέρῳ\nἸλιάδος. ἡ μὲν γὰρ χλαῖνα ἡρωϊκὸν φόρημα· χλαμὺς\nδέ Μακεδονικόν, μετὰ ἑξακόσια ἔτη τῶν ἡρωϊκῶν ὀνομασθεῖσα·\nΣαπφώ (cf. fr. 54 L. -P.) αὕτη γὰρ μέμνηται τῆς\nχλαμύδος. διαφέρειν φησὶ καὶ τῷ σχήματι· ἡ μέν γὰρ χλαῖνα\nτετράγωνον, φησίν, ἱμάτιον, ἡ δὲ χλαμὺς εἰς τέλειον περὶ τὰ\nκάτω συνῆκται. καὶ τοὺς χρησαμένους πολὺ ἀπʼ ἀλλήλων\nδιεστάναι. προσάγεται Ἀρι|στοτέλην (fr. 500 Rose), Φύλαρχον\n(FGHist 81 F 62), Πολέμωνα (fr. 99 Preller), ὅτι παραπολὺ\nδιαφέρουσι.\nχιτώνιον καὶ χιτωνίσκος διαφέρει. χιτωνίσκος μέν\nγὰρ ὁ τοῦ ἀνδρὸς καὶ χιτών· χιτώνιον δὲ τὸ τῆς γυναικὸς\nἔνδυμα??, ἔστι δέ τοῦτο λεπτόν??.\nΧόας συνεσταλμένως τὴν ἑορτήν, ??καὶ παροξυτόνως??·\nἈριστοφάνης Ἀχαρνεῦσιν (1000)·\n‘ἀκούετε λεώς, κατὰ τὰ πάτρια τούς χόας’.\nχοᾶς δέ περισπωμένως ἐπὶ τῶν μέτρων τοῦ οἴνου, ??καὶ ἐν\nἐκτάσει??.\nχορήγιον καὶ χορ{ηγ}ὸς διαφέρει. χορήγιον μὲν τὸ\nδιδασκαλεῖον — καὶ χορηγὸς ὁ διδάσκαλος —, χορὸς δέ τὸ\nσύστημα τῶν παίδων καὶ τῶν ᾀδόντων.\nχολάδες καὶ χόλικες διαφέρει. χολάδες μέν γὰρ τὰ\nἔντερα·\n‘χύντο χαμαὶ χολάδες’ (Δ 526 181).\nχόλικες δʼ αἱ τῶν βοῶν κοιλίαι Ἀριστοφάνης Βαβυλωνίοις\n(II p. 982 M. ═ fr. 82 K.)·\n‘ἢ βοι{α}δαρίων τις ἀπέκτεινε ζεῦγος, χολίκων ἐπιθυμῶν’.\nχρήστας καὶ τούς δανειστὰς λεκτέον καὶ τοὺς χρεωφειλέτας.\nχρηστήριον ὁ τόπος καὶ ὁ χρησμὸς καὶ τὸ ἱερόν.\nχύτραι καὶ χυτρεῖα διαφέρει. χύτραι μέν γὰρ καὶ\nαὐτὰ τὰ σκεύη καὶ τὰ χυτροπωλεῖα, χυτρεῖα δέ τὰ τῶν χυτρῶν\nὄστρακα.\nψάλιον καὶ ψέλιον διαφέρει. ψάλιον μὲν τὸ τοῦ ἵππου,\nψέλιον δὲ τὸ ἄκροις βραχίοσι περιτιθέμενον κόσμιον. οἱ\nΔωριεῖς ψίλιον καλοῦσι τὸ ἄκρον, ὅθεν καὶ ἡμεῖς τὴν ἐπʼ\nἄκρων χειλέων λεγομένην προσῳδίαν ‘ψιλὴν’ ἐκαλέσαμεν,\nὥς φησι Τρύφων (fr. 108 Vels.).\nΨάμαθος καὶ ἄμαθος διαφέρει. ψάμαθον μὲν γὰρ\nεἶναι τὴν παραθαλασσίαν ἄμμον·\n‘ἐπὶ μαμάθοις ἁλίῃσιν’ (γ 38)·\nἄμαθον δὲ τὴν κόνιν\n‘τύχε γὰρ ἀμάθοιο βαθείης’ (E 587).\nὥρα δασέως τοῦ ἔτους καὶ τῆς ἡμέρας, ψιλῶς δέ ἡ\nφροντίς.\nὠνήσασθαι καὶ ἀγοράσαι διαφέρει. ὠνήσασθαι\n\n\nμὲν γάρ ἐστι τὸ πρίασθαί τι τῶν πωλουμένων, ἀγοράσαι δὲ\nτὸ καὶ ἐν ἀγορᾷ διατρῖψαι.\nὡτειλὴ καὶ οὐλὴ διαφέρει. ὠτειλὴ μὲν γάρ ἐστι τὸ\nπρόσφατον τραῦμα, παρὰ τὸ οὐτάσθαι οὐλὴ δὲ ἡ ὑγιασμένη\nσὰρξ ἐκ τραύματος παλαιοῦ, ὡς Ὅμηρος (τ 393 ψ 74)·\n‘οὐλὴν τήν ποτέ μιν σῦς ἤλασε λευκῷ ὀδόντι’.\n"};
