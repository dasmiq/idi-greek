var sequence = {"name":"Adamantius Judaeus. Physiognomonica","data":"Τὴν φυσιογνωμονικὴν μέθοδον ἀπό τε Ἀριστο-\nτέλους ἀναλεξάμενος καὶ ταύτην 〈ἐκ Πολέμωνος〉 ἐπὶ\nπλέον ἢ ἐξ ἄλλων ἐρανισάμενος αὐτοῖς τε τοῖς ἔργοις\nἐπιτυγχάνων τῶν ἀνθρώπων ἐγγυμνασάμενος ἔγνων\nχρῆναι καθάπερ σηκοῖς ἱεροῖς ὡς ἄγαλμα σεμνὸν ἐνι-\nδρῦσαι τοῖς γράμμασι μέγα τοῖς μεθʼ ἡμᾶς ἐσόμενον\nὄφελος· ἐπεὶ σιγώντων μέν ἐστιν ἀπόκρισις, λαλεῖ δὲ\nοἷον τοῖς σημείοις ἡ φύσις τοὺς τρόπους ἑκάστου\nκηρύττουσα. διὸ παραφράσαι μὲν τὰ Πολέμωνος εἱλό-\nμην τῷ κοινῷ τῆς λέξεως κέρδος κοινὸν τοῖς ἐντευξο-\nμένοις περιποιούμενος προσθεῖναί τε καὶ τὰ πρὸς ἡμῶν\nγνωσθέντα τῇ διδασκαλίᾳ, τῷ χρόνῳ δὲ ταῦτα γράψας\nἐτήρουν τὴν ἔκδοσιν μετὰ τὸν ἡμέτερον βίον τοῖς φιλο-\nλόγοις χρήματα καλὰ παιδείας θησαυριζόμενος· οὔτε\nγὰρ τῶν ἄλλων τι τῶν ἐκπονηθέντων ἡμῖν προῃρούμην\nἀγαγεῖν εἰς τὸ μέσον τὴν κατὰ τῶν ζώντων ἐπιβουλὴν\nὑφορώμενος ἀπὸ φθόνου μὲν φυομένην, οὐχ ἥκιστα\n\n\n\nδὲ κατὰ τῶν σπουδαίων ἀκολουθεῖν εἰθισμένην. ἐπεὶ\nδέ, φίλτατε Κωνστάντιε, παρασχεῖν σοι τοῦθʼ ἡμᾶς\nπροεκαλέσω τὸ σύγγραμμα, τῷ πόθῳ σου παρακληθεὶς\nδέδωκα τὴν συγγραφὴν μὴ μελλήσας ἑκὼν ἀέκοντί γε\nθυμῷ κατὰ τὸν Ὅμηρὸν εἰπεῖν. τοσοῦτον ἄρα φιλικὴ\nχάρις οἶδε μεταθεῖναι κρίσιν βουλήσεως.\nΘείων δὲ ἀνδρῶν εἴπερ ἄλλο τι καὶ τὸ φυσιογνω-\nμονεῖν εὕρημα πλεῖστα καὶ μέγιστα τοὺς μαθόντας\nδυνάμενον ὠφελεῖν· οὔτε γὰρ παρακαταθήκην δοίη τις\nἂν οὔτε τι κειμήλιον, ἢ γαμετὴν ἢ παῖδας πιστεύσειεν,\nἢ καὶ φιλίας ἀπλῶς ἡστινοσοῦν κοινωνήσειε τοῖς ἀπι-\nστίας ἢ ἀσελγείας ἢ τινος κακουργίας ἐπὶ τῆς μορφῆς\nσημεῖα προλάμποντα φέρουσι. πάντων γὰρ ὡς ἔπος\nεἰπεῖν ἀνθρώπων καθάπερ ἀπό τινος θεοπέμπτου καὶ\n\n\n\n\nἀπλανοῦς μαντείας ἦθος καὶ πρόθεσιν βίων ὁ φυσιο-\nγνώμων ἐπίσταται, ὡς τὰς μὲν τῶν χρηστῶν φιλίας\nμόνων αἱρεῖσθαι, τὰς δὲ τῶν πονηρῶν κακίας πρὸ πείρας\nφυλάττεσθαι. διόπερ τοῖς σώφροσι προσήκει πάσῃ σπουδῇ\nταύτης τῆς τέχνης ἐκπονεῖν τὴν σημείωσιν. φυσιο-\nγνωμονεῖν δὲ 〈EδεῖU+003 μάλιστα σκοποῦντα τὸ ἐξηλλαγμέ-\nνον παρά τε τὴν ἡλικίαν καὶ τὸ χωρίον εἶδος. πολλοῖς\nγὰρ ἀπᾴδοντα τῆς τε ἡλικίας καὶ τοῦ ἔθνους σημεῖα\nπρόσεστιν, ἅτινα πρόδηλον ἔχει τὴν τοῦ εἴδους κατά-\nληψιν, προδηλοτέραν δὲ τὰ κατὰ πόλιν καὶ ἔθνη προσ-\n\n\n\nόντα σημεῖα. ῥᾴδιον γὰρ ὅλου γένους κατὰ φῦλα\nτῶν ἀνθρώπων ἐπιγνῶναι τοὺς τρόπους, αὐτῶν δὲ\nτῶν ἐθνῶν τὰ μὲν ἐπίκοινα σημεῖα πάνυ ὀλίγα, κατ’\nἄνδρα δὲ μάλα διαφέρει τὰ σημεῖα. Αἰγυπτίοις μὲν\nγὰρ τοῖς πᾶσιν ἔπεστι κοινὰ σημεῖα, ἐξ ὦν τὸ γένος\nἅπαν φυσιογνωμονεῖται, καὶ Αἰθίοψιν, ἀλλὰ καὶ Σκύ.\nθαις καὶ τοῖς ἄλλοις ἀνθρώποις κατὰ γένος, ὡς καὶ ἐν\nὑστέρῳ λεχθήσεται, ἰδίᾳ δὲ ἀνδρὶ ἑκάστῳ μεγάλα τὰ\nδιάφορα τῶν σημείων. καὶ γὰρ δεῖ γνῶναι μᾶλλον κατʼ\n\n\n\nἄνδρα, ὠςς ἰδίᾳ διαφέρουσιν, ἢ κατὰ ἔθνη. οὕτω τὸ\nκατʼ ἄνδρα φυσιογνωμονεῖν ἀτρεκέστατόν ἐστι.\nΤῶν δὲ σημείων αἱροῦ τὰ μέγιστα καὶ δοκιμώ-\nτατα καὶ ἄλλοις ἄλλων μᾶλλον πείθου· ἄλλα γὰρ ἄλλων\nδυνάμει προέχει. μέγιστον δὲ αἱ μίξεις τῶν σημείων\nτὸ διάφορον ἀπεργάζονται ἐν τῇ τέχνῃ· τὰ γὰρ πολλὰ\nἤθη καὶ βουλεύματα τῶν ἀνθρώπων ἐκ τῆς μίξεως\nτῶν σημείων κατανοεῖται. συμβαίνει δὲ 〈καὶ〉 ἐκστά-\nσεις τινὰς γίνεσθαι τοῦ εἴδους παρὰ τὸ καθεστηκὸς\n\n\n\nχαρέντων ἢ λυπουμένων ἢ θυμωθέντων ἢ φοβουμένων\nἢ ἐπὶ νηστείᾳ ἢ ἐπὶ πλησμονῇ ἢ τινι ἐπιθυμίᾳ ἢ\nσκεπτομένων ἢ ὁρώντων ἢ ἀκουόντων. καὶ πᾶν μὲν\nἐν ταῖς τοιαύταις συντυχίαις οὐ τρέπεται τὸ εἶδος,\nἀλλʼ ἔστιν ἃ καὶ ἀκίνητα μένει τῶν σημείων. ὁπόσα\nδὲ καὶ μεθίσταται, οὐκ ἴσον πᾶσι μεταστήσεται, ἀλλὰ\nτῆς οἰκείας φύσεως ἑκάστῳ ἐγγύς. χρὴ δὲ ἐννοεῖν,\nὡς ὁποῖα ἐν πάθει ἑκάστῳ σημεῖα ἐπιγίνεται, τοι-\nαῦτα εἴ τις ἔχει, μάλιστα τὸ πάθος αὐτῷ ἐνίδρυται,\n\n\n\nὅπερ ὑπὸ τῶν σημείων δηλοῦται. οἷον ἐὰν σημεῖα\nἔχῃ, ὁποῖα τοῦ βουλευομένου ἐστί, φροντιστικὸν καὶ\nεὔβουλον τοῦτον λέγε. ἕτερος ἐὰν ἔχῃ σημεῖά τινα\nτοῦ δόλον ἢ ἀπάτην τινὰ τυρεύοντος, κἄν μὴ παρʼ ὃν\nκαιρὸν αὐτὸν ὁρᾶς δόλον τότε ἀρτύῃ τινά, τοῦτον ἀπο-\nφαίνου δολερόν. τὸν αὐτὸν τρόπον κἂν 〈εἰ〉 θυμου-\nμένου τις ἔχων σημεῖα [κἄν] μηδεμιᾷ τότε συνέχοιτο\nὀργῇ, ὀργίλον αὐτὸν ἐρεῖς. καὶ ἐπὶ τῶν ἄλλων παθῶν\nπαραφυλάξεις ὁμοίως.\nπόσοις γε μὴν γυναικεῖον εἶδος ἐπιπρέπει ἔν\nτε τοῖς ὀφθαλμοῖς καὶ τοῖς ἄλλοις, τὰ μὲν εἰς ἡδυπά-\nθειαν καὶ ἀφροδίτην εἰσὶ γυναικεῖοι, τολμηροὶ δὲ καὶ\nἀναιδεῖς καὶ πανουργίαις καὶ ἀπάταις καὶ ἀπιστίαις\nχαίροντες· καὶ γὰρ ταῦτα γυναικεῖα. ὅσοι δὲ νέοι ὄντες\nεἶδος ἔχουσι γηραιόν, οὗτοι δειλοὶ καὶ δύσκολοι καὶ\nὕποπτοι καὶ φειδωλοὶ καὶ εὐλαβεῖς καὶ εὔβουλοι καὶ\nὅσα ἄλλα ἀγαθὰ ἢ κακὰ τῷ γήρᾳ πρόσεστιν, ἔχουσιν.\nὅσοι δὲ αὖ εἰς γῆρας εἴδη διαφυλάττουσι παιδικά,\nοὗτοί εἰσι φιλοπαῖκται φιλογέλωτες κακῶν ἀπαθεῖς\nἁπλοῖ καὶ συνελόντα εἰπεῖν κατὰ τὸ εἶδος ὅ τι κέκτηνται.\nγίνεται δὲ ἐν ἀνθρώποις 〈καὶ〉 εἴδη ὀρνιθοειδῆ τε καὶ\nθηριοειδῆ, οὐ παντελῶς, ἀλλὰ τρόποις ἐξεικασμένα τοῦ\n\n\n\nμὲν πλέον, τοῦ δὲ ἔλασσον τοῦ θηριοειδοῦς ἔχοντος.\nεἰς ὅ τι οὖν τοῦ θηρίου ἡ μορφὴ τοῦ ἀνθρώπου φέρει\nκαὶ εἰς ὅσον, κατὰ τοῦτο χρὴ φυσιογνωμονεῖν αὐτόν.\nκαὶ εἰ πολλῶν δὲ θηρίων συντρέχοιεν εἰς τὸν αὐτὸν\nἄνθρωπον τύποι, ἀπὸ πάντων τούτων χρὴ φυσιογνω-\nμονεῖν αὐτόν· ὅσα γὰρ εἴδη οἱ ἄνθρωποι, τοσαῦτα καὶ\nἤθη κέκτηνται. σημεῖά τέ ἐστι παντὶ τῷ τοῦ ἀνθρώ-\nπου σώματι, καὶ φωνὴ δὲ καὶ πνεῦμα καὶ χρόα εἰς τὸ\nφυσιογνωμονεῖν συντελεῖ· τὰ δὲ πολλὰ τῶν σημείων\nκαὶ τὰ σύνολα τοῖς ὀφθαλμοῖς ἐνίδρυται, καὶ ὥσπερ\nδιὰ πυλῶν, τούτων ἡ ψυχὴ διαφαίνεται. δεῖ δὲ ἀκρι-\nβῶς τε καὶ λεπτῶς ὁρᾶν τε καὶ καταμετρεῖν τὰ ὄντα\nἐν αὐτοῖς σημεῖα· μικρὰ γὰρ ὄντα μεγάλας ἔχει τὰς\nδιαφοράς. χρὴ μέντοι μὴ προλέγειν τοῦτον ὃν μέλλεις\nφυσιογνωμονεῖν, ἵνα μὴ κατασκευάσῃ ἑαυτὸν μετα-\nσχηματίζων καὶ ταράξῃ τὰ σημεῖα.\nὈφθαλμοὶ ὑγροὶ λάμποντες ὡς λιβάδες ἤθη\nχρηστὰ φαίνουσι· παίδων 〈γὰρ〉 ὀφθαλμοὶ τοιοῦτοι.\n\n\n\nεὐρύτης κορῶν ἠλίθιον , μικρότης δὲ κακομηχανίαν\nκατηγορεῖ, ἐπεὶ καὶ ἐν τοῖς ἄλλοις ζώοις ὄφεις μὲν\nκαὶ ἰχνεύμονες πίθηκοί 〈τε〉 καὶ ἀλώπεκες καὶ ὅσα\nἄλλα κακομήχανα λεπτὸν δέδορκε, πρόβατα δὲ καὶ βόες\nκαὶ ὅσα εὐήθη πλατὺ δέδορκεν. ὅσα δὲ φρενῶν εὖ\nἔχει, τούτων αἱ κόραι κατὰ λόγον τῶν ὀφθαλμῶν εἰσιν.\nὅσοι δὲ ἀνίσους τοὺς τροχοὺς τῶν κορῶν ἔχουσιν,\nἀθέμιτοι, οἱ δὲ ἴσους ἔχοντες φίλοι δίκης. καὶ οἱ\nπεριδεδινημένους ταῖς κόραις τοὺς κύκλους ἔχοντες\n\n\n\nκαθάπερ ἐλαυνομένους ἀθέμιτοι. εἰ δὲ 〈πρὸς〉 τὸ ση-\nμεῖον τοῦτο ἐφίζοιτο αὐτῶν τῷ μετώπῳ οἷον νέφη\nχλωρὰ ἢ κυανᾶ ἢ ἑτερόχροα ἢ ἀχλυώδη ὑπὲρ τῶν\nὐφρύων φανταζόμενα, τούτων εἰς τὰ οἰκεῖα δαίμων\nκατασκήψας παντοίαις ἄταις αὐτοὺς ἐλαύνει. εἰ δὲ τὰ\nμὲν νέφη μὴ ἐφίζοιτο ταῖς ὀφρύσιν, οἱ δὲ κύκλοι τὰς\nκόρας περιθέοιεν, δεῖ ἐπισκέψασθαι, εἰ κατὰ τὸ αὐτὸ\nἀεὶ περιθέουσιν, ὅπερ ἐστὶ δεῖγμα τοῦ ἀθέμιτα αὐτοὺς\nἐργάζεσθαι, ἤ τινας φόνους συγγενῶν ἢ μίξεις ἢ βρώ-\n\n\n\nσεις ἀθεμίτους καὶ Θυεστείους . . εἰ δὲ ἐν τῇ\nκινήσει οἱ κύκλοι ἀναστρέφονται καὶ μεταξὺ στάσιν\nτινὰ ἢ κίνησιν λαμβάνουσι, τούτοις δέδραται μὲν οὐδέν,\nκαταθύμια δέ ἐστιν αὐτοῖς ἔργα ἀθέμιτα, καί ποτε μὲν\nὀρέγονται τοῦ ποιῆσαι, ἄλλοτε δὲ ὑπὸ φόβου ἢ ὄκνου\nκωλύονται.\nΠεπηγότες ὀφθαλμοὶ πάντες ἄτοποι· οἱ μὲν γὰρ\nὑγρότεροι δειλούς, οἱ δὲ ξηρότεροι μάργους, οἱ δὲ\nὠχρότεροι ἐμβροντήτους σημαίνουσιν. ὅσοι δὲ καὶ τὰς\nὀφρῦς ἐπαίρουσι καὶ τὸ πνεῦμα ἀνασπῶσι, δύσβουλοι,\n\n\n\nὠμόφρονες, κακοφραδέες, [κενεόφρονες,] παλίγκοτοι.\nὀφθαλμοὶ ἑστηκότες ὑπέρυθροι μεγάλοι γαστριμαργίας\nκαὶ λαγνείας μάρτυρες. ἐὰν δὲ τῶν τοιούτων καὶ τὰ\nκάτω τῶν ὀφθαλμῶν ἀποσχίζοιτο, ταῦτά τε κατηγορεῖ\nκαὶ ἀναίδειαν, ἀδικίαν, ἀπληστίαν, ἀμηχανίαν. ὀφθαλ-\nμοὶ μικροὶ ἑστῶτες φαίνουσι φιλοχρήματον καὶ πάν-\nτοθεν κέρδη περινοοῦντα. εἰ δὲ καὶ τὸ μέτωπον ἅμα\nταῖς ὀφρύσι σπῴη εἰς τὸ μέσον, κερδαλεώτερός ἐστιν\nὁ ἀνήρ. εἰ δὲ καὶ τὸ πᾶν σῶμα ἄμα τοῖς σημείοις\nτούτοις καθέλκοιτο, πρόσεστι καὶ τὸ ὀργίλον αὐτὸν\n\n\n\nεἶναι καὶ βοητήν. γλαυκοὺς ὀφθαλμοὺς πεπηγότας\nἀλαμπεῖς ἔχοντι μήποτε φιλίαν συνάψῃς μηδὲ γείτονα\nσχεῖν ἢ συνοδίτην εὔξῃ· δολερὸς γὰρ οὗτος καὶ εἰς\nτὰ δεινὰ ἀγρυπνῶν ἐπὶ συμφοραῖς ἑταίρων. ὀφθαλμοὶ\nἑστῶτες μικροὶ ὑγροί, μέτωπον ἀνειμένον, βλέφαρα\nκινούμενα δεικνύουσιν ἄνδρα φροντιστήν, φιλολόγον,\nφιλομαθῆ. τοῦτο μόνον πεπηγότων ὀφθαλμῶν σχῆμα\nβέλτιστον.\nὈφθαλμοὶ κινούμενοι ταχέως ταραχώδη, ὑπο-\nνοητήν, ἄπιστον, μελλητὴν μᾶλλον ἢ δραστήριον δη-\nλοῦσι. καὶ οἱ μὲν μετὰ τῶν ὀφθαλμῶν κινοῦντες τὰ\nβλέφαρα ἐπιπλεῖστον 〈δειλοὶ〉 καὶ ἀνάλκιδές εἰσι τὴν\n\n\n\nψυχήν, οἱ δὲ τοὺς μὲν ὀφθαλμοὺς ταχὺ κινοῦντες, τὰ\nδὲ βλέφαρα οὐχ ὁμοίως θαρσαλέοι οὗτοί εἰσι καὶ τολ-\nμητίαι ἐν τοῖς δεινοῖς. οἱ δὲ βραδυκίνητοι νωθεῖς,\nἀργοί , δυσαίσθητοι , χαλεπῶς ἀρχόμενοι , δυσκατά-\nπαυστοι. τὸ δὲ μέσον τῆς κινήσεως μέσα πάντων ὧν\nεἶπον σημαίνει. ὀφθαλμοὶ πάντη περιθέοντες ἀχλυώ-\nδεις μαργοσύνης κατήγοροι. ὀφθαλμοῖς μεγάλοις τρέ-\nμουσιν ἀποπληξίαν καὶ μαργοσύνην καὶ γαστριμαργίαν\nκαὶ οἰνοφλυγίαν καὶ λαγνείαν τεκμαίρου. ὀφθαλμοὶ\nμικροὶ ὑπότρομοι γλαυκοὶ ἀναιδεῖς, ἄπιστοι, ἄδικοι, τὰ\nἀλλότρια πράσσοντες κακά , ζῶντες ἀπὸ συμφορῶν.\n\n\n\nὀφθαλμοὶ μικροὶ ὑπότρομοι χαροποὶ ἢ μέλανες τὰ αὐτὰ\nσημαίνουσι, παρόσον οἱ μὲν χαροποὶ ἐμπληκτότεροι καὶ\nἀβουλότεροι, οἱ δὲ μέλανες δυσοργητότεροι καὶ ἀν-\nαίσχυντοι. ὀφθαλμοὶ κλυζόμενοι κυμαίνοντες ἐν αὐτοῖς\nεἰς ἀφροδίσια καὶ εὐπάθειαν ἐπτόηνται, οὔτε δὲ ἄδικοι\nοὔτε κακοῦργοι οὕτε φύσεως φαύλης οὔτε ἄμουσοι.\nὉπότε γλαυκοὶ ὔντες μικρὰς τὰς κόρας ἔχουσιν\nοἱ ὀφθαλμοί, ἀνελεύθεροι καὶ πανοῦργοι καὶ φιλοχρή-\nματοι μᾶλλον ἢ ἄλλοι εὑρίσκονται. γλαυκοὶ ὀφθαλμοὶ\nξηρότεροι ἄγρια καὶ ἄνομα ἤθη τίκτουσι· χολῇ γὰρ\n\n\n\nβεβαμμένοι εἰσίν, ἀλλʼ οὐ κυανῇ. οἱ δὲ κυανοῖ ἐπί-\nπαν ὑγρότεροί εἰσι, καί εἰσιν οὗτοι πολὺ κρείσσονες\nτῶν ἑτέρων. ὅσοι δὲ ὑγροὶ ὄντες εὐσταθεῖς εἰσι καὶ\nεὐλαμπεῖς καὶ μεγάλοι, ἤθη ἄριστα ὀφθαλμῶν παρ-\nέχονται, θυμοειδεῖς δὲ καὶ οὗτοί εἰσιν. ὅσοι δὲ ἀσθενῆ\nτὰ γλαυκὰ ἔχοντες ὑπολευκότεροί εἰσιν, ἀνάλκιδες καὶ\nδειλοὶ πάντων μάλιστά εἰσιν ὧν εἶπον. τὰ δὲ ἄλλα\nὡς τοῖς ἄλλοις σημείοις χρῶ καὶ ἐπὶ τούτων. ὀφθαλμοὶ\nαἰόλοι μᾶλλον γίνονται ἐν τοῖς χαροποῖς ἢ ἐν τοῖς\nγλαυκοῖς. τέως δὲ περὶ τῶν γλαυκῶν αἰόλων λέγω.\nψεκάδες εἰσὶ κυαναῖ περὶ τὰς κόρας κατὰ μέγεθος\n\n\n\n\nκέγχρου, ἕτεραι δὲ ξανθαὶ ἴσαι ταῖς ἄλλαις· τούτων\nἐν στοίχῳ οὐσῶν παραλλήλων ὡς ὅρμος περιθέει τὴν\nκόρην. οἱ τοιοῦτοι τοίνυν ὀφθαλμοὶ δολερὰ ἤθη καὶ\nἐπίκλοπα μάλιστα ὀφθαλμῶν κέκτηνται, ἀγχινοίας δὲ καὶ\nσυνέσεως ἱκανῶς αὐτοῖς μέτεστιν, ἄτολμοι δέ εἰσιν. οἷς\nδὲ αἰόλοι ὀφθαλμοὶ καὶ μικροί εἰσιν, οὗτοι κερδαλεώ-\nτεροι καὶ δουλοπρεπεῖς καὶ θῶπες τῶν ἐν δυνάμει καὶ\nφιλοχρήματοι καὶ πράττοντές τι κρύφα χαίρουσι κἂν εἰ\nμηδὲν εἴη τὸ διάφορον κρύφα ἢ ἐκ τοῦ φανεροῦ εἰπεῖν\nἢ ποιῆσαι, κακά τε πάντα ἐπὶ κέρδει ποιεῖν ὀρέγονται,\n\n\n\nπλὴν ὅσα ὑπὸ δειλίας κωλύονται· ἀνάλκιδες γάρ εἰσι κατὰ\nτοὺς λαγωούς, οἷς τὸ εἶδός ἐστι τῶν ὀφθαλμῶν ὅμοιον.\nὈρθὴ στάσις ὀφθαλμῶν ἀρίστη. ὀφθαλμοὶ ἄνω\nἐσταλμένοι μαργοσύνης καὶ ἀποπληξίας σημεῖον ἢ νό-\nσου τῆς ἱερᾶς καλουμένης λαγνείας τε καὶ γαστριμαρ-\nγίας καὶ οἰνοφλυγίας. εἰ δὲ καὶ πρὸς τούτοις τρόμος\nἐνείη, οὐ πόρρω ἥκουσιν ἐπιληψίας. εἰ δὲ ὠχροί εἰσιν,\nὠμόφρονες, φιλόφονοι, μιαιφόνοι, ὑπέρυθροι δὲ μᾶλλον\nὄντες καὶ μεγάλοι φιλοπόται, φιλόκυβοι, φιλογύναιοι,\n\n\n\nἄκοσμα φθεγγόμενοι, κεκράκται, μάργοι δὲ μάλιστα.\nὸφθαλμοὶ κάτω ἐστραμμένοι 〈ὡς〉 δυόμενοι τὰ αὐτὰ\nτοῖς ἄνω ἐστραμμένοις δηλοῦσι, περιττότερον δέ, ὅτι\nἔγκοτοί εἰσι καὶ μῆνιν ἀγρίαν καὶ ἀμείλικτον ἔχουσιν.\nἐὰν δὲ ὁ μὲν τῶν ὀφθαλμῶν ἄνω χωρῇ, ὁ δὲ κάτω\nκαθέλκηται καὶ τρόμος ἐν αὐτοῖς ἐνῇ αἵ τε ὀφρύες\nσπῶνται καὶ 〈τὸ〉 ἆσθμα τραχὺ καὶ πυκνὸν ἀναφέρηται,\nοὗτος εἰς τέλος ἐλήλακεν ἐπιληψίας.\nὈφθαλμοὶ παρατετραμμένοι εἰ μὲν εἰς τὰ δεξιὰ\nχωροῖεν, μωρίαν, εἰ δὲ εἰς τὰ ἀριστερά, μαχλοσύνην\n\n\n\nκατηγοροῦσιν· εἰ δὲ παραβλῶπες ὄντες εἰς τὸ ἐντὸς\nὡς ἐπὶ τὴν ῥῖνα νεύοιεν, χάρισι καὶ ἀφροδίτῃ καὶ\nἔρωσίν εἰσι φίλοι. ἐὰν δὲ ξηρότεροι ὦσι καὶ ἀναπεπτα-\nμένοι μὴ ἐνόντος τρόμου, κακοὶ καὶ πονηροί, οὐ μέντοι\nκεχαρισμένοι χάρισιν ἢ ἔρωσιν, αἰδὼς δὲ σφᾶς προλέ-\nλοιπε καὶ δίκη· εἰ δὲ τρόμος ἐνείη, κακοῦργοι καὶ\nπάντολμοι.\nΟἱ χαροποὶ ὀφθαλμοὶ ἀπὸ τῶν μελάνων χωρί-\nζονται τῷ αἰόλῳ· πολλὰ γὰρ αὐτῶν τὰ εἴδη. καὶ οἱ\nμὲν μέλανες ὀφθαλμοὶ ἄνανδρα ἤθη καὶ φιλοκερδῆ καὶ\n\n\n\nἄπιστα δηλοῦσιν, οἱ δὲ χαροποὶ τοιοίδε εἰσίν. ἡ μὲν\nχροιὰ ἐπιπρέπει αὐτοῖς μέλαινα ὡς ἀπλῶς ἰδεῖν, ἐσα-\nθροῦντι δὲ κέγχροι ἔνεισιν 〈αἱ μὲν〉 πυρραὶ οὐ σφό-\nδρα, αἱ δὲ λευκαὶ καὶ ἐπιλευκότεραι, ἄλλαι δὲ ὠχραὶ\nκαὶ ἄλλαι 〈κυαναῖ〉 τοῦ ὠχροῦ τῷ πυρρῷ μεμιγμένου\nἢ τοῦ μέλανος τούτοις· εἰσὶ δὲ καὶ αἱματώδεις κέγχροι\nἐν τοῖς μέλασιν. ἄλλοι δὲ κεγχρωτὰ μὲν οὐ φέρουσι\nτὰ εἴδη τῶν ὀφθαλμῶν, παντὸς δὲ τοῦ τροχοῦ τὴν\nἔξω ἴτυν μέλαιναν φοροῦντες, τὴν ἐπὶ ταύτῃ πυρράν.\n\n\n\nἕτεροι δὲ ὑπολευκότερα ἔχουσι τὰ πυρρά. ἐν τοῖς\nμέλασι τὰ μὴ πάνυ πυρρά, ὁπόσοις πόρρωθεν τὸ μέλαν\nμόνον ἐπιπρέπει, γενναῖα τὰ ἤθη, συνετά, δίκαια, εὐφυῆ,\nμεγαλόνοα σημαίνει. ὅσοις δὲ τὰ πυρρὰ ταῦτα πάνυ\nπυρρά, τετράγωνα καὶ μὴ κεγχρωτὰ ἔνι καὶ ὑπολάμπει\nἔσω ὥσπερ πῦρ καὶ πρὸς τούτοις κέγχροι ὠχραὶ ταῖς\nπυρώδεσι μεμιγμέναι εἰσὶ καὶ ἕτεραι γλαυκαί, ἴτυες δὲ\n\n\n\nαἱματώδεις ἢ κυαναῖ περιθέουσι τὰς κόρας, [ οὗτοι\nκάκιστοι· ] μεγάλοι δὲ ὀφθαλμοὶ καὶ στίλβοντες κινού-\nμενοι δεδορκότες, οἷον θυμούμενοι δεδόρκασιν ἄνθρω-\nποι, καὶ τὰ βλέφαρα σφέων ἀναπέπταται, πάντων οὗτοι\nχείριστοι· λύκων γὰρ καὶ ὑῶν ἀγρίων τοιαῦτα εἴδη,\nοἱ δὲ καὶ τούτων ὠμότεροι, ἀγριώτεροι, ἁρπακτικώτεροι.\n\n\n\nἐν δὲ τοῖς χαροποῖς ὀφθαλμοῖς ὅσον ἂν αἱ κέγχροι\n〈πυρρότεραι〉 ὦσιν, ἀγριώτερα τὰ ἤθη, δυσοργητότερα\nκαὶ ὑβριστικώτερα καὶ μοιχιδιώτερα ἀποτελοῦσι· μείζους\nδὲ οὖσαι ἢ ἐλάσσους ἠπιώτερα σημαίνουσιν. αἱ δὲ\nαἱματώδεις τῶν κέγχρων ἐν τοῖς μέλασι φαρμακεῖς ἀν-\nθρώπους μηνύουσιν, ὥσπερ αἱ ὠχραὶ μαγγανείας καὶ\nφαρμάκων ἐπιστήμονας. οἱ μὲν οὖν ὠχροὶ δολερώτεροι,\nοἱ δὲ αἱματώδεις ἀβουλότεροι καὶ θερμότεροι. ὅσοις\n\n\n\nδὲ οὐ κέγχροι εἰσὶ χαροποῖς, ἀλλʼ ἴτυς ἔνεστι πεποι-\nκιλμένη, τῆς ἴτυος τὸ μέγεθος καὶ τὴν χροιὰν ἐπισκέ-\nπτου. ἴτυς μέλαινα στενή, ἑτέρα δὲ ἐπὶ ταύτῃ πυρρὰ\nἐν ὑγροῖς ὀφθαλμοῖς, εἰ γε μηδὲν ἄλλο ἄτοπον φαί-\nνοιτο, ἄνδρα δηλοῦσι μεγαλόνουν, συνετόν, δίκαιον,\nεὐφυῆ, παιδεραστὴν 〈δὲ〉 πέρα τοῦ μετρίου, ἡ δὲ\nχλωρὰ ἴτυς ἐπὶ τῇ μελαίνῃ δολερόν, ἄδικον, κλῶπα\n\n\n\nἀργυρίου, γυναιξὶν αἰσχρῶς ὁμιλοῦντα. ἴτυες αἰόλαι\nτὴν χροιὰν ταῖς ἴρισιν ἐμφερεῖς ἐν μὲν ξηροτέροις 〈τοῖς〉\nὀφθαλμοῖς μαργοσύνην δηλοῦσιν, ἐν δὲ ὑγροῖς μεγα-\nλόνοιαν καὶ εὐθυέπειαν καὶ ἀνδρίαν καὶ ὀρθοβουλίαν,\nταχύτεροι δὲ εἰς ὀργὴν καὶ εἰς τὰ ἀφροδίσια ἔργα\nπάντα ἐπτοημένοι.\nΚοῖλοι πάνυ ὀφθαλμοὶ οὐκ ἐπαινετοί· ὁπόσοι\nδὲ κοῖλοι ὄντες ὥσπερ ὕδωρ ἐν ἀγγείῳ 〈ἡμιδεεῖ〉 ὑπο-\nκινοῦνται, εἰ καὶ μεγάλοι εἶεν, οὐ πονηροί, εἰ μή τι\nἄλλο σημεῖον κατηγοροίη· τὴν γὰρ κοιλότητα ἥ τε ἰκμὰς\nκαὶ τὸ μέγεθος παραμυθοῦνται· κοίλων γὰρ καὶ μι-\nκρῶν ἤθη δόλια, ἐπίβουλα ἀνθρώποις, ζήλῳ καὶ φθόνῳ\n\n\n\nτετηκότα, ξηρότεροι δὲ ὄντες πρὸς τοῖς εἰρημένοις κακοῖς\nἀπιστίαν, προδοσίαν, 〈ἱεροσυλίαν〉 σημαίνουσιν . . . . . .\n. . . . . . . . . . . . . . οἱ δὲ ὑπορρέοντες δολερώτερα, εἰ\nμέντοι ἅμα ὑγρότητι ὑπορρέοιεν, μωρότερα.\nΤῶν ἐξεχόντων ὀφθαλμῶν, οἳ οὔκ εἰσιν ἐπαι-\nνετοί, τοῖς μὲν οἴδημα περίκειται κύκλῳ, τοῖς δὲ ὡς\n\n\n\nτάφρος βαθεῖα καὶ στενὴ περιθέει· δολεροὶ τὸ ἦθος·\nοἱ δὲ 〈πάντη〉 ἀνεστηκότες μαργοσύνην κατηγοροῦσι.\nπροπετεῖς ὀφθαλμοὶ αἱματώδεις οἰνοφλύγων καὶ γαστρι-\nμάργων. εἰ δὲ γλαυκοὶ οὗτοι εἶεν, ἀδίκους μέν, ἀσυνέ-\nτους δὲ ἴσθι. εἰ δὲ καὶ τὰ βλέφαρα αὐτοὺς βαρύνει,\nπλείων ἡ ἄνοια. εἰ δὲ οἰδοῦντες εἶεν ξηροί, πατρο-\n\n\n\nφόνιαι καὶ μητροφόνται παιδοκτόνοι τε καὶ φαρμακεῖς.\nεἰ δὲ ὑψηλοὶ ὄντες ὀφθαλμοὶ μεγάλοι τε καὶ λαμπροὶ\nκαὶ εὐαγεῖς εἶεν καὶ ὑγρὸν βλέποντες, δίκαιοι, συνετοί,\nφιλομαθεῖς, ἔρωτος πλήρεις, οἷος ἦν ὁ φιλόσοφος Σω-\nκράτης. ὀφθαλμοὶ τοῦ προσώπου πολὺ ἐξέχοντες μικροὶ\nπάνυ καὶ πυρροὶ οὐ φρενήρη, ἀλλὰ παρειμένον καὶ τὸ\nσῶμα καὶ τὴν γλῶτταν εἶναί φασιν.\nὈφθαλμοὶ μικροὶ παλλόμενοι κακομηχάνους καὶ\nδολίους, μεγάλοι δὲ ἀνοήτους καὶ μάργους ἐλέγχουσιν.\nὅσοι δὲ ὥσπερ ἐκθρώσκοντες πάλλονται, κακοὶ οὗτοι,\nἐὰν μὴ μεγέθους εὖ ἔχωσι καὶ ὑγρὸν καὶ λαμπρὸν βλέ-\nπωσιν· οἱ γὰρ τοιοῦτοι ὀφθαλμοὶ νοήματα ἁδρά, ὑψηλά,\nδραστήρια ἔργων μεγάλων παρέχονται, τόλμης καὶ\nμεγαλονοίας εἰς ἄκρον ἥκοντες, ὀργῆς δὲ ἀκρατεῖς καὶ\nμέθης, μεγάλαυχοι, κουφόνους, οὐ πόρρω ἐπιληψίας,\nκλέος δὲ ἔχειν ὀρέγονται μεῖζον ἢ κατʼ ἀνθρώπους,\nὥσπερ ὁ Μακεδὼν Ἀλέξανδρος. περιοιδοῦντες φθαλ-\nμοὶ ἀστεργεῖς, ὠμόφρονες , γαστρίμαργοι, λάγνοι, κι-\n\n\n\nθάρας καὶ αὐλοῦ καὶ μουσικῆς ἥττους. τὰ δὲ ἄλλα\nἐκ τῶν ἄλλων σημείων τεκμαίρου. ὀφθαλμοὶ περι-\nπελιδνοί, εἰ καὶ τὰ ἐντὸς σημεῖα ὁμολογοίη, ἄπιστοι,\nἄδικοι, πάντολμοι.\nὈφθαλμοῖς σκοτίοις ἄτη ἐνοικεῖ, ξηρότεροι δὲ\nὄντες ἀπιστότεροι· εἰ δὲ καὶ μικροὶ εἶεν, δολεροί, ἐπί-\nβουλοι, κακότεχνοι, παλίμβουλοι. ὀφθαλμοὶ σκότιοι\n\n\n\nὑγροὶ 〈κοῖλοι〉 αὐτάρκως μεγέθους ἔχοντες εὐσταθεῖς\nφροντιστήν, πολυθεάμονα, εὐμαθῆ, εὐλαβῆ, δειλὸν καὶ\nἐγγὺς φειδωλίας δηλοῦσιν, οἱ δὲ ἀχλυώδεις αὐτῶν\nδολεροί, ἄπιστοι, ἀκόλαστοι.\nΟἱ δὲ ἐναντίοι τούτοις εὐφεγγεῖς ἄριστοι ὀφθαλ-\nμῶν, εἰ μή τι ἄλλο ἀντιλέγει σημεῖον· πάντα γὰρ\nἀκριβῶς ἐπισκέπτεσθαι δεῖ.\nἘὰν μαρμαρύσσωσιν οἱ ὀφθαλμοὶ κἂν φῶς ἐν\nαὐτοῖς ᾖ, οὐκ ἀγαθοί· μαρμαρυγὴ γὰρ εἰ ἐν γλαυκοῖς\nκαὶ αἱματώδεσιν ὀφθαλμοῖς εἴη, θερμουργίαν καὶ παν-\nτολμίαν δηλοῖ, ὡς ἐγγὺς μανίας ἥκειν, εἰ δὲ ἐν χαρο-\n5 ποῖς εἴη, δειλίαν· πᾶν γὰρ χρῆμα οὗτοι φοβοῦνται\nκαὶ πτώσσουσι καὶ πάντα ὑπονοοῦσι· μέλανες δὲ ὀφθαλ-\nμοὶ μαρμαρύσσοντες κάκιστοι καὶ δειλοὶ καὶ κακο-\n\n\n\nμήχανοι σφόδρα. εἰ δὲ οἱ τοιούτους ὀφθαλμοὺς ἔχοντες\nκαὶ γελῷεν, εἰς ἀκρότητα 〈πάσης〉 κακίας ἥκουσιν.\nὀφθαλμοὶ γοργὸν βλέποντες δεινοί· οἱ μὲν γὰρ ὑγρὸν\nβλέποντες θυμοειδεῖς, ἄλκιμοι, ἀρειμανέες, εὐθυεπεῖς,\nταχύεργοι, ἀπρονόητοι, ἄκομψοι, ἄκακοι, οἱ δὲ ξηρὸν\nκάκιστοι, ἀθέμιστοι. εἰ δὲ καὶ μικρότεροι εἶεν καὶ\n\n\n\nκοῖλοι, χείρους , ὠμόφρονες, ἐπίβουλοι, κρυψίνους,\nπαντορέκται. εἰ δὲ ἐπὶ τοιούτοις ὀφθαλμοῖς ἐπισκύνιον\nβαρὺ νεύει καὶ ὀφρύες εἰσὶ τραχυνόμεναι βλέφαρά τε\nὀρθά, 〈θυμὸν〉 σημαίνει καὶ ἀλκὴν μετʼ ἀβουλίας...\n\n\n\nὅσοι δὲ τὸ μὲν ἐπισκύνιον καὶ τὰς ὀφρῦς τά τε βλέφαρα\nμὴ οὕτως ἔχουσι, τὸ δὲ βλέμμα τραχὺ καὶ πικρόν,\nχείριστοί εἰσιν οὗτοι πάντων.\nὈφθαλμοὶ οἷς ἡδονὴ καὶ γέλως ἐνοικεῖ οὐ\nπάντες ἐπαινετοί· εἰσὶ γὰρ καὶ ἐν τούτοις δολεροί,\nκρυψίνοοι, κακομήχανοι, κακοῦργοι. ὁπόσοι δὲ ἅμα\n\n\n\nτῷ γελῶντι ὑποβλέπουσι καὶ ξηροί εἰσι, κάκιστοι\nὀφθαλμῶν. καὶ οἱ κοῖλοι δὲ ὀφθαλμοὶ γέλωτα ἔχοντες\nὥσπερ λοχῶντες κακόν τι τυρεύουσι. καὶ εἰ τὰ ἐκτὸς\nτῶν ὀφθαλμῶν κινοῖτο, οἷον μέτωπον καὶ παρειαὶ καὶ\nὀφρύες καὶ χείλη, κακὸς γέλως οὗτος. βουλὴν γὰρ\nἐπί τινι πονηρὰν ἢ πρᾶξιν ἄδικον σημαίνει. κἂν μὲν\nπρὸς τῷ σεσηρότι μύωσί τε καὶ ὁρῶσιν ἀτενές, βου-\n\n\n\nλεύονται ἔργα ἄδικα, εἰ δὲ ἀναπεπταμένους καὶ σεση-\nρότας ἔχοιεν, πέπρακται αὐτοῖς ἀθέμιτα ἔργα. τοὺς\nδὲ καὶ μάλα γελῶντας ἐπιβουλοτέρους καὶ κακουργο-\nτέρους μαντεύου, εἰ ξηροὶ εἴησαν· εἰ δὲ ὑγροί εἰσιν,\nἄκακα μὲν ἤθη, μάταια δὲ παρέχονται, κακῶν ἀπαθῆ,\nἀνόητα, ἄστοργα, ἀκόλαστα. ὀφθαλμοὶ μειδιῶντες ἅμα\n\n\n\nὑγρότητι, βλέφαρα ἀνειμένα, μέτωπον μαλακόν, τὰ\nἀμφὶ τὰ βλέφαρα λαγαρὰ ἤθη δηλοῦσι μεγαλοπρεπῆ,\nδίκαια, ἥμερα, εὐσεβῆ, φιλόξενα, συνετά, εὔβουλα,\n〈εὐμαθῆ,〉 ἔρωτος πλέα.\nὈφθαλμοὶ σκυθρωπάζοντες ἅμα ὑγρότητι φρον-\nτίζουσιν 〈ἢ〉 φιλοτεχνοῦσιν· ἐὰν δὲ συμμύωσι 〈καὶ〉\n\n\n\nαἱ ὀφρύες ὦσι χαλαραὶ καὶ τὸ μέτωπον χαλαρὸν ἅμα\nτῇ σκυθρωπότητι, πιστὰ τούτων ἤθη, βέβαια, χρηστά,\nεὔβουλα, πινυτά. ξηροὶ δὲ ὀφθαλμοὶ λυπηρὸν βλέ-\nποντες ἄτης εἰσὶ πλήρεις· εἰ δὲ καὶ μέτωπον εἴη τραχὺ\nκαὶ βλέμμα ἀτενὲς βλέφαρά 〈τε〉 ὀρθά, ἄγρια βουλεύ-\n\n\n\nματα τούτοις πᾶν τε ἔργον οὗτοι ποιήσειαν ἄν, καὶ\nοὐδὲν κακὸν ἀτέλεστον αὐτοῖς.\nὉπόσο[ι δὲ ὀφθαλμοὶ πυκνὰ συγκλείονται καὶ\nαὖθις ὑπανοίγονται, ἐπίβουλοι οὗτοι καὶ ἐπίκλοποι· εἰ\nμέντοι ὑγροὶ εἶεν, φροντισταὶ καὶ φιλότεχνοι. εἰ δὲ\nτρόμος αὐτοῖς ἐνείη καὶ ἅμα χρόιης, μαργοσύνην ἢ\nἐπιληψίαν δηλοῖ. ὁπόσοις δὲ ἡ αὐτὴ στάσις ἀεί ἐστιν,\n\n\n\nεἰ μὲν πρὸς τὸ συγκλείεσθαι ὑπορρέοιεν καὶ εἰς τὸ\nἄνω χωροῖεν, μαχλοσύνην καὶ μαργοσύνην κατηγο-\nροῦσιν. εἰ δὲ ὀρθοὶ ὄντες συγκλείοιντο, εἰ μὲν ὑγροὶ\nεἶεν μετὰ μεγέθους καὶ τοῦ εὐλαμποῦς καὶ μετώπου\nλείου, εὐλαβεῖς, εὔβουλοι, φιλομαθεῖς καὶ γλυκύθυμοι\nκαὶ ἐρωτικοί, εἰ δὲ ξηροὶ εἶεν, θρασεῖς, κακομήχανοι,\n\n\n\nἄδικοι. ὁ δὲ πρὸς τούτῳ μέτωπον ἔχων τραχύ, ὀφρῦς\nσυνεστραμμένας, βλέφαρα σκληρὰ πεπηγότα, ἀγριώτερος\nτὸν θυμόν, τολμᾶν ἑτοιμότερος, χαυνούμενος μέντοι\n[τοῖς] ἐπαίνοις καὶ τιμαῖς, πειθόμενος δὲ καὶ δώροις.\nὅσοι δὲ οὐχ οἷοί τέ εἰσι τὰ βλέφαρα ἔχειν ὀρθὰ\nοὐδὲ τὰς ὀφρῦς ἀκλινεῖς, ἀλλὰ τρόμος αὐτοῖς ἔνεστι\nκαὶ ἅμα τὸ βλέμμα ὑποκινεῖται, οὗτοι ἀνδρόγυνοι ὄντες\nἄνδρες εἶναι βιάζονται.\nὈφθαλμοὶ πυκνὰ ἀνοιγόμενοι ἐπὶ μέγα καὶ ἅμα\nἱστάμενοι ἤ τι νοοῦντες ἢ μετανοοῦντες, τὴν γὰρ ἔν-\nνοιαν αὐτῶν ὁποία ἐστὶ σημαίνει καὶ ἀναγορεύει σοι\nτὸ ξηρόν, τὸ ὑγρόν, τὸ σκότιον, τὸ λαμπρόν, τὸ μικρόν,\nτὸ μέγα, κοῖλον, ὑψηλόν, μαλθακόν, ἀτενές, τἄλλα ἐπὶ\nτούτοις ἃ πολλάκις εἴρηται. ταῦτα μνημονεύων δυ-\nνήσῃ καὶ περὶ ὧν μὴ εἴρηται ἐξ αὐτοῦ κρίνων φυσιο-\n\n\n\nγνωμονεῖν. ὅσοι οὖν ὀφθαλμοὶ ἀεὶ ἀνεῳγμένοι εἰσὶ σκό-\nτιοι μὲν ὄντες καὶ ὑγροί, φροντισταί· εἰ δὲ πρὸς τῷδε\nἤπιον βλέποιεν, προσέσται καὶ χρηστοῖς εἶναι. ὀφθαλμοὶ\nἐκπεπετασμένοι ξήροὶ μαρμαρύσσοντες ἱλαρὸν καὶ λαμ-\nπρὸν δεδορκότες ἀναισχύντους καὶ παντόλμους δηλοῦσιν.\nὈφθαλμοὶ σκαρδαμύττοντες δειλίας κατήγοροι·\nεἰ δὲ καὶ ξηροὶ εἶεν, ἐπιβουλεύουσί τινι ἢ δόλον κρύ-\n\n\n\nπτουσιν ἢ κακόν τι λαθραῖον ἀρτύουσιν. οἱ δὲ αὐτοὶ\nοὗτοι διάστροφοι ἢ ὕπωχροι ὄντες μωρίαν μαρτυροῦσιν.\nὀφθαλμοὶ ἀσκαρδάμυκτοι δεινὸν δεδορκότες κακόν τι\nἐοίκασι μηχανᾶσθαι. πρᾶοι δὲ ἑστῶτες ἢ καὶ νοτίδος\nἐνούσης φροντιστάς, φιλομαθεῖς, ἥμερα ἤθη κεκτη-\nμένους, ἐρωτικοὺς δηλοῦσιν. εἰ δὲ ἀσκαρδάμυκτοι\nὄντες χροὶ ἢ φοινικοῖ φαίνονται ἅμα ξηρότητι, ἄτην\n\n\n\nκαὶ μνήμην κακῶν καὶ μῆνιν καὶ φθόνου προσβολὴν\nἢ ἄλλην δή τινα δαιμονίαν κακότητα ἐμφαίνουσιν. εἰ\nδὲ τοιοῦτοι ὄντες αὐτοὶ ἐν ἑαυτοῖς περιδινοῖντο, μανίᾳ\nκρατερᾷ συνέχονται.\nΚύστις ὀφθαλμοῖς κάτωθεν προσκειμένη οἰνό-\nφλυγας, ἄνω δέ, ὑπνηλούς, ἄμφω δὲ οὖσαι καὶ ἀμ-\nφότερα σημαίνουσιν.\nΟἱ ὀξεῖς ὀφθαλμοὶ ταραχώδεις ἄρπαγες· οἱ\nδὲ ἰλλώπτοντες καὶ τὰ βλέφαρα ἐπιβάλλοντες ἀν-\nδρόγυνοι. οἱ δὲ τὸ ἕτερον τῶν βλεφάρων ἐπιβάλ-\nλοντες καὶ ἀνατρεπόμενοι ἄμα ὑγρότητι πράως τε καὶ\nμαλθακῶς βλέποντες ἁβρυνταί, καλλωπισταί, μοιχικοί.\nἔνιοι δὲ τὰ μέσα τῶν βλεφάρων καθέλκουσι, τὰ δὲ\n\n\n\nἑκατέρωθεν ἀνασπῶσι καὶ ἅμα ἰλλώπτουσιν· οὕς καὶ\nαὐτοὺς μοιχικοὺς λέγων οὐκ ἂν ἁμάρτοις· ὁμοίως καὶ\nτοὺς τὰ μέσα τῶν βλεφάρων ἀνασπῶντας, τὰ δὲ ἑκα-\nτέρωθεν συγκλείοντας.\nΦυσιογνωμονεῖν δεῖ καὶ κατὰ μέρη καὶ μέλη\nἕκαστα καὶ χροιὰν ἑκάστην καὶ κινήσεις καὶ πνεύματα\nκαὶ φωνὰς καὶ ὅσα ἄλλα ἐστὶ μετὰ τούτων. χρὴ δὲ\nεἰδέναι, ὡς ἀφʼ ἑνὸς σημείου καθʼ αὐτὸ καὶ ἀπὸ δύο\nοὐ χρὴ βεβαίως δοκεῖν ἀποφαίνεσθαι, ἀλλʼ ἀπὸ πλειό-\nνων καὶ μειζόνων τῶν ἀλλήλοις ὁμολογούντων [πάν-\nτων], πάντα δὲ τὰ ἄλλα σημεῖα πρὸς τὰ ἐν τοῖς\nὀφθαλμοῖς ἀνακρίνεσθαι. ταῦτα γὰρ ἐπικρατεῖ· εἰ γὰρ\nτὰ ἐκτὸς τούτοις ὁμολογοίη, ἀψευδὴς ἔσται ἡ φυσιο-\nγνωμονία. τῶν δὲ ἄλλων σημείων δυνατώτερα μὲν τὰ\nπλησίον τῶν ὀφθαλμῶν, οἷον μέτωπον, ῥίς, στόμα,\nπαρειαί, κεφαλή· δεύτερα δὲ τὰ ἀμφὶ τράχηλον\nκαὶ στέρνα, τρίτα δὲ τὰ ἀμφὶ ὤμους καὶ χεῖρας\nκαὶ σκέλη καὶ πόδας, ὕστατα δὲ τὰ περὶ γαστέρα.\nμεγίστη δὲ εἰς ἐπίκρισιν ἡ παντὸς τοῦ ἀνθρώπου ἐπι-\nπρέπεια ἐπὶ πᾶσι τούτοις φανταζομένη, ἥν ἐπὶ πᾶσι\n\n\n\nσφραγῖδα πάντων χρὴ ἐφορᾶν. τοῦτο δὲ λόγον μὲν\nοὐκ ἔχει ἐφʼ ἑαυτοῦ, ἀλλὰ τὰ καθʼ ἕκαστα σημεῖα, τά\nτε ἐν τοῖς ὀφθαλμοῖς καὶ τὰ ἄλλα ὁμοῦ συντίθησι τὸ\nπᾶν εἶδος τοῦ ἀνθρώπου. πάντων γὰρ ἀθροισθέντων\nἤδη τὸ πιστὸν φαίνεται.\nΤὰ δὲ μέγιστα τῆς διακρίσεως τῆς ἐπιπρεπείας\nκαὶ φανερώτατα τὸ τῷ ἄρρενι ἐοικὸς ἢ τῷ θήλει καὶ\nτῶν ζώων τῶν ἄλλων. ἕκαστα γὰρ ἤθη τῶν θηρίων\nἑκάστου καταφανῆ ἐστι τοῖς εἴδεσιν ἤθεσι τοῖς ἐκείνοις †\nἕκαστα ἐοικότα, οἷον λέοντος ἦθος θυμικὸν καὶ ἄλκι-\nμον καὶ τὸ εἶδος τοιοῦτον, παρδάλεως δὲ 〈ἦθος〉\nἁβρὸν καὶ ὀργίλον καὶ λοχητικὸν καὶ ἐπίβουλον, δειλὸν\nἅμα καὶ θρασί, καὶ ἡ μορφὴ τούτοις ἔοικεν· ἄρκος δὲ\nὠμόφρων, δολία, σκαιά. καὶ τοῖς ἄλλοις δὲ ζώοις κατὰ\nτὰ αὐτὰ ἐπιφαίνεται τὸ οἰκεῖον ἦθος· συὶ ἀγρίῳ ὀργὴ\nἀπρονόητος, βοὶ σεμνότης, ἀκακία, ἵππῳ μεγαλαυχία,\nφιλοτιμία, ἀλώπεκι τὸ δολερὸν καὶ ἐπίβουλον, πιθήκῳ\nτὸ βωμολοχικὸν καὶ εἰρωνικόν, προβάτῳ τὸ εὔηθες,\nτράγῳ τὸ μάργον, ὑὶ τὸ μιαρὸν καὶ γαστρίμαργον, καὶ\nτῶν ἄλλων ὁμοίως ἑρπετῶν τε καὶ πετεινῶν τὰ εἴδη\n\n\n\nτοῖς ἤθεσιν ἔοικεν. εἰ τοίνυν ἄνθρωπος μέρος τι ἢ\nμέλος θηρίῳ ἢ ὄρνιθι ἐοικότα ἔχει, ἀπὸ τούτων χρὴ\nαὐτὸν φυσιογνωμονεῖσθαι. χαροποὺς καὶ κοίλους με-\nτρίως ὀφθαλμοὺς εἴπερ ἴδοις, λέοντος μέμνησο· εἰ πάνυ\nκοῖλοι, κακοήθεις εἰσί, καὶ πίθηκον ἐννόει· εἰ ἐπίπεδοί\nεἰσι, βοῶν ὀφθαλμοὺς τοιούτους λέγε· εἰ προπαλεῖς\nεἶεν ὀφθαλμοί, ἀνοήτου καὶ ὑβριστοῦ, ὥσπερ ὔνου.\nβελτίω δὲ τὰ ἄρρενα τῶν θηλειῶν· ὡς γὰρ ἐπιπλεῖστον\nτὸ μὲν ἄρρεν γενναῖον, ἄδολον, δίκαιον, θυμοειδές,\nφιλότιμον, ἄκακον· τὸ δὲ θῆλυ ἀγεννές, πικρόν, δο-\nλερόν, κουφόνουν, ἄδικον, φιλόνεικον, θρασύδειλον·\nτὸ θῆλυ ὡς ἐπὶ τὸ πολὺ ἔχει τοῦ ἄρρενος κεφαλὴν\nμικροτέραν, σῶμα ἔλαττον, τρίχας μαλακωτέρας μελαν-\nτέρας, πρόσωπον στενώτερον, ὀφθαλμοὺς στίλβοντας\nκαὶ μαρμαρύσσοντας, τράχηλον λεπτότερον, στήθη ἀσθε-\nνέστερα, ἄπλευρον, ἰσχία καὶ μηροὺς περισαρκότερα,\nλεπτοκνημότερον, γονύκροτον, χειρῶν καὶ ποδῶν ἄκρα\nκομψότερα, τὴν πᾶσαν ὄψιν τοῦ σώματος μαλακωτέραν,\nἁμαλωτέραν, ἁβροτέραν, σαρκὶ ὑγρᾷ κεχρημένην, ἀναρ-\n\n\n\nθροτέραν τε καὶ λεπτονευροτέραν , φωνὴν ἰσχνοτέραν,\nτὸ βάδισμα μικρότερον καὶ πυκνότερον, τὰ μέλη καμ-\nπτόμενα μᾶλλον, ἡ κίνησις ὑγροτέρα. τὸ δὲ ἄρρεν τὰ\nἐναντία τούτων φέρεται. τοίνυν τῶν θηρίων πάντων\nὁ λέων ἐπιπλεῖστον τοῦ ἄρρενος εἴδους ἐστὶ μετέχων,\nἡ δὲ πάρδαλις θηλυμορφότατον, τῶν δὲ ὀρνίθων ἀετὸς\nἀρρενωπότατον, πέρδιξ δὲ θηλυμορφότατον, τῶν γε\nμὴν ἑρπετῶν ὁ μὲν δράκων ἀρρενικώτατον, ἡ δὲ ἔχιδνα\nθηλυμορφότατον.\nΕὐνούχοις τοῖς ἐκ φύσεως κακίω σημεῖά ἐστιν\nἢ τοῖς ἄλλοις ἀνθρώποις, καὶ ὡς τὸ πολύ εἰσιν ὡμό-\n\n\n\nφρονες, δολεροί, κακοῦργοι, ἕτεροι δὲ ἑτέρων μᾶλλον.\nτῶν δὲ τομιῶν εὐνούχων ἔνια μεταβάλλει ἄμα τῇ\nτομῇ σημεῖα, 〈τὸ〉 δὲ πλεῖον τῆς συγγενοῦς φύσεως\nἐμμένει.\nὌνυχες πλατέες λευκοὶ ὑπόξανθοι εὐφυοῦς ἀν-\nδρός, οἱ δὲ στενοὶ καὶ προμήκεις καὶ κυρτοὶ ἀναισθήτου\n\n\n\nκαὶ θηριώδους, οἱ δὲ σκολιοὶ σφόδρα ἀναιδοῦς, ἅρ-\nπαγος, οἱ δὲ προσφυεῖς τῇ σαρκὶ ἐπιπλεῖον ἀναισθήτου\nκαὶ θηριώδους. μικροὶ πάνυ ὄνυχες πανουργίας ση-\nμεῖον· ὁμοίως δὲ καὶ ὠχροὶ καὶ μέλανες καὶ τραχεῖς.\nεἰ δὲ στρογγύλοι πάνυ εἶεν, λάγνων τὸ σημεῖον. ὡς\nπροείρηται μέντοι, οὐδὲ τῶν ἄλλων σημείων τὰ πολλὰ\n\n\n\nἀξιόλογα, εἰ μόνον τι καθʼ ἕκαστον ἐφʼ ἑαυτοῦ σκο-\nποῖτο, ἥκιστα δὲ ὄνυχες.\nὉπόσοι δακτύλους ἔχουσι συμφυεῖς, ὑώδεις καὶ\nμιαροί εἰσιν· εἰ δὲ συνεστραμμένους ἔχοιεν, πανοῦργοι,\nκακοήθεις, φιλοχρήματοι. μικροὶ δὲ πάνυ ὄντες καὶ\nλεπτοὶ ἀνοητοτέρους δηλοῦσι. δάκτυλοι κολοβοὶ καὶ\n\n\n\nπαχεῖς τολμητήν, ἀπρονόητον, θηριώδη, καὶ οἱ πάνυ\nμακροὶ καὶ λεπτοὶ ἀνοητότερον, 〈 ὑποχαυνότερον καὶ\nφλυαρότερον,〉, οἱ δὲ εὖ μεγέθους καὶ συμμετρίας\nἔχοντες ἄριστοι.\nΠέδες νευρώδεις ἀρθρώδεις γενναῖα ἤθη 〈καὶ〉\nἀνδρεῖα, ἀπαλοὶ δὲ καὶ σαρκωδέστεροι μαλακώτερα καὶ...\n\n\n\nτὰ ἤθη παρέχονται. πόδες κολοβοὶ καὶ παχεῖς θηριώ-\nδους φύσεως σημεῖον , οἱ δὲ μακροὶ πάνυ πολυ-\nπράγμονος, κακομηχάνου, οἱ δὲ μικροὶ 〈καὶ λεπτοὶ〉\nπανούργου. πόδες κυρτοὶ κάτωθεν κοῖλοι κακοί· ὁμοίως\nκαὶ οἱ τὰ κάτω ὁμαλὰ ἔχοντες καὶ ὡς τοῖς σφυροῖς\nβαίνοντες πανοῦργοι.\nΣφυρὰ διηκριβωμένα 〈στερεὰ〉 γενναίου ἀνδρός,\nτὰ δὲ μαλακὰ καὶ λεῖα ἀνανδροτέρου, λεπτὰ δὲ πάνυ\nδειλοῦ καὶ ἀκολάστου. παχέα δὲ σφυρὰ καὶ πτέρνας\nπαχείας καὶ πόδας σαρκώδεις καὶ κολοβοὺς δακτύλους\nκαὶ κνήμας παχείας ὅσοι φοροῦσιν, ὡς ἐπὶ τὸ πλεῖστον\nμωραίνουσιν ἢ μεμήνασι.\nΚνῆμαι εὖ μεγέθους ἔχουσαι διηρθρωμέναι στε-\nρεαὶ γενναίου ἀνδρὸς καὶ εὐφυοῦς, ἁπαλαὶ δὲ καὶ\nἄναρθροι δειλοτέρου καὶ ἀνανδροτέρου· αἱ δὲ λεπταὶ\nπάνυ δειλοῦ καὶ κακοήθους, αἱ δὲ πρὸς τούτῳ νευ-\nρώδεις καὶ ἀκολασίας πολλῆς μετέχοντος. ὅσαι δὲ τῶν\nκνημῶν κατὰ τὸ μέσον πλήρεις εἰσὶν ὡς κύουσαι, βδε-\nλυροὺς καὶ ἀκολάστους καὶ ἀναιδεῖς δηλοῦσιν· ὡς τὸ\n\n\n\nπολὺ δὲ κνημῶν καὶ πτερνῶν παχύτης δουλοπρεπές,\nἀμαθές. ὅμοια δὲ ταῖς κνήμαις καὶ περὶ τῶν μηρῶν\nλέγε.\nΟἱ τὰ γόνατα ἔσω νεύοντες ὥστε συγκρούειν,\nγυναικεῖοι καὶ θηλυδρίαι.\nΙσχία παχέα γυναικεῖα, ὁστώδη δὲ ἀνδρεῖα, λεπτὰ\n\n\n\nδὲ ὀλιγόσαρκα ῥικνά, ὥσπερ ἐκτετηκότα, πανούργου\nπρὸς ἀνδρός. τοιαῦτα γὰρ καὶ τὰ πιθήκων.\nὈσφὺς ὀστώδης 〈καὶ〉 καρτερὰ ἀνδρεία, σαρ-\nκώδης δὲ καὶ μαλακὴ γυναικεία· ἡ δὲ εἰς ὀξὺ ἀπηγμένη\nἀκολασίαν καὶ δειλίαν κατηγορεῖ.\nΝῶτον πλατὺ στερεὸν ἄνδρα γενναῖον, θυ-\nμοειδῆ ποιεῖ, τὸ δὲ ἐναντίον τὰ ἐναντία λέγει.\nΚυφὸς ἀνὴρ οὐκ ἀγαθός, εἰ μὴ ὑγρομέλεια\nαὐτῷ καὶ τὰ ἄλλα σημεῖα ἀστεῖα προσείη, τὸν δὲ εὔ-\nζωνον φιλόθηρον νόει.\nΠλευραὶ λεπταὶ καὶ ἀσθενεῖς ἀνανδρίαν, δει-\nλίαν, αἱ δὲ πάνυ σκληραὶ καὶ σαρκώδεις ἀμαθίαν, αἱ\nδὲ περιφερεῖς καὶ πλήρεις, ὡς οἰδοῦσαι, φλυαρίαν καὶ\nκακοήθειαν δημαίνουσιν.\nΓαστέρες λαγαραὶ εὐρωστίαν ψυχῆς καὶ μεγαλο-\nφροσύνην σημαίνουσιν, αἱ δὲ ἰσχναὶ πάνυ καὶ κεναὶ\nδειλίαν καὶ κακοήθειαν καὶ γαστριμαργίαν σημαίνουσι.\nγαστέρες μεγάλαι σαρκώδεις, εἰ μὲν μαλθακαὶ εἶεν καὶ\nἐκκρεμεῖς, ἀναισθησίαν, οἰνοφλυγίαν, ἀκολασίαν, εἰ δὲ\n\n\n\nσκληραῖς σαρξὶ συμπεπηγυῖαι, γαστριμαργίαν καὶ παν-\nουργίαν ἐμφαίνουσιν.\nὉπόσοις τὸ ἀπὸ τοῦ ὀμφαλοῦ χωρίον ἄχρις\nἄκρου στήθους καταμετρούμενον μεῖζον εὑρίσκεται ἢ\nτὸ ἐντεῦθεν ἄχρις ἐκφύσεως τοῦ τραχήλου, βοροὶ καὶ\nγαστρίμαργοι γίνονται. στήθη μεγάλα ἀρθρώδη ἐπαίνει,\nλεπτὰ δὲ καὶ ἀσθενῆ μικροψυχίαν καὶ ἀνανδρίαν δηλοῖ,\nπολύσαρκα δὲ ἀμαθίαν καὶ σκαιότητα. ὅσοις δὲ οἴ\n\n\n\nμαστοὶ ἐκκρεμεῖς εἰσι καὶ τὸ πᾶν στέρνον 〈μέγα καὶ〉\nἀμφιλαφὲς σαρκὶ λαγαρᾷ, λάγνοι καὶ οἰνόφλυγες.\nΜετάφρενον κρατερὸν ἄριστον· τὸ δὲ ἀσθενὲς\nκαὶ λεπτὸν δειλίᾳ καὶ μικροψυχίᾳ πρέπει· σὰρξ δὲ ἐπί-\nπεφυκυῖα μεταφρένοις ἀμφιλαφὴς ἀναισθησίαν κατη-\nγορεῖ, καὶ ἡ στενότης μωρίαν. μετάφρενον εὐρὺ μεγα-\nλονοίας, τὸ δὲ πράως στρογγύλον ἀγχινοίας καὶ χαρίτων\nσημεῖον. κυρτὸν ὁ φέρων μετάφρενον καὶ ὤμους εἰς\nτὸ στῆθος ἐπικεκλασμένους κακοήθης ἐστὶ καὶ βάσκα-\n\n\n\nνος· εἰ δὲ καὶ τὸ σῶμα ἐπικεκλασμένον, φειδωλὸς καὶ\nφιλάργυρος.\nΚλεῖδες συμπεφραγμέναι οὐκ εὐαίσθητον οὐδὲ\nἐνεργὸν σημαίνουσιν, αἱ δὲ διεστηκυῖαι ἄνανδρον, τὸ δὲ\nσύμμετρον τῆς ἀνοίξεως αὐτῶν συνετὸν καὶ ἀνδρεῖον.\nὮμοι παχεῖς οὐκ ἐπαινετοί, οἱ δὲ καρτεροὶ ἀν-\nδρείων ἠθῶν εἰσι, λαγαροὶ δὲ ἀνάνδρων καὶ δειλῶν,\nοἱ δὲ λεπτοὶ καὶ ὀξεῖς τὰς κορυφὰς κακοηθῶν, εἰ δὲ\nπαντελῶς ἄναρθροι εἶεν, μωρῶν.\nἘὰν ἐπιμήκεις ὦσιν αἱ ὠλέναι, ὡς κατακρε-\nμασθείσας τὰς χεῖρας ἄχρι τῶν γονάτων ἐξικνεῖσθαι,\nεὐπραξίας καὶ ἰσχύος τὸ σημεῖον· κολοβοὶ δὲ οὖσαι,\nὡς μὴ ἀφικνεῖσθαι εἰς γόνατα καὶ ἐν τῷ ἐσθίειν συν-\nαντᾶν ταῖς χερσὶ τὴν κεφαλὴν ἀναγκάζεσθαι, κακοθελεῖς\nκαὶ ἐπιχαιρεκάκους καὶ φθονεροὺς δηλοῦσι. καρτερὰς\nεἶναι ὠλένας καὶ πήχεις ἀγκῶνάς τε ἀρθρώδεις ἄριστον·\nτὰ γὰρ ἐξίτηλα ἄνανδρα, τὰ δὲ πάνυ σαρκώδη ἀμαθῆ\nκαὶ ἀναίσθητα.\nΧεῖρες ἁπαλαὶ καὶ μαλθακαὶ εὐφυοῦς πρὸς\nἀνδρός· αἰ δὲ σκληραὶ ἅμα μεγέθει ἀνδρεῖον μέν,\nδυσααθῆ δὲ εἶναι δηλοῦσι. χεῖρες πάνυ κολοβοὶ μω-\nρίας σημεῖον, εἰ δὲ εἶεν παχεῖαι, καὶ μιαρίας· στεναὶ\nδὲ καὶ λεπταὶ ἁρπακτικώταται. παχεῖαι χεῖρες κοντοὺς\nἔχουσαι τοὺς δακτύλους κλεπτίσταται. μικραὶ δὲ πάνυ\nχεῖρες πανουργίας καὶ κλεπτοσύνης σημεῖον. λεπταῖς\nδὲ καὶ σκολιαῖς χερσὶ φλυαρίαν καὶ γαστριμαργίαν\nτεκμαίρου.\nΤράχηλος ὁ μὲν πάνυ μακρὸς καὶ λεπτὸς δειλῶν\nκαὶ κακοήθων, ὁ δὲ παχὺς ἅμα μήκει θυμικῶν καὶ\n\n\n\nμεγαλαύχων αὐθαδῶν τε, ὁ δὲ μετρίως μήκους ἔχων\nκαὶ πάχους εὐπαγής τε καὶ ῥωμαλέος ἀλκίμων, εὐμαθῶν,\nεὐφυῶν πρὸς ἀρετήν, λαγαρὸς δὲ καὶ ἀσθενὴς παν-\nούργων, κακομηχάνων. ὁπόσοις ὁ τράχηλος νεύροις\nκατατείνεται, σκαιοὶ οὗτοι· εἰ δὲ καὶ ἄλλα σημεῖα συμ-\nβαίνει, [καὶ] μωραίνουσι καὶ μανίᾳ ἐπιλαμβάνονται.\nκαὶ οἱ μεγάλα 〈δὲ〉 ἀγγεῖα περὶ τῷ τραχήλῳ πεπλεγ-\nμένα ἔχοντες ἐμφανῆ σκαιοί· οἱ δὲ ὑπερφυῶς παχυ-\nτράχηλοι δυσόργητοι, σκαιοί, ἀμαθεῖς, ὑώδεις· οἱ δὲ\n\n\n\nκολοβοτράχηλοι θρασύδειλοι. ὅσοις δὲ τῶν ἐπαυχενίων\nσπονδύλων τραχέων ὄντων ἐξέχει πολὺ τῶν ἄλλων ὁ\nκατὰ τὴν συμβολὴν τῶν ὠμοπλατῶν, ὅθεν ἐκφύεται\nτράχηλος, οὗτοι ὑβρισταί· οἱ δὲ σκληροτράχηλοι ἀμα-\nθεῖς, 〈οῖ δὲ ὑγροτράχηλοι εὐμαθεῖς〉. τραχὺς αὐχὴν\nὥσπερ λοφιὰ ἀμαθοῦς σὺν ὓβρει. τράχηλον πεπηγότα\nἀκλινῆ σκαιὸν καὶ αὐθάδη 〈λέγε〉 καὶ ἀμαθίαν δὲ ἀνα-\nτίθει. τισὶ δὲ διὰ μωρίαν γίνονται ἀκλινεῖς τράχηλοι,\nοἷς καὶ τὰ ἄλλα σημεῖα συμβαίνει ἄλλοι δὲ ἀκλινεῖς\n\n\n\nτραχήλους ἔχοντες οἰακίζουσιν ἑαυτοὺς καὶ τείνουσι\nτέχναις καὶ πόνοις μεγάλοις μάλα κεκλασμένους ὄντας.\nοὗτοι δὲ ἀνδρόγυνοι ὄντες εἶτα ὀρθοῦντες αὐτοὺς\nοἴονται τὴν μαχλοσύνην ἐπικρύπτειν, κατηγοροῦσι δὲ\nαὐτῶν χειλῶν σπασμὸς καὶ ὀφθαλμῶν παρατροπὴ καὶ\nποδῶν παραφορὰ καὶ ὀσφύος κίνησις καὶ χειρῶν ἄλυς\nκαὶ φωνῆς κραυγή. καὶ γὰρ οἱ τράχηλοι αὐτῶν οὐ\nδιαρκῶς πεπηγέναι δύνανται, ἀλλʼ ὑποτρέμουσιν ἅτε\nτῆς τάσεως βιαζομένης. ἡ δὲ τραχήλου κλάσις ὡς ἐπὶ\nτὸ πλεῖστον ἀνδρογύνου, εἰ καὶ τὰ ἄλλα σημεῖα συν-\n\n\n\nτρέχει, τὸ δὲ αὔταρκες τῆς τάσεως καὶ τῆς εὐπηξίας\nἄριστον. ἄνω ἐστραμμένος τράχηλος ὑβριστοῦ καὶ\nἀνοήτου καὶ ὑποχαύνου, εἰ μὴ ἄρα διὰ μανίαν αὐτὸ\nποιεῖ· ὁ δὲ ἐπικεκυφὼς τράχηλος δύναται μὲν μωρόν,\nδύναται δὲ ἔπθʼ ὅτε καὶ φροντιστὴν καὶ φειδωλὸν καὶ\nκακοήθη καὶ ἔξω ἁπλότητος καὶ εὐθυμίας καὶ πραότη-\nτος σημαίνειν. τράχηλος εἰς τὰ δεξιὰ βλέπων κοσμίου\nκαὶ φροντιστοῦ καὶ σώφρονος, εἰς δὲ τὰ λαιὰ μάχλου\nκαὶ ἀνοήτου. εἰς ὁπότερον δὲ ἂν ᾖ μέρος ἄλλο κεκλι-\nμένος, οὐκ ἀγαθός· βεβλάφθαι γὰρ τὰς φρένας δηλοῖ.\nΦάρυγξ τραχεῖα κουφονόου ἀνδρός, φλυάρου,\nλαβραγόρου· εἰ δὲ εἷς τῶν τοῦ βρόγχου σπονδύλων\nἐξέχει, κουφονόου μέν, οὐ μὴν θρασέος εἰς γλῶσσαν\n. . . . . . . . . . μετέωρα δὲ φρονοῦσι νοήματα, οἰνωθέντες\nμέντοι ὀδύρται, καχύποπτοι, δυσόργητοι, ἀνιαροὶ συμ-\nπόται ἐγνώσθησαν.\nΜακρογένυες οὐ πάνυ κακοί, λαλίστεροι δὲ\nπέρα τοῦ δέοντος καὶ ὑποχαυνότεροι· οἱ δὲ μικρογένυες\n\n\n\nκακοὶ τὰ πάντα, μάλιστα δὲ ὠμοὶ καὶ ἐπίβουλοι· καὶ\nγὰρ οἱ ὄφεις τοιοῦτοι. γένυι τῇ κάτω εἰ πάνυ στρογ-\nγύλον σχῆμα περιγράφει, ἄνανδρόν ἐστι καὶ γυναικεῖον,\nτὸ δὲ ὑποτετράγωνον ἀνδρεῖον. γένυος τῆς κάτω τὸ\nἄκρον ἐσχισμένον ὥστε δικόρυφον γίνεσθαι, εἰ μὲν ἐπὶ\nπολὺ τὸ σχίσμα εἴη, δολεροὺς σημαίνει· εἰ δὲ αὐταρ-\nκως ἡ διαίρεσις ἔχοι, εἰς ἀφροδίτην καὶ χάριτας ἔχει\nτὸ σημεῖον.\nΧείλη δὲ λεπτὰ ἐπὶ στόμασι μείζοσιν ἐπὶ\n\n\n\nτῇ συγχειλίᾳ χαλαρά, ὡς ἐπιβεβλῆσθαι τοῖς κάτω τὰ\nἄνω, μεγαλόνοιαν καὶ ἀνδρίαν δηλοῖ, λεόντων γὰρ ταῦτα,\nχείλη δὲ ἐπὶ μικροῖς στόμασι λεπτὰ δειλὸν δηλοῖ καὶ\nἄνανδρον καὶ δολερόν. στόμα μήτε ἐπίπεδον πάνυ\nμήτε προπετὲς ἐπαίνει· τὸ μὲν γὰρ προπετὲς ἀνοίας\nκαὶ ματαιολογίας καὶ θρασύτητος, τὸ δὲ χθαμαλὸν δει-\nλίας καὶ παλιμβουλίας σημεῖον. μικρὸν στόμα γυναι-\nκείοις ἤθεσι καὶ εἴδεσιν ἔοικε, τὸ δὲ μεῖζον ἀνδρεῖον.\nἡ δὲ ἐπὶ πολὺ ἀνατομὴ στόματος πάνυ βορόν, ὠμό-\n\n\n\nφρονα, ἀνόητον, ἀνόσιον· τοιαῦτα γὰρ τὰ τῶν κητῶν\nστόματα. ὅσοις κατὰ τοὺς κυνόδοντας κορυφοῦται τὰ\nχείλη, κακόθυμοι, ὑβρισταί, κράκται, ἐπεσβόλοι· τοιαῦτα\nγὰρ τὰ τῶν κυνῶν στόματα. ὅσοις δὲ τὸ πᾶν στόμα\nπρόκειται ἐπὶ πολὺ τά τε χείλη ἐστὶ παχέα καὶ στρογ-\nγύλα καὶ ἀνεστραμμένα εἰς τὸ ἔξω, ὑώδεις οὗτοι τὰ\nἤθη καὶ τὰ ἔργα. τὸ ἄνω χεῖλος τῷ κάτω ἐπιβεβλῆ-\nσθαι ἐμφρονέστερον· εἰ δὲ τὸ κάτω χεῖλος προέχοι,\nἄκακα μὲν τὰ ἤθη, ματαιόφρονα δὲ ὡς ἐπιπολὺ καὶ\nἠλιθιώτερα. στόμα μικρὸν προέχον ἔξω κακοήθους καὶ\n\n\n\nἐπιβούλου. στόμα κοῖλον ὡς ἐμβοθρευόμενον φθονε-\nρῶν καὶ κακοηθῶν, μάλιστα δὲ ἀκολάστων.\nΡινὸς τὸ ἄκρον λεπτὸν ἐπιζέειν τὴν ὀργὴν\nμηνύει, παχὺ δὲ πάνυ καὶ χθαμαλὸν μιαρίαν ἤθους\nκατηγορεῖ. ῥινὸς τὸ ἄκρον ἁδρὸν καὶ ἀμβλὺ καὶ\nστρογγύλον καὶ κρατερὸν εἰ θεάσαιο, τοῖς ἔχουσιν ἀν-\nδρίαν καὶ μεγαλοψυχίαν μαρτύρει εἰς λέοντα ὁρῶν καὶ\nκυνῶν τοὺς γενναίους. ῥὶς μακρὰ καὶ λεπτὴ πάνυ\nὀρνιθῶδες. τοιαῦτα οὖν καὶ τὰ ἤθη προσδόκα. τῆς\nῥινὸς τὸ πρὸς τὸ μέτωπον διηρθρῶσθαι καλόν, ἀν-\n\n\n\nδρεῖον καὶ συνετόν· τὸ δὲ ἐναντίον τούτου θῆλυ καὶ\nἀμαθέστερον. ἰθύτης ῥινὸς γλώσσης ἀκράτειαν κατη-\nγορεῖ. ῥὶς ἡ μείζων ἀμείνων, ἡ δὲ πάνυ μικρὰ κλεπτο\nσύνης καὶ παλιμβουλίας κατήγορος. γρυποῖς μεγαλόνοια\nπρέπει, σιμοῖς δὲ λαγνεία. μυκτῆρας ἀναπεπταμένους\nθυμοῦ καὶ ἀλκῆς μάρτυρας τίθεσο, στενοὺς δὲ ὄντας\nκαὶ στρογγύλους καὶ πεφραγμένους μωρίας. σκολιαῖς\nδὲ πάνυ ῥισὶ σκολιὰ καὶ τὰ νοήματα ὡς ἐπὶ τὸ πολὺ\nἕπεται.\nΜέτωπον στενὸν οὐκ ἐλάχιστον σημεῖον ἀμα-\nθίας, καὶ τὸ λίαν δὲ μέγα νωθείας ὡς τὸ πολύ. μέ-\nτωπον μακρὸν εὐαισθησίαν καὶ εὐμάθειαν δείκνυσι.\nμήτε πάνυ χθαμαλὸν ἐπαίνει μέτωπον, ἄνανδρον γάρ,\nμήτε κυρτὸν καὶ ὑψηλὸν καὶ περιφερές, ἀναισχυντίαν\nγὰρ καὶ ἀναισθησίαν σημαίνει. μηδὲ μὴν τραχεῖ με-\nτώπῳ χαῖρε μηδὲ ὥσπερ λόφους καὶ ὀρύγματα ἔχοντι\nἐν ἑαυτῷ· πανουργίας γὰρ καὶ ἀπιστίας κατήγορα πάντα\nτὰ τοιαῦτα, ἔσθʼ ὅτε δὲ καὶ μωρίας καὶ μανίας συν-\n\n\n\nτρεχόντων καὶ τῶν ἄλλων σημείων. μέτωπον τετρά-\nγωνον μεγέθους εὖ ἔχον καὶ κατὰ λόγον τοῦ ἄλλου\nεἴδους ἄριστον εἴς τε ἀνδρίαν καὶ σύνεσιν καὶ μεγα-\nλόνοιαν κέκριται. οἱ κατηρεφῆ μέτωπα ἔχοντες αὐθά.\nδεις, οἱ δὲ πάνυ τεταμένα ἀμέριμνοι, οἱ δὲ ῥυσσὰ\nφροντισταί.\nΠαρειαῖς σαρκώδεσι ῥᾳθυμίαν καὶ οἰνοφλυγίαν\nπαρεῖναι λέγε, ταῖς δὲ ἄγαν λεπταῖς κακοήθειαν καὶ\nπανουργίαν. βάσκανοι δὲ καὶ ὅσοις παχεῖαι οὖσαι αἱ\n\n\n\nγνάθοι διεστήκασι τῶν ὀφθαλμῶν. στρογγύλαι παρειαὶ\nδολίων, αἱ δὲ λίαν μακραὶ φλυάρων καὶ ματαιολόγων.\nΠρόσωπον τὸ πᾶν ἀνθρώπου σαρκῶδες μὲν ὂν\nεὐπαθοῦς καὶ ἡβῶντος ἀνδρός, ἄσαρκον δὲ φροντιστοῦ\nκαὶ ἐπιβούλου. μικρὰ δὲ πρόσωπα μικρὰ καὶ ἤθη\nλέγει. τὰ δὲ λίαν μεγάλα νωθείαν καὶ ἀμαθίαν κατη-\nγορεῖ. προσώπῳ δὲ μάλιστα ἐπιφαίνεται μεγαλοπρέπεια\nκαὶ ἀνελευθερία καὶ 〈εὐήθεια καὶ〉 κακοήθεια. ἔστι\nγὰρ καὶ ἀνιαρὸν πρόσωπον καὶ σπουδῆς πλῆρες καὶ\n\n\n\nπαιδιᾶς καὶ εὐμειδές τε καὶ ἀμειδὲς καὶ ὀδυρτικὸν καὶ\nὑπνηλὸν καὶ ἐγρήγορον, καὶ τὰ ἄλλα ὡς ἔχει φύσεως\nεὖ μάλα φαίνεται. ὁποίῳ οὖν πάθει ἔοικε, κατὰ τοῦτο\nχρὴ φυσιογνωμονεῖν. σπασμοὶ προσώπου καὶ παρειῶν,\nεἰ μὲν ἐπὶ στυγναῖς προσόψεσιν εἶεν, μανίαν ἢ μωρίαν,\nεἰ δὲ ἐπὶ φαιδραῖς, μαχλοσύνην δηλοῦσιν.\nὮτα μεγάλα φοροῦσιν ἀναίσθητοι, μικρὰ δὲ\nκακοήθεις καὶ πανοῦργοι· ὦτα δὲ λίαν μικρὰ καὶ ὥσπερ\nπεριτετμημένα μωροί, τετράγωνα δὲ ὦτα μεγέθους\n\n\n\nαὐτάρκως ἔχοντα εὐαίσθητοι καὶ ἀνδρεῖοι. καὶ τὰ δια-\nγεγλυμμένα δὲ οἱ ἔχοντες εὐμαθεῖς καὶ συνετοί, τὰ\nδὲ ἀδιάγλυφα 〈καὶ στρογγύλα λίαν〉 ἀμαθεῖς. . . . . . .\nΚεφαλὴ μικρὰ πάνυ ἀναίσθητον καὶ ἀσύνετον\nσημαίνει, ἡ δὲ μείζων τῆς συμμέτρου εὐαίσθητον καὶ\nἀνδρεῖον καὶ μεγαλοπρεπῆ, ἡ δὲ σύμμετρος εὐαίσθητον\nμέν, ἄνανδρον δὲ καὶ ἀνελεύθερον πάνυ, ἡ δὲ μεγάλη\nπάνυ δυσαίσθητον καὶ ἀμαθῆ. λοξοὶ δὲ τὰς κεφαλὰς\nἄνδρες ἀναιδεῖς, οἱ δὲ πάνυ ὑψηλοὶ αὐθάδεις· οἱ τὰ\n\n\n\nὄπισθεν τῶν κεφαλῶν χθαμαλὰ ἔχοντες ἄψυχοι. ὅσοι\nδὲ τὰ παρʼ ἑκάτερα τῆς κεφαλῆς κοῖλα ἔχουσι, δολεροὶ\nκαὶ παλίγκοτοι. κεφαλὴ μέση χθαμαλὴ ἠρέμα εὖ μεγέ-\nθους τε καὶ ὀρθότητος ἔχουσα ἀρίστη πασῶν εἴς τε\nεὐαισθησίαν καὶ μεγαλόνοιαν κέκριται.\nΟὐκ αὐτοτελῆ εἰς τὸ φυσιογνωμονῆσαι τὰ ἀπὸ\nτῶν χροιῶν καὶ τριχῶν σημεῖα, ὅθεν οὐδὲ κατὰ ἔθνη\nῥᾴδιον ἀποφήνασθαι, ὅστις ἀπὸ τοῦδε τοῦ ἔθνους,\nἄλλως τε καὶ διὰ τὸ ἐπιμεμῖχθαι ἀλλήλοις τοὺς ἀπὸ\n\n\n\nτῶν ἐθνῶν καὶ Σύρους μὲν ἐν Ἰταλίᾳ, Λίβυας δὲ ἐν\nΘρᾴκῃ καὶ ἄλλους ἀλλαχοῦ διεσπάρθαι. ὡς δὲ 〈ἐπὶ\nτὸ〉 πολὺ οἱ μὲν ὑπὸ τῇ ἄρκτῳ οἰκοῦντες εὐμήκεις\nεἰσί, ξανθοί, λευκοὶ τὰς κόμας, ἁπαλότριχες, γλαυκοί,\nσιμοί, παχυσκελεῖς, περιπληθεῖς σαρκὶ λαγαρᾷ, προ-\nγάστορες, ἁπλοῖ, θυμοειδεῖς, ὀλιγόβουλοι, θερμόβουλοι,\nδυσμαθεῖς, οἱ δὲ ὑπὸ τῇ μεσημβρίᾳ μελανότριχες, οὐλό-\nριχες, μελανόφθαλμοι, λεπτοσκελεῖς, εὐμαθεῖς, πολυ-\nγνώμονες, κουφόνοοι, ψεῦσται, κερδαλέοι, ἐπίκλοπα νοή-\nματα ἔχοντες. ἧσσον δὲ καὶ μᾶλλον ἑκάτεροι αὐτῶν\n\n\n\nἕκαστα τούτων ἔχουσιν, ὅσῳ προσεχεῖς μᾶλλόν εἰσιν\nἢ πάλιν διαστήματι πλείονι κεχωρισμένοι τῆς μεσημ-\nβρίας ἢ τῆς ἄρκτου. τὰ δὲ μέσα τῆς οἰκήσεως μέσην\nἔχει τὴν ἰδέαν καὶ συμμιγῆ 〈τά τε〉 σημεῖα καὶ τὰς\nγνώμας. οἱ δὲ ἑῷοι καὶ ἑσπέριοι, καθὸ μεσημβρινώ-\nτεροι καὶ ἀρκτικώτεροί εἰσιν, αὐτοὶ ἑαυτῶν διαφέρουσιν.\nἔχουσι γὰρ διαφορὰν Λιβύων οἱ τὰ ἄκρα τῆς Λιβύης\nτὰ ἑσπέρια νεμόμενοι καὶ Ἰβήρων οἱ εἰς τὴν ἔξω θά-\nλασσαν καθήκοντες, καίτοι ἀμφότεροι ἑσπέριοί εἰσιν·\nἀλλὰ οἱ μὲν Λίβυες Αἰθίοψιν ὅμοιοι, οἱ δὲ Ἴβηρες\n\n\n\nΚελτοῖς. ὡς γὰρ ἐν βραχεῖ δηλῶσαι, ἡ μὲν μεσημ-\nβρία ξηρότητι καὶ θερμότητι ὡς ἐπὶ τὸ πλεῖστον κέ-\nκραται, ἡ δὲ ἄρκτος ὑγρότητι καὶ ψυχρότητι· τὰ δὲ\nἄλλα χωρία, καθόσον τούτων ἑκατέρᾳ πλησιάζει, καὶ\nτῆς κράσεως 〈μεταλαμβάνει καὶ φύει τά τε ἄλλα καὶ\nἀνθρώπους κατὰ λόγον τῆς οἰκείας κράσεως〉 τά τε\nεἴδη καὶ τὰ ἤθη παρεχομένους, πλὴν αἴτιον τοῦ ποικίλους\nεἶναι γεγένηται τὸ πολλοὺς ἀπὸ ἄλλων ἐθνῶν εἰς ἕτερα\nμετελθόντας κατῳκηκέναι.\nΕἰ δέ τισι τὸ Ἑλληνικὸν καὶ Ἰωνικὸν γένος\nἐφυλάχθη καθαρῶς, οὗτοί εἰσιν αὐτάρκως μεγάλοι ἄν-\nδρες, εὐρύτεροι, ὄρθιοι, εὐπαγεῖς, λευκότεροι τὴν χρόαν,\n\n\n\nξανθοί, σαρκὸς κρᾶσιν ἔχοντες μετρίαν εὐπαγεστέραν,\nσκέλη ὀρθά, ἄκρα εὐφυῆ, κεφαλὴν μέσην τὸ μέγεθος,\nπεριαγῆ, τράχηλον εὔρωστον, τρίχωμα ὑπόξανθον ἁπα-\nλώτερον οὖλον πράως, πρόσωπον τετράγωνον, χείλη\nλεπτά, ῥῖνα ὀρθήν, ὀφθαλμοὺς ὑγροὺς χαροποὺς γορ-\nγοὺς φῶς πολὺ ἔχοντας ἐν ἑαυτοῖς· εὐοφθαλμότατον\nγὰρ πάντων 〈τῶν〉 ἐθνῶν τὸ Ἑλληνικόν.\nΔῆλον δὲ ἀπὸ τῶν προλελεγμένων, ὡς ἡ μὲν\nμέλαινα χροιὰ δειλίαν καὶ πολυμηχανίαν μηνύει, ἡ δὲ\nλευκὴ καὶ ὑπόξανθος ἀλκὴν καὶ θυμὸν λέγει, τὸ δὲ\nπάνυ λευκὸν ἄκρατον εἰς ἀνανδρίαν φέρει, πυρρὸν δὲ\n\n\n\nτὸ σῶμα πᾶν δολεροῦ καὶ πολυτρόπου ἀνδρός ἐστι\nδεῖγμα. χροιὰ δὲ ἀνατετραμμένη ὑπόχλωρος δειλίας\nἅμα καὶ κακομηχανίας σημεῖον, εἰ μὴ ὑπὸ νόσου γε-\nγένηται. τὸ δὲ μελάγχλωρον καλούμενον χρῶμα δειλόν,\nγαστρίμαργον, λάλον, ὀργίλον, γλώσσαλγον, τὸ δὲ φλο-\nγοειδὲς χρῶμα ἐμμανές, τὸ δὲ πράως ἐρυθρὸν εὐφυές,\n\n\n\nεὐμαθές, ὀξυκίνητον.\nταῦτα μὲν περὶ παντὸς 〈τοῦ〉\nσώματος· κατὰ μέρος δέ, τὰ στέρνα ὑπέρυθρα ὄντα\nζέειν ἔνδον τὴν ὀργὴν ἀπαγγέλλει, ὥσπερ εἴ τις καὶ\nτὰς περὶ τὸν αὐχένα φλέβας καὶ τὰς ἐν τοῖς κροτάφοις\nοἰδούσας ἔχει, ὡς ἐμφανεῖς εἶναι καὶ αἱματώδη ἔχειν\nτὴν χρόαν.\nΠρόσωπα αὐτὰ καθʼ ἑαυτὰ ἐρυθρὰ αἰσχυντη-\nλοὺς δηλοῖ· εἰ δὲ μόναι αἱ παρειαὶ τοιαται εἶεν,\nοἰνόφλυγας σφᾶς λέγε.\nΠερὶ δὲ τῶν ἐν ὀφθαλμοῖς χροιῶν εἴρηται μὲν\nἤδη, καὶ ἐνταῦθα δὲ ὅσα ἡ χρεία ἀπαιτεῖ λεχθήσεται.\nὅσοι ὀφθαλμοὶ ὑποφοινίσσουσιν, εἰ μὲν ἅμα ξηρότητι\n\n\n\nδιακαεῖς εἶεν, ὀργίλους εἶναι λέγων οὐκ ἂν ἁμάρτοις·\nεἰ δὲ ἅμα ὑγρότητι, οἰνόφλυγες. γλαυκότης ἐν ὀφθαλ-\nμοῖς ἀγριώτερον, μελανότης ἡμερώτερον· γλαυκὰ γὰρ\nτῶν ἀγρίων ζώων τὰ πλείω, τὰ δὲ ἥμερα μελανόμματά\nπως εὑρήσεις. τῶν δὲ γλαυκῶν τὸ μὲν λίαν λευκὸν\nδειλόν, τὸ δὲ χολῶδες ἄγριον, τὸ δὲ ταῖς ἐλαίαις κατὰ\nτὴν χροιὰν ὅμοιον ἄλκιμον· τοῦ γε μὴν μέλανος τὸ\n\n\n\nμὲν πάνυ μέλαν δειλόν τε καὶ δολερόν, τὸ δὲ ὑπό-\nξανθον καρτερόν τε καὶ μεγαλόψυχον. τὰ γὰρ μαρμα-\nρύσσοντα ὄμματα μαργοσύνην κατηγορεῖ, τοιοῦτον γὰρ\nκαὶ ἡ αἲξ βλέπει, τὰ δὲ πυρώδη ἀναισχυντίαν, κυνὸς\nγὰρ τοῦτο τοῖς ὀφθαλμοῖς τεκμαίρου. ὠχρὰ δὲ ὄμματα\nκαὶ ἀλλοχροίας ἔχοντα πτῶκα ἄνδρα καὶ ὑποπτευτὴν\nσημαίνει. στίλβοντες ὀφθαλμοὶ ἀφροδίσιοι, οἵους ἔχου-\nσιν οἱ ὄρνιθες.\nἌνδρα οὐλότριχα 〈πάνυ〉 δειλὸν καὶ κερδα-\nλέον λέγε, τὸν δὲ ἰθύτριχα ἀγριώτερον καὶ ἀνοητότερον.\nἀρίστη δὲ κόμη ἡ τὸ μέσον τούτων ἔχουσα, ὥσπερ καὶ\nπυκνότης τριχῶν ἄκρα θηριώδης καὶ ψεδνότης δὲ κακο-\nηθείας καὶ δόλου σημεῖον, τὸ δὲ τούτων μέσον ἐπαινε-\n\n\n\nτόν. μαλακαῖς δὲ πάνυ θριξὶ τετριχῶσθαι γυναικεῖον.\nοὐ μὴν αἱ πάνυ σκληραὶ τρίχες ἀγαθαί, ἀγριότητος\nγὰρ τὸ σημεῖον· τὸ δὲ μέσον καὶ ἐν τούτοις ἄριστον.\nμέλαινα κόμη δειλίαν καὶ πολυκέρδειαν ἀγγέλλει, ἡ δὲ\nἄγαν ξανθὴ καὶ ὑπόλευκος, ὁποία Σκυθῶν καὶ Κελτῶν,\nἀμαθίαν καὶ σκαιότητα καὶ ἀγριότητα, τὸ δὲ πράως\nὑπόξανθον εἰς εὐμαθίαν καὶ ἡμερότητα καὶ εὐτεχνίαν\n\n\n\nσυντείνει. πυρρότης δὲ ἄκρατος κατὰ τὸ τῆς ῥοιᾶς\nἄνθος οὐκ ἀγαθόν, ὡς ἐπὶ πλεῖστον γάρ ἐστιν αὐτῶν\nτὰ ἤθη θηριώδη καὶ ἀναίσχυντα καὶ φιλοκερδῆ. σκέλη\nτετριχωμένα πάνυ θριξὶ πυκναῖς καὶ μεγάλαις δυσμα-\nθίαν καὶ ἀγριότητα σημαίνει. ὅσοις δὲ ὀσφύες καὶ\nμηροὶ χωρὶς τῶν ἄλλων μερῶν πολύτριχές εἰσι, λαγνείας\nεὐτυχοῦσι. γαστέρα καὶ στήθη ἐπὶ πολὺ κομῶντας κου-\n\n\n\nφόνους καὶ ἀλλοπροσάλλους καὶ ἀσελγεῖς λέγε. στέρνα\nδὲ αὐτὰ καθʼ ἑαυτὰ τετριχωμένους θριξὶν ἀμφιλαφέσι\nθερμοβούλους καὶ εὐψύχους λέγε. ὤμους δὲ καὶ μετά-\nφρενα τετριχῶσθαι ὀρνίθιον ἄντικρυς· μετάρσια γὰρ\nνοήματα καὶ οὐ στερεὰ δείκνυται. τὸ δὲ πᾶν σῶμα\nδεδασύνθαι τριχὶ στερεᾷ καὶ ἀμφιλαφεῖ βοῶδες. τοῦ\n\n\n\nδὲ αὐχένος τὸ πρὸς τῇ κεφαλῇ δεδασύνθαι πρὸς ἀλκῆς\nτε καὶ εὐψυχίας νόμιζε. καὶ τοῦ μετώπου δὲ εἰ εἰς\nτὸ μέσον ἐπικαταβαίνοι ἡ χαίτη, εἰς δὲ τὰ ἑκατέρωθεν\nὑποχωροίη, μεγαλοψυχίας καὶ ἀλκῆς πλήρης ὁ τοιοῦτος.\nτρίχες δὲ ὀρθαὶ ἑστῶσαι δειλίας καὶ κακομηχανίας\nμάρτυρες. ὅσοις τῶν ὀφρύων τὰ 〈μὲν〉 πρὸς τὴν ῥῖνα\n\n\n\nκάτω νεύει, τὰ δὲ ἐφʼ ἑκάτερα εἰς τοὺς κροτάφους\nχωρεῖ, τούτους ὑσὶν εἴκαζε. οἱ δὲ σφόδρα συνόφρυες\nἀνιαροί· πρέπει γὰρ αὐτοῖς ἀνία.\nΠερὶ δὲ κινήσεως τάδε ἴσθι, ὡς τὸ μὲν αὐτὸ-\nφυὲς αὐτῆς καὶ ἀπρονόητον χρὴ διαγινώσκειν κατὰ τὸ\nπρέπον. ὅσοι δὲ σχηματίζουσιν ἑαυτοὺς καὶ κινοῦνται\nἐπιτετηδευμένως, φυσιογνωμόνει καὶ τούτους. τριπλοῦν\nδὲ τὸ γένος τούτων. οἱ μὲν γὰρ σεμνότητα περινοοῦσιν\nἀρχὰς καὶ δυνάμεις ἐν πόλει μνώμενοι καὶ γάμους ἐν-\nδόξους, ἐνίοτε δὲ εἰς εὐτέλειαν καὶ φειδωλίαν καὶ εἰς\nπεριχαρίαν καὶ εἰς στυγνότητα ἑαυτοὺς μετατυποῦσι,\nδιʼ οὗπερ ἂν ἀρέσειν τρόπου τούτοις νομίσωσιν οὓς\nθεραπεύουσιν. ἕτεροι δὲ ἁβρύνονται αὐτῶν, οἱ μὲν\nγὰρ παιδικοῖς ἀρέσαι βουλόμενοι, οἱ δὲ ἄνδρας ἐφʼ\n\n\n\nἑαυτοὺς ὥσπερ γυναῖκες προκαλούμενοι. τὸ δὲ τρίτον\nεἶδός ἐστι τῶν ἀνδρογύνων μὲν ὄντων φύσει, πλατ-\nτόντων δὲ ἑαυτοὺς εἰς τὸ ἀνδρεῖον· οἳ φωρῶνται ῥᾳ-\nδίως. καὶ γὰρ βάδισμα καὶ φθέγμα καὶ βλέμμα μι-\nμεῖσθαι σπουδάσαντες ἀνδρός, εἴπερ ἐξαίφνης φοβηθεῖεν\nἢ καὶ ἀνιαθεῖεν, ταχὺ παλινδρομοῦσιν εἰς τὴν ἑαυτῶν\nφύσιν. καὶ χωρὶς δὲ τούτου τὸ ἐπιτηδευόμενον αὐτοῖς\nοὐ χαλεπῶς ἄν τις καταμάθοι.\n, Οἱ μακρὰ βαίνοντες τελεστικοὶ παντὸς πράγμα-\nτος, μεγαλόνοι· οἱ μικρὰ βαίνοντες ἄπρακτοι, πικροί,\nἔνιοι δὲ καὶ φειδωλοὶ καὶ ἐπίκλοποι τὰ ἤθη καὶ λα-\nθραῖα βουλευόμενοι. ταχυτὴς δὲ ἐν κινήσει ἅμα μὲν\nὀρθότητι καὶ λαμπρότητι εἴδους θερμόβουλον, ἐγχειρη-\nτήν, 〈οὐ〉 δράστην ἔφηνεν. εἰ δὲ ταχὺ βαίνων ὑφορῷτο\n\n\n\nκαὶ πτώσσοι καὶ τὸ πᾶν εἶδος καθέλκοι καὶ συνάγοι\nἑαυτόν, φειδωλίας καὶ δειλίας καὶ κακομηχανίας καὶ\nἀνελευθερίας πιστὰ παρέχει τεκμήρια. ἅμα δὲ κινήσει\nταχείᾳ τάραχος ἐν ὀφθαλμοῖς καὶ κεφαλῆς ἀστασία καὶ\nἄσθυατα ταῦτʼ εἴδη κακορέκτου καὶ μεγαλορέκτου καὶ\nφευκτέου ἀνδρός. ὁ δὲ ταχὺ μέν, μικρὰ δὲ βαίνων\nφιλοκερδής, κακοῦργος δειλίας τε εἰς ἄκρον ἥκων. σχο-\nλαία βάδισις αὐτοφυὴς μὲν νωθεστέρα, βαθυγνώμων\nδὲ καὶ πραεῖα, εἰ μὴ ἀντιλέγοι τὰ μείζω σημεῖα. εἰ\nδὲ ἑκὼν βραδύνοι καὶ ἐφιστάμενός γε ἐν ταῖς ὁδοῖς\nπεριβλέποι ὑψαυχενῶν, ἴσθι ὑβριστὴν ὄντα καὶ ὑπερ-\nήφανον καὶ μοιχικόν.\nχεῖρας δὲ καὶ πόδας καλόν\n\n\n\nἐστι φορᾶς τε ἔχειν κατὰ ταὐτὸν τῷ παντὶ 〈σώματι〉\nκαὶ κινήσεως. ὁ δὲ ἐν τοῖς ὤμοις ὑποκινούμενος καὶ\nἅμα πράως κεκυφὼς μεγαλονοίας καὶ ἀνδρίας εὖ ἥκει·\nοὕτω γὰρ καὶ λέων βαίνει. ὁ δὲ ἐν τοῖς ὤμοις ὑπο-\nκινούμενος, ὀρθὸς δὲ ὢν καὶ ὑψαυχενῶν αὐθάδης τε\nκαὶ 〈ἀπειθὴς καὶ〉 ὑβριστής· οὕτω γὰρ βαίνει ἵππος.\nκαὶ τὰ λοιπὰ δὲ ἀπὸ τούτων συμβαλεῖν ἂν δύναιο. οἱ\nδὲ παντὶ τῷ σώματι κινούμενοι ὁμοῦ τε καὶ καθʼ ἕκαστον\nτῶν μελῶν ἀνδρόγυνοί εἰσι, τοῦτο γὰρ ἄντικρυς γυναι-\nκεῖον. ἀνδρόγυνοι δὲ καὶ οἱ κλίνοντες αὐτοὺς εἰς τὰ\nδεξιὰ 〈ἐν〉 τῇ κινήσει· οἱ δὲ εἰς τὰ ἀριστερὰ ἀπο-\n\n\n\nκλίνοντες ἀνοητότεροι. ὅσοι δὲ κατακλῶσι σφᾶς αὐτοὺς\nκαὶ ἐγκλίνουσι, κόλακές εἰσι· τοῦτο γὰρ ποιεῖ ὁ κύων,\nὅταν σαίνῃ καὶ θωπεύῃ.\nΠνεῦμα τὸ λίαν ἀτρεμοῦν, ὡς ἀπνόῳ ἐοικέναι,\nφροντιστοῦ ἀνδρός· ὁποία δὲ ἡ φροντίς, παρὰ τῶν\nὀφθαλμῶν μάνθανε. εἰ δὲ ἀτρεμὲς ἂν ἐπὶ πολὺ ἀθρόως\nἐπίοι ὤσπερ ἐκ παλιρροίας καὶ πλημμυρίδος, λύπῃ τινὶ\n\n\n\nσυνέχεται. εἰ δὲ καὶ κεφαλὴν ἐπικινῶν ἅμα ἐπιστένει,\nμετανοεῖν ἔοικε κακόν τι δράσας ἢ εἰπών. ἐὰν δὲ\nδεδορκόσι τοῖς ὀφθαλμοῖς ταῦτα ποιῇ, προβουλεύει\nκακὰ μᾶλλον ἢ μετανοεῖ. πνεῦμα λεῖον σχολῇ καὶ\nἀψοφητὶ χωροῦν τὴν γνώμην εὖ ἔχειν δηλοῖ. ὅταν δὲ\nποβρυχᾶται καὶ μεγάλα ἀναπνέῃ, ἀγριότητα καὶ οἰνο-\n\n\n\nφλυγίαν κατηγορεῖ· οἱ δὲ ἀσθματίαι, ὁπόσοις καθάπερ\nἐκ δρόμου τὸ πνεῦμα ἐλαύνεται, ἄβουλοι, κακόθυμοι,\nπαντορέκται, παντοεπεῖς. ὅσοι δὲ μετάρσιον ἐμπνέουσι\nκαὶ αὐτοῖς πυκνόν τε καὶ ἐλαφρὸν τὸ πνεῦμα ἐν ταῖς\nῥισὶν ἐμπνεῖ, δειλία καὶ ἀθυμία ἐν τούτοις ἐστί· γί-\nνονται δὲ καὶ ἀνδρόγυνοι, ὅταν τὰ ἄλλα σημεῖα συμ-\nμαρτυρῇ.\nΦθέγγεσθαι βαρὺ πάνυ καὶ σαθρὸν ἀνοήτῳ\nκαὶ ὑβριστῇ καὶ γαστριμάργῳ πρέπει· ἠχὴ δὲ κακοηχε-\nστέρα βληχωδεστέρα ἀναισθήτου. ὅσοι δὲ ἀπὸ βαρέος\nἀρξάμενοι φθόγγου εἰς ὀξὺν τελευτῶσιν, ὀδύρται, δύσ.\nθυμοί· ὁξὺ δὲ καὶ αὐχμηρὸν φθέγγεσθαι ποικίλου\n\n\n\nἀνδρός ἐστιν. ὁ δὲ ὁξὺ καὶ μαλακὸν καὶ εὐκαμπὲς\nφθεγγόμενος ἀνδρόγυνον ἐπισημαίνει. ὅσοι δὲ κοῖλον\nκαὶ βαρὺ καὶ ἀκαμπὲς ἠχοῦσι, γενναῖα τούτοις τὰ ἤθη\nκαὶ μεγαλόνοια αὐτοὺς κοσμεῖ καὶ δικαιότης. ὅσοι δὲ\nμαλακόν τε καὶ βαρὺ φθέγγονται, ἤπια καὶ τούτοις τὰ\nνοήματα. οἱ δὲ κλαγγηδὸν φθεγγόμενοι ὀξύ τε καὶ\nρνίθιον φθέγμα ἱέντες μάργοι καὶ χαῦνοι καὶ μετάρσια\n\n\n\nνοοῦντες. ἀσθενὴς δὲ φωνὴ καὶ ἅμα γοερὰ φιλοκερδῆ\nκαὶ ἀνιαρὸν καὶ ὕποπτον ἐν πᾶσιν ἄνδρα σημαίνει.\nὁπόσοι δὲ ἐν ῥινὶ φθέγγονται, ψευδεῖς, κακοήθεις,\nβάσκανοι, πήμασιν ἄλλων χαίροντες. σφοδρὸν φθέγ-\nγεσθαι καὶ ὑπόσαθρον ὀργὴν καὶ βίαν καὶ ἀνομίαν\nκαὶ μισανθρωπίαν σημαίνει. ὀξὺ δὲ καὶ ἀσθενὲς\nφθέγγεσθαι ἀργίας καὶ δειλίας, ταχὺ δὲ ἀβουλίας καὶ\n\n\n\nἀνοίας σημεῖον. οἱ χαλεπῶς φθεγγόμενοι κακοὶ καὶ\nἀνόητοι ὡς ἐπὶ τὸ πολύ. εἰ δέ τι ἄλλο, καὶ φωνὴν\nτῶν ζώων πρὸς ἕκαστον, ὅτῳ ἄν τις ὅμοια φθέγγηται,\nἀναφέρειν τε χρὴ καὶ διαιρεῖν εἰς τὸ ὅμοιον ἦθος. οἱ\nμὲν γὰρ κυσίν, οἱ δὲ πιθήκοις, οἱ δὲ ὄνῳ, οἱ δὲ ἵπποις,\nοἱ δὲ ἄρκῳ, ἄλλοι δὲ προβάτῳ καὶ ἄλλοις ζώοις ὁμοίαν\nφθογγὴν ἀφιᾶσιν. εἰδέναι γε μὴν καθόλου προσήκει,\n\n\n\nὡς ἐν κινήσει καὶ φωνῇ καὶ χροιᾷ καὶ μεγέθει καὶ\nμελῶν ἁρμονίᾳ τὸ μέσον τῆς κράσεως χρηστὸν ὡς τὸ\nπολύ, τὸ δὲ ἐναντίον κακόν.\nὍρους δὲ εἰδῶν ἀνθρώπων ὑποδεῖξαι ἀναγ-\nκαῖον οὐ πάντας, ἀλλʼ ὅσοι ἀξιόλογοι αὐτῶν· ἀπὸ γὰρ\nτούτων οὐ χαλεπὸν καὶ τὰ λοιπὰ γινώσκειν.\nΕἶδος οὖν ἀνδρείου ὄρθιον τὸ πᾶν σχῆμα,\nπλευραὶ καὶ ἄρθρα πάντα καὶ τὰ ἄκρα τοῦ σώματος\n\n\n\nἐρρωμένα, ὀστέα μεγάλα, κόμη σκληρά, κοιλία πλατεῖα\nκαὶ κοίλη, μοι καρτεροί, ὠμοπλάται εὐρεῖαι διεστη-\nκυῖαι, στέρνα ῥωμαλέα καὶ μετάφρενα, ἰσχίον σκληρόν,\nσκέλη σαρκώδη, περὶ τοῖς σφυροῖς καρτερία, πόδες\nἀρθρώδεις, χρῶμα ὀξύτερον, βλέμμα ὑγρὸν γοργόν, οὐ\nμεγάλοι ὀφθαλμοὶ οὐδὲ πάνυ ἀναπεπετασμένοι οὐ μὴν\nοὐδὲ μύοντες, ὀφρύες οὐ τεταμέναι, μέτωπον οὔτε\n\n\n\nλεῖον οὔτε τραχύ, φωνὴ ἀπηνεστέρα ἰσχυρὰ μεγάλη,\nπνεῦμα εὐσταθές. τοιοῦτος μὲν ὁ εὔψυχος καὶ ἰσχυρός.\nδὲ δειλὸς τοιοῦτος· τρίχες μαλακαί, τὸ πᾶν\nσχῆμα ἀνειμένον, τράχηλος μακρός, τὸ χρῶμα μελί-\nχλωρον, τὸ ὄμμα ταραχῶδες, βλέφαρα ταχυκίνητα,\nἆσθμα θορυβῶδες, σκέλη λεπτά, ὀσφὺς μακρά, στέρνα\nἀσθενῆ, μακρόχειρ, φωνὴ λιγυρὰ μαλακή.\nΤὸν δὲ εὐφυῆ τοιοῦτον εἶναι χρή· μεγέθους\nεὖ ἥκοντα, λευκὸν ὑπέρυθρον ξανθόν, οὐ πάνυ οὖλον\nοὐδὲ εὐθύτριχα, τὸ πᾶν σῶμα ὄρθιον ὄντα, μέλη με-\nγάλα, τὰ ἄρθρα ἀπολελυμένα ἀλλήλων, σὰρξ μετρία\nἁπαλή, σκέλη καὶ μηροὶ εὐτραφεῖς, σφυρὰ καρτερά,\nποδῶν καὶ χειρῶν ἄρθρα γενναῖα, δάκτυλοι ἀπαλοὶ\nεὐμήκεις διεστῶτες ἀλλήλων, πρόσωπα οὐ πάνυ σαρ-\n\n\n\nκώδη οὐδὲ μὴν λεπτά, ὀφθαλμοὶ ὑγροὶ εὐλαμπεῖς\nχαροποί, τὸ ἐν αὐτοῖς ἦθος γεγηθός.\nΤὸν δὲ ἀναίσθητον τοιοῦτον εἶναι πρέπει·\nλευκὸν πάνυ〉ἢ μέλανα πάνυ〉, σαρκώδη, προγάστορα,\nπαχυσκελῆ, τὰ δὲ ἄρθρα μικρὰ συνδεδεμένα, κλεῖδας\nσυμπεφυκυίας, τράχηλον κολοβὸν παχύν, ἄκρα ἀτελῆ,\nπαρειὰς σαρκώδεις, μέτωπον στρογγύλον, βλέμμα κωφὸν\nἀχανές.\nἈναίσχυντον δὲ ἄνδρα οὕτω χρὴ πεφυκέναι·\nὀφθαλμοὶ ἀνεπτυγμένοι λαμπροί, βλέφαρα ἀναπεπε-\nτασμένα παχέα, παχύπους, παχύρριν, ἀντίον ὁρῶν,\nἄνω τείνων ἑαυτόν, πυρρὸς τὴν χροιάν, τὴν φωνὴν\nὀξύς.\nδὲ κόσμιος βαρὺ φθέγγεται, βραδὺ βαίνει,\nτὰ βλέφαρα κινεῖ μέσως, οὔτε συνεχῶς οὔτε διὰ χρόνου,\n\n\n\nχαροπὸς οὐ λαμπρόν, ὑγρὸν δὲ ὁρῶν, ἐρυθήματος ὑπό-\nπλεώς ἐστιν.\nΣημεῖα εὐθύμου· μέτωπον σαρκῶδες λεῖον\nχθαμαλὸν καὶ τὸ πᾶν πρόσωπον σαρκωδέστερον, τὸ\nεἶδος ὑπνηλόν, ὀφθαλμοὶ ὑγροὶ εὐλαμπεῖς, οὐ δεδορ-\nκότες, κίνησις σχολαία, φωνὴ ἠπία.\nΠρόσωπον ἀνιαροῦ ἰσχνόν, μέτωπον ῥυσσόν,\nὀφρύες ἀπεστραμμέναι, βλέφαρα ἐντεταμένα, κινεῖται\nδὲ ὥσπερ οἱ ὑπέρινοι.\nὉ δὲ ἀνδρόγυνος ὑγρὸν βλέπει καὶ ἰταμόν,\nκαὶ δονεῖται τὰ ὄμματα καὶ περιτρέχει, μέτωπον σπᾷ καὶ\nπαρειάς, αἱ ὀφρύες〉οὐ〉 μένουσι κατὰ χώραν, τράχη-\n\n\n\nλος κέκλιται, ὀσφὺς οὐκ ἀτρεμεῖ, κινεῖται πάντα τὰ\nμέλη, καὶ ἐπιθρώσκει, ἁλματίας ἐστί, γονύκροτος, χει-\nρῶν φοραὶ ὕπτιαι, περιβλέπει ἑαυτόν, φωνὴ λεπτὴ\nἐπικλάζουσα λιγυρὰ σχολαία πάνυ.\nΠικρὸν δὲ ἄνδρα χρὴ σεσηρέναι, ὕπωχρον εἶναι,\n\n\n\nτραχὺ καὶ ξηρὸν βλέπειν, μέτωπον〉ἔχειν〉 ῥυσσόν,\nφθέγγεσθαι σφοδρόν, ἀσθμαίνειν, χεῖρας συγκροτεῖν\nἢ ἀνατρίβειν πολλάκις, πόδας ἐπιρρήσσειν.\nὉ δὲ πρᾶος ὧδὲ πέφυκε· καρτερὸς τὸ πᾶν εἶδος,\nεὔσαρκος σαρκὶ ὑγρᾷ μαλθακῇ, τοῖς μέλεσι σύμμετρος,\n\n\n\nτὸ βλέμμα εὐσταθές, βραδυκίνητος, σχολαία φωνὴ μα-\nλακή, τῶν τριχῶν ὁ περίδρομος ἄνω θρώσκων.\nὉ δὲ εἴρων καὶ παλίμβουλος τὰ ἀμφὶ τοὺς\nὀφθαλμοὺς λαγαρὰ ἐχέτω, τὸ βλέμμα ὑπόκομψον, φω-\nνὴν ὑφειμένην, βαινέτω εὔστροφον καὶ κινείσθω πάντη\nεὐρύθμως.\nΤὸν δὲ φιλάργυρον ἄνδρα τοιόνδε εἶναι λέγε·\nμικρομελῆ, μικρόμματον, μικροπρόσωπον, ταχυβάδιστον,\nἐγκεκυφότα, ταχύφωνον, ὀξυβόην, τὴν χροιὰν ὑποφοι-\nνίδδοντα.\nΔασὺς ἀνὴρ θριξὶν ἰθυτενέσι μελαίναις, δα-\nσεῖαν τὴν ὑπήνην ἔχων, κροτάφους δασεῖς, ὄμμα λι-\n\n\n\nπαρὸν καὶ στίλβον καὶ ἀμαρύσσον. ὁ τοιοῦτος φιλό-\nκυβος, φιλορχηστής, φίλοινος.\nΓινώσκονται δὲ καὶ μωροπόνηροι ἔχοντες\nμικτὰ σημεῖα μωρίας καὶ πονηρίας ...... κατὰ τοῦτο οὖν\nεἰσι μωροπόνηροι, ὥσπερ τῶν θηρίων ὅσα τοῦ αὐτοῦ\nγένους ὄντα τὰ μὲν ἥμερα, τὰ δὲ ἄγριά ἐστι. τούτων\n\n\n\nγὰρ τὰ καθʼ ἕκαστον ἐπισκοπῶν εἴσῃ, ὡς ἔοικε μὲν\nἀλλήλοις τὰ εἴδη ἐκατέρων, ὅμως δὲ τὰ μὲν τῶν ἡμέ-\nρων ἐστὶν εὐηθικώτερα, τὰ δὲ τῶν ἀγρίων τραχύτερα\nκαὶ σκαιότερα καὶ ταραχωδέστερα ὡς τὸ πολύ. ὅπερ\nἂν ἐπισκέψαιο μάλιστα ἐπὶ αἰγῶν ἀγρίων καὶ προ-\nβάτων καὶ ἵππων καὶ ὄνων καὶ ὅσα τοιαῦτα· ἐοικότα\nγὰρ τοῖς εἴδεσιν ὅμως τὰ μὲν ἥμερα πραότερα καὶ\n\n\n\nλειότερα καὶ ἠπιώτερα, τὰ δὲ ἄγρια [καὶ] τραχύτερα\nκαὶ σκληρότερα καὶ σφοδρότερα καὶ ξηρότερα, καὶ τὰ\nἤθη οὖν αὐτῶν τοῖς εἴδεσιν ἀκολουθεῖ.\nκαὶ ἐπὶ\nἀνθρώπων τοίνυν οὕτω χρὴ διαιρεῖν. τὸ γὰρ διπλοῦν\nτοῦτο τῆς ἰδέας καὶ ἐν ἀνθρώποις φαίνεται καθʼ ἕκαστα\nτῶν σημείων. δίκαιοι γὰρ ἀπὸ τῶν αὐτῶν σημείων\nγινώσκονται, ἀλλʼ οἱ μὲν ἀγριώτερα τὰ ἤθη ἔχουσιν,\n\n\n\nοἱ δὲ ἡμερώτερα· καὶ σώφρονες ὑμοίως καὶ ἀνδρεῖοι.\nτὸ δὲ διάφορον τῶν σημείων τραχύτητι καὶ λειότητι\nκαὶ τῷ ὑγρῷ τε καὶ ξηρῷ διαιρετέον. οὕτω δὴ καὶ\nἐπὶ ἀδικίας καὶ ἀκολασίας ἔχει. καὶ ἐν τούτοις γὰρ\nτοῖς σημείοις τοῖς αὐτοῖς οὖσι τὸ ἥμερόν τε καὶ ἄγριον\nπροσπεφυκὸς τὴν μὲν ἀγριωτέραν ἀδικίαν, τὴν δὲ ἠπιω-\n\n\n\nτέραν δείκνυσι· καὶ ἐν τοῖς ἀνδρογύνοις οἱ μὲν ἄγριοι,\nἕτεροι δὲ τιθασσοί εἰσι, καὶ τούτων αὐτῶν οὐκ ἄλλῳ\nτῳ τὰ σημεῖα ἀλλʼ ἢ μόνοις οἷς εἴρηκα διαιρεῖται.\nὭσπερ καὶ τοῦ μωροπονήρου τετανόθριξ ἡ\nκεφαλὴ στενὴ λοξή, ὦτα ὑπερμεγέθη ἐπικεκλασμένα,\nαὐχὴν καὶ τράχηλος σκληρός, 〈κρόταφοι στρογγύλοι\nγλαφυροί, μέτωπον στενὸν τραχύ,〉 ὀφθαλμοὶ ξηροὶ\n\n\n\nσκότιοι μικροὶ κοῖλοι ὑπορρέοντες ἀτενεῖς, παρειαὶ\nστεναὶ ἐπιμήκεις, γένειον μακρόν, στόμα ἄθυρον περί-\nμηκες ἄκλειστον, ὡς διεσχισμένα τὰ πρόσωπα φαί-\nνεσθαι, κυρτός, προγάστωρ, παχυσκελής, ποδῶν καὶ\nχειρῶν ἄρθρα 〈περιμήκη〉 παχέα καὶ σκληρά, ὑπό-\nχλωρος, κυλοιδιῶν ὥσπερ ἐξ ὕπνου καὶ κραιπάλης,\nφωνὴ βληχώδης μικρὰ θρασεῖα.\nΤαῦτα ὅσα εἴρηται καθάπερ ἐν γραφαῖς ἀχρόοις\nγραμμῇ μόνῃ τύποι ἀνδρῶν εἰκασμένοι εἰσί· τὰ δὲ\n\n\n\nπολλὰ καὶ παντοδαπὰ εἴδη ἀνθρώπων ἐκ τῶν πολλῶν\nτῶν καθ᾿ ἕκαστον μέρος ὄντων σημείων ταῖς μίξεσιν\nαὐτῶν καὶ ταῖς δυνάμεσιν ἄλλοις τε πρὸς ἄλλο πει-\nθόμενός τε καὶ ἀπιστῶν τεκμαίρου.\n"};
