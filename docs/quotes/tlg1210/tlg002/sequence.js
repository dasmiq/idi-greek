var sequence = {"name":"Autolycus. De Ortibus et Occasibus","data":"αʹ. Τῶν ἀπλανῶν ἄστρων αἱ ἐπιτολαί τε καὶ δύσεις\nαἱ μὲν λέγονται ἀληθιναί, αἱ δὲ φαινόμεναι.\nβʹ. Τῶν δὲ ἀληθινῶν ἑῴα μέν ἐστιν ἐπιτολή,\nὅταν ἅμα τῷ ἡλίῳ ἀνατέλλοντι ἄστρον τι συνανατέλλῃ.\nγ΄. Ἑῴα δὲ δύσις, ὅταν ἅμα τῷ ἡλίῳ ἀνατέλλοντι\nἄστρον τι δύνῃ.\nδʹ. Ἑσπερία δὲ ἀνατολή, ὅταν ἅμα τῷ ἡλίῳ δύνοντι\nἄστρον τι ἀνατέλλῃ.\nεʹ. Ἑσπερία δὲ δύσις, ὅταν ἅμα τῷ ἡλίῳ δύνοντι\nἄστρον τι συνδύνῃ.\nϛʹ. Τῶν δὲ φαινομένων ἑῴα μέν ἐστιν ἐπιτολή,\nὅταν πρὶν τὸν ἥλιον ἀνατεῖλαι ἄστρον τι πρώτως\nφανῇ ἀνατέλλον.\nζ΄. Ἑῴα δὲ δύσις, ὅταν πρὶν τὸν ἥλιον ἀνατεῖλαι\nἄστρον τι πρώτως φανῇ δῦνον.\nηʹ. Ἑσπερία δὲ ἐπιτολή, ὅταν μετὰ τὸ τὸν ἥλιον\nδῦναι ἄστρον τι ἐσχάτως φανῇ ἀνατέλλον.\nθʹ. Ἐσπερία δὲ δύσις, ὅταν μετὰ τὸ τὸν ἥλιον\nδῦναι ἄστρον τι ἐσχάτως φανῇ δῦνον.\nαʹ. Ἑκάστου τῶν ἀπλανῶν ἄστρων αἱ ἑῷαι ἐπιτολαί\nτε καὶ δύσεις αἱ φαινόμεναι ὕστεραί εἰσιν τῶν\nἀληθινῶν, αἱ δὲ ἑσπέριαι ἐπιτολαί τε καὶ δύσεις αἰ\nφαινόμεναι πρότεραί εἰσι τῶν ἀληθινῶν.\nἜστω ἐν κόσμῳ ὁρίζων κύκλος ὁ ΑΒΓ∠, ὁ δὲ\nτοῦ ἡλίου κύκλος θέσιν ἐχέτω ὡς τὴν ΑΕΓΖ,\nκαὶ ἔστω ἀνατολικὰ μὲν μέρη τὰ πρὸς τῷ ∠;, δυτικὰ\nδὲ τὰ πρὸς τῷ Β, καὶ ἔστω ὑπὸ γῆν τὸ ΑΕΓ ἡμικύκλιον,\nκαί, τοῦ ἡλίου ἀνατέλλοντος κατὰ τὸ Α,\nἄστρον τι τῶν ἀπλανῶν συνανατελλέτω τὸ ∠· τοῦ\nἄρα ∠ ἄστρου ἡ ἀληθινή ἐστιν ἑῴα ἀνατολή· λέγω\nὅτι ἡ φαινομένη ἐπιτολὴ τοῦ ∠ ἄστρου ὑστέρα ἐστὶν\nτῆς ἀληθινῆς.\nΤοῦ μὲν οὖν ἡλίου ἀνατέλλοντος κατὰ τὸ Α, τὸ\n∠ ἄστρον οὐ φαίνεται ἀνατέλλον, οὐδὲ μὴν τοῦ ἡλίου\nτὴν ΓΖΑ περιφέρειαν διαπορευομένου τὸ #8736; ἄστρον\nφαίνεται ἀνατέλλον, ὡς δειχθήσεται ὕστερον· μετὰ\n\n\n\n\n\nἄρα τινὰς ἡμέρας τὸ ∠ ἄστρον φανήσεται ἀνατέλλον\nτοῦ ἡλίου διελθόντος τηλικαύτην περιφέρειαν ὥστε τὸ\n#8736; ἄστρον ἐκφεύγειν τὰς τοῦ ἡλίου αὐγάς. φαινέσθω\nοὖν πρώτως τοῦ ἡλίου ὄντος πρὸς τῷ Ε· τοῦ ἄρα\nἡλίου ὄντος πρὸς τῷ Ε΅, τοῦ ∠ ἄστρου ἐστὶν ἡ φαινομένη\nἑῴα ἀνατολή. καὶ ἐπεὶ ὁ ἥλιος πρότερον ἐπὶ\nτὸ Α παραγίγνεται ἤπερ ἐπὶ τὸ Ε, ἀλλʼ ὅταν μὲν ἐπὶ\nτὸ Α παραγένηται, τοῦ ∠ ἄστρου ἐστὶν ἡ ἑῴα ἀληθινὴ\nἐπιτολή, ὅταν δὲ ἐπὶ τὸ Ε, ἡ ἑῴα φαινομένη ἐπιτολή,\nἡ ἄρα φαινομένη ὕστερόν ἐστι τῆς ἀληθινῆς.\nΠάλιν δή, τοῦ ἡλίου ἀνατέλλοντος κατὰ τὸ Α,\nἄστρον τι τῶν ἀπλανῶν δυνέτω τὸ Β· τοῦ ἄρα Β\nἄστρου ἡ ἀληθινὴ ἑῴα ἐστὶ δύσις· λέγω δὴ ὅτι ἡ\nφαινομένη ὕστερόν ἐστι τῆς ἀληθινῆς.\nΤοῦ μὲν οὖν ἡλίου ἀνατέλλοντος κατὰ τὸ Α, τὸ\nΒ ἄστρον οὐ φαίνεται δῦνον, οὐδὲ μὴν τοῦ ἡλίου τὴν\nΓΖΑ περιφέρειαν διαπορευομένου, τὸ Β ἄστρον φαίνεται\nδῦνον· μετὰ ἄρα τινὰς ἡμέρας τὸ Β ἄστρον\nφανήσεται δῦνον, τοῦ ἡλίου διελθόντος τηλικαύτην\nπεριφέρειαν ὥστε τὸ Β ἐκφεύγειν τὰς τοῦ ἡλίου αὐγάς.\nἐκφευγέτω οὖν τὸ Β ἄστρον τὰς τοῦ ἡλίου αὐγὰς\nπρώτως τοῦ ἡλίου ὄντος πρὸς τῷ Ε τοῦ ἄρα ἡλίου\nὄντος πρὸς τῷ Ε, τοῦ Β ἄστρου ἐστὶν ἡ φαινομένη\nἑῴα δύσις. καὶ ἐπεὶ πρότερον ὁ λιος ἐπὶ τὸ Α παραγίγνεται\nἤπερ ἐπὶ τὸ Ε, ἀλλʼ ὅταν μὲν ἐπὶ τὸ Α παρα\nτοῦ Β ἄστρου ἐστὶν ἡ ἀληθινὴ ἑῴα δύσις,\nὅταν δὲ ἐπὶ τὸ Ε, ἡ φαινομένη, ἡ ἄρα φαινομένη\nστερόν ἐστι τῆς ἀληθινῆς.\nΠάλιν δή, τοῦ ἡλίου δύνοντος κατὰ τὸ Γ. ἄστρον\nτι τῶν ἀπλανῶν ἀνατελλέτω τὸ ∠· τοῦ ἄρα ∠ ἄστρου\nἐστὶν ἡ ἑσπερία ἀληθινὴ ἀνατολή· λέγω δὴ ὅτι ἡ\nφαινομένη πρότερόν ἐστι τῆς ἀληθινῆς.\nΤοῦ μὲν οὗν ἡλίου δύνοντος κατὰ τὸ Γ τὸ ∠\nἄστρον οὐ φαίνεται ἀνατέλλον, οὐδὲ μὴν τοῦ ἡλίου\nμεταπεπτωκότος εἰς τὸ ΓΖΑ ἡμικύκλιον τὸ ∠ ἄστρον\nφαίνεται ἀνατέλλον· πρὶν ἄρα τὸν ἤλιον ἐπὶ τὸ Γ\nπαραγενέσθαι τὸ ∠ ἄστρον φανήσεται ἀνατέλλον. φαινέσθω\nοὖν ἐσχάτως τοῦ ἡλίου ὄντος πρὸς τῷ Η· τοῦ\nἄρα ἡλίου ὄντος πρὸς τῷ Η, τοῦ ∠ ἄστρου ἐστὶν ἡ\nφαινομένη ἑσπερία ἀνατολή. καὶ ἐπεὶ πρότερον ο\nἥλιος ἐπὶ τὸ Η παραγίγνεται ἤπερ ἐπὶ τὸ Γ ἀλλʼ\nὅταν μὲν ἐπὶ τὸ Η παραγένηται, τοῦ ∠ ἄστρου ἐστὶν\nἡ ἑσπερία φαινομένη ἐπιτολή, ὅταν δὲ ἐπὶ τὸ Γ ἡ\nἀληθινή, ἡ ἄρα φαινομένη πρότερόν ἐστι τῆς ἀληθινῆς.\nΠάλιν δή, τοῦ ἡλίου δύνοντος κατὰ τὸ Γ ἄστρον\nτι τῶν ἀπλανῶν δυνέτω τὸ Β· τοῦ ἄρα Β ἄστρου\nἐστὶν ἡ ἑσπερία ἀληθινὴ δύσις· λέγω ὅτι ἡ φαινομένη\nπρότερόν ἐστι τῆς ἀληθινῆς.\nΤοῦ μὲν οὖν ἡλίου δύνοντος κατὰ τὸ Γ τὸ Β\nἄστρον οὐ φαίνεται δῦνον, οὐδὲ μὴν τοῦ ἡλίου μεταπεπτωκότος\nεἰς τὸ ΓΖΑ ἡμικύκλιον, τὸ Β ἄστρον\nφαίνεται δῦνον· πρὶν ἄρα τὸν ἤλιον ἐπὶ τὸ Γ παραγενέσθαι\nτὸ Β ἄστρον φανήσεται δύνον. φαινέσθω\nἐσχάτως τοῦ ἡλίου ὄντος πρὸς τῷ τοῦ ἄρα ἡλίου\nὄντος πρὸς τῷ Η, τοῦ Β ἄστρου ἐστὶν ἡ ἑσπερία\nφαινομένη δύσις. καὶ ἐπεὶ πρότερον ὁ ἥλιος ἐπὶ τὸ\n\n\n\nH  παραγίγνεται ἤπερ ἐπὶ τὸ Γ, ἀλλʼ ὅταν μὲν ἐπὶ τὸ\nH παραγένηται, τοῦ Β ἄστρου ἐστὶν ἡ ἑσπερία φαινομένη\nδύσις, ὅταν δὲ ἐπὶ τὸ Γ, ἡ ἀληθινή, ἡ ἄρα\nφαινομένη προτέρα ἐστὶν τῆς ἀληθινῆς.\nἜστω τὰ αὐτά· λέγω ὅτι οὐδὲ τὴν ΓΖΑ περιφέρειαν\nδιαπορευομένου τοῦ ἡλίου φανήσεται τὸ ∠\nἄστρον ἀνατέλλον.\nἈνατελλέτω γὰρ ὁ ἥλιος κατὰ\nτὸ Η. καὶ ἐπεὶ τὸ Η πρότερον\nἀνατέλλει ἤπερ τὸ Α, τὸ δὲ Α\nτῷ ∠ συνανατέλλει, πρότερον ἄρα\nτὸ ἀνατέλλει ἤπερ τὸ ∠ τὸ\n∠ ἄρα οὐ φανήσεται. ὥστε, ὅταν\nτὴν ΓΖΑ περιφέρειαν διαπορεύηται\nὁ ἥλιος, οὐ φαίνεται τὸ ∠\nἀνατέλλον.\nβʹ. Ἕκαστον τῶν ἀπλανῶν ἄστρων ἀπὶ ἑῴας φαινομένης\nἐπιτολῆς ἑκάστης νυκτὸς ὁρᾶται ἐπιτέλλον\nμέχρι τῆς ἑσπερίας φαινομένης ἐπιτολῆς, ἐν ἄλλῳ δὲ\nχρόνῳ οὐθενί, καὶ ἔστιν ὁ χρόνος ἐν ᾧ ὁρᾶται τὸ\nἄστρον ἐπιτέλλον ἐλάσσων ἡμίσους ἐνιαυτοῦ.\nἝστω ἐν κόσμῳ ὁρίζων κύκλος ὁ ΑΒΓ∠ ὁ δὲ\nτοῦ ἡλίου κύκλος θέσιν ἐχέτω ὡς τὴν ΑΕΓΖ, καί,\nτοῦ ἡλίου ἀνατέλλοντος κατὰ τὸ Α, ἄστρον τι τῶν\nἀπλανῶν συνανατελλέτω κατὰ τὸ ∠· τοῦ ἄρα ∠; ἄστρου\nἐστὶν ἡ ἑῴα ἀληθινὴ ἐπιτολή. ὕστεραι δέ εἰσιν αἱ\n\n\n\n\nφαινόμεναι τῶν ἀληθινῶν. ἔστω δὴ τοῦ ∠ ἄστρου\nἡ φαινομένη ἑῴα ἐπιτολὴ τοῦ ἡλίου ὄντος πρὸς τῷ Ε.\nὑποκείσθω δὴ πάλιν τοῦ ∠ ἀνατέλλοντος ὁ ἥλιος δῦνων\nκατὰ τὸ Γ τοῦ ἄρα ∠ ἄστρου ἐστὶν ἡ ἑσπερία\nἀληθινὴ ἐπιτολή. πρότεραι δέ εἰσιν αἰ φαινόμεναι\nτῶν ἀληθινῶν. ἔστω οὖν τοῦ ∠ ἄστρου ἡ ἑσπερία\nφαινομένη ἐσχάτη ἐπιτολὴ τοῦ ἡλίου ὄντος πρὸς τῷ\nH. τοῦ μὲν οὖν ἡλίου διαπορευομένου τὰς ΑE ΗΓ\nπεριφερείας οὐ φαίνεται τὸ ∠ ἄστρον ἐπιτέλλον, οὐδὲ\nμὴν τοῦ ἡλίου τὴν ΓΖΑ περιφέρειαν διαπορευομένου\nφανήσεται τὸ ∠ ἄστρον ἐπιτέλλον· μόνην ἄρα τὴν\nΕ διαπορευομένου τοῦ ἡλίου φαίνεται τὸ ∠ ἄστρον\nἀνατέλλον. καὶ ἔστιν ὁ χρόνος ἐν ὁ ἥλιος τὴν ΕΗ\nπεριφέρειαν διαπορεύεται ἐλάσσων ἡμίσους ἐνιαυτοῦ\n(ἐλάσσων γάρ ἐστιν ἡ ΕΗ περιφέρεια ἡμικυκλίου).\nγʹ. Ἐκαστον τῶν ἀπλανῶν ἄστρων ἀπὸ ἑῴας φαινομένης\nδύσεως ἑκάστης νυκτὸς ὁρᾶται δῦνον μέχρι\nτῆς ἑσπερίας φαινομένης δύσεως, ἐν ἄλλῳ δὲ χρόνῳ\n\n\n\n\n\n\n\nοὐθενί, καὶ ἔστιν ὁ χρόνος ἐν ᾧ τὸ ἄστρον ὁρᾶται\nδύνον ἐλάσσων ἡμίσους ἐνιαυτοῦ.\nἜστω ἐν κόσμῳ ὁρίζων ὁ ΑΒΓ∠, ζῳδιακὸς δὲ ὁ\nΑΕΓ Ζ, καὶ ἔστω ὑπὸ γῆν τὸ ΑΕΓ ἡμικύκλιον, καί,\nτοῦ ἡλίου ἀνατέλλοντος κατὰ τὸ Α, ἄστρον τι τῶν\nἀπλανῶν δυνέτω τὸ Β· τοῦ ἄρα Β ἄστρου ἐστὶν ἀληθινὴ\nἑῴα δύσις. ὕστεραι δέ εἰσιν αἰ φαινόμεναι τῶν\nἀληθινῶν. ἔστω οὑν τοῦ Β ἄστρου ἡ φαινομένη\nπρώτως ἑῴα δύσις τοῦ ἡλίου ὄντος πρὸς τῷ Ε. πάλιν\nδὴ τοῦ Β ἄστρου δύνοντος ὑποκείσθω ὁ ἥλιος δύνων\nκατὰ τὸ Γ τοῦ Β ἄρα ἄστρου ἐστὶν ἡ ἑσπερία ἀληθινὴ\nδύσις. πρότεραι δέ εἰσιν αἱ φαινόμεναι τῶν\nἀληθινῶν. ἔστω οὗν τοῦ Β ἄστρου ἡ φαινομένη\nἐσχάτη ἑσπερία δύσις τοῦ ἡλίου ὄντος πρὸς τῷ Η.\nτοῦ μὲν οὑν ἡλίου τὰς ΑΕ ΗΓ περιφερείας διαπορευομένου\nοὐ φαίνεται τὸ Β ἄστρον δύνον, οὐδὲ μὴν\nτοῦ ἡλίου τὴν ΓΖΑ περιφέρειαν διαπορευομένου τὸ\nΒ ἄστρον φαίνεται δῦνον· μόνηῃ ἄρα τὴν ΕΗ περιφέρειαν\nτοῦ ἡλίου διαπορευομένου τὸ Β ἄστρον φανήσεται\nδῦνον. καὶ ἔστιν ὁ χρόνος ἐν ᾧ ὁ ἥλιος τὴν\nEΗ περιφέρειαν διαπορεύεται ἐλάσσων ἡμίσους ἐνιαυτοῦ.\nδʹ. Τῶν ἀπλανῶν ἄστρων ὅσα μέν ἐστιν ἐπὶ τοῦ\nζῳδιακοῦ κύκλου ἀπὸ ἑῴας φαινομένης ἐπιτολῆς ἑῴαν\nφαινομένην δύσιν ποιεῖται διὰ ἡμίσους ἐνιαυτοῦ, τὰ\nδὲ πρὸς ἄρκτους διὰ πλείονος, τὰ δὲ πρὸς μεσημβρίαν\nδιʼ ἐλάσσονος.\nἜστω ἐν κόσμῳ ὁρίζων κύκλος ὁ ΑΒΓ∠, ὁ δὲ\nτοῦ ἡλίου κύκλος θέσιν ἐχέτω ὡς τὴν ΑΕΓ∠, καὶ\nἔστω ὑπὸ γῆν τὸ ΑΕΓ ἡμικύκλιον, καὶ τοῦ ἡλίου\nἀνατέλλοντος κατὰ τὸ Α ἄστρα τινὰ τῶν ἀπλανῶν\nσυνανατελλέτω τὰ Β Α ∠, τὸ μὲν Α ἐπὶ τοῦ ζῳδιακοῦ,\nτὸ δὲ Β πρὸς ἄρκτους, τὸ δὲ ∠ πρὸς μεσημβρίαν·\nλέγω ὅτι τῷ μὲν Α ἄστρῳ ἀπὸ ἑῴας φαινομένης ἐπιτολῆς\nἑῴα φαινομένη δύσις γίγνεται διὰ ἡμίσους ἐνιαυτοῦ,\nτῷ δὲ Β διὰ πλείονος, τῷ δὲ ∠ διʼ ἐλάσσονος.\nἘπεὶ γὰρ τῷ ἡλίῳ ἀνατέλλοντι κατὰ τὸ Α ἄστρα\nτινὰ τῶν ἀπλανῶν συνανατέλλει τὰ Β Α ∠, τῶν ἄρα\nΒ Α ∠ ἄστρων εἰσὶν αἱ ἑῷαι ἀληθιναὶ ἐπιτολαί. ὕστερον\nδέ εἰσιν αἰ φαινόμεναι τῶν ἀληθινῶν. ἔστωσαν\nοὑν τῶν Β Α ∠ ἄστρων αἱ φαινόμεναι ἑῷαι ἐπιτολαὶ\nτοῦ ἡλίου ὄντος πρὸς τῷ Ε. καὶ ἐπεὶ τὰ ἐπὶ τοῦ\nτῶν ζῳδίων κύκλου ἄστρα τὰ κατὰ διάμετρον ὄντα\nκατὰ συζυγίαν ἀνατέλλει τε καὶ δύνει, τοῦ ἄρα Α\nδύνοντος τὸ κατὰ διάμετρον αὐτῷ τὸ Γ ἀνατέλλει,\nκαὶ ἔσται τὸ μὲν ΑΕΓ ἡμικύκλιον ὑπὲρ γῆν τὸ\nδὲ ΑΖΓ ὑπὸ γῆν. καὶ τοίνυν ὅταν τὸ Α δύνῃ\nκαὶ τὸ Γ ἀνατέλλῃ καὶ ὁ ἥλιος πρὸς τῷ Γ γένηται\nἀνατέλλει καὶ], ἔσται τοῦ Α ἄστρου ἡ ἀληθινὴ\n\n\n\n\n\n\nἑῴα δύσις. ὕστεραι δέ εἰσιν αἱ φαινόμεναι τῶν ἀληθινῶν.\nἔστω οὖν τοῦ Α ἄστρου ἡ φαινομένη ἑῴα\nδύσις τοῦ ἡλίου ὄντος πρὸς τῷ Z. καὶ ἐπεὶ τετήρηται\nτὰ ἄστρα ἐν ἴσῳ χρόνῳ ἐκφεύγοντα τὰς τοῦ ἡλίου\nαὐγάς, ἴση ἄρα ἐστὶν ἡ ΑΕ περιφέρεια τῇ ΓΖ περιφερείφ.\nκοινὴ δὲ ἡ ΓΕ ὅλη ἄρα ἡ ΑΕΓ ὅλῃ τῇ ΕΓΖ\nἐστὶν ἴση. ἡμικύκλιον δέ ἐστιν τὸ ΑΕΖ· ἡμικύκλιον\nἄρα ἐστὶ καὶ τὸ ΕΓΖ. καὶ διαπορεύεται ὁ ἥλιος τὸ\nΕΓΖ ἡμικύκλιον ἐν ἡμίσει ἐνιαυτοῦ (ἐπειδήπερ καὶ\nτὸ ΑΕΓ) τῷ ἄρα Α ἄστρῳ ἀπὸ ἑῴας φαινομένης\nἐπιτολῆς ἑῴα δύσις γίγνεται φαινομένη διὰ ἡμίσους\nἐνιαυτοῦ. καὶ ἐπεὶ τὰ Β Α ∠ ἄστρα ἅμα ἀνατέλλει,\nτὸ μὲν Β τοῦ Α ὕστερον δύνει, τὸ δὲ ∠ τοῦ Α πρότερον\nδύνει. διὰ δὴ τοῦτο φανερὸν ὅτι τῷ μὲν Β\nδιὰ πλείονος, τῷ δὲ ∠ διʼ ἐλάσσονος.\nἜστω ὁρίζων κύκλος ὁ ΑΒΓ∠, ζῳδιακὸς δὲ ὁ\nΑΕΓ, καὶ ἀνατελλέτω τινὰ ἅμα ἄστρα τὰ Β Α ∠,\nὧν τὸ μὲν Β πρὸς ἄρκτους, τὸ δὲ Α ἐπὶ τοῦ ζῳδιακοῦ,\nτὸ δὲ ∠ πρὸς μεσημβρίαν· λέγω ὅτι τὸ Β ἄστρον ἀπὸ\nἑῴας φαινομένης ἐπιτολῆς ἐώαν φαινομένην ποιεῖται\nδύσιν διὰ πλείονος ἡμίσους ἐνιαυτοῦ, τὸ δὲ ∠ διʼ\nἐλάττονος.\nἜστωσαν καθʼ ὧν φέρεται τὰ Β Α παράλληλοι\nκύκλοι οἱ ΒΗ ΑΘ. καὶ ἐπεὶ τὸ Β τοῦ Α ὕστερον\nδύνει, τοῦ Α ἄρα πρὸς τῇ δύσει ὄντος τὸ Β ὑπὲρ\nγῆν ἔσται. ἀλλὰ τοῦ Α δύνοντος τὸ Γ ἀνατέλλει, καὶ\nὁ τῶν ζῳδίων κύκλος θέσιν ἕξει ὡς τὴν ΖΚΝΘ, τὸ\nδὲ ΑΕΓ ἡμικύκλιον ἔσται τὸ ΘΝΚ, καὶ ἔσται ὑπὲρ\nγῆν, ἡ δὲ ΑΕ περιφέρεια ἔσται ἡ ΘΝ τοῦ Γ ἄρα\nἀνατέλλοντος τὸ Β ὑπὲρ γῆν ἐστιν· τὸ ἄρα συνανατέλλον\nἄστρον τῷ Β δύνοντι ἐπὶ τῆς ΚΖΘ ἐστὶ περι-φερείας.\nἔστω τὸ Μ τοῦ ἄρα ἡλίου ὄντος πρὸς τῷ Μ,\nτοῦ Β ἄστρου ἐστὶν ἡ ἑῴα ἀληθινὴ δύσις. ὕστεραι\nδέ εἰσιν αἱ φαινόμεναι τῶν ἀληθινῶν· διελθόντος ἄρα\nτοῦ ἡλίου περιφέρειάν τινα, ὥστε τὸ Β ἐκφεύγειν τὰς\nτοῦ ἡλίου αὐγάς, ἔσται τοῦ Β ἑῴα φαινομένη δύσις.\n\n\n\n\n\n\n\nδιερχέσθω τὴν ΜΟ ἴση ἄρα ἐστὶν ἡ ΘΜ τῇ ΟΜ∠\nμείζων ἄρα ἐστὶν ἡ ΟΚ τῆς ΘΝ. κοινὴ προσκείσθω\nἡ ΚΜ μείζων ἄρα ἡ ΟΚΜ τῆς ΚΝΘ. ἡμικυκλίου\nδὲ ἡ ΘΝΚ μείζων ἄρα ἡμικυκλίου ἡ ΝΚΟ τὶ Β\nἄρα ἀπὸ ἑῴας φαινομένης ἐπιτολῆς ἑῴαν φαινομένην\nδύσιν ποιεῖται διὰ πλείονος ἡμίσους ἐνιαυτοῦ.\nΛέγω δὴ ὅτι τὸ ∠ ἄστρον ἀπὸ ἑῴας φαινομένης\nἐπιτολῆς ἑῴαν φαινομένην δύσιν ποιεῖται διʼ ἐλάττονος\nἡμίσους ἐνιαυτοῦ.\nἘπεὶ γὰρ τὸ ∠ τοῦ Α πρότερον δύνει, τοῦ ἄρα Α\nδύνοντος τὸ ∠ ὑπὸ γῆν ἐστιν. ἀλλὰ τοῦ Α δύνοντος\nτὸ Γ ἀνατέλλει καὶ ὁ τῶν\nζῳδίων κύκλος θέσιν ἕξει\nὡς τὴν ΗΑΚΜ, ἡ δὲ ΑΕ\nπεριφέρεια θέσιν ὡς τὴνι\nΗΞ τοῦ Ι ἄρα ἀνατέλλοντος\nτὸ ∠ ὑπὸ γῆν\nἐστιν· τὸ ἄρα συνανατέλ\nλον ἄστρον τοῦ ∠ δύνοντος\nἐπὶ τῆς ΗΜΚ περιφερείας\nἐστίν. ἔστω τὸ Μ τοῦ ἄρα ἡλίου ὄντος\nπρὸς τῷ Μ καὶ ἀνατέλλοντος τὸ ∠ δύνει, καὶ ἔσται\nτοῦ ∠ ἄστρου ἑῴα ἀληθινὴ δύσις. προτέρα δέ ἐστιν\nἡ ἀληθινὴ τῆς φαινομένης· διελθόντος ἄρα τοῦ ἡλίου\n\n\n\n\n\nπεριφέρειάν τινα, ὥστε τὸ ∠ ἐκφεύγειν τὰς τοῦ\nἡλίου αὐγάς, ἔσται τοῦ Δ ἡ ἑῴα φαινομένη δύσις.\nδιερχέσθω τὴν ΜΚΟ. καὶ ἐπεὶ ἱση ἐστὶν ἡ ΟΚΜ\nτῇ ΗΞ, ἐλάσσων ἡ ΟΚ τῆς ΗΞ κοινὴ δὲ προσκείσθω\nἡ ΚΣ ὅλη ἄρα ἡ ΣΚΟ ὅλης τῆς ΗΣΚ ἐλάσσων ἐστίν.\nἡμικυκλίου δὲ ἡ ΚΞΗ ἡ ΣΚΟ ἄρα ἐλάσσων ἐστὶν\nἡμικυκλίου· τὴν ΞΚΟ ἄρα περιφέρειαν διαπορεύεται\nὁ ἥλιος ἐν ἐλάσσονι χρόνῳ ἡμίσους ἐνιαυτοῦ, ὥστε\nτὸ ∠ ἀπὸ ἑῴας φαινομένης ἐπιτολῆς ἑῴαν φαινομένην\nποιεῖται δύσιν διʼ ἐλάττονος χρόνου ἡμίσους ἐνιαυτοῦ.\nεʹ. Τῶν ἀπλανῶν ἄστρων ὅσα μέν ἐστιν ἐπὶ τοῦ\nτῶν ζῳδίων κύκλου ἀπὸ ἑσπερίας φαινομένης ἐπιτολῆς\nἑσπερίαν φαινομένην δύσιν ποιεῖται διὰ ἡμίσους ἐνιαυτοῦ,\nτὰ δὲ πρὸς ἄρκτους διὰ πλείονος, τὰ δὲ πρὸς\nμεσημβρίαν διʼ ἐλάττονος.\nἜστω ἐν κόσμῳ ὁρίζων κύκλος ὁ ΑΒΓ∠, ὁ δὲ\nτοῦ ἡλίου κύκλος θέσιν ἐχέτω\nὡς τὴν ΑΕΓΖ, καὶ ἔστω ὑπὸ\nγῆν τὸ ΑΕΓ ἡμικύκλιον, καὶ\nτοῦ ἡλίου δύνοντος κατὰ τὶ Γ\nἄστρα τινὰ τῶν ἀπλανῶν ἀνατελλέτω\nτὰ Β Α ∠, τὸ μὲν Α\nἐπὶ τοῦ ζῳδιακοῦ, τὸ δὲ Β πρὸς ν\nἄρκτους, τὸ δὲ ∠ πρὸς μεσημβρίαν·\nλέγω ὅτι τῷ μὲν Α ἄστρῳ ἀπὸ ἑσπερίας φαινομένης\nἐπιτολῆς ἑσπερία φαινομένη δύσις γίγνεται διὰ\n\n\n\n\nἡμίσους ἔνιαυτοῦ, τῷ δὲ Β διὰ πλείονος, τῷ δὲ ∠\nδιʼ λάττονος.\nἘπεὶ γὰρ τοῦ ἡλίου δύνοντος κατὰ τὸ Γ ἄστρα\nτινὰ τῶν ἀπλανῶν ἀνατέλλει τὰ Β Α ∠, τῶν ἄρα\nΒ Α ∠ ἄστρων ἔστὶν ἡ ἑσπερία ἀληθινὴ ἔπιτολή.\nπροτέρα δέ ἔστιν ἡ φαινομένη τῆς ἀληθινῆς. ἔστωσαν\nοὑν τῶν Β Α ∠ ἑσπέριαι φαινόμεναι ἔπιτολαὶ τοῦ\nἡλίου ὄντος πρὸς τῷ Ε. πάλιν ἔπεὶ τὰ ἔπὶ τοῦ τῶν\nζῳδίων κύκλου ἄστρα κατὰ διάμετρον ὄντα κατὰ συζυγίαν\nἀνατέλλει τε καὶ δύνει,\nτοῦ Γ ἄρα ἀνατέλλοντος τὸ κατὰ\nδιάμετρον αὐτῷ τὸ Α δύνει,ῶστε\nτοῦ Γ ἀνατέλλοντος ὁ λιος ὥν\nπρὸς τῷ Α δύσεται. καὶ συνδύσεται\nτῷ ἡλίῳ τὸ Α ἄστρον,\nκαὶ ἔσταιτοῦ Α ἄστρου ἡ ἑσπερία\nἀληθινὴ δύσις. προτέρα δέ ἔστιν\nἡ φαινομένη τῆς ἀληθινῆς. ἔστω οὖν τοῦ Α ἡ φαινομένη\nἑσπερία δύσις τοῦ ἡλίου ὄντος πρὸς τῷ Ζ· ἴση\nἄρα ἔστὶν ἡ ΓΕ περιφέρεια τῇ ΑΖ περιφερείᾳ. καὶ\nἔσται κατὰ τὰ αὐτὰ τῷ Α ἄστρῳ ἀπὸ ἑσπερίας φαινομένης\nἐπιτολῆς ἑσπερία φαινομένη δύσις διὰ ἡμίσους\nἔνιαυτοῦ. καὶ φανερὸν ὅτι τῷ μὲν Β διὰ πλείονος,\nτῷ δὲ ∠ διʼ ἔλάττονος.\nςʹ. Ἐκαστον τῶν ἀπλανῶν ἄστρων τῶν ἀνατολὰς\nκαὶ δύσεις ποιουμένων συνανατέλλει τῷ ἡλίῳ διʼ ἐνιαυτοῦ\nἔγγιστα τὴν ἀληθινὴν ἑῴαν ἐπιτολὴν ποιούμενον,\nὁμοίως δὲ καὶ συνδύνει.\nἜστω ἐν κόσμῳ ὁρίζων ὁ ΑΒΓ∠, ὁ δὲ τοῦ ἡλίου\nκύκλος θέσιν ἐχέτω ὡς τὴν\nΑΕΓΖ, καὶ τοῦ ἡλίου ἀνατέλλοντος\nκατὰ τὸ Α ἄστρον τι τῶν\nἀπλανῶν συνανατελλέτω τὸ ∠·\nτοῦ ἄρα ∠ ἄστρου ἐστὶν ἡ\nἀληθινὴ ἑῴα ἐπιτολή. λέγω δὴ\nὅτι τὸ ∠ ἄστρον διʼ ἐνιαυτοῦ\nἔγγιστα συνανατέλλει τῷ ἡλίῳ.\nΕί μὲν οὖν ὁ ἥλιος ἀνατείλας κατὰ τὸ Α ἐν ὅλαις\nπεριφοραῖς τὸν ΑΕΓΖ κύκλον διαπορεύεται, δῆλον\nὡς τὸ ∠ ἄστρον συνανατέλλει τῷ ἡλίῳ διʼ ἐνιαυτοῦ.\nἐπεὶ δὲ ἐλλείπει ἐφʼ ὅλαις περιφοραῖς καὶ μόριόν τι\nπεριφορὰς, μικρά τις ἂν γένοιτο παραλλαγὴ τοῦ μὴ\nοὐχὶ τὸ ∠ ἄστρον συνανατεῖλαι τῷ ἡλίῳ· τετήρηται\nγὰρ ἕκαστον τῶν ἀπλανῶν ἄστρων διὰ δεκαπέντε περιφορῶν ἐκφεῦγον τοῦ ἡλίου τὰς αὐγάς, ὁ δὲ ἐνιαυτὸς\nγίγνεται τῷ ἡλίῳ ἐξ ὅλων περιφορῶν καὶ τετάρτου·\nἔγγιστα ἄρα ἔσται ἡ τοῦ ∠ ἄστρου ἑῴα ἀληθινὴ ἐπιτολὴ\nδ’ ἐνιαυτοῦ, ὥστε ἕκαστον τῶν ἀπλανῶν ἄστρων\nτῶν ἐπιτολάς τε καὶ δύσεις ποιουμένων συνανατέλλει\nτῷ ἡλίῳ διʼ ἐνιαυτοῦ ἔγγιστα τὴν ἀληθινὴν ἑῴαν ἐπιτολὴν\nποιούμενον. ὁμοίως δὲ δειχθήσεται ὅτι καὶ\nσυνδύνει.\nζ. Ἐκαστον τῶν ἀπλανῶν ἄστρων ἀπὸ ἑῴας ἀληθινῆς\nἐπιτολῆς ἑσπερίαν ἀληθινὴν ἐπιτολὴν ποιεῖται\n\n\n\n\nδιὰ ἡμίσους ἐνιαυτοῦ ἔγγιστα, καὶ ἀπὸ ἑσπερίας ἀληθινῆς\nδύσεως ἑῴαν ἀληθινὴν δύσιν.\nἝστω ἐν κόσμῳ ὁρίζων ὁ ΑΒΓ∠, ὁ δὲ τοῦ ἡλίου\nκύκλος θέσιν ἐχέτω ὡς τὴν ΑΕΓΖ, καί, τοῦ ἡλίου\nἀνατέλλοντος κατὰ τὸ Α, ἄστρον τι τῶν ἀπλανῶν ἀνατελλέτω\nτὸ ∠ τῷ ἄρα ∠ ἄστρῳ ἀληθινή ἐστιν ἑῴα\nἐπιτολή· λέγω ὅτι τοῦ ∠ ἄστρου ἀπὸ ἑῴας ἀληθινῆς\nἐπιτολῆς ἑσπερία ἀληθινὴ ἐπιτολὴ γίγνεται διὰ ἡμίσους\nἐνιαυτοῦ ἔγγιστα.\nΕί μὲν οὖν ὁ ἥλιος τὴν ΑΕΓ περιφέρειαν διέρχεται\nἐν ὅλαις ἡμέραις, δῆλον ὡς δύσεται κατὰ τὸ Γ\nκαὶ ἔσται τοῦ ∠ ἄστρου ἡ ἑσπερία ἀληθινὴ ἐπιτολὴ\nδιὰ ἡμίσους ἐνιαυτοῦ. εἰ δὲ μὴ διέρχεται τὴν ΑΕΓ\nπεριφέρειαν ἐν ὅλαις ἡμέραις, μικρά τις ἂν γένοιτο\nπαραλλαγὴ τοῦ μὴ οὐχὶ συνδῦναι τὸν ἤλιον τῷ ∠\nἄστρῳ, ὥστε τῷ ∠ ἄστρῳ ἀπὸ ἑῴας ἀληθινῆς ἐπιτολῆς\nἑσπερία ἀληθινὴ γίγνεται ἀνατολὴ διὰ ἡμίσους ἐνιαυτοῦ\nἔγγιστα.\nὉμοίως δὴ δείξομεν ὅτι καὶ ἀπὸ ἑσπερίας ἀληθινῆς\nδύσεως ἑῴαν ἀληθινὴν δύσιν ποιεῖται διὰ ἡμίσους\nἐνιαυτοῦ ἔγγιστα.\nηʹ. Ὅκα τῶν ἄστρων ἐστὶν ἐπὶ τοῦ τῶν ζῳδίων\nκύκλου, ἐκεῖνα μετὰ τὴν ἐσχάτην ἑσπερίαν φάσιν τὴν\nἑῴαν πρώτην φάσιν ποιεῖται ἀφανισθέντα ἡμέρας τινὰς\nκαὶ νύκτας.\nἜστω ἐν κόσμῳ ὁρίζων ὁ ΑΒΓ∠, ὁ δὲ τοῦ ἡλίου\nκύκλος θέσιν ἐχέτω ὡς τὴν ΑΕΓ, καὶ ὁ ἥλιος πορευέσθω\nὡς ἐπὶ τὰ Γ Ε Α μέρη, ἄστρον δέ τι τῶν\nἀπλανῶν ἔπὶ τοῦ τῶν ζῳδίων\nκύκλου ἔστω τὸ Ε, καὶ τὸ Ε\nἄστρον ἐσχάτως μὲν περικαταλαμβανέσθω\nὑπὸ τῶν τοῦ ἡλίου\nαὐγῶν τοῦ ἡλίου ὄντος πρὸς τῷ\nΖ, πρώτως δὲ ἐκφευγέτω τὰς\nτοῦ ἡλίου αὐγὰς τοῦ ἡλίου ὄντος λ\nπρὸς τῷ Η, τουτέστιν ἔστω τοῦ Ε\nἄστρου ἡ μὲν ἔσχάτη ἑσπερία φάσις τοῦ ἡλίου ὄντος\nπρὸς τῷ Ζ, ἡ δὲ ἑῴα πρώτη φάσις τοῦ ἡλίου ὄντος\nπρὸς τῷ Η λέγω ὅτι τοῦ ἡλίου διαπορευομένου τὴν ΖΗ\nπεριφέρειαν τὸ Ε ἄστρον οὐ φαίνεται.\nἜστω γὰρ ὁ ἥλιος πρὸς τῷ Θ τοῦ ἄρα ἡλίου\nὄντος πρὸς τῷ τὸ Ε ἄστρον οὐ φαίνεται ἀνατέλλονπροανατέλλει\nγὰρ αὐτοῦ τὸ Θ, τουτέστιν ὁ ἥλιος.\nἀλλʼ οὐδὲ δῦνον ὁραθήσεται, ἐπειδήπερ τοῦ Κ ἄστρου\nἔστὶν ἡ ἔσχάτη ἑσπερία φάσις τοῦ ἡλίου ὄντος πρὸς\nτῷ Ζ· τοῦ ἄρα ἡλίου ὄντος πρὸς τῷ ῶ τὸ Ε ἄστρον\nοὐ φαίνεται.\nὉμοίως δὴ δείξομεν ὅτι οὐδὲ τοῦ ἡλίου τὴν ΖΕ\nπεριφέρειαν διαπορευομένου τὸ Ε ἄστρον οὐ φαίνεται.\nΛέγω δὴ ὅτι οὐδὲ τὴν ΕΗ.\nἜστω γὰρ πάλιν πρὸς τῷ Κ ὁ ἥλιος· τοῦ ἄρα\nἡλίου ὄντος πρὸς τῷ Κ τὸ Ε ἄστρον οὐ φαίνεται\nδῦνον· προδύνει γὰρ τὸ Ε τοῦ Κ, τουτέστιν τοῦ ἡλίου.\nοὐδὲ μὴν ἀνατέλλον ὁρᾶται, ἐπειδήπερ τοῦ Ε ἄστρου\nἔστὶν ἡ ἑῴα πρώτη φάσις τοῦ ἡλίου ὄντος πρὸς τῷ Η\nτοῦ ἄρα ἡλίου ὄντος πρὸς τῷ Κ τὸ Ε ἄστρον οὐ\nφαίνεται.\nὉμοίως δὴ δείξομεν ὅτι οὐδὲ τοῦ ἡλίου τὴν ΕΗ\nδιαπορευομένου τὸ Ε ἄστρον φαίνεται. ἐδείχθη δὲ ὅτι\nοὐδὲ τὴν ΖΕ ὅλην ἄρα τοῦ ἡλίου τὴν ΖΕΗ περιφέρειαν\nδιαπορευομένου τὸ Ε ἄστρον οὐ φαίνεται.\nΘʹ. Τὰ πρὸς μεσημβρίαν ἄστρα μᾶλλον τῶν ἐπὶ\nτοῦ τῶν ζῳδίων κύκλου ἀπὸ ἔσχάτης ἑσπερίας φάσεως\nἑῴαν φάσιν ποιεῖται πρώτην πλείονας ἡμέρας ἀφανισθέντα\nἤπερ τὰ ἐπὶ τοῦ τῶν ζῳδίων κύκλου.\nἜστω ἔν κόσμῳ ὁρίζων ὁ ΑΒΓ μέγιστος δὲ τῶν\nαἰεὶ φανερῶν ὁ Α∠Ε, ὁ δὲ τοῦ ἡλίου κύκλος θέσινν\nἐχέτω ὡς τὴν ΒΖΓ, ἄστρον δὲ τῶν ἀπλανῶν ἔστω\nτὸ Η μᾶλλον τοῦ τῶν ζῳδίων κύκλου πρὸς μεσημβρίαν·\nλέγω ὅτι τὸ Η ἄστρον ἀπὸ ἑσπερίας ἔσχάτης\nφάσεως ἑῴαν πρώτην φάσιν ποιεῖται ἀφανισθὲν πλείονας\nἡμέρας ἤπερ τὰ ἔπὶ τοῦ τῶν ζῳδίων κύκλου.\nΓεγράφθω γὰρ διὰ τοῦ μέγιστος κύκλος ἐφαπτόμενος\nτοῦ Α∠Κ ο ΑΗ∠Μ, ὥστε ἀσύμπτωτον εἶναι\nτὸ ἀπὸ τοῦ ∠ ἡμικύκλιον ὡς ἐπὶ τὰ ∠ μέρη τῷ\nἀπὸ τοῦ Α ἡμικυκλίῳ ὡς ἔπὶ τὰ Α Μ Β μέρη, ἄστρον\nδέ τι ἔπὶ τοῦ τῶν ζῳδίων κύκλου ἔστω τὸ Ζ, καὶ τὸ\nΖ ἄστρον ἐσχάτως μὲν περικαταλαμβανέσθω ὑπὸ τῶν\nτοῦ ἡλίου αὐγῶν, τοῦ ἡλίου ὄντος πρὸς τῷ Θ, ἐκφευγέτω\nδὲ τὰς τοῦ ἡλίου αὐγὰς πρώτως τοῦ ἡλίου\nὄντος πρὸς τῷ Κ· τοῦ ἄρα ἡλίου διαπορευομένου τὴν\nΘΚ περιφέρειαν τὸ Ζ ἄστρον οὐ φαίνεται. καὶ ἐπεὶ\nτὰ Ζ Η ἄστρα ὁμοῦ δύνει (ἀσύμπτωτον γάρ ἔστιν τὸ\nἀπὸ τοῦ ∠ ἡμικύκλιον ὡς ἔπὶ τὰ ∠ H μέρη τῷ ἀπὸ\nτοῦ Α ἡμικυκλίῳ ὡς ἔπὶ τὰ Α Β μέρη), τὰ Ζ Η ἄρα\nἅμα ἐμπίπτει εἰς τὰς τοῦ ἡλίου αὐγάς. καὶ ἔστι τοῦ\nΖ ἄστρου ἡ ἔσχάτη ἑσπερία φάσις τοῦ ἡλίου ὄντος\n\n\n\n\n\n\nπρὸς τῷ Θ· καὶ τοῦ H ἄρα ἄστρου ἔσχάτη ἑσπερία\nφάσις ἐστὶν τοῦ ἡλίου ὄντος πρὸς τῷ Θ. πάλιν ἐπεὶ\nτὰ Ζ Η ὁμοῦ δύνει, καὶ οὐχ ὁμοὕ ἀνατέλλει, ἀλλὰ\nπρότερον τὸ τοῦ Η, δῆλον ὡς καὶ πρότερον ἐκφεύγει\nτὰς τοῦ ἡλίου αὐγὰς τὸ Ζ. καὶ ἔστι τοῦ Ζ\nἄστρου ἡ ἑῴα πρώτη φάσις τοῦ ἡλίου ὄντος πρὸς\nτῷ Κ τοῦ ἄρα ἡλίου ὄντος πρὸς τῷ Κ τὸ Η ἄστρον\nοὔπως ἐκφεύγει τὰς τοῦ ἡλίου αὐγάς· τὸ Η ἄρα\nἄστρον ἀπὸ ἐσχάτης ἑσπερίας φάσεως ἑῴαν πρώτην\nφάσιν ποιεῖται πλείονας ἡμέρας ἀφανισθὲν ἢπερ τὰ\nἐπὶ τοῦ τῶν ζῳδίων κύκλου.\nιʹ. Τῶν ἀπλανῶν ἄστρων τῶν ἀνατολάς τε καὶ\nδύσεις ποιουμένων τῶν πρὸς ἄρκτους ὄντων μᾶλλον\nτοῦ τῶν ζῳδίων κύκλου τινὰ ἑκάστης νυκτὸς ὁρᾶται.\nἜστω ἐν κόσμῳ ὁρίζων ὁ ΑΒΓ μέγιστος δὲ τῶν\nαἰεὶ φανερῶν ὁ Α∠Ε, ζῳδιακὸς δὲ ὁ ΒΖΓ καὶ τοῦ\nἡλίου ὄντος πρὸς τῷ Ζ ἄστρα τινὰ ἔστω τὰ Η Θ,\nστε τὸ μὲν Η ἐκφεύγειν τὰς τοῦ ἡλίου αὐγὰς πρώτως,\nτὸ δὲ Θ περικαταλαμβάνεσθαι ἐσχάτως τουτέστιν\n\n\n\n\n\n\n\n\nἵνʼ τοῦ μὲν ἡ ἑῴα φαινομένη ἐπιτολή, τοῦ δὲ Θ\nἡ ἑσπερία φαινομένη δύσις], καὶ διὰ τῶν Θ μέγιστοι\nκύκλοι γεγράφθωσαν ἐφαπτόμενοι τοῦ Α∠Ε κύκλου\nοἱ ΛΗΚΕ ΜΘΚ∠, ὥστε τὸ μὲν ΕΗΛ ἡμικύκλιον\nἀσύμπτωτον εἶναι τῷ ἀπὸ τοῦ Α ἡμικυκλίῳ ὡς ἐπὶ\nτὰ Γ μέρη, τὸ δὲ ∠ΘΜ τῷ ἀπὸ τοῦ Α ἡμικυκλίῳ ὡς\nἐπὶ τὰ Β μέρη, τουτέστιν τὸ μὲν ΗΕ ἡμικύκλιον ἐφαρμόζειν\nἐπὶ τὴν ἀνατολήν, τὸ δὲ Θ∠ ἐπὶ τὴν δύσιν,\nἄστρον δέ τι πρὸς ἄρκτον ἔστω τὸ Κ· λέγω δὴ ὅτι\nτὸ Κ ἄστρον ἑκάστης νυκτὸς ὁρᾶται.\nΚείσθω γὰρ τῇ ΖΗ ἴση ἡ ΛΝ, τῇ δὲ ΖΘ ἴση ἡ\nΜΞ ἔσται δὴ καὶ ἡ ΜΞ τῇ ΛΝ ἴση (ἐπεὶ καὶ ἡ ΖΘ\nτῇ ΖΗ διὰ τὸ ὑποκεῖσθαι τὰ ἄστρα ἐν ἴσῳ χρόνῳ\nἐκφεύγειν τὰς τοῦ ἡλίου αὐγάς). καὶ ἐπεὶ κατὰ διάμετρόν\nἐστι τὸ H τῷ Λ, καὶ ἔστι τοῦ Η ἄστρου ἡ\n\n\n\n\n\n\n\n\nἑῴα φαινομένη ἐπιτολὴ τοῦ ἡλίου ὄντος πρὸς τῷ Ζ,\nἔσται ἄρα τοῦ ἄστρου ἡ ἑσπερία φαινομένη ἐπιτολὴ\nτοῦ ἡλίου ὄντος πρὸς τῷ Ν διὰ τὸ ἴσην εἶναι τὴν\nΖΗ περιφέρειαν τῇ ΛΝ περιφερείᾳ. καὶ ἔσται ὁ χρόνος\nἐν ᾧ ὁ ἥλιος τὴν ΖΓΝ περιφέρειαν διαπορεύεται\nτῷ Η ἄστρῳ ἀπὸ ἑῴας φαινομένης ἐπιτολῆς ἐπὶ τὴν\nἑσπερίαν φαινομένην ἐπιτολήν. πάλιν ἐπεὶ τὸ Θ τῷ\nΜ κατὰ διάμετρόν ἐστιν καὶ ἔστιν ἴση ἡ ΖΘ περιφέρεια\nτῇ ΜΞ περιφερείᾳ, καὶ ἔστι τοῦ ἄστρου ἡ\nἑσπερία φαινομένη δύσις τοῦ ἡλίου ὄντος πρὸς τῷ Ζ,\nἔσται ἄρα τοῦ ἡλίου ὄντος πρὸς τῷ Ξ τοῦ Θ ἄστρου\nἡ ἑῴα φαινομένη δύσις. καὶ ἔσται ὁ χρόνος ἐν ᾧ  ὁ\nἥλιος τὴν ΞΒΖ περιφέρειαν διαπορεύεται τῷ Θ ἄστρῳ\nἀπὸ ἑῴας φαινομένης δύσεως ἐπὶ τὴν ἑσπερίαν φαινομένην\nδύσιν. ἀλλʼ ἐπεὶ δέδεικται ὅτι ἕκαστον τῶν\nἀπλανῶν ἄστρων ἀπὸ ἑῴας φαινομένης ἐπιτολῆς ἑκάστης\nνυκτὸς ὁρᾶται ἀνατέλλον ἕως τῆς ἑσπερίας φαινομένης\nἐπιτολῆς, τὸ Η ἄρα ἄστρον ἑκάστης νυκτὸς\n\n\n\n\n\n\n\nὁρᾶται ἀνατέλλον τοῦ ἡλίου διαπορευομένου τὴν ΖΓΝ\nπεριφέρειαν. τὸ δὲ Η τῷ Κ συνανατέλλει· καὶ τὸ\nΚ ἄρα ὁραθήσεται ἑκάστης νυκτὸς ἀνατέλλον τοῦ\nἡλίου τὴν ΖΓΝ περιφέρειαν διαπορευομένου. πάλιν\nἐπεὶ ἕκαστον τῶν ἀπλανῶν ἄστρων ἀπὸ ἑῴας φαινομένης\nδύσεως ἑκάστης νυκτὸς ὁρᾶται δῦνον ἕως τῆς\nἑσπερίας φαινομένης δύσεως, τοῦ ἄρα ἡλίου διαπορευομένου\nτὴν ΞΒΖ περιφέρειαν φανήσεται τὸ Θ\nἄστρον δῦνον. τὸ δὲ Θ ἄστρον τῷ Κ συνδύνει· καὶ\nτὸ Κ ἄρα φανήσεται δῦνον τοῦ ἡλίου διαπορευομένου\nτὴν ΞΒΖ περιφέρειαν· φανήσεται ἄρα τὸ Κ ἄστρον\nἑκάστης νυκτὸς δῦνον μέν, ὅταν τὴν ΞΒΖ περιφέρειαν\nδιαπορεύηται ὁ ἥλιος, ἀνατέλλον δέ, ὅταν τὴν ΖΓΝ\nπεριφέρειαν.\nΚαὶ φανερὸν ὅτι τὸ Κ ἄστρον καὶ δῦνον καὶ ἀνατέλλον\nφανήσεται τοῦ ἡλίου τὴν ΞΒΖΓΝ περιφέρειαν\nδιαπορευομένου (δέδεικται γὰρ τοῦτο)· λέγω δὴ ὅτι\nτοῦ ἡλίου διαπορευομένου καὶ τὴν ΝΜΞ περιφέρειαν\nτὸ Κ ἄστρον ἑκάστης νυκτὸς ὁραθήσεται.\n῾Υποκείσθω γὰρ ὥστε ἴσην εἶναι τὴν ΒΗ τῇ ΓΘ·\n\n\n\n\n\n\n\n\nἴση ἄρα καὶ ἡ ΓΛ τῇ ΒΜ ὥστε καὶ ἡ ΓΝ τῇ ΒΞ\nἴση ἐστίν. καὶ ἔστιν ἑκατέρα τῶν ΒΞ ΓΝ μείζων\nἑκατέρας τῶν ΗΖ ΖΘ, τὰς δὲ μείζους περιφερείας\nἀπέχοντος τοῦ ἡλίου ὑπὸ τὸν ὁρίζοντα ἐκφεύγει τα\nἄστρα τὰς τοῦ ἡλίου αὐγάς, ὥστε τοῦ ἡλίου, ὡς νῦν\nἔχει ὁ τῶν ζῳδίων κύκλος θέσεως, διαπορευομένου\nτὴν ΝΜΞ περιφέρειαν πάντα τὰ ἄστρα φαίνεται τὰ\nἐπὶ τῆς ΒΖΓ περιφερείας· καὶ τὸ Κ ἄρα φανήσεται·\nτὸ ἄρα Κ ἑκάστης νυκτὸς ὁραθήσεται.\nὍτι δὲ ἑκατέρα τῶν ΒΞ ΓΝ ἑκατέρας τῶν ΗΖ\nΖΘ μείζων ἐστί, φανερόν. ἑκατέρα γὰρ τῶν ΗΖ Ζ\nἀνὰ ἥμισύ ἐστιν ζῳδίου (τούτῳ γὰρ ἐχρησάμεθα καὶ\nἐν τῷ περὶ οἰκήσεων)· ἡ ΗΘ ἄρα ζῳδίου ἐστίν, ὥστε\nκαὶ ἡ ΛΜ η ἄρα ΝΜΞ δύο ζῳδίων ἐστί· λοιπὴ ἄρα\n\n\n\n\n\n\n\n\n\n\nἑκατέρα τῶν ΗΞ ΘΝ ἀνὰ τεσσάρων ἡμίσους ζῳδίων\nἐστίν. ὧν ἑκατέρα τῶν ΒΗ ΘΓ ἀνὰ δύο ἥμισυ ζῳδίων\nἐστίν· λοιπὴ ἄρα ἑκατέρα τῶν ΒΞ ΓΝ ἀνὰ δύο\nζῳδίων ἐστίν· ὥστε ἑκατέρα τῶν ΒΞ ΓΝ ἑκατέρας\nτῶν ΗΖ ΖΘ μείζων ἐστίν.\nια΄. Οὐθὲν τῶν ἐπὶ τοῦ τῶν ζῳδίων κύκλου ἄστρων\nὀφθήσεται φερόμενον ὅλον τὸ φανερὸν ἡμισφαίριον\nοὐδὲ τῶν βορειοτέρων, ὅσα δὲ πρὸς μεσημβρίαν οὐ\nπαντάπασιν πλησίον ἐστὶ τοῦ τῶν ζῳδίων κύκλου, ἐνδέχεται\nὀφθὴναι φερόμενα ὅλον τὸ φανερὸν ἡμισφαίριον.\nἜστω ἐν κόσμῳ ὁρίζων ὁ ΑΒΙ∠, ζῳδιακὸς δὲ ὁ\n∠ΒΕ, ἄστρα δέ τινα πρὸς ἀνατολὰς τὰ Α ∠ Γ, τὸ\nμὲν ∠ ἐπὶ τοῦ τῶν ζῳδίων κύκλου, τὸ δὲ Α πρὸς\nἄρκτους, τὸ δὲ Γ πρὸς μεσημβρίαν· λέγω ὅτι οὔτε τὸ\n∠ ὀφθήσεται φερόμενον ὅλον τὸ φανερὸν ἡμισφαίριον,\nοὔτε τὸ Α, τινὰ δὲ τῶν πρὸς μεσημβρίαν, ὡς τὸ Γ\nἐνδέχεται ὀφθῆναι φερόμενα ὅλον τὸ φανερὸν ἡμισφαίριον.\nἜστω γὰρ ὑπὸ γῆν τὸ ∠ΕΒ ἡμικύκλιον, καὶ φαινέσθω\nτὰ Α ∠ Γ ἀνατέλλοντα τοῦ ἡλίου ὄντος πρὸς\nτῷ Ε. ἐπεὶ οὖν τὰ ἐπὶ τοῦ ζῳδιακοῦ ἄστρα κατὰ\nδιάμετρον ὄντα κατὰ συζυγίαν ἀνατέλλει καὶ δύνει,\nτοῦ ἄρα ∠ δύνοντος τὸ κατὰ διάμετρον αὐτῷ τὸ Β\nἀνατέλλει, καὶ τὸ ∠ΕΒ ἡμικύκλιον ἐν τῷ ὑπὲρ γῆν\nἔσται· ἡμέρας ἄρα δύνει τὸ ∠ ἄστρον· οὐκ ἄρα τὸ ∠\nἄστρον ὀφθήσεται φερόμενον ὅλον τὸ φανερὸν ἡμισφαίριον.\nκαὶ ἐπεὶ τὰ Α ∠ ὁμοῦ ἀνατέλλει καὶ ἔστι\nτὸ Α πρὸς ἄρκτους, ὕστερον ἄρα. δύνει τὸ Α τοῦ ∠.\nἡμέρας δὲ δύνει τὸ ∠· καὶ τὸ Α ἄρα ἡμέρας δύσεται·\nὥστε τὸ Α οὐκ ὀφθήσεται φερόμενον ὅλον τὸ φανερὸν\nἡμισφαίριον. πάλιν ἐπεὶ τὰ Γ ∠ ὁμοῦ ἀνατέλλει, τὸ\n∠ ἄρα τοῦ Γ ὕστερον δύνει· ὥστε ἐνδέχεταί τινα\nἄστρα πρὸς μεσημβρίαν ληφθῆναι ὥστε φανῆναι αὐτὰ\nφερόμενα ὅλον τὸ φανερὸν ἡμισφαίριον· καὶ γὰρ ἐνδέχεταί\nτινα κύκλον γραφῆναι ὡς τὸν ΓΗ, καὶ τὴν\nΓH ὑπὲρ γῆν αὐτοῦ οὖσαν περιφέρειαν ἐλάσσονα εἶναι\nἢ ὁμοίαν τῆς δοθείσης περιφερείας τοῦ παραλλήλου\nκαθʼ οὗ φέρεται ὁ ἥλιος ἐν ᾧ ἡ Ε∠ περιφέρεια τοῦ\nζῳδιακοῦ ἀνατέλλει.\nιβ΄. Τῶν ἄστρων οἷς ἀπὸ τῆς ἑῴας ἀληθινῆς ἐπιτολῆς\nἑῴα ἀληθινὴ δύσις γίγνεται διʼ ἐλάσσονος χρόνου\nἡμίσους ἐνιαυτοῦ, ᾧ ἐλάσσων ἐστὶν ὁ χρόνος\nἡμίσους ἐνιαυτοῦ, τοῦτον τὸν χρόνον τὸ ἄστρον καὶ\n\n\n\n\n\nδύσεται καὶ ἀνατελεῖ τοῦ ἡλίου ὄντος ἐν τῷ ὑπὸ γῆν,\nἄλλον δὲ τούτῳ ἴσον χρόνον τὸ ἄστρον οὕτε δύσεται\nοὔτε ἀνατελεῖ τοῦ ἡλίου ὄντος ἐν τῷ ὑπὸ γῆν.\nἜστω ἐν κόσμῳ ὁρίζων κύκλος ὁ ΑΒΓ∠, ὁ δὲ\nτοῦ ἡλίου κύκλος θέσιν ἐχέτω ὡς τὴν ΑΕΓΖ, καί,\nτοῦ ἡλίου ἀνατέλλοντος κατὰ τὸ Α, ἄστρον τι πρὸς\nμεσημβρίαν ἀνατελλέτω τὸ ∠· τῷ ἄρα ∠ ἄστρῳ ἡ\nἀπὸ ἑῴας ἀληθινῆς ἐπιτολῆς ἑῴα ἀληθινὴ δύσις γίγνεται\nδιʼ ἐλάσσονος χρόνου\nἡμίσους ἐνιαυτοῦ· λέγω δὴ ὅτι,\nἐλάσσων ἐστὶν ὁ χρόνος ἡμίσους\nἐνιαυτοῦ, τοῦτον τὸν χρόνον\nτὸ ∠ ἄστρον καὶ δύσεται\nκαὶ ἀνατελεῖ τοῦ ἡλίου ὄντος ἐν ,\nτῷ ὑπὸ γῆν, ἄλλον δὲ τούτῳ\nἴσον χρόνον τὸ ∠ ἄστρον οὔτε\nδύσεται οὔτε ἀνατελεῖ τοῦ ἡλίου ὄντος ἐν τῷ ὑπὸ γῆν.\nἜστω γὰρ τῷ ∠ ἄστρῳ ἡ ἀληθινὴ ἑῴα δύσις τοῦ\nἡλίου ὄντος πρὸς τῷ Ε· ὁ ἄρα χρόνος ἐν ᾧ ὁ ἥλιος\nτὴν ΑΕ περιφέρειαν διαπορεύεται ἀπὸ ἑῴας ἀληθινῆς\nἐπιτολῆς ἐστι χρόνος μέχρις ἑῴας ἀληθινῆς δύσεως\nτοῦ ∠ ἄστρου· ἄρα ἐλάσσων ἐστὶν ὁ χρόνος ἡμίσους\nἐνιαυτοῦ, ὁ χρόνος ἐστὶν ἐν ᾧ ὁ ἥλιος τὴν ΓΕ\nπεριφέρειαν διαπορεύεται. καὶ ἐπεὶ τοῦ ∠ ἄστρου\nἀνατέλλοντος κατὰ τὸ ∠ αἰεὶ ἱ τῶν ζῳδίων κύκλος\n\n\n\nθέσιν ἔχει τὴν αὐτήν, καὶ ἔσται τὸ μὲν ΑΕΓ ἡμικύκλιον\nἐν τῷ ὑπὸ γῆν, τὸ δὲ λοιπὸν ἐν τῷ ὑπὲρ γῆν\nτὸ ΓΖ Α, καὶ τοίνυν, ὅταν τὸ ∠ ἀνατέλλῃ καὶ ὁ ἥλιος\nτὴν ΑΕΓ περιφέρειαν διαπορεύηται, ἐν τῷ ὑπὸ γῆν\nαὐτὴν διελεύσεται· ὥστε καὶ τὴν ΓΕ· τοῦ ἄρα ἡλίου\nτὴν ΓΕ περιφέρειαν διαπορευομένου ἐν τῷ ὑπὸ γῆν,\nτὸ ∠ ἄστρον ἀνατέλλει μέν, οὐ πάντως δὲ καὶ φανήσεται\nἀνατέλλον. κείσθω δὴ τῇ ΕΓ περιφερείᾳ ἴση\nτε καὶ ἀπεναντίον ἡ ΑΖ, καὶ ἐπεὶ τοῦ ∠ ἄστρου ἐστὶν\nἡ ἑῴα ἀληθινὴ δύσις τοῦ ἡλίου ὄντος πρὸς τῷ Ε,\nδῆλον ὡς τοῦ ∠ δύνοντος ὁ ἥλιος ἀνατέλλει κατὰ τὸ\nΕ καὶ ἔτι τὸ μὲν ΕΓΖ ἡμικύκλιον ἐν τῷ ὑπὸ γῆν\nἔσται, τὸ δὲ λοιπὸν ἐν τῷ ὑπὲρ γῆν τὸ ΖΑΕ· καὶ\nτοίνυν, ὅταν τὸ ∠ δύνῃ καὶ ὁ ἥλιος τὴν ΕΓΖ περιφέρειαν\nδιαπορεύηται, ἐν τῷ ὑπὸ γῆν αὐτὴν διελεύσεται·\nὥστε καὶ τὴν ΕΓ τοῦ ἄρα ἡλίου τὴν ΕΓ περιφέρειαν\nδιαπορευομένου ἐν τῷ ὑπὸ γῆν, τὸ ∠ ἄστρον\nδύνει. ἐδείχθη δὲ καί, τοῦ ἡλίου τὴν ΕΓ περιφέρειαν\nδιαπορευομένου ἐν τῷ ὑπὸ γῆν, τὸ ∠ ἄστρον ἀνατέλλον·\nτοῦ ἄρα ἡλίου τὴν ΕΓ περιφέρειαν διαπορευομένου\nἐν τῷ ὑπὸ γῆν, τὸ ∠ ἄστρον καὶ δύσεται καὶ\nἀνατελεῖ. λέγω δὴ ὅτι, τοῦ ἡλίου διαπορευομένου\nτὴν ΖΑ περιφέρειαν ὑπὸ γῆν, τὸ ∠ ἄστρον οὔτε δύνει\nοὔτε ἀνατέλλει τοῦ ἡλίου ὄντος ἐν τῷ ὑπὸ γῆν.\nἘπεὶ γὰρ τοῦ ∠ ἄστρου ἀνατέλλοντος τὸ μὲν ΑΕΓ\nἡμικύκλιον ἐν τῷ ὑπὸ γῆν ἐστιν, τὸ δὲ ΓΖΑ ἐν τῷ\nὑπὲρ γῆν, καὶ τοίνυν, ὅταν τὸ ∠ ἀνατέλλῃ καὶ ὁ ἥλιος\nτὴν ΓΖΑ περιφέρειαν διαπορεύηται, ἐν τῷ ὑπὲρ γῆν\nαὐτὴν διελεύσεται· ὥστε καὶ τὴν ΖΑ· τοῦ ἄρα ἡλίου\nτὴν ΖΑ περιφέρειαν ἐν τῷ ὑπὲρ γῆν διαπορευομένου,\nτὸ ∠ ἄστρον ἀνατέλλει. πάλιν, ἐπεὶ τοῦ ∠ δύνοντος\n\n\nτὸ μὲν ΖΑΕ ἡμικύκλιον ἐν τῷ ὑπὲρ γῆν ἐστιν τὸ δὲ\nΕΓΖ ἐν τῷ ὑπὸ γῆν, καὶ τοίνυν, ὅταν τὸ ∠ δύνῃ\nκαὶ ὁ ἥλιος τὴν ΖΑΕ περιφέρειαν διαπορεύηται, ἐν τῷ\nὑπὲρ γῆν αὐτὴν διελεύσεται· ὥστε καὶ τὴν ΖΑ· τοῦ\nἄρα ἡλίου τὴν ΖA διαπορευομένου ἐν τῷ ὑπὲρ γῆν,\nτὸ ∠ ἄστρον καὶ δύσεται καὶ ἀνατελεῖ· ὥστε, τοῦ\nἡλίου τὴν ΖΑ περιφέρειαν διαπορευομένου ἐν τῷ ὑπὸ\nγῆν, τὸ ∠ ἄστρον οὔτε δύσεται οὔτε ἀνατελεῖ.\nιγ΄. Τῶν ἄστρων οἷς ἀπὸ τῆς ἑῴας ἀληθινῆς ἐπιτολῆς\nἑῴα ἀληθινὴ δύσις γίγνεται διὰ πλείονος χρόνου\nἡμίσους ἐνιαυτοῦ, πλείων ἐστὶν ὁ χρόνος ἡμίσους\nἐνιαυτοῦ, τοῦτον τὸν χρόνον τὸ ἄστρον οὔτε\nδύσεται οὔτε ἀνατελεῖ τοῦ ἡλίου ὄντος ἐν τῷ ὑπὸ γῆν,·\nἄλλον δὲ αὐτῷ ἴσον χρόνον καὶ δύσεται τὸ ἄστρον\nκαὶ ἀνατελεῖ τοῦ ἡλίου ὄντος ἐν τῷ ὑπὸ γῆν.\nἜστω ἐν κόσμῳ ὁρίζων ὁ ΑΒΓ∠, ὁ δὲ τοῦ ἡλίου\nκύκλος θέσιν ἐχέτω τὴν ΑΕΓΖ, ὑπὸ γῆν δὲ ἔστω τὸ\nΑΕΓ ἡμικύκλιον, καὶ τοῦ ἡλίου ἀνατέλλοντος κατὰ τὸ\nΑ ἄστρα τινὰ τῶν ἀπλανῶν ἀνατελλέτω τὰ Α Β ∠,\nκαὶ ἔστω πρὸς ἄρκτους τὸ Β τῷ Β ἄρα ἄστρῳ ἡ ἀπὸ\nἑῴας ἀληθινῆς ἐπιτολῆς ἑῴα ἀληθινὴ δύσις γίγνεται\nδιὰ πλείονος χρόνου ἡμίσους ἐνιαυτοῦ· λέγω δὴ ὅτι\nπλείων ἐστὶν ὁ χρόνος ἡμίσους ἐνιαυτοῦ, τοῦτον\nτὸν χρόνον τὸ Β ἄστρον οὔτε δύσεται οὔτε ἀνατελεῖ\n\n\n\nτοῦ ἡλίου ὄντος ἐν τῷ ὑπὸ γῆν, ἄλλον δὲ τούτῳ ἴσον\nχρόνον τὸ Β ἄστρον καὶ δύσεται καὶ ἀνατελεῖ τοῦ\nἡλίου ὄντος ἐν τῷ ὑπὸ γῆν.\nἜστω γὰρ τοῦ Β ἄστρου ἡ ἑῴα ἀληθινὴ δύσις τοῦ\nἡλίου διελθόντος τὴν ΑΕΓΖ περιφέρειαν καὶ ὄντος\nπρὸς τῷ Ζ· ᾧ ἄρα πλείων χρόνος ἐστὶν ἡμίσους ἐνιαυτοῦ,\nὁ χρόνος ἐστὶν ἐν ᾧ ὁ ἥλιος τὴν ΓΖ περιφέρειαν\nδιαπορεύεται· λέγω ὅτι, τοῦ ἡλίου τὴν ΓΖ διαπορευομένου\nἐν τῷ ὑπὸ γῆν, τὸ Β ἄστρον οὔτε δύσεται\nοὔτε ἀνατελεῖ.\nἘπεὶ γάρ, ὅτε τὸ Α ἀνατέλλει, τὸ μὲν ΑΕΓ ἐστὶν\nἐν τῷ ὑπὸ γῆν, τὸ δὲ ΓΖΑ ἐν τῷ υπὲρ γῆν, καὶ τοίνυν,\nὅταν τὸ Β ἀνατέλλῃ καὶ ὁ ἥλιος τὴν ΓΖΑ διαπορεύηται,\nἐν τῷ ὑπὲρ γῆν αὐτὴν διελεύσεται· ὥστε\nκαὶ τὴν ΓΖ τοῦ ἄρα ἡλίου τὴν ΓΖ διαπορευομένου\nἐν τῷ ὑπὲρ γῆν, τὸ Β ἄστρον ἀνατέλλει μέν, οὐ φανήσεται\nδὲ ἀνατέλλον. κείσθω δὴ τῇ ἴση τε καὶ\nἀπεναντίον ἡ ΑΕ, καὶ ἐπεὶ τοῦ Β ἄστρου ἐστὶν ἡ\nἀληθινὴ ἑῴα δύσις τοῦ ἡλίου ὄντος πρὸς τῷ Ζ, τοῦ\nἄρα Β δύνοντος ὁ ἥλιος ἀνατέλλει κατὰ τὸ Ζ. ὅταν\nδὲ τὸ Ζ ἀνατέλλῃ, τὸ Ε δύνει. καὶ ἔσται τὸ μὲν ΕΓΖ\nἡμικύκλιον ἐν τῷ ὑπὲρ γῆν, τὸ δὲ ΖΑΕ ἐν τῷ ὑπὸ\nγῆν· καὶ τοίνυν, ὅταν τὸ Β δύνῃ καὶ ὁ ἥλιος τὴν\nΕΓΖ διαπορεύηται, ἐν τῷ ὑπὲρ γῆν αὐτὴν διελεύσεται·\nὥστε καὶ τὴν ΓΖ τοῦ ἄρα ἡλίου τὴν ΓΖ περιφέρειαν\nδιαπορευομένου ἐν τῷ ὑπὲρ γῆν, δύνει μὲν\nτὸ Β ἄστρον, οὐ φανήσεται δέ· τοῦ ἄρα ἡλίου τὴν\nΓΖ περιφέρειαν διαπορευομένου ἐν τῷ ὑπὲρ γῆν, τὸ\nΒ ἄστρον καὶ δύνει καὶ ἀνατέλλει· ὥστε τοῦ ἡλίου\nτὴν ΓΖ περιφέρειαν διαπορευομένου ἐν τῷ ὑπὸ γῆν,\n\n\nτὸ Β ἄστρον οὔτε δύσεται οὔτε ἀνατελεῖ. λέγω δὴ\nὅτι, τοῦ ἡλίου τὴν ΑΕ περιφέρειαν διαπορευομένου\nἐν τῷ ὑπὸ γῆν, τὸ Β ἄστρον καὶ δύσεται καὶ ἀνατελεῖ.\nἘπεὶ γὰρ τοῦ Β ἀνατέλλοντος τὸ μὲν ΑΕΓ ἡμικύκλιον\nἐν τῷ ὑπὸ γῆν ἐστι, τὸ δὲ ΓΖΑ ἐν τῷ ὑπὲρ\nγῆν, καὶ τοίνυν, ὅταν τὸ Β ἀνατέλλῃ καὶ ὁ ἥλιος τὴν\nΑΕΓ διαπορεύηται, ἐν τῷ ὑπὸ γῆν αὐτὴν διελεύσεται·\nὥστε καὶ τὴν ΑΕ. πάλιν, ἐπεὶ τοῦ Β δύνοντος τὸ\nμὲν ΖΑΕ ἐστὶν ἐν τῷ ὑπὸ γῆν τὸ δὲ ΖΓΕ ἐν τῷ\nὑπὲρ γῆν, καὶ τοίνυν, ὅταν τὸ Β δύνῃ καὶ ὁ  ἥλιος\nτὴν ΖΑΕ διαπορεύηται, ἐν τῷ ὑπὸ γῆν αὐτὴν διελεύσεται·\nὥστε καὶ τὴν ΑΕ· τοῦ ἄρα ἡλίου τὴν ΑΕ\nπεριφέρειαν διαπορευομένου ἐν τῷ ὑπὸ γῆν, τὸ Β\nἄστρον καὶ δύσεται καὶ ἀνατελεῖ.\nαʹ. Τοῖ ζῳδιακοῦ ἓν δωδεκατημόριον, ἐν ᾧ  ἐστιν\nὁ ἥλιος, οὔτε ἐπιτέλλον οὔτε δυόμενον ὁρᾶται, ἀλλὰ\nκρύψιν ἄγον· ὁμοίως δὲ καὶ τὸ κατὰ διάμετρον αὐτῷ\nοὔτε δῦνον οὔτε ἐπιτέλλον θεωρεῖται, ἀλλʼ ὅλας τὰς\nνύκτας ὑπὲρ γῆς φαινόμενον.\nἜστω ὁ τῶν ζῳδίων κύκλος ὁ ΑΒ, ὁρίζων δὲ ὁ\nΓ∠, καὶ ἀνατολὴ μὲν τοῦ ἡλίου ἔστω ἐπὶ τοῦ ∠,\n(β)δύσις δὲ ἐπὶ τοῦ Γ, καὶ ὁ κόσμος ἀπὸ τῆς ∠ ἀνατολῆς\nἐπὶ δύσιν τὴν Γ στρεφέσθω, ὁ δὲ ἥλιος εἰς τὰ\nἐναντία τῷ ζῳδιακῷ κινείσθω, καὶ ἀπειλήφθω ζῳδίου\nπεριφέρεια ἡ ∠Ε, καὶ τετμήσθω δίχα κατὰ τὸ Ζ\nλέγω ὅτι ἡ Ε∠ περιφέρεια οὔτε ἀνατέλλουσα οὔτε\nδύνουσα ὁρᾶται, οὐδὲ μὴν ἡ κατὰ διάμετρον, ἀλλὰ\nὅλην τὴν ὑπὲρ γῆν φορὰν φανερὰν ποιουμένη τοῦ\nἡλίου ὄντος ὑπὸ γῆν.\nἘπεὶ γὰρ ὑπόκειται τὰς αὐγὰς ἐκφεύγειν τὰ ἄστρα\nτας τοῦ ἡλίου, ἐὰν τοῦ ὁρίζοντος ὑπὸ γῆν ἥμισυ\nζῳδίου ἀπέχῃ ὁ ἥλιος, ἡμίσους δὲ ζῳδίου ἐστὶν ἡ Ζ∠\nπεριφέρεια, τοῦ ἄρα ἡλίου ἐπὶ τοῦ Ζ ὄντος τὸ ∠\nἄστρον ἑῴαν φαινομένην ἀνατολὴν ποιεῖται· ἡ ἄρα\nΖ∠ περιφέρεια νυκτὸς ἀνατέλλουσα οὐχ ὁρᾶται. δῆλον\nδὲ ὅτι οὐδὲ ἡ ΖΕ ἀνατέλλουσα ὁρᾶται· ὅλη ἄρα ἡ Ε∠\nπεριφέρεια ἀνατέλλουσα οὐχ ὁρᾶται. διὰ τὰ αὐτὰ δη\nοὐδὲ δύνουσα ὁρᾶται ὅλη ἡ Ε∠ περιφέρεια τοῦ\nἡλίου ὄντος ἐπὶ τοῦ οὔτε ἀνατέλλουσα οὕτε δύνουσα\nὁρᾶται, οὐδὲ μὴν ἡ κατὰ διάμετρον αὐτῇ ἡ ΓΗ·  τῆς\nγὰρ Ε∠ περιφερείας ἀνατελλούσης ἡ κατὰ διάμετρον\nαὐτῇ ἡ Γ δύνει, τῆς δὲ Ε∠ δυνούσης ἡ κατὰ διάμετρον\n\n\n\n\n\n\n\nἀνατέλλει· ἡ ἄρα Ε∠ περιφέρεια οὔτε ἀνατέλλουσα\nοὔτε δύνουσα ὁρᾶται, οὐδὲ μὴν ἡ κατὰ διάμετρον,\nἀλλʼ ὅλην τὴν ὑπὲρ γῆς φορὰν φανερὰν ποιουμένη.\nβʹ. Τῶν δώδεκα ζῳδίων τὸ προηγούμενον τοῦ ἐν\nᾧ ἐστιν ὁ ἥλιος ἐπιτέλλον ἑῷον φαίνεται, τὸ δὲ ἑπό.\nμενον ἑσπέριον δῦνον.\nἜστω ὁ τῶν ζῳδίων κύκλος ὁ ΑΒ, ὁρίζων δὲ ὁ\nΓ∠, καὶ δωδεκατημορίου περιφέρεια ἀφῃρήσθω ἡ Κ∠,\nκαὶ κατὰ μέσης αὐτῆς ἔστω ὁ ἥλιος, καὶ ἡγούμενον\nμὲν τοῦ ἡλίου ἔστω δωδεκατημόριον τὸ ∠H, ἀκολουθοῦν\nδὲ τὸ ΕΘ λέγω ὅτι ἡ μὲν ∠Η περιφέρεια ἑῴαν\nἀνατολὴν ποιεῖται, ἡ δὲ ΕΘ ἑσπερίαν δύσιν.\nᾙ μὲν γαρ ∠H περιφέρεια ὑπὲρ ἥμισυ ζῳδίου\nπεριφερείας ἀπέχουσα ἀνατέλλουσα ὁρᾶται, ὥστε ἑῴαν\nἀνατολὴν ποιεῖται, ἡ δὲ ∠Ε οὐχ ὁρᾶται ἀνατέλλουσα,\nἡ δὲ ΕΘ ἡμέρας ἀνατέλλουσα οὐχ ὁρᾶται. στρεφομένου\nδὲ τοῦ κόσμου ἡ μὲν ∠Η περιφέρεια ἑῴαν\nἀνατολὴν ποιεῖται, ἡ δὲ ∠Ε οὐχ ὁρᾶται ἀνατέλλουσα,\nἡ δὲ ΕΘ περιφέρεια ὑπὲρ ἥμισυ ζῳδίου περιφερείας\nἀπέχουσα φαίνεται δύνουσα, ὥστε ἑσπερίαν δύσιν\nποιεῖται ἡ ΕΘ, ἡ δὲ ∠Η ἑῴαν ἀνατολήν.\nγ΄. Ἐν τῷ τῆς νυκτος χρόνῳ ἕνδεκα ζῳδίων περιφέρεια\nθεωρεῖται, ἕξ μὲν τῶν προανατεταλκότων, πέντε\nδὲ τῶν ἀνατελλόντων.\nἜστω τῶν ζῳδίων κύκλος ὁ ΑΒ, ὁρίζων δὲ ὁ Γ∠,\nκαὶ ἀφῃρήσθω ζῳδίου περιφέρεια ἡ ΓΕ, καὶ περὶ\nμέσην αὐτὴν ἔστω ὁ ἥλιος ἐπὶ\nτοῦ Ζ. ἐπεὶ οὖν ὑπόκειται τὰ\nἄστρα ἐκφεύγειν τὰς το ἡλίου\nαὐγὰς τοῦ ἡλίου ὄντος ἐπὶ τοῦ,.\nΖ τόπου, δῆλον ὅτι τὸ Γ ἄστρον\nἑσπερίαν φαινομένην δύσιν ποιεῖται.\nὥστε ὅλον τὸ ΓΑ∠ ἡμικύκλιον\nἓξ ζῳδίων ἐστί· λοιπῶν\nἄρα ἓξ ζῳδίων ὑπαρχόντων ἐν τῷ ΓΒ∠ ἡμικυκλίῳ καὶ\nἑνὸς κατεχομένου τοῦ ΓΕ ὑπὸ τοῦ ἡλίου τὰ λοιπὰ πέντε\nἀνατέλλοντά ἐστιν· ὥστε ἕνδεκα ζῴδια φαίνεται.\nδʹ. Τῶν ἀπλανῶν ἄστρων ὅσα ἀπολαμβάνεται ὑπὸ\nτοῦ ζῳδιακοῦ ἐπὶ τὰ προς ἄρκτον ἢ ἐπὶ τὰ πρὸς\nμεσημβρίαν μέρη, ἐκεῖνα ἀπὸ τῆς ἑῴας ἐπιτολῆς ἐπὶ\nτὴν ἑσπερίαν ἐπιτολὴν παρέσται διὰ πενταμήνου.\nἜστω ὁρίζων τὸ φανερὸν καὶ τὸ ἀφανὲς ὁ ΑΒ, καὶ\nτροπικοὶ μὲν ἔστωσαν οἱ Γ∠|ΕΖ, ἰσημερινὸς δὲ ὁ ΗΘ,\nὁ δὲ τῶν ζῳδίων κύκλος ὁ ΚΗΛΘ, καὶ ἔστω ἐπὶ τῆς\nἀνατολῆς τρία ἄστρα τὰ Μ Θ Ν·  λέγω ὅτι τὰ Μ Θ Ν\nἀπὸ ἑῴας ἀνατολῆς ἑσπερίαν ἀνατολὴν ποιεῖται διὰ\nπενταμήνου.\nἈφῃρήσθω γὰρ ζῳδίου περιφέρεια ἡ ΘΞ, καὶ τετμήσθω\nδίχα κατὰ τὸ Ο, καὶ ἐπὶ τοῦ Ο ἔστω ὁ ἥλιος.\nνῦν μὲν δὴ ἑῴαν ἀνατολὴν ποιήσεται τὰ Μ Θ Ν, ὁ\nδὲ ἥλιος εἰς τὰ ἐναντία τῶν ζῳδίων κινούμενος πέντε\nζῳδίων περιφέρειαν κεκινήσθω, καὶ ἔστω ἐπὶ τοῦ Π\nτόπου· ἀπὸ μὲν ἄρα τοῦ Ο τόπου ὁ ἥλιος κινηθήσεται\nπέντε ζῳδίων περιφέρειαν, ἀπὸ δὲ τοῦ ἡμίσους\nζῳδίου περιφέρειαν, καὶ δύνοντος τοῦ H τὰ Μ Θ Ν\nἄστρα ἀπὸ ἑῴας ἀνατολῆς ἑσπερίαν ἀνατολὴν ποιεῖται.\nεʹ. Τοῖς οἰκοῦσι τὴν βόρειον ζώνην ἕκαστον τῶν\nἀπλανῶν ἄστρων τάς τε ἀνατολὰς καὶ τὰς δύσεις\nἑσπερίας τε καὶ ἑῴας διʼ ἐνιαυτοῦ ποιεῖται.\nἜστω ὁρίζων μὲν ὁ ΑΒ, τροπικοὶ δὲ οἱ Γ∠ ΕΖ,\nἰσημερινὸς δὲ ὁ ΗΘ, ὁ δὲ τῶν ζῳδίων κύκλος ὁ ΚΗΛΘ,\nκαὶ ἄστρον τι βορειότερον ἔστω τὸ Μ λέγω ὅτι τὸ M\nἄστρον ἀπὸ ἑῴας ἀνατολῆς ἐπὶ ἑῴαν ἀνατολὴν παρέσται\nδιʼ ἐνιαυτοῦ.\nἈφῃρήσθω γὰρ ἥμισυ ζῳδίου ἡ ΘΝ, καὶ τοῦ\nἡλίου ἐπὶ τοῦ Ν γενομένου τὸ Θ ἄστρον ἑῷον ἀνατελλέτω,\nκαὶ τῇ ἑξῆς νυκτὶ ἀφῃρήσθω περιφέρεια ἡ\nΝΞ, καὶ τῇ ΝΞ ἔστω ἴση ἡ ΟΘ, καὶ κοινὴ προσειλήφθω\nἡ ΝΟ· ὅλη ἄρα ἡ ΞΟ ὅλῃ τῇ ΝΘ ἴση ἐστίν.\nἡ δὲ ΝΘ ἡμίσους ἐστὶ ζῳδίου· καὶ ἡ ΞΟ ἄρα ἡμίσους\nἐστὶ ζῳδίου περιφέρεια. καὶ ἐπεὶ τοῦ Ν προανατέλλει\nτὸ Θ, τῷ δὲ Θ ἅμα ἐστὶν συνανατέλλον τὸ Μ, πρότερον\nἄρα τὸ Μ τοῦ Ν ἀνατέλλει. καὶ τοῦτο αἰεὶ\nἔσται, ἕως ἂν ὁ ἥλιος ἐκπεριελθών ὅλην τὴν Ν ΛΗΕΘ\nπεριφέρειαν ἀφίκηται ἐπὶ τὸ Ν· ὥστε τὸ Μ ἄστρον\nἀπὸ ἑῴας ἀνατολῆς ἐπὶ ἑῴαν ἀνατολὴν παρέσται διʼ\nἐνιαυτοῦ. τὸ αὐτὸ δὲ ἔσται καὶ ἐπὶ τῆς ἑσπερίας\nἐπιτολῆς.\nΠάλιν τῶν αὐτῶν ὑποκειμένων, ἐπεὶ τὸ Μ. ἄστρον\nτοῦ Θ βορειότερόν ἐστιν ἅμα δὲ αὐτῷ συνανατέλλει,\nοὐχ ἅμα ἄρα αὐτῷ δύσεται. συνδύσεται οὖν τῷ M\nτῶν ἑπομένων τι τῷ Θ. συνδυνέτω τὸ Ν, καὶ τῷ Ν\nἔστω κατὰ διάμετρον τὸ Ξ, καὶ ἀφῃρήσθω ἡμίσους\nζῳδίου περιφέρεια ἡ ΞΟ τοῦ ἄρα ἡλίου ἐπὶ τοῦ Ο\n\n\n\n\n\n\n\nγενομένου τὸ Ξ ἄστρον ἑῷον ἀνατέλλει, τὸ δὲ Ν\nἑῷον δύνει· καὶ τὸ Μ ἄρα ἑῷον δύνει. ἐν δὲ τῷ τῆς\nἡμέρας χρόνῳ ὁ ἥλιος διερχέσθω περιφέρειαν τὴν ΟΠ,\nκαὶ τῇ ΠΟ ἴση ἔστω ἡ ΡΞ. κοινὴ προσειλήφθω ἡ ΡΟ\nἡ ἄρα ΞΟ ὅλῃ τῇ ΡΠ ἴση ἐστίν. ἡ δὲ ΞΟ ἡμίσους\nζῳδίου περιφέρειά ἐστιν· καὶ ἡ ΡΠ ἄρα ἡμίσους ζῳδίου\nπεριφέρειά ἐστιν· τοῦ ἄρα ἡλίου ἐπὶ τοῦ Π ὄντος\nτὸ Ρ ἑῷον ἀνατέλλει. καὶ προανατέλλει τὸ τοῦ Ρ\nτοῦ δὲ Ξ ἀνατέλλοντος τὸ Ν ἑῷον δύνει, καὶ συνδύνει\nαὐτῷ τὸ Μ· τὸ Μ ἄρα ἑῷον δύνει τοῦ ἡλίου\nἐπὶ τοῦ Π ὄντος. καὶ τοῦτο αἰεὶ ἔσται, ἕως ἂν ὁ ἥλιος\nἔκπεριελθὼν ὅλον τὸν κύκλον ἀφίκηται ἐπὶ τὸ Ο διʼ ἐνιαυτοῦ.\nτὸ αὐτὸ δὲ ἔσται καὶ ἐπὶ τῆς ἑσπερίας δύσεως.\nςʹ. Ἕκαστον τῶν ἐπὶ τοῦ ζῳδιακοῦ τεταγμένων\nἄστρων ἀπὸ τῆς ἑῴας ἐπιτολῆς ἐπὶ τὴν ἑσπερίαν ἐπιτολὴν\nπαραγίγνεται, ἀπὸ δὲ τῆς ἑσπερίας ἐπιτολῆς\nἐπὶ τὴν ἑῴαν δύσιν παραγίγνεται, ἀπὸ δὲ τῆς ἑῴας\nδύσεως ἐπὶ τὴν ἑσπερίαν δύσιν, ἀπὸ δὲ τῆς ἑσπερίας\nδύσεως ἐπὶ τὴν ἑῴαν ἐπιτολήν, καὶ ἀπὸ μὲν τῆς\nἑσπερίας δύσεως ἐπὶ τὴν ἑῴαν ἐπιτολὴν διʼ ἡμερῶν λʹ,\nκαὶ τοῦτον τὸν χρόνον οὔτε ἀνατέλλον οὔτε δῦνον\nὁρᾶται, ἀπὸ δὲ τῆς ἑῴας ἐπιτολῆς ἐπὶ τὴν ἑσπερίαν\nἐπιτολὴν διὰ πέντε μηνῶν παραγίγνεται, καὶ τοῦτον\nτὸν χρόνον ἀνατέλλον θεωρηθήσεται, ἀπὸ δὲ τῆς\nἑσπερίας ἐπιτολῆς ἐπὶ τὴν ἑῴαν δύσιν παρέσται διʼ\nἡμερῶν λʹ, καὶ οὔτε ἀνατέλλον οὔτε δυόμενον φαόνεται,\nἀπὸ δὲ τῆς ἑῴας δύσεως ἐπὶ τὴν ἑσπερίαν\nδύσιν διὰ πέντε μηνῶν παραγίγνεται, καὶ τοῦτον τὸν\nχρόνον δυόμενον ὁρᾶται.\nἜστω ὁρίζων ὁ ΑΒ τὸ φανερὸν καὶ τὸ ἀφανὲς\nτῆς σφαίρας, ζῳδιακὸς δὲ ὁ Γ∠, καὶ ἄστρον τι ἔστω\nἐπὶ τῆς ἀνατολῆς τὸ ∠, καὶ ἀπειλήφθω ἡμίσους ζῳδίου\nπεριφέρεια ἡ ∠Ε, καὶ πάλιν ἡ ΖΓ καὶ ἡ ΓΗ\nκαὶ ἡ Θ∠· φανερὸν\nδὴ ὅτι τοῦ ἡλίου ἐπὶ\nτοῦ Ε σημείου ὄντος\nτὸ ∠ ἄστρον ἑῴαν\nἐπιτολὴν ποιεῖται.\nἔστω δὲ ἣν πορεύεται\nὁ ἥλιος ἐν τῇ\nνυκτὶ περιφέρεια ἡ\nΕΚ, καὶ τῇ ΕΚ ἴση\nἀπειλήφθω ἡ ∠Λ.\nκαὶ κοινὴ ἡ ∠Ε ὅλη ἄρα ἡ ∠Ε ὅλῃ τῇ ΛΚ ἴση ἐστίν.\nἡμίσους δὲ ζῳδίου ἐστὶν ἡ ∠Ε· ἡμίσους ἄρα καὶ ἡ ΛΚ\nτοῦ ἄρα ἡλίου ἐπὶ τοῦ Κ ὄντος τὸ Λ ἄστρον ἐπιτελλόμενον\nὁρᾶται ἑῷον. καὶ προανατέλλει αὐτοῦ τὸ ∠.\nκαὶ τοῦτο αἰεὶ ἔσται ἕως ἂν ὁ ἥλιος ἀφίκηται ἐπὶ τὸ\nΖ σημεῖον. καὶ γενομένου ἐπὶ τὸ Ζ καὶ ἀπέχοντος\nἡμίσους ζῳδίου περιφέρειαν τὴν ΓΖ, τὸ ∠ ἄστρον\nἑσπερίαν ἐπιτολὴν ποιεῖται· τὸ ἄρα ∠ ἄστρον ἀπὸ\nἑῴας ἐπιτολῆς ἐπὶ ἑσπερίαν ἐπιτολὴν παραγίγνεται διὰ\nπενταμήνου· πέντε γὰρ ζῳδίων ἐστὶν ἡ ΕΖ περιφέρεια,\nκαὶ φανερὸν ὅτι πέντε ζῴδια διὰ πενταμήνου διέρχεται.\nὉμοίως δὴ δειχθήσεται καὶ τὰ λοιπὰ τὰ διὰ τῆς\nπροτάσεως. ἀκολούθως γὰρ τὴν ΖΓ περιφέρειαν διελθὼν\nὁ ἥλιος ἑνὸς ζῳδίου οὖσαν τὴν ἑῴαν δύσιν ποιεῖ\nτῷ ∠ ἄστρῳ· καὶ φανερὸν ὡς διὰ ἡμερῶν τριάκοντα.\nἔτι δὲ τὴν ΗΘ διελθὼν πέντε ζῳδίων οὖσαν τὴν\nἑσπερίαν δύσιν ποιεῖ τῷ ∠ ἄστρῳ καὶ διὰ μηνῶν\nπέντε. πάλιν δὲ τὴν Θ∠E ὁ ἥλιος διερχόμενος καὶ\nἐπὶ τὸ Ε παραγενόμενος τὴν ἑῴαν ἀνατολὴν ποιεῖ\nτῷ ∠ ἄστρῳ καὶ διὰ ἡμερῶν λʹ ἑνὸς γὰρ ζῳδίου\nδίεισιν περιφέρειαν.\nζ΄. Ὅσα ἀπολαμβάνεται ὑπὸ τοῦ ζῳδιακοῦ ἐπὶ τὰ\nπρὸς ἄρκτους, ἐκείνων αἱ ἑῷαι δύσεις τῶν ἑῴων ἐπιτολῶν\nπροηγοῦνται, ὅσα δὲ ἀπολαμβάνεται ὑπὸ τοῦ\nζῳδιακοῦ ἐπὶ τὰ πρὸς μεσημβρίαν, ἐκείνων αἱ ἐῷαι\nἐπιτολαὶ τῶν ἑῴων δύσεων προηγοῦνται.\nἜστω ὁρίζων ὁ ΑΒ, ὁ δὲ τῶν ζῳδίων κύκλος ὁ\n\n\n\n\n\n\nΓ∠, καὶ ἄστρον τι ἐπὶ τῆς ἀνατολῆς ἔστω τὸ ∠,\nβορειότερον δὲ τὸ Η· τὸ ἄρα ∠ ἄστρον τῷ Η ἄστρῳ,\nἅμα μὲν ἀνατέλλει, οὐχ ἅμα δὲ δύνει· ὥστε τῶν ἑπομένων\nτινὶ τῷ ∠ ἄστρῳ τὸ Η συνδύσεται. συνδυνέτω\nτῷ Θ, καὶ ἔστω τῷ Θ κατὰ διάμετρον τὸ Ε,\nκαὶ ἀπειλήφθω ἡμίσους ζῳδίου περιφέρεια ἡ ∠Κ, καὶ\nἔτι ἡ ΕΛ. καὶ ἐπεὶ\nτοῦ ἡλίου ἐπὶ τοῦ\nΚ ὄντος τὸ ∠ ἑῷον\nἀνατέλλει, τῷ δὲ\n∠ ἅμα ἀνατέλλει\nτὸ Η, τοῦ ἄρα\nἡλίου ἐπὶ τοῦ Κ\nὄντος τὸ Η ἑῷον\nἀνατέλλει. πάλιν ἑῷον δύνει.\nἐπεὶ τοῦ ἡλίου ἐπὶ\nτοῦ Λ τόπου ὄντος τὸ Ε ἑῷον ἀνατέλλει, τοῦ δὲ Ε\nἀνατέλλοντος τὸ Θ δύνει καὶ τὸ Η, τοῦ ἄρα ἡλίου\nἐπὶ τοῦ Λ ὄντος τὸ Η ἑῷον δύνει· συνδύνει γὰρ τὸ\nΗ τῷ Θ. ἀλλὰ καὶ ἐπὶ τοῦ Κ ὄντος ἑῷον ἀνατέλλει·\nὥστε ἐν ᾧ ὁ ἥλιος τὴν ΚΓΕΛ περιφέρειαν δίεισιν,\nτὸ Η ἄστρον ἑῷον δύνει. καὶ ἔστι μείζων ἡ ΚΓΕΛ\nπεριφέρεια τῆς Λ∠Κ περιφερείας, καὶ προηγεῖται τὸ Λ\nτοῦ Κ ἀπὸ ἄρα ἑῴας ἀνατολῆς ἐπὶ ἑῴαν δύσιν παραγίγνεται\n\n\n\n\n\nὕστερον, καὶ ἀπὸ ἑῴας δύσεως ἐπὶ ἑῴαν ἀνατολὴν\nπρότερον.\nΠάλιν ἔστω ἐπὶ τῆς ἀνατολῆς νοτιώτερον τὸ Μ\nἄστρον. καὶ ἐπεὶ τὸ Μ ἄστρον τῷ μὲν ∠ ἄστρῳ ἅμα\nἀνατέλλον πρότερον δύνει, τῶν προηγουμένων τινὶ\nαὐτοῦ τὸ Μ συνδύσεται. συνδυνέτω τῷ Ν, καὶ ἔστω\nτῷ Ν κατὰ διάμετρον τὸ Ξ, καὶ ἀπειλήφθω ἡμίσους\nζῳδίου περιφέρεια ἡ ΞΟ. καὶ ἐπεὶ τοῦ ἡλίου ἐπὶ\nτοῦ Κ ὄντος τὸ ∠ ἑῷον ἀνατέλλει, καὶ τὸ Μ ἑῷον\nἀνατέλλει. πάλιν ἐπεὶ τοῦ ἡλίου ὄντος ἐπὶ τοῦ Ο τὸ\nμὲν ἑῷον ἀνατέλλει, τὸ ἄρα Ν δύνει. τοῦ δὲ Ν\nδύνοντος καὶ τὸ Μ δύνει, ὥστε καὶ τοῦ ἡλίου ἐπὶ\nτοῦ Ο ὄντος τὸ M ἑῷον δύνει. ἀλλὰ μὴν καὶ ἐπὶ\nτοῦ Κ ὄντος ἑῷον ἀνέτελλεν. καὶ ἔστιν ἐλάττων ὁ\n\n\n\n\n\nχρόνος ἐν ᾧ ὁ ἥλιος τὴν ΚΟ περιφέρειαν διέρχεται,\nκαὶ προηγεῖται τὸ Κ τοῦ Ο ἀπὸ ἄρα τῆς ἑῴας δύσεως\nἐπὶ ἑῴαν ἀνατολὴν παρέσται ὕστερον, καὶ ἀπὸ ἑῴας\nἀνατολῆς ἐπὶ ἑῴαν δύσιν πρότερον.\nηʹ. Ὅσα ἀπολαμβάνεται ὑπὸ τοῦ ζῳδιακοῦ κατὰ\nτὰς ἀνατολὰς ἐπὶ τὰ πρὸς ἄρκτους, ἐκείνων αἱ ἑσπέριαι\nδύσεις προηγοῦνται τῶν ἑσπερίων ἐπιτολῶν, ὅσα δὲ\nπρὸς μεσημβρίαν ὑπὸ τοῦ ζῳδιακοῦ ἀπολαμβάνεται,\nἐκείνων αἱ ἑσπέριαι ἀνατολαὶ προηγοῦνται τῶν ἑσπερίων\nδύσεων.\nἜστω ὁρίζων ὁ ΑΒ καὶ ὁ τῶν ζῳδίων κύκλος ὁ\nΓ∠, καὶ ἄστρον τι ἐπὶ τῆς ἀνατολῆς ἐπὶ τὰ πρὸς\nἄρκτους ἔστω τὸ Η τὸ ἄρα Η ἅμα μὲν τῷ ∠ ἀνατέλλει,\nοὐχ ἅμα δὲ δύνει· τῶν ἄρα ἑπομένων τινὶ\nτῷ ∠ ἄστρῳ συνδύσεται τὸ Η. συνδυνέτω τῷ Θ,\nκαὶ ἀπειλήφθω ἡμίσους ζῳδίου περιφέρεια ἡ ΘΚ, καὶ\nἔτι ἡ ΓΛ. ἐπεὶ τοῦ ἡλίου ἐπὶ τοῦ Κ ὄντος τὸ Θ\nἑσπέριον δύνει, τοῦ δὲ Θ δύνοντος καὶ τὸ Η δύνει,\n\n\n\n\n\n\nτοῦ ἄρα ἡλίου ἐπὶ τοῦ Κ ὄντος τὸ Η ἑσπέριον δύνει.\nπάλιν ἐπεὶ τοῦ ἡλίου ὄντος ἐπὶ τοῦ Λ τὸ Γ ἑσπέριον\nδύνει, τοῦ δὲ Γ δύνοντος τὸ ἑσπέριον ἀνατέλλει,\nτοῦ ἄρα ἡλίου ἐπὶ τοῦ Λ ὄντος τὸ Η ἑσπέριον ἀνατέλλει·\nμείζων ἄρα ὁ χρόνος ἐν ὁ ἥλιος τὴν Λ∠Κ\nπεριφέρειαν διέρχεται ἢ τὴν ΚΛ ἀπὸ ἄρα τῆς ἑσπερίας\nἀνατολῆς ἐπὶ τὴν ἑσπερίαν δύσιν παραγίγνεται\nὕστερον, καὶ ἀπὸ τῆς ἑσπερίας δύσεως ἐπὶ τὴν ἑσπερίαν\nἀνατολὴν πρότερον.\nΠάλιν εἰλήφθω ἄστρον πρὸς μεσημβρίαν τὸ Μ.\nκαὶ ἐπεὶ οὐχ ἅμα μὲν τῷ ∠ τὸ Μ δύνει, ἅμα δὲ\nἀνατέλλει, ὥστε συνδύσεται τῶν ἡγουμένων τινὶ τοῦ ∠.\nσυνδυνέτω τῷ Ξ, καὶ ἀπειλήφθω ἡμίσους ζῳδίου περιφέρεια\nἡ ΝΞ. ἐπεὶ τοῦ ἡλίου ἐπὶ τοῦ Ν ὄντος τὸ Ξ\nἑσπέριον δύνει, τοῦ δὲ Ξ δύνοντος τὸ Μ δύνει, τοῦ\nἄρα ἡλίου ἐπὶ τοῦ Ν ὄντος τὸ Μ ἑσπέριον δύνει.\nπάλιν ἐπεὶ τοῦ ἡλίου ἐπὶ τοῦ Λ ὄντος τὸ Γ ἑσπέριον\nδύνει, τοῦ δὲ Γ δύνοντος τὸ ∠ ἑσπέριον ἀνατέλλει,\nκαὶ τοῦ ἄρα ἡλίου ἐπὶ τοῦ Λ ὄντος τὸ ∠ ἑσπέριον\nἀνατέλλει. συνανατέλλει δὲ τὸ ∠ τῷ Μ ὥστε κατὰ\nμὲν τοῦ Λ ὄντος τοῦ ἡλίου τὸ Μ ἑσπέριον ἀνατέλλει,\nκατὰ δὲ τοῦ Ν ἑσπέριον δύνει. καὶ ἔστιν ἡ ΛΓΝ\nπεριφέρεια τῆς ΝΔΛ ἐλάσσων· ἀπὸ ἄρα τῆς ἑσπερίας\nδύσεως ἐπὶ τὴν ἑσπερίαν ἀνατολὴν παραγίγνεται ὕστερον,\n\n\n\n\n\n\nκαὶ ἀπὸ τῆς ἑσπερίας ἀνατολῆς ἐπὶ τὴν ἑσπερίαν\nδύσιν πρότερον.\nθʹ, Τῶν ἐπὶ τοῦ αὐτοῦ κύκλου φερομένων ἄστρων\nὅσα ἀπολαμβάνεται ὑπὸ τοῦ ζῳδιακοῦ ἐπὶ τὰ πρὸς\nἄρκτους, ἐκεῖνα ἐλάσσονα χρόνον κρύψιν ἄξει τῶν ἐπὶ\nτὰ νότια τοῦ ζῳδιακοῦ.\nἜστω ὁρίζων ὁ ΑΓΒ∠,\nμεσημβρινὸς δὲ ὁ ΑΒ, ὁ δὲ\nτῶν ζῳδίων ὁ Γ∠, καὶ γεγράφθω\nπαράλληλος κύκλος ὁ\nΗΘ, καὶ ἔστω ἐπʼ αὐτοῦ δύο\nἄστρα τὰ Η Κ, βορειότερον\nμὲν τοῦ ζῳδιακοῦ τὸ Η, νοτιώτερον\nδὲ τὸ Κ· λέγω ὅτι τὸ Η\nτοῦ Κ ἐλάσσονα χρόνον κρύψιν\nἄγει.\nἘπεὶ γὰρ δύο ἄστρα ἐστὶν τὰ Η Κ, βορειότερον\nμὲν τὸ Η, νοτιώτερον δὲ τὸ Κ, ἐπὶ δὲ τοῦ ζῳδιακοῦ\nτὸ Ε, ἐλάσσονα χρόνον κρύψιν ἄγει τὸ τοῦ Ε.\nκαὶ ἐπεὶ ἐπὶ τοῦ μεσημβρινοῦ δύο ἄστρα ἐστὶν τὰ Ε Κ,\nβορειότερον μὲν τὸ Ε, νοτιώτερον δὲ τὸ Κ, ἐλάσσονα\nχρόνον κρύψιν ἄξει τὸ Ε τοῦ Κ. ἀλλὰ τὸ Η τοῦ Ε\nἐλάσσονα χρόνον κρύψιν ἄγει· τὸ Η ἄρα τοῦ Κ ἐλάσσονα\nχρόνον κρύψιν ἄξει.\nιʹ. Τοῖς ἀπολαμβανομένοις ὑπὸ τοῦ ζῳδιακοῦ κατὰ\nτὰς ἀνατολὰς ἐπὶ τὰ πρὸς ἄρκτους μέρη, ἐὰν τὰ συνδύνοντα\nἀπέχῃ τῶν συνανατελλόντων αὐτοῖς ἔλαττον\nἡμίσους ζῳδίου, ἐκεῖνα ἀπὸ τῆς ἑῴας ἐπιτολῆς ἐπὶ\nτὴν ἑσπερίαν ἐπιτολὴν παραγίγνεται διὰ πενταμήνου\nκαὶ τοῦτον τὸν χρόνον ἀνατέλλοντα θεωρηθήσεται,\nἀπὸ δὲ τῆς ἑσπερίας ἐπιτολῆς ἐπὶ τὴν ἑῴαν δύσιν διὰ\nπλειόνων ἢ τριάκοντα ἡμερῶν καὶ τοῦτον τὸν χρόνον\nκρύψιν ἄξει, ἀπὸ δὲ τῆς ἑῴας δύσεως ἐπὶ τὴν ἑσπερίαν\nδύσιν διὰ πενταμήνου καὶ τοῦτον τὸν χρόνον\nδύνοντα ὁραθήσεται, ἀπὸ δὲ τῆς ἑσπερίας δύσεως ἐπὶ\nτὴν ἑῴαν ἐπιτολὴν διʼ ἐλαττόνων ἥξει ἢ τριάκοντα\nμερῶν καὶ τοῦτον τὸν χρόνον κρύψιν ἄξει.\nἜστω ὁρίζων ὁ ΑΓ Β, ὁ δὲ τῶν ζῳδίων ὁ Γ∠, καὶ\nἄστρον τι ἔστω ἐπὶ τοῦ\nὁρίζοντος ἐπὶ τῆς ἀνατολῆς\nπρὸς ἄρκτους τὸ\nΕ τὸ δὴ Ε ἅμα μὲν\nτῷ ∠ ἀνατέλλει, οὐχ\nἅμα δὲ αὐτῷ δύνει·\nτῶν ἄρα ἑπομένων\nτινὶ τῷ ∠ συνδύνει.\nσυνδυνέτω τῷ Η ἡ\nἄρα Η∠ ἐλάττων ἐστὶν ἡμίσους ζῳδίου (τοῦτο γὰρ ἐν\nτῇ προτάσει βούλεται ὑποκεῖσθαι), καὶ ἀπειλήφθω\n\n\n\n\n\nἡμίσους ζῳδίου περιφέρεια ἡ ∠Θ, καὶ ἔτι ἡ ΚΓ, καὶ\nἔστω τῷ κατὰ διάμετρον τὸ Λ, καὶ ἀπειλήφθω\nἡμίσους ζῳδίου περιφέρεια ἡ ΛΜ, καὶ ἔτι ἡ Ν∠Η.\nἐπεὶ τοῦ ἡλίου ἐπὶ τοῦ ἑῴα\nΘ ὄντος τὸ ∠ ἑῷον δύσις\nἀνατέλλει, καὶ τὸ Ε,\nπάλιν ἐπεὶ τοῦ ἡλίου\nἐπὶ τοῦ Κ ὄντος τὸ Γ\nἑσπέριον δύνει (προδύνει\nγὰρ τὸ Κ τοῦ\nΓ), τοῦ δὲ Γ δύνον.\nτος τὸ ∠ ἀνατέλλει,\nκαὶ τὸ Ε, τοῦ ἄρα ἡλίου ἐπὶ τοῦ Κ ὄντος τὸ Ε\nἑσπέριον ἀνατέλλει· ἀπὸ ἄρα ἑῴας ἐπιτολῆς ἐπὶ ἑσπερίαν\nἐπιτολὴν παραγίγνεται τὸ Ε ἄστρον ἐν ᾧ ὁ ἥλιος\nτὴν ΘΚ περιφέρειαν διέρχεται. καὶ ἔστιν ἡ ΘΚ πέντε\nμηνῶν. καὶ ἐπεὶ τοῦ ἡλίου ἐπὶ τοῦ Μ ὄντος τὸ μὲν Λ\nἑῷον ἀνατέλλει (προανατέλλει γὰρ τὸ Λ τοῦ Μ), τοῦ\nδὲ Λ ἀνατέλλοντος τὸ Η δύνει, καὶ τὸ Ε, τοῦ ἄρα\nἡλίου ἐπὶ τοῦ M ὄντος τὸ Ε ἑῷον δύνει· τὸ ἄρα Ε\nἄστρον παραγίγνεται ἀπὸ ἑσπερίας ἐπιτολῆς ἐπὶ ἑῴαν\nδύσιν ἐν ᾧ ὁ ἥλιος τὴν ΚΓΜ περιφέρειαν διέρχεται.\nκαὶ ἔστι μείζων ζῳδίου. πάλιν ἐπεὶ τοῦ ἡλίου ἐπὶ\nτοῦ Ν ὄντος τὸ ἑσπέριον δύνει (προδύνει γὰρ τοῦ\nΗ τὸ Ν), τοῦ δὲ Η δύνοντος καὶ τὸ Ε ἐσπέριον\n\n\n\n\nδύνει, τοῦ ἄρα ἡλίου ἐπὶ τοῦ Ν ὄντος τὸ Ε ἑσπέριον\nδύνει· ἀπὸ ἄρα τῆς ἑῴας δύσεως ἐπὶ τὴν ἑσπερίαν\nδύσιν παραγίγνεται τὸ Ε ἄστρον ἐν ᾧ ὁ ἥλιος τὴν ΜΝ\nπεριφέρειαν διέρχεται. καὶ ἔστιν ἡ ΜΝ πέντε μηνῶν. ἐν\nᾧ δὲ ὁ ἥλιος τὴν Ν∠Θ περιφέρειαν διαπορεύεται, τὸ Ε\nκρύψιν ἄγει. καὶ ἔστιν ἡ Ν∠Θ ἐλάσσων ζῳδίου.\nια΄. Ὅσα τῶν ἄστρων ἀπολαμβάνεται ὑπὸ τοῦ ζῳδιακοῦ\nἐπὶ τὰ πρὸς μεσημβρίαν, ἐκείνοις ἐὰν τὰ\nσυνεπιτέλλοντα ἀπὸ τῶν συνδυνόντων ἀπέχῃ ἐλάττονα\nἡμίσους ζῳδίου περιφέρειαν, ἐκεῖνα ἀπὸ τῆς ἑῴας ἀνατολῆς\nἐχομένην τὴν ἑσπερίαν ἐπιτολὴν ποιήσεται, ἔπειτα\nτὴν ἑῴαν δύσιν διʼ ἐλασσόνων ἢ λ΄ ἡμερῶν, εἶτα τὴν\nἑσπερίαν δύσιν, εἶτα τὴν έῴαν ἐπιτολήν, κρύψιντε πλείονα\nχρόνον ἄξει τῶν ἐπὶ τοῦ ζῳδιακοῦ τεταγμένων ἄστρων.\nἜστω ὁρίζων ὁ ΑΒ, ὁ δὲ τῶν ζῳδίων ὁ Γ∠, καὶ\nεἰλήφθω ἄστρα δύο ἐπὶ τῆς ἀνατολῆς τὰ ∠ Ε, καὶ\nτὸ Ε τῷ ∠ ἅμα ἀνατελλέτω, πρότερον δὲ δυνέτω·\nτῶν ἄρα προηγουμένων τινὶ συνδύνει. συνδυνέτω τῷ\nΖ· ἡ ἄρα Ζ∠ περιφέρεια ἐλάττων ἐστὶν ἡμίσους ζῳδίου.\n\n\n\n\n\n\n\nἔστω τῷ Ζ κατὰ διάμετρον τὸ Η· καὶ ἡ ΓΗ\nἄρα ἐλάσσων ἐστὶν ἡμίσους ζῳδίου. καὶ ἀπειλήφθω\nἡμίσους ζωδίου περιφέρεια ἡ ΓΘ, καὶ ἡ ΗΓΚ, καὶ\nἔτι ἢ τε ∠Α καὶ ἡ ΜΖ. ἐπεὶ τοῦ ἡλίου ἐπὶ τοῦ Λ\nὄντος τὸ ∠ ἑῷον ἀνατέλλει, καὶ τὸ Ε, πάλιν ἐπεὶ τοῦ\nἡλίου ἐπὶ τοῦ Θ ὄντος τὸ Γ ἑσπέριον δύνει, τοῦ δὲ Γ\nδύνοντος τὸ ∠ ἀνατέλλει, καὶ τὸ Ε, τοῦ ἄρα ἡλίου\nἐπὶ τοῦ Θ ὄντος, καὶ\nδύνοντος τοῦ Γ, τὸ\nΕ ἑσπέριον ἀνατέλλει.\nπάλιν ἐπεὶ τοῦ ἡλίου\nἐπὶ τοῦ Κ ὄντος τὸ Η\nἑῷον ἀνατέλλει, τοῦ\nδὲ Η ἀνατέλλοντος τὸ\nκατὰ διάμετρον τὸ Ζ\nδύνει, τοῦ δὲ Ζ δύνοντος\nκαὶ τὸ Ε δύνει,\nτοῦ ἄρα ἡλίου ἐπὶ τοῦ Κ ὄντος τὸ Ε ἑῷον δύνει.\nκαὶ ἔστιν ἐλάσσων ζῳδίου ἡ ΘΗΓΚ. πάλιν ἐπεὶ τοῦ\nἡλίου ἐπὶ τοῦ Μ ὄντος τὸ Ζ ἑσπέριον δύνει, τοῦ δὲ Ζ\nδύνοντος καὶ τὸ Ε δύνει, τοῦ ἄρα ἡλίου ἐπὶ τοῦ Μ\nὄντος τὸ Ε ἑσπέριον δύνει· ἀπὸ ἄρα τῆς ἑσπερίας\nδύσεως ἐπὶ τὴν ἑῴαν ἀνατολὴν παραγίγνεται ἐν ᾧ ὁ\nἥλιος τὴν Μ∠Λ περιφέρειαν δίεισιν. καὶ ἔστιν ἡ Μ∠Λ\nμείζων ζῳδίου.\nιβ΄. Ὅσα τῶν ἄστρων ἀπολαμβάνεται ὑπὸ τοῦ ζῳδιακοῦ\nκατὰ τὰς ἀνατολὰς ἐπὶ τὰ πρὸς μεσημβρίαν,\n\n\n\nἐὰν τὰ συνανατέλλοντα τῶν συνδυνόντων ἀπέχῃ ζῳδίου\nπεριφέρειαν, ἐκεῖνα τῇ αὐτῇ νυκτὶ καὶ ἑσπέρια\nἐπιτέλλει καὶ ἑῷα δύνει, καὶ πλείονα χρόνον κρύψιν\nἄξει τῶν ἐπὶ τοῦ ζῳδιακοῦ τεταγμένων ἄστρων.\nἜστω ὁρίζων ὁ ΑΒ, ὁ δὲ τῶν ζῳδίων ὁ Γ∠, καὶ\nἄστρον ἐπὶ τῆς ἀνατολῆς ἔστω πρὸς μεσημβρίαν τὸ Ε,\nκαὶ τὸ Ε τῷ ∠ συνανατελλέτω· τῶν ἄρα ἡγουμένων\nτινὶ τῷ ∠ συνδύνει. συνδυνέτω τῷ Ζ· ἡ ἄρα ∠Ζ\nζῳδίου ἐστίν. καὶ τῷ Ζ κατὰ διάμετρον ἔστω τὸ Θ· καὶ\nἡ ΓΘ ἄρα ζῳδίου ἐστίν. ἑσπερια\nκαὶ τετμήσθω ἡ ΓΘ δίχα δύσις\nκατὰ τὸ Κ σημεῖον, καὶ\nἀπειλήφθω ἡμίσους ζῳδίου\nπεριφέρεια ἡ ΖΗ, καὶ\nἔτι ἡ Λ∠. ἐπεὶ τοῦ ἡλίοα\nἐπὶ τοῦ Λ ὄντος τὸ ∠\nἄστρον ἑῷον ἀνατέλλει, ἑσπερία ἑῴα\nκαὶ τὸ Ε, πάλιν ἐπεὶ τοῦ ἀνατολή ἀνατολή\nἡλίου ἐπὶ τοῦ Κ ὄντοῃ ἑῴα δύσις\nτὸ Γ ἄστρον ἑσπέριον δύνει (ἡμίσους γάρ ἐστιν ἡ ΓΚ),\nτοῦ δὲ Γ δύνοντος τὸ ∠ ἀνατέλλει, καὶ το Ε, τοῦ ἄρα\nἡλίου ἐπὶ τοῦ Κ ὄντος τὸ Ε ἑσπέριον ἀνατέλλει. πάλιν\nἐπεὶ τοῦ ἡλίου ἐπὶ τοῦ Κ ὄντος τὸ Θ ἑῷον ἀνατέλλει,\nτοῦ δὲ Θ ἀνατέλλοντος τὸ Ζ δύνει, τοῦ δὲ Ζ δύνοντος\nκαὶ τὸ Ε δύνει, τοῦ ἄρα ἡλίου ἐπὶ τοῦ Κ ὄντος τὸ Ε\nἑῷον δύνει. ἀλλὰ μὴν καὶ ἐπὶ τοῦ Κ ὄντος τὸ Ε ἔσπέριον\n\n\n\n\nἀνατέλλει· ἐν τῇ ἄρα αὐτῇ νυκτὶ τὸ Ε ἄστρον ἑσπέριόν\nτε ἀνατέλλει καὶ ἑῷον δύνει. πάλιν ἐπεὶ τοῦ\nἡλίου ἐπὶ τοῦ Η ὄντος τὸ Ζ ἄστρον ἑσπέριον δύνει,\nτοῦ δὲ Ζ δύνοντος καὶ τὸ Ε δύνει, τοῦ ἄρα ἡλίου\nἐπὶ τοῦ ὄντος τὸ Ε ἑσπέριον δύσεται. ἀλλὰ μὴν\nκαὶ ἐπὶ τοῦ Λ ὄντος ἑῷον ἀνατέλλει· κρύψιν ἄρα ἄξει\nἐν ᾧ ὁ ἥλιος τὴν Η∠Λ περιφέρειαν διέρχεται.\nιγʹ. Τοῖς ἀπολαμβανομένοις ἄστροις ὑπὸ τοῦ ζῳδιακοῦ\nκατὰ τὰς δύσεις ἐπὶ τὰ πρὸς ἄρκτους ἐὰν τὰ\nσυνδύνοντα ἀπὸ τῶν συνανατελλόντων ἄστρων ἀπέχῃ\nἐλάττονα ἡμίσους ζῳδίου περιφέρειαν, ἐκεῖνα ἀπὸ τῆς\nἑῴας ἐπιτολῆς ἐχομένην τὴν ἑσπερίαν ἔπιτολὴν ποιήσεται,\nεἶτα τὴν ἑῴαν δύσιν, εἶτα τὴν ἑσπερίαν δύσιν,\nἐλάττονα δὲ χρόνον κρύψιν ἄξει τῶν ἐπὶ τοῦ ζῳδιακοῦ\nτεταγμένων ἄστρων.\nἜστω ὁρίζων ὁ ΑΒ, ὁ δὲ τῶν ζῳδίων ὁ Γ∠, καὶ\nἄστρον τι ἐπὶ τῆς δύσεως πρὸς ἄρκτους ἔστω τὸ Ε,\nσυνδῦνον μὲν τῷ Γ, συνανατέλλον δὲ τῶν προηγουμένων\nτινὶ τοῦ Γ τῷ Ζ· ἡ ἄρα ΓΖ ἐλάττων ἐστὶν\n\n\n\n\n\n\n\nἡμίσους ζῳδίου. ἔστω τῷ Ζ κατὰ διάμετρον τὸ Η,\nκαὶ ἀπειλήφθω ἡμίσους ζῳδίου περιφέρεια ἥ τε ΘΓ\nκαὶ ἡ ΚΓΖ καὶ ἡ ΛΗ καὶ ἔτι ἡ ∠Μ. ἐπεὶ τοῦ ἡλίου\nἐπὶ τοῦ Κ ὄντος τὸ Ζ ἑῷον ἀνατέλλει, καὶ τὸ Ε,\nπάλιν ἐπεὶ τοῦ ἡλίου ἐπὶ τοῦ Λ ὄντος τὸ Η ἑσπέριον\nδύνει, καὶ τὸ Ζ ἑσπέριον ἀνατέλλει,\nκαὶ τὸ Ε, πάλιν ἐπεὶ\nτοῦ ἡλίου ἐπὶ τοῦ Μ ὄντος\nτὸ ∠ ἑῷον ἀνατέλλει, τοῦ\nδὲ ∠ ἀνατέλλοντος τὸ Γ δύνει,\nκαὶ τὸ Ε, τοῦ ἄρα ἡλίου\nἐπὶ τοῦ Μ ὄντος τὸ Ε ἑῷον\nδύνει. πάλιν ἐπεὶ τοῦ ἡλίου\nἐπὶ τοῦ Θ ὄντος τὸ Γ ἑσπέριον\nδύνει, καὶ τὸ Ε, κατὰ δὲ τὸ Κ\nἑῷον ἀνατέλλει, ἀπὸ ἄρα τῆς ἑῴας ἀνατολῆς ἐπὶ τὴν ἑσπερίαν\nἀνατολὴν τὸ Ε παραγίγνεται, ἀπὸ δὲ τῆς ἑσπερίας\nἀνατολῆς ἐπὶ τὴν ἑῴαν δύσιν, καὶ ἀπὸ τῆς ἑῴας δύσεως ἐπὶ\nτὴν ἑσπερίαν δύσιν, καὶ κρύψιν ἄγει ἐν ᾧ ὁ ἥλιος τὴν ΘΓΚ\nπεριφέρειαν διέρχεται, ἥτις ἐστὶν ἐλάσσων ζῳδίου· ὥστε\nἐλάσσονα χρόνον κρύψιν ἄγει τῶν ἐπὶ τοῦ ζῳδιακοῦ.\nιδ΄. Τοῖς ἀπολαμβανομένοις ὑπὸ τοῦ ζῳδιακοῦ κατὰ\nτὰς δύσεις ἐπὶ τὰ πρὸς ἄρκτους ἐὰν τὰ συνδύνοντα ἀπὸ\nτῶν συνανατελλόντων ἀπέχῃ ζῳδίου περιφέρειαν, ἐκεῖνα\nκρύψιν οὐκ ἄξει ἀλλὰ τῆς αὐτῆς νυκτὸς ἑῷά τε ἐπιτέλλοντα\nκαὶ ἑσπέρια δύνοντα φανήσεται, καὶ μείζονα\nχρόνον κρύψιν ἄξει τῶν ἐπὶ τοῦ ζῳδιακοῦ τεταγμένων\nτὴν ἑσπερίαν ἐπιτολὴν καὶ ἑῴαν δύσιν ποιουμένων.\nἜστω ὁρίζων ὁ ΑΒ, ὁ δὲ τῶν ζῳδίων ὁ Γ∠, καὶ\nἄστρον τι ἐπὶ τῆς δύσεως ἐπὶ τὰ πρὸς ἄρκτους ἔστω\nτὸ Ε, καὶ συνανατελλέτω μὲν τῷ Ζ, συνδυνέτω δὲ\nτῷ Γ· ζῳδίου ἄρα περιφέρεια ἡ ΓΖ· λέγω ὅτι τὸ Ε\nἄστρον [κρύψιν οὐχ ἔξει ἀλλὰ] τῆς αὐτῆς νυκτὸς καὶ\nἑῷον ἀνατέλλει καὶ ἑσπέριον δύνει.\nἜστω γὰρ τῷ Ζ κατὰ διάμετρον\nτὸ Η, καὶ τετμήσθω\nἡ ΓΖ δίχα κατὰ τὸ Θ σημεῖον,\nκαὶ ἀπειλήφθω ἡμίσους\nζῳδίου περιφέρεια ἡ ΗΚ, καὶ\nἔτι ἡ ∠Λ. ἐπεὶ τοῦ ἡλίου ἐπὶ\nτοῦ Θ ὄντος τὸ ἑῷον ἀνατέλλει,\nκαὶ τὸ Ε ἄρα ἑῷον\nἀνατέλλει, τὸ δὲ Γ ἐσπέριον\nδύνει, καὶ τὸ Ε ἄρα, ἔν τῇ\nαὐτῇ νυκτὶ ἄρα τὸ Ε ἄστρον καὶ ἑῷον ἀνατέλλει καὶ\nἑσπέριον δύνει.\nΠάλιν ἐπεὶ τοῦ ἡλίου ἐπὶ τοῦ Κ ὄντος τὸ Η\nἑσπέριον δύνει, τοῦ δὲ Η δύνοντος τὸ Ζ ἀνατέλλει,\nκαὶ τὸ Ε, τοῦ ἄρα ἡλίου ἐπὶ τοῦ Κ ὄντος τὸ Ε\nἑσπέριον ἀνατέλλει. πάλιν ἐπεὶ τοῦ ἡλίου ἐπὶ τοῦ Λ\nὄντος τὸ ∠ ἑῷον ἀνατέλλει, τοῦ δὲ ∠ ἀνατέλλοντος\nτὸ Γ δύνει, καὶ τὸ Ε, τοῦ ἄρα ἡλίου ἐπὶ τοῦ Λ ὄντος\nτὸ Ε ἑῷον δύνει.\nιε΄. Ὅσα τῶν ἄστρων ἀπολαμβάνεται ὑπὸ τοῦ ζῳδιακοῦ\nκατὰ τὰς δύσεις ἐπὶ τὰ πρὸς ἄρκτους, τούτοις\n\n\n\n\nἐὰν τὰ συνδύνοντα ἀπὸ τῶν συνανατελλόντων ἀπέχῃ\nπλέον ζῳδίου περιφερείας, ἐκεῖνα οὐκ ἄξει κρύψιν,\nἀλλὰ τῆς αὐτῆς νυκτὸς ἑῷά τε ἐπιτέλλει καὶ ἑσπέρια\nδύνει ἀπὸ τῆς ἑῴας ἐπιτολῆς μέχρι τῆς ἑσπερίας\nδύσεως.\nἜστω ὁρίζων ὁ ΑΒ, ὁ δὲ τῶν ζῳδίων ὁ Γ∠, καὶ\nἄστρον τι πρὸς δυσμαῖς ἐπὶ τὰ πρὸς ἄρκτους ἔστω τὸ\nΕ, καὶ συνδυνέτω μὲν τῷ Γ, συνανατελλέτω δὲ τῷ Ζ,\nκαὶ ἔστω ἡ ΓΖ πλείων ζῳδίου περιφερείας· λέγω ὅτι\nτὸ Ε ἄστρον κρύψιν οὐκ ἄξει, ἀλλὰ τῆς αὐτῆς νυκτὸς\nκαὶ ἑσπέριον δύνει καὶ ἑῷον ἐπιτέλλει.\nἈπειλήφθω γὰρ ἡμίσους ζῳδίου περιφέρεια ἡ ΓΗ,\nκαὶ ἔτι ἡ ΘΖ, καὶ ἔστω τῷ Ζ κατὰ διάμετρον τὸ Κ,\nκαὶ ἀπειλήφθω ἡμίσους ζῳδίου περιφέρεια ἡ ΚΛ, καὶ\nἔτι ἡ ∠Μ. καὶ ἐπεὶ τοῦ ἡλίου ἐπὶ τοῦ ὄντος τὸ\nἑσπέριον δύνει, καὶ τὸ Ε, πάλιν ἐπεὶ τοῦ ἡλίου\nἐπὶ τοῦ Θ ὄντος τὸ Ζ ἑῷον ἀνατέλλει, καὶ τὸ Ε, τὴν\nΘΗ ἄρα περιφέρειαν διερχομένου τοῦ ἡλίου τὸ Ε\nἄστρον καὶ ἑῷον ἀνατέλλον ὁρᾶται καὶ ἑσπέριον δυόμενον.\nπάλιν ἐπεὶ τοῦ ἡλίου ἐπὶ τοῦ Λ ὄντος τὸ Κ\n\n\n\n\n\nἑσπέριον δύνει, τὸ δὲ Ζ ἑσπέριον ἀνατέλλει, καὶ τὸ\nΕ ἄρα ἑσπέριον ἀνατέλλει. πάλιν ἐπεὶ τοῦ ἡλίου ἐπὶ\nτοῦ Μ ὄντος τὸ ∠ ἑῷον ἀνατέλλει, τὸ δὲ Γ ἑῷον\nδύνει, καὶ τὸ Ε ἄρα ἑῷον δύνει· τὴν ΘΓ ἄρα περιφέρειαν\nδιερχομένου τοῦ ἡλίου τὸ Ε ἄστρον ἀνατέλλον\nὁρᾶται, τὴν δὲ ΜΖΗ δῦνον· τὴν ἄρα ΘΗ καὶ\nδῦνον καὶ ἀνατέλλον ὁρᾶται.\nιϛ΄. Τοῖς ἀπολαμβανομένοις ὑπὸ τοῦ ζῳδιακοῦ κατὰ\nτὰς δύσεις πρὸς μεσημβρίαν ἐὰν τὰ συνδύνοντα ἄστρα\nἀπὸ τῶν συνανατελλόντων ἀπέχῃ ἔλαττον ἡμίσους\nζῳδίου περιφερείας, ἐκεῖνα ἀπὸ τῆς ἑῴας ἐπιτολῆς ἐχομένην\nτὴν ἑσπερίαν ἐπιτολὴν ποιεῖται, εἶτα τὴν ἑῴαν\nδύσιν, εἶτα τὴν ἑσπερίαν δύσιν, κρύψιν δὲ ἄξει πλείονα\nχρόνον τῶν ἐπὶ τοῦ ζῳδιακοῦ τεταγμένων ἄστρων.\nἜοτω ὁρίζων ὁ ΑΒ, ὁ δὲ τῶν ζῳδίων ὁ Γ∠, καὶ\nἄστρον τι ἔστω ἐπὶ τῆς δύσεως πρὸς μεσημβρίαν\nτὸ Ε, καὶ συνδυνέτω τῷ συνανατελλέτω δὲ τῶν\n\n\n\n\n\n\n\n\nἑπομένων τινὶ τῷ Γ. συνανατελλέτω τῷ Ζ, καὶ ἡ\nΓΖ ἔστω ἐλάττων ἡμίσους ζῳδίου περιφερείας, καὶ\nτῷ Ζ ἔστω κατὰ διάμετρον τὸ Η, καὶ ἀπειλήφθω ἡμίσους\nζῳδίου περιφέρεια ἡ ∠Θ, καὶ ἡ ΚΗ, καὶ ἔτι ἡ\nΖΜ, καὶ ἡ ΓΛ. ἐπεὶ τοῦ ἡλίου ἐπὶ τοῦ Μ ὄντος τὸ\nἑῷον ἀνατέλλει, καὶ τὸ Ε, πάλιν ἐπεὶ τοῦ ἡλίου\nἐπὶ τοῦ Κ ὄντος τὸ ἑσπέριον δύνει, καὶ τὸ Ζ ἐσπέριον\nἀνατέλλει, καὶ τὸ Ε, πάλιν ἐπεὶ τοῦ ἡλίου ἐπὶ\nτοῦ Θ ὄντος τὸ ∠ ἑῷον ἀνατέλλει, τοῦ δὲ ∠ ἀνατέλλοντος\nτὸ Γ δύνει, καὶ τὸ Ε, τοῦ ἄρα ἡλίου ἐπὶ τοῦ\nΘ ὄντος τὸ Ε ἑῷον δύνει. πάλιν ἐπεὶ τοῦ ἡλίου ἐπὶ\nτοῦ Λ ὄντος τὸ Γ ἑσπέριον δύνει, καὶ τὸ Ε, ἐν ᾧ\nἄρα χρόνῳ ὁ ἥλιος τὴν ΛΓΜ περιφέρειαν διέρχεται,\nτὸ Ε κρύψιν ἄξει. καὶ ἔστιν ἡ ΛΓΜ πλείων ζῳδίου\nπεριφερείας· τὸ ἄρα Ε ἄστρον πλείονα χρόνον κρύψιν\nἄξει τῶν ἐπὶ τοῦ ζῳδιακοῦ τεταγμένων ἄστρων.\nιζʹ. Ὅσα τῶν ἄστρων ἀπολαμβάνεται ὑπὸ τοῦ ζῳδιακοῦ\nκατὰ τὰς δύσεις ἐπὶ τὰ πρὸς μεσημβρίαν, τούτοις\nἐὰν τὰ συνδύνοντα ἀπὸ τῶν συνανατελλόντων\nἀπέχῃ ζῳδίου περιφέρειαν, ἐκεῖνα τῆς αὐτῆς νυκτὸς\nἑσπέριά τε ἀνατέλλει καὶ ἑῷα δύνει, καὶ πλείονα\nχρόνον κρύψιν ἄξει τῶν ἐπὶ τοῦ ζῳδιακοῦ τεταγμένων\nἄστρων.\nἜστω ὁρίζων ὁ ΑΒ, ὁ δὲ τῶν ζῳδίων ὁ ΓΔ, καὶ\nἄστρον τι ἐπὶ τῆς δύσεως ἔστω πρὸς μεσημβρίαν τὸ\nΕ, καὶ συνδυνέτω τῷ Γ· τῶν ἄρα ἑπομένων τινὶ τῷ\nΓ συνανατέλλει. συνανατελλέτω τῷ Ζ, καὶ ἔστω ἡ\nΓΖ ζῳδίου περιφέρεια. καὶ ἔστω τῷ Ζ κατὰ διάμετρον\nτὸ Θ, καὶ τετμήσθω ἡ Θ∠ δίχα κατὰ τὸ Η, καὶ\nἀπειλήφθω ἡμίσους ζῳδίου\nπεριφέρεια ἡ ΖΛ, καὶ ἔτι ἡ\nΓΚ. ἐπεὶ τοῦ ἡλίου ἐπὶ τοῦ\nΗ ὄντος τὸ ∠ ἑῷον ἀνατέλλει, \nἑῷον ἄρα δύνει τὸ Γ, καὶ\nτὸ Ε. πάλιν ἐπεὶ τοῦ ἡλίου ἐπὶ\nτοῦ Η ὄντος ἑσπέριον δύνει\nτὸ Θ, τοῦ δὲ Θ δύνοντος τὸ\nΖ ἑσπέριον ἀνατέλλει, καὶ τὸ\nΕ, τῆς αὐτῆς ἄρα νυκτὸς τὸ Ε ἄστρον ἑῷόν τε\nδύνει καὶ ἑσπέριον ἀνατέλλει. πάλιν ἐπεὶ τοῦ ἡλίου\nἐπὶ τοῦ Κ ὄντος τὸ Γ ἑσπέριον δύνει, ἑσπέριον ἄρα\nκαὶ τὸ Ε δύνει. πάλιν ἐπεὶ τοῦ ἡλίου ἐπὶ τοῦ Λ ὄντος\nἑῷον ἀνατέλλει τὸ Ζ, ἑῷον ἄρα καὶ τὸ Ε ἀνατέλλει·\nκρύψιν ἄρα ἄξει τὸ Ε ἄστρον ἐν ᾧ ὁ ἥλιος τὴν\nΚΓΛ περιφέρειαν διέρχεται. καὶ ἔστιν ἡ ΚΓΛ περιφέρεια\nδύο ζῳδίων· πλείονα ἄρα χρόνον κρύψιν ἄξει\nτὸ Ε τῶν ἐπὶ τοῦ ζῳδιακοῦ.\nιη΄. Τοῖς ἀπολαμβανομένοις ὑπὸ τοῦ ζῳδιακοῦ κατὰ\nτὰς δύσεις ἐπὶ τα πρὸς μεσημβρίαν ἐὰν τὰ συνδύνοντα\nἀπὸ τῶν συνανατελλόντων ἀπέχῃ ζῳδίου μείζονα\nπεριφέρειαν, ἐκεῖνα ἀπὸ τῆς ἑῴας ἐπιτολῆς ἐπὶ\n\n\n\nτὴν ἑῴαν δύσιν ἤξει, ἔπειτα ἐπὶ τὴν ἑσπερίαν ἐπιτολήν,\nεἶτα ἐπὶ τὴν ἑσπερίαν δύσιν, καὶ τῆς αὐτῆς νυκτὸς καὶ\nἐπιτέλλοντα καὶ δύνοντα ὁραθήσεται ἀπὸ τῆς ἑῴας δύσεως\nμέχρι τῆς ἑσπερίας ἐπιτολῆς, κρύψιν τε ἄξει πλείονα\nχρόνον τῶν ἐπὶ τοῦ ζῳδιακοῦ τεταγμένων ἄστρων.\nἜστω ὁρίζων ὁ ΑΒ, ὁ δὲ\nτῶν ζῳδίων ὁ Γ∠, καὶ ἄστρον\nτι ἐπὶ τῆς δύσεως πρὸς μεσημβρίαν\nἔστω τὸ Ε, καὶ συνδυνέτω\nτῷ Γ, συνανατελλέτω δὲ\nτῷ Ζ, καὶ ἔστω ἡ ΓΖ μείζων\nζῳδίου περιφερείας, καὶ τῷ Ζ\nκατὰ διάμετρον ἔστω τὸ Η, καὶ.\nἀπειλήφθω ἡμίσους ζῳδίου\nπεριφέρεια ἡ ΗΘ, καὶ ἡ Κ∠, καὶ ἔτι ἡ ΖΛ, καὶ ἡ\nΓΜ. ἐπεὶ τοῦ ἡλίου ἐπὶ τοῦ Λ ὄντος τὸ Ζ ἑῷον\nἀνατέλλει, καὶ τὸ Ε, πάλιν ἐπεὶ τοῦ ἡλίου ἐπὶ τοῦ Κ\nὄντος τὸ ∠ ἑῷον ἀνατέλλει, τὸ δὲ κατὰ διάμετρον τὸ\nΓ ἑῷον δύνει, καὶ τὸ Ε ἄρα ἑῷον δύνει. πάλιν ἐπεὶ\nτοῦ ἡλίου ἐπὶ τοῦ Θ ὄντος τὸ ἐσπέριον δύνει, τοῦ\nδὲ Η δύνοντος τὸ Ζ ἑσπέριον ἀνατέλλει, καὶ τὸ Ε\nἄρα ἑσπέριον ἀνατέλλει· τὴν ΚΘ ἄρα περιφέρειαν διαπορευομένου\nτοῦ ἡλίου τὸ Ε ἄστρον τῆς αὐτῆς νυκτὸς\nκαὶ ἀνατέλλει καὶ δύνει. πάλιν ἐπεὶ τοῦ ἡλίου ἐπὶ\nτοῦ Μ ὄντος τὸ Γ ἑσπέριον δύνει, καὶ τὸ Ε, ἐπὶ δὲ\nτοῦ Λ ἑῷον ἀνατέλλει, τοσοῦτον ἄρα χρόνον κρύψιν\nἄξει τὸ Ε ἄστρον, ἔν ᾧ ὁ ἥλιος τὴν ΜΓΛ περιφέρειαν\nδιαπορεύεται. καὶ ἔστι μείζων δύο ζῳδίων.\n"};
