var sequence = {"name":"Certamen Homeri et Hesiodi. Certamen Homeri et Hesiodi","data":"CERTAMEN HOMERI ET HESIODIA\nPapyrus s. iii. Α. c. Flinders Petrie Papyri ed. J. P. Mahaffy,\nDublini 1891, p. 70, no. XXV.\nτρο[πον αποντων των κριτωνπ]ανηδου προεπαρελθον[τα ] ησιοδον ερωταιν κατα τοιαδε υιεμελητος ομηρε θεων απο] μηδεαειδως ειπ αγε μοι παμπρω ]τα τι[φερτατον εστι βροτοισι]ν τονσοιπεπ]η αρ[χηνε]πιχθονιοισιφυντα δ] οπως ωκιστα πυλας αιδαο περησ]αι επιβα[λομενος δ ο ησιοδ ]ος ερωται το[ειπ αγε μοι και το]υτο θε[οιςεπιεικελ ομηρε τι θν]ητοις καλ[λιστον ε]ιναι ο δ ομη[ρος στιχουςδαιτ]υ[μονες δανα δωματ ακουαζ]ων[τ]αιθ [ωσι τραπεζαι σιτου και κρειων με]θυ δ [εκ ] οιν[οχο]ος φορεη [σι κ]αι εκχε[ιηι δεπαεσσιντουτο μοι καλλιστ[ον ειδ]εται ειναι ρηθεν[των δε του]των των επων[φασιν θαυμασθην[ αι τουσ στι]χοὑ θπο των ελλην[ων ωστε χρυ]σους αυτους προσα[γορευθηναιπρο των δειπνων και[δων προκατευχοντ[αι παντες ]αχθεσθεις δε ο ησιοδος επι την αποριαν της [ερωτησεως]ωρμησεν και λεγει τ[ους στιχους]τουσδε μουσα γε μοι [τα τ εοντα]τα τ εσσομενα προ τ εοντατων μεν μηθεν αειδ[ε συ δ αλλης]μνησαι αοιδης ο δ ομ[ηρος βουλο]μενος λυσαι την απο[ριαν της ε]ρωτησεως αποφε[ τους]στιχους τουσδε [ αμφι]διος τθμβον καν[αχηποδες ιπ]ποι αρμα[τα ερι]ζοντες [περι νικηςομηρου [Β\nὍμηρον καὶ Ἡσίοδον τοὺς θειοτάτους ποιητὰς πάντες\nἄνθρωποι πολίτας ἰδίους εὔχονται λέγεσθαι. ἀλλʼ Ἡσίοδος\nμὲν τὴν ἰδίαν ὀνομάσας πατρίδα πάντας τῆς φιλονεικίας\nἀπήλλαξεν εἰπὼν ὡς ὁ πατὴρ αὐτοῦ\nεἴσατο δʼ ἄγχʼ Ἑλικῶνος ὀιζυρῇ ἐνὶ κώμῃ Ἄσκρῃ, χεῖμα κακῇ, θέρει ἀργαλέῃ, οὐδέ ποτʼ ἐσθλῇ.\n\nὍμηρον δὲ πᾶσαι ὡς εἰπεῖν αἱ πόλεις καὶ οἱ ἔποικοι\nαὐτῶν παρʼ ἑαυτοῖς γεγενῆσθαι λέγουσιν. καὶ πρῶτοί γε\nΣμυρναῖοι Μέλητος ὄντα τοῦ παρʼ αὐτοῖς ποταμοῦ καὶ\nΚρηθηίδος νύμφης κεκλῆσθαί φασι πρότερον Mελησιγένη,\nὕστερον μέντοι τυφλωθέντα Ὅμηρον μετονομασθῆναι διὰ\nτὴν παρʼ αὐτοῖς ἐπὶ τῶν τοιούτων συνήθη προσηγορίαν.\nΧῖοι δὲ πάλιν τεκμήρια φέρουσιν ἴδιον εἶναι πολίτην\nλέγοντες καὶ περισῴζεσθαί τινας ἐκ τοῦ γένους αὐτοῦ παρʼ\nαὑτοῖς Ὁμηρίδας καλουμένους. Κολοφώνιοι δὲ καὶ τόπον\nδεικνύουσιν, ἐν ᾧ φασιν αὐτὸν γράμματα διδάσκοντα τῆς\nποιήσεως ἄρξασθαι καὶ ποιῆσαι πρῶτον τὸν Μαργίτην.\nπερὶ δὲ τῶν γονέων αὐτοῦ πάλιν πολλὴ διαφωνία παρὰ\nπᾶσίν ἐστιν. Ἑλλάνικος μὲν γὰρ καὶ Κλεάνθης\nΜαίονα λέγουσιν, Εὐγαίων\nδὲ Μέλητα, Καλλικλῆς δὲ Δμασαγόραν, Δημόκριτος δὲ ὁ\nΤροιζήνιος Δαήμονα ἔμπορον, ἔνιοι δὲ Θαμύραν, Αἰγύπτιοι\nδὲ Μενέμαχον ἱερογραμματέα, εἰσὶ δὲ οἳ Τηλέμαχον τὸν\nὈδυσσέως· μητέρα δὲ οἱ μὲν Μῆτιν, οἱ δὲ Κρηθηίδα,\nοἱ δὲ Θεμίστην, οἱ δὲ Ὑρνηθώ, ἔνιοι δὲ Ἰθακησίαν τινὰ\nὑπὸ Φοινίκων ἀπεμποληθεῖσαν, οἱ δὲ Καλλιόπην τὴν Μοῦσαν,\nτινὲς δὲ Πολυκάστην τὴν Νέστορος. ἐκαλεῖτο δὲ\nΜέλης, ὡς δέ τινές φασι Μελησιγένης, ὡς δὲ ἔνιοι\nἌλτης. ὀνομασθῆναι δὲ αὐτόν φασί τινες Ὅμηρον διὰ τὸ\n\n\n\nτὸν πατέρα αὐτοῦ ὅμηρον δοθῆναι ὑπὸ Κυπρίων Πέρσαις, οἱ\nδὲ διὰ τὴν πήρωσιν τῶν ὀμμάτων· παρὰ γὰρ τοῖς Aἰολεῦσιν\nοὕτως οἱ πηροὶ καλοῦνται. ὅπερ δὲ ἀκηκόαμεν ἐπὶ τοῦ\nθειοτάτου αὐτοκράτορος Ἀδριανοῦ εἰρημένον ὑπὸ τῆς Πυθίας\nπερὶ Ὁμήρου, ἐκθησόμεθα. τοῦ γὰρ βασιλέως πυθομένου\nπόθεν Ὅμηρος καὶ τίνος, ἀπεφοίβασε διʼ ἑξαμέτρου τόνδε\nτὸν τρόπον·\nἄγνωστόν μʼ ἔρεαι γενεὴν καὶ πατρίδα γαῖανἀμβροσίου σειρῆνος. ἕδος δʼ Ἰθακήσιός ἐστιν,Τηλέμαχος δὲ πατὴρ καὶ Νεστορέη Ἐπικάστημήτηρ, ἥ μιν ἔτικτε βροτῶν πολὺ πάνσοφον ἄνδρα.\nοἷς μάλιστα δεῖ πιστεύειν διά τε τὸν πυθόμενον καὶ τὸν\nἀποκρινάμενον, ἄλλως τε οὕτως τοῦ ποιητοῦ μεγαλοφυῶς\nτὸν προπάτορα διὰ τῶν ἐπῶν δεδοξακότος.\nἔνιοι μὲν οὖν αὐτὸν προγενέστερον Ἡσιόδου φασὶν\nεἶναι, τινὲς δὲ νεώτερον καὶ συγγενῆ. γενεαλογοῦσι δὲ\nοὕτως· Ἀπόλλωνός φασι καὶ Θοώσης τῆς Ποσειδῶνος\nγενέσθαι Λίνον, Λίνου δὲ Πίερον, Πιέρου δὲ καὶ νύμφης\nΜεθώνης Οἴαγρον, Οἰάγρου δὲ καὶ Καλλιόπης Ὀρφέα,\nὈρφέως δὲ Ὄρτην, τοῦ δὲ Ἁρμονίδην, τοῦ δὲ Φιλοτέρπην,\nτοῦ δὲ Εὔφημον, τοῦ δὲ Ἐπιφράδην, τοῦ δὲ Μελάνωπον,\nτούτου δὲ Δῖον καὶ Ἀπέλλαιον, Δίου δὲ καὶ Πυκιμήδης τῆς\nἈπόλλωνος θυγατρὸς Ἡσίοδον καὶ Πέρσην· Πέρσου δὲ Μαίονα,\nΜαίονος δὲ θυγατρὸς καὶ Μέλητος τοῦ ποταμοῦ Ὅμηρον.\nτινὲς δὲ συνακμάσαι φασὶν αὐτοὺς ὥστε καὶ ἀγωνίσασθαι\nὁμόσε ἐν Αὐλίδι τῆς Βοιωτίας, ποιήσαντα γὰρ τὸν Μαργίτην\nὍμηρον περιέρχεσθαι κατὰ πόλιν ῥαψῳδοῦντα, ἐλθόντα δὲ\nκαὶ εἰς Δελφοὺς περὶ τῆς πατρίδος αὐτοῦ πυνθάνεσθαι τίς\nεἴη, τὴν δὲ Πυθίαν εἰπεῖν·\n\n\n\nἔστιν Ἴος νῆσος μητρὸς πατρίς, ἥ σε θανόντα δέξεται· ἀλλὰ νέων παίδων αἴνιγμα φύλαξαι.\nτὸν δὲ ἀκούσαντα περιίστασθαι μὲν τὴν εἰς Ἴον ἄφιξιν,\nδιατρίβειν δὲ περὶ τὴν ἐκεῖ χώραν. κατὰ δὲ τὸν αὐτὸν\nχρόνον Γανύκτωρ ἐπιτάφιον τοῦ πατρὸς Ἀμφιδάμαντος\nβασιλέως Εὐβοίας ἐπιτελῶν πάντας τοὺς ἐπισήμους ἄνδρας\nοὐ μόνον ῥώμῃ καὶ τάχει, ἀλλὰ καὶ σοφίᾳ ἐπὶ τὸν ἀγῶνα\nμεγάλαις δωρεαῖς τιμῶν συνεκάλεσεν. καὶ οὗτοι οὖν ἐκ\nτύχης, ὥς φασι, συμβαλόντες ἀλλήλοις ἦλθον εἰς τὴν\nΧαλκίδα. τοῦ δὲ ἀγῶνος ἄλλοι τέ τινες τῶν ἐπισήμων\nΧαλκιδέων ἐκαθέζοντο κριταὶ καὶ μετʼ αὐτῶν Πανήδης,\nἀδελφὸς ὢν τοῦ τετελευτηκότος. ἀμφοτέρων δὲ τῶν ποιητῶν\nθαυμαστῶς ἀγωνισαμένων νικῆσαί φασι τὸν Ἡσίοδον\nτὸν τρόπον τοῦτον· προελθόντα γὰρ εἰς τὸ μέσον πυνθάνεσθαι\nτοῦ Ὁμήρου καθʼ ἓν ἕκαστον, τὸν δὲ Ὅμηρον ἀποκρίνασθαι.\nφησὶν οὖν Ἡσίοδος·\nυἱὲ Μέλητος Ὅμηρε θεῶν ἄπο μήδεα εἰδὼςεἴπʼ ἄγε μοι πάμπρωτα τί φέρτατόν ἐστι βροτοῖσιν;\nὍμηρος·\nἀρχὴν μὲν μὴ φῦναι ἐπιχθονίοισιν ἄριστον,\nφύντα δʼ ὅμως ὤκιστα πύλας Ἀίδαο περῆσαι.\nἩσίοδος τὸ δεύτερον·\nεἴπʼ ἄγε μοι καὶ τοῦτο θεοῖς ἐπιείκελʼ Ὅμηρε,τί θνητοῖς κάλλιστον ὀίεαι ἐν φρεσὶν εἶναι;\nὁ δέ.\nὁππότ’ ἂν εὐφροσύνη μὲν ἔχῃ κατὰ δῆμον ἅπαντα,δαιτυμόνες δʼ ἀνὰ δώματʼ ἀκουάζωνται ἀοιδοῦ\n\n\n\nἥμενοι ἐξείης, παρὰ δὲ πλήθωσι τράπεζαισίτου καὶ κρειῶν, μέθυ δʼ ἐκ κρητῆρος ἀφύσσωνοἰνοχόος φορέῃσι καὶ ἐγχείῃ δεπάεσσιν.τοῦτό τί μοι κάλλιστον ἐνὶ φρεσὶν εἴδεται εἶναι.\nῥηθέντων δὲ τούτων τῶν ἐπῶν, οὕτω σφοδρῶς φασι θαυμασθῆναι\nτοὺς στίχους ὑπὸ τῶν Ἑλλήνων ὥστε χρυσοῦς\nαὐτοὺς προσαγορευθῆναι, καὶ ἔτι καὶ νῦν ἐν ταῖς κοιναῖς\nθυσίαις πρὸ τῶν δείπνων καὶ σπονδῶν προκατεύχεσθαι\nπάντας. ὁ δὲ Ἡσίοδος ἀχθεσθεὶς ἐπὶ τῇ Ὁμήρου εὐημερίᾳ\nἐπὶ τὴν τῶν ἀπόρων ὥρμησεν ἐπερώτησιν καί φησι τούσδε\nτοὺς στίχους·\nΜοῦσ’ ἄγε μοι τά τʼ ἐόντα τά τʼ ἐσσόμενα πρό τʼ ἐόντατῶν μὲν μηδὲν ἄειδε, σὺ δʼ ἄλλης μνῆσαι ἀοιδῆς.\nδὲ Ὅμηρος βουλόμενος ἀκολούθως τὸ ἄπορον λῦσαι φησίν·\nοὐδέ ποτʼ ἀμφὶ Διὸς τύμβῳ καναχήποδες ἵπποιἅρματα συντρίψουσιν ἐρίζοντες περὶ νίκης.\nκαλῶς δὲ καὶ ἐν τούτοις ἀπαντήσαντος ἐπὶ τὰς ἀμφιβόλους\nγνώμας ὥρμησεν ὁ Ἡτσίοδος, καὶ πλείονας στίχους λέγων\nἠξίου καθʼ ἕνα ἕκαστον συμφώνως ἀποκρίνασθαι τὸν Ὅμηρον.\nἔστιν οὖν ὁ μὲν πρῶτος Ἡσιόδου, ὁ δὲ ἑξῆς Ὁμήρου, ἐνίοτε δὲ\nκαὶ διὰ δύο στίχων τὴν ἐπερώτησιν ποιουμένου τοῦ Ἡσιόδου·\nδεῖπνον ἔπειθʼ εἵλοντο βοῶν κρέα καὐχένας ἵππωνἔκλυον ἱδρώοντας, ἐπεὶ πολέμοιο κορέσθην.\n\n\n\nκαὶ Φρύγες, οἳ πάντων ἀνδρῶν ἐπὶ νηυσὶν ἄριστοιἀνδράσι ληιστῆρσιν ἐπʼ ἀκτῆς δόρπον ἑλέσθαι.Ἡρακλέης ἀπέλυσεν ἀπʼ ὤμων καμπύλα τόξαχερσὶ βαλὼν ἰοῖσιν ὅλων κατὰ φῦλα γιγάντων.οὗτος ἀνὴρ ἀνδρός τʼ ἀγαθοῦ καὶ ἀνάλκιδός ἐστιμητρός, ἐπεὶ πόλεμος χαλεπὸς πάσῃσι γυναιξίν.οὔτʼ ἂρ σοί γε πατὴρ ἐμίγη καὶ πότνια μήτηρ·σῶμα τό γʼ ἐσπείραντο διὰ χρυσέην Ἀφροδίτην.αὐτὰρ ἐπεὶ δμήθη γάμῳ Ἄρτεμις ἰοχέαιραΚαλλιστὼ κατέπεφνεν ἀπʼ ἀργυρέοιο βιοῖο.ὣς οἳ μὲν δαίνυντο πανήμεροι, οὐδὲν ἔχοντεςοἴκοθεν, ἀλλὰ παρεῖχεν ἄναξ ἀνδρῶν Ἀγαμέμνων.δεῖπνον δειπνήσαντες ἐνὶ σποδῷ αἰθαλοέσσῃσύλλεγον ὀστέα λευκὰ Διὸς κατατεθνηῶτοςπαιδὸς ὑπερθύμου Σαρπηδόνος ἀντιθέοιο.ἡμεῖς δʼ ἂμ πεδίον Σιμοέντιον ἥμενοι αὔτωςἴομεν ἐκ νηῶν ὁδὸν ἀμφʼ ὤμοισιν ἔχοντεςφάσγανα κωπήεντα καὶ αἰγανέας δολιχαύλους.δὴ τότʼ ἀριστῆες κοῦροι χείρεσσι θαλάσσηςἄσμενοι ἐσσυμένως τε ἀπείρυσαν ὠκύαλον ναῦν.Κολχίδʼ ἔπειθ’ ἵκοντο καὶ Αἰήτην βασιλῆαφεῦγον, ἐπεὶ γίγνωσκον ἀνέστιον ἠδʼ ἀθέμιστον.αὐτὰρ ἐπεὶ σπεῖσάν τε καὶ ἔκπιον οἶδμα θαλάσσηςποντοπορεῖν ἤμελλον ἐυσσέλμων ἐπὶ νηῶν.τοῖσιν δʼ Ἀτρεΐδης μεγάλʼ εὔχετο πᾶσιν ὀλέσθαιμηδέ ποτʼ ἐν πόντῳ, καὶ φωνήσας ἔπος ηὔδα·ἐσθίετʼ ὦ ξεῖνοι, καὶ πίνετε· μηδέ τις ὑμῶν\n\n\n\nοἴκαδε νοστήσειε φίλην ἐς πατρίδα γαῖανπημανθείς, ἀλλʼ αὖτις ἀπήμονες οἴκαδʼ ἵκοισθε.\nπρὸς πάντα δὲ τοῦ Ὁμήρου καλῶς ἀπαντήσαντος πάλιν\nφησὶν ὁ Ἡσίοδος·\nτοῦτό τι δή μοι μοῦνον ἐειρομένῳ κατάλεξον, πόσσοι ἅμʼ Ἀτρεΐδῃσιν ἐς Ἴλιον ἦλθον Ἀχαιοί;\nὁ δὲ διὰ λογιστικοῦ προβλήματος ἀποκρίνεται οὕτως·\nπεντήκοντʼ ἦσαν πυρὸς ἐσχάραι, ἐν δὲ ἑκάστῃπεντήκοντʼ ὀβελοί, περὶ δὲ κρέα πεντήκοντα·τρὶς δὲ τριηκόσιοι περὶ ἓν κρέας ἦσαν Ἀχαιοί.\nτοῦτο δὲ εὑρίσκεται πλῆθος ἄπιστον· τῶν γὰρ ἐσχαρῶν\nοὐσῶν πεντήκοντα ὀβελίσκοι γίνονται πεντακόσιοι καὶ\nχιλιάδες β΄, κρεῶν δὲ δεκαδύο μυριάδες, ε . . . κατὰ\nπάντα δὴ τοῦ Ὁμήρου ὑπερτεροῦντος φθονῶν ὁ Ἡσίοδος\nἄρχεται πάλιν·\nυἱὲ Μέλητος Ὅμηρ’ εἴ περ τιμῶσί σε Μοῦσαι,ὡς λόγος, ὑψίστοιο Διὸς μεγάλοιο θύγατρες,λέξον μέτρον ἐναρμόζων ὅ τι δὴ θνητοῖσικάλλιστόν τε καὶ ἔχθιστον· ποθέω γὰρ ἀκοῦσαι.\nὁ δέ φησι·\nἩσίοδʼ ἔκγονε Δίου ἑκόντα με ταῦτα κελεύειςεἰπεῖν· αὐτὰρ ἐγὼ μάλα τοι πρόφρων ἀγορεύσω.κάλλιστον μὲν τῶν ἀγαθῶν ἔσται μέτρον εἶναιαὐτὸν ἑαυτῷ, τῶν δὲ κακῶν ἔχθιστον ἀπάντων.ἄλλο δὲ πᾶν ὅ τι σῷ θυμῷ φίλον ἐστὶν ἐρώτα. πῶς ἂν ἄριστʼ οἰκοῖντο πόλεις καὶ ἐν ἤθεσι ποίοις;\n\n\n\nεἰ μὴ κερδαίνειν ἀπὸ τῶν αἰσχρῶν ἐθέλοιεν,οἱ δʼ ἀγαθοὶ τιμῷντο, δίκη δʼ ἀδίκοισιν ἐπείη.εὔχεσθαι δὲ θεοῖς ὅ τι πάντων ἐστὶν ἄμεινον; εὔνουν εἶναι ἑαυτῷ χρόνον ἐς τὸν ἅπαντα.ἐν δʼ ἐλαχίστῳ ἄριστον ἔχεις ὅ τι φύεται εἰπεῖν;ὡς μὲν ἐμῇ γνώμῃ φρένες ἐσθλαὶ σώμασιν ἀνδρῶν.ἡ δὲ δικαιοσύνη τε καὶ ἀνδρείη δύναται τί;κοινὰς ὠφελίας ἰδίοις μόχθοισι πορίζειν. τῆς σοφίης δὲ τί τέκμαρ ἐπʼ ἀνθρώποισι πέφυκεν;γιγνώσκειν τὰ παρόντʼ ὀρθῶς, καιρῷ δʼ ἅμʼ ἕπεσθαι.πιστεῦσαι δὲ βροτοῖς ποῖον χρέος ἄξιόν ἐστιν;οἷς αὐτὸς κίνδυνος ἐπὶ πραχθεῖσιν ἕπηται.ἡ δʼ εὐδαιμονίη τί ποτʼ ἀνθρώποισι καλεῖται; λυπηθέντʼ ἐλάχιστα θανεῖν ἡσθέντα τε πλεῖστα.\nῥηθέντων δὲ καὶ τούτων, οἱ μὲν Ἕλληνες πάντες τὸν\nὍμηρον ἐκέλευον στεφανοῦν, ὁ δὲ βασιλεὺς Πανήδης\nἐκέλευσεν ἕκαστον τὸ κάλλιστον ἐκ τῶν ἰδίων ποιημάτων\nεἰπεῖν. Ἡσίοδος οὖν ἔφη πρῶτος·\nΠληιάδων Ἀτλαγενέων ἐπιτελλομενάωνἄρχεσθʼ ἀμήτου, ἀρότοιό τε δυσομενάων·αἳ δή τοι νύκτας τε καὶ ἤματα τεσσαράκοντακεκρύφαται, αὖτις δὲ περιπλομένου ἐνιαυτοῦφαίνονται, τὰ πρῶτα χαρασσομένοιο σιδήρου. οὗτός τοι πεδίων πέλεται νόμος, οἵ τε θαλάσσηςἐγγύθι ναιετάουσʼ, οἵ τʼ ἄγκεα βησσήενταπόντου κυμαίνοντος ἀπόπροθι πίονα χῶρον\n\n\n\nναίουσιν· γυμνὸν σπείρειν, γυμνὸν δὲ βοωτεῖν,γυμνόν τʼ ἀμάειν, ὅτʼ ἂν ὥρια πάντα πέλωνται.μεθʼ ὃν Ὅμηρος·ἀμφὶ δʼ ἄρʼ Αἴαντας δοιοὺς ἵσταντο φάλαγγεςκαρτεραί, ἃς οὔτʼ ἄν κεν Ἄρης ὀνόσαιτο μετελθὼνοὔτε κʼ Ἀθηναίη λαοσσόος. οἱ γὰρ ἄριστοικρινθέντες Τρῶάς τε καὶ Ἕκτορα δῖον ἔμιμνονφράξαντες δόρυ δουρί, σάκος σάκεϊ προθελύμνῳ· ἀσπὶς δʼ ἀσπίδʼ ἔρειδε, κόρυς κόρυν, ἀνέρα δʼ ἀνήρ,ψαῦον δʼ ἱππόκομοι κόρυθες λαμπροῖσι φάλοισινευόντων· ὡς πυκνοὶ ἐφέστασαν ἀλλήλοισιν.ἔφριξεν δὲ μάχη φθεισίμβροτος ἐγχείῃσιμακραῖς, ἃς εἶχον ταμεσίχροας. ὄσσε δʼ ἄμερδεν αὐγὴ χαλκείη κορύθων ἄπο λαμπομενάωνθωρήκων τε νεοσμήκτων σακέων τε φαεινῶνἐρχομένων ἄμυδις. μάλα κεν θρασυκάρδιος εἴηὃς τότε γηθήσειεν ἰδὼν πόνον οὐδʼ ἀκάχοιτο.\nθαυμάσαντες δὲ καὶ ἐν τούτῳ τὸν Ὅμηρον οἱ Ἕλληνες\nἐπήνουν, ὡς παρὰ τὸ προσῆκον γεγονότων τῶν ἐπῶν, καὶ\nἐκέλευον διδόναι τὴν νίκην. ὁ δὲ βασιλεὺς τὸν Ἡσίοδον\nἐστεφάνωσεν εἰπὼν δίκαιον εἶναι τὸν ἐπὶ γεωργίαν καὶ\nεἰρήνην προκαλούμενον νικᾶν, οὐ τὸν πολέμους καὶ σφαγὰς\nδιεξιόντα. τῆς μὲν οὖν νίκης οὕτω φασὶ τυχεῖν τὸν\nἩσίοδον καὶ λαβόντα τρίποδα χαλκοῦν ἀναθεῖναι ταῖς\nΜούσαις ἐπιγράψαντα·\nἩσίοδος Μούσαις Ἑλικωνίσι τόνδʼ ἀνέθηκενὕμνῳ νικήσας ἐν Χαλκίδι θεῖον Ὅμηρον.\nτοῦ δὲ ἀγῶνος διαλυθέντος διέπλευσεν ὁ Ἡσίοδος εἰς\nΔελφοὺς χρησόμενος καὶ τῆς νίκης ἀπαρχὰς τῷ θεῷ ἀναθήσων.\n\n\n\nπροσερχομένου δὲ αὐτοῦ τῷ ναῷ ἔνθεον γενομένην\nτὴν προφῆτίν φασιν εἰπεῖν·\nὄλβιος οὗτος ἀνὴρ ὃς ἐμὸν δόμον ἀμφιπολεύει, Ἡσίοδος Μούσῃσι τετιμένος ἀθανάτῃσιν·τοῦ δʼ ἦ τοι κλέος ἔσται ὅσην τʼ ἐπικίδναται ἠώς.ἀλλὰ Διὸς πεφύλαξο Νεμείου κάλλιμον ἄλσος·κεῖθι δέ τοι θανάτοιο τέλος πεπρωμένον ἐστίν.\nὁ δὲ Ἡσίοδος ἀκούσας τοῦ χρησμοῦ, τῆς Πελοποννήσου\nμὲν ἀνεχώρει νομίσας τὴν ἐκεῖ Νεμέαν τὸν θεὸν λέγειν,\nεἰς δὲ Οἰνόην τῆς Λοκρίδος ἐλθὼν καταλύει παρʼ Ἀμφι-\nφάνει καὶ Γανύκτορι, τοῖς Φηγέως παισίν, ἀγνοήσας τὸ\nμαντεῖον. ὁ γὰρ τόπος οὗτος ἅπας ἐκαλεῖτο Διὸς Νεμείου\nἱερόν. διατριβῆς δὲ αὐτῷ πλείονος γενομένης ἐν τοῖς\nΟἰνοεῦσιν ὑπονοήσαντες οἱ νεανίσκοι τὴν ἀδελφὴν αὐτῶν\nμοιχεύειν τὸν Ἡσίοδον, ἀποκτείναντες εἰς τὸ μεταξὺ τῆς\nΕὐβοίας καὶ τῆς Λοκρίδος πέλαγος κατεπόντισαν. τοῦ δὲ\nνεκροῦ τριταίου πρὸς τὴν γῆν ὑπὸ δελφίνων προσενεχθέντος\nἑορτῆς τινος ἐπιχωρίου παρʼ αὐτοῖς οὔσης Ἀριαδνείας\nπάντες ἐπὶ τὸν αἰγιαλὸν ἔδραμον καὶ τὸ σῶμα γνωρίσαντες\nἐκεῖνο μὲν πενθήσαντες ἔθαψαν, τοὺς δὲ φονεῖς ἀνεζήτουν.\nοἱ δὲ φοβηθέντες τὴν τῶν πολιτῶν ὀργὴν κατασπάσαντες\nἁλιευτικὸν σκάφος διέπλευσαν εἰς Κρήτην. οὓς κατὰ\nμέσον τὸν πλοῦν ὁ Ζεὺς κεραυνώσας κατεπόντωσεν, ὥς\nφησιν Ἀλκιδάμας ἐν Μουσείῳ. Ἐρατοσθένης δέ φησιν\nἐν †ἐνηπόδω† Κτίμενον καὶ Ἄντιφον τοὺς Γανύκτορος ἐπὶ τῇ\nπροειρημένῃ αἰτίᾳ ἀνελόντας σφαγιασθῆναι θεοῖς τοῖς\n\n\n\nξενίοις ὑπʼ Εὐρυκλέους τοῦ μάντεως. τὴν μέντοι παρθένον\nτὴν ἀδελφὴν τῶν προειρημένων μετὰ τὴν φθορὰν ἑαυτὴν\nἀναρτῆσαι, φθαρῆναι δὲ ὑπό τινος ξένου συνόδου τοῦ\nἩσίοδου Δημώδους ὄνομα· ὃν καὶ αὐτὸν ἀναιρεθῆναι ὑπὸ\nτῶν αὐτῶν φησιν. ὕστερον δὲ Ὀρχομένιοι κατὰ χρησμὸν\nμετενέγκαντες αὐτὸν παρʼ αὑτοῖς ἔθαψαν καὶ ἐπέγραψαν\nἐπὶ τῷ τάφῳ·\nἌσκρη μὲν πατρὶς πολυλήιος, ἀλλὰ θανόντος ὀστέα πληξίππων γῆ Μινυὰς κατέχειἩσιόδου, τοῦ πλεῖστον ἐν ἀνθρώποις κλέος ἐστὶνἀνδρῶν κρινομένων ἐν βασάνῳ σοφίης.\nκαὶ περὶ μὲν Ἡσιόδου τοσαῦτα· ὁ δὲ Ὅμηρος ἀποτυχὼν\nτῆς νίκης περιερχόμενος ἔλεγε τὰ ποιήματα, πρῶτον μὲν\nτὴν Θηβαίδα ἔπη ,ζ ἧς ἡ ἀρχή·\nἌργος ἄειδε θεὰ πολυδίψιον ἔνθεν ἄνακτες·\nεἶτα Ἐπιγόνους ἔπη ,ζ ὧν ἡ ἀρχή·\nνῦν αὖθʼ ὁπλοτέρων ἀνδρῶν ἀρχώμεθα Μοῦσαι.\nφασὶ γάρ τινες καὶ ταῦτα Ὁμήρου εἷναι. ἀκούσαντες\nδὲ τῶν ἐπῶν οἱ Μίδου τοῦ βασιλέως παῖδες Ξάνθος καὶ\nΓόργος παρακαλοῦσιν αὐτὸν ἐπίγραμμα ποιῆσαι ἐπὶ τοῦ\nτάφου τοῦ πατρὸς αὐτῶν, ἐφʼ οὗ ἦν παρθένος χαλκῆ τὸν\nΜίδου θάνατον οἰκτιζομένη. καὶ ποιεῖ οὕτως·\nχαλκῆ παρθένος εἰμί, Μίδον δʼ ἐπὶ σήματος ἧμαι. ἔς τʼ ἂν ὕδωρ τε νάῃ καὶ δένδρεα μακρὰ τεθήλῃκαὶ ποταμοὶ πλήθωσι, περικλύζῃ δὲ θάλασσα,ἠέλιος δʼ ἀνιὼν φαίνῃ λαμπρά τε σελήνη,\n\n\n\nαὐτοῦ τῇδε μένουσα πολυκλαύτῳ ἐπὶ τύμβῳ σημανέω παριοῦσι Μίδης ὅτι τῇδε τέθαπται.\nλαβὼν δὲ παρʼ αὐτῶν φιάλην ἀργυρᾶν ἀνατίθησιν ἐν\nΔελφοῖς τῷ Ἀπόλλωνι, ἐπιγράψας\nΦοῖβε ἄναξ δῶρόν τοι Ὅμηρος καλὸν ἔδωκασῇσιν ἐπιφροσύναις· σὺ δέ μοι κλέος αἰὲν ὀπάζοις.\nμετὰ δὲ ταῦτα ποιεῖ τὴν Ὀδύσσειαν ἔπη μ,β΄, πεποιηκὼς\nἤδη τὴν Ἰλιάδα ἐπῶν μ,εφ΄. παραγενόμενον δὲ ἐκεῖθεν\nεἰς Ἀθήνας αὐτὸν ξενισθῆναί φασι παρὰ Μέδοντι τῷ\nβασιλεῖ τῶν Ἀθηναίων. ἐν δὲ τῷ βουλευτηρίῳ ψύχους\nὄντος καὶ πυρὸς καιομένου σχεδιάσαι λέγεται τούσδε τοὺς\nστίχους·\nἀνδρὸς μὲν στέφανοι παῖδες, πύργοι δὲ πόληος,ἵπποι δʼ αὖ πεδίου κόσμος, νῆες δὲ θαλάσσης,λαὸς δʼ εἰν ἀγορῇσι καθήμενος εἰσοράασθαι.αἰθομένου δὲ πυρὸς γεραρώτερος οἶκος ἰδέσθαι ἤματι χειμερίῳ ὁπότʼ ἂν νείφῃσι Κρονίων.\nἐκεῖθεν δὲ παραγενόμενος εἰς Κόρινθον ἐρραψῴδει τὰ\nποιήματα. τιμηθεὶς δὲ μεγάλως παραγίνεται εἰς Ἄργος\nκαὶ λέγει ἐκ τῆς Ἰλιάδος τὰ ἔπη τάδε·\nοἳ δʼ Ἄργος τʼ εἶχον Τίρυνθά τε τειχιόεσσαν Ἑρμιόνην Ἀσίνην τε, βαθὺν κατὰ κόλπον ἐχούσας,Τροιζῆνʼ Ἠιόνας τε καὶ ἀμπελόεντʼ Ἐπίδαυροννῆσόν τʼ Αἴγιναν Μάσητά τε κοῦροι Ἀχαιῶν,τῶν αὖθʼ ἡγεμόνευε βοὴν ἀγαθὸς ΔιομήδηςΤυδεΐδης οὗ πατρὸς ἔχων μένος Οἰνεΐδαο,\n\n\n\nκαὶ Σθένελος, Καπανῆος ἀγακλειτοῦ φίλος υἱός· τοῖσι δʼ ἅμʼ Εὐρύπυλος τρίτατος κίεν ἰσόθεος φώς,Μηκιστέως υἱὸς Ταλαϊονίδαο ἄνακτος.ἐκ πάντων δʼ ἡγεῖτο βοὴν ἀγαθὸς Διομήδης.τοῖσι δʼ ἅμʼ ὀγδώκοντα μέλαιναι νῆες ἕποντο·ἐν δʼ ἄνδρες πολέμοιο δαήμονες ἐστιχόωντο Ἀργέιοι λινοθώρηκες, κέντρα πτολέμοιο.\nτῶν δὲ Ἀργείων οἱ προεστηκότες ὑπερβολῇ χαρέντες\nἐπὶ τῷ ἐγκωμιάζεσθαι τὸ γένος αὐτῶν ὑπὸ τοῦ ἐνδοξοτάτου\nτῶν ποιητῶν, αὐτὸν μὲν πολυτελέσι δωρεαῖς\nἐτίμησαν, εἰκόνα δὲ χαλκῆν ἀναστήσαντες ἐψηφίσαντο\nθυσίαν ἐπιτελεῖν Ὁμήρῳ καθʼ ἡμέραν καὶ κατὰ μῆνα καὶ\nκατʼ ἐνιαυτὸν 〈καὶ〉 ἄλλην θυσίαν πενταετηρίδα εἰς Χίον\nἀποστέλλειν. ἐπιγράφουσι δὲ ἐπὶ τῆς εἰκόνος αὐτοῦ\nθεῖος Ὅμηρος ὅδʼ ἐστὶν ὃς Ἑλλάδα τὴν μεγάλαυχονπᾶσαν ἐκόσμησεν καλλιεπεῖ σοφίῃ,ἔξοχα δʼ Ἀργεΐους, οἳ τὴν θεοτείχεα Τροίηνἤρειψαν ποινὴν ἠυκόμου Ἑλένης.οὗ χάριν ἔστησεν δῆμος μεγαλόπτολις αὐτὸνἐνθάδε καὶ τιμαῖς ἀμφέπει ἀθανάτων.\nἐνδιατρίψας δὲ τῇ πόλει χρόνον τινὰ διέπλευσεν εἰς Δῆλον\nεἰς τὴν πανήγυριν. καὶ σταθεὶς ἐπὶ τὸν κεράτινον βωμὸν\nλέγει ὕμνον εἰς Ἀπόλλωνα οὗ ἡ ἀρχή\nμνήσομαι οὐδὲ λάθωμαι Ἀπόλλωνος ἑκάτοιο.\nῥηθέντος δὲ τοῦ ὕμνου οἱ μὲν Ἴωνες πολίτην αὐτὸν κοινὸν\nἐποιήσαντο, Δήλιοι δὲ γράψαντες τὰ ἔπη εἰς λεύκωμα ἀνέθηκαν\nἐν τῷ τῆς Ἀρτέμιδος ἱερῷ. τῆς δὲ πανηγύρεως\nλυθείσης ὁ ποιητὴς εἰς Ἴον ἔπλευσε πρὸς Κρεώφυλον κἀκεῖ\n\n\n\nχρόνον διέτριβε πρεσβύτης ὢν ἤδη. ἐπὶ δὲ τῆς θαλάσσης\nκαθήμενος παίδων τινῶν ἀφʼ ἁλείας ἐρχομένων ὥς φασι\nπυθόμενος\nἄνδρες ἀπʼ Ἀρκαδίης θηρήτορες ἦ ῥʼ ἔχομέν τι;\nεἰπόντων δὲ ἐκείνων\nὅσσʼ ἕλομεν λιπόμεσθα, ὅσʼ οὐχ ἕλομεν φερόμεσθα,\nοὐ νοήσας τὸ λεχθὲν ἤρετο αὐτοὺς ὅ τι λέγοιεν. οἱ δέ φασιν\nἐν ἁλείᾳ μὲν ἀγρεῦσαι μηδέν, ἐφθειρίσθαι δέ, καὶ τῶν\nφθειρῶν οὓς ἔλαβον καταλιπεῖν, οὓς δὲ οὐκ ἔλαβον ἐν τοῖς\nἱματίοις φέρειν. ἀναμνησθεὶς δὲ τοῦ μαντείου ὅτι τὸ τέλος\nαὐτοῦ ἥκοι τοῦ βίου, ποιεῖ τὸ τοῦ τάφου αὐτοῦ ἐπίγραμμα.\nἀναχωρῶν δὲ ἐκεῖθεν, ὄντος πηλοῦ ὀλισθὼν καὶ πεσὼν ἐπὶ\nτὴν πλευράν, τριταῖος ὥς φασι τελευτᾷ· καὶ ἐτάφη ἐν Ἴῳ.\nἔστι δὲ τὸ ἐπίγραμμα τόδε·\nἐνθάδε τὴν ἱερὴν κεφαλὴν κατὰ γαῖα καλύπτει,ἀνδρῶν ἡρώων κοσμήτορα θεῖον Ὅμηρον.\n"};
