var sequence = {"name":"Liber Enoch. Apocalypsis Enochi","data":"ΛΟΓΟΣ εὐλογίας Ἑνώχ, καθὼς εὐλόγησεν ἐκλεκτοὺς δικαίους\nοἶτινες ἔσονται εἰς ἡμέραν ἀνάγκης ἐξᾶραι πάντας τοὺς ἐχθρούς, καὶ\nσωθήσονται δίκαιοι.\n⁰Καὶ ἀναλαβὼν τὴν παραβολὴν αὐτοῦ εἶπεν Ἑνώχ Ἄνθρωπος\nδίκαιός ἐστιν, ὅρασις ἐκ θεοῦ αὐτῷ ἀνεῳγμένη ἦν· ἔχων τὴν\nὅρασιν τοῦ ἁγίου καὶ τοῦ οὐρανοῦ. ἔδειξέν μοι, καὶ ἁγιολόγων ἁγίων\nἤκουσα ἐγώ, καὶ ὡς ἤκουσα παρʼ αὐτῶν πάντα καὶ ἔγνων ἐγὼ\nθεωρῶν· καὶ οὐκ ἐς τὴν νῦν γενεὰν διενοούμην, ἀλλὰ ἐπὶ πόρραυ\nοὗσαν ἐγὼ λαλῶ.\n3Καὶ περὶ τῶν ἐκλεκτῶν νῦν λέγω καὶ\nπερὶ αὐτῶν ἀνέλαβον τὴν παραβολήν μου. καὶ ἐξελεύσεται ὁ ἄγιός\nμου ὁ μέγας ἐκ τῆς κατοικήσεως αὐτοῦ,\n⁴καὶ ὁ θεὸς τοῦ αἰῶνος ἐπὶ\nγῆν πατήσει ἐπὶ τὸ Σεινὰ ὄρος καὶ φανήσεται ἐκ τῆς παρενβολῆς\nαὐτοῦ, καὶ φανήσεται ἐν τῇ δυνάμει τῆς ἰσχύος αὐτοῦ ἀπὸ τοῦ οὐρανοῦ\nτῶν οὐρανῶν.\n5καὶ φοβηθήσονται πάντες καὶ πιστεύσουσιν\nοἱ ἐγρήγοροι, καὶ ἄκουσιν ἀπόκρυφα ἐν πᾶσιν τοῖς ἄκροις τῆς γῆς·\nκαὶ σεισθήσονται πάντα τὰ ἄκρα τῆς γῆς, καὶ λήμψεται αὐτοὺς\nτρόμος καὶ φόβος μέγας μέχρι τῶν περάτων τῆς γῆς.\n⁶καὶ σεισθήσονται\nκαὶ πεσοῦνται καὶ διαλυθήσονται ὄρη ὑψηλά, καὶ ταπεινωθήσονται\nβουνοὶ ὑψηλοὶ τοῦ διαρυῆναι ὄρη, καὶ τακήσονται ὡς\nκηρὸς ἀπὸ προσώπου πυρὸς ἐν φλογί.\n7καὶ διασχισθήσεται ἡ γῆ\nσχίσμα όαγῶδες, καὶ πάντα ὅσα ἐστὶν ἐπὶ τῆς γῆς ἀπολεῖται,\nκαὶ κρίσις ἔσται κατὰ πάντων.\n⁸καὶ μετὰ τῶν δικαίων τὴν εἰρήνην\nποιήσει, καὶ ἐπὶ τοὺς ἐκλεκτοὺς ἔσται συντήρησις καὶ εἰρήνη, καὶ\n\n\n\nἐπ αὐτοὺς γενήσεται ἔλεος, καὶ ἔσονται πάντες τοῦ θεοῦ, καὶ τὴν\nεὐδοκίαν δώσει αὐτοῖς καὶ πάντας εὐλογήσει καὶ πάντων ἀντιλήμψεται\nκαὶ βοηθήσει ἡμῖν, καὶ φανήσεται αὐτοῖς φῶς καὶ ποιήσει\nἐπʼ αὐτοὺς εἰρήνην.\n⁹ὅτι ἔρχεται σὺν ταῖς μυριάσιν αὐτοῦ καὶ\nτοῖς ἁγίοις αὐτοῦ, ποιῆσαι κρίσιν κατὰ πάντων, καὶ ἀπολέσει πάντας\nτοὺς ἀσεβεῖς, καὶ ἐλέγξει πᾶσαν σάρκα περὶ πάντων ἔργων τῆς\nἀσεβείας αὐτῶν ὧν ἠσέβησαν καὶ σκληρῶν ὡν ἐλάλησαν λόγων,\nκαὶ περὶ πάντων ὧν κατελάλησαν κατʼ αὐτοῦ ἁμαρτωλοὶ ἀσεβεῖς.\n¹Κατανοήσατε πάντα τὰ ἔργα ἐν τῷ οὐρανῷ, πῶς οὐκ ἠλλοίωσαν\nτὰς ὁδοὺς αὐτῶν, καὶ τοὺς φωστῆρας τοὺς ἐν τῷ οὐρανῷ, ὡς τὰ\nπάντα ἀνατέλλει καὶ δύνει, τεταγμένος ἕκαστος ἐν τῷ τεταγμένῳ\nκαιρῷ, καὶ ταῖς ἑορταῖς αὐτῶν φαίνονται, καὶ οὐ παραβαίνουσιν τὴν\nἰδίαν τάξιν.\n2ἕτε τὴν γῆν καὶ διανοήθητε περὶ τῶν ἔργων τῶν\nἐν αὐτῇ γινομένων ἀπʼ ἀρχῆς μέχρι τελειώσεως, ὥς εἰσιν φθαρτά,\nὡς οὐκ ἀλλοιοῦντα, οὐδὲν τῶν ἐπὶ γῆς, ἀλλὰ πάντα ἔργα θεοῦ\nὑμῖν φαίνεται.\n³δετε τὴν θερείαν καὶ τὸν χειμῶνα.\n¹καταμάθετε\nκαὶ δετε πάντα τὰ δένδρα,\n¹πῶς τά φύλλα χλωρά ἐν αὐτοῖς σκέποντα\nτὰ δένδρα, καὶ πᾶς ὁ καρπὸς αὐτῶν εἰς τιμὴν καὶ δόξαν.\nδιανοήθητε καὶ γνῶτε περὶ πάντων τῶν ἔργων αὐτοῦ, καὶ νοήσατε\nὅτι θεὸς ζῶν ἐποίησεν αὐτὰ οὕτως, καὶ ζῇ εἰς πάντας τοὺς αἰῶνας·\n²καὶ τὰ ἔργα αὐτοῦ πάντα ὅσα ἐποίησεν εἰς τοὺς αἰῶνας,\nἀπὸ ἐνιαυτοῦ εἰς ἐνιαυτὸν γινόμενα πάντα οὕτως, καὶ πάντα ὅσα\nἀποτελοῦσιν αὐτῷ τὰ ἔργα, καὶ οὐκ ἀλλοιοῦνται αὐτῶν τἀ ἔργα,\nἀλλʼ ὁὡσπερεὶ κατά ἐπιταγὴν τὰ πάντα γίνεται.\n³ἴδετε πῶς ἡ\nλασσα καὶ οἱ ποταμοὶ ὡς ὁμοίως ἀποτελοῦσιν, καὶ οὐκ ἀλλοιοῦσιν\nαὐτῶν τὰ ἔργα ἀπὸ τῶν λόγων αὐτοῦ.\n⁴Ὑμεῖς δὲ οὐκ ἐνεμείνατε\nοὐδὲ ἐποιήσατε κατὰ τάς ἐντολὰς αὐτοῦ, ἀλλὰ ἀπέστητε καὶ\nκατελαλήσατε μεγάλους καὶ σκληροὺς λόγους ἐν στόματι ἀκαθαρσίας\nὑμῶν κατὰ τῆς μεγαλοσύνης αὐτοῦ. ὅτι κατελαλήσατε ἐν τοῖς\n\n\n\n\n\nψεύμασιν ὑμῶν, σκληροκάρδιοι, οὐκ ἔστιν εἰρήνη ὑμίν.\n⁴τοιγὰρ\nτὰς ἡμέρας ὑμῶν ὑμεῖς κατηράσασθε, καὶ τὰ ἔτη τῆς ζωῆς ὑμῶν ἀπολεῖται,\nκαὶ τὰ ἔτη τῆς ἀπωλείας ὑμῶν πληθυνθήσεται ἐν κατάρᾳ\nαἰώνων, καὶ οὐκ ἔσται ὑμῖν ἔλεος καὶ εἰρήνη.\n6Τότε ἔσται\nτὰ ὀνόματα ὑμῶν εἰς κατάραν αἰώνιον πᾶσιν τοῖς δικαίοις, καὶ ἐν ὑμῖν\nκαταράσονται πάντες οἱ καταρώμενοι, καὶ πάντες οἱ ἁμαρταωλοὶ καὶ\nἀσεβεῖς ἐυ ὑμῖν ὀμοῦνται, καὶ πάντες οἱ ἀναμάρτητοι χαρήσονται,\nκαὶ ἔσται αὐτοῖς λύσις ἁμαρτιῶν καὶ πᾶν ἔλεος καὶ εἰρήνη καὶ\nἐπιείκεια, ἔσται αὐτοῖς σωτηρία, φῶς ἀγαθόν, καὶ αὐτοὶ κληρονομήσουσιν\nτὴν γῆν· καὶ πᾶσιν ὑμῖν τοῖς ἁμαρτωλοῖς οὐχ ὑπαάρξει\nσατηρία, ἀλλὰ ἐπὶ πάντας ὑμᾶς κατάλυσις, κατάρα.\n7καὶ τοῖς ἐκλεκτοῖς\nἔσται φῶς καὶ χάρις καὶ εἰρήνη, καὶ αὐτοὶ κληρονομήσουσιν\nτὴν γῆν, ὑμῖν δὲ τοῖς ἀσεβέσιν ἔσται κατάρα.\n⁸τότε δοθήσεται\nτοῖς ἐκλεκτοῖς φῶς καὶ χάρις, καὶ αὐτοὶ κληρονομήσουσιν τὴν γῆν.\nτότε δοθήσεται πᾶσιν τοῖς ἐκλεκτο σοφία, καὶ πάντες οὗτοι ζήσονται,\nκαὶ οὐ μὴ ἁμαρτήσονται ἔτ οὐ κατʼ ἀλήθειαν οὕτε κατὰ\nὑπερηφανίαν, καὶ ἔσται ἐν ἀνθρώπ πεφωτισμένῳ φῶς καὶ ἀνθρώπῳ\nἐπιστήμονι νόημα, καὶ οὐ μ πλημμελήσουσιν\n⁹οὐδὲ μὴ\nἁμάρτωσιν πάσας τὰς ἡμέρας τῆς ζωῆς αὐτῶν, καὶ οὐ μὴ ἀποθάνωσιν\nἐν ἀργῇ θυμοῦ, ἀλλὰ τὸν ἀριθμὸν αὐτῶν ζωῆς ἡμερῶν πληρώσουσιν,\nκαὶ ἡ ζωὴ αὐτῶν αὐξηθήσεται ἐν εἰρήνῃ, καὶ τὰ ἔτη τῆς\nχαρᾶς αὐτῶν πληθυνθήσεται ἐν ἀγαλλιάσει καὶ εἰρήνῃ αἰῶνος ἐν\nπάσαις ταῖς ἡμέραις τῆς ζωῆς αὐτῶν.\n¹Καὶ ἐγένετο οδ ἂν ἐπληθύνθησαν οἱ υἱοὶ τῶν ἀνθρώπων, ἐν ἐκεί\nναις ταῖς ἡμέραις ἐγεννήθησαν θυγατέρες ὡραῖαι καὶ καλαί.\n2καὶ\nἐθεάσαντο αὐτὰς οἱ ἅγγελοι υἱοὶ οὐρανοῦ καὶ ἐπεθύμησαν αὐτάς,\nκαὶ εἶπαν πρὸς ἀλλήλους Δεῦτε ἐκλεξώμεθα ἑαυτοῖς γυναῖκας ἀπὸ\nτῶν ἀνθρώπων, καὶ γεννήσομεν ἑαυτοῖς τέκνα.\n³καὶ εἶπεν Σεμειαζᾶς\nπρὸς αὐτούς, ὃς ἦν ἄρχων αὐτῶν Φοβοῦμαι μὴ οὐ θελήσετε ποιῆσαι\n\n\n\n\nτὸ πρδγμα τοῦτο, καὶ ἔσομαι ἐγὼ μυνος ὀφειλέτης ἁμαρτίας μεγάλης.\n⁴ἀπεκρίθησαν οὕν αὐτῷ πάντες μόσωμεν ὅρκῳ πάντες καὶ\nἀναθεματίσωμεν πάντες ἀλλήλους μὴ ἀποστρέψαι τὴν γνώμην ταὺτην,\nμέχρις οὐ ἂν τελέσσομεν αὐτὴν καὶ ποιήσωμεν τὸ πρᾶγμα\nτοῦτο.\n⁵τότε ὄμοσαν πάντες ὁμοῦ καὶ ἀνεθεμάτισαν ἀλλήλους\nἐν αὐτῷ.\n⁷Καὶ ταῦτα τὰ ὀνόματα τῶν ἀρχόντων αὐτῶν·\nΣεμιαζά, οὗτος ἦν ἄρχων αὐτῶν· Ἀραθάκ, Κιμβρά, Σαμμανή, Δανειήλ,\nἈρεαρώς. Σεμιήλ, Ἰωμειήλ, Κωχαριήλ, Ἐζεκιήλ, Βατριήλ,\nΣαθιήλ, Ἀτριήλ, Γαμιήλ, Βαρακιήλ, Ἀνανθνά, ᵇωνιήλ, Ῥαμιήλ.\nΑσεάλ, Ῥακειήλ, Γουριήλ.\n8οδτοί εἰσιν αὐτῶν οἱ δεκαδάρχαι.\n¹Καὶ ἔλαβον ἑαυτοῖς γυναῖκας· ἕκαστος αὐτῶν ἐξελέξαντο ἑαυτοῖς\nγυναῖκας, καὶ ἤρξαντο εἰσπορεύεσθαι πρὸς αὐτὰς καὶ μιαίνεσθαι ἐν\nαὐταῖς· καὶ ἐδίδαξαν αὐτὰς φαρμακείας καὶ ἐπαοιδὰς καὶ ὀιζοτομίας,\nκαὶ τὰς βοτάνας ἐδήλωσαν αὐταῖς.\n²AI δὲ ἐν γαστρὶ λαβοῦσαι\nἐτέκοσαν γίγαντας μεγάλους ἐκ πηχίῶν τρισχιλίων,\n3ἳτινες\nκατέσθοσαν τοὺς κόπους τῶν ἀνθρώπων. ὡς δὲ οὐκ ἐδυνήθησαν\nαὐτοῖς οἱ ἄνθρωποι ἐπιχορηγεῖν,\n⁴οἱ γίγαντες ἐτόλμησαν ἐπʼ αὐτούς,\nκαὶ κατεσθίοσαν τοὺς ἀνθρώπους.\n⁰καὶ ἤρξαντο ἁμαρτάνειν ἐν τοῖς\nπετεινοῖς καὶ τοῖς θηρίοις καὶ ἑρπετοῖς καὶ τοῖς ἰχθύσιν, καὶ ἀλλήλων\nτὰς σάρκας κατεσθίειν, καὶ τὸ αἶμα ἔπινον.\n⁶τότε ἡ γῆ ἐνέτυχεν\nκατὰ τῶν ἀνόμων.\n1Ἐδίδαξεν τοὺς ἀνθρώπους Ἀζαὴλ μαχαίρας ποιεῖν καὶ ὅπλα καὶ\nἀσπίδας καὶ θώρακας, διδάγματα ἀγγέλων, καὶ ὑπέδειξεν αὐτοῖς τὰ\nμέταλλα καὶ τὴν ἐργασίαν αὐτῶν, καὶ ψέλια καὶ κόσμους καὶ στί\nβεις καὶ τὸ καλλιβλέφαρον καὶ παντοίους λίθους ἐκλεκτοὺς καὶ\nτὰ βαφικά.\n²καὶ ἐγένετο ἀσέβεια πολλή, καὶ ἐπόρνευσαν καὶ\nἀπεπλανήθησαν καὶ ἠφανίσθησαν ἐν πάσαις ταῖς ὁδοῖς αὐτῶν.\n3Σεμιαζᾶς ἐδίδαξεν ἐπαοιδὰς καὶ ὸιζοτομίας· Ἀρμαρὼς ἐπαοιδῶν λυτήριον·\nῬακιὴλ ἀστρολογίας· Κωχιὴλ τὰ σημειωτικά· Σαθιήλ ἅστεροσκοπίαν·\nΣεριὴλ σεληναγωγίας.\n⁴τῶν οὗν ἀνθρώπων ἀπολλυμένων\nἡ βοὴ εἰς οὐρανοὺς ἀνέβη.\n¹Γότε παρζακύψαντες Μιχαὴλ καὶ Οὐζριὴλ καὶ Ῥαφαὴλ καὶ\nΓαβριήζλ], οὗτοι ἐκ τοῦ οὐρανοῦ ἐθεάσ|αντο αἶμα πολὺ ἐκχυννόμενον\n\n\n\n\n\n\nἐπὶ τῆς γῆς·\n²καὶ εἶπαν πρὸς ἀλλήλους Φωνὴ βοώντων ἐπὶ\nτῆς γῆς μέχρι πυλῶν τοῦ οὐρανοῦ.\n³ἐντυγχάνουσιν αἱ ψυχαὶ τῶν\nἀνθρώπων λεγόντων Εἰσαγάγετε τὴν κρίσιν ἡμῶν πρὸς τὸν ὕψιστον.\n⁴Καὶ εἶπαν τῷ κυρίῳ Σύ εἶ κύριος τῶν κυρίων καὶ\nὁ θεὸς τῶν θεῶν καὶ βασιλεὺς τῶν αἰώνων· ὁ θρόνος τῆς δόξης\nσου εἰς πάσας τὰς γενεὰς τοῦ αἰῶνος, καὶ τὸ ὄνομά σου τὸ ἅγιον\nκαὶ μέγα καὶ εὐλογητὸν εἰς πάντας τοὺς αἰῶνας.\n⁵σὺ γὰρ ἐποίησας\nτὰ πάντα, καὶ πᾶσαν τὴν ἐξουσίαν ἔχων, καὶ πάντα ἐνώπιόν\nσου φανερὰ καὶ ἀκάλυπτα.\n⁶καὶ πάντα σὺ ὁρῖς ἃ ἐποίησεν Ἀζαήλ,\nὸς ἐδίδαξεν πάσας τὰς ἀδικίας ἐπὶ τῆς γῆς καὶ ἐδήλωσεν τὰ μυστήρια\nτοῦ αἰῶνος τὰ ἐν τῷ οὐρανῷ ἃ ἐπιτηδεύουσιν καὶ ἔγνωσαν ἄνθρωποι·\n⁷καὶ Σεμιαζᾶς. ᾧ τὴν ἐξουσίαν ἔδωκας ἄρχειν τῶν σὺν αὐτῷ\n\n\n\n\n\nἅμα ὄντων.\n8 καὶ ἐπορεύθησαν πρὸς τὰς θυγατέρας τῶν ἀνθρώπων\nτῆς γῆς καὶ συνεκοιμήθησαν αὐταῖς καὶ ἐμιάνθησαν, καὶ ἐδήλωσαν\nαὐταῖς πάσας τὰς ἁμαρτίας.\n⁹καὶ αἱ νυναῖκες ἐγέννησαν τιτᾶνας,\nὑφʼ ὧν ὅλη ἡ γῆ ἐπλήσθη αἵθματος καὶ ἀδικίας.\n¹⁰καὶ νῦν ἰδοὺ\nβοῶσιν αἱ ψυχαὶ τῶν τετελευτηκότων καὶ ἐντυγχάνουσιν μέχρι τῶν\nπυλῶν τοῦ οὐρανοῦ, καὶ ἀνέβη ὁ στεναγμὸς αὐτῶν καὶ οὐ δύναται\nἐξελθεῖν ἀπὸ προσώπου τῶν ἐπὶ τῆς γῆς γινομένων ἀνομημάτων.\n¹¹καὶ σὺ πάντα οἶδας πρὸ τοῦ αὐτὰ γενέσθαι, καὶ σὺ ὁρᾷς ταῦτα\nκαὶ ἐᾷς αὐτούς, καὶ οὐδὲ ἡμῖν λέγεις τί δεῖ ποιεῖν αὐτοὺς περὶ\nτούτων.\n¹ Τότε Ὕψστος εἶπεν περὶ τούτων, ὁ μέγας Ἅγιος, καὶ ἐλάλησεν\nκαὶ εἶπεν καὶ ἔπεμψεν Ἰστραὴλ πρὸς τὸν υἱὸν Λέμεχ\n²Εἶπον αὐτῷ\nἐπὶ τῷ ἐμῷ ὀνόματι Κρύψον σεαυτόν, καὶ δήλωσον αὐτῷ τέλος\nἐπερχόμενον, ὅτι ἡ γῆ ἀπόλλυται πᾶσα, καὶ κατακλυσμὸς μέλλει\nγίνεσθαι πάσης τῆς γῆς καὶ ἀπολέσει πάντα ὅσα ἐστὶν αὐτῇ.\n³καὶ\nδίδαξον αὐτὸν ὅπως ἐκφύγῃ, καὶ μενεῖ τὸ σπέρμα αὐτοῦ εἰς πάσας\nτὰς γενεὰς τοῦ αἰῶνος.\n⁴Καὶ τῷ Ῥαφαὴλ εἶπεν Δῆσον τὸν\nἈζαὴλ ποσὶν καὶ χερσίν, καὶ βάλε αὐτὸν εἰς τὸ σκότος, καὶ ἄνοιξον\n\n\n\n\n\nτὴν ἔρημον τὴν οὖσαν ἐν τῷ Δαδουὴλ κἀκεῖ βάλε αὐτόν,\n5 καὶ\nὑπόθες αὐτῷ λίθους τραχεῖς καὶ ὀξεῖς καὶ ἐπικάλυψον αὐτῷ τὸ\nσκότος, καὶ οἰκησάτω ἐκεῖ εἰς τοὺς αἰῶνας, καὶ τὴν ὄψιν αὐτοῦ\nπώμασον καὶ φῶς μὴ θεωρείτω·\n⁶καὶ ἐν τῇ ἡμέρᾳ τῆς μεγάλης τῆς\nκρίσεως ἀπαχθήσεται εἰς τὸν ἐνπυρισμόν.\n⁷καὶ ἰαθήσεται ἡ γῆ, ἣν\nἠφάνισαν οἱ ἄγγελοι, καὶ τὴν ἴασιν τῆς γῆς δήλωσον, ἵνα ἰάσωνται\nτὴν πληγήν, ἵνα μὴ ἀπόλωνται πάντες οἱ υἱοὶ τῶν ἀνθρώπων\nἐν τῷ μυστηρίῳ ὅλῳ ᾧ ἐπέταξαν οἱ ἐγρήγοροι καὶ ἔδειξαν τοὺς\nυἱοὺς αὐτῶν,\n8 καὶ ἠρημώθη πᾶσα ἡ γῆ ἀφανισθεῖτα ἐν τοῖς ἔργοις\nτῆς διδασκαλίας Ἀζαήλ καὶ ἐπʼ αὐτῷ γράψον τὰς ἁμαρτίας\nπάσας.\n⁹Καὶ τῷ Γαβριὴλ εἶπεν ὁ κύριος Πορεύου ἐπὶ τοὺς\nμαζηρέους, ἐπὶ τοὺς κιβδήλους καὶ τοὺς υἱοὺς τῆς πορνείας, καὶ\nἀπόλεσον τοὺς υἱοὺς τῶν ἐγρηγρόων ἀπὸ τῶν ἀνθρώπων· πέμψον\nαὐτοὺς ἐν πολέμῳ ἀπωλείας. μακρότης γὰρ ἡμερῶν οὐκ ἔστιν αὐτῶν,\n10 καὶ πᾶσα ἐρώτησις οὐκ ἔσται τοῖς πατράσιν αὐτῶν καὶ περὶ\nαὐτῶν, ὅτι ἐλπίζουσιν ζῆσαι ζωὴν αἰώνιον, καὶ ὅτι ζήσεται ἕκαστος\nαὐτῶν ἔτη πεντακόσια.\n¹¹ Καὶ εἶπεν Μιχαὴλ Πορεύου καὶ\nδήλωσον Σεμιαζᾷ καὶ τοῖς λοιποῖς τοῖς σὺν αὐτῷ ταῖς γυναιξὶν μιγεῖσιν,\nμιανθῆναι ἐν αὐταῖς ἐν τῇ ἀκαθαρσίᾳ αὐτῶν·\n¹²καὶ ὅταν\n\n\n\n\nκατασφαγῶσιν οἱ υἱοὶ αὐτῶν καὶ ἴδωσιν τὴν ἀπώλειαν τῶν ἀγαπητῶν,\nκαὶ δῆσον αὐτοὺς ἑβδομήκοντα γενεὰς εἰς τὰς νάπας τῆς\nγῆς μέχρι ἡμέρας κρίσεως αὐτῶν καὶ συντελεσμοῦ, ἕως τελεσθῇ τὸ\nκρίμα τοῦ αἰῶνος τῶν αἰώνων.\n¹³τότε ἀπαχθήσονται εἰς τὸ χάος\nτοῦ πυρὸς καὶ εἰς τὴν βάσανον καὶ εἰς τὸ δεσμωτήριρν συνκλείσεως\nαἰῶνος.\n¹⁴καὶ ὃς ἂν κατακαυθῇ καὶ ἀφανισθῇ ἀπὸ τοῦ νῦν,\nμετʼ αὐτῶν ὁμοῦ δεθήσονται μέχρι τελειώσεως γενεᾶς.\n¹⁵ἀπόλεσον\nπάντα τὰ πνεύματα τῶν κιβδήλων καὶ τοὺς υἱοὺς τῶν ἐγρηγόρων\nδιὰ τὸ ἀδικῆσαι τοὺς ἀνθρώπους.\n¹⁶καὶ ἀπόλεσον τὴν ἀδικίαν πᾶσαν\nἀπὸ τῆς γῆς, καὶ πᾶν ἔργον πονηρίας ἐκλειπέτω, καὶ ἀναφανήτω τὸ\nφυτὸν τῆς δικαιοσύνης καὶ τῆς ἀληθείας εἰς τοὺς αἰῶνας· μετά χαρᾶς\nφυτευθήσεται.\n¹⁷Καὶ νῦν πάντες οἱ δίκαιοι ἐκφεύξονται, καὶ\nἔσονται ζῶντες ἕως γεννήσωσιν χιλιάδας, καὶ πᾶσαι αἱ ἡμέραι νεότητος\nαὐτῶν, καὶ τὰ σάββατα αὐτῶν μετὰ εἰρήνης πληρώσουσιν.\n¹⁸τότε\nἐργασθήσεται πᾶσα ἡ γῆ ἐν δικαιοσύνῃ καὶ καταφυτευθήσεται θένδρον\nἐν αὐτῇ, καὶ πλησθήσεται εὐλογίας.\n¹⁹καὶ πάντα τὰ δένδρα\nτῆς γῆς ἀγαλλιάσονται· φυτευθήσεται, καὶ ἔσονται φυτεύοντες ἀμπέλους,\nκαὶ ἡ ἄμπελος ἣν ἂν φυτεύσωσιν, ποιήσουσιν πρόχους οἴνου·\nχιλιάδας καὶ σπόρου ποιήσει καθʼ ἕκαστον μέτρον, ἐλαίας ποιήσει\nἀνὰ βάτους δέκα.\n²⁰καὶ σὺ καθάρισον τὴν γῆν ἀπὸ πάσης\nἀκαθαρσίας καὶ ἀπὸ πάσης ἀδικίας καὶ ἀπὸ πάσης ἁμαρτίας καὶ\nἀσεβείας, καὶ πάσας τὰς ἀκαθαρσίας τὰς γινομένας ἐπὶ τῆς γῆς\nἐξάλειψον.\n²¹καὶ ἔσονται πάντες λατρεύοντες οἱ λαοὶ καὶ εὐλογοῦντες\nπάντες ἐμοὶ καὶ προσκυνοῦντες.\n²⁸καὶ καθαρισθήσεται\nπᾶσα ἡ γῆ ἀπὸ παντὸς μιάμματος καὶ ἀπὸ πάσης ἀκαθαρσίας καὶ\nὀργῆς καὶ μάστιγος, καὶ οὐκέτι πέμψω ἐπʼ αὐτοὺς εἰς πάσας τὰς\nγενεὰς τοῦ αἰῶνος.\n¹καὶ τότε ἀνοίξω τὰ ταμεῖα τῆς εὐλογίας τὰ\nὄντα ἐν τῷ οὐρανῷ, καὶ κατενεγκεῖν αὐτὰ ἐπὶ τὰ ἔργα, ἐπὶ τὸν\nκόπον τῶν υἱῶν τῶν ἀνθρώπων.\n²καὶ τότε ἀλήθεια καὶ εἰρήνη\n\n\n\n\nκοινωνήσουσιν ὁμοῦ εἰς πάσας τὰς ἡμέρας τὸν αἰῶνος καὶ εἰς πάσας\nτὰς γενεάς τῶν ἀνθρώπων.\nΠρὸ τούτων τῶν λόγων ἐλήμφθη Ἑνώχ, καὶ οὐδεὶς τῶν ἀνθρώπων\nἔγνω ποῦ ἐλήμφθη καὶ ποῦ ἐστιν καὶ τί ἐγένετο αὐτῷ.\n²καὶ τά ἔργα αὐτοῦ μετά τῶν ἐγρηγόρων, καὶ μετὰ τῶν ἁγίων αἱ\nἡμέραι αὐτοῦ.\n³Καὶ ἑστὼς ἢμην Ἑνὼχ εὐλογῶν τῷ κυρίῳ\nτῆς μεγαλοσύνης, τῷ βασιλεῖ τῶν αἰώνων. καὶ ἰδοὺ οἱ ἐγρήγοροι\nτοῦ ἁγίου τοῦ μεγάλου ἐκάλουν με\n⁴Ἑνώχ. ὁ γραμματεὺς τῆς δικαιοσύνης,\nπορεύου καὶ εἰπέ τοῖς ἐγρηγόροις τοῦ οὐρανοῦ οἵτινες\nἀπολιπόντες τὸν οὐρανὸν τὸν ὑψηλόν, τὸ ἁγίασμα τῆς στάσεως\nτοῦ αἰῶνος, μετά τῶν γυναικῶν ἐμιάνθησαν, καὶ ὥσπερ οἱ υἱοὶ τῆς\nγῆς ποιοῦσιν, οὕτως καὶ αὐτοὶ ποιοῦσιν, καὶ ἔλαβον ἑαυτοῖς γυναῖκας\nἈφανισμὸν μέγαν ἠφανίσατε τὴν γῆν,\n⁵καὶ οὐκ ἔσται ὑμῖν\nεἰρήνη οὔτε ἄφεσις. καὶ περὶ ὦν χαίρουσιν τῶν υἱῶν αὐτῶν,\n6 τὸν\nφόνον τῶν ἀγαπητῶν αὐτῶν ὄψονται, καὶ ἐπὶ τῇ ἀπωλείᾳ τῶν υἱῶν\nαὐτῶν στενάξουσιν καὶ δεηθήσονται εἰς τὸν αἰῶνα, καὶ οὐκ ἔσται\nαὐτοῖς εἰς ἔλεον καὶ εἰρήνην.\nὉ δὲ Ἑνὼχ τῷ Ἀζαὴλ εἶπεν ορεύου· οὐκ ἔσται σοι εἰρήνη.\nκρίμα μέγα ἐξῆλθεν κατὰ σοῦ δῆσαί σε,\n²καὶ ἀνοχὴ καὶ ἐρώτησίς\nσοι οὐκ ἔσται περὶ ὧν ἔδειξας ἀδικημάτων καὶ περὶ πάντων τῶν\nἔργων τῶν ἀσεβειῶν καὶ τῆς ἀδικίας καὶ τῆς ἁμαρτίας, ὅσα ὑπέδειξας\nτοῖς ἀνθρώποις.\n³ Τότε πορευθεὶς εἴρηκα πᾶσιν αὐτοῖς, καὶ αὐτοὶ πάντες ἐφοβήθησαν,\nκαὶ ἔλαβεν αὐτοὺς τρόμος καὶ φόβος.\n⁴καὶ ἠρώτησαν ὅπαως\nγράψω αὐτοῖς ὑπομνήματα ἐρωτήσεως, ἵνα γένηται αὐτοῖς ἄφεσις,\nκαὶ ἵνα ἐγὼ ἀναγνῶ αὐτοῖς τὸ ὑπόμνημα τῆς ἐρωτήσεως ἐνώπιον\nΚυρίου τοῦ οὐρανοῦ,\n⁵ ὅτι αὐτοὶ οὐκ ἔτι δύνανται λαλῆσαι, οὐδὲ ἐπᾶραι\nαὐτῶν τοὺς ὀφθαλμοὺς εἰς τὸν οὐρανὸν ἀπὸ αἰσχύνης περὶ ὦν\nἡμαρτήκεισαν καὶ κατεκρίθησαν.\n⁶ Τότε ἔγραψα τὸ ὑπόμνημα\nτῆς ἐρωτήσεως αὐτῶν καὶ τὰς δεήσεις περὶ τῶν πνευμάτων αὐτῶν\nκαὶ περὶ ὧν δέονται, ὅπως αὐτῶν γένωνται ἄφεσις καὶ μακρότης.\n⁷καὶ πορευθεὶς ἐκάθισα ἐπὶ τῶν ὑδάτων Δὰν ἐν γῇ Δάν, ἥτις ἐστὶν\nἐκ δεξιῶν Ἑρμωνειεὶμ δύσεως· ἀνεγίγνωσκον τὸ ὑπόμνημα τῶν\nδεήσεων αὐτῶν.\n⁸ ὡς ἐκοιμήθην, καὶ ἰδοὺ ὄνειροι ἐπʼ ἐμὲ ἦλθον\nκαὶ ὁράσεις ἐπʼ ἐμὲ ἐπέπιπτον, καὶ ἴδον ὁράσεις ὀργῆς, καὶ ἦλθεν\n\n\n\nφωνὴ λέγουσα Εἶπον τοῖς υἱοῖς τοῦ οὐρανοῦ τοῦ ἐλέγξαι αὐτούς.\n⁹καὶ ἔξυπνος γενόμενος ἦλθον πρὸς αὐτούς, καὶ πάντες συνηγμένοι\nἐκάθηντο πενθοῦντες ἐν Ἐβελσατά, ἥτις ἐστὶν ἀνὰ μέσον τοῦ\nΛιβάνου καὶ Σενισήλ, περικεκαλυμμένοι τὴν ὄψιν.\n¹⁰ἐνώπιον αὐτῶν\nκαὶ ἀνήγγειλα αὐτοῖς πάσας τὰς ὁράσεις ἂς εἶδον κατὰ τοὺς\nὕπνους, καὶ ἠρξάμην λαλεῖν τοὺς λόγους τῆς δικαιοσύνης, ἐλέγχων\nτοὺς ἐγρηγόρους τοῦ οὐρανοῦ.\n¹Βίβλος λόγων δικαιοσύνης καὶ ἐλέγξεως ἐγρηγόρων τῶν ἀπὸ\nτοῦ αἰῶνος, κατὰ τὴν ἐντολὴν τοῦ ἁγίου τοῦ μεγάλου ἐν ταύτῃ τῇ\nὁράσει.\n2 Ἐγὰλ εἶδον κατὰ τοὺς ὕπνους μου ἃ νῦν λέγω\nἐν γλώσσῃ σαρκίνῃ ἐν τῷ πνεύματι τοῦ στόματός μου, ὃ ἔδωκεν ὁ\nμέγας τοῖς ἀνθρώποις λαλεῖν ἐν αὐτοῖς καὶ νοήσει καρδίας·\n³ ὃς\nἔκτισεν καὶ ἔδωκεν ἐλέγξασθαι ἐγρηγόρους τοὺς υἱοὺς τοῦ οὐρανοῦ.\n⁴ Ἐγὼ τὴν ἐρώτησιν ὑμῶν τῶν ἀγγέλων ἔγραψα, καὶ\nἐν τῇ ὁράσει μου τοῦτο ἐδείχθη· καὶ οὔτε ἡ ἐρώτησις ὑμῶν παρεδέχθη,\n⁵ ἴνα μηκέτι εἰς τὸν οὐρανὸν ἀναβῆτε ἐπὶ πάντας τοὺς\nαἰῶνας, καὶ ἐν τοῖς δεσμοῖς τῆς γῆς ἐρρέθη δῆσαι ὑμᾶς εἰς πάσας\nτὰς γενεάς τοῦ αἰῶνος,\n⁶καὶ ἵνα περὶ τούτων ἴδητε τὴν ἀπώλειαν\nτῶν υἱῶν ὑμῶν τῶν ἀγαπητῶν, καὶ ὅτι οὐκ ἔσται ὑμῖν ὄνησις\nαὐτῶν, ἀλλὰ πεσοῦνται ἐνώπιον ὑμῶν ἐν μαχαίρᾳ.\n⁷καὶ ἡ ἐρώτησις\nὑμῶν περὶ αὐτῶν οὐκ ἔσται οὐδὲ περὶ ὑμῶν· καὶ ὑμεῖς\nκλαίοντες καὶ δεόμενοι καὶ μὴρλαλοῦντες πᾶν ῥῆμα ἀπὸ τῆς γραφῆς\nἧς ἔγραψα.\n8 Καὶ ἐμοὶ ἐφʼ ὁράσει οὕτως ἐδείχθη· ἰδοὺ\nνεφέλαι ἐν τῇ ὁράσει ἐκάλουν καὶ ὁμίχλαι με ἐφώνουν, καὶ διαδρομαὶ\nτῶν ἀστέρων καὶ διαστραπαί με κατεσπούδαζον καὶ ἐθορύβαζόν\nμε, καὶ ἄνεμοι ἐν τῇ ὁράσει μου ἐξεπέτασάν με\n⁹καὶ ἐπῆράν\nμε ἄνω καὶ εἰσήνεγκάν με εἰς τὸν οὐρανόν, καὶ εἰσῆλθον μέχρις\nἤγγισα τείχους οἰκοδομῆς ἐν λίθοις χαλάζης καὶ γλώσσης πυρὸς\nκύκλῳ αὐτῶν· καὶ ἤρξαντο ἐκφοβεῖν με.\n¹⁰Καὶ εἰσῆλθον\nεἰς τὰς γλώσσας τοῦ πυρός, καὶ ἤγγισα εἰς οἶκον μέγαν οἰκοδομημένον\nἐν λίθοις χαλάζης, καὶ οἱ τοῖχοι τοῦ οἴκου ὡς λιθόπλακες,\nκαὶ πᾶσαι ἦσαν ἐκ χιόνος, καὶ ἐδάφη χιονικά,\n1¹καὶ αἱ στέγαι ὡς\nδιαδρομαὶ ἀστέρων καὶ ἀστραπαί, καὶ μεταξὺ αὐτῶν χερουβὶν πύρινα,\nκαὶ οὐρανὸς αὐτῶν ὕδωρ,\n¹²καὶ πῦρ φλεγόμενον κύκλῳ τῶν τειχῶν, καὶ\nθύραι πυρὶ καιόμεναι.\n¹³εἰσῆλθον εἰς τὸν οἶκον ἐκεῖνον, θερμὸν ὡς\n\n\n\nπῦρ καὶ ψυχρὸν ὡς χιών, καὶ πᾶσα τροφὴ ζωῆς οὐκ ἦν ἐν αὐτῷ· φόβος\nμε ἐκάλυψεν καὶ τρόμος με ἔλαβεν.\n14 καὶ ἥμην σειόμενος καὶ τρέμων,\nκαὶ ἔπεσον. ἐθεώρουν ἐν τῇ ὁράσει μου,\n¹⁵καὶ ἰδοὺ ἄλλη θύρα\nἀνεῳγμένη κατέναντί μου, καὶ ὁ οἶκος μείζων τούτου, καὶ ὅλος οἰκοδομημένος\nἐν γλώσσαις πυρός,\n¹⁶καί ὅλος διαφέρων ἐν δόξῃ καὶ ἐν τιμῇ\nκαὶ ἐν μεγαλοσύνῃ, ὥστε μὴ δύνασθαί με ἐξειπεῖν ὑμῖν περὶ τῆς\nδόξης καὶ περὶ τῆς μεγαλοσύνης αὐτοῦ.\n¹7τὸ ἔδαφος αὐτοῦ ἦν πυρός,\nτὸ δὲ ἀνώτερον αὐτοῦ ἦσαν ἀστραπαὶ καὶ διαδρομαὶ ἀστέρων, καὶ ἡ\nστέγη αὐτοῦ ἦν πῦρ φλέγον.\n18Ἐθεώρουν δὲ καὶ εἶδον θρόνον\nὑψηλόν, καὶ τὸ εἶδος αὐτοῦ ὡσεὶ κρυστάλλινον, καὶ τροχὸς ὡς ἡλίου\nλάμποντος καὶ ὄρος χερουβίν.\n¹⁹καὶ ὑποκάτω τοῦ θρόνου ἐξεπορεύοντο\nποταμοὶ πυρὸς φλεγόμενοι, καὶ οὐκ ἐδυνάσθην ἰδεῖν.\n²⁰καὶ ἡ\nδόξα ἡ μεγάλη ἐκάθητο ἐπʼ αὐτῷ· τὸ περιβόλαιον αὐτοῦ ὡς εἶδος\nἡλίου, λαμπρότερον καὶ λευκότερον πάσης χιόνος.\n²¹καὶ οὐκ ἐδύνατο\nπᾶς ἄγγελος παρελθεῖν εἰς τὸν οἶκον τοῦτον καὶ ἰδεῖν τὸ πρόσωπον\nαὐτοῦ διὰ τὸ ἔντιμον καὶ ἔνδοξον, καὶ οὐκ ἐδύνατο πᾶσα σὰρξ\nἰδεῖν αὐτοῦ\n²²τὸ πῦρ φλεγόμενον κύκλῳ· καὶ πῦρ μέγα παριστήκει\nαὐτῷ, καὶ οὐδεὶς ἐγγίζει αὐτῷ. κύκλῳ μύριαι μυριάδες ἑστήκασιν\nἐνώπιον αὐτοῦ, καὶ πᾶς λόγος αὐτοῦ ἔργον.\n²³καὶ οἱ ἅγιοι τῶν\nἀγγέλων οἱ ἐγγίζοντες αὐτῷ οὐκ ἀποχωροῦσιν νυκτὸς οὔτε ἀφίστανται\nαὐτοῦ.\n²⁴ Κἀγὼ ἤμην ἕως τούτου ἐπὶ πρόσωπόν μου βεβλημένος\nκαὶ τρέμων, καὶ ὁ κύριος τῷ στόματι αὐτοῦ ἐκάλεσέν με καὶ\nεἶπέν μοι Πρόσελθε ὦδε, Ἑνώχ, καὶ τὸν λόγον μου ἄκουσον.\n25 καὶ\nπροσελθών μοι εἷς τῶν ἁγίων ἤγειρέν με καὶ ἔστησέν με, καὶ προσήγαγέν\nμε μέχρι τῆς θύρας· ἐγὼ δὲ τὸ πρόσωπόν μου κάτω ἔκυφον.\n¹Καὶ ἀποκριθεὶς εἶπέν μοι Ὁ ἄνθρωπος ὁ ἀληθινός, ἄνθρωπος\nτῆς ἀληθείας, ὁ γραμματεύς· καὶ τῆς φωνῆς αὐτοῦ ἤκουσα· μὴ φοβηθῇς,\nἙνώχ, ἄνθρωπος ἀληθινὸς καὶ γραμματεὺς τῆς ἀληθείας· πρόσελθε\nὧδε, καὶ τῆς φωνῆς μου ἄκουσον.\n²πορεύθητι καὶ εἰπέ τοῖς πέμψασίν\nσε Ἐρωτῆσαι ὑμᾶς ἔδει περὶ τῶν ἀνθρώπων, καὶ μὴ τοὺς ἀνθρώπους\nπερὶ ὑμῶν.\n³διὰ τί ἀπελίπετε τὸν οὐρανὸν τὸν ὑψηλὸν τὸν ἅγιον τοῦ\nαἰῶνος, καὶ μετὰ τῶν γυναικῶν ἐκοιμήθητε καὶ μετὰ τῶν θυγατέρων\nτῶν ἀνθρώπων ἐμιάνθητε καὶ ἐλάβετε ἑαυτοῖς γυναῖκας; ὥσπερ υἱοὶ\nτῆς γῆς ἐποιήσατε καὶ ἐγεννήσατε ἑαυτοῖς τέκνα, υἱοὺς γίγαντας.\n⁴καὶ\nὑμεῖς ἦτε ἅγιοι καὶ πνεύματα ζῶντα αἰώνια· ἐν τῷ αἵματι τῶν γυναικῶν\nἐμιάνθητε, καὶ ἐν αἵματι σαρκὸς ἐγεννήσατε καὶ ἐν αἵματι ἀνθρώπων\n\n\n\nἐπεθυμήσατε, καθὼς καὶ αὐτοὶ ποιοῦσιν σάρκα καὶ αἷμα, οἵτιυες\nἀποθνήσκουσιν καὶ ἀπόλλυνται.\n⁵διὰ τοῦτο ἔδωκα αὐτοῖς θηλείας,\nἵνα σπερματίζουσιν εἰς αὐτὰς καὶ τεκνώσουσιν ἐν αὐταῖς τέκνα\nοὕτως, ἵνα μὴ ἐκλείπῃ αὐτοῖς πᾶν ἔργον ἐπὶ τῆς γῆς.\n⁶ ὑμεῖς δὲ\nὑπήρχετε πνεύματα ζῶντα αἰώνια καὶ οὐκ ἀποθνήσκοντα εἰς πάσας\nτὰς γενεὰς τοῦ αἰῶνος.\n⁷καὶ διὰ τοῦτο οὐκ ἐποίησα ἐν ὑμῖν θηλείας·\nτὰ πνεύματα τοῦ οὐρανοῦ, ἐν τῷ οὐρανῷ ἡ κατοίκησις αὐ\nτῶν.\n⁸ καὶ νῦν οἱ γίγαντες οἱ γεννηθέντες ἀπὸ τῶν πνευμάτων\nκαὶ σαρκὸς πνεύματα ἰσχυρὰ ἐπὶ τῆς γῆς, καὶ ἐν τῇ γῇ ἡ κατοίκησις\nαὐτῶν ἔσται.\n⁹πνεύματα πονηρὰ ἐξῆλθον ἀπὸ τοῦ σώματος\nαὐτῶν, διότι ἀπὸ τῶν ἀνωτέρων ἐγένοντο, καὶ ἐκ τῶν ἁγίων ἐγρηγόρων\nἡ ἀρχὴ τῆς κτίσεως αὐτῶν καὶ ἀρχὴ θεμελίου· πνεύματα\nπονηρὰ κληθήσεται.\n¹⁰πνεύματα οὐρανοῦ, ἐν τῷ οὐρανῷ ἡ κατοίκησις\nαὐτῶν ἔσται· καὶ τὰ πνεύματα ἐπὶ τῆς γῆς τὰ γεννηθέντα,\nἐπὶ τῆς γῆς ἡ κατοίκησις αὐτῶν ἔσται.\n¹¹καὶ τὰ πνεύματα τῶν\nγιγάντων νεφέλας ἀδικοῦντα, ἀφανίζοντα καὶ ἐνπίπτοντα καὶ συνπαλαίοντα\nκαὶ συνρίπτοντα ἐπὶ τῆς γῆς, πνεύματα σκληρὰ γιγάντων,\nκαὶ δρόμους ποιοῦντα καὶ μηδέν ἐσθίοντα, ἀλλʼ ἀσιτοῦντα\nκαὶ διψῶντα καὶ προσκόπτοντα πνεύματα.\n12 καὶ ἐξαναστήσει\nταῦτα εἰς τοὺς υἱοὺς τῶν ἀνθρώπων καὶ τῶν γυναικῶν, ὅτι ἐξεληλύθασιν\nἀπʼ αὐτῶν,\n¹ἀπὸ ἡμέρας σφαγῆς καὶ ἀπωλείας καὶ θανάτου,\nἀφʼ ὦν τὰ πνεύματα ἐκπορευόμενα ἐκ τῆς ψυχῆς τῆς σαρκὸς αὐτῶν\nἔσται ἀφανίζοντα χωρὶς κρίσεως· οὕτως ἀφανίσουσιν μέ χρις\n\n\n\n\nἡμέρας τελειώσεως, τῆς κρίσεως τῆς μεγάλης, ἐν ἦ ὁ αἰὼν ὁ μέγας\nτελεσθήσεται.\n2 Καὶ νῦν ἐγρηγόροις τοῖς πέμψασίν σε ἐρωτῆσαι\nπερὶ αὐτῶν, οἵτινετῖ ἐν οὐρανῷ ἦσαν\n3Ὑμεῖς ἐν τῷ οὐρανῷ\nἤτε, καὶ πᾶν μυστήριον ὃ οὐκ ἀνεκαλύφθη ὑμῖν καὶ μυστήριον τὸ\nἐκ τοῦ θεοῦ γεγενημένον ἔγνωτε, καὶ τοῦτο ἐμηνύσατε ταῖς γυναιξὶν\nἐν ταῖς σκληροκαρδίαις ὑμῶν, καὶ ἐν τῷ μυστηρίῳ τούτῳ πληθύνουσιν\nαἱ θήλειαι καὶ οἱ ἄνθρωποι τὰ κακὰ ἐπὶ τῆς γῆς.\n⁴εἰπὸν οὗν\nαὐτοῖς Οὐκ ἔστιν εἰρήνη.\n¹Καὶ παραλαβόντες με εἰς τινα τόπον ἀπήγαγον, ἐν ᾧ οἱ ὄντες\nἐκεῖ γίνονται ὡς πῦρ φλέγον καί, ὅταν θέλωσιν, φαίνονται ὡσεὶ\nἄνθρωποι.\n2 Καὶ ἀπήγαγόν με εἰς ζοφώδη τόπον καὶ εἰς\nὄρος οὗ ἡ κεφαλὴ ἀφικνεῖτο εἰς τὸν οὐρανόν.\n³καὶ εἶδον τόπον\nτῶν φωστήρων καὶ τοὺς θησαυροὺς τῶν ἀστέρων καὶ τῶν βροντῶν,\nκαὶ εἰς τὰ ἀεροβαθῆ, ὅπου τόξον πυρὸς καὶ τὰ βέλη καὶ αἱ θῆκαι\nαὐτῶν καὶ αἱ ἀστραπαὶ πᾶσαι.\n⁴ Καὶ ἀπήγαγόν με μέχρι\nὑδάτων ζώντων καὶ μέχρι πυρὸς δύσεως, ὅ ἐστιν καὶ παρέχον\nπάσας τὰς δύσεις τοῦ ἡλίου.\n⁵καὶ ἤλθομεν μέχρι ποταμοῦ πυρός,\nἐν ᾧ κατατρέχει τὸ πῦρ ὡς ὕδωρ καὶ ῥέει εἰς θάλασσαν μεγάλην\nδύσεως.\n⁶ ἴδον τοὺς μεγάλους ποταμούς, καὶ μέχρι τοῦ μεγάλου\nποταμοῦ καὶ μέχρι τοῦ μεγάλου σκότους κατήντησα, καὶ ἀπῆλθον ὅπου\nπᾶσα σὰρξ οὐ περιπατεῖ\n⁷ ἴδον τοὺς ἀνέμους τῶν γνόφων τοὺς\nχειμερινοὺς καὶ τὴν ἔκχυσιν τῆς ἀβύσσου πάντων ὑδάτων.\n⁸ ἴδον\nτὸ στόμα τῆς γῆς πάντων τῶν ποταμῶν καὶ τὸ στόμα τῆς ἀβύσσου.\n¹ ἴδον τοὺς θησαυροὺς τῶν ἀνέμων πάντων, ἴδον ὅτι ἐν\nαὐτοῖς ἐκόσμησεν πάσας τὰς κτίσεις καὶ τὸν θεμέλιον τῆς γῆς,\n²καὶ τὸν λίθον ἴδον τῆς γωνίας τῆς γῆς. ἴδον τοὺς τέσσαρας\nἀνέμους τὴν γῆν βαστάζοντας, καὶ τὸ στερέωμα τοῦ οὐρανοῦ,\n³καὶ\nαὐτοὶ ἱστᾶσιν μεταξὺ γῆς καὶ οὐρανοῦ.\n⁴ ἴδον ἀνέμους τῶν οὐρανῶν\nστρέφοντας καὶ διανύοντας τὸν τροχὸν τοῦ ἡλίου, καὶ\nπάντας τοὺς ἀστέρας.\n⁵ ἴδον τοὺς ἐπὶ τῆς γῆς ἀνέμους βαστάζοντας\nἐν νεφέλῃ. ἴδον πέρατα τῆς γῆς, τὸ στήριγμα τοῦ οὐρανοῦ\nἐπάνω.\n⁶ Παρῆλθον καὶ ἴδον τόπον καιόμενον νυκτὸς καὶ\n\n\n\n\nἡμέρας, ὅπου τὰ ἑπτὰ ὄρη ἀπὸ λίθων πολυτελῶν, τρία εἰς ἀνατολὰς\nκαὶ τρία εἰς νότον βάλλοντα.\n⁷καὶ τὰ μέν πρὸς ἀνατολὰς ἀπὸ λίθου\nχρώματος, τὸ δὲ ἦυ ἀπὸ λίθου μαργαρίτου, καὶ τὸ ἀπὸ λίθου ταθέν,\nτὸ δὲ κατὰ νότον ἀπὸ λίθου πυρροῦ·\n⁸τὸ δὲ μέσον αὐτῶν ἦν εἰς\nοὐρανόν, ὥσπερ θρόνος θεοῦ ἀπὸ λίθου φουκά, καὶ ἡ κορυφὴ τοῦ\nθρόνου ἀπὸ λίθου σαπφείρου·\n⁹καὶ πῦρ καιόμενον ἴδον. κἀπέκεινα\nτῶν ὀρέων τούτων\n¹⁰τόπος ἐστὶν πέρας τῆς μεγάλης γῆς· ἐκεῖ συντελεσθήσονται\nοἱ οὐρανοί.\n¹¹καὶ ἴδον χάσμα μέγα εἰς τοὺς στύλους τοῦ\nπυρὸς καταβαίνοντας καὶ οὐκ ἦν μέτρον οὔτε εἰς βάθος οὔτε εἰς ὕψος.\n12 καὶ ἐπέκεινα τοῦ χάσματος τούτου ἴδον τόπον ὅπου οὐδὲ στερέωμα\nοὐρανοῦ ἐπάνω, οὕτε γῆ ἡ τεθεμελιαωμένη ὑποκάτω αὐτοῦ\nοὔτε ὕδωρ ὖν ὑπὸ αὐτὸ οὔτε πετεινόν, ἀλλὰ τόπος ἦν ἔρημος καὶ\nφοβερός.\n¹³ἐκεῖ ἴδον ἑπτὰ ἀστέρας ὡς ὄρη μεγάλα καιόμενα, περὶ\nὧν πυνθανομένῳ μοι\n¹⁴εἶπεν ὁ ἄγγελος Οὗτός ἐστιν ὁ τόπος τὸ\nτέλος τοῦ οὐρανοῦ καὶ γῆς· δεσμωτήριον τοῦτο ἐγένετο τοῖς ἄστροις\nκαὶ ταῖς δυνάμεσιν τοῦ οὐρανοῦ.\n¹⁵καὶ οἱ ἀστέρες οἱ κυλιόμενοι ἐν\nτῷ πυρί, οὗτοί εἰσιν οἱ παραβάντες πρόσταγμα Κυρίου ἐν ἀρχῇ\nτῆς ἀνατολῆς αὐτῶν (ὅτι τόπος ἔξω τοῦ οὐρανοῦ κενός ἐστιν, ὅτι\nοὐκ ἐξῆλθαν ἐν τοῖς καιροῖς αὐτῶν·\n¹⁶καὶ ὀργίσθη αὐτοῖς καὶ ἔδησεν\nαὐτοὺς μέχρι καιροῦ τελειώσεως αὐτῶν ἁμαρτίας, ἐνιαυτῶν μυρίαον.\n¹καὶ εἶπέν μοι Οὐριήλ Ἐνθάδε οἱ μιγέντες ἄγγελοι ταῖς γυναιξὶν\nστήσονται, καὶ τὰ πνεύματα αὐτῶν πολύμορφα γενόμενα λυμαίνεται\nτοὺς ἀνθρώπους καὶ πλανήσει αὐτοὺς ἐπιθύειν τοῖς δαιμονίοις μέχρι\nτῆς μεγάλης κρίσεως, ἐν ᾖ κριθήσονται εἰς ἀποτελείωσιν.\n²καὶ αἱ\nγυναῖκες αὐτῶν τῶν παραβάντων ἀγγέλων εἰς σειρῆνας γενήσονται.\n3κἀγὼ Ἑνὼχ ἴδον τὰ θεωρήματα μόνος, τὰ πέρατα πάντων, καὶ οὐ\nμὴ ἴδῃ οὐδὲ εἰς ἀνθρώπων ὡς ἐγὼ ἴδον.\n¹ Ἄγγελοι τῶν δυνάμεων.\n²Οὐριήλ, ὁ εἰς τῶν ἁγίων ἀγγέλων\nὁ ἐπὶ τοῦ κόσμου καὶ τοῦ ταρτάρου.\n³Ραφαήλ, ὁ εἶς τῶν ἁγίων\nἀγγέλων ὁ ἐπὶ τῶν πνευμάτων τῶν ἀνθρώπων.\n⁴Ῥαγουήλ, ὁ\n⁵Μιχαὴλ, ὁ εἰς τῶν ἁγίων ἀγγέλων ὁ ἐπὶ τῶν τοῦ λαοῦ ἀγαθῶν\n\n\n\n\nτεταγμένος καὶ ἐπὶ τῷ χάῳ.\n⁶ Σαριήλ, ὁ εἷς τῶν ἁγίων ἀγγέλων ὁ\nἐπὶ τῶν πνευμάτων οἵτιυες ἐπὶ τῷ πνεύματι ἁμαρτάνουσιν.\n7 Γαβριὴλ,\nὁ εἶς τῶν ἁγίων ἀγγέλων ὁ ἐπὶ τοῦ παραδείσου καὶ τῶν\nδρακόντων καὶ χερουβείν. ἀρχαγγέλων ὀνόρατα ἑπτά.\n¹Καὶ ἐφώδευσα ἕως τῆς ἀκατασκευάστου.\n2κἀκεῖ ἐθεασάμην ἔργον\nφοβερόν· ἑώρακα οὕτε οὐρανὸν ἐπάνω, οὕτε γῆν τεθέαμαι τεθεμελιωμένην,\nἀλλὰ τόπον ἀκατασκεύαστον καὶ φοβερόν.\n3 καὶ ἐκεῖ\nτεθέαμαι ἑπτὰ τῶν ἀστέρων τοῦ οὐρανοῦ δεδεμένους καὶ ἐριμμένους\nἐν αὐτῷ, ὁμοίους ὄρεσιν μεγάλοις καὶ ἐν πυρὶ καιομένους.\n⁴τότε\nεἶπον Διὰ ποίαν αἰτίαν ἐπεδέθησαν, καὶ διὰ τί ὧδε ἐρίφησαν\n⁵τότε εἶπέν μοι Οὐριήλ, ὁ εἷς τῶν ἁγίων ἀγγέλων ὃς μετʼ ἐμοῖ\nἧν (καὶ αὐτὸς ἡγεῖτο αὐτῶν), καὶ εἶπέν μοι Ἑνώχ, περὶ τίνος ἐρωτᾶς,\nἢ περὶ τίνος τὴν ἀλήθειαν φιλοσπευδεῖς;\n⁶οὗτοί εἰσιν τῶν ἀστέρων\nτοῦ οὐρανοῦ οἱ παραβάντες τὴν ἐπιταγὴν τοῦ κυρίου, καὶ ἐδέθησαν\nὧδε μέχρι τοῦ πληρῶσαι μύρια ἔτη, τὸν χρόνον τῶν ἁμαρτημάτων\nαὐτῶν.\n⁷ Κἀκεῖθεν ἐφώδευσα εἰς ἄλλον τόπον τούτου φοβερώτερον, καὶ\nτεθέαμαι ἔργα φοβερώτερα, πῦρ μέγα ἐκεῖ καιόμενον καὶ φλεγόμενον,\nκαὶ διακοπὴν εἶχεν ὁ τόπος ἕως τῆς ἀβύσσου, πλήρης\nστύλων πυρὸς μεγάλου καταφερομένων· οὕτε μέτρον οὕτε πλάτος\n\n\n\n\n\nἠδυνήθην ἰδεῖν οὐδὲ εἰκάσαι.\n8 τότε εἶπον Ὠς φοβερὸς ὁ τόπος καὶ\nὡς δεινὸς τῇ ὁράσει.\n⁹ τότε ἀπεκρίθη μοι ὁ εἶς τῶν ἁγίων ἀγγέλων\nὂς μετʼ ἐμοῦ ἦν, καὶ εἶπέν μοι Ἑνώχ, διὰ τί ἐφοβήθης οὕτως καὶ\nἐπτοήθης; καὶ ἀπεκρίθην Περὶ τούτου τοῦ φοβεροῦ καὶ περὶ τῆς\nπροσόψεως τῆς δεινῆς.\n10 καὶ εἶπεν Οὗτος ὁ τόπος δεσμωτήριον\nἀγγέλων· ὦδε συνσχεθήσονται μέχρι αἰῶνος εἰς τὸν αἰῶνα.\n¹Κἀκεῖθεν ἐφόδευσα εἰς ἄλλον τόπον, καὶ ἔδειξέν μοι πρὸς\nδυσμὰς ἄλλο ὄρος μέγα καὶ ὑψηλόν, πέτρας στερεάς.\n²καὶ τέσσαρες\nτόποι ἐν αὐτῷ κοῖλοι, βάθος ἔχοντες καὶ λίαν λεῖοι, τρεῖς\nαὐτῶν σκοτινοὶ καὶ εἷς φωτινός, καὶ πηγὴ ὕδατος ἀνὰ μέσον αὐτοῦ.\nκαὶ εἶπον Πῶς λεῖα τὰ κοιλώματα ταῦτα καὶ ὁλοβαθῆ καὶ σκοτινὰ\nτῇ ὁράσει.\n³τότε ἀπεκρίθη Ῥαφαήλ, ὁ εἷς τῶν ἁγίων ἀγγέλων ὃς\nμετʼ ἐμοῦ ἧν, καὶ εἶπέν μοι Οὗτοι οἱ τόποι οἱ κοῖλοι, ἵνα ἐπισυνάγαονται\nεἰς αὐτοὺς τὰ πνεύματα τῶν ψυχῶν τῶν νεκρῶν. εἰς αὐτὸ\nτοῦτο ἐκρίθησαν, ὦδε ἐπισυνάγεσθαι πάσας τὰς ψυχὰς τῶν ἀνθρώπων.\n⁴καὶ οὗτοι οἱ τόποι εἰς ἐπισύνσχεσιν αὐτῶν ἐποίησαν μέχρι .\nτῆς ἡμέρας τῆς κρίσεως αὐτῶν καὶ μέχρι τοῦ διορισμοῦ καὶ διορισμένου\nχρόνου, ἐν ᾧ ἡ κρίσις ἡ μεγάλη ἔσται ἐν αὐτοῖς.\n5 Τε\nθέομαι ἀνθρώπους νεκροὺς ἐντυγχάνοντας, καὶ ἡ φωνὴ αὐτοῦ μέχρι\nτοῦ οὐρανοῦ προέβαινεν καὶ ἐνετύγχανεν.\n⁶καὶ ἠρώτησα Ῥαφαὴλ\nτὸν ἄγγελον ὃς μετʼ ἐμοῦ ἤν, καὶ εἶπα αὐτῷ Τοῦτο τὸ πνεῦμα\nτὸ ἐντυγχάνον τίνος ἐστίν, δι᾿ ὃ οὕτως ἡ φωνὴ αὐτοῦ προβαίνει\nκαὶ ἐντυγχάνει ἕως τοῦ οὐρανοῦ;\n⁷καὶ ἀπεκρίθη μοι λέγων Τοῦτο\nτὸ πνεῦμά ἐστιν τὸ ἐξελθὸν ἀπὸ Ἅβελ ὃν ἐφόνευσε Κάειν ὁ\nἀδελφός, καὶ Ἅβελ ἐντυγχάνει περὶ αὐτοῦ μέχρι τοῦ ἀπολέσαι τὸ\nσπέρμα αὐτοῦ ἀπὸ προσώπου τῆς γῆς, καὶ ἀπὸ τοῦ σπέρματος\nτῶν ἀνθρώπων ἀφανισθῇ τὸ σπέρμα αὐτοῦ.\n8 Τότε ἠρώτησα\nπερὶ τῶν κυκλωμάτων πάντων, διὰ τί ἐχωρίσθησαν ἔν ἀπὸ τοῦ\nἑνός.\n⁹καὶ ἀπεκρίθη μοι λέγων Οὗτοι οἱ τρεῖς ἐποιήθησαν χωρίζεσθαι\nτὰ πνεύματα τῶν νεκρῶν· καὶ οὕτως ἐχωρίσθη εἰς τὰ πνεύματα\nτῶν δικαίων, οὗ ἡ πηγὴ τοῦ ὕδατος ἐν αὐτῷ φωτινή·\n¹⁰καὶ\nοὕτως ἐκτίσθη τῶν ἁμαρτωλῶν, ὅταν ἀποθάνωσιν καὶ ταφῶσιν εἰς\nτὴν γῆν, καὶ κρίσις οὐκ ἐγενήθη ἐπʼ αὐτῶν ἐν τῇ ζωῇ αὐτῶν,\n¹¹ὦδῆ\nχωρίζεσθαι τὰ πνεύματα αὐτῶν εἰς τὴν μεγάλην βάσανον ταύτην,\n\n\n\n\nμέχρι τῆς μεγάλης ἡμέρας τῆς κρίσεως, τῶν μαστίγων καὶ\nτῶν βασάνων τῶν κατηραμέναων· μέ χρι αἰῶνος ἦν ἀνταπόδοσις\nτῶν πνευμάτων· ἐκεῖ δήσει αὐτοὺς μέχρις αἰῶνος.\n¹²καὶ οὕτως\nἐχαωρίσθη τοῖς πνεύμασιν τῶν ἐντυγχανόντων, οἵτινες ἐνφανίζουσιν\nπερὶ τῆς ἀπωλείας, ὅταν φονευθῶσιν ἐν ταῖς ἡμέραις τῶν ἁμαρτωλῶν.\n¹³καὶ οὕτως ἐκτίσθη τοῖς πνεύμασιν τῶν ἀνθρώπων, ὅσοι\nοὐκ ἔσονται ὅσιοι ἀλλὰ ἁμαρτωλοί, ὅσοι ἀσεβεῖς, καὶ μετὰ τῶν\nἀνόμων ἔσονται μέτοχοι. τὰ δὲ πνεύματα, ὅτι οἱ ἐνθάδε θλιβέντες\nἔλαττον κολάζονται αὐτῶν, οὐ τιμωρηθήσονται ἐν ἡμέρᾳ τῆς κρίσεως,\nοὐδέ μὴ μετεγρθῶσιν ἐντεῦθεν.\n¹⁴Τότε ηὐλόγησα τὸν κύριον\nτῆς δόξης, καὶ εἶπα Εὐλογητὸς εἶ, Κύριε ὁ τῆς δικαιοσύνης, κυριεύων\nτοῦ αἰῶνος.\n¹Κἀκεῖθεν ἐφώδευσα εἰς ἄλλον τόπον πρὸς δυσμὰς τῶν περάτων\nτῆς γῆς.\n²καὶ ἐθεασάμην πῦρ διατρέχον καὶ οὐκ ἀναπαυόμενον\nοὐδὲ ἐνλεῖπον τοῦ δρόμου, ἡμέρας καὶ νυκτὸς ἄμα διαμένον.\n3καὶ ἠρώτησα λέγων Τί ἐστιν τὸ μὴ ἔχον ἀνάπαυσιν;\n⁴ τότε ἀπεκρίθη\nμοι Ῥαγουήλ, ὁ εἷς τῶν ἁγίων ἀγγέλων ὃς μετʼ ἐμοῦ ἶν Οὗτος ὁ\nδρόμος τοῦ πυρὸς τὸ πρὸς δυσμὰς πῦρ τὸ ἐκδιῶκόν ἐστιν πάντας\nτοὺς φωστῆρας τοῦ οὐρανοῦ.\n¹ Καὶ ἔδειξέν μοι ὄρη πυρὸς\nκαιόμενα νυκτός.\n²καὶ ἐπέκεινα αὐτῶν ἐπορεύθην καὶ ἐθεασάμην\nἑπτὰ ὄρη, ἔνδοξα πάντα, ἑκάτερα τοῦ ἑκατέρου διαλλάσσοντα, ὧν οἱ\nλίθοι ἔντιμοι τῇ καλλονῇ, καὶ πάντα ἔντιμα καὶ ἔνδοξα καὶ εὐειδῆ,\nτρία ἐπʼ ἀνατολὰς ἐστηριγμένα ἐν τῷ ἐνί, καὶ τρία ἐπὶ νότον ἐν\nτῷ ἐνί καὶ φάραγγες βαθεῖαι καὶ τραχεῖαι, μία τῇ μιᾷ οὐκ ἐγγίζουσαι,\n3 καὶ τῷ ὄρει ἕβδομον ὄρος ἀνὰ μέσον τούτων, καὶ ὑπερεῖχεν τῷ\nὕψει, ὄμὅιον καθέδρᾳ θρόνου, καὶ περιεκύκλου δένδρα αὐτῷ εὐειδῆ.\n4καὶ ἧν ἐν αὐτοῖς δένδρον ὃ οὐδέποτε ὤσφρανμαι καὶ οὐδεὶς ἕτερος\nαὐτῷ ηὐφράνθη, καὶ οὐδὲν ἕτερον ὅμοιον αὐτῷ· ὀσμὴν εἶχεν εὐωδεστέραν\nπάντων ἀρωμάτων, καὶ τὰ φύλλα αὐτοῦ καὶ τὸ ἄνθος καὶ\nτὸ δένδρον οὐ φθίνει εἰς τὸν αἰῶνα· οἱ δέ περὶ τὸν καρπὸν ὡσεὶ\nβότρυες φοινίκων.\n⁵ τότε εἶπον Ὡς καλὸν τὸ δένδρον τοῦτό\nἐστιν καὶ εὐῶδες, καὶ ὡραῖα τὰ φύλλα, καὶ τὰ ἄνθη αὐτοῦ ὡραῖα\nτῇ ὁράσει.\n⁶ τότε ἀπεκρίθη μοι Μιχαὴλ, εἷς τῶν ἁγίων ἀγγέλων\nὃς μετʼ ἐμοῦ ἦν (καὶ αὐτὸς αὐτῶν ἡγεῖτο),\n¹καὶ εἶπέν μοι Ἑνώχ.\nτί ἐρωτᾷς καὶ τί ἐθαύμασας ἐν τῇ ὀσμῇ τοῦ δένδρου, καὶ διὰ τί\nθέλεις τὴν ἀλήθειαν μαθεῖν;\n2 τότε ἀπεκρίθην αὐτῷ ΙΙερὶ πάντων\nεἰδέναι θέλω, μάλιστα δὲ περὶ τοῦ δένδρου τούτου σφόδρα.\n3 καὶ\nἀπεκρίθη λέγων Τοῦτο τὸ ὄρος τὸ ὑψηλόν, οὗ ἡ κορυφὴ ὁμοία\n\n\n\nθρόνου θεοῦ, καθέδρα ἐστὶν οὗ καθίζει ὁ μέγας κύριος, ὁ ἅγιος τῆς\nδόξης, ὁ βασιλεὺς τοῦ αἰῶνος, ὅταν καταβῇ ἐπισκέψασθαι τὴν γῆν\nἐπʼ ἀγαθῷ.\n⁴καὶ τοῦτο τὸ δένδρον εὐωδίας, καὶ οὐδεμία σὰρξ ἐξουσίαν\nἔχει ἅψασθαι αὐτοῦ μέχρι τῆς μεγάλης κρίσεως, ἐν ᾗ ἐκδίκησις\nπάντων καὶ τελείωσις μέχρις αἰῶνος· τότε δικαίοις καὶ ὁσίοις\nδοθήσεται\n⁵ ὁ καρπὸς αὐτοῦ τοῖς ἐκλεκτοῖς εἰς ζωὴν εἰς βοράν, καὶ\nμεταφυτευθήσεται ἐν τόπῳ ἁγίῳ παρὰ τὸν οἶκον τοῦ θεοῦ βασιλέως\nτοῦ αἰῶνος.\n⁶τότε εὐφρανθήσονται εὐφραινόμενοι καὶ χαρήσονται\nκαὶ εἰς τὸ ἅγιον εἰσελεύσονται· αἱ ὀσμαὶ αὐτοῦ ἐν τοῖς ὀστέοις αὐτῶν,\nκαὶ ζωὴν πλείονα ζήσονται ἐπὶ γῆς ἣν ἔζησαν οἱ πατέρες\nσου, καὶ ἐν ταῖς ἡμέραις αὐτῶν καὶ βάσανοι καὶ πληγαὶ καὶ μάστιγες\nοὐχ ἅψονται αὐτῶν.\n7 Τότε ηὐλόγησα τὸν θεὸν τῆς δόξης,\nτὸν βασιλέα τοῦ αἰῶνος, ὃς ἡτοίμασεν ἀνθρώποις τὰ τοιαῦτα δικαίοις,\nκαὶ αὐτὰ ἔκτισεν καὶ εἶπεν δοῦναι αὐτοῖς.\n¹Καὶ ἐκεῖθεν ἐφώδευσα εἰς τὸ μέσον τῆς γῆς, καὶ ἴδον τόπον\nηὐλογημένον, ἐν ᾧ δένδρα ἔχοντα παραφυάδας μενούσας καὶ βλαστούσας\nτοῦ δένδρου ἐκκοπέντος.\n²κἀκεῖ τεθέαμαι ὄρος ἅγιον· ὑποκάτω\nτοῦ ὄρους ὕδωρ ἐξ ἀνατολῶν, καὶ τὴν δύσν εἰχεν πρὸς νότον.\n3 καὶ ἴδον πρὸς ἀνατολὰς ἄλλο ὄρος ὑψηλότερον τούτου, καὶ ἀνὰ\nμέσον αὐτοῦ φάραγγα βαθεῖαν, οὐκ ἔχουσαν πλάτος, καὶ δι᾿ αὐτῆς\nὕδωρ πορεύεται ὑποκάτω ὑπὸ τὸ ὄρος.\n4καὶ πρὸς δυσμὰς τούτου\nἄλλο ὄρος ταπεινότερον αὐτοῦ καὶ οὐκ ἔχον ὕψος, καὶ φάραγγα\nβαθεῖαν καὶ ξηρὰν ἀνὰ μέσον αὐτῶν, καὶ ἄλλην φάραγγα βαθεῖαν\nκαὶ ξηρὰν ἐπʼ ἄκρων τῶν τριῶν ὁρέων.\n⁵ καὶ πόσαι φάραγγές εἰσιν\nβαθεῖαι ἐκ πέτρας στερεᾶς, καὶ δένδρον οὐκ ἐφυτεύετο ἐπʼ αὐτας.\n⁶καὶ ἐθαύμασα περὶ τῆς φάραγγος. καὶ λίαν ἐθαύμασα.\n¹καὶ εἶπον\nΔιὰ τί ἡ γῆ αὕτη ἡ εὐλογημένη καὶ πᾶσα πλήρης δένδρων, αὐτὴ\nδὲ ἡ φάραγξ κεκατηραμένη ἐστίν;\n2 γῆ κατάρατος τοῖς κεκαταραμένοις\nἐστὶν μέχρι αἰῶνος. ὧδε ἐπισυναχθήσονται πάντες οἱ κεκατηραμένοι\nοἵτινες ἐροῦσίν τῷ στόματι αὐτῶν κατὰ Κυρίου φωνὴν\nἀπρεπῆ, καὶ περὶ τῆς δόξης αὐτοῦ σκληρὰ λαλήσουσιν. ὧδε ἐπισυναχθήσονται,\nκαὶ ὦδε ἔσται τὸ οἰκητήριον.\n³ ἐπ ἐσχάτοις αἰῶσιν,\nἐυ ταῖς ἡμέραις τῆς κρίσεως τῆς ἀληθινῆς ἐναντίον τῶν δικαίων\nεἰς τὸν ἅπαντα χρόνον, ὧδε εὐλογήσουσιν οἱ εὐσεβεῖς τὸν κύριον\nτῆς δόξης, τὸν βασιλέα τοῦ αἰῶνος·\n⁴ἐν ταῖς ἡμέραις τῆς κρίσεως\nαὐτῶν εὐλογήσουσιν ἐν ἐλέει, ὡς ἐμέρισεν αὐτοῖς.\n⁵Τότε\nηὐλόγησα τὸν κύριον τῆς δόξης, καὶ τὴν δόξαν αὐτοῦ ἐδήλωσα καὶ\nὕμνησα μεγαλοπρεπῶς.\n¹ Καὶ ἐκεῖθεν ἐπορεύθην εἰς τὸ μέσον Μανδοβαρά, καὶ ἴδον αὐτὸ\nἔρημον· καὶ αὐτὸ μόνον,\n²πλῆρες δένδρων· καὶ ἀπὸ τῶν σπερμάτων\nὕδωρ ἄνομβρον ἄνωθεν φερόμενον,\n³ ὡς ὑδραγωγὸς δαψιλὴς\nὡς πρὸς βορρᾶν ἐπὶ δυσμῶν πάντοθεν ἀνάγει ὕδωρ καὶ δρόσον.\n1 Ἔτι ἐκεῖθεν ἐπορεύθην εἰς ἄλλον τόπον ἐν τῷ\nΒαβδηρά, καὶ πρὸς ἀνατολὸς τοῦ ὄρους τούτου ᾠχόμην,\n²καὶ ἴδον\nκρίσεως δένδρα πνέοντα ἀρωμάτων, λιβάνων καὶ ζμύρνας, καὶ τὰ\nδἐνδρα αὐτῶν ὅμοια καρύαις.\n¹Καὶ ἐπέκεινα τούτων ᾠχόμην\nπρὸς ἀνατολὰς μακράν, καὶ ἴδον τόπον ἄλλον μέγαν, φάραγγα\nὕδατος,\n²ἐν ᾧ καὶ δένδρον χρόα ἀρωμάτων ὁμοίων σχίνῳ,\n3 καὶ\nτὰ παρὰ τὰ χείλη τῶν φαράγγων τούτων ἴδον κιννάμωμον ἀρωμάτων·\nκαὶ ἐπέκεινα τούτων ᾠχόμην πρὸς ἀνατολάς.\n¹καὶ ἴδον\nἄλλα ὄρη καὶ ἐν αὐτοῖς ἄλση δένδρων, καὶ ἐκπορευόμενον ἐξ αὐτῶν\nνέκταρ τὸ καλούμενον σαρρὰν καὶ χαλβάνη.\n²καὶ ἐπέκεινα τῶν\nὀρέων τούτων ἴδον ἄλλο ὄρος πρὸς ἀνατολὰς τῶν περάτων τῆς\nγῆς, καὶ πάντα τὰ δένδρα πλήρη ἐξαυτῆς ἐν ὁμοιώματι ἀμυγδάλων,\nὅταν τριβῶσιν· διὸ εὐωδέστερον ὑπέρ πᾶν ἄρωμα.\n¹εἰς βορρᾶν\nπρὸς ἀνατολὰς τεθέαμαι ἑπτὰ ὄρη πλήρη νάρδου χρηστοῦ καὶ σχίνου\nκαὶ κινναμώμου καὶ πιπέρεαρς.\n²Καὶ ἐκεῖθεν ἐφόδευσα ἐπὶ τὰς ἀρχὰς πάντων τῶν ὀρέων τούτων,\nμακρὰν ἀπέχων πρὸς ἀνατολὰς τῆς γῆς, καὶ διέβην ἐπάνω τῆς\nἐρυθρᾶς θάλασσης, καὶ ᾠχόμην ἐπʼ ἄκρων, καὶ ἀπὸ τούτου διέβην\nἐπάνω τοῦ Ζωτιήλ.\n3 καὶ ἦλθον πρὸς τὸν παράδεισον τῆς δικαιοσύνης,\nκαὶ ἴδον μακρόθεν τῶν δένδρων τούτων δένδρα πλείονα\nκαὶ μεγάλα δύω μέν ἐκεῖ, μεγάλα σφόδρα καλὰ καὶ ἔνδοξα καὶ\nμεγαλοπρεπῆ, καὶ τὸ δένδρον τῆς φρονήσεως, οὗ ἐσθίουσιν ἅγιοι\nτοῦ καρποῦ αὐτοῦ καὶ ἐπίστανται φρόνησιν μεγάλην.\n⁴ὅμοιον τὸ\nδένδρον ἐκεῖνο στροβιλέᾳ τὸ ὕψος, τὰ δὲ φύλλα αὐτοῦ κερατίᾳ ὄμοια,\nὁ δὲ καρπὸς αὐτοῦ ὡσεὶ βότρυες ἀμπέλου ἱλαροὶ λίαν, ἡ δὲ ὀσμὴ\nαὐτοῦ διέτρεχεν πόρρω ἀπὸ τοῦ δένδρου.\n⁵τότε εἶπον Ὡς καλὸν\nτὸ δένδρον, καὶ ὡς ἐπίχαρι τῇ ὁράσει.\n⁶ τότε ἀπεκρίθη Ῥαφαήλ, ὁ\nἅγιος ἄγγελος ὁ μετʼ ἐμοῦ ὤν Τοῦτο τὸ δένδρον φρονήσεως, ἐξ οἶ\nἔφαγεν ὁ πατήρ σου.\n42Καὶ οἱ κίνες ἡρξαντο κατεσθίειν τὰ πρόβατα καὶ οἱ ὕες καὶ οἱ\nἀλώπεκες κατήσθιον αὐτά, μέχρι οὕ ἥγειρεν ὁ κύριος τῶν προβάτων\n\n\n\nκριὸν ἕνα ἐκ τῶν προβάτων.\n⁴³καὶ ὁ κριὸς οὗτος ἤρξατο κερατίζειν\nκαὶ ἐπιδιώκειν ἐν τοῖς κέρασιν, καὶ ἐνετίνασσεν εἰς τοὺς ἀλωπέκας,\nκαὶ μετʼ αὐτοὺς εἰς τοὺς ὕας· καὶ ἀπώλεσεν ὕας πολλούς, καὶ μετʼ αὐτοὺς\nἐλυμήνατο τοὺς κύνας.\n⁴⁴καὶ τὰ πρόβατα ὧν οἱ ὀφθαλμοὶ ἠνοίγησαν\nἐθεάσαντο τὸν κριὸν τὸν ἐν τοῖς προβάτοις, ἕως οὗ ἀφῆκεν τὴν ὁδὸν\nαὐτοῦ καὶ ἤρξατο πορεύεσθαι ἀνοδίᾳ.\n⁴⁵καὶ ὁ κύριος τῶν προβάτων\nἀπέστειλεν τὸν ἄρνα τούτου ἐπὶ ἄρνα ἕτερον, τοῦ στῆσαι αὐτὸν εἰς\nκριὸν ἐν ἀρχῇ τῶν προβάτων ἀντὶ τοῦ κριοῦ τοῦ ἀφέντος τὴν ὁδὸν\nαὐτοῦ.\n⁴⁶καὶ ἐπορεύθη πρὸς αὐτὸν καὶ ἐλάλησεν αὐτῷ σιγῇ κατὰ\nμόνας, καὶ ἤγειρεν αὐτὸν εἰς κριὸν καὶ εἰς ἄρχοντα καὶ εἰς ἡγούμενον\nτῶν προβάτων· καὶ οἱ κύνες ἐπὶ πᾶσι τούτοις ἔθλιβον τὰ πρόβατα.\n⁴⁷καὶ ὁ κριὸς ὁ πρῶτος τὸν κριὸν τὸν δεύτερον ἐπεδίωκεν, καὶ\nἔφυγεν ἀπὸ προσώπου αὐτοῦ· εἶτʼ ἐθεώρουν τὸν κριὸν τὸν πρῶτον\nἕως οὗ ἔπεσεν ἔμπροσθεν τῶν κυνῶν.\n⁴⁸καὶ ὁ κριὸς ὁ δεύτερος\nἀναπηδήσας ἀφηγήσατο τῶν προβάτων.\n⁴⁹καὶ τὰ πρόβατα ηὐξήθησαν\nκαὶ ἐπληθύνθησαν· καὶ πάντες οἱ κύνες καὶ αἱ ἀλωπέκες ἔφυγον\nἀπʼ αὐτοῦ καὶ ἐφοβοῦντο αὐτόν.\n1παρὰ δέ τοῦ ὄρους ἐν ᾧ ὤμοσαν καὶ ἀνεθεμάτισαν πρὸς τὸν πλησίον\nαὐτῶν, ὅτι εἰς τὸν αἰῶνα οὐ μὴ ἀποστῇ ἀπʼ αὐτοῦ ψῦχος καὶ χιὼν\nκαὶ πάχνη, καὶ δρόσος οὐ μὴ καταβῇ εἰς αὐτό, εἰ μὴ εἰς κατάραν καταβήσεται\nἐπʼ αὐτό, μέχρις ἡμέρας κρίσεως τῆς μεγάλης.\n²ἐν τῷ καιρῷ\nἐκείνῳ κατακαυθήσεται καὶ ταπεινωθήσεται, καὶ ἔσται κατακαιόμενον\nκαὶ τηκόμενον ὡς κηρὸς ἀπὸ πυρός, οὕτως κατακσήσεται περὶ πάνταων\nτῶν ἔργων αὐτοῦ.\n3καὶ νῦν ἐγὼ λέγω ὑμῖν υἱοῖς ἀνθρώπων Ὀργὴ\nμεγάλη καθʼ ὑμῶν, κατὰ τῶν υἱῶν ὑμῶν· καὶ οὐ παύσεται ἡ ὀργὴ αὕτη\nἀφʼ ὑμῶν μέχρι καιροῦ σφαγῆς τῶν υἱῶν ὑμῶν.\n⁴καὶ ἀπολοῦνται οἱ\nἀγαπητοὶ ὑμῶν καὶ ἀποθανοῦνται οἱ ἔντιμοι ὑμῶν ἀπὸ πάσης τῆς γῆς,\nὅτι πᾶσαι αἱ ἡμέραι τῆς ζωῆς αὐτῶν ἀπὸ τοῦ νῦν οὐ μὴ ἔσονται πλείω\nτῶν ἑκατὸν είκοσιν ἐτῶν.\n5 καὶ μὴ δόξητε ἔτι ζῆσαι ἐπὶ πλείονα ἔτη·\nοὐ γὰρ ἔστιν ἐπʼ αὐτοῖς πᾶσα ὁδὸς ἐκφεύξεως ἀπὸ τοῦ νῦν, διὰ τὴν\nὀργὴν ἣν ὠργίσθη ὑμῖν ὁ βασιλεὺς πάντων τῶν αἰώνων· μὴ νομίσητε\nὅτι ἐκφεύξεσθε ταῦτα.\n"};
