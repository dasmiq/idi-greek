var sequence = {"name":"Maximus, Astrologus. Carminum de actionum auspiciis reliquiae (epitome)","data":"Ι.\nΜαξίμου περὶ καταρχῶν\nμεταφρασθὲν πεζῇ λέξει ἐκ τῶν ἡρωικῶν μέτρων.Εἰ δ᾿ ἄγε μοι κούρη Πιμπληιὰς ἔννεπε Μοῦσα\nΜήνην ἠερόφοιτον, ὅπως ἄνδρεσσιν ἕκαστα\nσημαίνει σκολιωπὸν ἐπιστείχουσα κέλευθον.\nΙ. Περὶ γενέσεως.Πῶς ὁ τεχθεὶς ἄνθρωπος αὐξιφωτούσης τῆς Σε-\nλήνης ἔμπρακτος ἔσται καὶ κατορθωτικὸς ὧν μετα-\nχειρίζεται πάντων; ἐὰν παρατηρῆται ἐν ταῖς καταρχαῖς\nτῶν ἑαυτοῦ ἔργων τὴν Σελήνην συνοδεύουσαν ἤτοι\nτῷ Διὶ ἢ τῇ Ἀφροδίτῃ ἢ τῷ Ἑρμῇ· ἐὰν δὲ συνοδεύῃ\n\n\n\nἡ Σελήνη τῷ Κρόνῳ ἢ τῷ Ἄρει, μὴ καταρχέσθω\nἔργου· ἀπραξία γὰρ καὶ βλάβη ἐπακολουθήσει.\nἡ Σελήνη ἀποκαταστατικὴ καὶ ἀνταποκατα-\nστατικὴ καὶ εἰς τὰ ἑαυτῆς τετράγωνα τὰ κατὰ γέ-\nνεσιν ἐλθοῦσα ἄπρακτος καὶ ἐπιβλαβὴς γίνεται.\nἐάν τινος γένεσιν θεάσῃ καὶ βούλῃ αἰτήσασθαι\nπαῤ ἐκείνου χάριν, σκεψάμενος τὴν Σελήνην αὐτοῦ\nἀνταποκαταστατικὴν οὖσαν, τοῦτ᾿ ἔστιν ἑαυτῇ δια-\nμετρήσασαν, αἴτησοι τὴν χάριν, καὶ οὐ μὴ ἀστοχήσῃς\nτῆς αἰτήσεως.\nΙΙ. Περὶ κτήσεως δούλων.Σελήνης ἐν τοῖς ἀνθρωποειδέσι ζῳδίοις, Διδύ-\nμοις, Παρθένῳ, Ζυγῷ, Τοξότῃ, Ὑδροχόῳ, οὔσης\nἐὰν βούλῃ διακόνους εἰς τὸ ἴδιον δῶμά σου ἀγορά-\nζειν, ἀγαθὸν καὶ ἔμπρακτον καὶ ἐπικερδές.\nΣελήνης [ἐν τῷ] Ζυγῷ [ἢ ἐν τῷ] Σκορπίῳ\nοὔσης γεωργὸν δοῦλον ἀγόραζε.\nΣελήνης οὔσης ἐν τῷ] Κριῷ [ἢ ἐν τῷ] Λέοντι\n[ἢ ἐν τῷ] Τοξότῃ ταῖς ἐσχάταις μοίραις καὶ [ἐν τῷ]\nΑἰγόκερῳ ταῖς πρώταις ποιμένα ἀγόραζε.\nΣελήνης οὔσης [ἐν τοῖς] Ἰχθύσιν [ἢ ἐν τῷ\nὙδροχόῳ [ἢ ἐν τῷ] Καρκινῳ [ἢ ἐν τῷ] Αἰγόκερῳ\n\n\n\nταῖς ἐσχάταις μοίραις ναύτην δοῦλον καὶ ἁλιέα καὶ\nτὸν τοὺς χιτῶνας πλύνοντα ἀγόραζε, καὶ ἁπλῶς τὸν\nμεθ᾿ ὕδατος ἐργαζόμενον.\nΣελήνης ἐν τῷ] Κριῷ οὔσης κναφεῖς δούλους\nκαὶ ὑφάντας ἀγόραζε.\nΣελήνης [ἐν τῇ] Παρθένῳ οὔσης σιτοποιοὺς καὶ\nἀρτοκόπους δούλους ἀγόραζε.\nΣελήνης ἐν τῷ] Ταύρῳ οὔσης μαγείρους δού\nλους ἀγόραζε.\nΣελήνης [ἐν τῷ] Ζυγῷ [ἢ ἐν τοῖς] Διδύμοις\nοὔσης καπήλους δούλους καὶ ἐμπόρους ἀγόραζε.\nIII. Περὶ πλοῦ καὶ ἐμπορίας.Σελήνης ἐν τοῖς ἀνθρωποειδέσιν οὔσης ζῳ-\nδίοις μετὰ ἀγαθοποιοῦ Διὸς ἢ Ἀφροδίτης ἢ Ἑρ-\nμοῦ, ἐμπορεύου, ἀγόραζε, πόρθμευε, ὁδοῦ καὶ πλοῦ\nκατάρχου.\nΣελήνης ἐν τοῖς καθύγροις ζῳδίοις οὔσης, Καρ-\nκίνῳ, Αἰγόκερῳ, Ἰχθύσιν, ἀκακώτου, τὴν σὴν\nναῦν πληρώσας τῶν ἀγωγίμων φόρτων καὶ χρημάτων,\nκατάρχου τῆς ἐμπορίας· ὁ γὰρ πλοῦς ἀγαθὸς γίνεται,\nκαὶ ἐπικερδὴς ὁ φόρτος.\nΣελήνης οὔσης μετὰ Κρόνου μετὰ Ἄρεως\n\n\n\n\nμὴ κατάρξῃ πλοῦ μήτε φόρτου μήτε ἐμπορίας· ἀλλ᾿\nὅμως ἐπιβλαβέστερος ὁ Κρόνος τοῖς ναυτίλοις ἤπερ\nὁ Ἄρης· ὁ μὲν γὰρ Ἄρης πολλάκις ῥύεται τοὺς ναύτας\nἐκ τοῦ τῆς θαλάσσης κινδύνου· ὁ δὲ Κρόνος χαλεπώ-\nτατος μάλιστα τοῖς ναύταις γίνεται.\nIV. Περὶ ὁδοιπορίας.Σελήνης Κριῷ· ὁ ἀποδημήσας ταχέως ὑποστρέψει.\nΣελήνης Ταύρῳ· ὁ ἀποδημήσας ἀβλαβῶς καὶ\nμετὰ κέρδους ὑποστρέψει.\nΣελήνης Διδύμοις· ὁ ἀποδημήσας ἐπὶ πολὺν\nχρόνον ἐν τῇ ξένῃ διατρίψει.\nΣελήνης Καρκίνῳ· ὁ ἀποδημήσας χρονίσει μὲν\nἐν τῇ ξένῃ, χαίρων δὲ καὶ ἐνδόξως ὑποστρέψει πράξας\nεὐτυχῶς.\nΣελήνης Λέοντι· ἐν μὲν τῇ πρώτῃ ἡμέρᾳ οὐ\nδεῖ ἀποδημεῖν· βλάβαι γὰρ καὶ φόβοι ἐξ ἀνδρῶν κα-\nκῶν ὑπαντήσουσιν· ἐν δὲ τῇ δευτέρᾳ ἡμέρᾳ ἐν μὲν\n\n\n\nνυκτὶ οὐ δεῖ ἀποδημεῖν· ἔτι δὲ ἡμέρας οὔσης ὁ ἀπο-\nδημήσας [οὐ] πάνυ βλάπτεται (vs. 1—7).\nΣελήνης Παρθένῳ· ὁ ἀποδημήσας χρονίσει μὲν\nἐν τῇ ξένῃ, ἀβλαβῶς δὲ ὑποστρέψει (8—10).\nΣελήνης Ζυγῷ· ὁ ἀποδημήσας εἰ μὲν ἐπὶ δικαίᾳ\nπροαιρέσει, συμφέρει· εἰ δὲ ἐπὶ ἀδίκῳ, οὐ συμφέρει\n(11—17).\nΣελήνης Σκορπίῳ· ὁ ἀποδημήσας ὠφεληθήσεται\nκαὶ κερδήσει ἐν τῇ ξένῃ· ὁ δὲ ἀρξάμενος ὑποστρέφειν\nοἴκαδε, ὠφεληθήσεται καὶ ταχέως τὴν ὁδὸν ἀνύσει,\nλαθραίως καὶ μετὰ σιγῆς ὑποστρέφων (18 —24).\nΣελήνης Τοξότῃ· ὁ ἀποδημήσας μακρὰν ὁδὸν\nἀνύσει καὶ πολὺν χρόνον διατρίψει βραδύνων ἐν τῇ\nξένῃ· ὁ δὲ ἀρξάμενος ὑποστρέφειν Σελήνης Τοξότῃ\nοὔσης χαίρων ταχέως ἥξει (25—34).\nΣελήνης Αἰγόκερῳ· οὐ δεῖ ἀποδημεῖν· καὶ γὰρ\nἡ ὁδὸς μακρὰ καὶ ἄπρακτος ἡ ὁρμὴ γίνεται καὶ λυ-\nπηρά. ὁ δὲ ἀρξάμενος ὑποστρέφειν Σελήνης οὔσης\nΑἰγόκερῳ πραεῖαν καὶ ἀβλαβῆ τὴν ὁδὸν ἕξει (35—41).\nΣελήνης Ὑδροχόῳ· ἐν μὲν τῇ πρώτῃ ἡμέρᾳ οὐ\nδεῖ ἀποδημεῖν, ἐν δὲ τῇ δευτέρᾳ δεῖ, ὠφέλιμον γάρ\n(42— 44).\nΣελήνης Ἰχθύσιν· ἐπὶ στρατιὰν καὶ ἐπὶ πόλε-\nμον καὶ ἐπὶ κυνηγεσίαν καὶ ἐπὶ ἁλιείαν δεῖ ἀποδη-\nμεῖν· ἔμπρακτον γὰρ γίνεται (45—48).\nΣελήνη ὑπὸ ἀγαθοποιῶν μαρτυρουμένη τετρά-\nγωνος ἢ τρίγωνος ἢ διάμετρος καλὴν τὴν ἀποδημίαν\nσημαίνει· ὑπὸ δὲ κακοποιῶν μαρτυρηθεῖσα τετρά-\nγωνος ἢ τρίγωνος ἢ διάμετρος κακήν (49—58).\nV. Περὶ γάμον.Σελήνης Τοξότῃ, Ἰχθύσιν, Ὑδροχόῳ· ὁ γήμας\n\n\n\n\nὠφεληθήσεται· ἔσται γὰρ ἡ γυνὴ πραεῖα καὶ φρονίμη\n(59—71).\nΣελήνης Κριῷ· ὁ γήμας βλαβήσεται· ἔσται γὰρ\nἡ γυνὴ ἀκατάστατος, παλίμβουλος, ἄστοργος, τὸν ἄνδρα\nκαταλείπουσα (72—81).\nΣελήνης Γσύρῳ· ὁ γήμας βλαβήσεται· ἔσται γὰρ\nἡ γυνὴ μοιχαλίς, πολύκοινος, ῥυπαρά (82— 95).\nΣελήνης Διδύμοις· ὁ γήμας ἐν τῇ βʹ ἡμέρᾳ\nχαρήσεται· ἔσται γὰρ ἡ γυνὴ οἰκουρός (96—98).\nΣελήνης Καρκίνῳ· οὐ δεῖ γαμεῖν· ἡ γὰρ γυνὴ\nταχέως τὸν ἄνδρα καταλείψει ὑβρίζουσα (99—101).\nΣελήνης Λέοντι· οὐ δεῖ γαμεῖν· ἔσται γὰρ ἡ\nγυνὴ ὑπερήφανος, ὀργιζομένη τὸν ἄνδρα, ἀναιδής,\nμήτε λόγῳ μήτε ἔργῳ πειθομένη τῷ ἀνδρί, ἀλλὰ λοι-\nδοροῦσα καὶ ὀνειδίζουσα αὐτόν, πολλάκις δὲ καὶ τύ-\nπτουσα αὐτὸν καὶ τῶν τριχῶν αὐτοῦ δρασσομένη\n(1Ο2—112).\nΣελήνης Παρθένῳ· χήραν γῆμαι δεῖ, παρθένον\nδὲ οὐ δεῖ (113—117).\nΣελήνης Ζυγῷ οὔσης· ἐλευθέραν μὲν οὐ δεῖ\nγῆμαι, ἀλλὰ δούλην παλλακίδα μᾶλλον δεῖ· καὶ γὰρ\nὁ Ζυγὸς μοιχείαν ἐπιφέρει· καὶ διὰ τοῦτο εὐαπάλλα-\nκτος μὲν γίνεται ἡ παλλακίς, δυσαπάλλακτος δὲ ἡ\nἐλευθέρα, ὡς τὸ εἰκός (118—122).\nΣελήνης Σκορπίῳ· ἐν μὲν τῇ πρώτῃ ἡμέρᾳ παρ-\nθένον δεῖ γῆμαι· ἔσται γὰρ πραεῖα καὶ φρονίμη. ἐν\nδὲ τῇ δευτέρᾳ καὶ τῇ τρίτῃ ἡμέρᾳ οὐ δεῖ γῆμαι\nὅλως· μοιχευθήσεται γὰρ καὶ ὑπὸ δούλων ἡ γυνή\n(l23—128).\nΣελήνης Αἰγόκερῳ· τὸν πρωτόγαμον ἄνδρα οὐ\nδεῖ γῆμαι, τὸν δὲ δευτερογαμοῦντα δεῖ, καὶ μάλιστα\nἐὰν ᾖ γυνὴ χήρα (129—132).\nΣελήνης συνοδευούσης Ἡλίῳ ἢ πανσελη-\nνιαζούσης οὐ δεῖ γῆμαι (133—135).\nΣελήνη μετὰ ἀγαθοποιῶν Διὸς ἢ Ἀφροδίτης\nἢ Ἑρμοῦ ἀγαθὸν καὶ ὠφέλιμον ποιεῖ τὸν γάμον\n(136—140).\nVI. Περὶ νόσων.Σελήνης Κριῷ· ὁ κατακλιθεὶς οὐ τελευτήσει,\nἀλλ᾿ ἀκινδύνως σωθήσεται, πλὴν τοῖς κεφαλαλγικοῖς\nἀπαίσιος ὁ Κριός. εἰ δὲ γυνὴ μέλλοι ἐκτιτρώσκειν,\nἐν μὲν τῇ πρώτῃ ἡμέρᾳ κίνδυνος ἐπακολουθήσει θα-\nνατώδης, ἐν δὲ τῇ β΄ ἀκινδύνως ἀπαλλαγεῖσα σωθή-\nσεται (141—161).\nΣελήνης Ταύρῳ· ὁ κατακλιθεὶς πάρεσιν ὑπομεί-\nνας καὶ παρακόψας σωθήσεται ταχέως. εἰ δὲ περὶ τὸν\nτράχηλον συναγχικὸν πάθος ᾖ, ὀλέθριον γίνεται. εἰ\nδὲ γυνὴ ἐκτιτρώσκοι, ἐν μὲν τῇ α΄ ἡμέρᾳ τοῦ Ταύρου\nκινδυνεύσει εἰς θάνατον, ἐν δὲ τῇ β΄ ἐλαφρότερον\nτὸ κακόν (162—174).\nΣελήνης Διδύμοις· ἐν μὲν τῇ α΄ ἡμέρᾳ ὁ κατα-\nκλιθεὶς χρονίως ταλαιπωρήσει τῇ νόσῳ, ἐν δὲ τῇ\nεἴσω γ΄ ἡμερῶν ῥαΐσει. οἱ δὲ ἰσχιαδικοὶ ἢ οἱ τὰ νεῦρα\nἀλγοῦντες ἐπισφαλῶς νοσήσουσιν. ἡ δὲ ἐκτιτρώσκουσα\nγυνὴ τελευτήσει, εἰ μή τις ἀστὴρ ἀγαθοποιὸς τῇ Σε-\nλήνῃ μαρτυρήσειεν (175— 189).\nΣελήνης Καρκίνῳ· ὁ κατακλιθεὶς ἀβλαβῶς ἀπαλ-\nλάξει καὶ ταχέως, πλὴν οἱ τὸ στῆθος ἀλγοῦντες\nτοὺς πόδας πληγέντες· ἐπικινδύνως γὰρ ἕξουσιν. ἡ δὲ\nἐκτιτρώσκουσα γυνὴ καλῶς ἀπαλλάξει (190—199).\nΣελήνης Λέοντι· σφαλερὸν τὸ κατάρξασθαι νό-\nσου· δεῖ οὖν κενῶσαι τὴν γαστέρα ταχέως. ταῖς δὲ\nἐκτιτρωσκούσαις γυναιξὶν ἐπισφαλέστατον καὶ κινδυ-\nνῶδες (2ΟΟ—2Ο7).\nΣελήνης Παρθένῳ· ἡ νόσος χρονία μέν, ἀλλ᾿\nἐλαφρὰ καὶ ἀκίνδυνος, πλὴν στομαχικοῖς καὶ πλευρι-\nτικοῖς καὶ αἱμορροϊκοῖς οὐκ ἀκίνδυνος. ἡ δὲ ἐκτιτρώ-\nσκουσα γυνὴ ἐπισφαλῶς ἕξει καὶ ἐπικινδύνως, ἡ δὲ\nτίκτουσα εὐτοκήσει (208 — 219).\nΣελήνης Ζυγῷ· ὁ κατακλιθεὶς ἢ ταχέως σωθή-\nσεται ἢ τελευτήσει, ἐὰν χρονία γένηται ἡ νόσος. ἡ\nδ᾿ ἐκτιτρώσκουσα γυνὴ τελευτήσει (220—228).\nΣελήνης Σκορπίῳ· ὁ κατακλιθεὶς ἐν μὲν τῇ α΄\nἡμέρᾳ ἀβλαβῶς ἀπαλλάξει, ἐν δὲ τῇ δευτέρᾳ ἐπικιν-\nδύνως νοσήσει (229—231).\nΣελήνης Τοξότῃ· ὁ κατακλιθεὶς καὶ εὐφόρως\nνοσήσει καὶ ἐλαφρῶς καὶ ἀκινδύνως, καὶ ταχέως σω-\nθεὶς ἐγερθήσεται (232—234).\nΣελήνης Αἰγόκερῳ· ὁ κατακλιθεὶς ταχέως ὑγια-\nνεῖ, πλὴν οἱ πλευριτικοὶ καὶ ἰσχιαδικοὶ χρονίσουσιν.\nἡ δὲ ἐκτιτρώσκουσα γυνὴ ἐν μὲν τῇ α΄ ἡμέρᾳ ἀκιν-\nδύνως ἀπαλλάξει, ἐν δὲ τῇ β΄ ἡμέρᾳ ἐπικινδύνως\n(235—245).\nΣελήνης Ὑδροχόῳ· αἱ μὲν ἄλλαι νόσοι ἀβλαβεῖς\nγίνονται, μόνος δὲ ὁ ὕδερος ἐπισφαλής. ἡ δὲ ἐκτι-\nτρώσκουσα γυνὴ ἐν μὲν τῇ α΄ ἡμέρᾳ κινδυνεύσει χα-\nλεπῶς, ἐν δὲ τῇ β΄ ἡμέρᾳ ἀβλαβῶς ἀπαλλάξει (246\n—254).\nΣελήνης Ἰχθύσιν· αἱ μὲν ἄλλαι νόσοι εὐαπάλ-\nλακτοι γίνονται, αἱ δὲ κοιλιακαὶ καὶ αἱ ποδαγρικαὶ\nἐπισφαλεῖς καθίστανται (255—259).\nΣελήνη μετὰ Διὸς ἢ Ἀφροδίτης ἢ Ἑρμοῦ καὶ\nἐπικουφίζει τὰς νόσους καὶ ταχείας τὰς ἰάσεις ἐπιφέρει,\nμετὰ δὲ Κρόνου ἢ Ἄρεως καὶ ἐπιτείνει τὰς νόσους\nκαὶ βραδείας τὰς ἀναλήψεις ποιεῖται (26Ο—269).\nΣελήνη μετὰ οἱουδήποτε τῶν ε΄ πλανωμένων\nβλάπτει τὰς ἐκτιτρωσκούσας γυναῖκας· διὸ ἄμεινον\nἐν τοῖς τοιούτοις ἄνευ ἀστέρος εἶναι τὴν Σελήνην\nκαθ᾿ αὑτήν (27Ο—275).\nVII. Περὶ τομῆς καὶ χειρουργίας.Ὁ ὡροσκόπος ἢ ἡ Σελήνη ἐν Ταύρῳ ἢ Αἰγό-\nκερῳ ἢ ἐν Παρθένῳ βλάπτουσι τοὺς χειρουργου-\nμένους· διὸ ἄμεινον τότε ἡσυχίαν ἔχειν μηδὲ χειρουρ-\nγεῖν (276—292).\nΣελήνης ἐν τοῖς τροπικοῖς ζῳδίοις οὔσης οὐ δεῖ\nχειρουργεῖν (293—295).\nΣελήνης συνοδευούσης Ἡλίῳ ἢ πανσελη-\nνιαζούσης οὐ δεῖ χειρουργεῖν (295—299).\nἌρης ὡροσκοπῶν ἢ συνοδεύων τῇ Σελήνῃ βλά-\nπτει τοὺς χειρουργουμένους· ἢ γὰρ ἐκ δευτέρου πάλιν\nτομὴ γενήσεται ἢ αἵματος ῥεῦσις πολλοῦ (30Ο—3Ο4).\nΣελήνη συνοδεύουσα Κρόνῳ βλάπτει τὰς χειρουρ-\n\n\n\n\nγίας· πολυχρονίως γὰρ ταλαιπωρήσει τῇ τομῇ καὶ εἰς\nκακὸν τέλος καταντήσει (305— 308).\nΣελήνη μετὰ Διὸς ἢ Ἀφροδίτης λειψιφω-\nτοῦσα καὶ μᾶλλον μετὰ τὴν δευτέραν διχότομον\nκαλὴν τὴν χειρουργίαν ποιεῖ (309—315).\nΖεὺς καὶ Ἀφροδίτη ὡροσκοποῦντες ἀγαθὴν τὴν\nχειρουργίαν ποιοῦσιν. — τὰ δὲ εἰρημένα πάντα κοινῶς\nδεῖ συνυπακούειν ἐπὶ πάσης χειρονργίας (316—3l9).\nVIII. Περὶ δραπετῶν.Σελήνης Κριῷ· ὁ φυγὼν ταχέως εὑρεθήσεται ἢ\nκαὶ αὐτὸς ἑκών ἐπανήξει (32Ο—331).\nΣελήνης Ταύρῳ· ὁ φυγὼν ἐν οἴκῳ πλουσίου ἀν-\nδρὸς κρύπτεται καὶ δυσκόλως εὑρεθήσεται (332—336).\nΣελήνης Διδύμοις· εἴσω ε΄ ἡμερῶν ληφθήσεται\nὁ φυγών. εἰ δὲ τὰς ε΄ ἡμέρας ὑπερβῇ, μετὰ τρεῖς\nμῆνας εὑρεθήσεται (337—340).\nΣελήνης Καρκίνῳ· ὁ φυγὼν εἰς ἱερὸν ἢ εἰς τέ-\nμενος κρύπτεται, καὶ ἐν τῇ β΄ ἡμέρᾳ ἐκ τοῦ ἱεροῦ\nὑπόσπονδος ἀχθήσεται, ὥστε μηδὲν κακὸν παθεῖν\n(341—345).\nΣελήνης Λέοντι· ὁ φυγὼν ἐν μὲν τῇ α΄ ἡμέρᾳ\nοὐχ εὑρεθήσεται, ἐν δὲ τῇ β΄ ἡμέρᾳ οὐ μὴ τελειώσῃ\nὅσα βούλεται ἐν τῇ φυγῇ, εὑρεθήσεται δὲ ἐν οἴκῳ\nἀνδρὸς πλουσίου. ζήτει δὲ αὐτὸν ἐν ἀγρῷ ἢ ἐν, κήπῳ\n(346—353).\nΣελήνης Παρθένῳ· ὁ φυγὼν πολλὰς ἡμέρας\n\n\n\n\nκρυβήσεται λανθάνων ἐν ἀμφιλαφεῖ καὶ δασεῖ τόπῳ\n(354— 359).\nΣελήνης Ζυγῷ· ὁ φυγὼν αὐτὸς ἑκὼν ὑποστρέψει\nδικαιολογούμενος πρὸς τὸν δεσπότην (36Ο— 363).\nΣελήνης Σκορπίῳ· ὁ φυγὼν ἐν ἱερῷ τόπῳ κρύ-\nπτεται καὶ αὐτὸς ἑκὼν ὑποστρέψει (364—366).\nΣελήνης Τοξότῃ· ὁ φυγὼν ἢ ἕως ἡμερῶν ε΄ εὑ-\nρεθήσεται ἢ ὑπερβὰς τὰς ε΄ ἡμέρας χρόνον πλεῖστον\nἀφανισθήσεται (367—372).\nΣελήνης Αἰγόκερῳ· ὁ φυγὼν ζωγρηθεὶς ἐν τῇ\nἔένῃ ταχέως ἀνάγεται (373—374).\nΣελήνης Ὑδροχόῳ· ὁ φυγὼν ἀκουσθήσεται ὅτι\nἐν χώρᾳ ξένῃ διάγει παῤ ἀνδρὶ δημαγωγῷ ἢ στρα-\nτιώτῃ (375—381).\nΣελήνης Ἰχθύσιν· ὁ φυγὼν ἐν μὲν τῇ α΄ ἡμέρᾳ\nκινδυνεύσει, ὥστε καὶ ἐγγὺς γενέσθαι θανάτου· ἐν δὲ\nτ β΄ ἡμέρᾳ πολλὰ κακοπαθήσας πάλιν εἰς τὸν ἴδιον\nἐπανήξει δεσπότην (382—387).\nΣελήνη χωρίς τινος ἀστέρος πλανωμένου οὖσα\nκαθ᾿ ἑαυτὴν δηλοῖ, ὅτι οὐ δύναται μακρὰν ἀπελθεῖν\n\n\n\nὁ φυγών, ἀλλὰ πλησίον τῆς οἰκίας τοῦ ἰδίου δεσπότου\nπλανᾶται (388—392).\nἐὰν δὲ συνοδεύῃ τινὶ πλανωμένῳ ἡ Σελήνη,\nμακρὰν ὁ φυγὼν ἀπελεύσεται (393—396).\nἀλλ᾿ εἰ μὲν μετὰ Ἄρεως ἢ μετὰ Κρόνου συνο-\nδεύῃ ἡ Σελήνη, κομίζει μὲν πόρρω τὸν φυγόντα,\nποιεῖ δὲ αὐτὸν δεσμώτην κρατηθῆναι (397—401).\nἐὰν δὲ μετὰ Διὸς ἢ Ἀφροδίτης συνοδεύῃ ἡ\nΣελήνη, ἀφανισθήσεται ὁ φυγὼν καὶ οὐ μὴ εὑρεθῇ\n(402—424).\nεἰ δὲ συνοδεύῃ τῷ Ἑρμῇ ἡ Σελήνη, εὐθέως εὑ-\nρεθήσεται ὁ φυγών· φήμη γὰρ περὶ αὐτοῦ εὐθέως\nἔρχεται μηνύουσα αὐτόν (425—428).\nΣελήνη συνοδεύουσα τῷ Ἡλίῳ ἢ πανσελη-\nνιάζουσα ἐκτοπίζει τὸν φυγόντα (429—432).\nΣελήνη συνοδεύουσα Κρόνῳ ποιεῖ τὸν φυγόντα\nὑπό τινων ἐν τῇ ὁδῷ κακούργων ἐπιβουλευθῆναι καὶ\nὅσα βαστάζει ἀφαιρεθῆναι (433—438).\nX. Περὶ τεχνῶν διδασκαλίας.Σελήνη Κριῷ, Παρθένῳ, Καρκίνῳ ὑπὸ Διὸς\nἢ Ἀφροδίτης μαρτυρουμένη τρίγωνος ἢ τετράγωνος\nδιάμετρος ποιεῖ τὸν τέχνης τινὸς καταρξάμενον\nκατορθῶσαι αὐτήν. παρατηροῦ δέ, ἵνα μὴ ἐν τοῖς\nπροκειμένοις οὖσα ζῳδίοις ἡ Σελήνη συνοδεύσῃ τῷ\nἩλίῳ ἢ διαμετρῇ (439— 455).\nX. Περὶ γεωργίας.Σελήνης Κριῷ· συμφέρει φυτεύειν, σπείρειν, ση-\nκοὺς κατασκευάζειν, γῆν ἀργὴν βωλοστροφεῖν καὶ ἐξη-\nμεροῦν· ἔσται γὰρ ταχέως κάρπιμος (456— 470).\nΣελήνης Ταύρῳ· συμφέρει γεωργικὰ πράγματα\nπάντα ἁπλῶς πράττειν· ἐργολαβίας δὲ ἢ μισθώσεως\nγεωργικῖς ἐπιλαβέσθαι οὐ συμφέρει (471—475).\nΣελήνης Διδύμοις· κάλλιστον πάντα γεωργικὰ\nπράττειν, σπείρειν τε καὶ φυτεύειν (476—480).\nΣελήνης Καρκίνῳ· συμφέρει κήπους ἐργάζεσθαι,\nκατωρυγιάζειν, ἀργὴν γῆν ἡμεροῦν (481—483).\nΣελήνης Δέοντι· συμφέρει σπείρειν σῖτον καὶ\nκριθὰς μόνον, ἄλλο δὲ μηδέν (484—487).\nΣελήνης Παρθένῳ· συμφέρει σπείρειν παντοῖα\nεἴδη καὶ φυτεύειν παντοῖα φυτὰ πλὴν ἀμπέλου (488\n—496).\nΣελήνης Ζυγῷ· συμφέρει γεωτομεῖν, σπείρειν,\nφυτεύειν πᾶν φυτόν (497—502).\nΣελήνης Σκορπίῳ· συμφέρει σπείρειν· ἔσται γὰρ\nπολυκαρπία. συμφέρει δὲ καὶ γεωμετρεῖν (503—508).\nΣελήνης Τοξότῃ· οὐ δεῖ σπείρειν τὸ οἱονοῦν\nσπέρμα, συμφέρει δὲ μάνδρας καὶ σηκοὺς κατασκευά-\n\n\n\nζειν, ἔτι δὲ καὶ ἀχυρμιὰς ποιεῖν καὶ χορτοκοπεῖν καὶ\nτὰ τοιαῦτα (509—517).\nΣελήνης Αἰγόκερῳ· συμφέρει πᾶσαν ἀγέλην\nκτηνῶν εἰς ἕτερον τόπον μεθιστάνειν, οἷα γίνεται πολ-\nλάκις διαχειμάδια καὶ διάψυχρα ὕδατα ἐν θέρει (518\n—522).\nΣελήνης Ὑδροχόῳ· συμφέρει ἀροτριᾶν, γεωμε-\nτρεῖν, φυτεύειν (523— 526).\nΣελήνης Ἰχθύσι· συμφέρει γεωργεῖν καὶ ἀμπε-\nλουργεῖν (527—529).\nΣελήνη μετὰ μὲν Διὸς ἢ Ἀφροδίτης ἢ Ἑρμο\nτὰ μὲν ἀγαθὰ πάντα τὰ εἰρημένα ἐπὶ ἑκάστου τῶν\nζῳδίων πολλαπλασιάζει, τὰ δὲ κακὰ μειοῖ· μετὰ δὲ\nΚρόνου ἢ Ἄρεως ἔμπαλιν τὰ μὲν ἀγαθὰ σμικρύνει\nκαὶ ἀμαυροῖ, τὰ δὲ κακὰ ἐπαύξει (53Ο—543).\nXI. Περὶ τῶν ἐν δεσμοῖς.Σελήνης Κριῷ, Διδύμοις, Καρκίνῳ, Λέοντι·\nὁ δεθεὶς πολὺν χρόνον ἔσται δεδεμένος (544—550).\nΣελήνης Σκορπίῳ, Τοξότῃ, Ταύρῳ, Ζυγῷ,\nΠαρθένῳ· ὁ δεθεὶς ταχέως λυθήσεται (551—555).\nΣελήνης Ἰχθύσιν· ὁ δεθεὶς σχεδὸν οὐδέποτε\nλυθήσεται, ἀλλ᾿ ἐν τοῖς δεσμοῖς τελευτήσει ἢ μετὰ\nχρόνον πάνυ πολὺν λυθήσεται (556—566).\nΣελήνη μετὰ τῶν ἀγαθοποιῶν Διός, Ἀφροδι-\n\n\n\n\nτης, Ἑρμοῦ ταχέως τῶν δεσμῶν λύει, μετὰ δὲ [Κρό\nνου ἢ] Ἄρεως βραδέως λύει τὸν δεσμώτην ἢ καὶ\nμέχρι θανάτου κατέχει ἐν δεσμοῖς (561— 566).\nXII. Περὶ κλοπῆς.Σελήνης Κριῷ· τὸ κλαπὲν εὑρεθήσεται (567—569).\nΣελήνης Ταύρῳ· ἕως μὲν τῆς ι΄ μοίρας τὸ κλα-\nπὲν πρός τινα δυνάστην ἀπελθὸν δυσκόλως εὑρεθή-\nσεται· αἱ δὲ λοιπαὶ κ΄ μοῖραι τοῦ Ταύρου εὕρεσιν\nὑποφαίνουσι τοῦ κλαπέντος, πλὴν εἰ μὴ Ἄρης συμ-\nπαρῇ τῇ Σελήνῃ (57Ο—577).\nΣελήνης Διδύμοις· τὸ κλαπὲν εὑρεθήσεται, πλὴν\nμετά τινος μικρᾶς βλάβης (578—579).\nΣελήνης Καρκίνῳ· τὸ κλαπὲν εἰ μὲν χρυσὸς ἢ\nἄργυρος εἴη εὑρεθήσεται, εἰ δέ τι ἄλλο κτῆμα οὐχ\nεὑρεθήσεται (58Ο—583).\nΣελήνης Λέοντι· τὸ κλαπὲν ἀμφισβητήσιμόν ἐστι\nπότερον εὑρεθήσεται ἢ οὔ (584—586).\nΣελήνης Παρθένῳ· τὸ κλαπὲν χρόνῳ καὶ οὐ\nπαραυτίκα εὑρεθήσεται (586—588).\nΣελήνης Ζυγῷ· τὸ κλαπὲν εὑρεθήσεται (589).\nΣελήνης Σκορπίῳ· τὸ κλαπὲν εὑρεθήσεται (590—\n591).\nΣελήνης Τοξότῃ· τὸ κλαπὲν οὐδέποτε εὑρεθή-\nσεται (591—592).\nΣελήνης Αἰγόκερῳ· τὸ κλαπὲν χρόνῳ καὶ βρα-\nδέως εὑρεθήσεται (593—595).\nΣελήνης Ὑδροχόῳ· τὸ κλαπὲν ἀμφίβολόν ἐστιν,\nεἰ ἄρα εὑρεθῇ ἢ οὔ (595—597).\nΣελήνης Ἰχθύσι· τὸ κλαπὲν μόλις εὑρεθήσεται,\nπλὴν φῆμαι ψευδεῖς πολλαὶ ἐλεύσονται μηνύουσαι\nμάτην περὶ τῆς εὑρέσεως αὐτοῦ (598—602).\nΣελήνη μετὰ τῶν κακοποιῶν Κρόνου [καὶ]\nἌρεως εὕρεσιν ποιεῖ τοῦ κλαπέντος (603—604).\nΣελήνη μετὰ τῶν ἀγαθοποιῶν Διός, Ἀφροδίτης,\nἙρμοῦ ἀνεύρετον ποιεῖ τὸ ἀπολόμενον (604—610).\n"};
