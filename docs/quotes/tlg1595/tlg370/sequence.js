var sequence = {"name":"Philodemus. Volumina Rhetorica","data":"ἢ πρὸς τὰς κατὰ μέρος λόγων διακοπάς, ἐπιμνησθησόμεθα.\nΤῶν γὰρ ἐπιστημῶν αἱ μὲν τὸ πᾶν ἢ τὸ\nπλεῖστον ἔχουσιν ἐκ φύσεως ὀφεῖλον προϋποκεῖσθαι\nκαὶ ἐπιγείνεσθαι διὰ συνασκήσεως ὀλίγον, αἱ δὲ διʼ\nἑαυτῶν τελεσιουργοῦσιν, αἱ δὲ καί τινος προσδέονται\nφυσικοῦ δώρου παρὰ τῆς ἀσκήσεως οὐ περιγινομένου.\nἄσκησιν, αἱ δʼ οὐδʼ ὅλως ἔχουσιν χρείαν\nσυνασκήσεως, ἀλλὰ φύσεως ὁμοειδοῦς ἀξιολόγως ἐπιθλιβομένης\nτὸ πλεῖστον διʼ ἑαυτῶν συντελοῦσιν. Αἱ\nδʼ οὐ φύσεως ἀλλὰ τριβῆς μόνον δεηθεῖσαι μεθοδικῶς\nτἆλλα δημιουργοῦσιν. Ἔτι τινῶν μὲν τεχνῶν ἔργα\nπείπτει τῶν γε κατὰ μέρος καὶ ἀξιόλογά γε οὐ μόνον\nεἰς τοὺς τεχνείτας ἀλλὰ καὶ εἰς τοὺς ἀνεπιστήμονας,\nτινῶν δʼ οὐδὲ ἓν ἔργον εἰς τοὺς ἀτέχνους πείπτει.\nἑστηκότα θεωρήματα προσφερομένην ὡς τὴν\nγραμματικήν, οἱ δὲ τὴν σοφίαν μόνην, οἱ δὲ τὴν λόγον\nἔχουσαν, ‘ὧι προσφέρει, ἃ προσφέρειʼ, καθάπερ Πλάτων,\nτων, οἱ δὲ τὴν ἐπὶ συμφέροντι τοῦ βίου παρεισηγμένην,\nκἂν τὴν ῥητορικὴν οὐκ οὗσαν τοιαύτην ἐκ τῶν τεχνῶν\nἐξορίζωσιν, εἶτʼ ἀποκλίνειν πρὸς τὴν αὐτὴν ἐπιχειροῦντες.\nκαὶ τὴν ῥητορικὴν ἐναρμόσαντες εἰς αὐτὴν ἀποφαίνουσι\nτέχνην, ἵνʼ οὕτως ὁ καλούμενος γένηται\nτῶν τεχνῶν σύνδεσμος. Ἀμέλει δέ τινι παρακειμένωι\nκαὶ τοιούτωι συνέχονται χαρακτῆρι κακίας· διαφορῶν\nγὰρ οὐσῶν ἀπλάτων ὅσων ἐν ταῖς τέχναις, ὅταν\nἰδιότητι προσπέσωσιν, ἐκ τῶν τεχνῶν εὐθὺς ἐξορίζουσιν\nτὴν τοῦτο προσφερομένην. Τὰς μὲν οὖν ἄλλας\nἐάσομεν παραλλαγὰς ἐπὶ τοῦ παρόντος· οὐδὲν γὰρ\nἐνχρήζουσιν· ἐνίων δὲ συνεργίαν τινὰ παρεξομένων\nτὸ θεωρητικὸν μόνον, ὁ δὲ τὸ ῥητορικόν, ὁ δʼ\nἑκάτερον, ἐν ὄχλωι τῆς διαθέσεως τοῦ λόγου γεινομένης·\nμένης· ὅ καὶ ἐπὶ τῶν ἄλλων εἴπερ ἦν ἐπιστημῶν,\nἴσως οὐκ ἂν ὁ θεωρητικὸς εὐθέως ὑπῆρχε διαλεκτικός.\nἼσως δὲ καὶ μετὰ τούτων ἕτεραί τινες ἐν ταῖς ἐπιστήμαις\nεὑρεθήσονται παραλλαγαὶ κατὰ τὴν δύναμιν |\n\n\nἤτοι τὴν παρασκευὴν τῶν αὐτῶν ἔργων, ἀλλʼ οὐ τὸ lI\nμὴ εἶναι τέχνην αὐτὴν παριστάνειν δόξουσιν ἀλλὰ τὸ\nμὴ μόνην τοῦ τέλους δημιουργόν. Οὐ γὰρ ἴσως\nἀγένητον οὐδʼ οὐχ ὁρώμενον ἐν τοῖς φαινομένοις, ὅ\nγείνεται διὰ τέχνης τινός, διὰ ταύτης τε συντελεῖσθαι\nκαὶ διʼ ἄλλης τινὸς ἀκολουθεῖν τέχνης, καὶ ταύτηι\nτάχα καὶ τὸ χρήσιμον ἀπὸ τοῦ ἀναγκαίου διορίζεσθαι\nπέφυκεν. Ἐπιδέχονται δὲ καὶ παραβολὰς οἱ πλείους\nτῶν λόγων, εἰ μὴ καὶ πάντες. Ἄθλιος δʼ εἰ καί τις\nἄλλος χαρακτὴρ λόγων, ὅταν διʼ ὧν τις ἀναιρεῖν\nοἴεταί τινα, διὰ τῶν αὐτῶν πορευομένοις ἐξῇ καὶ\nτἀληθὲς ἢ τὸ φαινόμενον ἀληθὲς τῶι συντιθέντι τὴν\nἀπόδειξιν ἀθετῆσαι. Χάριν δὲ τῶν ἀποδείξεων τούτων\nοὐδὲ εἷς ἀποκωλύσει λέγειν τοὺς τῆς ἐναντίας\nστάσεως προισταμένους εἶναί τινα τέλειον τεχνείτην,\nὃς τό τε σύνολον τῆς τέχνης ἔχει καὶ ἃ ἐκπε πόνηται\nμέρεσιν, εἶναι δʼ ἄλλους τινάς, οἵ μέρη τινὰ τῶν τῆς\nἐπιστήμης ἀνειλήφασιν· οὓς εἴ τις εὐθύνων οἴεται τὸν\nτέλειον εὐθύνειν, λήθαργός ἐστιν, ὧι δὴ παραδείξει\nπεριπετεῖς καὶ τοὺς τὰ νῦν ἐξεταζομένους. Παρακείμενον\nδὲ καὶ τοιοῦτον ἐξουσιάσει παραπλάττεσθαι\nχαρακτῆρα μοχθηρότατον, ὅταν ἀπὸ τῶν ἐπὶ μέρους\nἀνδρῶν κατηγορίαν τῶν ἐπιστημῶν ποιῆταί τις, ὅ καὶ\n\n\nπαρὰ τοῖς ὀνωδεστάτοις ἄδικον ἤδη διείληπται, γείνεται\nδὲ παρὰ τούτοις. Ἀλλὰ μὴν πρόχειρον ἔσται\nλέγειν καί, διότι πείθουσιν μὲν πολλοὶ κατὰ τὸ κοινὸν\nκαὶ τῶν οὐ ῥητόρων, οὐ μὴν τέλος τοῦτο τῆς ῥητορικῆς\nὑπάρχειν, ἀλλὰ τὸ λόγωι πείθειν, ὥστε καὶ\nπολλὴν ἀπειρολογίαν καταγνώσεται τῶν τὰ κάλλη καὶ\nτὰς ἄλλας φλυαρίας\nπαραφερόντων. Ἐγὼ μὲν γὰρ\nοἶμαι, διότι, κἂν λόγωι ποτὲ πείθειν συνχωρηθῇ τινας\nἰδιώτας, ἀλλʼ οὐχ, ὅτι γε βέλτειον τῶν τεχνειτῶν,\nἔσται δεδειχώς, οὐδὲ κατὰ τὸ ἴδιον τοῦ λέγειν οὐδὲ\nπυκνὸν οὕτως ὡς ἐκεῖνοι. Πολλὰς δέ τινας εὑρήσεις\nτῶν ἀποδείξεων τὸ πραγματικὸν ἐκβεβηκυίας τῆς συνθέσεως\nχωρὶς τῶν προεπισεσημασμένων ἀδιαληψιῶν,\nπεπλεγμένας δὲ παρὰ τὴν ἐν ταῖς φωναῖς κοινότητα,\nπτῶμα φιλοσόφων ὅπερ ἐστὶν ἀπαλαιστρότατον· πολλὰς\nδὲ καὶ τῆι δυνάμει μὲν οὐ διαφερούσας, ἀλλʼ ὅταν\nπεριβάλωνται χειρισμοὺς παραλλάττοντας ἢ μόνον\nὑποδειγμάτων ἑτερότητας, τὸ πλούσιον τῶν χρωμένων\nἐπιφαινούσας. Πολὺ δʼ ἐν τοῖς λόγοις ἄγαν ἐστὶ καὶ\nτὸ φατικὸν καὶ τὸ παντελῶς ἀκατάσκευον, ὃ τάχα τινὲς\n\n\nπεκστάντες οὐκ ἔσονται διημαρτημένοι. Διήκει δέ\nτις ἁμαρτία\nσχεδὸν διὰ τῶν πλείστων ὑπομνήσεων\nκαὶ τοιαύτη· τὸ γὰρ μηδὲ τὴν τέχνην ὑπάρχειν ἐν\nτοισίδε τισὶν χρόνοις ἢ τόποις λαμβάνουσιν ἀσυκοφαντγτως,\nὅταν δόξωσιν ὁπωσδήποτε παρεστακέναι τὸ\nμὴ διὰ γραπτῶν καταβεβλῆσθαί τινας τεχνολογίας,\nὥσπερ οὐκ εὐπρόσδεκτον, ἐκπεπονῆσθαί τινας τέχνας,\nπαρʼ οις ἀνθρώποις ἢ καθʼ οὓς καιροὺς οὐδʼ ὅλῶς\nγραμμαικὴν ὑπάρχειν ἢ γεγενῆσθαι συμβέβηκεν. Νομίζω\nδʼ ἔγωγε καὶ πάντας, εἰ δὲ μή γε, τοὺς πλείστους\nλόχους καὶ συνχωρουμένων τῶν λημμάτων οὐ συνάξειν,\nὃ θέλουσιν οἱ κατασκευάζοντες, καὶ μάλιστα, ἐὰν ἐρωτῶνται\nπερὶ τοῦ τὴν σοφιστικὴν ῥητορικὴν οὐκ εἶναι\nτέχνην, ἀλλʼ εἴπερ ἄρα τὸ μὴ περιγείνεσθαι διʼ αὐτῆς\nτὴν πολειτικὴν καὶ τὴν ἔμπρακτον ῥητορικήν, οὐκ, εἰ\nδὴ μουσικὴ τὸ γράφειν καὶ ἀναγινώσκειν οὐ περιποιεῖ,\nδιὰ τὴν αἰτίαν ταύτην οὐδὲ ἄλλων τινῶν ἐστιν\nἐπιστήμη πραγμάτων. Καὶ περὶ πολιτικῆς δὲ ἐρωτώμενοι\nμενοι πολλοὶ τὸ μὴ διὰ τῆς σοφιστικῆς αὐτὴν περιγείνεσθαι\nπροσάγουσιν, ἂν εὖ βάλωσιν. Ἄξιόν τε\nἐπιστῆσαι, μήποτε οὐκ ἀπιθάνως λέγῃ τις· ὥσπερ τὴν\nδιαλεκτικὴν τέχνην ὑπάρχειν, οὐ μὴν ἀπεργάζεσθαί τι\nκαθʼ ἑαυτήν, εἰ μὴ τοῖς ἠθικοῖς καὶ φυσικοῖς συνδεθείη\nλόγοις, ὃν τρόπον καὶ τῶν Στωικῶν ἔνιοι\nδιέλαβον, οὕτω καὶ τὴν ῥητορικὴν τέχνην μὲν εἶναι,\nδραστήριον δʼ οὐδαμῶς τῶν ἔργων, εἰ μὴ τοῖς πολιτικοῖς\nπράγμασιν συμπλακείη. Τοίγαρ ἐπακτικοὺς\nεἶναι τοὺς πλείονας τῶν λόγων, οὐκ ἴσως λέληθεν\nοὐδὲ τοὺς μετρίως συνέντας. Τάχα δʼ ἴσως καὶ πλείους\n\n\nἄλλοι κακιῶν χαρακτρες διήκουσι διὰ τῶν συλλογισμῶν,\nἀλλʼ οὔτε πρὸς ὄνηα τὴν προσκαρτέρησιν ποιεῖσθαι\nδοκι\nμάζομεν, ὧν συθεώρητον ἔχουσιν τὴν διάπτσομ.\nἐπί τε τῆς διακοπῆ τῶν κατὰ μέρος λόγων ἔνι τῶν\nνῦν παραλελειμμένω ἐπισημασίας ἀξιωθήσεται. Τοῖς\nδʼ ἡμετέροις μεμπιν ἂν εἴη, καὶ περιττότερ τοῖς\nγέ τοι τοιούτοις, ὅοι καὶ τὴν σοφιστικὴν ῥῆορικὴν\nοὐκ εἶναι τέχνην διλήφασι καὶ τούτου συστικοὺς\nλόγους πεποιήκασιν Εἰ γὰρ Ἐπίκουρος καὶ Μητρόδωρος\nἔτι δʼ Ἕρμαρος ἀποφαίνονται τέχνην πάρχειν\nτὴν τοιαύτην, ὡς ἐνιοῖς ἑξῆς ὑπομνήσομεν, τούτοις\nἀντιγράφοντες οὐ πνυ τι μακρὰν τῆς τῶν ποτραλοιῶν\nκαταδίκης ἀφεστήκαιν.\nἘνίοτε γὰρ οἰκο οἰκο|δόμος οἰκίαν καταφθείρει καὶ ζῳγράφος\nπίνακα καὶ ναῦν περιτρέπει κυβερνήτης καὶ\nἰατρὸς ἄνθρωπον ἀποκτείνει μεθοδικῶς· μηδὲ ταύτας\nοὖν τέχνας ὁμολογῶμεν, ἢ καὶ πάσας τὰς τέχνας ὁ λόγος\nἀξιοῖ ματαίως ὠφελίμους εἶναι, καθάπερ καὶ ὁ πρὸ\nαὐτοῦ.\n„Αἱ διάφοροι τέχναι τῶν ἀλλήλων τελῶν οὐ τυγχάνουσιν,\nτοῦ δὲ τῆς ῥητορικῆς τέλους καὶ φιλόσοφος\nκαὶ γραμματικὸς καὶ διαλεκτικός.“\nΠαράξουσι μέν τι λεγόμενον Πλάτωνι, οὐ τῆς ῥῆτορικῆς\nμόνον εἶναι τὴν πειθὼ καὶ τὰς πίστεις· κατὰ\nγὰρ τὸ κοινὸν πολλοὺς πείθειν τῶν οὐ ῥητορικῶν·\nἀλλʼ οὐ τέχνην ὄντως κεκτημένους τήν τε πλεοναζομένην\nἱστορίαν καὶ τριβήν, ὅταν οἱ λεγόμενοι τεχνῖται\nπροσλάβωσιν τῶν τελῶν τι, παράξουσιν· τό τε διὰ\nλόγου ῥητορικοῦ πείθειν τέλος ἐστὶ τῆς ῥητορικῆς,\n\n\nοὐ τὸ πείθειν, καὶ διαλεκτικὸς καὶ φιλόσοφος\nπείθει\nμέν, οὐ πείθει δὲ ῥητορικῶς ἀλλὰ διαλεκτικῶς καὶ\nἀναγκαστικῶς, ὡς καὶ Φρύνη καὶ ὥραι καὶ μουσικῆι\nπείθει μέν, οὐ ῥητορικῶς δὲ ποιεῖ τὰς κατασκευάς,\nοὐδέ πως ὁ λόγος δύναταί τι προσάγειν ἀληθές.\n„Τῶν ἀτέχνων οὐδὲ εἷς ἐν τῶι τῆς τέχνης ἔργωι\nνικᾶι τὸν τεχνίτην, ἐν δὲ τῶι τῆς ῥητορικῆς οὐδὲ\nτοῦτο καθολικόν“\nἘπὶ γὰρ ἐνίων, ἔφη, τῶν στοχαστικῶν ἔστιν ὅτε\nνικᾶι τὸν τεχνίτην ὁ ἄτεχνος, ὥσπερ κἂν εἴπαις ‘νικήσει\nτὸν ῥητορικὸν τεχνίτην ὁ ἱκανός τινος τῶν κατὰ\nμέρος καθεστώςʼ, εἰ δʼ ἡ τέχνη τῶν παγίων, τοῦτʼ\nἀδύνατον· διαμφισβητεῖται δέ, πρὸς τίνα προκείμενον·\nεἰ γὰρ τὸν ἄτεχνον ὁ λόγος λαμβάνει τὸν οὐ διατριβικόν,\nτὸν δὲ τεχνίτην τὸν ἀπὸ τῶν διδασκαλείων,\nοὔτε τὴν σοφιστικὴν μὴ εἶναι τέχνην οὔτε τὴν πολιτικὴν\nἀποδείκνυσιν\n„Κατὰ τὰς ἄλλας τέχνας τὰ θεωρήματά ἐστιν ἀληθῆ,\nψευδῆ δὲ κατὰ τὴν ῥητορικήν.“\nΔιὰ τοῦτο οὐδὲ τὴν φιλοσοφίαν τέχνην ῥητέον\nοὐδὲ τὴν ἰατρικὴν οὐδὲ τὴν μουσικήν· ὡς δʼ, εἴ τινα\nψευδῆ τῶν ὑπό τινων καταβεβλημένων νε ἐστιν,\nεἰπεῖν εἰκὸς τὸ ,τινὲς ἡμαρτήκασι τῶν τῆς τέχνης“ μηδὲ\nτὸ „ἀμοιροῦντες ἐοίκασιν τῶν ἀληθινῶν τῆς τέχνης\nθεωρημάτων“, οὕτω καὶ ψεύδεται τὸ τὴν ῥητορικὴν\n\n\nπροσφερομένην ψευδῆ παραγγέλματα μηδʼ εἶναι τέχνην.\n— Πρὸς δὲ τὸν τέλειον καὶ ἀτέλειον ἐν γεωμετρίαι\nκαὶ ταῖς ἄλλαις ἐπιστήμαις υτεβιειιειν\nκαιτ εγει\nγο ιση . δε τὰ συνέχοντα\nπρότερον εἰρήκαμεν, εἰρήκαμεν δὲ καὶ πρὸς τὸν παρακείμενο.\n„Ὁ τεχνίτης οὐκ ἀρνεῖται τεχνίτης ὑπάρχειν, ὁ δὲ\nῥήτωρ.“\nΕἰ διαφορά τις καὶ τοιαύτη τεχνῶν ἐστιν, ὥστε τοὺς\nμὲν ἐν κοινῶι γε μηδέποτε ἐπανγέλλεσθαι, τοὺς δʼ\nἔχειν ὁμολογεῖν τῆς τέχνης τὸ μεθοδικόν, οὐ δεόντως\nἕνεκα τούτου τέχνην τὴν ῥητορικὴν οὐκ ἐροῦμεν· καὶ\nτινὲς δὲ τεχνῖται διὰ παντὸς ἀπαρνοῦνται τὴν τέχνην\nἔχειν. ,,Καίτοι γʼ οὐκ ἀρνουμένων ἀτιμοτάτων εἰκὸς ἦν\nσοφιστὰς οὐκ ἐπαρνηθῆναι.“ Καὶ φιλόσοφός γʼ ἐπαρνεῖται\nπρός τινας καὶ γεωμέτρης καὶ ποητὴς καὶ ἰατρὸς\nτὴν τέχνην ἔχειν· οὐ γὰρ διὰ παντὸς οὐδὲ πρὸς πάντας\nἀλλʼ ἐνίοτε καὶ πρὸς ἐνίους ἐπαρνοῦνται τὴν τέχνην\nτὸν φόβον ἡγούμενοι περιαιρεῖσθαι τῶν ἐξ ἀνάγκης\nἀπατηθήσεσθαι προσδοκώντωον.\n„Ἀρνοῦνταί τε τέχνην ἔχειν τήν γε σοφιστι\nκὴν\n\n\nλεγομένην ῥητορικὴν καὶ λέγουσιν εἶδος οὐδʼ εἶναι\nτῆς ῥητορικῆς ἴδιον· τὴν δʼ ἐμπειρίαν τὴν ἐν τοῖς\nπράγμασιν μεθοδικὴν καὶ τὴν τούτων φράσιν αὐτοὶ οὐ\nπαρηιτήσαντο πώποτε, διατελοῦσιν τʼ ἐπʼ αὐτῆι κομπάζοντες\nὡς Δημοσθένης.“\nΜὴ γὰρ ἀλλὰ κακῶς ἵσταιντʼ ἂν ἔνιοι καταισχυνόμενοι\nπερὶ τῆς τέχνης, οὐ δέον· ἡ μέντοι γε σοφιστικὴ\nχάριν τούτου τὸ μεθοδικὸν οὐ προσφερομένη πῶς δύναιτʼ\nἂν παρίστασθαι;\n„Διόπερ εὔδηλον, ὅτι τινὲς ὀνειδίζουσιν τὴν τέχνην\nμὴ καὶ ἰδιότητα πρὸς τὰς ἄλλας ἐπιστήμας ἔχειν.“\nΚαὶ ἐπʼ ἄλλων δὲ τεχνῶν ἢ βλαβερῶν οὐσῶν ἢ\nδοκουσῶν ὀνειδίζουσίν τινες τοῖς διδάσκουσιν οὐχ ἥν\nγε ῥητῶς ἔχειν ἐπαγγέλλονται, ἀλλʼ ἣν οὐδὲ θέλουσιν\nπεριποιεῖσθαι. —\n„Πᾶς τεχνίτης ἐπαγγέλλεται τὸ τέλος ποιήσειν, ὁ\nδὲ ῥήτωρ οὐκ ἐπαγγέλλεται πείσειν.“\nΟὐ πᾶς τεχνίτης, ἐὰν ἔχῃ φρέ\nνᾶς, ἐπανγέλλεται\nτὸ τέλος διὰ παντὸς ποιήσειν· οὔτε γὰρ ἰατρὸς οὔτε\nκυβερνήτης οὔτε τοξότης οὔτε ἀπλῶς, ὅσοι τὰς ἐπιστήμας\nοὐ παγίους ἔχουσιν ἀλλὰ στοχαστικάς· ὥστʼ ἢ\nκαὶ ταύτας οὐ ῥητέον εἶναι τέχνας ἢ καὶ τὴν ῥητορικήν.\n\n\nἘπαγγέλλεταί τε καὶ ὁ ῥήτωρ τὸ τέλος ποιήσειν·\nἔστι δʼ αὐτοῦ τὸ τέλος, ὅ φέρει τῶν πραγμάτων ἡ\nφύσις, οὔτε διὰ παντὸς κείμενον οὐδὲ μὰ Δία κατὰ\nτὸ πλεῖστον, ἀλλὰ πολὺ μᾶλλον τῶν μὴ ῥητόρων τὸ\nἔργον ποιεῖ.\n„Πᾶς τεχνίτης πολὺ πρότερον ἑαυτῶι περιποιεῖ τὸ\nτῆς τέχνης ἔργον, ῥήτορος δὲ τὴν τέχνην εἶχον καὶ οἱ\nἀρχαιότατοι τῶν συνηγόρων.“\nΔιὰ τούτων μὲν τῶν λόγων καὶ τὴν ἰατρικὴν ἐκ\nτῶν τεχνῶν ἐκβάλωμεν, εἰ πρὸ τῆς Ἀσκληπιοῦ τις\nἄλλους παρίσταται εὖ θεραπεύσαντας.\n„Ὅ τε ῥήτωρ οὐδὲ ἀτεχνίαν ἄλλοις ἐγχειρίζει, διὰ\nδὲ ἀγωνιῶν τὴν οὐδʼ ἐῶσαν τἀκόλουθον βλέ\nπειν ἕξιν.“\nὭστε ῥητέον μηδὲ τριβὴν καὶ ἱστορίαν εἶναι τὴν\nῥητορικήν· περιεποίουν γὰρ ἂν τὸ διὰ τῆς τριβῆς πολὺ\nπρότερον ἑαυτοῖς.\n„Πρὸ τοῦ καταβληθῆναι τὰς τέχνας βέλτειον ἐρητόρευον,\nἐφʼ οἷς δὲ συνέστησαν, χεῖρον.“\nἌγαν μὲν τοῦτό τις ἂν εἴποι πρόχειρον· οἱ γὰρ\nμετὰ Δημοσθένην πολὺ ἧττον ἤδη καταβεβλημένων\nτῶν τεχνῶν ἔλεγον. Οὐ μὴν ἀλλὰ τῆς ῥητορικῆς\n\n\nοὐ πάνυ οὔσης τέχνης, προσδεομένης δὲ τριβῆς πολλῆς\nκαὶ τοῦ πλείστου διὰ φύσεως καὶ ἀσκήσεως δυναμένης\nμετασχεῖν, πῶς διὰ τοῦτʼ ἀνάγκη, καὶ νῦν περισῴζεσθαι,\nἤτοι θαυμαστόν, εἰ πρότερον μὲν ἐγένοντο μεγαλοφυεῖς\nκαὶ φιλόσοφοι, μετὰ δὲ τὰς εὑρέσεις τῶν τεχνολογιῶν\nοἱ τοιοῦτοι; τούτωι γὰρ τῶι τρόπωι καὶ τὴν ποιητικὴν\nκαὶ τὴν ἰατρικὴν καὶ πολλὰς ἄλλας οὐκ εἶναι τέχνας\nλέγωμεν· καὶ καθʼ\nἡμᾶς δὲ φήσαι τις ἂν ἀγαθοὺς\nεἶναι ῥήτορας ἀλλʼ οὐχὶ μόνον ἐν τοῖς πάλαι καιροῖς·\nτό τε τοὺς σοφιστὰς μὲν διαπρέπειν πρὸ τῶν τεχνολογιῶν\nοὐ δείκνυσιν, ἀλλʼ ὑπὸ πολιτικῶν εἰσῆχθαι τὰς\nτέχνας, οὐχ ὑπὸ τῶν ἀνιστορήτων φήσει τις, ἄλλας δὲ\nεἶναι γραφαῖς οὐ περιειλημμένας ὥσπερ οὐδʼ ἐν πολλοῖς\nἔθνεσιν τῶν βαρβάρων.\nΝῦν δʼ ἐπεὶ πρὸς ἅπαντας τοὺς λόγους ἀποχρώντως\nδιειλέγμεθα τοὺς ἠρωτημένους ὑπὲρ τοῦ μὴ εἶναι\nτὴν ῥητορικὴν τέχνην, ἑξῆς ἀποψόμεθα ταχέως καὶ\nτοὺς ὑπὲρ τοῦ τέχνην αὐτὴν εἶναι προφερομένους, οἷς\nκαὶ αὐτῶν οἵ γε πλείους μὴ πᾶσι τελέως συστοιχοῦσιν,\nἐχοντα. μ νουτων πρὸς τοὺς παραλελο γισμένους\n\n\nτῶν χαρακτήρων τοῖς. Οὐ μὴν ἀλλὰ\nτοιαύτης προκειμένης τῆς τῶν πολλῶν λογισμῶν πλάνης\nκαὶ τοῦ παραλογισμοῦ τῶν\nἀποφαινομένων αὐτῶν\nτὰ περὶ τῆς τέχνης καὶ τὴν ἐπαγγελίαν τῶν ῥητορικῶν,\nὡς μέθοδον οὖσαν συναρτῶνται καὶ δὴ ἀξίως τὰ ἔργα\nσυντελοῦσιν, οὐ τὰ πρόθεσιν κυροῦντα συνάγουσιν. —\nἈγνοοῦσιν δὲ καί, ὅτι πέφυκεν οὐχὶ μόνον τὰ διὰ\nτέχνης μὴ περιγίνεσθαι χωρὶς τέχνης, ἀλλὰ καὶ τὰ διʼ\nἀσκήσεως μὴ παρακολουθεῖν χωρὶς ἀσκήσεως, δοκεῖ δὲ\nπαραπλήσιά τινα τῆι σοφιστικῆι καὶ τῆι πολιτικῆι προσόντα\nκαὶ δὴ προτρέποντα τοὺς ἀπάτας μὴ ὁρῶντας\nτὰς τῶν ῥητορικῶν καὶ ἠπατημένους, τέχνης περὶ ταῦτʼ\nοὐχ ὑπαρχούσης. — Καὶ πρόχειρον λέγοιτʼ ἂν τοῦτο·\nεἰ τὰς τῶν ῥητορικῶν λόγων ἔξεις καλεῖσθαι τέχνην\nκαὶ ἐπιστήμην συμβέβηκεν, πῶς οὐκ ὀλίγων ἀλλὰ κοιναὶ\nκαὶ πάντων εἰσίν;\nἈλλʼ ἐπειδὴ μεγάλης οὐκ ἔστιν ἀνατάσεως χρεία X\nπρὸς αὐτάς, ἰτέον ἐπὶ τὰς τῶν κατὰ μέ μέ|ρος λόγων διακοπάς,\nἃ δεῖ ἐπί τινων προρήσεως καὶ ἐπιρήσεως.\n„Εἰ μὴ τέχνην μεθώδευον οἱ ῥήτορες, οὐκ ἂν πολλοὶ\nπροσῄεσαν αὐτοῖς μισθοὺς διδόντες.“\nἌξιον μὲν ἐπιστάσεως, μὴ δή ποτε οὐχ ἕνεκα τέχνης\nἀναλήψεως μόνον προσίασιν ἔνιοί τισιν, ἀλλὰ καὶ\nχάριν τῶν διʼ ἄλλου τρόπου περιγινομένων, οἷον δὴ\nκαὶ τὴν ῥητορικὴν παρασκευάζειν. Οὐ μὴν ἀλλʼ ἐπειδὴ\nἐμφαίνει διὰ τῆς ὑπομνήσεως, ὡς ἄρα τοῦ πολιτικοῦ\nγένους ἐστὶν ἡ σοφιστικὴ ῥητορικὴ καὶ τέχνη, καὶ καταξιοῦται\n\n\nμὴ ἄν ποτε προσιέναι τινάς, εἰ μή τινες τούτου\nμέθοδοι ἦσαν ἢ τέχναι, φησὶν ἐν τῶι περὶ τῆς ῥητορικῆς\nἘπίκουρος, ὅτι „τοῖς διατριβικοῖς οἱ προσιόντες\nἀπατῶνται καὶ οὐκ ἀπεικότως διὰ τοιαύτην αἰτίαν·\nὅταν γὰρ ἀκούωσιν ἐν ταῖς δείξεσιν καὶ πανηγύρεσιν,\nτῶι μήτε περὶ συμβολαίου μήτε περί τινος τῶν τῆι\nπόλει συμφερόντων εἶναι τὸν λόγον\nοὐδὲ τὸν ὅρκον\nὀμωμοκότες ἢ κινδυνεύοντες, ὑπὲρ οὗτινος ἀκούουσιν\nτῶν πεπραγμένων, ὅτι . πα π νε σεικ\nσ απο — ὅταν δʼ οὕτω διακούωσιν, τοῖς μὲν λεγομένοις\nοὐ προσέχουσιν, εἰ συμφέροντα ἔσται ἢ οὔ, καὶ\nτὸ σύνολον, εἰ ἔστιν ἀληθῆ ἢ οὐκ ἀληθῆ, ὑπʼ αὐτοῦ\nδὲ τοῦ ἤχου καὶ τῶν περιόδων καὶ παρίσων καὶ ἀντιθέτων\nκαὶ ὁμοιοτελεύτων ψυχαγωγούμενοι προσεδόκησαν,\nεἰ οὕτω λάλοι ἦσαν, καὶ ἐν ἐκκλησίαις καὶ δικαστηρίοις\nεὖ ἀπαλλάξειν, οὐ συνορῶντες, ὅτι οὐδʼ ἂν\nἠνέσχοντο, εἰ ἐν ἐκκλησίαις καὶ δικαστηρίοις οὕτω λαλοῦντος\nἤκουον· ὅθεν ἦλθον ἐπὶ τὸ μισθὸν ἀναλίσκειν\nτοῖς σοφισταῖς· εἶτʼ εὐθὺς ἐπιγινώσκουσιν, ὅτι ἀπολωλέκασιν\nτὸ ἀργύριον· οὐθὲν γὰρ αὐτοῖς ἐπιτελὲς\nγίνεται τῶν ἐπιτευγμάτων ἀλλὰ πορίζουσι τοὐναντίον,\nΤούτωι δὲ τῶι τρόπωι φήσο φήσο\nμὲν καὶ τὴν σύμπασαν\nμαντικὴν τέχνην εἶναι τούτων, ὧν χάριν προσίασιν\nαὐτῆι ἀργύριον διὰ φόβον ἐκτείνοντες. Τί δὲ παραλογισμὸν\nεἶπεν ‘τῶν προσηκόντων εἶναι καὶ τούτοις\n\n\nκαὶ φαρμακοπώλαις καὶ μυρίοις ἑτέροις’; πῶς οὐχ ὑπονοήσομεν\nπαραπλησίως ἔχειν ἐπὶ τῆς ῥητορικῆς; Οὐ\nμὴν ἀλλὰ καὶ τῶι γενέσθαι τινα συνεργίαν τινὶ παρὰ\nτῶν διατριβῶν συστοίχων πῶς εἶπε ο|τωσνηδ\nε λ|σινε ου τέχνην πολιτικῆς\nδυνάμεως πρ τας ὥς τινες |. εμο.\n|τ . μενων διαλεκτικοῖς ο |\nωι | . ν βλεπ κλε|γειν καὶ π\nτα | πεμπομένους | σκα τα . καὶ βασιλ\nν | δωρεαι μηφοβ . τσσ (Ο φοληστα|)\nμειατασ . υπη . καιτοισ |πε . ευσκαι . λη ἐμπείρους\nπολλοὺς ἰδιώτας εἶναι πάντων τῶν τοι\nοὕτων.\n„Οὐκ ὀλίγοι πρότερον ὄντες ἀδύνατοι προσελθόντες\nκαὶ φιλοπονήσαντες ἐγίνοντο δυνατοί.“\nΠρῶτον μὲν οὐ πάντες ἀλλʼ ἔνιοι, καὶ χείρους\nἀποβαίνουσιν, παρʼ ὅσον γε τοῖς σοφισταῖς προσεληλύθασιν.\nΕἰ δὲ λέγειν ἀγαθοὶ γίνονταί τινες, ἀλλὰ διʼ\nἄλλας αἰτίας, ἃς μὲν ἄλλοις τόποις εὐκαιρότερον ὑποζεύξομεν,\nἄλλοις δὲ καί, διὰ τί διατριβαῖς προσεληλύθασιν.\nἘάν τε καὶ συγχωρηθῆι τοῦτο, τὸ τέχνην\nαὐτὴν ὑπάρχειν οὔπω συνάγεται· δυνατὸν γὰρ ἀσκήσει\nκαὶ τριβῆι πρὸς τοὺς ἐπιμελομένους τῆς ἀσκήσεως εἰσιόντας\nἐνίους κρατεῖν τῆς προθέσεως.\n„Οὐκ ἂν τῶν ἀφηγουμένων τοὺς μὲν πολλοὺς καὶ\nἀγαθοὺς ἀπετέλουν ἀλλὰ καχεξεῖς.“\nΚαίτοι γε ὁρῶμεν παρʼ ἐνίων ἀτέχνων ὄντων πολλῶι\nπλείονας ἐνίοτε καὶ δυνατωτέρους ἐξιόντας ἢ παρὰ\nτῶν ἐπιστημονικῶς\nτοῦτο ἀκριβούντων, ὅ μᾶλλον\n\n\nἀποφατικόν ἐστιν τοῦ μὴ εἶναι τέχνην τὴν ῥητορικήν.\nΦαίνεται δὲ ταὐτό, κἂν παρὰ τῶν ἀτέχνων λεγομένων\nὀλίγοι μόνον ἐξίωσιν ἀγαθοὶ καὶ δυνατοὶ τέχνην οὐ\nμαθόντες. Οὐ μὴν ἀλλὰ κἂν ἄσκησις ἦι κἂν μὴ τέχνη,\nδυνατὸν τοὺς μὲν ἐπιμελέστερον καὶ ἐμπειρότερον, τοὺς\nδʼ ἧττον ἀλείφεσθαι, καὶ διὰ τοῦτο τοὺς μὲν μᾶλλον,\nτοὺς δʼ ἧττον ἀποτελεῖν ἀγαθούς. Ἔνιοί τε ἀφέντες\nτὰ τῆς σοφιστικῆς παιδί, νοῦν δὲ κοινὸν ἔχοντες τῶν\nτε νομικῶν ἐμπείρους κατασκευάζουσιν, καὶ ἃ παρατετηρήκασιν\nἐν δήμοις καὶ δικαστηρίοις, ὡς ἐνδέχεται\nμάλιστʼ, ἐνποιοῦσι· τοίγαρ εἰ οἱ μαθηταὶ ἀκολουθοῦσι\nτοιούτοις μηδὲ σοφιστικὰς ἀπραξίας ἀναδιδόντες κατατρίβουσιν\nκαὶ σύνεισιν δʼ ἐνίοτέ τισιν εὐφυέσι πρὸς\nτὸ λέγειν, παραβεβληκέναι πάντως λέγονται\nσοφισταῖς,\nκαὶ κατʼ ἐκεῖνον ὠφελούμενοι τὸν τρόπον δόξαν παρέχουσιν,\nὡς ὑπὸ τῶν σοφιστῶν γεγόνασιν τοιοῦτοι.\n„Πέμπουσιν οἱ δημηγόροι καὶ δικολόγοι τοὺς υἱοὺς\nκαὶ πρὸς σοφιστὰς ὡς μαθησομένους, ἃ καὶ αὐτοὶ διδαχθέντες\nἀπετελέσθησαν δυνατοί.“\nΠρῶτον μὲν οὐ πάντες ἀλλʼ ὀλίγοι κραυγάζουσιν\nἀπολωλεκέναι τὸν χρόνον, ὃν εἰς σοφιστοῦ πεφοιτήκασιν,\nκαὶ τοὺς οἱοὺς ἐπὶ τὸν οὑτων ἄγουσι διδάσκαλον,\nτὸν δῆμον, ὅμως δʼ, εἰ ποσόν τι δύνανται συνηρτημένοι\nδιὰ τῶν διδασκαλείων, βούλεσθαι μηδὲ τούτου στερηθῆναι\nτοὺς υἱούς· οὐχὶ τεχνίτην ἐκεῖθεν ἀναλαβεῖν\nπολιτικήν· κἂν ἐργαστήριον δή τι τὴν διατριβὴν ἀσκήσεως\nλόγων νομίζωσιν, ἀφʼ ἧς τις ἂν προβιβάζεσθαι\nνέος ὢν δύναιτο, αὐτοί γʼ ἀφέντες σοφιστικὴν ζηλοῦσι\nτοὺς ἐν τῶι ἀγωνίζεσθαι γενομένους καὶ τὴν ἱστορίαν\nἀνειληφότας τῶν πολιτικῶν. Ἔνιοι δʼ οὐδʼ ὅλῶς ἵνα\nπρὸς πολιτικὴν δύναμιν ὠφεληθῶσιν, ἀλλʼ ὅπως ἂν\n\n\nτῶν κοινῶν καὶ καλῶν εἶναι δοκούντων μαθημάτων\nμεταλάβωσι, πέμπουσι τοὺς υἱοὺς ὡς πρὸς τἆλλα καὶ\nπρὸς τοὺς ῥητορικούς. Ἐῶ γάρ, ὅτι καὶ πλανᾶσθαι\nτοὺς ἀποστέλλοντας οὐκ αἰσχυνθησόμεθα λέγειν, δυσβλέπτους\nὄντας τῶν ἐπὶ τὴν δύναμιν αὐτοὺς τὴν ἔμπρακτον\nπροβιβασάντων.\n„Ὥσπερ ἐμ μουσικῆι καὶ γραμματικῆι παραδόσεις\nτινῶν εἰσιν ἀγνοουμένων, οὕτως καὶ ἐπὶ ῥητορικῆς,\nκαὶ οὐκ ἀμέθοδος ἡ μελέτη γίνεται.\nΠαραδόσεις ἀγνοουμένων δύνανταί τινες εἶναι, κἂν\nμὴ κατά τινα τέχνην ἐνγίνωνται, κατὰ δʼ ἱστορίαν ἢ\nπαρατήρησιν ἤ τινα τοιοῦτον τρόπον· τίθησί τε τὸ\n„τὰς μελέτας οὐκ ἀμεθόδους ποιοῦνται“ φατικῶς μόνον,\nχωρὶς πίστεως ἀλλάττων ἐπὶ τὴν τέχνην. Εἰ δὲ\nκαὶ περὶ τοὺς ἀληθινοὺς ἀγῶνας τέχνην τὴν σοφιστικὴν\nὑπάρχουσαν ὁ λόγος θέλει προσβιβάζειν, καὶ περὶ\nψευδῶν τελείως ἀγωνίζεται· μεθοδικόν τε γὰρ οὐθὲν\nοἱ σοφισταὶ παραδιδόασιν ἐν ταῖς μελέταις πρὸς μάθησιν\nτῆς ἐν τοῖς ἀληθινοῖς ἀγῶσι δυνάμεως, οὐδʼ\nἄλλο τι συμβάλλονται πρὸς τὴν ἕξιν ἐκείνην, ὡς καὶ\nλόγους περιποιεῖ θαυμαστοὺς ἡ τῶν πολιτικῶν ἐμπειρία,\nτεχνικὸν δʼ οὐδὲν ἐπιφέρεται. (Es folgen 13\nfast leere Ζeilen) —, ἐπειδὴ τὰς μὲν λεγομένας τεχνολογίασ\nἀναδιδόναι δοκοῦσιν αὐτοῖς, ταῖς δ’ ἐπιστήμαις\n\n\nταὐτὸν δυναμένας τέχνας μηδʼ ἀρχὴν ἔχειν, καὶ\nδύναμιν καὶ τεχνολογίας ἀναδιδόντες ὀνείρους ἀναδιδόναι\nχάριν ἀπάτης τῶν ἐντυγχανόντων ὡς οἱ Χαλδαῖοι\nκαὶ μάντεις, ἴσως δὲ καὶ αὐτοὶ πλανώμενοι.\nΠροσάγεταί τʼ, εἴπερ ἄρα, τὸ τέχνην εἶναι τὴν σοφιστικήν,\nτὸ δὲ καὶ τῆς πολιτικῆς εἶναι τέχνην οὐδʼ αὐτοῖς\nπου δοκεῖ.\n„Οὐδεὶς ἐμέλλησεν τῶν δυνατῶς καὶ συνετῶς λεγόντων\nἐν δήμοις καὶ δικαστηρίοις τεχνικῶς οὐδὲ ἓν\nλέγειν·“\nΚαίτοι γʼ ἔκειτο πρὸς τὴν ῥητορικήν, εἰ τεχνικῶς\nμὲν ἐν δήμοις καὶ δικαστηρίοις δοκοῦσί τινες ἀναστρέφεσθαι,\nμέτεστι δὲ τοῖς διατριβικοῖς οὐδὲ ἓν τῆς ἐν\nἐκείνοις ἀρετῆς. Οὐ μὴν ἀλλὰ κακῶς ἐρεῖ τις ἡμᾶς\nλέγειν καὶ παρʼ ἀδιαληψίαν τοῦ τὰ ποῖα διὰ τέχνης\nκαὶ τὰ ποῖα χωρὶς τέχνης περιγείνεται· καὶ γὰρ κυνδαλισμῶν\nλέγομεν ἐνί\nους πάντες ἐπίστασθαι καὶ καταχρώμεθα\nδὲ πολλάκις ἐν τῆι συνηθείαι τῷ τῆς τέχνης\nὀνόματι, καθάπερ καὶ ξύλα συνδεῖν ἐνίοτε καὶ βαστάζειν\n\n\nκαὶ πονηρεύεσθαι τεχνικῶς λέγομεν, καὶ νῦν ποιεῖν\nἡμᾶς οὐκ ἂν ῥαιδίως τις ἀθετῆσαι. Τὰ δʼ αὐτὰ παραπλησίως\nἐφαρμόσει, καὶ ἐπειδὰν δυεῖν τούτων τὸν μὲν\nἄτεχνον λέγωμεν εἶναι, τὸν δὲ τεχνίτην.\n„Ὥσπερ ἰδὼν ἄγαλμα καλὸν εἴπαις ἂν χωρὶς λόγου\nτέχνης ἔργον εἶναι, τὸν αὐτὸν τρόπον ἐρεῖς ἱστορήσας\nτὰ τῶν πολιτικῶν ἔργα.“\nΤοῦτο μὲν ἐπὶ τῶν συνγραμμάτων, ἃ συντετάχασιν\nοἱ πανηγυρικοὶ ῥήτορες, ἀξιούμενον οὐκ ἀπίθανόν\nἐστιν, εἰ καὶ χωρὶς λόγου γνοίη τις, ὅτι τέχνης ἔργα\nταῦτʼ ἐστιν· ἐπὶ δὲ τῶν πολιτικῶν ἔργων, ἃ παρατιθέασιν,\nοὐδʼ ὄντων περί τι τεχνικὸν πῶς νοῦν ἔχον\nτέχνην ἀποφαίνειν ὡς ἐπʼ ἀγάλματος καλοῦ; οὔκ\nουν\nἐνδέχοιτʼ ἄν μέθοδον ἐνκρῖναι ἢ τέχνην ἀνάσκητον\nοὐδʼ ἀπείραστον τελέως· ὥστε κἂν τυχὸν εἰπεῖν, ἕως\nἄν τις ἐνεχθῆι πίστις ἀναγκάζουσα ταὐτὸν ἐπὶ τούτου\nτε καὶ τῶν παρατεθέντων προσδέξασθαι, διότι δοκεῖ\nμόνον ἔχειν ἀξιοπιστίαν τὸ ἐπιχείρημα, πλεῖον δʼ\nοὐδὲ ἕν.\n„Εἰ μὴ τέχνη ἦν, τὰ τῶν πίστεων οὐκ ἂν ἐμελέτων,\nὃ ποιοῦσιν ἐκεῖ διδαχθέντες.“\nἈλλʼ οὐ μόνον ὁ μὴ μαθὼν τὴν τέχνην ἀδυνατεῖ\nτὰ τῆς τέχνης ἔργα συντελεῖν ἀλλὰ καὶ τὰ διʼ ἀσκήσεως\nκαί τινος ἱστορίας καὶ παρατηρήσεως ἀδυνατεῖ\nποιεῖν ὁ τούτων ἀμοιρήσας· ὅταν τε παρατηρήσῃ, φήσω,\nτὰ τοῖς ὄχλοις μάλιστʼ ἀρέσκοντα καὶ τὴν τριβὴν περιποιήσηται\nκαὶ τἆλλα προσενέγκηται τὰ κατὰ μέρος,\n\n\nοὐδὲ ἓν προσδεηθεὶς ἄκρως ἐν τοῖς πολιτικοῖς ἀναστραφήσεται,\nκαὶ τὰ πράγματα τὴν τούτου παρέξεται\nκαὶ συμπαράξεται\nπίστιν. Ἐκεῖνο δὲ μᾶλλον ἔμβριθές\nἐστι τεκμήριον τοῦ μὴ πολιτικὴν τέχνην εἶναι τὴν\nσοφιστικήν, ὅ τις ἂν εἴπειεν ἀντιστρέψας, Εἰ τέχνη\nτίς ἐστιν ἐκείνη, ταύτης ὁ μαθὼν τὰς τεχνολογίας εἰς\nδῆμον ἢ δικαστήριον λεγέτωι παρελθών.\nΤὰ μὲν οὖν εἰρημένα τισὶν ὑπέρ τε τοῦ τέχνην\nεἶναι τὴν ῥητορικὴν καὶ ὑπὲρ τοῦ μὴ τέχνην τοῦτον\nἡμῖν ἐπεσκέφθω τὸν τρόπον. Τῶν δʼ ἡμετέρων τοὺς\nλέγοντας τὴν ῥητορικὴν τοῦ μὲν γράφειν λόγους καὶ\nἐπιδείξεις ποιεῖσθαι τέχνην εἶναι, τοῦ δὲ δίκας λέγειν\nκαὶ δημηγορεῖν οὐ τέχνην, ταύτηι τις ἂν μέμψαιτο\nδεόντως, ὅτι τὴν σοφιστικὴν μόνην ἐοίκασιν οἰομένοις\nκαλεῖσθαι ῥητορικήν· τὴν γὰρ ῥητορικήν φασιν τούτων\nμὲν εἶναι τέχνην· μέρος δʼ ἐπαινέσασιν αὐτῆς, μὴ\nὅλην δόξασιν τὴν σοφιστικὴν τέχνην λέγειν ἀπὸ τῶν\nἐκκειμένων, ὅτι τοῦ δίκας λέ\nγειν καὶ δημηγορεῖν οὐ\nτέχνην, πάλιν ἐγκαλέσειεν, ὅτι τῶν ζητουμένων τι κατὰ\nτὸν τρόπον συνεχόντως παραλελοίπασιν. Λέγω δέ, πότερον\nτοῦ δίκας λέγειν εὖ καὶ δημηγορεῖν τέχνη τις\nἔστιν ἢ οὐκ ἔστιν. Οὐ γάρ, εἰ τὴν σοφιστικὴν συμβέβηκεν\nοὐκ εἶναι περὶ ταῦτα τέχνην, ἤδη δέδεικται\nτὸ μηδʼ ἐξ ἄλλης αὐτὰ μεθόδου παρακολουθεῖν· οὐδὲ\nγὰρ ἡ πίστις, ἣν παρατεθείκασι, περὶ τὸ τοιοῦτο τάχʼ\n\n\nἐστιν, ἀλλὰ μόνον περὶ τὸ χωρὶς τῆς ῥητορικῆς τινας\nφύσιν καὶ τριβὴν εἰσενεγκαμένους δίκας λέγειν καὶ\nδημηγορεῖν. Οὐκ αὐτοτελῆ δʼ ἐκτεθείκασιν, καίπερ\nἐπιβάλλοντος, οὐδὲ τὴν ἀπόδειξιν τὴν ὑπὲρ τοῦ τὴν\nσοφιστικὴν περὶ τὰς λογογραφίας καὶ τὰς ἐπιδείξεις\nτέχνην ὑπάρχειν, ὡς ἔσται φανερόν, ἐπειδάν, ὡς ἡμεῖς\nκατασκευάζομεν, παραθώμεθά γε παρὰ τῶν ἀνδρῶν\nκαὶ τὰ μαρτύρια· τῶν δʼ ἀδιαστόλως ἢ τέχνην ἢ μὴ\nτέχνην τὴν ῥητορικὴν λεγόντων, καλῶς δὲ σεσημαγκέναι\nπερὶ τῶν καὶ ὑπʼ αὐτῶν παραλελειμμένων, ὡς ὑποδεδείχαμεν,\nτὸν ἔλεγχον περιέχουσιν. Τὸ δὲ Πολυαίνου\nλεγόμενον περὶ ῥητορικῆς οὐχ ὑπάρχον Πολυαίνου,\nκαθάπερ ἐνεφανίσαμεν, καὶ αὐτὸ τὸ τῶν παρατεθειμένων\nἐπισεσυρμένον παρίστησιν.\nΟἱ μέντοι λέγοντες αὐτὴν τέχνην, προσδεομένην\nδὲ φύσεως καὶ τριβῆς οὐκ εἰς τὴν ἑαυτῆς ἀνάληγψιν\nἀλλʼ εἰς τὴν ἐπιτυχίαν τοῦ τέλους παντελῶς καὶ τῆς\nἀληθείας καὶ τῆς κρίσεως τῶν καθηγεμόνων διαπεπτώκασιν·\nοὔτε γὰρ τὸ πλεοναχὸν διεστείλαντο τῆς ῥητορικῆς\n— διὸ καὶ τὴν πᾶσαν ἐν τοῖς λεγομένοις ἀναδέχονται\nκύκησιν — ὡς τέχνης τε σχεδὸν τῆς σοφιστικῆς\nοὔσης καὶ καλουμένης ῥητορικῆς, αὐτοί, ἃ λέγουσιν,\nἐκτεθεικασιν. Τῶν τε περὶ τὸν Ἐπίκουρον\nἀποφαινομένων\n\n\nτέχνην εἶναι τὴν σοφιστικὴν τοῦ λόγους συγγράφειν\nκαὶ ἐπιδείξεις ποιεῖσθαι, τοῦ δὲ δίκας λέγειν\nκαὶ δημηγορεῖν οὐκ εἶναι τέχνην, τὴν σοφιστικήν γέ\nτοι τέχνην φασὶν εἶναι, τῶν ὑστέρων ὁμοίως εἰρηκότων,\nοὐδεμίαν, εἶναι τῆς πολιτικῆς δυνάμεως τέχνην,\nμή τι καταλείπουσί τινα περὶ αὐτῆς ἐπιστήμην. Ψευδῶς\nδὲ κατὰ τὴν πρόχειρον ὑπʼ αὐτῶν λέγεται καὶ τὸ\nτὴν σοφιστικὴν μὴ προσδεῖσθαι φύσεως καὶ τριβῆς εἰς\nτὴν ἑαυτῆς ἀνάληψιν, ἢ καὶ φιλοσοφίαν ῥητέον οὐδαμῶς\nπροσδεῖσθαι τούτων. Τὸ δʼ ἐκτεθὲν ὑπʼ αὐτῶν\nτὸ τῆς γραμματικῆς καὶ ἀνομοίως, ὧι θέλουσι, καὶ\nκατʼ αὐτῶν ἅμα κεῖται· καθάπερ γὰρ βάσιν ἐπὶ ταύτης\nπροϋποκεῖσθαι δεῖ φύσιν, οὕτως καὶ ἐπὶ ῥητορικῆς·\nἐπὶ δὲ τῆς γραμματικῆς χρεία φύσεως καὶ τριβῆς πρὸς\nτὴν\nἀνάληψιν αὐτῆς, οὐ πρὸς τὴν ἐπιτυχίαν τοῦ τέλους·\nὥστʼ εἴπερ ὁμοίως λεκτέον καὶ ἐπὶ τῆς ῥητορικῆς,\nκαὶ ταύτην ῥητέον προσδεῖσθαι φύσεως καὶ τριβῆς\nπρὸς τὴν ἀνάληψιν τὴν ἑαυτῆς. Ἐπεί τέ φασιν φύσεως\nδεῖσθαι πρὸς εἰκονισμόν, πρὸς τὸν χερῶν συμπαθῆ\nσχηματισμόν, πρὸς τὸ εὐέμπτωτον εἶναι ἐπὶ τὰ\nδυνάμενα πείθειν, τὴν δὲ τριβὴν καὶ τὴν ἐξ αὐτῆς\nἕξιν εἶναι ποριστικὴν τῶν πρὸς τοὺς καιρούς, στοχαστικὴν\nτῶν προσώπων, πολλοῖς παρακολουθητικήν, καί\nφασι πολλάκις κεκτῆσθαι δύναμιν, θαυμάζω μέντοι,\nτί τῆι τέχνηι παρείκασιν. Οὐ μὴν ἀλλʼ αὐτούς γε χρῆν,\nὥσπερ ἃ ποιεῖ φύσις καὶ τριβὴ παρατεθείκασιν οὐ πρὸς\n\n\nτὴν ἀνάληψιν αὐτῆς ἀλλὰ πρὸς τὴν ἐπιτυχίαν τοῦ\nτέλους, οὕτως ὑπόδειξιν ποιεῖσθαι ἡμῖν, τίνα πότʼ\nἐστιν, ἃ πρὸς τὴν ἀνάληψιν αὐτῆς συνεργεῖ, καὶ τίνα\nτέχνης ἐστίν, καὶ διὰ τί οὐκ ἐκεῖνά τισιν ἐνγινόμενα\nτευκτικοὺς καθίστησι τῶν τελῶν.\nΟὐκ ὀρθῶς δʼ ἵστασθαι νομιστέον οὐδὲ τοὺς ἀποφαινομένους\nοὐκ εἶναι τέχνην, εἴ τις προείληφε τέχνην\nτὴν τὸ μεθοδικὸν ἔχουσαν καὶ ἑστηκὸς παράδοσιν, εἰ\nδὲ καλεῖ καὶ τὴν ὁλοσχερῆ παρατήρησιν τὴν στοχαζομένην\nτοῦ ὡς ἐπὶ τὸ πολὺ καὶ κατὰ τὸ εὔλογον, ὥσπερ\nἰατρικὴ καὶ κυβερνητική, τέχνην εἶναι. Πρῶτον μὲν\nγὰρ ὥσπερ οὐχὶ καθʼ ἑκάτερον τῆς τέχνης καλεῖσθαι\nπροειλημμένης ἀλλʼ ὥς τινων θελόντων ὀνομάζειν\nοὕτωι τῇ διδασκαλίαι κέχρηνται. Ἅμα δὲ μεμφόμενοι\nτοὺς ἀδιαστόλως λέγοντας αὐτοὶ τὴν ῥητορικὴν οὐ\nδιεστάλκασιν καί τινα τέχνην ἢ μὴ τέχνην ἀποδεικνύειν\nθέλουσι· πρὸς δὲ τούτοις, τῆς πολιτικῆς οὔτε\nοὔσης τέχνης λεγομένης τε πρὸς τῶν ἀνδρῶν οὐκ\nεἶναι, κατὰ ταύτην εἶναι τέχνην τήν γε διαστολὴν\nτῶν ἐπιστημῶν, οἵαν αὐτοὶ πεποίηνται. Κατʼ οὐδέτερον\nγὰρ τρό πον τῶν ἐκκειμένων τέχνην ἔστιν εἰπεῖν\nτὴν πολιτικὴν ῥητορικήν. Ὅτι μὲν γὰρ οὐκ ἔχει τὴν\nμεθοδικὴν παράδοσιν καὶ τὴν τὸ ἑστηκὸς προσφερομένην\nὁμολογοῦσιν, ὅτι δʼ οὐδὲ τὴν παρατήρησιν τὴν\nτοῦ ὡς ἐπὶ τὸ πολὺ καὶ κατὰ τὸ εὔλογον στοχαζομένην,\n\n\nἘπίκουρος ἐν τῶι πρώτωι Περὶ βίων καὶ ἐν\nτῶι Περὶ τῆς ῥητορικῆς ὑπογέγραφεν καὶ Μητρόδωρος\nἐν τῶι Πρὸς τοὺς ἀπὸ φυσιολογίας λέγοντας ἀγαθοὺς\nεἶναι ῥήτορας διδάσκει, „ὅτι ἐμπείρους τῆς πολιτικῆς\nοὐκ ἔστιν εἰπεῖν, οὐδὲ δύναμις οὐδέ τις κατὰ τὸ\nπλεῖστον οὖσα παρατήρησις ὑπάρχει, ἀλλὰ τὴν τοιαύτην\nδιάθεσιν πολιτικὴν λέγομεν, τις ἂν διαλαβεῖν εὐλογίστως\nκαὶ εὑρεῖν ἐπιμελῶς οἷός τε ἦν τὸ τῶι πλήθει\nἑκάστοτε συνφέρον“· οὔτε δὲ τοῦτο μεθόδωι τις ἂν\nἔχειν εἴποι, καὶ ἄλλη πίστις ἐστὶ περὶ τοῦ τὴν πολιτικὴν\nμὴ στοχάζεσθαι τοῦ ὡς ἐπὶ τὸ πολ\nκαὶ κατὰ\nτὸ εὔλογον, καὶ δῆτα καὶ φέρεται πρὸς τῶν περὶ τὸν\nἘπίκουρον· λέγω δὲ τὸ τῶν πολλῶν ἀόριστον καὶ τοῖς\nαὐτοῖς ὁτὲ μὲν πειθόμενον, ὁτὲ δὲ προσκόπτον. Ἡ δὲ\nπερὶ τοῦ στοχασμὸν ἔχειν τῶν ὡς ἐπὶ τὸ πολὺ καὶ\nκατὰ τὸ εὔλογον τελέως ἐστὶν ἀπόπληκτος οὖσα τοιαύτη·\n„τὸ δὲ παρατετηρηκέναι τοὺς ῥήτορας τὰ ὡς\nἐπὶ τὸ πολὺ πείθοντα καὶ ταῦτʼ εἰς παράδοσιν ἠχέναι,\nκαὶ διότι προοιμιαζόμενοι καὶ διηγούμενοι καὶ τἆλλα\nσυντελοῦντες ἐξῆς μάλιστα πείθομεν, φανερὸν καθίστησι\nτὸ κατὰ τὸν δεύτερον τρόπον τέχνην εἶναι τὴν ῥητορικήν“.\n\n\nΟὐχὶ μὲν παρατετηρήκασιν οἱ ῥήτορες τὰ\nπείθοντα κατὰ τὸ πλεῖστον· εἰ δὲ δὴ τὰ προοίμια\nταῦτα καὶ τὰς διηγήσεις καὶ τἆλλα τοῦ λόγου παραδιδόντες,\nὡς οὗτοι νομίζουσι, καὶ παντελῶς εἰς παραδό\nσεις ἤχασιν, εὐτελὲς ἤνεγκεν ἡ φύσις τοῦτο παρατηρῆσαι·\nτό τε προοιμιαζομένους ἡμᾶς καὶ διηγουμένους\nκαὶ τὰ συνεχῆ δρῶντας μάλιστα πείθειν οὐ λέγεται\nκαλῶς· ὥστε ῥητέον καὶ τοῦτο καὶ τὸ προειρημένον\nἀναποδείκτως ἐρρῖφθαι, τῆς προθέσεως οὔσης πίστιν\nεἰσενεγκεῖν. Ἀλλὰ μήν γε καὶ τὴν σοφιστικὴν παραλιπόντες\nἄλλοις ἀποφαίνειν τέχνην, ὥσπερ ἔστιν, τῶν\nοὐθὲν προσηκόντων τέχνην αὐτὴν βούλονται συμβιβάζειν,\nτοῖς ἀνδράσι καθʼ ἑκάτερον διαφωνοῦντες,\nδιὸ δὴ ποικίλως συνεχεῖς ὑπέσχον ψόγους.\nΟἱ δὲ ἐκ τῶν Διογένους Σχολῶν τοὺς ὑπομνηματισμοὺς\nἀναγράψαντες ἐπειδὴ σύνθετον ἐποίησαν\nἀπόφασιν ἔκ τε ταύτης καὶ τῆς πρότερον σεσημασμένης,\nτοῖς πρὸς ἑκατέρους εἰρημένοις ὄντες ἔνοχοι μόνον\nἐπισημανθήτωσαν, ἵνα μὴ ταὐτὰ πάλι καταλέγωμεν.\nὙπομνησθήτω\nσαν δὲ καὶ τοῦτο, διότι τέχνην τοιαύτην\nλέγοντες εἶναι τὴν ῥητορικήν, „οἵαν ἄν τις εἴποι τὴν\n\n\nἐκ παρατηρήσεως ποιᾶς συνησκημένην ἕξιν, καθʼ ἣν\nὡς ἐπὶ τὸ πολὺ καὶ κατὰ τὸ εὔλογον περιγίνεται τὸ\nπροκείμενον τέλος“, τὸ τῆς τέχνης ἴδιον αὐτῆς ἀναιροῦνται.\nΘεωρεῖται γὰρ ἐμ μεθόδωι τοῦτο καί τινι\nπαραδόσει κοινῶν τινων διατεινόντων ἐπὶ τὰ κατὰ\nμέρος, ἄν τʼ οὖν ἦι τῶν παγίων ἐπιστημῶν, ἄν τε τῶν\nστοχαστικῶν. Τὼ δʼ ἐκ παρατηρήσεως καί τινος ἱστορίας\nσυνησκημένα τέχνας ἡ συνήθεια τῶν Ἑλλήνων\nοὐ πάνυ τι προσαγορεύει κατὰ τὸν κύριον τρόπον\nἀλλʼ ἔστιν ὅτε καταχρωμένη, καθάπερ ἐνίοτε καὶ τοὺς\nἐν τοῖς θαύμασιν συντόνους τεχνίτας καλεῖ καὶ τὸ\nδεξιῶς ξύλα σχίσαι καὶ συνθεῖναι καὶ ἐνεδρεῦσαί τινα\nπονηρῶς τεχνικὸν λέγει καὶ τέχνας τὰς ἐν ταῖς κωμῳδίαις\nκαὶ πᾶν τὸ τούτοις παραπλήσιον.\nΚαὶ μὴν τῶι\nκαὶ παρατήρησιν καὶ ἄσκησιν τέχνην προσαγορεύειν\nτὰ πλεῖστα τῶν ἐν τῶι βίωι τέχνας προσαγορεύοντες\nοὐκ ἂν φθάνοιμεν, καὶ τὴν ἄσκησιν καὶ παρατήρησιν\nπρὸς μέθοδον οὐκ ἂν οὐδενὶ τάχα τάττοιμεν διαφερούσας.\nὯν οὕτως ἐχόντων καὶ μηδὲ τούτου λέγοντος\nτὴν πολιτικὴν ἀπὸ τέχνης εἶναί τινος, μήθʼ ὅτι ὡς\nγʼ ἐπὶ τὸ πολὺ καὶ εὔλογον τοῦ τέλους τυγχάνει, ἐγὼ\nμὲν ἡγοῦμαι τὰς διαφορὰς ἐκκεῖσθαι τῶν τεχνῶν πρὸς\nτὰς μὴ τέχνας, ἐκεῖνοι δʼ ὥσπερ ἐφόδιον ἐπὶ τὸν βίον\nἔφασαν ἀκολουθεῖν αὐτὴν καὶ κα ὡφελεῖν,\n\n\nλεῖν, ἀφʼ ἧς γε οὐδὲ τὸ λέγειν ἐντὸς ἀληθινῶν ἀγώνων\nκατασκευάζειν ἦν, ὡς οὐδʼ ἐκ παλαιστρικῆς ἄν,\nὦ Κορύβαντες, ἐνφῦναι δύναιτο· τέχνην γὰρ ῥητορικὴν\nπῶς ἂν λέγοιμεν τοιαύτην, ἥ παραληφθεῖσα κατʼ\nὀλίγα ἢ οὐθὲν ὠφελεῖ τὸν τεχνί\nτην, οὐδὲ παρασκευάζει\nδημιουργὸν τῶν ἰδίων αὐτῆς, ἀλλὰ καὶ ποεῖ που λείπεσθαι\nκατʼ αὐτὰ τῶν μὴ μαθόντων αὐτήν· ὑπείληπτο\nδὲ τέχνη „διὰ ποιᾶς παρατηρήσεως ἕξις συνησκημένη,\nκαθʼ ἣν ὡς ἐπὶ τὸ πολὺ καὶ εὔλογον ποιοῦσιν τὸ προκείμενον\nτέλος· τὸ γὰρ αὗ τὴν διαλεκτικὴν λέγειν\nκαὶ τὴν ἐριστικὴν τοιαύτην συγχωρηθήσεται πίστις\nεἶναι, ἐὰν λαμβάνοντας καὶ μὴ διαπίπτοντας ἀκούωμέν\nτινας τῶν ἐπαγγελλομένων τεχνιτῶν. Ὅμως δʼ οὖν,\nοἷς τούτων διαφέρειν φασὶν τὴν ῥητορικήν, ἀποδεικνύουσίν\nγε τέχνης τὸ μεθοδικὸν μηδʼ ἀκαρῆ ἔχειν\nαὐτήν· μηδὲ γὰρ πάντας μηδὲ τοὺς πλείστους τῶν\nκερη | ε . σ τὰς τέχνας ἀνειληφότων δύνασθαι\nλέγειν ἐν δήμοις καὶ δικαστηρίοις. θαυμαστῆς δὴ\nἀτεχνίας, ἣν οὐ μαθόντες τε αὐτουργὸν περιπεποιήκασιν\nοὔτε μαθόντες ἔχουσι. Καὶ τὰς ἄλλας\nδιαφοράς, ἃς\nἀποδεδώκασιν, πρὸς οὐθὲν εὑρήσομεν ἕτερον ἁμιλλωμένας\nἢ πρὸς τὸ δεῖξαι κατὰ μηδένα τρόπον τέχνην\nαὐτὴν ὑπάρχουσαν. Διαφέρει γάρ, φασί, καὶ καθόσον,\n\n\nὅταν καὶ συνβάλληται, μικρόν τι καὶ τὸ τυχὸν συμβάλλεται,\nκαὶ καθόσον οὐκ ἔχει τὴν τἀναγκαίου χώραν\nἀλλὰ δύναταί τις καὶ μὴ μαθὼν τἆργα ποιεῖν αὐτῆς,\nκαὶ καθόσον εὐέφικτα αὐτῆς ἐστιν τὰ παραγγέλματα,\nκαὶ καθόσον τὸ πλεῖστον τῆς ὠφελίας ἐν τῶι γυμνάζεσθαι\nπρὸς τὸ λέγειν πέπτωκε καὶ μνημονεύειν, πανταχοῦ\nδʼ, ὡς εἰπεῖν, μηδʼ ἀκαρῆ αὐτὴν ἑωρακέναι\nτεχνικὸν μηθὲν ἢ δυναμένους ὄνομά τε ἐκ τῆς οἰκουμένης\nκαὶ δόξαν αὐτῆι περιάψαι. Τούτοις γοῦν ἐγὼ\nχρησάμενος ἄκρως τὸ τῆς δυνάμεως ἀμέθοδον παραστήσω.\nΤάς γε μὴν πίστεις, ἃς ἐνηνόχασιν περὶ τοῦ\nκαὶ δὴ προσφέρεσθαι τὰς διαφορὰς αὐτήν, ἃς ἐπεσημήναντο,\nκἂν εἴπαιμεν τὸ ὑποκεί μένον συνάγειν,\nἀλλʼ οὐδὲν ἡμᾶς γε βλάψουσιν ἀλλʼ αὐτοὺς ἐκείνους·\nἐῶμεν ἄρʼ ὡς πίστεις ὑγιεῖς, εἰ μή τι κἀκ τῶν πρότερον\nεἰρημένων ἔστιν ἀνελέσθαι πρὸς αὐτὰς καὶ\nβλέπονταί τινες ἐκφανεῖς καὶ παρακείμεναι ὑπεναντιολογίαι.\nΚαὶ τούτων δʼ ἀποτεθεωρημένων λοιπὸν ἐνέστηκεν,\nὃ δεῖ πρὸς τὸν φίλτατον ἐπιζητῆσαι Βρόμιον, πῶς\nπερὶ τεχνῶν προτεθειμένος συνγράφειν καὶ ζητῶν, εἰ\nἡ ἰατρικὴ τέχνη καὶ εἰ ἡ γραμματική, προθεὶς δὲ καί,\nεἰ ἡ ῥητορικὴ τέχνη, τὴν μὲν σοφιστικὴν παρῆκε ῥητορικὴν\n\n\nὥσπερ οὐ λεγομένην καὶ κατὰ τὴν κοινὴν καὶ\nκατὰ τὴν Ἐπικούρου συνήθειαν, μόνην δὲ τὴν πολιτικὴν\nπροσεποιήθη, καθαπερεὶ τῆς πλείστης σκευωρίας ἐν τοῖς\nπερὶ λόγους διατρίβουσιν ἐνεστηκυίας περὶ τῆς τοιαύτης.\nΠῶς δὲ καὶ τέχνης οὔσης τῆς σοφιστικῆς καὶ\nλεγομένης ὑπὸ τῶν ἀνδρῶν; πῶς οὐκ, εἰ τέχνη ἐστὶν\nἡ σοφιστική, προ εῖπε; πῶς οὐκ ἀποφάσκων αὐτὴν\nεἶναι τέχνην καὶ ἀπέδειξεν; πῶς τὴν πολιτικήν, λεγομένην\nὑπὸ τῶν ἀνδρῶν οὐ τέχνην πολύ τε τοῦ τῆς\nτέχνης ἰδίου κεχωρισμένην, τέχνην ἀπεφήνατο καὶ\nπαραστῆσαι πεπείραται; πῶς φησι τὴν ῥητορικὴν παρατετηρηκέναι\nτὰ πείθειν ὄχλους δυνάμενα; καὶ πάλιν·\nἐπιλελογισμένον τὸν ἀγαθὸν πολιτικὸν τὰ κινεῖν ὀργὴν\nπεφυκότα καὶ ἔλεον καὶ προτροπὴν καὶ ἀποτροπὴν\nτούτοις χρῆσθαι διηνεκῶς; Οὐ γάρ, οἶμαι, φήσει τὰ\nπείθειν ὄχλους δυνάμενα παρατηρήσει τινὶ ἐνδεχόμενον\nὑπάρχειν, οὐδὲ διηνεκῶς χρᾶσθαι τόνδε τισίν· πεπείρακεν\nγὰρ οὐ διηνεκῶς ἐναρμόττοντα, πολλάκις δὲ\nκαὶ δρῶντα τοὐναντίον. Ὅταν τε μηνύῃ ῥάιδιον εἶναι\nπαραγενηθέντας ἐπὶ τὰ κατὰ μέρος ὑποδείγματα τοὺς\nτεχνικῶς ἐν ἐκκλησίαις καὶ δικαστηρίοις ἀναστραφέντας\nἀποδεῖξαι, μήποτε οὐ ῥᾶιον ἐπαγγέλληται πρᾶγμα·\nτετευχότας γὰρ αὐτούς, οὗ θέλουσιν, παραστήσει, τεχνικῶς\nδὲ τοὺς οὐ τεχνίτας ἀνεστραμμένους οὐ παραστήσει.\n„Νὴ Δία μᾶλλον τῶν οὐ τεχνιτῶν τοῦ τέλους\nτυγχάνουσι παρατετηρηκότες ἐπιτεύγματα καὶ ἀποτεύγματα.“\nἈλλὰ καὶ οἱ τριβὴν ἔν τινι καὶ πολλὴν\n\n\nἄσκησιν εἰσενηνεγμένοι τυγχάνουσι τῶν τελῶν οὐ διὰ\nπαντός, ἀλλʼ οὖν τῶν ἀνασκήτων μᾶλλον. Προσέτι\nγʼ εἰ τῶν ἀνασκήτων οὐδὲ εἷς τυγχάνει τὸ σύνολον,\nἀλλʼ οὐ διὰ τὴν αἰτίαν ταύτην τέχνην τις αὐτὴν εἶναι\nπαραστήσει. Καὶ ὅτι ἀνάπτει „τὰς πλείστας τῶν ἀναγεγραμμένων\nτεχνικῶν παραδόσεων μὴ κενοὺς ὑπάρχειν“,\nἐπιζήτησιν ἔχει· πάσας γὰρ ἀλλʼ οὐχὶ τὰς πλείστας\nοἵ γε περὶ τὸν Ἐπίκουρον δόξουσι λέγειν κενοτάτας\nὥς γε πρὸς πολιτικῆς δυνάμεως παρασκευήν. Οὐ μὴν\nἀλλὰ περὶ τούτων διασαφηθήσεταί τι, παρʼ ὅσον τι\nἄδη\nλον ἦν.\nΚαιρὸς δʼ ἂν εἴη πάντων ἀπολελρμένους ἐπὶ τὰς\nἡμετέρας ἐλθεῖν δόξας, καὶ σχεδὸν κεφάλαια τῆς οἰκονομέας\nἔσται προκείμενα τοιαῦτα· τέχνη τί λέγεται κατὰ\nτὴν συνήθειαν, ὑπομνῆσαι βραχέως· οὐ γὰρ ἄλλῃ τὰ\nἡμέτερα ἔστι δεῖξαι· — τὴν σοφιστικὴν ῥητορικὴν\nτέχνην λεγομένην παρὰ τοῖς ἀνδράσιν, καθʼ οὓς φιλοσοφοῦμεν,\nμεθόδῳ καί τινι τῶν κοινῶν ἐπιτευκτικῆι\nγινομένην, οὐδὲ πρὸς ἀλλήλους ἡμᾶς αὐτοὺς ἢ καὶ πρὸς\nτοὺς χορευομένους διεστῶτας· — καὶ τὸ τὴν σοφιστικὴν\nπερὶ μὲν λόγων γραφὰς καὶ ἐπιδείξεις τέχνην\nεἶναι, περὶ δὲ τὸ δίκας λέγειν καὶ δημηγορεῖν οὐκ εἶναι\nτέχνην· — ἔτι τὸ τὴν πολιτικὴν ἐν ἱστορίαι καὶ τριβῆι\nκαθεστηκέναι, τεχνικὸν δὲ μηδὲν προσφέρεσθαι.\nΚαὶ νὴ Δίʼ ὅτι λέγεται παρά τισι πρὸς τὰ δειχθένθʼ\nἡμῖν, ὑποθώμεθα κατὰ δύναμιν ἐφʼ ἑκάστου τῶν\nἐκκει\nμένων, νῦν δὲ τοῦ πρώτου κατατρέχωμεν.\nἘστιν τοίνυν καὶ λέγεται τέχνη παρὰ τοῖς Ἕλλησιν\nἕξις ἢ διάθεσις ἀπὸ παρατηρήσεως τινῶν κοινῶν καὶ\nστοιχειωδῶν, ἂ διὰ πλειόνων διήκει τῶν ἐπὶ μέρους,\nκαταλαμβάνουσά τι καὶ συντελοῦσα τοιοῦτον, οἷον\nὁμοίως τῶν μὴ μαθόντων οὐδείς, ἑστηκότως καὶ βεβαίως\nοὐδὲ στοχαστικῶς. Ἀφείσθω γὰρ ἐπὶ τοῦ παρόντος,\nεἴτε συμφέρον εἴτ’ οὐ συμφέρον τὸ γινόμενον\nπάντως, ἀφείσθω δʼ, εἰ καὶ κοινότερον καὶ ἰδιωτικῶς\nτέχνη λέγεται καὶ παρὰ τριβῆς πάντως καὶ πανόλως\nτὸ τοιοῦτον· αὐτὸ γάρ, ὅ πάσηι τῆι καθʼ ὁνδήποτε\nτρόπον προσαγορευομένηι τέχνηι πρόσεστιν, τοῦτο ἐκθεῖναι\nβεβουλήμεθα καὶ δὴ προὐνηνέγμεθα. Καὶ ταῖς\nἑστηκυίαις γέ τοι καὶ παγίοις ἐπιστήμαις ὥσπερ γραινματιστικῆι\nκαὶ μουσικῆι καὶ ζωγραφίαι καὶ πλαστικῆι\nπρόσεστιν τὸ\nδιά τινος παρατηρήσεως στοιχείων\nτινῶν διηκόντων διὰ πλειόνων τῶν κατὰ μέρος καταλαμβάνειν\nἕκαστον καὶ δημιουργεῖν, καὶ ταῖς οὐκ ἐχούσαις\nτὸ ἑστηκὸς ἀλλὰ τὸ στοχαστικὸν τοῦτʼ ἐξ ἀνάγκης\nἴδιον πρόσεστιν τὸ κοινῶν τινων κατοχὴν ἔχειν διατεινόντων\nεἰς τὰ κατὰ μέρος, οἷς οὐδεπώποτʼ, ἐὰν οὕτω\nτύχῃ, γέγονεν ἐγκύρησις, κἂν μὴ διὰ παντὸς ἀκολουθῇ\nτὸ τέλος τοῖς τῆς ἐπιστήμης παραγγέλμασι καὶ ποήμασιν\nδιὰ τὸ μηδʼ εἶναι τοῦ πάντως τὴν στοχαστικὴν\nμέθοδον ἀλλὰ τοῦ κατὰ τὸ πλεῖστον ἢ τοῦ μᾶλλον τῶν\nἀτέχνων. Ὥστε κἂν τυγχάνῃ τις τοῦ τέλους ἐπί τινων,\nμὴ μέντοι γε ἀπὸ τῆς διαθέσεως τῆς τῶν κοινῶν καὶ\nστοιχειωδῶν ἐντευκτικῆς ἐπὶ τὴν ἀπεργασίαν παραλλάξηι\nτῶν κατὰ μέρος, οὐκ ἂν εἴπαιμεν ἀπὸ τέχνης\nτετευ\nχέναι, τὸν δʼ ἔχοντα τὴν διάθεσιν ἀπὸ τέχνης.\n\n\nΚἂν ἐπί τινων ἀποτυγχάνηι τῶν κατὰ μέρος, τὸ πᾶν\nοὐ δή φαμεν τέχνην· καλοῦμεν γάρ, ὃ ἔχει τοῦτο\nπάντως· Εἰ δὲ μὴ πρόσεστίν τινων διηκόντων καὶ\nστοιχειωδῶν εἴδησις επ. γα δίκω τα\nωιπαρα κ παρατ κ σαπλλεοσα\nτῶν ἐπιτευκτικῶν κἀποτευκτικῶν· καὶ γὰρ ἡ τέχνη διὰ\nπαντὸς οὖσα προτέθειται· κἂν μέθοδον μὴ ἔχηι ἡ\nῥητορική, ὑπάρξειν τῶν μὴ τεχνῶν, μηδʼ ἔσεσθαι μεθοδικαῖς\nκαὶ στοιχειώδεσι καὶ τὰ κατὰ μέρος μὴ ἀνειληφυίαις\nκοινόν τι. Τὰς δʼ ἐπιτυχίας καὶ ἀποτυχίας\nἐμπειρίαν μὲν καὶ παρατήρησιν καὶ ἄσκησιν καὶ πᾶν\nτὸ τοιοῦτο προσαγορεύομεν, τέχνην δʼ οὐδαμῶς, ὅτι\nτὸ ταῦτα διὰ παντὸς ἔχειν τὸ αὐτὸ τῆι τέχνηι\nφάσκομεν, ἀλλʼ οὐχὶ καὶ κατὰ ποιὰς παραλλαγὰς καὶ\nεἰ ποτέ εἰσιν οἷοί τε πράττειν, ἃ δεῖ οὐδʼ ὁ στοχαζόμενος\nτῶν τ\nκαὶ τοῦ καλοῦ παρατετήρηκεν, πῶς\nἑαυτὸν στῆσαι δεῖ καὶ πῶς ἰέναι καὶ ποῦ τὸν πόδα\nθεῖναι καὶ ποῖ συνεπινεύειν, ἀλλὰ παρατετήρηκε, τίνα\nμόνον καὶ μόνωι τοὖργον ποιεῖ καὶ διὰ παντός, μέθοδον\nδὲ καὶ στοιχειώδη τινὰ παράδοσιν διὰ πλειόνων\nδιήκουσαν ὥσπερ γραμματιστής, ὥσπερ μουσικὸς οὐκ\n\n\nἔχει. Τὂ δʼ ὅμοιον ἐπὶ τῶν πετευριζομένων καὶ τὰς\nμαχαίρας ὑπεραλλομένων ἔτυχε· κἂν τούτους δὲ ἔχειν\nτέχνην ἐγβιάζηταί τις, ἀλλʼ οὐχὶ τὸν συνδέτην κακίω\nφήσει τῶν ξύλων ἢ φακέλων καὶ βαστάζοντα καὶ τὸν\nἐπιτευκτικῶς κλέπτοντα καὶ ψευδόμενον καὶ τὸν ἔμπορον\nτὸν ἀγαθὸν καὶ τὸν κυνηγέτην καὶ πάντας τοὺς\nπαραπλησίους. Ὅταν δὲ φῶμεν μὴ λέγεσθαι τέχνην\nτὴν τῶν τοιούτων ἕξιν μηδὲ τοὺς ἄνδρας τεχνίτας, τὸ\nμὴ κυρίως προσαγορεύεσθαί φαμεν, οὐ τὸ μηδὲ καταχρηστικῶς\nλέγεσθαι διατεινόμεθα· φανερὸν γάρ, ὅτι\nκαὶ τεχνίτην δρα πέτην καὶ κόλακα καὶ ὠμοφάγον καλοῦσι\nκαὶ πολλοὺς ἄλλους, ὅτι παρατετήρηκε τούτων\nἕκαστος, ἃ ποιεῖν προτέθειται, καὶ ἀποτεύγματά τινα\nκαὶ ἐπιτεύγματα. Οὐ μὴν ἐγὼ μὲν τὴν συνήθειαν οὔ\nφημι κυρίως ταῦτα καὶ τὰ τοιαῦτα τέχνας καλεῖν ἀλλὰ\nτὰ προσφερόμενα τὸ μεθοδικόν, ὅ προχειρότατα κατὰ\nτὴν τῆς τέχνης ἀναφώνησιν ὑποπίπτει καὶ ὑπὸ τὴν\nτῆς ἐπιστήμης, ὅταν ταὐτὸ ἐπιφέρηται τῆι τέχνηι καὶ\nκατὰ ταὐτὸ εἶδος, ἅ τις ἀπλῶς λέγων ποιεῖ διαφορωτάτας\nἐν τῶι βίωι τέχνας (τις) προσαγορεύειν· ὥστε\nκαὶ τὴν σύμπασαν παρατήρησιν τῶν ἐν ἑκάσταις χώραις\nἔργων ἀτόπων ἢ πράξεων ἢ τι τῶν ἄλλων, ἃ χρήσιμα\nπολλὰ καὶ νὴ τὸν Διʼ ἀγνοηθέντα γείνεται, πάντα\nπληροῦν ἐπιστημῶν καὶ μηδὲν ἄτεχνον ἀπολείπειν\nἕνεκα γʼ ἡμῶν μὴ κωλυέσθω. Φεύγοντες γὰρ ἅπασαν\n\n\nοὐ πραγματικὴν ἀμφισβήτησιν μεταληψόμεθα τὰς ὀνομασίας,\nκαὶ ταύτας,\nἃς νῦν φαμεν εἶναι τέχνας,\nτὸ τοιοῦτʼ ἔχειν εἶδος ἐροῦμεν, οἷον ἡ γραμματικὴ\nκαὶ πλαστική, ταύτας δʼ, ἃς οὐ τέχνας, τὰς ἐστερημένας\nτοῦ τοιούτου, παρατηρητικὸν δοκεῖν εἶδος, ὃ οὐ\nκυρίως ἐνηριθμήσαμεν ἀλλὰ παραπλήσιον ὑπεμνήσαμεν.\nΑὐταῖς δʼ εἴδη τοιαῦτα καὶ ταῖς ῥητορικαῖς ἐναρμόττοντες\nτὴν μὲν σοφιστικὴν τέχνην ἀποφαινόμεθα, τὴν\nδὲ πολιτικὴν οὐ τέχνην· ἂν δὲ συναναγκάσηι τις ἡμᾶς\nπροφέρεσθαι τὰς ὀνομασίας, τὴν μέν, ὥσπερ εἰρήκαμεν,\nἰδιώματι κεχαράχθαι φήσομεν, τὴν δʼ οὐ φήσομεν,\nκαὶ πρὸς ταῦτα τοὺς ἀντιλέγοντας ἀπαντᾶν ἀξιώσομεν\nκαὶ ὡς κατεχρησάμεθα.\nἈλλὰ νῦν ἐπʼ ἐκεῖνο βαδίζωμεν, ὅτι „τέχνην οὐχ\nἡμεῖς λέγομεν τὴν σοφιστικήν, οἱ δὲ τὴν αἵρεσιν\nκτίσαντες ἡμῶν ἀντιφωνοῦσιν, καὶ τὴν πολιτικὴν\nἱστορίαν τινὰ καὶ παρατήρησιν συνησκημένην, οὐχ\nἡμεῖς“.\nἈλλὰ κἀκεῖνο παραθήσομαι, ὅπου καὶ διʼ ὧν\nἔφασκεν\nὁ Ζήνων ταῦτα διασαφεῖσθαι. Ὁ τοίνυν\nἘπίκουρος ἐν τῶι Περὶ τῆς ῥητορικῆς ὅτι μὲν διατελεῖ\nλέγων “τὰ διδασκαλεῖα τῶν ῥητορικῶνʼ καὶ “τοὺς ἐκ\nτῶν διδασκαλείωνʼ καὶ τὰς δυνάμεις τὰς ἐκ τῶν\nδιδασκαλείωνʼ, πρὸς δὲ τούτοις ‘τὰς ἐκ τῶν διδασκαλείων\n\n\nεὐμορφίαςʼ, καὶ διότι καὶ ‘πραγματείανʼ\nαὐτῶν καὶ ‘τὰς παραδόσεις καὶ παραγγελίας περί τε\nλόγου καὶ ἐνθυμημάτων καὶ τῶν ἄλλων’ καὶ τἀνάλογα\nπάντα τούτοις, τί ἂν λέγοι τις;\nἈλλὰ μὴν καὶ Ἕρμαρχος ἐπὶ Μενεκλέους ἔν τινι\n\n\nπρὸς Θεοφείδην ἐπιστολῆι τὴν αὐτὴν ἔχει γνώμην.\nἈλεξίνου γὰρ ἐν τοῖς Περὶ ἀγωγῆς κατηγοροῦντος τῶν\nῥητορικῶν σοφιστῶν, ὅτι πολλὰ ζητοῦσιν ἀχρήστως,\nὧν ἐστι καὶ τὸ περὶ τὴν λέξιν αὐτῶν πραγμάτευμα\nκαὶ τὸ περὶ τὴν μνήμην, καὶ ἐν οἷς ἐπιζητοῦσι, λέγειν\nὍμηρον ‘ὑποβέβηκενʼ ἐν τοῖς ἔπεσιν, ὧν ἀρχὴ „ἄστρα\nδὲ δὴ προβέβηκε“, καὶ πε\nρί τινων ἄλλων παρά τε\nτούτωι καὶ παρʼ Εὐριπίδηι, ἀπορίας δὲ καὶ ζητήματα\nκαὶ ἐν τῆι συγκεφαλαιώσει τῶν εἰρημένων καὶ ἐπιφορᾶι\nκαὶ ἄλλα δή τινα προσάπτοντος, ἐπαινέσαντος\nδὲ τό τε ἄλλο καὶ τὰ ἐν ἤθεσιν καὶ γεγραφότος·\n„ἀποδέξαιτο δʼ ἄν τις αὐτῶν, διότι περὶ χρησίμων\nκαὶ πλείστων ἔξωθεν ἐπιχειροῦσιν λόγους ποιεῖσθαι\nτοιούτους, οἵοις κρῖναι τὰν φιλοσοφίαι ἔστιν· καὶ γὰρ\nεἰ μὴ κατʼ ἐπιστήμην περαίνονται πάντες αὐτῶν, ἀλλὰ\nκατά τινʼ εἰκοτολογίαν καὶ στοχασμὸν ἔξεστιν τὴν τῶν\nῥητόρων κρίσιν εἶναί“, — τοιαῦτα δή τινα τοῦ Ἀλεξίνου\nφλυαρήσαντος, πρὸς τοὐπὶ πᾶσι διαλεγόμενος· „Τὸ\nπερὶ χρησίμων διαλέγεσθαι, φησίν, εἰ μὲν ταὐτὸν δεῖ\nλαβεῖν τῶι περὶ τοιούτων, ἐξ ὧν γίνεταί τι κέρδος\nἐπʼ ἀργυρίωι λόγους στρέφειν δυναμένοις, καὶ τῷ\nδιαλέγεσθαι χάριν οὐσίας, εἶπε μανικὸν τελείως.“\nΕἶτα δείξας τὸ μανικὸν οἰκείως τῆς ὑπολήψεως ταύτης·\n„εἰ δὲ περὶ τοιούτων, φησίν, ἐξ ὧν συνίσταται (es\nfehlen 17 Zeilen) — — σοντας καὶ μεγάλου· οὔτε\nμέγα δʼ οὔτε μικρὸν ἐν τούτοις ἔχειν διάπτωμα.\nΠαραλογισμὸς γάρ, τὴν ἀσυνήθειαν αὐτῆς σφάλλειν\nτοὺς φρονίμους καὶ ἐπιεικεῖς ἐμ πράγμασιν εἰς ὄχλους\n\n\nβαδίζουσι καὶ ἐχθροὺς\nκαὶ συκοφάντας καὶ ὅρκους\nκαὶ μαρτυρίας ψευδεῖς· ἀπολέσαι γὰρ κρεῖττον ἀργύριον\nπολὺ καὶ χωρίον δικαστὴν γελάσαντα καὶ τοὺς μεγίστους\nφόβους τῆι τῆς ψυχῆς ἕξει φυγόντα τελέως ἢ τούτους\nἔχοντα νικᾶν τὰς συμπάσας δίκας καὶ περὶ ἐκείνων ἀγωνιᾶν\nἀεὶ τῶν πραγμάτων· ἀπαγορεύειν μέντοι φιλοσόφους\nτὸν φρόνιμον παντάπασιν δίκας μὴ μελετᾶν μηδὲ\nῥητορικῆς τέχνης ἐμπειρίαν ἔχειν, ἀλλὰ φεύγειν τοὺς\nπαρατιθέντας μὲν τοὺς λόγους ὡς βιωφελεῖς ὄντας,\nκενῇ δὲ πράττοντας τὰ ῥητορικά Οὐ μὴν οὐδʼ ἐξεῖναι\nτὸ πραγμάτευμα τὸ τῶν ῥητόρων ἐπαινετεῖν, ἐν οἷς\nδιδάσκουσι συμβουλεύειν δηλώσας, εἶτα συνάρας τὸν\nοἰκεῖον καὶ περὶ τούτου τοῦ μέρους λόγον ἐπιφέρει\nκαὶ ταῦτα, εἰς ἔλεγχον πάντα κατακλείσας\nτὸν\nλόγον· „Εἰ δʼ ἔφη ἄξιον ἐπιθαυμάζειν τοὺς ῥητορικοὺς\nὡς χρησίμως πολιτευομένους, οὐδʼ οὕτω κατὰ\nτὸ πρόχειρον ἕστηκεν ὁ λόγος αὐτοῦ· καὶ γὰρ μαγείρους\nκαὶ καπήλους χρησιμεύοντας τὰ τοιαῦθʼ ἡμῖν ὑπολαμβάνοιμεν\nἄν· ἀλλὰ κατά τινα εἶναι τὴν συμβουλίαν\nτὴν τοιαύτην ἐνδέχεται, ἃ μὴ δύναται περιγίνεσθαι\nδιὰ λόγων, ὥσπερ κἂν τὰ διὰ σοφίας εἴπαις διὰ μόνης\nτῆς φιλοσοφίας περιεῖναι, ὡσαύτως τε τὰ διὰ τῆς\nτεκτονικῆς καὶ χαλκευτικῆς· οὐδὲ γὰρ τοῦ ῥήτορος\nδεῖται ποιὸν μικρόν, ἂν καὶ ἀναλαβεῖν αὐτὸ ῥαιδίως\nἦι· καὶ γὰρ ἀγροῖκος ἄνθρωπος καὶ γραμμάτων ὅλως\nἀνεπιστήμων, οὐ ῥητορικῆς μόνον ἐμπειρίας ἔξω καθεστηκὼς\nἱκανὸς ἐξευρεῖν τὰ δήμοις συμφέροντα καὶ\n\n\nδιερμηνεῦσαι σαφῶς. Τὸ δὲ δὴ μὴ κατʼ ἐπιστήμην\nπεραίνεσθαί τινας τῶν ῥητορικῶν λόγων ἀλλʼ ἐμπειρίᾳ\nκαὶ στοχασμῶι πῶς δεῖ πάλιν λαβεῖν; Οὐ γὰρ\nαὐτό γε τοῦτο δήπου νοεῖν δεῖ, σημαίνεσθαι κατὰ τὴν,\nλέξιν ταύτην τὸ μὴ συλλογισμοὺς διαλεκτικοὺς ἔχειν\nαὐτούς· οὐ γὰρ τινὲς τοῦτο πεπόνθασιν ἀλλʼ ἄπαντες,\nχωρὶς τοῦ μηδʼ αὐτῶι συναρέσκειν τοῦτο λίαν. Εὐβουλίδει\nγοῦν ἐγκαλεῖ που καταφρονοῦντι τῶν μὴ\nσυλλογισμοὺς ἐχόντων λόγων· μανθάνειν γὰρ καὶ ἄνευ\nτούτων ἡμᾶς τὰ πράγματά φησιν.“ — Παρεθέμεθα δὲ\nκαὶ τὰς ἐπὶ πᾶσι λέξεις, εἴ τωι γενήσεται φίλον καὶ\nταύτας ἔχειν, οὐκ ἀγνοοῦντες, ὅτι περί τινος ἄλλου\nδόξουσι καὶ οὐχὶ περὶ τοῦ προκειμένου καταγεγράφθαι.\nΚαὶ Μητρόδωρος δʼ ἐν τῶι πρώτωι Περὶ ποιημάτων\nἱκανῶς ἔοικεν παρεμφαίνειν τὸ τὴν σοφιστικὴν ῥητορικὴν\nτέχνην ὑπάρχειν. Διαλεγόμενος γὰρ πρός τινα τῶν\nπερὶ\nποιήματος συγγεγραφότων ἄλλα τε παρίστησι\nπολλὰ καὶ δοξάζει καὶ ταῦτα· „Ἕως γὰρ ἄν τις ἐνεχθῆι\nπίστις περὶ τῆς τῶν ῥητορικῶν τέχνης, κακῶς ῥηθήσεσθαι\nτὸ ἐκ ταύτης ῥήτορας συντελεῖσθαι, Ἔπειτα\n\n\nπροσφέρεται ,,τὸν Καλλίστρατον καὶ ἄλλους τοιούτους\nεἰπεῖν μὲν ἐν πλήθει περὶ τῶν πλήθει χρησίμων\nἱκανῶς, τὴν δὲ Θρασυμάχου τέχνην ἢ ἄλλου ὁτουδήποτʼ\nαὐτῶν οὐ μαθόντας, καὶ καλῶς ἐπιστάτας καὶ\nκριτὰς καταστῆσαι πόλιν ἑκάστην τοὺς τοιούτους“.\nἌλλως δὲ κατὰ τοὐναντίον ὑπάγει παραδεικνύων ,,Θρασύμαχονκαὶ\nἄλλους οὐκ ὀλίγους τῶν δοκούντων τὰς\nτοιαύτας ἔχειν λόγων πολιτικῶν ἢ ῥητορικῶν τέχνας\nοὐθέν, ὧν φασιν ἔχειν τὰς τέχνας, συντελοῦντας·\nτοῦτο δʼ ἀνοήτως τίθεται, ὡς ἄλλου μὲν ὄν λόγον\nἔχειν καὶ σύστημα, πῶς ἂν καὶ ἐκ τίνων γίνοιτο καλλίστη\nῥητορεία, ἄλλου δὲ τὸ καλῶς\nῥητορεύειν“. Καὶ\nμικρὸν προβάς πως μαρτυρεῖ τὸ „μηδένα πώποτε γενέσθαι\nποητὴν ἐν τοσούτοις ἢ ῥήτορα ἱκανὸν ἀπό γε τῶν\nτεχνολογιῶν τῶν|ωνενηιειστενο τι| ῥητορικὴν δὲ\nδύνα| μιν γουσιν ως | εες ης τῆι τ |\nαυι φωι. ο | . ησαναυτραι ἀλλὰ πᾶν\nἐχούσης τοῦτο τῆι ἐν διανοίαι γυμνασίαι καὶ διδαχῆι·“\nκαὶ μετὰ μικρόν· „ὁ προτεθειμένος λέγειν ἐν ὄχλωι\nκαὶ ποητὴς εἶναι θηρεύσει οὐ τὸν ἀπὸ τῶν ἐπαγγελμάτων\nτὸ ἐφεξῆς τοῦ ἀκολούθου τοῖς τοιούτοις ἐπαγγέλμασιν\nοὐ δυνάμενον ὁρᾶν ἀλλʼ εἰς ἔργον ἀποβλέπων\nκαὶ αὐτὸς τὸ ἔργον συντελῶν τῆς τούτου\nτέχνης ὄψεται, μήπου τινιʼ αὐτὸν διαφεύγηι, διʼ ὧν\nἂν βελτείων γίνοιτο ῥήτωρ ἢ ποητής“.\nἋ μὲν οὖν ἔχομεν ἐκ τῆς πραγματείας παραθέσθαι,\nτοιαῦτʼ ἐστίν, ἐκπεφευγότα καὶ τὴν καταχρηστικὴν\nὑπάκουσιν καὶ τὴν ὡς\nπερὶ τῶν σοφιστικῶν παραγγελμάτων\nὄντος τοῦ λόγου, αἳ δὴ τέχναι καὶ αὐταὶ\n\n\nὁμωνύμως λέγονται, καθάπερ εἴσεται πᾶς ὁ μετὰ συνέσεως\nκαὶ τούτοις μέν, οἷς παρεθέμεθα, προσεσχηκώς,\nμᾶλλον δʼ ὁ τὰς συνόλας γραφὰς τῶν ἀνδρῶν ἀνειληφώς.\nἜνιοι δὲ τῶν νῦν ἐν τῆι Ῥόδωι διατριβόντων\nγράφουσιν ἐν τῇ Κῶι καὶ πάλιν ἐν τῇ Ῥόδωι σχολαζόντων\nαὐτῶν ὑπὲρ τοῦ μὴ εἶναι τὴν ῥητορικὴν τέχνην,\nἐν ἑκατέραι τῶν πόλεων ἀρτίως τινὰς ἄραντας Ἀθήνηθεν\nλέγειν, ὡς διαφώνως ἵστανται πρὸς τοὺς ἄνδρας,\nεὐδοκούμενοι περὶ τοῦ τέχνην αὐτὴν μὴ ὑπάρχειν· καὶ\nτὸν μὲν ἐν τῆι Κῶι διερωτώμενον, ποῦ διασαφεῖται\nτοῦτο, φάσκειν τότε μὲν ἐν τῶι Συμποσίωι, τότε δʼ\nἐν τοῖς Περὶ βίων· τὸν δʼ ἕτερον, ὅπου μέν, οὐκ ἔχειν\nεἰπεῖν, εἰδέναι δʼ ἔχοντας τὴν κρίσιν ταύτην ὑπὲρ τοῦ\nσοφιστικοῦ μέρους τοὺς ἐν ἄστει σχολάζοντας·\nταὐτὰ\nδὲ ταῦτα καὶ. ἐν τῇ Ῥόδωι κεκραγέναι τινά, τῶν ἐκ\nτῆς Ἀττικῆς πάλιν παρόντων, καὶ κελεύειν μὴ φθονεῖν\nτοῖς ῥήτορσιν, εἰ τέχνην ἔχουσιν. δʼ αἰνιττόμενος\nοὗτος ἐν Ἀθήναις διατρίβειν καὶ τὴν κρίσιν κτᾶσθαι\n\n\nταύτην ὁ παρʼ ἡμῶν ἐστιν Ζήνων, πρὸς ὅν καὶ τοῦτο\nἀντιγράψαι οὐ γράψαντα περὶ τούτων οὐδὲ ἐνέστηκε\nτὰνθρώπωι. Πλὴν ποικίλως αὐτὸς ἀναστρεφόμενος ἐν\nτῆι πραγματείαι φησὶ περὶ μὲν τοῦ τέχνην εἶναι τὴν\nῥητορικὴν μηδʼ ἴχνος εὑρηκέναι, περὶ δὲ τοῦ μηδὲν\nμέρος αὐτῆς τεχνικὸν ὑπάρχειν ἀμύθητα ὅσα, καὶ\nτούτων ἐπαγγέλλεται ποιήσασθαι τὴν συναγωγήν. Ὅσα\nμὲν οὖν ἡμῖν ἁμαρτάνειν δοκεῖ κατὰ τὴν ἀντιγραφὴν\nὁ φιλόσοφος οὗτος, οὐκ ὀκνήσομεν κατὰ διάληψιν\nἀναγράψαι καὶ συνδιαπορῆσαι τοῖς ἡμῶν τε κἀκείνου\nφίλοις κοινοῖς. Ἐπὶ δὲ τοῦ παρόντος αὐτῶν πιμνησθησόμεθα\nτῶν δοξάντων ἂν εἰς τὴν παροῦσαν σκέψιν.\nσυντείνειν, οὐ προσκαρτερητικῶς — οὐδὲ γὰρ μὰ τὸν\nΚύνα δεῖται, καθάπερ ἐμαυτὸν ἐγὼ πείθω, συνανατάσεως\nαὐτά — ἀλλὰ στοχαστικῶς, αὐτάρκως δὲ πρὸς\nδιακοπήν. Ἐκ τιθεὶς τοίνυν, διʼ ὧν ὁ λόγος αὐτῶι\nπροελεύσεται κεφαλαίων ὁ τὸ προκείμενον ἀποδεικνύων\n„δοκεῖν αὐτῶι“ φησιν „τοὺς περὶ τὸν Ἐπίκουρον καὶ\nτὸν Μητρόδωρον μήτε τὸ πολιτικὸν μήτε τὸ δικανικὸν\n\n\nμήτε τὸ πανηγυρικὸν μέρος τῆς ῥητορικῆς ἔντεχνον\nἀπολείπειν, ἀλλὰ τὸ μὲν πολιτικὸν καὶ δικανικὸν μελέτης\nκαὶ τριβῆς φάσκεν προσδεῖσθαι καί τινος ἐμπειρικῆς\nἱστορίας, τὸ δὲ πανηγυρικὸν ἐμ μελέτηι καὶ\nτριβῆι λέγειν κεῖσθαι καὶ συνηθείαι τινὸς φράσεως\nχωρὶς πραγματικῆς ἱστορίας· πρὸς δὲ τούτοις δοκεῖν\nαὐτῶι κατὰ τοὺς ἄνδρας οὐ δύνασθαι συστῆναι τέχνην\nκαθάπαξ ὄχλων πειστικήν· ἀρέσκειν δὲ καὶ τὴν προειρημένην\nμελέτην καὶ τριβὴν καὶ ἐμπειρίαν μήτε διὰ\nπαντὸς πείθειν μήτε πλεοναζόντως, καὶ διότι τοὺς οὐ\nῥητορικοὺς λόγους συμβέβηκεν ἐνίοτε πείθειν μᾶλλον\nτῶν ῥητορικῶν ἢ οὐχ ἧττον ἤπερ οἱ ῥητορικοί, καὶ\nμετὰ τούτων ὅτι τοῖς θορύβοις ἧττον οἱ πανηγυρικοὶ\nπεριπίπτουσι τῶν τεχνολογίας ῥρητορικικῆς ἐγνωκότων\nοὐδὲ τὸ παράγγελμα· γινώσκειν δὲ καὶ τέχνας τινὰς\nκαταβεβλημένας τοὺς περὶ τὸν Ἐπίκουρον καὶ διὰ\nτοῦτο προσαγορεύειν μὲν ῥητορικῶν τέχνας καὶ πραγματείας\nκαὶ λόγων ἰδέας, οὐ συνκατατίθεσθαι δʼ, ὅτι\nκαὶ τοῦ τέλους τυγχάνουσι κατὰ τὴν τέχνης καὶ ἐπιστήμης\nἰδέαν· κ το ο καὶ πρὸς\nι α|γ αιτ τα|π κα υτα δι|α\nαβαλ ν|των αεωσ σ.\nται, βραχέως εἴρηται,\nτί νομίζουσι· κἂν ἔχηι τις καθʼ ὑπόθεσιν διὰ\nπαντὸς πείθουσαν τοὺς πολλοὺς δύναμιν, οὐκ ἀγαθῶν\nἀλλὰ κακῶν μεγάλων αἰτίαν εἶναι ταύτην·. Καὶ τούτων\nἕκαστον κατασκευάσας, ὡς νομίζει, ποικίλως οἴεται\nκατʼ ἄκρας ἀποδεδειχέναι τὸ παρʼ Ἐπίκουρον ἵστασθαι\nτοὺς ἢ πᾶσαν τὴν ῥητορικὴν ἢ μέρος αὐτῆς ἔντεχνον\nἀποφαινομένους. Ἐγὼ δʼ ἀμέλει καὶ τῶν ἀκουστῶν\nμὲν ἄγαμαι τοῦ σχολάζοντος Ἀθήνησιν ἀνδρός, ὧν ὁ\n\n\nμὲν ἐν τῶι Συμποσίωι τοῦτο περὶ τῆς ῥητορικῆς ἔφη\nσυγγεγράφθαι, πιστεύει δʼ εἰκῇ τοῖς λέγουσιν, ἐξὸν\nἴσως φιλοσόφοις περὶ φιλοσόφων πιστεύειν, ὁ δʼ οὐκ\nἔφη γινώσκειν, ὅπου λέγουσιν οἱ περὶ τὸν Ἐπίκουρον.\nΟὔκουν ἐπιμελεῖς ἦσαν, ὧν ἂν διακούσωσιν, οί μαθηταὶ\nἢ κριταὶ μᾶλλον τοῦ Ῥυδίου τοῦ μέχρι τῆς\nτήμερον ἡμέρας γράφοντος, μὴ δύνασθαι παρά τινος\nἀκοῦσαι, ποῦ λέγεται· κατακειμένης δὲ τῆς φιλοπευστίας\nκαὶ τῆς ἀνατάσεως τῆς περὶ τούτων τῶν τόπων ἐξῆν\nπρὸς τοὺς Εἰκάσιν τοιαῦτα δὴ ἀναδιδόντας ἢ καθʼ\nἡμέραν σχολάζοντας βῆναι, ἐκείνων ἀεί τινι συνβαλοῦντας\nτῶν ἀδιαλείπτως ἐκ διατριβῆς τῆς Ζήνωνος\nὁρμωμένων ζῶντος οὐκ ἐμ Πέρσαις ἀλλʼ Ἀθήνησιν.\nΟὐ μὴν ἀλλʼ ἵνα τῆς πολλῆς καὶ παρὰ πολλῶν αὐτοὺς\nἀναπαύσωμεν ἐρεύνης καὶ ἐρωτήσεως, οὐκ ἐν τῶι\nΣυμποσίωι λέγομεν οὐδʼ ἐν τοῖς Περὶ βίων οὐδὲ κελεύομεν\nαὐτοὺς ψῆφον ἐμ πελάγει ζητεῖν, ἀλλʼ ὅπου\nφαμὲν καὶ διʼ ὧν φαμεν δηλοῦσθαι τὸ τὴν σοφιστικὴν\nῥητορικὴν τέχνην ὑπάρχειν, παρατεθείκαμεν, ἃ κἂν\nδεικνύηται μὴ κυροῦντα τὴν ἡμετέραν κρίσιν, ἀλλὰ\nχρείαν γʼ ἕξει λόγου τυχεῖν, καὶ πᾶσιν τοῖς καθʼ\nἡμᾶς φιλοσοφοῦσι καὶ τὰς χώρας ὑποδείκνυμεν αὐτῶν,\nκαὶ διότι τέχνην τὴν σοφιστικὴν καλουμένην ῥητορικὴν\nλέγομεν, οὐχὶ τῆς ῥητορικῆς μέρος· οὐ γὰρ ἔστιν\nτῆς ῥητορικῆς μέρος τὸ πανηγυρικὸν καὶ τὸ πολιτικὸν\nκαὶ τὸ δικανικόν, ὃν τρόπον αὐτὸς οἴεται κατὰ τὴν\n\n\nἅπασαν γραφήν, ὥσπερ οὐδὲ τοῦ κυνὸς μέρος τὸ θαλάττιον\nζῶιον καὶ τὸ χερσαῖον. Τοίγαρ οἰόμενοι οὕτω\nῥᾶιστα διασαφεῖσθαι τοὺς περὶ τὸν Ἐπίκουρον ἡμῶν\nοὐ διαφερομένους ἐν τῶι πρὸ τούτου τὸν Μητρόδωρον\nδιαλεγόμενον παρεθήκαμεν. Χαριζόμεθα δὲ τἀνδρὶ\nτὸ πλῆθος τῶν κεφαλαίων, διʼ ὧν ὡς ἐλέγχων περιίσταται\nτὴν δόξαν ἡμῶν· οὐδʼ ἂν ἐμνήσθημεν μὰ τοὺς\nθεοὺς αὐτῶν — τί γὰρ ἔμελλον, οὔτʼ ἐγδοθείσης κατʼ\nαὐτῶν γραφῆς τῆς τε πρὸς αὐτοὺς ὑπομνηματικῆς\nοὔσης; — ἀλλʼ ἵνʼ ἐγδηλῶμεν, ὡς ἔνιοι θαύματα\nποιοῦσιν\nἐν φιλοσοφίαι, καὶ ταῦτα πρὸς τούτους\nἀνατεινόμενοι ὑπογράψομεν. „Ἐρωτῶ γάρ, ὦ βέλτιστε\nἀνδρῶν, φήσεις, τῶν ἀπάντων, τίς ὁ ἐκεῖνʼ ἀναγράψας\nἐστίν;“ Οὐ Ζήνωνγε. —\nΤοοῦ δὲ ἐν τῆι φιλοσοφίαι τῆι καθʼ ἡμᾶς ἀνεστραμμένου\nκαὶ τῶν ἡγουμένων τοὺς Ἰσοκρατείους λόγους\nκαὶ τοὺς ὁμοίους οὐκ ἀμεθόδως καὶ σχεδιάζεσθαι καὶ\nγράφεσθαι κατʼ ἄκραν ἐλενκτικόν ἐστι τὸ „δοκεῖν\nἘπικούρωι τέχνην οὐχὶ μὲν ὑπάρχειν ὄχλων πειστικὴν\nπάντως οὐδὲ πλεοναζόντως, καὶ τὸ τοὺς οὐ ῥητορῖκοὺς\nἐνίοτε μᾶλλον πείθειν τῶν ῥητορικῶν, καὶ τὸ τοῖς\nθορύβοις ἧττον περιπείπτειν τοὺς πανηγυρικοὺς καὶ\nτῆς τεχνολογίας μετέχοντας τῶν οὐδέν· καὶ τὸν Ἐπίκουρον\nκαὶ ὀνομάζειν ὡς τέχνας μέν, τοὺς ἐπιστήμονας\nδʼ ὠφελεῖσθαι καὶ τοῖς ἐκ τῶν διατριβῶν, οὐχὶ δὲ\n\n\nφάσκειν χάριν τούτου τισὶν ἀκολουθεῖν τὸ τέλος· κἂν\nἔχηι καθʼ ὑπόθεσίν τις τὴν ἀεὶ πείθουσαν πολλοὺς\nδύναμιν, οὐκ ἀγαθῶν ἀλλὰ μεγάλων κακῶν αἰτίαν\nαὐτὴν εἶναι.“ Ἔδει γοῦν, ἃ χάριν τοῦ μὴ πολειτικῆς\nεἶναι τέχνην οἱ περὶ τὸν Ἐπίκουρον ἀποδεικνύουσιν,\nἕνεκα ταύτης μόνον λέγεσθαι νοεῖν, οὐχὶ καὶ χάριν\nτοῦ μηδʼ ἄλλης τινὸς μεθόδου σοφιστὰς εἶναι ἐνπεί\nρους, καὶ τῶν ἄλλων ὁτιοῦν ταὐτὸ τοῦτο λέγομεν\nπαρίστασθαι· πλὴν εἰ προσάγεται ταῦθʼ ὅμως διὰ τῆς\nγραφῆς καὶ τἆλλα περισσομυθεὶ διοικεῖται, παρέντες\nκαὶ παραλεξάμενοι πάντα τὸ ὅλον σχεδὸν βυβλίον\nκατεσχηκότα, τὸ δὲ μέρος ἐκεῖνο μόνον ἡγησάμενοι\nπρὸς αὐτούς, διʼ οὗ φησιν ῥητῶς ἄτεχνα τὰ μέρη\nὑπολαμβάνεσθαι τῆς ῥητορικῆς .κ .επαμα. ων | με\nθε. αι αηοσιοιθ. | ετι ανα ειδεχον | οὐχ ὅλον\nνταδιην | εγαφηι α ἐξ ἐπῶν σχεδὸν\nτρισχιλίων κατανοήσομεν ἐξετάζεσθαι ἀναμφιλέκτως.\nἽνα δὲ παριστῆι διελεγχόμενον ὁ Ἐπίκουρος τὸν\nνεανίσκον τὸν ἐκ μελέτης ῥητορικῆς ὡς ἂν δύναμιν\nἐπαγγελλόμενον τοῦ σοφιστεύειν τὴν πανηγυρικὴν καὶ\n\n\nτὴν πολειτικήν, ποιεῖ τὸν Ἰδομενέα μετὰ τὸ παρρησία\nἔστωʼ μέχρι τῶν ‘ἔγνωστο ὑμεῖνʼ ἐξαιτούμενον συγγνώμην,\nεἰ νέος ὢν θρασύνεται, καὶ συνάπτοντά τινʼ\nαὐτὸν τοιαῦτα κατὰ λέξιν·\n„Θαυμαστὸν δή, εἰ σὺ μὲν οὐδὲν ἐξείργου διὰ τὴν\nἡλικίαν, ὡς αὐτὸς ἂν φήσαις, τῶν κατὰ σεαυτὸν ἀπάντων\nνέος ὢν πρεσβυτῶν ἀνδρῶν καὶ ἐνδόξων πολὺ ἐν\nτῆι ῥητορικῆι δυνά μει ὑπερέχειν.“\nὩς δʼ ἄν αὐτοῦ ἔφησας τοῦθʼ, οὗπερ ἠθέλησας·\nπαρρησία ἔστωʼ καὶ ἃ ἐπηνέγκατο· εἶτα· „θαυμαστὸν\nδή φημι, εἰ σὺ μὲν οὐδὲν ἐξείργου διὰ τὴν ἡλικίαν\nἐν τῆι ῥητορικῆι δυνάμει προέχειν, ὃ δοκεῖ τριβῆς\nεἶναι καὶ συνηθείας πολλῆς, τοῦ δὲ θεωρῆσαι τὰ\nπράγματα, ὡς ἔχει, διὰ τὴν ἡλικίαν ἔστιν ἐξείργεσθαι,\nοὗ μᾶλλον ἄν δόξαι ἐπιστήμη αἰτία εἶναι ἤπερ τριβὴ\nκαὶ συνήθεια“.\n‘Διὰ ταύτην, φασίν, τὴν ἀπόφασιν τὴν ῥητορικὴν\n\n\nἀπλῶς ἄπασαν αὐτῷ ἀναπέφανται τριβῆι περιγίνεσθαι\nκαὶ συνηθείαι καὶ οὐδὲ ἕν μέρος ταύτης οὕτωι δεῖσθαι\nτέχνης, καὶ σαφῶς τῶι λόγωι ἔοικεν ἐγδιδάσκειν,\nπροσδιαστέλλων, τὰ ποῖα ἕπεται ἐπιστήμηι καὶ τὰ ποῖα\nτριβῆι καὶ συνηθείαι, καὶ τὸ τῆς ἐπιχειρήσεως οὕτως\nἐπιφέρεται οὔτʼ ὄν ἀπίθανον οὔτε κωφόν· “εἰ τὸ\nδυσκρατὲς ὄν διὰ τὸ ἀμέθοδον ἔστι γείνεσθαι περὶ\nνέον, πολλῶι μᾶλλον τὸ διʼ ἐπιστήμης ἅτε μεθόδοις\nκαὶ στοιχειώσεσιν καθολικαῖς ἀναλαμβανόμενονʼ; Εἰ\nδέ γε τέχνηι ἡ ῥητορικὴ συνείχετο ἤτοι ἅποσα ἢ καὶ\nμέρος αὐτῆς, κωφὸς ἂν ὁ λόγος ἐγίνετο τοιοῦτος ὤν·\n‘εἰ τὸ μεθόδωι γινόμενον οὐ κωλύεται περὶ νέον\nὑπάρχειν, πολλῶι μᾶλλον οὐδὲ τὸ μεθό δωι’. Καὶ γὰρ\nοὐδὲ πολειτικὸν καὶ δικανικὸν ἐρεῖ τις αὐτὸν λαμβάνειν\nμέρος· καὶ γὰρ ῥητῶς τὴν ῥητορικὴν λέγει καὶ\nπρὸς τὸν ἐπαγγελλόμενον σοφιστὴν πάντʼ ἔχειν τὰ\nμέρη· διόπερ οὐκ ἀποχωρήσαντος, γελοίως ὁ Ἐπίκουρός\nἐστι τῆι μεταβάσει κεχρημένοςʼ.\nΤοιούτων δή τινων ὡς εἰπεῖν δυνάμει γεγραμμένων\n\n\nτὸ μὲν ὑπολαβεῖν, ὅτι τὴν ἀπόφασιν ποιεῖ ταύτην ὁ\nἘπίκουρος περὶ ἀπάσης ῥητορικῆς, οὐ μόνης τῆς\nπολειτικῆς, καὶ ταῖς τοῦ Συμποσίου λέξεσιν ἀκολουθεῖ\nτοιαῦτα, τοῖς τε ἔπεσιν ἀντιλακτίζον καὶ τῶι νῶι· οὐ,\nγὰρ μέχρι τῶν λέξεων τούτων ὁ σοφιστὴς οὐθὲν ἐπήγγελται\nπερὶ τούτου, ἀλλʼ ὅτι τὰ ἰσόκωλα καὶ τὸ τῆς\nἐμφάσεως καὶ τῆς ἐναργείας καὶ τὸ ἕτερον πᾶν ἐστιν\nπερὶ τὴν πολειτικήν, καὶ ταύτης ἕνεκα μόνης καὶ\nπροσδεῖσθαι φάσκει ὁ σοφιστὴς τῆς ἑτέρας δυνάμεως.\nἈλλʼ εἰ τὴν σοφιστικὴν ῥητορικὴν ἀρέσκει, καθάπερ\nἀρέσκει, τέχνην εἶναι, προσδεομένην δὲ τέχνην πολλῆς\nλίαν τριβῆς καὶ συνηθείας — οὐ γὰρ ἀδύνατον οὐδʼ\nἀθετούμενον ὑπὸ τῶν ἀνδρῶν ἐπιστήμας τινὰς πολλῆς\nτριβῆς ἐπιδεῖσθαι καὶ συνηθείας — πῶς κωφότερος\nἘπίκουρος γείνεται ἐκ τούτων; πῶς δʼ εἰ τὸ μὲν πολειτικὸν\nεἶδος ἢ μέρος τῆς ῥητορικῆς τριβῆς δεῖται\nπολλῆς καὶ συνηθείας, τὸ δὲ σοφιστικὸν ἐπιστήμης\nμόνης, κωφὸς ὁ λόγος γίνεται; πρὸς θεῶν δηλωσάτω\nτις ἡμεῖν. Οὐ γὰρ δὴ τοιοῦτός ἐστιν, καθάπερ οὗτός\nφησιν· „εἰ τὸ μεθόδωι περιγινόμενον ἔστι περὶ νέον,\nπολλῶι μᾶλλον ἔσται τὸ μεθόδωι γινόμενον“ ἀλλὰ\n\n\nτοιοῦτος· „εἰ τὸ μὴ μόνον διὰ μεθόδου παραγεινόμενον“.\nΕἰ γὰρ τὰ δύο κατακρατῆσαι ἄμα νέῳ δυνατόν,\nἐνδεχόμενον δήπου καὶ περιγίνεσθαι νέῳ\nθἄτερον.\n“Των αι φυλαξ. μ. ιδειλφω — — μὴ θεῖναι\nπρὸς θεῶν ‘ὃ τριβῆς ἐστιν καὶ συνηθείας πολλῆςʼ\nκαὶ οὕτωι προσάγειν τὸ προκείμενον, προσθεῖναι δὲ\n\n\nτὸ ‘δοκεῖʼ δισταγμόν — (es fehlen 6 Ζeilen) — εἰ\nμὲν ἐστοχάζετο κατὰ τὴν λέξιν τοῦ ῥητορικοῦ, καὶ διὰ\nτοῦτο ἀρέσκειν εἰπεῖν, ὃ κινεῖ· εἰ δὲ μετά τινος ὑποστολῆς\nἐπετίθετο, καὶ διὰ τὸν στοχασμόν· καὶ γὰρ\nτοῦτʼ οὐ μόνον ἐπὶ τῆς ῥητορικῆς ἀλλὰ καὶ ἐπὶ τῆς\nφρονήσεως ἐτήρησε, κἀκεῖ τὸ “δοκεῖ’ προσθείς· καὶ\nτὸ ‘δοκεῖ’ δεξόμεθα δηλαδὴ καὶ ἐπὶ τοῦ πολειτι κοῦ\nμέρους, ὃ πανταχῆι κεκράγασιν ὥς ἐστιν ἄτεχνον, καὶ\nτὸ πιθανὸν τῆς ἐπιχειρήσεως οὐκ ἐγ δισταζομένου\nπροσάγοιτʼ ἄν ἀλλʼ ἐξ ὁμολογουμένου’.\nΚαὶ τίνα τρόπον, ἐὰν τούτοις συνβοηθήσωμεν,\nεὐγνώμονες, οὐκ εὐήθεις ὑποληφθησόμεθα; Τό τε\nγὰρ ὑποστέλλεσθαι τἀληθῆι λέγειν καὶ διστάζειν πῃ\nπερὶ τῶν εὐδοκούντων ἑαυτῶι τοῦ ῥητορικοῦ στοχαζόμενον\nἀνοίκειον καὶ τοῦ διαλεχθέντος νεανίσκου καὶ\nτοῦ τὴν κοινολογίαν ἀναγράφοντος Ἐπικούρου, καὶ\nταῦτα μετὰ παρρησίας ἀκροτάτης καὶ ἀνυποστόλως\nτἆλλά τε καὶ ἐν τούτωι τῶν πρὸς τὸν ἄνθρωπον τεταγμένων\nλόγων. Πῶς δʼ ἂν εἴη θιγεῖν τινος καὶ\nπικρότερον; Ἀλλὰ τοῦτό γε τἀνδρὶ παρείσθω, πότερον\nὑποστελλόμενος ἔφη ἢ καὶ διστάζων ἢ τέχνην ὑπειληφώς,\nτὸ δὲ ἄλλοις τισὶν προφερόμενον ἢ κατὰ τὸ\nπαρόν, ὡς ἀσαφὲς αὐτὸ ποιούμενος, εἴτʼ ἔστι τινὸς\nκαὶ τέχνης, εἴτε μηθὲν ἔχει τέχνης ἴδιον, καὶ ἀληθές\nἐστι καὶ χαρακτηρικῶς τοῖς ἀνδράσιν σύνηθες ποιεῖν·\nκαὶ γὰρ τετηρημένον καὶ ἐπὶ τῆς φρονήσεως· ἐν\nαὐτοῖς τε τοῖς ἔπειτʼ ἐγίνετο ἂν στοχασμὸς\nτοῦ ῥητορικοῦ,\nτῆς ‘δοκεῖʼ φωνῆς κἀνταῦθα παρατιθεμένης· ὁ\nδʼ ἐπαγγελλόμενος ῥητὰς παρατεθήσεσθαι διαλέκτους\n\n\nοὐ λιπαρεῖν ὀφείλει, τοῦτʼ ἐγδέχεσθαι τοὺς ἀκούοντας,\nὃ βούλεται, καὶ ἄλλων δηλουμένων.\n‘Καὶ δὴ γὰρ οὐ φῇς, μὴ ὑποστελλόμενον, οἷον\nἘπίκουρον λέγεις, αὐτῶι τούτωι συνκατατίθεσθαι τοῖς\nἄτεχνον τὴν ῥητορικὴν λέγουσιν;ʼ\nΤύτε δὴ καὶ σαφῶς ἀρέσκειν φημὶ ἐν ἄλλοις τέχνην\nεἶναι κατὰ τὴν ἀλήθειαν, ὃ ἐπὶ στοχασμὸν τοῦ ῥήτορος\nἀνάγειν μανικόν.\n‘Ἀλλὰ δεξόμεθα τὸ ‘δοκεῖʼ καὶ ἐπὶ τῆς πολειτικῆςʼ.\nΕἰ θέλεις, δεχώμεθα, μηδὲν φοβηθέντες, εἰ\nαὐτὴν ἐν ἄλλοις ἀμέθοδον· καὶ γὰρ ἡμεῖς τὸ\n‘δοκεῖ’ νῦν ἐπὶ τῆς σοφιστικῆς προσδεχόμεθα κεῖσθαι\nτῶι μὴ παρὰ τοῦτον νῦν κυροῦσθαι μηθὲν τὸν λόγον,\nκαίπερ ἐμ πολλοῖς τέχνης λεγομένης.\nΕἰ δʼ ἠρώτησέν τις καθιριαν ι Ἐπίκουρον, εἴπτερ\nτρανώσειε τοὺς λόγους, τὸ ποῖον εἶναι εἶπεν τεχνικὸν\nκαὶ τὸ ποῖον ἄτεχνον, οὐ κατὰ τὸ πιθανὸν ἐξ ὁμολογουμένου,\nκἂν περὶ ἄλλου δίσταγμα προσῆι, προσαγαγεῖν\n\n\nἂν ἔφη τὸ προκείμενον· διστάζεται μὲν γάρ, εἰ\nπᾶν ἐν τριβῆι καὶ συνη θείαι, σύμφωνον δʼ ἐστὶν\nτὸ δεῖσθαι πολλῆς τριβῆς καὶ συνηθείας· τὸ τοίνυν\n‘δοκεῖ’ τῶι δισταζομένωι προσθεὶς ἐκ τοῦ, κἂν τὸ δισταζόμενον\nπαρεθῇ, διδομένου προσάγει τὸ προκείμενον.\nἘφεξῆς δὲ πρὸς τὸ συστῆσαι, διότι δή τις τέχνη\nκατʼ Ἐπτίκουρόν ἐστιν ἡ ῥητορική, τοῦθʼ ἡμεῖς παρετίθεμεν\nλέγοντες· „εἰ μόνην τριβὴν αὐτὴν ἐνόμιζεν\nεἶναι καὶ συνήθειαν, οὐκ ἂν τὸ ‘δοκεῖʼ προσέθηκεν·,\nοἱ δὲ ἔφησαν οὐ δηλοῦσθαι τὸ λεγόμενον ὑφʼ ἡμῶν\nἤτοι μὴ τοῦτο δηλοῦσθαι μόνον. Εἰ μὲν τὸ πρῶτον,\nοὐ συνίεμεν ἡμεῖς ἑλληνιστὶ διαλεγομένων, εἰ δὲ τὸ\nδεύτερον, διὰ τίνʼ αἰτίαν αὐτοὶ χρῶνται ἀμφιβόλοις\nλέξεσιν ἐν τοῖς πρὸς ἡμᾶς ἐλέγχοις;\nΠαραστήσω δὲ μὴ μόνον ἐπʼ αὐτῶν τῶν προκειμένων\nἀσάφειαν ὑπάρχειν, ἀλλʼ Ἐπίκουρον τοῖς ἐφεξῆς\nπερὶ φρονήσεως λόγοις ,,οὗ μᾶλλον ἂν δόξειεν ἐπιστήμη\nαἰτία εἶναι ἤπερ τριβή“ πάλιν ἀμφιβόλους τεθεικέναι\nδιαλέκτους, καὶ ἠμφισβητημένως ἐλέγξω προσφερόμενον\nαὐτὰς καὶ δηλούσας μὲν τὸ τῆς ῥητορικῆς\nκαὶ διʼ ἐπιστήμης τινὸς καὶ διὰ συνηθείας δὲ καὶ\nδιὰ τριβῆς περιγεινόμενον, μᾶλλον δὲ διὰ τῆς τριβῆς\nκαὶ συνηθείας ἢ διὰ τῆς τέχνης, τὸ δὲ φρονήσεως διʼ\nἀμφοτέρων μέν, μᾶλλον δὲ διʼ ἐπιστήμης ἤπερ διὰ\nσυνηθείας καὶ τριβῆς, δηλούσας δὲ τὸ τὴν φρόνησιν\nμὲν διʼ ἀμφοτέρων, μᾶλλον δὲ διὰ θἀτέρου, τὴν δὲ\nῥητορικὴν διὰ μόνου θἀτέρου, καὶ τρίτον τὸ καὶ τὴν\nφρόνησιν διὰ μὲν ἐπιστήμης περιγίνεσθαι, διὰ δὲ\n\n\nἱστορίας καὶ τριβῆς μὴ παραγίνεσθαι. Τὴν δὲ γραφὴν\nὁ συστησάμενος ταύτην ἀποκληρώσας τοῦτό φησιν\nαὐτὰς διασαφεῖν, ὅτι ῥητορικὴ μὲν τριβῆι μόνον καὶ\nσυνηθείᾳ παραγείνεται, φρόνησις δʼ ἐπιστήμηι μόνον.\nἈλλὰ γὰρ κἂν τὸ “δοκεῖ’ ἐν τῶι τόπωι μὴ προσποηθῶμεν\nἀλλʼ ἀφέλωμεν αὐτὸ παντελῶς καὶ τὰς φωνὰς\nοὕτως ὑποθώμεθα κατακεχωρίσθαι· „Σὺ μὲν οὐκ\nἐξείργου τῆι ῥητορικῇ δυνάμει προέχειν, ὅ τριβῆς\nἐστι καὶ συνηθείας πολλῆς“, τίνα τρόπον τοῦθʼ, ὅπερ\nἀξιοῦσιν, διασαφεῖται τὸ μὴ περιγείνεσθαι καὶ τέχνηι\nτὴν ῥητορικὴν ἀλλὰ μόνον τριβῆι καὶ συνηθείαι; Τῆι\nγὰρ αὐτῆι φορᾶι ἂν εἴπαιμεν· πολλῆς μὲν φιλοπονίας\nἐστὶ δηλονότι τὸ φιλοσοφεῖν καὶ ἡ φιλοσοφία, πολλῆς\nδʼ ἄγαν εὐτυχίας ἡ βασιλεία, καὶ πολλῆς ἐστι κακοπραγίας\nπτωχεία, καὶ πολλῆς ἐστι συνηθείας φιλία·\nκαίτοι οὕτω γʼ οὐ δεὶς ἐγένετο ἀγροῖκος, ὥσθʼ ὑπολαβεῖν\nἡμᾶς λέγειν διὰ μόνης φιλοπονίας τὸ φιλοσοφεῖν\nκαὶ τὴν φιλοσοφίαν περιγίνεσθαι καὶ τὴν βασιλείαν\nδιὰ μόνης εὐτυχίας καὶ τἆλλα παραπλησίως. Οὕτως\nτοίνυν εἰπόντος Ἐπικούρου, διότι ,,πολλῆς ἐστιν ἡ\nῥητορικὴ τριβῆς καὶ συνηθείας· οὐχ ὑπακουστέον τὸ\n‘μόνης’ ἀλλὰ μόνον τὸ „δεῖται πολλῆς τριβῆς καὶ\nσυνηθείας·. Τὸ γὰρ “ἔστιν’ ἐπὶ τοῦ “δεῖται’ τίθησιν,\nὅταν οὕτως ὁμειλῶμεν, ἡ συνήθεια· τό τε μετριώτατον,\nὅ ὑπὸ τῶν λέξεων σημαίνεται, καὶ οὐχὶ θἄτερον\nμόνον ἢ αἰεὶ θἄτερον σημαίνεσθαι ῥητέον. Ἔτι τοίνυν\nἕνεκα τῶν διαλέκτων, ὧν ἄνθρωπος παρατέθεικεν\nοὗτος, ἄδηλον εἶναί φημι, πότερον ἐκ συνηθείας καὶ\nτριβῆς μόνον περιγίνεσθαι τὴν ῥητορικὴν ὑπελάμβανεν\n\n\nὁ Ἐπίκουρος ἢ καὶ διὰ τέχνης καὶ τριβῆς ἢ οὐδʼ ὅλως\nἐκ τριβῆς καὶ συνηθείας. Πρόκειται γὰρ ἐν ἀρχῆι\nμέν· „Θαυμαστόν φαμεν, εἰ σὺ μὲν οὐδὲν ἐξείργου διὰ\nτὴν ἡλικίαν, τῶν ἀπάντων δὲ νέος ὢν πρεσβυτέρων\nἀνδρῶν καὶ ἐνδόξων πολὺ ἐν τῆι ῥητορικῆι δυνάμει\nὑπερέχειν ἕλε\nγες“. Τἀνδρὸς δέ· „Θαυμαστὸν δή, εἰ\nσὺ μὲν οὐθὲν ἐξείργου διὰ τὴν ἡλικίαν ἐν τῆι ῥητορικῆι\nδυνάμει προέχειν“. Ἐπέζευκται δὲ τούτοις· ,,ὃ δοκεῖ\nτριβῆς εἶναι καὶ συνηθείας πολλῆς“. Οὐκοῦν δυσὶν\nτούτοις — λέγω δὲ τῇ τε „ῥητορικῇ δυνάμει“ καὶ\nτῶι ,,πολὺ ὑπερέχειν πάντων τῶν πρεσβυτέρων καὶ\nἐνδόξων· — ἐπέζευκται τὸ „ὃ δοκεῖ τριβῆς εἶναι καὶ\nσυνηθείας πολλῆς; Ὀταν δὲ δυσὶν δήπου προταχθεῖσιν\nἐπανενεχθῆι τι, πάντως ἀμφίβολον γίνεται, τίνι τῶν\nπροκειμένων ἐπέζευκται· διόπερ ἀμφίβολον γίνεται καὶ\nτὸ ,ὅ δοκεῖ τριβῆς εἶναι καὶ συνηθείας πολλῆς· πότερον\nτῆι ,ῥητορικῆι δυνάμει “ ἐπενεκτέον ἢ τῶι„πολὺ πάντων\nὑπερέχειν“. Εἰ γὰρ οἰόμενος ἔτυχε, τὴν μὲν ἀνάληψιν\nτῆς ῥητορικῆς δυνάμεως τέχνῃ μόνον περιγίνεσθαι, τὸ\nδὲ ἀπάντων τῶν τὴν ῥητορικὴν ἀνειληφότων ὑπερέχειν\nτριβῆι καὶ συνηθείᾳ, πρὸς μέντοι γε τὴν θέαν αὐτῶν\nτῶν πραγμάτων, οὐ πρὸς τὴν ἀπάντων ὑπεροχὴν\nἀπαρκεῖν καὶ τὴν ἐπιστήμην, τοῦτο κατά γε τὴν φράσιν\nοἷόν τʼ ἄν ἦν. Ἀλλʼ οὐκ ἄν, οἶμαι, τὸ τοιοῦτο\nφήσαι τις καὶ περὶ νέον δὴ καὶ ἀληθῶς εἶναι τὸ\nπάντων\nἐν τῇ τέχνῃ προέχειν. Εἰ μέντοι τὰ κατὰ\n\n\nτὴν τέχνην τριβῆς δεῖται καὶ συνηθείας πολλῆς καὶ\nἀνατεταμένης, συνομολογῶν, τοῦτʼ ἐσχηκέναι, καὶ μᾶλλον\nἂν ὁ Ἐπίκουρος ἐστοχάζετʼ αὐτοῦ τοῦτο χαριζόμενος,\nὃ ἐκείνῳ μὲν ἐφαίνετο μέγα, τὴν πρόθεσιν\nδʼ οὐκ ἐμποδίζει. Νὴ Δία μέντοι καὶ ἐὰν βούληι\nσκοπεῖν, πῶς ἐγδέχεται τοῦτο ὁ συστησάμενος τὸ\nβιβλίον, κατʼ οὐθὲν φήσει πρὸς τὸ ὑπερέχειν ἀποδεδόσθαι\nτὸ ‘δοκεῖ’ μᾶλλον ἢ πρὸς τὴν ῥητορικήν, ἀλλ\nοὐδέν γε λέγων τὸ πᾶν ἀλλὰ τὸ μόριον ἄγνωστον\nὑπάρχειν, ποτέρωι τοῦτʼ ἐπέζευκται, σὺ δὲ τὸ μὲν ῥητὸν\nἀπομαχόμενος ἔτυχες, συκοφαντικὰς δὲ παρακαλεῖς προχειρότητας.\n— Καίτοι τί ἄν τις ἐπὶ πλεῖον διατρίβοι;\nσχεδὸν γὰρ ὑπέρκαιρα καὶ ταῦτα πρὸς τὸν τόπον.\nἈ μέντοι παρὰ Μητορδώρωι γράφεται μαρτύρια,\nτὴν δόξαν οὐ μᾶλλον ἐλέγξειεν ἂν τὴν ἡμετέραν ἢ\nτούτου καὶ τονον λειν ἀπὸ τοιούτων τὸν\nἘπίκουρον (es fehlen 3 Ζeilen) προς υοιν αὐ\nτοῖς\n\n\nανα σεξα εἴων ἄλλων ἄλλαις συνημμένων, καὶ\nαὐτοὶ δὲ κατὰ διάληψιν, ὡς ἔφαμεν, ἁψόμεθα καὶ\nτούτων. Νυνεὶ δὲ τὰ κατεπείγοντα καὶ τὰ κατάλοιπα\nτῆς διεξόδου προσθέντες παραγράψαιμεν ἂν τὸν ὑπομνηματισμόν.\nΤὸ τοίνυν οὐκ ἀποτελεῖν κατὰ τοὺς ἄνδρας τὴν\nσοφιστικὴν ῥητορικὴν τεχνείτας οὐδʼ ἔργον τῆς ἐμπράκτου\nκαὶ πολειτικῆς ῥητορικῆς δηλοῖ μὲν καὶ τὸ\nπρῶτον περὶ ποιημάτων διὰ πλειόνων — ἀποχρήσει\nδὲ καί τινα τῶν ἐκεῖθεν ὑφʼ ἡμῶν παρακειμένων οὐ\nφατικῶς διασαφοῦντα μόνο ἀλλὰ καὶ πίστεις περιειληφότα\n—, δηλοῖ δὲ καὶ Ἕρμαρχος, διʼ ὧν παρεθέμεθα,\nμετὰ δὲ τῆς πάσης ἐξεργασίας Ἐπίκουρος ἐν τῶι Περὶ\nτῆς ῥητορικῆς τελείως ἀνεπιμείκτους διδάσκωον τὰς\nδυνάμεις καὶ συνεργούσας μὲν οὐθὲν εἴς γε τὴν ἕξιν\nτὴν πολιτικὴν τὰς διατριβάς, πολλάκις δὲ καὶ μεταβαλλούσας,\nἃ προφέρεσθαι νῦν ἐμ μέσωι κείμενα πᾶσιν\nματαῖον φαίνεται καὶ περιττόν. Ἀλλὰ μὴν καὶ ταύτην\nτὴν τοῦ δημηγορεῖν καὶ δίκας λέγειν\nἐνπειρίαν ἀπό\nτινος τριβῆς καὶ τῶν ἐν ταῖς πόλεσιν ἱστορίας περιγίνεσθαι\nπολλῶν ἐν τῆι πραγματείᾳ διασαφούντων,\nἀρκέσει τὰ παρὰ Μητροδώρωι σαφῶς διδάσκοντα·\n„Πότερον οὖν τὴν ῥητορικὴν δύναμιν λέγει τις βλέπων\n\n\nἐπὶ τὴν διάγνωσιν, ὧν πρακτέον ἐστὶν τῶι μέλλοντι\nεὐδαίμονι εἶναί τε καὶ ἔσεσθαι καὶ οὐ πρακτέον, καὶ\nταύτην φησὶν ἀπὸ φυσιολογίας παραγείνεσθαι, ἢ καὶ\nτὴν πολειτικὴν ἐμπειρίαν, καθ᾿ ἣν ἐκ τριβῆς καὶ\nἱστορίας τῶν πόλεως πραγμάτων συνορώιηι ἄν τις οὐκ\nκακῶς τὰ πλήθει συμφέροντα“; Καὶ μικρὸν προβάς·\n„τί γὰρ ὑπόκειται, ὃ θεωρεία ποιεῖ, ὥσπερ ἡ περὶ τὰς\nαἱρέσεις καὶ φυγὰς καὶ περὶ τὰς πολειτικὰς ἐκ τῆς\nἱστορίας παρακολουθήσεις“;\nΚεκορυφωμένου δ᾿ ἡμεῖν καὶ τοῦδε τοῦ κεφαλαίου\nχωρῶμεν ἐπὶ τὸ τρίτον. Ἦν δὲ τοῦτο πιστοῦσθαι,\nδιότι δὴ καὶ κατ᾿ ἀλήθειαν ἡ σοφιστικὴ ῥητορικὴ\nτέχνη τίς ἐστιν περί τε τὰς ἐπιδείξεις, οἵας αὐτοὶ\nποιοῦνται, καὶ τὰς τῶν λόγων διαθέσεις, οἳων αὐτοὶ\nγράφουσίν τε καὶ σχεδιάζουσιν. Φαμὲν τοίνυν τὸ\nμεθοδικὸν ἔχειν αὐτήν, οὐ πολὺ δὲ καθάπερ οὐδὲ\nτὴν ποιητικήν.1)\nἈλλ᾿ ἐπὶ τὸ τελευταῖον ἐπανάγωμεν τῶν κεφαλαίων, ,\nὅπερ ἦν περὶ τοῦ τὴν εὐδοκιμοῦσαν ἐν δήμοις 20\nκαὶ δικαστηρίοις δύναμιν οὐχ ὑπ᾿ ἄλλης περιγίνεσθαι\nτοῖς ὅλοις ἐπιστήμης. Πρὸς μὲν οὖν τὰς ὑπολήψεις\nἀπόχρη καὶ τὸ δεῖξαι τὴν τῶν διατριβικῶν τέχνην\n\n\nοὐδὲ ἓν πρὸς ταύτην συνεργοῦσαν. Ἀμέλει γὰρ οὐδὲ\nπροσεδοξάσθη μέθοδός τις ἄλλη τῶν πολειτικῶν, ἤπερ\nἣν οἱ σοφισταὶ τῶν ῥητορικῶν λόγων παρεγγυῶσιν.\nἘπειδὴ οὖν ἡ σοφιστικὴ κατʼ οὐδὲν συντείνει πρὸς\nτὸ τὴν δύναμιν ἔχειν, περαίνεται τὸ χωρὶς ἐπιστήμης\nἔχειν αὐτὴν τοὺς ἔχοντας.\n"};
