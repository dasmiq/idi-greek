var sequence = {"name":"Theon Smyrnaeus. De utilitate mathematicae","data":"Ὅτι μὲν οὐχ οἷόν τε συνεῖναι τῶν μαθηματικῶς\nλεγομένων παρὰ Πλάτωνι μὴ καὶ αὐτὸν ἠσκημένον ἐν\nτῇ θεωρίᾳ ταύτῃ, πᾶς ἄν που ὁμολογήσειεν· ὡς δὲ\nοὐδὲ τὰ ἄλλα ἀνωφελὴς οὐδὲ ἀνόνητος ἡ περὶ ταῦτα\nἐμπειρία, διὰ πολλῶν αὐτὸς ἐμφανίζειν ἔοικε. τὸ μὲν\nοὖν συμπάσης γεωμετρίας καὶ συμπάσης μουσικῆς καὶ\nἀστρονομίας ἔμπειρον γενόμενον τοῖς Πλάτωνος συγ-\nγράμμασιν ἐντυγχάνειν μακαριστὸν μὲν εἴ τῳ γένοιτο,\nοὐ μὴν εὔπορον οὐδὲ ῥᾴδιον ἀλλὰ πάνυ πολλοῦ τοῦ\nἐκ παίδων πόνου δεόμενον. ὥστε δὲ τοὺς διημαρτηκό-\nτας τοῦ ἐν τοῖς μαθήμασιν ἀσκηθῆναι, ὀρεγομένους δὲ\nτῆς γνώσεως τῶν συγγραμμάτων αὐτοῦ μὴ παντάπασιν\nὧν ποθοῦσι διαμαρτεῖν, κεφαλαιώδη καὶ σύντομον\nποιησόμεθα τῶν ἀναγκαίων καὶ ὧν δεῖ μάλιστα τοῖς\nἐντευξομένοις Πλάτωνι μαθηματικῶν θεωρημάτων παρά-\nδοσιν, ἀριθμητικῶν τε καὶ μουσικῶν καὶ γεωμετρικῶν\nτῶν τε κατὰ στερεομετρίαν καὶ ἀστρονομίαν, ὧν χωρὶς\n\n\n\n\n\nοὐχ οἷόν τε εἶναί φησι τυχεῖν τοῦ ἀρίστου βίου, διὰ πολ-\nλῶν πάνυ δηλώσας ὡς οὐ χρὴ τῶν μαθημάτων ἀμελεῖν.\nἘρατοσθένης μὲν γὰρ ἐν τῷ ἐπιγραφομένῳ Πλα-\nτωνικῷ φησιν ὅτι, Δηλίοις τοῦ θεοῦ χρήσαντος ἐπὶ\nἀπαλλαγῇ λοιμοῦ βωμὸν τοῦ ὄντος διπλασίονα κατα-\nσκευάσαι, πολλὴν ἀρχιτέκτοσιν ἐμπεσεῖν ἀπορίαν ζη-\nτοῦσιν ὅπως χρὴ στερεὸν στερεοῦ γενέσθαι διπλάσιον,\nἀφικέσθαι τε πευσομένους περὶ τούτου Πλάτωνος. τὸν\nδὲ φάναι αὐτοῖς, ὡς ἄρα οὐ διπλασίου βωμοῦ ὁ θεὸς\nδεόμενος τοῦτο Δηλίοις ἐμαντεύσατο, προφέρων δὲ καὶ\nὀνειδίζων τοῖς Ἕλλησιν ἀμελοῦσι μαθημάτων καὶ γεω-\nμετρίας ὠλιγωρηκόσιν.\nἀκολούθως δὲ τῇ τοῦ Πυθίου παραινέσει πολλὰ καὶ\nαὐτὸς διέξεισιν ὑπὲρ τοῦ ἐν τοῖς μαθήμασι χρησίμου. ἔν\nτε γὰρ τῇ Ἐπινομίδι προτρέπων ἐπὶ τὰ μαθήματάφησιν·\nοὐ γὰρ ἄνευ τούτων ποτέ τις ἐν πόλει εὐδαιμόνων\nγενήσεται φύσις,· ἀλλʼ οὗτος ὁ τρόπος, αὕτη ἡ τροφή,\nταῦτα τὰ μαθήματα, εἴτε χαλεπὰ εἴτε ῥᾴδια, διὰ ταύ-\nτης ἰτέον· ἀμελῆσαι δὲ οὐ θεμιτόν ἐστι θεῶν. καὶ ἐν\nτοῖς ἐφεξῆς τὸν τοιοῦτόν φησιν ἐκ πολλῶν ἕνα γεγονότα\nεὐδαίμονά τε ἔσεσθαι καὶ σοφώτατον ἅμα καὶ μακάριον.\nἐν δὲ τῇ Πολιτείᾳ φησίν· ἐκ τῶν κε΄ ἐτῶν οἱ προ-\nκριθέντες τιμάς τε τῶν ἄλλων μείζους οἴσονται, τά τε\n\n\n\nχύδην μαθήματα πᾶσιν ἐν τῇ παιδείᾳ γενόμενα τούτοις\nσυνακτέον εἰς σύνοψιν οἰκειότητός τε ἀλλήλων τῶν\nμαθημάτων καὶ τῆς το ὄντος φύσεως. παραινεῖ τε\nπρῶτον μὲν ἔμπειρον γενέσθαι ἀριθμητικῆς, ἔπειτα γεω-\nμετρικῆς, τρίτον δὲ στερεομετρίας, τέταρτον ἀστρονο-\nμίας, ἥν φησιν εἶναι θεωρίαν φερομένου στερεοῦ, πέμ-\nπτον δὲ μουσικῆς. τό τε χρήσιμον παραδεικνὺς τῶν\nμαθημάτων φησίν· ἡδὺς εἶ, ὅτι ἔοικας δεδιέναι, μὴ\nἄχρηστα τὰ μαθήματα προστάττοιμι. τὸ δʼ ἔστιν οὐ\nπάνυ φαύλοις, ἀλλὰ πᾶσι χαλεπὸν πιστευθῆναι, ὅτι ἐν\nτούτοις τοῖς μαθήμασιν ἑκάστου οἷον ὀργάνοις τὸ ψυ-\nχῆς ἐκκαθαίρεται καὶ ἀναζωπυρεῖται ὄμμα τυφλούμενον\nκαὶ ἀποσβεννύμενον ὑπὸ τῶν ἄλλων ἐπιτηδευμάτων,\nκρεῖττον ὂν σωθῆναι μυρίων ὀμμάτων· μόνῳ γὰρ αὐτῷ\nἀλήθεια ὁρᾶται.\nἐν δὲ τῷ ἑβδόμῳ τῆς Πολιτείας περὶ ἀριθμητικῆς\nλέγων ὡς ἔστιν ἀναγκαιοτάτη πασῶν φησιν, ἔπειτα ἧς\n\n\n\n\nδεῖ πάσαις μὲν τέχναις, πάσαις δὲ διανοίαις καὶ ἐπιστή-\nμαις καὶ τῇ πολεμικῇ. παγγέλοιον γοῦν στρατηγὸν\nἈγαμέμνονα ἐν ταῖς τραγῳδίαις Παλαμήδης ἑκάστοτε\nἀποφαίνει. φησὶ γὰρ ἀριθμὸν εὑρὼν τάς τε τάξεις\nκαταστῆσαι τῷ στρατοπέδῳ ἐν Ἰλίῳ καὶ ἐξαριθμῆσαι\nναῦς τε καὶ τὰ ἄλλα πάντα, ὡς πρὸ τοῦ ἀναριθμήτων\nὄντων καὶ τοῦ Ἀγαμέμνονος ὡς ἔοικεν οὐδὲ ὅσους εἶχε\nπόδας εἰδότος, εἴγε μὴ ἠπίστατο ἀριθμεῖν. κινδυνεύει\nοὖν τῶν πρὸς νόησιν ἀγόντων φύσει εἶναι, καὶ οὐδεὶς\nαὐτῷ χρῆται ἑλκτικῷ ὄντι πρὸς οὐσίαν καὶ νοήσεως\nπαρακλητικῷ. ὅσα μὲν γὰρ ἁπλῶς κινεῖ τὴν αἴσθησιν,\nοὐκ ἔστιν ἐπεγερτικὰ καὶ παρακλητικὰ νοήσεως, οἷον\nὅτι ὁ ὁρώμενος δάκτυλός ἐστι, καὶ ὅτι παχὺς ἢ λεπτὸς\nἢ μέγας ἢ μικρός. ὅσα δʼ ἐναντίως κινεῖ αἴσθησιν,\nἐπεγερτικὰ καὶ παρακλητικά ἐστι διανοίας, οἷον ὅταν τὸ\nαὐτὸ φαίνηται μέγα καὶ μικρόν, κοῦφον καὶ βαρύ, ἓν\nκαὶ πολλά. καὶ τὸ ἓν οὖν καὶ ὁ ἀριθμὸς παρακλητικὰ\nκαὶ ἐπεγερτικά ἐστι διανοίας, ἐπεὶ τὸ ἕν ποτε πολλὰ\nφαίνεται· λογιστικὴ δὲ καὶ ἀριθμητικὴ ὁλκὸς καὶ ἀγω-\nγὸς πρὸς ἀλήθειαν. ἁπτέον δὲ λογιστικῆς μὴ ἰδιωτικῶς,\n\n\n\n\nἀλλʼ ὡς ἂν ἐπὶ θέαν τῆς τῶν ἀριθμῶν φύσεως ἀφίκων-\nται τῇ νοήσει, οὐδέ πράσεως χάριν ἐμπόρων ἢ καπή-\nλων μελετῶντας, ἀλλʼ ἕνεκα ψυχῆς τῆς ἐπʼ ἀλήθειαν\nκαὶ οὐσίαν ὁδοῦ. τοῦτο γὰρ ἄνω ἄγει τὴν ψυχὴν καὶ\nκερὶ αὐτῶν τῶν ἀριθμῶν ἀναγκάζει διαλέγεσθαι, οὐκ\nἀποδεχόμενον, ἄν τις αὐτῷ σώματα ἢ οὖ τὰ ὁρατὰ\nἔχοντα ἀριθμοὺς προσφερόμενος διαλέγηται. καὶ πάλιν\nἐν τῷ αὐτῷ φησιν· ἔτι οἱ λογιστικοὶ εἰς ἅπαντα τὰ\nμαθήματα ὀξεῖς φύονται, οἵ τε βραδεῖς εἰς τὸ ὀξύτε-\nροι αὐτοὶ αὑτῶν γενέσθαι. ἔτι ἐν τῷ αὐτῷ φησι· καὶ\nἐν πολέμῳ δʼ οὖ χρήσιμον πρὸς τὰς στρατοπεδεύσεις\nκαὶ καταλήψεις χωρίων καὶ ξυναγωγὰς καὶ ἐξετάσεις\nστρατιᾶς. ἔν τε τοῖς ἑξῆς ἐπαινῶν τὴν περὶ τὰ τοιαῦτα\nμαθήματα σπουδήν, γεωμετρία μέν, φησίν, ἐστὶ περὶ\nτὴν τοῦ ἐπιπέδου θεωρίαν, ἀστρονομία δὲ περὶ τὴν τοῦ\nστερεοῦ φοράν· αὕτη δʼ ἀναγκάζει εἰς τὸ ἄνω ὁρᾶν καὶ\nἀπὸ τῶν ἐνθένδε ἐκεῖσε ἄγει. καὶ μὲν δὴ περὶ μουσι-\nκῆς ἐν τῷ αὐτῷ φησιν, ὅτι δυεῖν δεῖται ἡ τῶν ὄντων\n\n\nθεωρία, ἀστρονομίας καὶ ἁρμονίας· καὶ αὗται ἀδελφαὶ\nαἱ ἐπιστῆμοι, ὡς οἱ Πυθαγορικοί. οἱ μὲν οὖν τὰς\nἀκουομένας συμφωνίας οὖ καὶ φθόγγους ἀλλήλοις ἀνα-\nμετροῦντες ἀνήνυτα πονοῦσι. τελείως παραβάλλοντες\nτὰ ὦτα, οἷον ἐκ γειτόνων φωνὴν θηρώμενοι, οἱ μέν\nφασιν ἀκούειν ἐν μέσῳ τινὰ ἦχον καὶ μικρότατον εἶναι\nδιάστημα τοῦτο, ᾧ μετρητέον, οἱ δὲ ἀμφισβητοῦσιν ὡς\nὅμοιον ἤδη φθεγγομένου, τὰ ὦτα τοῦ νοῦ προστησά-\nμενοι. ταῖς χορδαῖς πράγματα παρέχουσιν ἐπὶ τῶν κολλά-\nβων στρεβλοῦντες. οἱ δὲ ἀγαθοὶ ἀριθμητικοὶ ζητοῦσιν\nἐπισκοποῦντες, τίνες σύμφωνοι ἀριθμοὶ ἀριθμοῖς καὶ\nτίνες οὔ. καὶ τοῦτο χρήσιμον πρὸς τὴν τοῦ ἀγαθοῦ\n\n\n\nκαὶ καλοῦ ζήτησιν, ἄλλως δὲ ἄχρηστον. καὶ τούτων\nπάντων ἡ μέθοδος ἂν μὲν ἐπὶ τὴν ἀλλήλων ἀφίκηται\nκοινωνίαν καὶ ξυλλογισθῆ ἐστιν ἀλλήλοις οἰκεῖα, φέ-\nρει αὐτῶν ἡ πραγματεία καρπόν. οἱ δὲ ταῦτα δεινοὶ\nδιαλεκτικοί· οὐ γὰρ μὴ δύνωνται λαβεῖν τε καὶ ἀπο-\nδέξασθαι λόγον. οὐχ οἷόν τε δὲ τοῦτο μὴ διʼ ἐκείνων\nἐλθόντα τῶν μαθημάτων· ὁδὸς γάρ ἐστι διʼ αὐτῶν ἐπὶ\nτὴν τῶν ὄντων θέαν ἐν τῷ διαλέγεσθαι.\nπάλιν τε ἐν τῷ Ἐπινομίῳ πολλα μὲν καὶ ἄλλα ὑπὲρ\nἀριθμητικῆς διεξέρχεται, θεοῦ δῶρον αὐτὴν λέγων, καὶ\nοὐχ οἷόν τε ἄνευ ταύτης σπουδαῖον γενέσθαι τινά. ὑπο-\nβὰς δὲ ἄντικρύς φησιν· εἴπερ γὰρ ἀριθμὸν ἐκ τῆς ἀν-\nθρωπίνης φύσεως ἐξέλοιμεν, οὐκ ἄν που ἔτι φρόνιμοι\nγενοίμεθα, οὐδʼ ἂν ἔτι ποτὲ τούτου τοῦ ζῴου, φησίν,\nἡ ψυχὴ πᾶσαν ἀρετὴν λάβοι· σχεδὸν ὁ τούτου λόγος\nεἴη. ζῷον δὲ ὅ τι μὴ γινώσκοι δύο καὶ τρία μηδὲ πε-\nριττὸν μηδὲ ἄρτιον, ἀγνοοῖ δὲ τὸ παράπαν ἀριθμόν, οὐκ\nἄν ποτε διδόναι λόγον, περὶ ὧν αἰσθήσεις καὶ μνήμας\n\n\n\nμόνον εἴη κεκτημένος· στερόμενος δὲ ἀληθοῦς λόγου\nσοφὸς οὐκ ἄν ποτε γένοιτο. οὐ μὴν οὐδὲ τὰ τῶν ἄλλων\nτεχνῶν λεγόμενα, ἃ νύν διήλθομεν, οὐδέποτε τούτων\nοὐδὲν μένει, πάντα δὲ ἀπολεῖται τὸ παράπαν, ὅταν\nἀριθμητικῆς τις ἀμελῇ. δόξειε δʼ ἂν ἴσως τισὶ βραχέως\nἀριθμοῦ δεῖσθαι τὸ τῶν ἀνθρώπων γένος, ὡς εἰς τὰς\nτέχνας ἀποβλέψασι· καίτοι μέγα μὲν καὶ τοῦτο. εἰ δέ\nτις ἴδοι τὸ θεῖον τῆς γενέσεως καὶ τὸ θνητόν, ἐν ᾧ καὶ\nτὸ θεοσεβὲς γνωρισθήσεται καὶ ὁ ἀριθμὸς ὄντως, οὐκ\nἂν ἔτι πᾶς μάντις γνοίη σύμπαντα ἀριθμόν, ὅσης ἡμῖν\nδυνάμεως αἴτιος ἂν εἴη συγγινόμενος, ἐπεὶ καὶ μουσι-\nκὴν πᾶσαν διʼ ἀριθμοῦ μετὰ κινήσεώς τε καὶ φθόγγων\nδῆλον ὅτι δεῖ. καὶ τὸ μέγιστον, ἀγαθὸν ὡς πάντων αἴ-\nτιον· ὅτι δὲ κακῶν οὐδενός ἐστι, τοῦτο γνωστέον. σχε-\nδὸν δὲ ἀλόγιστος, ἄτακτος, ἀσχήμων τε καὶ ἄρρυθμος\nἀνάρμοστός τε σφόδρα καὶ πάνθʼ ὅσα κακοῦ κεκοινώ-\nνηκέ τινος, ὅστις λέλειπται παντὸς ἀριθμοῦ. ἐν δὲ τοῖς\nἐφεξῆς φησιν· ἔστιν ἔχον μηδεὶς ἡμᾶς ποτε πειθέτω\nτῆς εὐσεβείας εἶναι τῷ θνητῷ γένει. ἐκ γὰρ τούτου\nφύεσθαι καὶ τὰς ἄλλας ἀρετὰς τῷ μαθόντι κατὰ τρόπον.\n\n\n\nἔπειτα παραδείκνυσι θεοσέβειαν ὅτῳ τρόπῳ τις μαθήσε-\nται. λέγει δὲ δεῖν μαθεῖν πρῶτον ἀστρονομίαν. εἰ γὰρ\nτὸ καταεύδεσθαι καὶ ἀνθρώπων δεινόν, πολὺ δεινότε-\nρον θεῶν· καταψεύδοιτο δʼ ἂν ὁ ψευδεῖς ἔχων δόξας\nπερὶ θεῶν· ψευδεῖς δʼ ἂν δόξας ἔχοι περὶ θεῶν ὁ μηδὲ\nτὴν τῶν αἰσθητῶν θεῶν φύσιν ἐπεσκεμμένος, τουτέστιν\nἀστρονομίαν. ἀγνοεῖσθαι δέ φησι τοῖς πολλοῖς, ὅτι σο-\nφώτατον ἀνάγκη τὸν ἀληθῶς ἀστρονόμον εἶναι, μὴ τὸν\nκαθʼ Ἡσίοδον ἀστρονομοῦντα, οἷον δυσμάς τε καὶ ἀνα-\nτολὰς ἐπεσκεμμένον, ἀλλὰ τὰς περιόδους τῶν ἑπτά, ὃ\nμὴ ῥᾳδίως ποτὲ πᾶσα φύσις ἱκανὴ γένοιτο θεωρῆσαι.\nτὸν δʼ ἐπὶ ταῦτα παρασκευάζοντα φύσεις οἵας δυνατὸν\nπολλὰς προδιδάσκειν χρεία ἐστὶν ἐθίζοντα παῖδα ὄντα\nκαὶ νεανίσκον διὰ μαθημιάτων· ὧν τὸ μέγιστον εἶναι\n\n\n\nἀριθμῶν ἐπιστήμονα αὐτῶν, ἀλλʼ οὐ σώματα ἐχόντων,\nκαὶ αὐτῆς τῆς τοῦ περιττοῦ τε καὶ ἀρτίου γενέσεώς τε\nκαὶ δυνάμεως, ὅσον παρέχεται πρὸς τὴν τῶν ὄντων\nφύσιν. τούτοις δὲ ἐφεξῆς μαθήματα μὲν καλοῦσι, φησί,\nσφόδρα γελοῖον ὄνομα γεωμετρίαν· ἔστι δὲ τῶν οὐκ\nὄντων ὁμοίων ἀλλήλοις φύσει ἀριθμῶν ὁμοίωσις πρὸς\nτὴν τῶν ἐπιπέδων μοῖραν. λέγει δέ τινα καὶ ἑτέραν\nἐμπειρίαν καὶ τέχνην, ἣν δὴ στερεομετρίαν καλεῖ, εἴ τις,\nφησί, τοὺς τρεῖς ἀριθμοὺς ἐξ ὧν τὰ ἐπίπεδα εἶναι αὐξη-\nθέντας ὁμοίους καὶ ἀνομοίους ὄντας, ὡς προεῖπον, στε-\nρεὰ ποιεῖ σώματα· τοῦτο δὲ θεῖόν τε καὶ θαυμαστόν ἐστι.\nκαὶ ἐν Πολιτείᾳ δὲ περὶ συμφωνίας τῆς κατὰ μου-\nσικήν φησι· καλλίστη καὶ μεγίστη τῶν περὶ πόλεων\nσυμφωνιῶν ἐστιν ἡ σοφία, ἧς ὁ μὲν κατὰ λόγον ζῶν\nμέτοχος, ὁ δὲ ἀπολειηχόμενος οἰκοφθόρος καὶ περὶ πόλιν\nοὐδαμῇ σωτήριος, ἅτε τὰ μέγιστα ἀμαθαίνων.\nκαὶ ἐν τῷ τρίτῳ δὲ τῆς Πολιτείας, διδάσκων ὅτι\nμόνος μουσικὸς ὁ φιλόσοφος, φησίν· ἆῤ οὖν πρὸς θεῶν\nοὕτως οὐδὲ μουσικοὶ πρότερον ἐσόμεθα, οὔτε αὐτοὶ οὔτε\nοὕς φαμεν ἡμεῖς παιδευτέον εἶναι τοὺς φύλακας, πρὶν\n\n\n\nἂν ἅπαντα τὰ τῆς σωφροσύνης εἴδη καὶ ἀνδρείας καὶ\nμεγαλειότητος καὶ μεγαλοπρεπείας καὶ ὅσα τούτων\nἀδελφὰ καὶ τὰ τούτων ὑπεναντία πανταχῇ περιφερό-\nμενα χωρίζωμεν καὶ ἐνόντα ἐν οἷς ἔστιν αἰσθανώμεθα\nκαὶ αὐτὰ καὶ εἰκόνας αὐτῶν καὶ μήτε ἐν μικροῖς μήτε\nἐν μεγάλοις ἀτιμάζωμεν, ἀλλὰ τῆς αὐτῆς οἰώμεθα τέχνης\nεἶναι καὶ μελέτης; διὰ γὰρ τούτων καὶ τῶν πρὸ αὐτῶν\nτί τε ὄφελος ἐκ μουσικῆς δηλοῖ, καὶ ὅτι μόνος ὄντως\nμουσικὸς ὁ φιλόσοφος, ἄμουσος δὲ ὁ κακὸς. τῇ μὲν γὰρ\nεὐηθείᾳ ὄντως, ἥτις ἐστὶν ἀρετὴ τὸ εὖ τὰ ἤθη κατε-\nσκευασμένα ἔχειν, ἕπεσθαί φησιν εὐλογίαν, τουτέστι τὸ\nεὖ λόγῳ χρῆσθαι, τῇ δὲ εὐλογίᾳ τὴν εὐσχημοσύνην καὶ\nεὐρυθμίαν καὶ εὐαρμοστίαν· εὐσχημοσύνην γὰρ περὶ\nμέλος, εὐαρμοστίαν δὲ περὶ ἁρμονίαν, εὐρυθμίαν δὲ\nπερὶ ῥυθμόν· τῇ δὲ κακοηθείᾳ, τουτέστι τῷ κακῷ ἤθει,\nφησὶν ἕπεσθαι κακολογίαν, τουτέστι κακοῦ λόγου χρῆ-\nσιν, τῇ δὲ κακολογίᾳ ἀσχημοσύνην καὶ ἀρρυθμίαν καὶ\nἀναρμοστίαν περὶ πάντα τὰ γενόμενα καὶ μιμούμενα·\nὥστε μόνος ἂν εἴη μουσικὸς ὁ κυρίως εὐήθης, ὅστις εἴη\nἂν ὁ φιλόσοφος. δηλοῖ δὲ καὶ τὰ εἰρημένα. ἐπεὶ γὰρ ἡ\nμουσικὴ τὸ εὔρυθμον καὶ εὐάρμοστον καὶ εὔσχημον\nἐμποιεῖ τῇ ψυχῇ ἐκ νέου εἰσδυομένη διὰ τὸ τῇ ὠφελείᾳ\nμεμιγμένην ἔχειν ἀβλαβῆ ἡδονήν, ἀδύνατόν φησι τέλεον\nμουσικὸν γενέσθαι μὴ εἰδότα τὸ ἐν παντὶ εὔσχημον καὶ\nτὰ τῆς εὐσχημοσύνης καὶ ἐλευθεριότητος καὶ σωφροσύ-\n\n\n\nνης εἴδη μὴ γνωρίζοντα, τουτέστι τὰς ἰδέας. ἀμέλει ἐπι-\nφέρει· ἐν παντὶ περιφερόμενα — τουτέστι τὰ εἴδη — καὶ\nμὴ ἀτιμάζων αὐτὰ μήτʼ ἐν σμικροῖς μήτ ἑν μεγάλοις.\nἡ δὲ τῶν ἰδεῶν γνῶσις περὶ τὸν φιλόσοφον· οὐδὲ γὰρ\nεἰδείη τις ἂν τὸ κόσμιον καὶ σῶφρον καὶ εὔσχημον\nαὐτὸς ὢν ἀσχήμων καὶ ἀκόλαστος· τὸ δʼ ἐν βίῳ εὔσχη-\nμον καὶ εὔρυθμον καὶ εὐάρμοστον εἰκόνες τῆς ὄντως\nεὐσχημοσύνης καὶ εὐαρμοστίας καὶ εὐρυθμίας, τουτέστι\nτῶν νοητῶν καὶ ἰδεῶν εἰκόνες τὰ αἰσθητά.\nκαὶ οἱ Πυθαγορικοὶ δέ, οἷς πολλαχῇ ἕπεται Πλάτων,\nτὴν μουσικήν φασιν ἐναντίων συναρμογὴν καὶ τῶν\nπολλῶν ἕνωσιν καὶ τῶν δίχα φρονούντων συμφρόνησιν·\nοὐ γὰρ ῥυθμῶν μόνον καὶ μέλους συντακτικήν, ἀλλʼ\nἁπλῶς παντὸς συστήματος· τέλος γὰρ αὐτῆς τὸ ἑνοῦν\nτε καὶ συναρμόζειν. καὶ γὰρ ὁ θεὸς συναρμοστὴς τῶν\nδιαφωνούντων, καὶ τοῦτο μέγιστον ἔργον θεοῦ κατὰ\nμουσικήν τε καὶ κατὰ ἰατρικὴν τὰ ἐχθρὰ φίλα ποιεῖν.\nἐν μουσικῇ, φασίν, ἡ ὁμόνοια τῶν πραγμάτων, ἔτι καὶ\nἀριστοκρατία τοῦ παντός· καὶ γὰρ αὕτη ἐν κόσμῳ μὲν\nἁρμονία, ἐν πόλει δʼ εὐνομία, ἐν οἴκοις δὲ σωφροσύνη\nγίνεσθαι πέφυκε· συστατικὴ γάρ ἐστι καὶ ἑνωτικὴ τῶν\nπολλῶν· ἡ δὲ ἐνέργεια καὶ ἡ χρῆσις, φησί, τῆς ἐπιστή-\nμης ταύτης ἐπὶ τεσσάρων γίνεται τῶν ἀνθρωπίνων,\nψυχῆς, σώματος, οἴκου, πόλεως· προσδεῖται γὰρ ταῦτα\nτὰ τέσσαρα συναρμογῆς καὶ συντάξεως.\nἐν δὲ τῇ Πολιτείᾳ Πλάτων ὑπὲρ τῶν μαθημάτων\n\n\n\nκαὶ τάδε ἔφη· ἀγαθὸς δὲ ἀνὴρ ὅστις διασώζει τὴν ὀρθὴν\nδόξαν τῶν ἐκ παιδείας αὐτῷ ἐγγενομένων ἔν τε λύπαις\nκαὶ ἡδοναῖς καὶ ἐπιθυμίαις καὶ φόβοις καὶ μὴ ἐκβάλλει.\nδέ μοι δοκεῖ ὅμοιον εἶναι, θέλω ἀπεικάσαι. οἱ νῦν\nβαφεῖς, ἐπειδὰν βουληθῶσι βάψαι ἔρια ὥστʼ εἶναι\nἁλουργά, πρῶτον μὲν ἐκλέγονται ἐκ τοσούτων χρωμά-\nτων μίαν φύσιν τὴν τῶν λευκῶν, ἔπειτα προκατα-\nσκευάζουσιν οὐκ ὀλίγῃ παρασκευῇ θεραπεύσαντες, ὅπως\nδέξηται ὅ τι μάλιστα τὸ ἄνθος, καὶ οὕτως βάπτουσι· καὶ\nὃ μὲν ἂν τούτῳ τῷ τρόπῳ βαφῇ, ὁμοῦ τι τὸ βαφὲν καὶ\n\n\n\nἡ φύσις, καὶ οὔτε ἄνευ ῥυμμάτων οὔτε μετὰ ῥομμάτων\nδύναται αὐτῶν τὸ ἄνθος ἀφαιρεῖσθαι· ἃ δʼ ἂν μή,\nοἶσθα οἷα δὴ γίνεται, ἂν μὴ προθεραπεύσας βάπτῃ,\nἔκπλυτα καὶ ἐξίτηλα καὶ οὐ δευσοποιά. τοιοῦτο δὲ κατὰ\nδύναμιν ἐργάζεσθαι ἡγεῖσθαι χρὴ καὶ ἡμᾶς· παιδεύομεν\nγὰρ τοὺς παῖδας ἐν μουσικῇ τε καὶ γυμναστικῇ καὶ\nγράμμασι καὶ γεωμετρίᾳ καὶ ἐν ἀριθμητικῇ, οὐδὲν ἄλλο\nμηχανώμενοι, ἢ ὅπως ἡμεῖς προεκκαθάραντες καὶ προ-\nθεραπεύσαντες ὥσπερ τισὶ στυπτικοῖς τοῖς μαθήμασι\nτούτοις, τοὺς περὶ ἁπάσης ἀρετῆς ἣν ἂν ἐκμανθάνωσιν\nὕστερον λόγους ἐνδείξοιντο ὥσπερ βαφήν, ἵνα δευσο-\nποιὸς αὐτῶν ἡ δόξα γίνοιτο, διὰ τὸ τὴν φύσιν καὶ\nτροφὴν ἐπιτηδείαν ἐσχηκέναι, καὶ μὴ ἐκπλύνῃ αὐτῶν\nτὴν βαφὴν τὰ ῥύμματα ταῦτα, δεινὰ ὄντα ἐκκλύζειν,\nἣ τε ἡδονή, παντὸς στρεβλοῦ δεινοτέρα οὖσα καὶ κοινω-\nνίας, λύπη τε καὶ φόβος καὶ ἐπιθυμία, παντὸς ἄλλου\nῥύμματος.\nκαὶ γὰρ αὖ τὴν φιλοσοφίαν μύησιν φαίη τις ἂν\nἀληθοῦς τελετῆς καὶ τῶν ὄντων ὡς ἀληθῶς μυστηρίων\nπαράδοσιν. μυήσεως δὲ μέρη πέντε. τὸ μὲν προηγού-\nμενον καθαρμός· οὔτε γὰρ ἅπασι τοῖς βουλομένοις μετ-\nουσία μυστηρίων ἐστίν, ἀλλʼ εἰσὶν οὓς αὐτῶν εἴργε-\nσθαι προαγορεύεται, οἷον τοὺς χεῖρας μὴ καθαρὰς καὶ\nφωνὴν ἀξύνετον ἔχοντας, καὶ αὐτοὺς δὲ τοὺς μὴ εἰργο-\nμένους ἀνάγκη καθαρμοῦ τινος πρότερον τυχεῖν. μετὰ\nδὲ τὴν κάθαρσιν δευτέρα ἐστὶν ἡ τῆς τελετῆς παράδοσις·\n\n\n\nτρίτη δὲ 〈ἡ〉 ἐπονομαζομένη ἐποπτεία· τετάρτη δέ, ὃ\nδὴ καὶ τέλος τῆς ἐποπτείας, ἀνάδεσις καὶ στεμμάτων\nἐπίθεσις, ὥστε καὶ ἑτέροις, ἅς τις παρέλαβε τελετάς,\nπαραδοῦναι δύνασθαι, δᾳδουχίας τυχόντα ἱεροφαντίας\nἤ τινος ἄλλης ἱερωσύνης· πέμπτη δὲ ἡ ἐξ αὐτῶν περι-\nγενομένη κατὰ τὸ θεοφιλὲς καὶ θεοῖς συνδίαιτον εὐδαι-\nμονία.κατὰ ταὐτὰ δὴ καὶ ἡ τῶν Πλατωνικῶν λόγων παρ\nδοσις τὸ μὲν πρῶτον ἔχει καθαρμόν τινα, οἷον τὴν ἐν τοῖς\nπροσήκουσι μαθήμασιν ἐκ παίδων συγγυμνασίαν. ὁ μὲν\nγὰρ Ἐμπεδοκλῆςκρηνάωνἀπὸ πέντʼ ἀνιμῶντάφησιν ἀτει-\nρέι χαλκῷ δεῖν ἀπορρύπτεσθαι· ὁ δὲ Πλάτων ἀπὸ πέντε\nμαθημάτων δεῖν φησι ποιεῖσθαι τὴν κάθαρσιν· ταῦτα\nδʼ ἐστὶν ἀριθμητική, γεωμετρία, στερεομετρία, μουσική,\nἀστρονομία. τῇ δὲ τελετῇ ἔοικεν ἡ τῶν κατὰ φιλοσοφίαν\nθεωρημάτων παράδοσις, τῶν τε λογικῶν καὶ πολιτικῶν\nκαὶ φυσικῶν. ἐποπτείαν δὲ ὀνομάζει τὴν περὶ τὰ\nνοητὰ καὶ τὰ ὄντως ὄντα καὶ τὰ τῶν ἰδεῶν πραγ-\nματείαν. ἀνάδεσιν δὲ καὶ κατάστεψιν ἡγητέον τὸ ἐξ\nὧν αὐτός τις κατέμαθεν σἷόν τε γενέσθαι καὶ ἑτέρους\nεἰς τὴν αὐτὴν θεωρίαν καταστῆσαι: πέμπτον δʼ ἂν εἴη\nκαὶ τελεώτατον ἡ ἐκ τούτων περιγενομένη εὐδαιμονία\n\n\n\n\nκαὶ κατʼ αὐτὸν τὸν Πλάτωνα ὁμοίωσις θεῷ κατὰ τὸ\nδυνατόν.\nπολλὰ μὲν οὖν καὶ ἄλλα ἔχοι τις ἂν λέγειν παρα-\nδεικνὺς τὸ τῶν μαθημάτων χρήσιμον καὶ ἀναγκαῖον.\nτοῦ δὲ μὴ δοκεῖν ἀπειροκάλως διατρίβειν 〈ἐν〉 τῷ τῶν\nμαθημάτων ἐπαίνῳ τρεπτέον ἤδη πρὸς τὴν παράδοσιν\nτῶν ἀναγκαίων κατὰ τὰ μαθήματα θεωρημάτων, οὐχ\nὅσα δύναιτο ἂν τὸν ἐντυγχάνοντα ἢ ἀριθμητικὸν τελέως\nἢ γεωμέτρην ἢ μουσικὸν ἢ ἀστρονόμον ἀποφήναι· οὐδὲ\nγάρ ἐστι τοῦτο προηγούμενον ἢ προκείμενον ἅπασι\nτοῖς Πλάτωνι ἐντυγχάνουσι· μόνα δὲ ταῦτα παραδώσο-\nμεν, ὅσα ἐξαρκεῖ πρὸς τὸ δυνηθῆναι συνεῖναι τῶν\nσυγγραμμάτων αὐτοῦ. οὐδὲ γὰρ αὐτὸς ἀξιοῖ εἰς ἔσχατον\nγῆρας ἀφικέσθαι διαγράμματα γράφοντα καὶ μελῳδίαν,\nἀλλὰ παιδικὰ οἴεται ταῦτα τὰ μαθήματα, προπαρα-\nσκευαστικὰ καὶ καθαρτικὰ ὄντα ψυχῆς εἰς τὸ ἐπιτήδειον\nαὐτὴν πρὸς φιλοσοφίαν γενέσθαι. μάλιστα μὲν οὖν\nχρὴ τὸν μέλλοντα οἷς τε ἡμεῖς παραδώσομεν οἷς τε\nΠλάτων συνέγραψεν ἐντεύξεσθαι διὰ γοῦν τῆς πρώτης\nγραμμικῆς στοιχειώσεως κεχωρηκέναι· ῥᾷον γὰρ ἂν\nξυνέποιτο οἷς παραδώσομεν. ἔσται δʼ ὅμως τοιαῦτα\nκαὶ τὰ παῤ ἡμῶν, ὡς καὶ τῷ παντάπασιν ἀμυήτῳ τῶν\nμαθημάτων γνώριμα γενέσθαι.\nπρῶτον δὲ μνημονεύσομεν τῶν ἀριθμητικῶν θεωρη-\nμάτων, οἷς συνέζευκται καὶ τὰ τῆς ἐν ἀριθμοῖς μουσικῆς·\nτῆς μὲν γὰρ ἐνὸργάνοις οὐπαντάπασι προσδεόμεθα, καθα.\nκαὶ αὐτὸς ὁ Πλάτων ἀφηγεῖται λέγων ὡς οὐ χρὴ ὥσπερ\n\n\n\nἐκ γειτόνων φωνὴν θηρευομένους πράγματα παρέχειν\nταῖς χορδαῖς· ὀρεγόμεθα δὲ τὴν ἐν κόσμῳ ἁρμονίαν καὶ\nτὴν ἐν τούτῳ μουσικὴν κατανοῆσαι· ταύτην δὲ οὐχ\nοἷόν τε κατιδεῖν μὴ τῆς ἐν ἀριθμοῖς πρ??τερον θεωρητι-\nκοὺς γενομιένους. διὸ καὶ πέμπτην ὁ Πλάτων φησὶν\nεἶναι τὴν μουσικήν, τὴν ἐν κόσμῳ λέγων, ἥτις ἐστὶν ἐν\nτῇ κινήσει καὶ τάξει καὶ συμφωνίᾳ τῶν ἐν αὐτῷ κινου-\nμένων ἄστρων. ἡμῖν δʼ ἀναγκαῖον δευτέραν αὐτὴν\nτάττειν μετὰ ἀριθμητικὴν καὶ κατʼ αὐτὸν τὸν Πλάτωνα,\nἐπειδὴ οὐδʼ ἡ ἐν κόσμῳ μουσικὴ ληπτὴ ἄνευ τῆς ἐξαριθ-\nμουμένης καὶ νοουμένης μουσικῆς. ὥστε εἰ μὲν συνέ-\nζευκται τῇ περὶ ψιλοὺς ἀριθμοὺς θεωρίᾳ ἡ ἐν ἀριθμοῖς\nμουσική, δευτέρα ἂν ταχθείη πρὸς τὴν τῆς ἡμετέρας\nθεωρίας εὐμάρειαν. πρὸς δὲ τὴν φυσικὴν τάξιν πρώτη\nμὲν ἂν εἴη ἡ περὶ ἀριθμοὺς θεωρία, καλουμένη ἀριθ-\nμητική· δευτέρα δὲ ἡ περὶ τὰ ἐπίπεδα, καλουμένη γεω-\nμετρία· τρίτη δὲ ἡ περὶ τὰ στερεά, ἥτις ἐστὶ στερεομε-\nτρία· τετάρτη 〈δὲ〉 ἡ περὶ τὰ κινούμενα στερεά, ἥτις\nἐστὶν ἀστρονομία. ἡ δὲ τῆς τῶν κινήσεων καὶ διαστη-\nμάτων ποιὰ σχέσις ἐστὶ μουσική, ἥτις οὐχ οἵα τέ ἐστι\nληφθῆναι μὴ πρότερον ἡμῶν αὐτὴν ἐν ἀριθμοῖς κατα-\nνοησάντων· διὸ πρὸς τήν ἡμετέραν θεωρίαν μετʼ ἀριθ-\nμητικὴν τετάχθω ἡ ἐν ἀριθμοῖς μουσική, ὡς δὲ πρὸς τὴν\nφύσιν πέμπτη 〈ἡ〉 τῆς τοὺ κόσμον ἁρμονίας θεωρη-\nτικὴ μουσική. κατὰ δὴ τοὺς Πυθαγορικοὺς πρεσβευτέα\n\n\n\n\nτὰ τῶν ἀριθμῶν ὡς ἀρχὴ καὶ πηγὴ καὶ ῥίζα τῶν\nπάντων.\nἀριθμός ἐστι σύστημα μονάδων, ἢ προποδισμὸς\nπλήθους ἀπὸ μονάδος ἀρχόμενος καὶ ἀναποδισμὸς εἰς\nμονάδα καταλήγων. μονὰς δέ ἐστι περαίνουσα ποσότης\n[ἀρχὴ καὶ στοιχεῖον τῶν ἀριθμῶν], ἥτις μειουμένου\nτοῦ πλήθους κατὰ τὴν ὑφαίρεσιν τοῦ παντὸς ἀριθμοῦ\nστερηθεῖσα μονήν τε καὶ στάσιν λαμβάνει. οὐ γὰρ οἷόν\nτε περαιτέρω γενέσθαι τὴν τομήν· καὶ γὰρ ἐὰν εἰς μόρια\nδιαιρῶμεν τὸ ἓν ἐν αἰσθητοῖς, ἔμπαλιν πλῆθος γενή-\nσεται τὸ ἓν καὶ πολλὰ, καὶ καταλήξει εἰς ἓν κατὰ τὴν\nὑφαίρεσιν ἑκάστου τῶν μορίων· κἂν ἐκεῖνο πάλιν εἰς\nμόρια διαιρῶμεν, πλῆθός τε τὰ μόρια γενήσεται καὶ ἡ\nκατάληξις καθʼ ὑφαίρεσιν ἑκάστου τῶν μορίων εἰς ἕν.\nὥστε ἀμέριστον καὶ ἀδιαίρετον τὸ ἓν ὡς ἕν. καὶ γὰρ\nὁ μὲν ἄλλος ἀριθμὸς διαιρούμενος ἐλαττοῦται καὶ διαι-\nρεῖται εἰς ἐλάττονα αὐτοῦ μόρια, οἷον τὰ Ϛʹ εἰς τὰ γʹ\nκαὶ γʹ δʹ καὶ βʹ ἢ εʹ καὶ α΄. τὸ δὲ ἓν ἂν μὲν ἐν\nαἰσθητοῖς διαιρῆται, ὡς μὲν σῶμα ἐλαττοῦται καὶ διαι-\nρεῖται εἰς ἐλάττονα αὐτοῦ μόρια τῆς τομῆς γινομένης,\nὡς δὲ ἀριθμὸς αὔξεται· ἀντὶ γὰρ ἑνὸς γίνεται πολλά.\nὥστε καὶ κατὰ τοῦτο ἀμερὲς τὸ ἕν. οὐδὲν γὰρ διαιρού-\nμενον εἰς μείζονα ἑαυτοῦ μόρια διαιρεῖται· τὸ δὲ 〈ἓν〉\n\n\n\nδιαιρούμενον καὶ εἰς μείζονα τοῦ ὅλου μόρια ὡς ἐν\nἀριθμοῖς διαιρεῖται καὶ 〈εἰς〉 ἴσα τῷ ὅλῳ· οἷον τὸ ἓν\nτὸ ἐν αἰσθητοῖς ἂν εἰς ἓξ διαιρεθῇ, εἰς ἴσα μὲν τῷ ὅλῳ\nὡς ἀριθμὸς διαιρεθήσεται αʹ αʹ αʹ αʹ αʹ αʹ, εἰς μείζονα\nδὲ τοῦ ὅλον ὡς ἀριθμὸς εἰς δʹ καὶ βʹ· τὰ γὰρ βʹ καὶ\nδʹ ὡς ἀριθμοὶ πλείονα τοῦ ἑνός. ἀδιαίρετος ἄρα ἡ\nμονὰς ὡς ἀριθμός. καλεῖται δὲ μονὰς ἤτοι ἀπὸ τοῦ\nμένειν ἄτρεπτος καὶ μὴ ἐξίστασθαι τῆς ἑαυτῆς φύσεως·\nὁσάκις γὰρ ἂν ἐφʼ ἑαυτὴν πολλαπλασιάσωμεν τὴν μο-\nνάδα, μένει μονάς· καὶ γὰρ ἅπαξ ἓν ἔν, καὶ μέχρις\nἀπείρου ἐὰν πολλαπλασιάζωμεν τὴν μονάδα, μένει\nμονάς. ἢ ἀπὸ τοῦ διακεκρίσθαι καὶ μεμονῶσθαι ἀπὸ\nτοῦ λοιποῦ πλήθους τῶν ἀριθμῶν καλεῖται μονάς. ᾗ\nδὲ διενήνοχεν ἀριθμὸς καὶ ἀριθμητόν, ταύτῃ καὶ μονὰς\nκαὶ ἕν. ἀριθμὸς μὲν γάρ ἐστι τὸ ἐν νοητοῖς ποσόν,\nοἷον αὐτὰ εʹ καὶ αὐτὰ ί, οὐ σώμιατά τινα οὐδὲ αἰσθητά,\nἀλλὰ νοητά· ἀριθμητὸν δὲ το ἐν αἰσθητοῖς ποσόν, ὡς\nἵπποι έ, βόες εʹ, ἄνθρωποι έ. καὶ μονὰς τοίνυν ἐστὶν\nἡ τοῦ ἑνὸς ἰδέα ἡ νοητή, ἣ ἐστιν ἄτομος· ἓν δὲ τὸ ἐν\nαἰσθητοῖς καθʼ ἑαυτὸ λεγόμενον, οἷον εἷς ἵππος, εἷς\nἄνθρωπος. ὥστʼ εἴη ἂν ἀρχὴ τῶν μὲν ἀριθμῶν ἡ μονάς,\nτῶν δὲ ἀριθμητῶν τὸ ἓν· καὶ τὸ ἓν ὡς ἐν αἰσθητοῖς\n\n\n\nτέμνεσθαί φασιν εἰς ἄπειρον, οὐχ ὡς ἀριθμὸν οὐδὲ. ὡς\nἀρχὴν ἀριθμοῦ, ἀλλʼ ὡς αἰσθητόν. ὥστε ἡ μὲν μονὰς\nνοητὴ οὖσα ἀδιαίρετος, τὸ δὲ ἓν ὡς αἰσθητὸν εἰς ἄπειρον\nτμητόν. καὶ τὰ ἀριθμητὰ τῶν ἀριθμῶν εἴη ἂν διαφέ-\nροντα τῷ τὰ μὲν σώόματα εἶναι, τὰ δὲ ἀσώματα. ἀπλῶς\nδὲ ἀρχὰς ἀριθμῶν οἱ μὲν ὕστερόν φασι τήν τε μονάδα\nκαὶ τὴν δυάδα, οἱ δὲ ἀπὸ Πυθαγόρου πάσας κατὰ τὸ\nἑξῆς τὰς τῶν ὅρων ἐκθέσεις, διʼ ὧν ἄρτιοί τε καὶ περιτ-\nτοὶ νοοῦνται, οἷον τῶν ἐν αἰσθητοῖς τριῶν ἀρχὴν τὴν\nτριάδα καὶ τῶν ἐν αἰσθητοῖς τεσσάρων πάντων ἀρχὴν\nτὴν τετράδα καὶ ἐπὶ τῶν ἄλλων ἀριθμῶν κατὰ ταὐτά.\nοἱ δὲ καὶ αὐτῶν τούτων ἀρχὴν τὴν μονάδα φασὶ καὶ\nτὸ ἓν πάσης ἀπηλλαγμένον διαφορᾶς ὡς ἐν ἀριθμοῖς,\nμόνον αὐτὸ ἕν, οὐ τὸ ἕν, τουτέστιν οὐ τόδε τὸ ποιὸν\nκαὶ διαφοράν τινα πρὸς ἕτερον ἓν προσειληφός, ἀλλʼ\nαὐτὸ καθʼ αὐτὸ ἕν. οὕτω γὰρ ἂν ἀρχή τε καὶ μέτρον\nεἴη τῶν ὑφʼ ἑαυτὸ ὄντων, καθὸ ἕκαστον τῶν ὄντων ἓν\nλέγεται, μετασχὸν τῆς πρώτης τοῦ ἑνὸς οὐσίας τε καὶ\nἰδέας. Ἀρχύτας δὲ καὶ Φιλόλαος ἀδιαφόρως τὸ ἓν καὶ\nμονάδα καλοῦσι καὶ τὴν μονάδα ἕν. οἱ δὲ πλεῖστοι\nπροστιθέασι τῷ μονάδα αὐτὴν τὴν πρώτην μονάδα, ὡς\nοὕσης τινὸς οὐ πρώτης μονάδος, ἣ ἐστι κοινότερον καὶ\nαὐτὴ μονὰς καὶ ἕν — λέγουσι δὴ καὶ τὸ ἕν —, τουτ-\n\n\n\n\nέστιν ἡ πρώτη καὶ νοητὴ οὐσία τοῦ ἑνός, ἑκάστου τῶν\nπραγμάτων παρέχουσα ἔν· μετοχῇ γὰρ αὐτῆς ἕκαστον\nἓν καλεῖται. διὸ καὶ τοὔνομα αὐτοῦ οὐδὲν παρεμφαίνει\nτί ἓν καὶ τίνος γένους, κατὰ πάντων δὲ κατηγορεῖται,\n[ὥστε καὶ ἡ μονὰς καὶ ἕν ἐστι,] κἂν τὰ μὲν νοητὰ καὶ\nπαραδείγματαμηδὲν ἀλλήλων διαφέροντα, τὰ δὲαίσθητά.\nἔνιοι δὲ ἑτέραν διαφορὰν τῆς μονάδος καὶ τοῦ ἑν??ς\nπαρέδοσαν. τὸ μὲν γὰρ ἓν οὔτε κατʼ οὐσίαν ἀλλοιοῦται,\nοὔτε τῇ μονάδι καὶ τοῖς περιττοῖς αἴτιόν ἐστι τοῦ μὴ\nἀλλοιοῦσθαι κατʼ οὐσίαν, οὔτε κατὰ ποιότητα, αὐτὸ\nγὰρ μονάς ἐστι καὶ οὐχ ὥσπερ αἱ μονάδες πολλαί, οὔτε\nκατὰ τὸ ποσόν· οὐδὲ γὰρ συντίθεται ὥσπερ αἰ μονάδες\nἄλλῃ μονάδι· ἓν γάρ ἐστι καὶ οὐ πολλά, διὸ καὶ ἑνικῶς\nκαλεῖται ἕν. καὶ γὰρ εἰ παρὰ Πλάτωνι ἑνάδες εἴρηνται\nἐν Φιλήβῳ, οὐ παρὰ τὸ ἓν ἐλέχθησαν, ἀλλὰ παρὰ τὴν\nἑνάδα, ἥτις ἐστὶ μονὰς μετοχῇ τοῦ ἑνός. κατὰ πάντα\nδὴ ἀμετάβλητον τὸ ἓν τὸ ὡρισμένον τοῦτο ἐν τῇ μονάδι.\nὥστε διαφέροι ἂν τὸ ἓν τῆς μονάδος, ὅτι τὸ μέν ἐστιν\nὡρισμένον καὶ πέρας, αἱ δὲ μονάδες ἄπειροι καὶ ἀόριστοι.\nτῶν δὲ ἀριθμῶν ποιοῦνται τὴν πρώτην τομὴν εἰς\nδύο· τοὺς μὲν γὰρ αὐτῶν ἀρτίους, τοὺς δὲ περιττούς\nφασι. καὶ ἄρτιοι μέν εἰσιν οἱ ἐπιδεχόμενοι τὴν εἰς ἴσα\nδιαίρεσιν, ὡς ἡ δυάς, ἡ τετράς· περισσοὶ δὲ οἱ εἰς ἄνισα\nδιαιρούμενοι, οἷον ὁ εʹ, ὁ ζ΄. πρώτην δὲ τῶν περισσῶν\nἔνιοι ἔφασαν τὴν μονάδα. τὸ γὰρ ἄρτιον τῷ περισσῷ\nἐναντίον· ἡ δὲ μονὰς ἤτοι περιττόν ἐστιν ἢ ἄρτιον· καὶ\n\n\n\nἄρτιον μὲν οὐκ ἂν εἴη· οὐ γὰρ ὅπως εἰς ἴσα, ἀλλʼ οὐδὲ\nὅλως διαιρεῖται· περιττὴ ἄρα ἡ μονὰς. κἂν ἀρτίφ δὲ\nἄρτπον προσθῇς, τὸ πᾶν γίνεται ἄρτιον· μονὰς δὲ ἀρτίῳ\nπροστιθεμένη τὸ πᾶν περιττὸν ποιεῖ· οὐκ ἄρα ἄρτιον\nἡ μονὰς ἀλλὰ περιττόν. Ἀριστοτέλης δὲ ἐν τῷ Πυθα-\nγορικῷ τὸ ἕν φησιν ἀμφοτέρων μετέχειν τῆς φύσεως·\nἀρτίῳ μὲν γὰρ προστεθὲν περιττὸν ποιεῖ, περιττῷ δὲ\nἄρτιον, ὃ οὐκ ἂν ἡδύνατο, εἰ μὴ ἀμφοῖν τοῖν φυσέοιν\nμετεῖχε· διὸ καὶ ἀρτιοπέριττον καλεῖσθαι τὸ ἕν. συμ-\nφέρεται δὲ τούτοις καὶ Ἀρχίας. περιττοῦ μὲν οὖν\nπρώτη ἰδέα ἐστὶν ἡ μονάς, καθάπερ καὶ ἐν κόσμῳ τῷ\nὡρισμένῳ καὶ τεταγμένῳ τὸ περιττὸν προσαρμόζουσιν·\nἀρτίου δὲ πρώτη ἰδέα ἡ ἀόριστος δυάς, καθὰ καὶ ἐν\nκόσμῳ τῷ ἀορίστῳ καὶ ἀγνώύστῳ καὶ ἀτάκτῳ τὸ ἄρτιον\nπροσαρμόττουσι. διὸ καὶ ἀόριστος καλεῖται ἡ δυάς,\nἐπειδὴ οὐκ ἔστιν ὥσπερ ἡ μονὰς ὡρισμένη. οἱ δʼ ἐξῆς\nἑπόμενοι τούτοις ὅροι ἀπὸ μονάδος ἐκτιθέμενοι τὰ αὐτὰ\nαὔξονται μὲν τῇ ἴσῃ ὑπεροχῇ· μονάδι γὰρ ἕκαστος αὐ-\nτῶν τοῦ προτέρου πλεονάζει· αὐξόμενοι δὲ τοὺς λόγους\nτῆς πρὸς ἀλλήλους σχέσεως αὐτῶν μειοῦσιν. οἷον ἐκτε-\nθέντων ἀριθμῶν αʹβʹ γʹ δ εʹ Ϛʹ ὁ μὲν τῆς δυάδος λόγος\nπρὸς τὴν μονάδα ἐστὶ διπτλάσιος, ὁ δὲ τῆς τριάδος πρὸς\nτὴν δυάδα ἡμιόλιος, ὁ δὲ τῆς τετράδος πρὸς τὴν τριάδα\nἐπίτριτος, ὁ δὲ τῆς πεντάδος πρὸς τὴν τετράδα ἐπιτέ.\nταρτος, ὁ δὲ τῆς ἑξάδος πρὸς τὴν πεντάδα ἐπίπεμπτος.\nἔστι δʼ ἐλάττων λόγος ὁ μὲν ἐπίπεμπτος τοῦ ἐπιτετάρτου,\n\n\n\nὁ δὲ ἐπιτέταρτος τοὺ ἐπιτρίτου, ὁ δὲ ἐπίτριτος 〈τοῦ〉\nἡμιολίου, ὁ δὲ ἡμιόλιος τοῦ διπλασίου· καὶ ἐπὶ τῶν\nλοιπῶν δὲ ἀριθμῶν ὁ αὐτὸς λόγος. ἐναλλὰξ δʼ εἰσὶν\nἀλλήλοις οἵ τε ἄρτιοι καὶ οἱ περιττοὶ παρʼ ἕνα θεω-\nρούμενοι.\nτῶν δὲ ἀριθμῶν οἱ μὲν πρῶτοι καλοῦνται ἁπλῶς\nκαὶ ἀσύνθετοι, οἱ δὲ πρὸς ἀλλήλους πρῶτοι καὶ οὐχ\nἁπλῶς, οἱ δὲ σύνθετοι ἀπλῶς, οἱ δὲ πρὸς αὑτοὺς σύν-\nθετοι. πρῶτοι μὲν ἀπλῶς καὶ ἀσύνθετοι οἱ ὑπὸ μηδε-\nνὸς μὲν ἀριθμοῦ, ὑπὸ μόνης δὲ μονάδος μετρούμενοι,\nὡς ὁ γʹ εʹ ζʹ ιαʹ ιγʹ ιζʹ καὶ οἱ τούτοις ὅμοιοι. λέγονται\nδὲ οἱ αὐτοὶ οὗτοι γραμμικόὶ καὶ εὐθυμετρικοὶ διὰ τὸ\nκαὶ τὰ μήκη καὶ τὰς γραμμὰς κατὰ μίαν διάστασιν θεω-\nρεῖσθει· καλοῦνται δὲ καὶ περισσάκις περισσοί· ὥστε ὀνο-\nμάζεσθαι αὐτοὺς πενταχῶς, πρώτους, ἀσυνθέτους, γραμ-\nμικούς, εὐθυμετρικούς, περισσάκις περισσούς. μόνον δὲ\nοὕτως καταμετροῦνται. τὰ γὰρ τρία οὐκ ἂν ὑπʼ ἄλλου\nκαταμετρηθείη ἀριθμοῦ ὥστε γεννηθῆναι ἐκ τοῦ πολλα-\nπλασιασμοῦ αὐτῶν, ἢ ὑπὸ μόνης μονάδος· ἅπαξ γὰρ\nτρία τρία. ὁμοίως δὲ καὶ ἅπαξ εʹ εʹ, καὶ ἅπαξ ζʹ ζʹ, καὶ\nἅπαξ ιαʹ ιά. διὸ καὶ περισσάκις περισσοὶ κέκληνται· οἵ\nτε γὰρ καταμετρούμιενοι περισσοὶ ἣ τε καταμετροῦσα\nαὐτοὺς μονὰς περισσή. διὸ καὶ πρῶτοι καὶ ἀσύνθετοι\nμόνοι οἱ περισσοί. οἱ γὰρ ἄρτιοι οὔτε πρῶτοι οὔτε ἀσύν-\nθετοι οὔτε ὑπὸ μόνης μονάδος μετρούμενοι, ἀλλὰ καὶ ὑπʼ\n\n\n\nἄλλων ἀριθμῶν· οἷον τετρὰς μὲν ὑπὸ δυάδος· δὶς γὰρ βʹ\nδʹ ἑξὰς δὲ ὑπὸ δυάδος καὶ τριάδος· δὶς γὰρ γʹ Ϛʹ καὶ τρὶς\nβʹ Ϛʹ· καὶ οἱ λοιποὶ ἄρτιοι κατὰ τὰ αὐτὰ ὑπό τινων μει-\nζόνων τῆς μονάδος ἀριθμῶν καταμετροῦνται, πλὴν τῆς\nδυάδος. ταύτῃ γὰρ μόνῃ συμβέβηκεν, ὅπερ καὶ ἐνίοις\nτῶν περισσῶν, τὸ ὑπὸ μονάδος μετρεῖσθαι μόνον· ἅπαξ\nγὰρ βʹ βʹ· διὸ καὶ περισσοειδὴς εἴρηται ταὐτὸ τοῖς περι-\nσσοῖς πεπονθυῖα. πρὸς ἀλλήλους δὲ λέγονται πρῶτοι ἀριθ-\nμοὶ καὶ οὐ καθʼ αὐτοὺς οἱ κοινῷ μέτρῳ μετρούμενοι τῇ\nμονάδι, κἂν ὑπʼ ἄλλων τινῶν ἀριθμῶν ὡς πρὸς ἑαυ-\nτοὺς καταμετρῶνται. οἷον ?? ηʹ μετρεῖται μὲν καὶ ὑπὸ\nτῶν βʹ καὶ δʹ, καὶ ὁ θʹ ὑπὸ τῶν γʹ, καὶ ὁ ι ὑπὸ τῶν β΄\nκαὶ έ· ἔχουσι δὲ καὶ κοινὸν μέτρον καὶ πρὸς ἀλλήλους\nκαὶ πρὸς τοὺς καθ’ ἑαυτοὺς πρώτους τὴν μονάδα· καὶ γὰρ\nἅπαξ γʹ γʹ καὶ ἅπαξ η΄ ηʹ καὶ ἅπαξ θ θ΄ καὶ ἅπαξ ί ί.\nσύνθετοι δέ εἰσι πρὸς ἑαυτοὺς οἱ ὑπό τινος ἐλάτ-\nτονος ἀριθμοῦ μετρούμενοι, ὡς ὁ Ϛʹ ὑπὸ δυάδος καὶ\nτριάδος. πρὸς ἀλλήλους δὲ σύνθετοι οἱ κοινῷ ᾡτινιοῦν\nμέτρῳ μετρούμενοι· ὡς ὁ ηʹ καὶ ὁ Ϛʹ [καὶ ὁ θʹ]· κοινὸν\nγὰρ ἔχουσι μέτρον δυάδα [καὶ τριάδα]· δὶς γὰρ γʹ Ϛʹ καὶ\nθὲς δʹ ηʹ [καὶ τρὶς γʹ θʹ]· 〈καὶ ὁ ϛʹ καὶ ὁ θʹ〉 κοινὸν\nγὰρ αὐτῶν μέτρον ἡ τρίας· καὶ γὰρ τρὶς βʹ ϛʹ καὶ τρὶς\nγʹ θ΄. οὔτε δὲ ἡ μονὰς ἀριθμὸς, ἀλλὰ ἀρχὴ ἀριθμοῦ,\nοὔτε ἡ ἀόριστος δυάς, πρώτη οὖσα ἑτερότης μονάδος\nκαὶ μηδὲν αὐτῆς ἐν ἀρτίοις ἀρχικώτερον ἔχουσα. τῶν\nδὲ συνθέτων τοὺς μὲν ὑπὸ δύο ἀριθμῶν περιεχομένους\nκαλοῦσιν ἐπιπέδους, ὡς κατὰ δύο διαστάσεις θεωρου-\n\n\n\n\nμένους καὶ οἷον ὑπὸ μήκους καὶ πλάτους περιεχομένους,\nτοὺς δὲ ὑπὸ τριῶν στερεούς, ὡς καὶ τὴν τρίτην διάστα-\nσιν προσειληφότας. περιοχὴν δὲ καλοῦσιν ἀριθμῶν τὸν\nδιʼ ἀλλήλων αὐτῶν πολυπλασιασμόν.\nτῶν δὲ ἀρτίων οἱ μέν εἰσιν ἀρτιάκις ἄρτιοι, οἱ δὲ\nκεριττάκις ἄρτιοι, οἱ δὲ ἀρτιοπέριττοι. ἀρτιάκις μὲν ἄρ-\nτιοι [τὸ σημεῖον τοῦτό ἐστιν] οἷς τρία συμβέβηκεν, ἓν\nτὸ ὑπὸ δύο ἀρτίων ἐπʼ ἀλλήλους πολυπλασιασθέντων\nγεγενῆσθαι, δεύτερον τὸ πάντα ἄρτια ἔχειν τὰ μέρη\nμέχρι τῆς εἰς μονάδα καταλήξεως, τρίτον τὸ μηδὲν αὐ-\nτῶν μέρος ὁμώνυμον εἶναι περιττῷ· ὁποῖοί εἰσιν ὁ λβ΄\nξδʹ ρκηʹ καὶ οἱ ἀπὸ τούτων ἑξῆς κατὰ τὸ διπλάσιον\nλαμβανόμενοι. τὰ γὰρ λβʹ γέγονε μὲν ἔκ τε δʹ καὶ ηʹ,\nἅ ἐστιν ἄρτια· μέρη δὲ αὐτῶν πάντα ἄρτια, ἥμισυ ιϛʹ,\nτέταρτον ὁ ηʹ, ὄγδοον ὁ δʹ· αὐτά τε τὰ μόρια ὁμώνυμα\nἀρτίοις, τό τε ἥμισυ ὡς ἐν δυάδι θεωρούμενον καὶ\nτέταρτον καὶ ὄγδοον. ὁ δὲ αὐτὸς λόγος καὶ ἐπὶ τῶν\nλοιπῶν ὁμοίως ἀριθμῶν.\nἀρτιοπέριττοι δέ εἰσιν οἱ ὑπὸ δυάδος καὶ περιττοῦ\nοὑτινοσοῦν μετρούμενοι, οἵτινες ἐκ παντὸς περιττὰ μέρη\nἔχουσι τὰ ἡμίσεα κατὰ τὴν εἰς ἴσα διαίρεσιν· ὡς τὰ δὶς\nζ΄ ιδ΄. ἀρτιάκις μὲν γὰρ οὗτοι καλοῦνται περιττοί, ἐπεὶ\nὑπὸ τῆς δυάδος ἀρτίας οὔσης μετροῦνται καὶ περισσοῦ\nτινος, ὁ μὲν δύο τοῦ ἑνός, ὁ δὲ ϛʹ τοῦ γʹ, ὁ δὲ ιʹ τοῦ\nε΄, ὁ δὲ ιδʹ τοῦ ζ΄. διαιροῦνται δὲ οὗτοι τὴν πρώτην\n\n\n\n\n\nδιαίρεσιν εἰς περιττόν, μετὰ δὲ τὴν πρώτην εἰς ἴσα\nδιαίρεσιν οὐκ ἔτι διαιροῦνται. τῶν γὰρ ϛ΄ τὰ μὲν γ΄\nἥμισυ, τὰ δὲ γ΄ οὐκ ἔτι εἰς ἴσα διαιρεῖται· μονὰς γὰρ\nἀδιαίρετος.\nπερισσάκις δὲ ἄρτιοί εἰσιν ὧν ὁ πολλαπλασιασμὸς\nἐκ δυεῖν ὡντινωνοῦν περισσοῦ καὶ ἀρτίου γίνεται, καὶ\nπολλαπλασιασθέντες εἰς ἴσα μὲν ἄρτια μέρη δίχα διαι-\nροῦνται, κατὰ δὲ τὰς πλείους διαιρέσεις ἃ μὲν ἄρτια\nμέρη, ἃ δὲ περισσὰ ἔχουσιν· ὡς ὁ ιβ΄ καὶ κ΄· τρὶς γὰρ\nδ΄ ιβ΄, καὶ πεντάκις δ΄ κ΄· καὶ τὰ μὲν ιβ΄ διχῆ διαιρεῖ-\nται 〈εἰς〉 ϛ΄ καὶ ϛ΄, τριχῇ δὲ εἰς δ΄ καὶ δ΄ καὶ δ΄, τετραχῆ\nδὲ εἰς τετράκις γ΄· τὰ δὲ κ΄ διχῆ μὲν εἰς ι΄, τετραχῆ δὲ\nεἰς ε΄, πενταχῆ δὲ εἰς δ΄.\nἔτι τῶν συνθέτων ἀριθμῶν οἱ μὲν ἰσάκις ἴσοι εἰσὶ\nκαὶ τετράγωνοι καὶ ἐπίπεδοι, ἐπειδὰν ἴσος ἐπὶ ἴσον\nπολλαπλασιασθεὶς γεννήσῃ τινὰ ἀριθμόν, [ὁ γεννηθεὶς\nἰσάκις τε ἴσος καὶ τετράγωνός ἐστιν] ὡς ὁ δ΄, ἔστι γὰρ\nδὶς β΄, καὶ ὁ θ΄, ἔστι γὰρ τρὶς γ΄· οἱ δὲ ἀνισάκις ἄνι-\nσοι, ἐπειδὰν ἄνισοι ἀριθμιοὶ ἐπʼ ἀλλήλους πολλαπλα-\nσιασθῶσιν, ὡς ὁ ϛ΄· ἔστι γὰρ δὶς γ΄ ϛ΄.\nτούτων δὲ ἑτερομήκεις μέν εἰσιν οἱ τὴν ἑτέραν\nπλευρὰν τῆς ἑτέρας μονάδι μείζονα ἔχοντες. ἔστι δὲ ὁ\nτοῦ περισσοῦ ἀριθμοῦ μονάδι πλεονάζων καὶ ἄρτιος·\n\n\n\n\nδιὸ μόνον ἄρτιοι οἱ ἑτερομήκεις. ἡ γὰρ ἀρχὴ τῶν\nἀριθμῶν, τουτέστιν ἡ μονάς, περισσὴ οὖσα τὴν ἑτερό-\nτητα ζητοῦσα τὴν δυάδα ἑτερομήκη τῷ αὐτῆς διπλα-\nσιασμῷ ἐποίησε, καὶ διὰ τοῦτο ἡ δυὰς τῆς μονάδος\nἑτερομήκης οὖσα καὶ μονάδι ὑπερέχουσα τοὺς ἀρτίους\nἀριθμοὺς τῶν περισσῶν ἑτερομήκεις ποιεῖ μονάδι ὑπερ-\nἐχοντας. γεννῶνται δὲ διχῶς, ἔκ τε πολλαπλασιασμοῦ\nκαὶ ἐπισυνθέσεως. ἐκ μὲν ἐπισυνθέσεως οἱ ἄρτιοι τοῖς\nἐφεξῆς ἐπισυντιθέμενοι τοὺς ἀπογεννωμένους ποιοῦσιν\nἑτερομήκεις. οἷον ἐκκείσθωσαν ἄρτιοι κατὰ τὸ ἑξῆς βʹ\nδʹ ςʹ ηʹ ι ιβʹ ιδʹ ιςʹ ιηʹ· γίνονται δὲ κατʼ ἐπισύνθεσιν\nβʹ καὶ δ΄ ϛʹ, ϛʹ καὶ ϛʹ ιβ, ιβʹ καὶ ηʹκ΄, κʹ καὶ ι΄λ΄· ὥστε\nεἶεν ἂν οἱ γεγεννημένοι ἑτερομήκεις ϛʹ ιβʹ κʹ λ΄. ὁ δὲ\nαὐτὸς λόγος καὶ ἐπὶ τῶν ἑξῆς. κατὰ δὲ πολλαπλασια-\nσμὸν οἱ αὐτοὶ ἑτερομήκεις γεννῶνται τῶν ἐφεξῆς ἀρτίων\nτε καὶ περιττῶν τοῦ πρώτου ἐπὶ τὸν ἑξῆς πολλαπλασια-\nζομένου· οἷον αʹ βʹ γʹ δʹ εʹ ϛʹ ζ ηʹ θʹ ιʹ ἅπαξ μὲν γὰρ\nβʹ β΄, θὶς δὲ γʹ ϛ΄, τρὶς 〈δὲ〉 δʹ ιβ΄, τετράκις δὲ εʹ κ΄,\nπεντάκις δὲ ϛʹ λ΄· καὶ ἐπὶ τῶν ἑξῆς ὁ αὐτὸς λόγος. ἑτε-\nρομήκεις δὲ οἱ τοιοῦτοι κέκληνται, ἐπειδὴ πρώτην ἑτε-\nρότητα τῶν πλευρῶν ἡ προσθήκη τῇ ἑτέρᾳ πλευρᾷ τῆς\nμονάδος ποιεῖ.\nπαραλληλόγραμμοι δέ εἰσιν ἀριθμοὶ οἱ δυάδι ἢ\nκαὶ μείζονι ἀριθμῷ τὴν ἑτέραν πλευρὰν τῆς ἑτέρας\n\n\n\n\n\nὑπερέχουσαν ἔχοντες, ὡς ὁ δὶς δʹ καὶ ὁ τετράκις ϛʹ καὶ\nὁ ἑξάκις ηʹ καὶ ὁ ὀκτάκις ι΄, οἵτινές εἰσιν ὁ ηʹ κδʹ μηʹ π΄.\nτετράγωνοί εἰσιν οἱ ἐκ τῶν κατὰ τὸ ἑξῆς περισσῶν\nἐπισυντιθεμένων ἀλλήλοις γεννώμενοι. οἷον ἐκκείσθω-\nσαν ἐφεξῆς περισσοὶ αʹ γʹ εʹ ζ θʹ ια ἓν καὶ γʹ δʹ, ὅς\nἐστι τετράγωνος, ἰσάκις γάρ ἐστιν ἴσος, τουτέστι δὶς βʹ\nδʹ δʹ καὶ εʹ θʹ, ὸς καὶ αὐτὸς τετράγωνος· ἔστι γὰρ τρὶς\nγʹ θʹ· θʹκαὶ ζ ιϛ΄, ὃς καὶ αὐτὸς τετράγωνός ἐστι· τετράκις\nγὰρ δ ιςʹ ιςʹ καὶ θʹ κε΄, ὃς καὶ αὐτὸς τετράγωνός ἐστι καὶ\nἰσάκις ἴσος· ἔστι γὰρ πεντάκις εʹ κε΄· καὶ μέχρις ἀπείρου\nὁ αὐτὸς λόγος. κατὰ μὲν οὖν ἐπισύνθεσιν οὕτως γεννῶν-\nται οἱ τετράγωνοι, τῶν ἐφεξῆς περισσῶν τῷ γεννωμένῳ\nἀπὸ μονάδος τετραγώνῳ προστιθεμένων· κατὰ πολλαπλα-\nσιασμιὸν δέ, ἐπειδὰν ὁστισοῦν ἀριθμὸς ἐφʼ ἑαυτὸνπολλα-\nπλασιασθῇ, οἷον δὶς βʹ δʹ, τρὶς γʹ θʹ, τετράκις δʹ ιϛ΄.\nοἱ μὲν οὖν τετράγωνοι πάντες τοὺς ἐτερομιήκεις\nπεριλαμβάνουσι κατὰ τὴν γεωμετρικὴν ἀναλογίαν καὶ\nμέσους αὐτοὺς ποιοῦσι [τουτέστι τοὺς μονάδι μείζονας\nτὴν ἑτέραν πλευρὰν τῆς ἑτέρας ὑπερέχοντας]· οἱ δὲ\nἑτερομήκεις οὐκ ἔτι τοὺς τετραγώνους περιλαμβάνουσιν\nὡς μέσους εἶναι κατὰ ἀναλογίαν. οἷον αʹ βʹ γʹ δʹ εʹ,\nοὖτοι τῷ μὲν ἰδίῳ πλήθει πολλαπλασιαζόμενοι ποιοῦσι\nτετραγώνους· ἅπαξ τε γὰρ αʹ αʹ καὶ δὶς βʹ δʹ καὶ τρὶς\nγʹ θʹ καὶ τετράκις δʹ ιϛʹ καὶ πεντάκις εʹ κε· καὶ οὐκ\nἐκβαίνουσι τῶν ἰδίων ??ρων· ἣ τε γὰρ δυὰς ἑαυτὴν\n\n\n\n\nἐδύασε καὶ ἡ τριὰς ἑαυτὴν ἐτρίασεν, ὥστε εἶεν ἂν τε-\nτράγωνοι οἱ ἑξῆς αʹ δʹ θʹ ιςʹ κε΄. μέσους δὲ ἔχουσι τοὺς\nἑτερομήκεις οὕτως. τετράγωνοι δύο ἐφεξῆς ὅ τε αʹ καὶ\nδʹ· τούτων μέσος ἑτερομήκης ὁ β΄· κείσθωσαν δὴ αʹ βʹ\nδ΄· μέσος γίνεται ὁ βʹ, τῷ αὐτῷ λόγῳ τῶν ἄκρων τοῦ\nμὲν ὑπερέχων, ὑφʼ οὐ δὲ ὑπερεχόμενος· τοῦ μὲν γὰρ\nἑνὸς τὰ βʹ διπλάσια, τῶν δὲ βʹ τὰ δʹ. πάλιν τετράγω-\nνοι μὲν ὁ δʹ κἰαὶ θʹ· μέσος δὲ αὐτῶν ἑτερομήκης ὁ ϛʹ·\nκείσθωσαν δὴ δʹ ϛʹ θʹ· μέσος ὁ ϛʹ, τῷ αὐτῷ λόγῳ τῶν\nἄκρων τοῦ μὲν [γὰρ] ὑπερέχων, ὑφʼ οὗ δὲ ὑπερεχόμε-\nνος· τῶν μὲν γὰρ δʹ τὰ ϛʹ ἡμιόλια, τῶν δὲ ϛʹ τὰ θ΄. ὁ\nδὲ αὐτὸς λόγος καὶ ἐπὶ τῶν ἑξῆς. οἱ δὲ ἑτερομήκεις,\nὑπὸ τῶν τ μονάδι ὑπερεχόντων πολλαπλασιαζόμενοι,\nοὔτε μένουσιν ἐν τοῖς ἰδίοις ὅροις οὔτε περιέχουσι τοὺς\nτετραγώνους. οἷον τὰ δὶς γʹ γεννᾷ τὸν ϛʹ καὶ τὰ τρὶς\nδʼ γεννᾷ τὸν ιβʹ καὶ τὰ τετράκις εʹ γεννᾷ τὸν κ΄, καὶ\nοὐδεὶς αὐτῶν μένει ἐν τῷ ἑαυτοῦ ὅρῳ, ἀλλὰ μεταπίπτει\nἐν τῷ πολλαπλασιασμῷ, οἷον δυὰς ἐπὶ τριάδα καὶ τριὰς\nἐπὶ τετράδα καὶ τετρὰς ἐπὶ πεντάδα· οἵ τε γεννώμενοι\nὑπὸ τῶν ἑτερομηκῶν οὐ περιλαμβάνουσι τοὺς τετραγώ-\nνους ἀριθμούς· οἷον ἐφεξῆς ἑτερομήκεις βʹ ϛʹ, μεταξὺ\nδὲ αὐτῶν ἐστι τῇ τάξει τετράγωνος ὁ δʹ· ἀλλὰ κατʼ\nοὐδεμίαν ἀναλογίαν περιλαμβάνεται ὑπʼ αὐτῶν ὥστε ἐν\nτῷ αὐτῷ λόγῳ πρὸς τὰ ἄκρα εἶναι. ἐκκείσθω γὰρ βʹ\nδʹ ϛʹ· ἡ τετρὰς ἐν διαφόροις λόγοις πρὸς τὰ ἄκρα\nγενήσεται· τῶν μὲν γὰρ βʹ τὰ δʹ διπλάσια, τῶν δὲ δ΄\n\n\n\n\nτὰ ϛʹ ἡμιόλια. ἵνα δὲ ἀναλόγως μέσον ᾖ, δεῖ αὐτ??\nοὕτως μέσον εἶναι, ὥστε ὃν ἔχει λόγον τὸ πρῶτον πρὸς\nτὸ μέσον, τοῦτον τὸ μέσον πρὸς τὸ τρίτον. πάλιν τῶν\nϛʹ καὶ ιβʹ ἑτερομηκων μέσος τῇ τάξει τετράγωνος ?? θʹ,\nἀλλʼ οὐχ εὑρεθήσεται ἐν τῷ αὐτῷ λόγῳ πρὸς τὰ ἄκρα·\nϛʹ θʹ ιβʹ·· τῶν μὲν γὰρ ϛʹ τὰ θʹ ἡμιόλια, τῶν δὲ θʹ τὰ\nιβʹ ἐπίτριτα. ὁ δὲ αὐτὸς καὶ ἐπὶ τῶν ἑξῆς λόγος.\nπρομήκης δέ ἐστιν ἀριθμὸς ὁ ὑπὸ δύο ἀνίσων\nἀριθμῶν ἀποτελούμενος ὡντινωνοῦν, ἢ μονάδι ἢ δυάδι\nἢ καὶ πλείονι τοῦ ἑτέρου τὸν ἕτερον ὑπερέχοντος, ὡς\nὁ κδʹ, ἔστι γὰρ ἑξάκις δʹ, καὶ οἱ τοιοῦτοι. ἔστι δὲ τρία\nμέρη τῶν προμηκων. καὶ γὰρ πᾶς ἑτερομήκης προμή-\nκης, καθὸ μείζονα τὴν ἑτέραν πλευρὰν τῆς ἑτέρας ἔχει.\nὥστε εἰ μέν τις ἑτερομήκης, οὗτος καὶ προμήκης· οὐ\nμὴν ἀνάπαλιν· ὁ γὰρ μείζονα πλέον ἢ μονάδι τὴν ἑτέ-\nραν ἔχων πλευρὰν προμήκης μέν, οὐ μὴν ἑτερομήκης·\nἦν γὰρ ἑτερομήκης ὁ μονάδι μείζονα τὴν ἑτέραν ἔχων\nπλευράν, ὡς ὁ ϛʹ· ἔστι γὰρ δὶς γʹ ϛʹ. ἔτι προμήκης καὶ\nὁ κατὰ διαφορὰν πολλαπλασιασμοῦ ποτὲ μὲν μονάδι\nμείζονα τὴν ἑτέραν πλευρὰν 〈ἔχων〉, ποτὲ δὲ πλεῖον ἢ\nμονάδι· ὡς ὁ ιβ΄· ἔστι γὰρ καὶ τρὶς δʹ καὶ δὶς ϛʹ, ὥστε\nκατὰ μὲν τὸ τρὶς δʹ εἴη ἂν ἑτερομήκης, κατὰ δὲ τὸ δὶς\nϛ΄ προμήκης. ἔτι προμήκης ἐστὶν ὁ κατὰ πάσας τὰς\nσχέσεις τῶν πολλαπλασιασμῶν πλέον ἢ μονάδι μείζονα\nτὴν ἑτέραν ἔχων πλευράν· ὡς ὁ μʹ· καὶ γὰρ τετράκις ιʹ\n\n\n\nκαὶ πεντάκις η΄ καὶ δὶς κʹ· ὅστις καὶ μόνος ἂν εἴη προ-\nμήκης. ἑτερομήκης γάρ ἐστιν ὁ ἐκ τῶν ἴσων ἀριθμῶν\nτὴν πρώτην λαμβάνων ἑτερότητα· ἡ δὲ τῆς μονάδος τῷ\nἑτέρᾳ ἀριθμῷ προσθήκη πρώτην ποιεῖ ἑτερότητα· διὸ\nοἱ ἐκ τούτων κυρίως ἀπὸ τῆς πρώτης τῶν πλευρῶν\nἑτερότητος ἑτερομήκεις. οἱ δὲ πλέον ἢ μονάδι τὴν ἑτέ-\nραν πλευρὰν μείζονα ἔχοντες διὰ τὸν ἐπὶ πλέον προ-\nβιβασμὸν τοῦ μήκους προμήκεις κέκληνται.\nεἰσὶ δὲ τῶν ἀριθμῶν οἱ μὲν ἐπίπεδοι, ὅσοι ὑπὸ\nδύο ἀριθμῶν πολλαπλασιάζονται, οἷον μήκους καὶ πλά-\nτους, τούτων δὲ οἱ μὲν τρίγωνοι, οἱ δὲ τετράγωνοι, οἱ\nδὲ πεντάγωνοι καὶ κατὰ τὸ ἑξῆς πολύγωνοι.\nγεννῶνται δὲ οἱ τρίγωνοι τὸν τρόπον τοῦτον.\nὥσπερ] οἱ ἐφεξῆς ἄρτιοι ἀλλήλοις ἐπισυντιθέμενοι\nκατὰ τὸ ἑξῆς ἑτερομήκεις ἀριθμοὺς ποιοῦσιν. οἷον ὁ\nβʹ πρῶτος ἄρτιος· καὶ ἔστιν ἑτερομήκης· ἔστι γὰρ ἅπαξ\nβ΄. εἶτα τοῖς βʹ ἂν προσθῇς δʹ, γίνεται ϛʹ, ὃς καὶ αὐτὸς\nἑτερομήκης· ἔστι γὰρ δὶς γ΄. καὶ μέχρις ἀπείρου ὁ\nαὐτὸς λόγος. ἐναργέστερον δέ, ὥστε πᾶσιν εὐσύνοπτον\nεἶναι τὸ λεγόμενον, δείκνυται καὶ τῇδε. πρώτη δυὰς\nἔστω ἄλφα ἐκκείμενα δύο τάδε·\nα α\nτὸ σχῆμα αὐτῶν ἔσται ἑτερόμκες· κατὰ μὲν γὰρ τὸ\nμῆκός ἐστιν ἐπὶ δύο, κατὰ δὲ τὸ πλάτος ἐφʼ ἕν. μετὰ\nτὰ δύο ἐστὶν ἄρτιος ὁ δʹ ἃ ἐὰν προσθῶμεν τοῖς πρώτοις\n\n\n\nδύο ἄλφα [α΄ α΄] καὶ περιθῶμεν τὰ δ΄ τοῖς β΄, γίνεται\nἑτερόμηκες τὸ τῶν Ϛ΄ σχῆμα· κατὰ μὲν γὰρ τὸ μῆκος\nγίνεται ἐπὶ τρία, κατὰ δὲ τὸ πλάτος ἐπὶ β΄. ἑξῆς ἐστιν\nἄρτιος μετὰ δ΄ ὁ Ϛ΄· ἂν προσθῇς ταῦτα τοῖς πρώτοις Ϛ΄,\nγίνεται ὁ ιβ΄, κἂν περιθῇς αὐτὰ τοῖς πρώτοις, ἔσται\nσχῆμα ἑτερόμηκες· ὡς ἔχειν ταῦτα κατὰ τὸ μῆκος μὲν\nδ΄, κατὰ πλάτος δὲ γ΄. καὶ μέχρις ἀπείρου ὁ αὐτὸς λόγος\nκατὰ τὴν τῶν ἀρτίων ἐπισύνθεσιν.\nααα αααα\nααα αααα\nαααα\nπάλιν δὲ οἱ ἑξῆς περισσοὶ ἀλλήλοις ἐπισυντιθέμενοι\nτετραγώνους ποιοῦσιν ἀριθμούς. εἰσὶ δὲ οἱ ἐφεξῆς\nπερισσοὶ α΄ γ΄ ε΄ ζ θ΄ ια΄. ταῦτα δὲ ἐφεξῆς συντιθεὶς\nποιήσεις τετραγώνους ἀριθμούς. οἷον τὸ ἓν πρῶτον\nτετράγωνον· ἔστι γὰρ ἅπαξ ἓν ἕν. εἶτα περισσὸς ὁ\nγ΄· τοῦτον ἂν προσθῇς τὸν γνώμονα τῷ ἑνί, ποιήσεις\nτετράγωνον ἰσάκις ἴσον· ἔσται γὰρ κατὰ μῆκος β΄ καὶ\nκατὰ πλάτος β΄. ἐφεξῆς περισσὸς ὁ ε΄· τοῦτον ἂν περι-\nθῇς τὸν γνώμονα τῷ δ΄ τετραγώνῳ, γενήσεται πάλιν\nτετράγωνος ὁ θ΄, καὶ κατὰ μῆκος ἔχων γ΄ καὶ κατὰ\nπλάτος γ΄. ἐφεξῆς περισσὸς ὁ ζ΄· τοῦτον ἂν προσθῇς\nτῷ θ΄, ποιεῖς τὸν ιϛ΄, καὶ κατὰ μῆκος δ΄ καὶ κατὰ πλά-\nτος δ΄. ὁ δὲ αὐτὸς λογος μέχρις ἀπείρου.\nαα ααα αααα\nαα ααα αααα\nααα αααα\nκατὰ ταὐτὰ δὲ ἂν μὴ μόνον τοὺς ἐφεξῆς ἀρτίους\n\n\n\nμηδὲ μόνον τοὺς ἐφεξῆς περισσούς, ἀλλὰ καὶ ἀρτίους\nκαὶ περισσοὺς ἀλλήλοις ἐπισυντιθῶμεν, τρίγωνοι ἡμῖν\nἀριθμοὶ γενήσονται. ἐκκείσθωσαν γὰρ ἐφεξῆς περισσοὶ\nκαὶ ἄρτιοι, α΄ β΄ γ΄ δ΄ ε΄ Ϛ΄ ζ΄ η΄ θ΄ ι΄. γίνονται κατὰ\nτὴν τούτων σύνθεσιν οἱ τρίγωνοι. πρώτη μὲν ἡ μονάς·\nαὕτη γάρ, εἰ καὶ μὴ ἐντελεχείᾳ, δυνάμει πάντα ἐστίν,\nἀρχὴ πάντων ἀριθμῶν οὖσα. τῆς δὲ ἑξῆς αὐτῇ δυάδος\nπροστεθείσης γίνεται τρίγωνος ὁ γ΄· εἶτα πρόσθες γ΄,\nγίνεται Ϛ΄· εἶτα πρόσθες δ΄, γίνονται ι΄· εἶτα πρόσθες\nε΄, γίνονται ιε΄· εἶτα πρόσθες ϛ΄, γίνονται κα΄· εἶτα\nπρόσθες ζ΄, γίνονται κη΄· εἶτα πρόσθες η΄, γίνονται λϚ΄·\nεἶτα πρόσθες θ΄, γίνονται με΄· εἶτα πρόσθες ι΄, γίνον-\nται νε΄· καὶ μέχρις ἀπείρου ὁ αὐτὸς λόγος. δῆλον δὲ\nὅτι τρίγωνοι οὗτοι οἱ ἀριθμοὶ κατὰ τὸν σχηματισμόν,\nτοῖς πρώτοις ἀριθμοῖς τοῦ ἐφεξῆς γνώμονος προστιθε-\nμένου· καὶ εἶεν ἂν οἱ ἐκ τῆς ἐπισυνθέσεως ἀπογεννώ-\nμενοι τρίγωνοι οἵδε· γ΄ Ϛ΄ ι΄ ιε΄ κα΄ κη΄ λς΄ με΄ νε΄. καὶ\nοὕτως ἐπὶ τῶν ἑξῆς τῶν με΄ καὶ νε΄.\nοἱ δὲ τετράγωνοι γεννῶνται μέν, ὡς προείρηται, ἐκ\nτῶν ἐφεξῆς ἀπὸ μονάδος περιττῶν ἀλλήλοις ἐπισυντι-\nθεμένων· συμβέβηκε δὲ αὐτοῖς ὥστε ἐναλλὰξ παῤ ἕνα\nἀρτίοις εἶναι καὶ περιττοῖς, ὥσπερ ὁ πᾶς ἀριθμὸς παῤ\nἕνα ἄρτιός ἐστιν ἢ περιττός· οἷον α΄ δ΄ θ΄ ις΄ κε΄ λϚ΄\nμθ΄ ξδ΄ πα΄ ρ΄. τῇ δὲ ἀπὸ μονάδος κατὰ τὸ ἐξῆς ἐκθέσει\nτῶν ἀρτίων τε καὶ περιττῶν ἀριθμῶν συμβέβηκε, τοὺς\nγνώμονας τοὺς δυάδι ἀλλήλων ὑπερέχοντας ἐν τῇ συν-\nθέσει τετραγώνους ἀποτελεῖν, ὡς ἐπάνω ἀποδέδεικται·\nὑπερέχουσι γὰρ δυάδι ἀλλήλων ἀπὸ μονάδος ἀρχόμενοι\n〈οἱ〉 περιττοί. ὁμοίως δὲ οἱ τριάδι ἀλλήλων ὑπερέχον-\nτες ἐν τῇ συνθέσει ἀπὸ μονάδος πενταγώνους ἀποτε-\nλοῦσιν, ἑξαγώνους δὲ οἱ τετράδι, αἰεί τε ἡ ὑπεροχὴ\nτῶν γνωμόνων ἐξ ὧν ἀποτελοῦνται οἱ πολύγωνοι δυάδι\nλείπεται τοῦ πλήθους τῶν ἀποτελουμένων γωνιῶν.\nἑτέρα δὲ πάλιν ἐστὶ τάξις ἐν τοῖς πολυγώνοις τῶν\nἀπὸ μονάδος πολλαπλασίων ἀριθμῶν. τῶν γὰρ ἀπὸ\nμονάδος πολλαπλασίων, λέγω δὲ διπλασίων τριπλασίων\nκαὶ τῶν ἑξῆς, οἱ μὲν ἕνα παῤ ἕνα διαλείποντες ἀριθμοὶ\nτετράγωνοι πάντες εἰσίν, οἱ δὲ δύο διαλείποντες κύβοι\nπάντες, οἱ δὲ πέντε διαλείποντες κύβοι ἅμα καὶ τετρά-\nγωνοί εἰσι καὶ τὰς μὲν πλευρὰς ἔχουσι τετραγώνους\n\n\n\n\nἀριθμοὺς κύβοι ὄντες, τετράγωνοι δὲ ὄντες ἀριθμοὶ\nκυβικὰς ἔχουσι τὰς πλευράς. ὅτι δὲ τῶν πολλαπλασίων\nἀριθμιῶν οἱ μὲν παρʼ ἔνα ἀπὸ μονάδος τετράγωνοί εἰσιν,\nοἱ δὲ παρὰ βʹ κύβοι, οἱ δὲ παρὰ εʹ κύβοι ἄμα καὶ τε-\nτράγωνοί εἰσι, δῆλον οὕτως. ἐν μὲν τοῖς διπλασίοις,\nκειμένων πλειόνων ἀριθμῶν οἷον αʹ βʹ γʹ δʼ εʹ ςʹ ζʹ ηʹ\nθ΄ ι΄ ια΄ ιγ΄ ιδ΄ ιεʹ ιϛʹ ιζ ιηʹ ιθʹ κʹ καʹ κβʹ κγʹ κδʹ κε\nπρῶτος διπλάσιος ὁ β· εἶτα ὁ δʹ, ὅς ἐστι τετράγωνος·\nεἶτα ὁ ηʹ, ὅς ἐστι κύβος· εἶτα ιϛʹ, ὅς ἐστι τετράγωνος·\nεἴτα ὁ λβ΄· μεθʼ ὅν ὁ ἔδʹ, ὅς ἐστι τετράγωνος ἅμα καὶ\nκύβος· εἶτα ρκη· μεθʼ ὅν σνςʹ, ὅς ἐστι τετράγωνος·\nκαὶ μέχρις ἀπείρου ὁ αὐτὸς λόγος. καὶ ἐν τῷ τριπλασίῳ\nεὑρεθήσονται οἱ παρʼ ἕνα τετράγωνοι, καὶ ἐν τῷ πεν-\nταπλασίῳ, καὶ κατὰ τοὺς ἑξῆς πολλαπλασίους. ὁμοίως\nδὲ εὑρεθήσονται καὶ οἱ δύο διαλείποντες ἐν τοῖς πολλα-\nπλασίοις κύβοι πάντες, καὶ οἱ εʹ διαλείποντες κύβοι ἂμα\nκαὶ τετράγωνοι. ἰδίως δὲ τοῖς τετραγώόνοις συμβέβηκεν\nἤτοι τρίτον ἔχειν ἢ μονάδος ἀφαιρεθείσης τρίτον ἔχειν\nπάντως, ἢ πάλιν τέταρτον ἔχειν ἢ μονάδος ἀφαιρεθείσης\nτέταρτον ἔχειν πάντως· καὶ τὸν μὲν μονάδος ἀφαιρε-\nθείσης τρίτον ἔχοντα ἔχειν καὶ τέταρτον πάντως, ὡς ὁ\nδʹ, τὸν δὲ μονάδος ἀφαιρεθείσης τέταρτον ἔχοντα ἔχειν\nτρίτον πάντως, ὡς ὁ θʹ, ἢ τὸν αὐτὸν πάλιν καὶ τρίτον\nἔχειν καὶ τέταρτον, ὡς ὁ λςʹ [ἢ μηδέτερον τούτων\nἔχοντα τοῦτον μονάδος ἀφαιρεθείσης τρίτον ἔχειν πάν-\n\n\n\n\nτως], ἢ μήτε τρίτον μήτε τέταρτον ἔχοντα μονάδος\nἀφαιρεθείσης καὶ τρίτον ἔχειν καὶ τέταρτον, ὡς ὁ κε΄.\nἔτι τῶν ἀριθμῶν οἱ μὲν ἰσάκις ἴσοι τετράγωνοί\nεἰσιν, οἱ δὲ ἀνισάκις ἄνισοι ἑτερομήκεις καὶ προμήκεις,\nκαὶ ἁπλῶς οἱ διχῶς πολλαπλασιαζόμενοι ἐπίπεδοι, οἱ\nδὲ τριχῶς στερεοί. λέγονται δὲ ἐπίπεδοι ἀριθμοὶ καὶ\nτρίγωνοι καὶ τετράγωνοι καὶ στερεοὶ καὶ τἆλλα οὐ κυ-\nρίως ἀλλὰ καθʼ ὁμοιότητα τῶν χωρίων ἃ καταμετροῦ-\nσιν· ὁ γὰρ δ΄, ἐπεὶ τετράγωνον χωρίον καταμετρεῖ, ἀπʼ\nαὐτοῦ καλεῖται τετράγωνος, καὶ ὁ Ϛ΄ διὰ τὰ αὐτὰ ἑτερο-\nμήκης.\nὅμοιοι δʼ εἰσὶν ἀριθμοὶ ἐν μὲν ἐπιπέδοις τετράγω-\nνοι οἱ πάντες πᾶσιν, ἑτερομήκεις δὲ ὅσων αἱ πλευραί,\nτουτέστιν οἱ περιέχοντες αὐτοὺς ἀριθμοί, ἀνάλογόν\nεἰσιν. οἷον ἑτερομήκη ἦν τὰ ϛ΄· πλευραὶ δὲ αὐτοῦ μῆ-\nκος γ΄, πλάτος β΄· ἕτερος πάλιν ἐπίπεδος ὁ κδ΄· πλευραὶ\nδὲ αὐτοῦ μῆκος μὲν ϛ΄, πλάτος δὲ δ΄. καὶ ἔστιν ὡς τι\nμὴκος πρὸς τὸ μῆκος, οὕτως τὸ πλάτος πρὸς τὸ πλάτος·\nὡς γὰρ Ϛ΄ πρὸς γ΄, οὕτως δ΄ πρὸς β΄. ὅμοιοι οὖν ἀριθ-\nμοὶ ἐπίπεδοι ὅ τε Ϛ΄ καὶ ὁ κδ΄. σχηματίζονται δὲ οἱ\nαὐτοὶ ἀριθμοὶ ὁτὲ μὲν εἰς πλευρὰς ὡς μήκη καὶ πρὸς\nἑτέρων σύστασιν λαμβανόμενοι, ὁτὲ δὲ εἰς ἐπιπέδους,\nὅταν ἐκ πολλαπλασιασμοῦ δύο ἀριθμῶν γεννηθῶσιν, ὁτὲ\n\n\n\n\nδὲ εἰς στερεούς, ὅταν ἐκ πολλαπλασιασμοῦ τριῶν λη-\nφθῶσιν ἀριθμῶν. ἐν δὲ τοῖς στερεοῖς πάλιν οἱ μὲν κύ-\nβοι πάντες πᾶσίν εἰσιν ὅμοιοι, τῶν δὲ ἄλλων οἱ τὰς\nπλευρὰς ἔχοντες ἀνάλογον· ὡς ἡ τοῦ μήκους πρὸς τὴν\nτοῦ μήκους, οὕτως ἡ τοῦ πλάτους πρὸς τὴν τοῦ πλά-\nτους καὶ 〈ἡ〉 τοῦ ὕψους πρὸς τὴν τοῦ ὕψους.\nτῶν δὲ ἐπιπέδων καὶ πολυγώνων ἀριθμῶν πρῶτος\nὁ τρίγωνος, ὡς καὶ τῶν ἐπιπέδων εὐθυγράμμων σχη-\nμάτων πρῶτόν ἐστι τὸ τρίγωνον. πῶς δὲ γεννῶνται\nπροείρηται, ὅτι τῷ πρώτῳ ἀριθμῷ τοῦ ἐξῆς ἀρτίου καὶ\nπεριττοῦ προστιθεμένου. πάντες δὲ οἱ ἐφεξῆς ἀριθμοί,\nἀπογεννῶντες τριγώνους ἢ τετραγώνους ἢ πολυγώνους,\nγνώμονες καλοῦνται. τοσούτων δὲ μονάδων ἕκαστον\nτρίγωνον ἔχει πλευρὰς πάντως, ὅσων καὶ μόνος ἐστὶν\nὁ προσλαμβανόμενος γνώμων. οἷον ἔστω πρῶτον ἡ\nμονάς, λεγομένη τρίγωνον οὐ κατʼ ἐντελέχειαν, ὡς\nπροειρήκαμεν, ἀλλὰ κατὰ δύναμιν· ἐπεὶ γὰρ αὕτη οἷον\nσπέρμα πάντων ἐστὶν ἀριθμῶν, ἔχει ἐν αὑτῇ καὶ τρι-\nγωνοειδῆ δύναμιν. προσλαμβάνουσα γοῦν τὴν δυάδα\nἀποτελεῖ τρίγωνον, ἔχον πλευρὰς τοσούτων μονάδων,\nὅσων ἐστὶν ὁ προσληφθεὶς γνώμων τῆς δυάδος. τὸ δὲ\nὅλον τρίγωνον τοσούτων ἐστὶ μονάδων, ὅσων καὶ οἱ\nσυντεθέντες γνώμονες. ὅ τε γὰρ τοῦ ἑνὸς καὶ 〈ὁ〉 τῶν\nδυεῖν γνώμων τὰ γ΄ ἐποιήσαν, ὥστε καὶ τὸ τρίγωνον\n\n\n\nἔσται μὲν τριῶν μονάδων, ἕξει δʼ ἑκάστην πλευρὰν τῶν\nδυεῖν, ὅσοι καὶ οἱ γνώμονες συνετέθησαν. εἶτα τὸ γ΄\nτρίγωνον προσλαμβάνει τὸν τῶν γ΄ γνώμονα, ὃς μονάδι\nὑπερέχει τῆς δυάδος, καὶ γίνεται τὸ μὲν ὅλον τρί-\nγωνον Ϛ΄· πλευρὰς δʼ ἕξει τοσούτων μονάδων καὶ τοῦτο\nτὸ τρίγωνον, ὅσοι γνώμονες συντέθεινται· ἐκ γὰρ τοῦ\nἑνὸς καὶ β΄ καὶ γ΄ συνετέθη ὁ ϛ΄.\nα α\nαα αα\nααα\nεἶτα ὁ Ϛ΄ προσλαμβάνει τὸν δ΄· γίνεται τὸ τοῦ ι΄ τρίγω-\nνον, ἑκάστην πλευρὰν ἔχον δ΄ μονάδων· ὁ γὰρ προσλη-\nφθεὶς γνώμων ἦν ὁ δ΄, καὶ ἐκ δ΄ δὲ γνωμόνων ἦν τὸ\nὅλον, τοῦ τε ἑνὸς καὶ β΄ καὶ γ΄ καὶ δ΄. ἔτι ὁ ι΄ προσ-\nλαμβάνει τὸν ε΄, καὶ γίνεται 〈τὸ τοῦ ιε΄〉 τρίγωνον,\nπλευρὰν ἔχον ἑκάστην μονάδων ε΄, καὶ ἐκ τῶν ε΄ γνω-\nμόνων συνέστη. ὁμοίως καὶ οἱ ἓξ γνώμονες . . . . . . . . . . . .\nτοὺς γνωμονικοὺς ἀριθμοὺς ἀποτελοῦσι.\nλέγονται δέ τινες καὶ κυκλοειδεῖς καὶ σφαιροειδεῖς\nκαὶ ἀποκαταστατικοὶ ἀριθμοί· οὗτοι δʼ εἰσὶν οἵτινες\nἐν τῷ πολλαπλασιάζεσθαι ἢ ἐπιπέδως ἢ στερεῶς, τουτ-\nέστι κατὰ δύο διαστάσεις ἢ κατὰ τρεῖς, ἀφʼ οὗ ἂν\nἄρξωνται ἀριθμοῦ ἐπὶ τοῦτον ἀποκαθιστάμενοι. τοιοῦ-\nτον δέ ἐστι καὶ ὁ κύκλος· ἀφʼ οὗ ἂν ἄρξηται σημείου,\n\n\n\n\nἐπὶ τοῦτο ἀποκαθίσταται· ὑπὸ γὰρ μιᾶς γραμμῆς περι-\nεχόμενος ἀπὸ τοῦ αὐτοῦ ἄρχεται καὶ εἰς ταὐτὸ καταλή-\nγει. τοιαύτη δὲ καὶ ἐν στερεῷ ἡ σφαῖρα· κύκλου γὰρ\nκατὰ πλευρὰν περιαγομένου ἡ ἀπὸ τοῦ αὐτοῦ ἐπὶ τὸ\nαὐτὸ ἀποκατάστασις σφαῖραν γράφει. καὶ ἀριθμοὶ δὴ\nοἱ ἐν τῷ πολλαπλασιασμῷ ἐφʼ ἑαυτοὺς καταλήγοντες\nκυκλικοί τε καλοῦνται καὶ σφαιροειδεῖς· ὧν εἰσιν ὅ τε\nε΄ καὶ ὁ Ϛ΄· πεντάκις γὰρ ε΄ κε΄, πεντάκις κε΄ ρκε΄, ἑξά-\nκις Ϛ΄ λϚ΄, καὶ ἑξάκις λϛ΄ σιϚ΄.\nτῶν δὲ τετραγώνων ἡ μὲν γένεσις, ὡς εἶπον, ἐκ\nτῶν περισσῶν ἀλλήλοις ἐπισυντιθεμένων, τουτέστι τῶν\nἀπὸ μονάδος δυάδι ἀλλήλων ὑπερεχόντων· ἓν γὰρ καὶ\nγ΄ δ΄, καὶ δ΄ καὶ ε΄ θ΄, καὶ θ΄ καὶ ζ΄ ιϛ΄, καὶ ιϛ΄ καὶ θ΄ κε΄.\nπεντάγωνοι δέ εἰσιν ἀριθμοὶ οἱ ἐκ τῶν ἀπὸ μονά-\nδος κατὰ τὸ ἑξῆς τριάδι 〈ἀλλήλων〉 ὑπερεχόντων συν-\nτιθέμενοι. ὧν εἰσιν οἱ μὲν γνώμονες α΄ δ΄ ζ΄ ι΄ ιγ΄ ιϚ΄ ιθ΄·\nαὐτοὶ δὲ οἱ πεντάγωνοι α΄ ε΄ ιβ΄ κβ΄ λε΄ να΄ καὶ ἑξῆς\nὁμοίως. σχηματίζονται δὲ πενταγωνικῶς οὕτως·\n\n\n\nἑξάγωνοι δέ εἰσιν ἀριθμοὶ οἱ ἐκ τῶν κατὰ τὸ ἑξῆς\nἀπὸ μονάδος τετράδι ἀλλήλων ὑπερεχόντων συντιθέμε-\nνοι· ὧν οἱ γνώμονές εἰσιν α΄ ε΄ θ΄ ιγ΄ ιζ΄ κα΄ κε΄· οἱ δὲ\nἐκ τούτων ἑξάγωνοι οἵδε· α΄ ς΄ ιε΄ κη΄με΄ ξς΄ ??α΄. σχη-\nματίζονται δὲ οὕτως·\nα΄ ϛ΄ ιϚ΄ κη΄ με΄ ξϚ΄\nἑπτάγωνοι δέ εἰσιν οἱ ἀπὸ μονάδος πεντάδι ἀλλή-\nλων ὑπερεχόντων συνιστάμενοι· ὧν γνώμονες μὲν α΄\nϚ΄ ια΄ ις΄ κα΄ κς΄· οἱ δὲ ἐκ τούτων συντιθέμενοι α΄ ζ΄\nιη΄ λδ΄ νε΄ πα΄. ὁμοίως δὲ καὶ ὀκτάγωνοι 〈οἱ〉 ἀπὸ\nμονάδος ἑξάδι ἀλλήλων ὑπερεχόντων συντιθέμενοι, ἐν-\nνεάγωνοι δὲ οἱ ἀπὸ μονάδος ἑβδομάδι ἀλλήλων ὑπερ-\nεχόντων συνιστάμενοι, δεκάγωνοι δὲ οἱ ἀπὸ μονάδος\nὀγδοάδι ἀλλήλων ὑπερεχόντων συντιθέμενοι. ἐπὶ πάν-\nτων δὲ τῶν πολυγώνων καθόλου ὁσάγωνος ἂν λέγηται\nἀριθμός, δυεῖν δεούσαιν μονάδων τοῦ πλήθους τῶν\n\n\n\nγωνιῶν ἡ ὑπεροχὴ τῶν ἀριθμῶν λαμβάνεται, ἐξ ὧν οἱ\nπολύγωνοι συντίθεγται.\nἐκ δύο τριγώνων ἀποτελεῖται τετράγωνον· α΄ καὶ γ΄\nδ΄, γ΄ καὶ ϛ΄ θ΄, ϛ΄ καὶ ι΄ ιϛ΄, ι΄ καὶ ιε΄ κε΄, ιε΄καὶ κα΄ λϚ΄, κα΄\nκαὶ κη΄ μθ΄, κη΄ καὶ λϚ΄ ξδ΄, λϛ΄ καὶ με΄ πα΄, καὶ οἱ ἐξῆς\nὁμοίως συνδυαζόμενοι τρίγωνοι τετραγώνους ἀποτελοῦ-\nσιν, ὡς καὶ ἐπὶ τῶν γραμμικῶν τριγώνων σύνθεσις τε-\nτράγωνον σχῆμα ποιεῖ.\nἔτι τῶν στερεῶν ἀριθμῶν οἱ μὲν ἴσας πλευρὰς\nἔχουσιν, [ὡς ἀριθμοὺς τρεῖς ἴσους ἐπὶ ἴσους πολλαπλα-\nσιάζεσθαι,] οἱ δὲ ἀνίσους. τούτων δʼ οἱ μὲν πάσας ἀν-\nίσους ἔχουσιν, οἱ δὲ τὰς δύο ἴσας καὶ τὴν μίαν ἥττονα.\nπάλιν τε τῶν τὰς δύο ἴσας ἐχόντων οἱ μὲν μείζονα τὴν\nτρίτην ἔχουσιν, οἱ δὲ ἐλάττονα. οἱ μὲν οὖν ἴσας ἔχον-\nτες πλευράς, ἰσάκις ἴσοι ἰσάκις ὄντες, κύβοι καλοῦνται·\nοἱ δὲ πάσας ἀνίσους τὰς πλευράς, ἀνισάκις ἄνισοι ἀν-\nισάκις, βωμίσκοι καλοῦνται· οἱ δὲ δύο μὲν ἴσας, τὴν\nδὲ τρίτην ἑκατέρας τῶν δυεῖν ἐλάσσονα, ἰσάκις ἴσοι\nἐλαττονάκις, πλινθίδες ἐκλήθησαν· οἱ δὲ δύο μὲν ἴσας,\n\n\n\nτὴν δὲ τρίτην ἑκατέρας τῶν δυεῖν μείζονα, ἰσάκις ἴσοι\nμειζονάκις, δοκίδες καλοῦνται.\nεἰσὶ δὲ καὶ πυραμοειδεῖς ἀριθμοὶ πυραμίδας κατα-\nμετροῦντες καὶ κολουροπυραμίδας. κόλουρος δὲ πυρα-\nμίς ἐστιν ἡ τὴν κορυφὴν ἀποτετμημένη. τινὲς δὲ\n[κόλουρον] τὸ τοιοῦτον τραπέζιον προσηγόρευσαν ἀπὸ\nτῶν ἐπιπέδων τραπεζίων· τραπέζιον γὰρ λέγεται, ὅταν\nτριγώνου ἡ κορυφὴ ὑπὸ παραλλήλου τῇ βάσει εὐθείας\nἀποτμηθῇ.\nὥσπερ δὲ τριγωνικοὺς καὶ τετραγωνικοὺς καὶ πεν-\n\n\n\nταγωνικοὺς καὶ κατὰ τὰ λοιπὰ σχήματα λόγους ἔχουσι\nδυνάμει οἱ ἀριθμοί, οὕτως καὶ πλευρικοὺς καὶ διαμε-\nτρικοὺς λόγους εὕροιμεν ἂν κατὰ τοὺς σπερματικοὺς\nλόγους ἐμφανιζομένους τοῖς ἀριθμοῖς. ἐκ γὰρ τούτων\nῥυθμίζεται τὰ σχήματα. ὥσπερ οὖν πάντων τῶν σχημά-\nτων κατὰ τὸν ἀνωτάτω καὶ σπερματικὸν λόγον ἡ μονὰς\nἄρχει, οὕτως καὶ τῆς διαμέτρου καὶ τῆς πλευρᾶς λόγος\nἐν τῇ μονάδι εὑρίσκεται. οἷον ἐκτίθενται δύο μονάδες,\nὧν τὴν μὲν θῶμεν εἶναι διάμετρον, τὴν δὲ πλευράν,\nἐπειδὴ τὴν μονάδα, πάντων οὖσαν ἀρχήν, δεῖ δυνάμει\nκαὶ πλευρὰν εἶναι καὶ διάμετρον. καὶ προστίθεται τῇ\nμὲν πλευρᾷ διάμετρος, τῇ δὲ διαμέτρῳ δύο πλευραί,\nἐπειδὴ ὅσον ἡ πλευρὰ δὶς δύναται, ἡ διάμετρος ἅπαξ.\nἐγένετο οὖν μείζων μὲν ἡ διάμετρος, ἐλάττων δὲ ἡ\nπλευρά. καὶ ἐπὶ μὲν τῆς πρώτης πλευρᾶς τε καὶ δια-\nμέτρου εἴη ἂν τὸ ἀπὸ τῆς μονάδος διαμέτρου τετράγω-\nνον μονάδι μιᾷ ἔλαττον ἢ διπλάσιον τοῦ ἀπὸ τῆς μονά-\nδος πλευρὰς τετραγώνου· ἐν ἰσότητι γὰρ αἱ μονάδες·\nτὸ δʼ ἓν τοῦ ἑνὸς μονάδι ἔλαττον ἢ διπλάσιον. προσ-\nθῶμεν δὴ τῇ μὲν πλευρᾷ διάμετρον, τουτέστι τῇ μονάδι\nμονάδα· ἔσται ἡ πλευρὰ ἄρα δύο μονάδων· τῇ δὲ δια-\nμέτρῳ προσθῶμεν δύο πλευράς, τουτέστι τῇ μονάδι δύο\nμονάδας· ἔσται ἡ διάμετρος μονάδων τριῶν· καὶ τὸ\n\n\n\nμὲν ἀπὸ τῆς δυάδος πλευρᾶς τετράγωνον δ΄, τὸ δʼ ἀπο\nτῆς τρίαδος διαμέτρου τετράγωνον θ΄· τὸ θ΄ ἄρα μονάδι\nμεῖζον ἢ διπλάσιον τοῦ ἀπὸ τῆς β΄ πλευρᾶς. πάλιν\nπροσθῶμεν τῇ μὲν β΄ πλευρᾷ διάμετρον τὴν τρίαδα·\nἔσται ἡ πλευρὰ ε΄· τῇ δὲ τρίαδι διαμέτρῳ β΄ πλευράς,\nτουτέστι δὶς τὰ β΄· ἔσται ζ΄· ἔσται τὸ μὲν ἀπὸ τῆς 〈ε΄〉\nπλευρᾶς τετράγωνον κε΄, τὸ δὲ ἀπὸ τῆς ζ΄ 〈διαμέτρου〉\nμθ΄· μονάδι ἔλασσον ἢ διπλάσιον τοῦ κε΄ ἄρα τὸ μθ΄.\nπάλιν ἂν τῇ 〈ε΄〉 πλευρᾷ προσθῇς τὴν ζ΄ διάμετρον,\nἔσται ιβ΄· κἂν τῇ ζ΄ διαμέτρῳ προσθῇς δὶς τὴν ε΄ πλευ-\nράν, ἔσται ιζ΄· καὶ τοῦ ἀπὸ τῆς ιβ΄ τετραγώνου τὸ ἀπὸ\nτῆς ιζ΄ μονάδι πλέον ἢ διπλάσιον. καὶ κατὰ τὸ ἑξῆς\nτῆς προσθήκης ὁμοίως γιγνομένης, ἔσται τὸ ἀνάλογον\nἐναλλάξ· ποτὲ μὲν μονάδι ἔλαττον, ποτὲ δὲ μονάδι πλέον\nἢ διπλάσιον τὸ ἀπὸ τῆς διαμέτρου τετράγωνον τοῦ ἀπὸ\nτῆς πλευρᾶς· καὶ ῥηταὶ αἱ τοιαῦται καὶ πλευραὶ καὶ\nτδιάμεροι.\nδ π β γ δ θ κε μθ\nαἱ δὲ διάμετροι τῶν πλευρῶν ἐναλλὰξ παρὰ μίαν ποτὲ\n\n\n\nμὲν μονάδι μείζους ἢ διπλάσιαι δυνάμει, ποτὲ δὲ μονάδι\nἐλάττους ἢ διπλάσιαι ὁμαλῶς· πᾶσαι οὖν αἱ διάμετροι\nπασῶν τῶν πλευρῶν γενήσονται δυνάμει διπλάσιαι, τοῦ\nἐναλλὰξ πλείονος καὶ ἐλάττονος τῇ αὐτῇ μονάδι ἐν\nπάσαις ὁμαλῶς τιθεμένῃ ἰσότητα ποιοῦντος εἰς τὸ μήτε\nἐλλείπειν μήτε ὑπερβάλλειν ἐν ἁπάσαις τὸ διπλάσιον·\nτὸ γὰρ τῇ προτέρᾳ διαμέτρῳ λεῖπον δυνάμει τῇ ἐφεξῆς\nὑπερβάλλει.\nἔτι τε τῶν ἀριθμῶν οἱ μέν τινες τέλειοι λέγονται,\nοἱ δʼ ὑπερτέλειοι, οἱ δʼ ἐλλιπεῖς. καὶ τέλειοι μέν εἰσιν\nοἱ τοῖς αὑτῶν μέρεσιν ἴσοι, ὡς ὁ τῶν Ϛ΄· μέρη γὰρ\nαὐτοῦ ἥμισυ γ΄, τρίτον β΄, ἕκτον α΄, ἅτινα συντιθέμενα\nποιεῖ τὸν Ϛ΄. γεννῶνται δὲ οἱ τέλειοι τοῦτον τὸν τρό-\nκον. ἐὰν ἐκθώμεθα τοὺς ἀπὸ μονάδος διπλασίους καὶ\nσυντιθῶμεν αὐτούς, μέχρις οὗ ἂν γένηται πρῶτος καὶ\nἀσύνθετος ἀριθμός, καὶ τὸν ἐκ τῆς συνθέσεως ἐπὶ τὸν\nἔσχατον τῶν συντιθεμένων πολλαπλασιάσωμεν, ὁ ἀπο-\nγεννηθεὶς ἔσται τέλειος. οἷον ἐκκείσθωσαν διπλάσιοι\nα΄ β΄ δ΄ η΄ ιϛ΄. συνθῶμεν οὖν α΄ καὶ β΄· γίνεται γ΄· καὶ\nτὸν γ΄ ἐπὶ τὸν ὕστερον τὸν ἐκ τῆς συνθέσεως πολλα-\nκλασιάσωμεν, τουτέστιν ἐπὶ τὸν β΄· γίνεται Ϛ΄, ὅς ἐστι\nπρῶτος τέλειος. ἂν πάλιν τρεῖς τοὺς ἐφεξῆς διπλασίους\nσυνθῶμεν, α΄ καὶ β΄ καὶ δ΄, ἔσται ζ΄· καὶ τοῦτον ἐπὶ τὸν\nἔσχατον τῶν τῆς συνθέσεως πολλαπλασιάσωμεν, τὸν ζ΄\n\n\n\nἐπὶ τὸν δ΄· ἔσται ὁ κη΄, ὅς ἐστι δεύτερος τέλειος· σύγκει-\nται ἐκ τοῦ ἡμίσεος τοῦ ιδ΄, τετάρτου τοῦ ζ΄, ἑβδόμου τοῦ\nδ΄, τεσσαρακαιδεκάτου τοῦ β΄, εἰκοστοῦ ὀγδόου τοῦ α΄.\nὑπερτέλειοι δέ εἰσιν ὧν τὰ μέρη συντεθέντα μείζονά\nἐστι τῶν ὅλων, οἷον ὁ τῶν ιβ΄· τούτου γὰρ ἥμισύ ἐστιν\nϛ΄, τρίτον δ΄, τέταρτον γ΄, ἕκτον β΄, δωδέκατον α΄, ἅτινα\nσυντεθέντα γίνεται ιϛ΄, ὅς ἐστι μείζων τοῦ ἐξ ἀρχῆς,\nτουτέστι τῶν ιβ΄.\nἐλλιπεῖς δέ εἰσιν ὧν τὰ μέρη συντεθέντα ἐλάττονα\nτὸν ἀριθμὸν ποιεῖ τοῦ ἐξ ἀρχῆς προτεθέντος ἀριθμοῦ,\nοἷον ὁ τῶν η΄· τούτου γὰρ ἥμισυ δ΄, τετάρτον β΄, ὄγδοον\nἕν. τὸ αὐτὸ δὲ καὶ τῷ ι΄ συμβέβηκεν, ὃν καθʼ ἕτερον\nλόγον τέλειον ἔφασαν οἱ Πυθαγορικοί, περὶ οὗ κατὰ\nτὴν οἰκείαν χώραν ἀποδώσομεν. λέγεται δὲ καὶ ὁ γ΄\nτέλειος, ἐπειδὴ πρῶτος ἀρχὴν καὶ μέσα καὶ πέρας ἔχει·\nὁ δʼ αὐτὸς καὶ γραμμή ἐστι καὶ ἐπίπεδον, τρίγωνον γὰρ\nἰσόπλευρον ἑκάστην πλευρὰν δυεῖν μονάδων ἔχον, καὶ\nπρῶτος δεσμὸς καὶ στερεοῦ δύναμις· ἐν γὰρ τρισὶ δια-\nστάσεσι τὸ στερεὸν νοεῖσθαι.\nἐπεὶ δὲ καὶ συμφώνους τινάς φασιν ἀριθμούς, καὶ\nὁ περὶ συμφωνίας λόγος οὐκ ἂν εὑρεθείη ἄνευ ἀρι-\n\n\n\n\nθμητικῆς· ἥτις συμφωνία τὴν μεγίστην ἔχει ἰσχύν, ἐν\nλόγῳ μὲν οὖσα ἀλήθεια, ἐν βίῳ δὲ εὐδαιμονία, ἐν δὲ\nτῇ φύσει ἁρμονία. καὶ αὐτὴ δὲ ἡ ἁρμονία ἥτις ἐστὶν\nἐν κόσμῳ οὐκ ἂν εὑρεθείη μὴ ἐν ἀριθμοῖς πρότερον\nἐξευρεθεῖσα· ἥτις ἐστὶ καὶ νοητή, ἡ δὲ νοητὴ ῥᾷον ἀπὸ τῆς\nαἰσθητῆς κατανοεῖται. νῦν μὲν οὖν περὶ τῶν δυεῖν\nἁρμονιῶν λεκτέον, τῆς τʼ αἰσθητῆς ἐν ὀργάνοις καὶ τῆς\nνοητῆς ἐν ἀριθμοῖς. μετὰ δὲ τὸν περὶ πάντων τῶν\nμαθηματικῶν λόγον τελευταῖον ἐπάξομεν καὶ τὸν περὶ\nτῆς ἐν κοσμίῳ ἁρμονίας λόγον, οὐκ ὀκνοῦντες τὰ ὑπὸ\nτῶν πρὸ ἡμῶν ἐξευρημένα καὶ αὐτοὶ ἀναγράφειν, ὥσπερ\nκαὶ τὰ πρόσθεν ὑπὸ τῶν Πυθαγορικῶν παραδοθέντα\nἐπὶ τὸ γνωριμώτερον ἐξενεγκόντες παραδεδώκαμεν,\nοὐδὲν αὐτοὶ τούτων ἐξευρηκέναι φάσκοντες. παραδει-\nκνύντες δέ τινα τῶν ὑπὸ τῶν πρὸ ἡμῶν παραδοθέντων\nτῷ μέλλοντι συνήσειν τὰ Πλάτωνος ἀναγκαίαν καὶ\nτούτων συναγωγὴν ἐποιησάμεθα.\nΘράσυλλος τοίνυν περὶ τῆς ἐν ὀργάνῳ αἰσθητῆς\nλέγων ἁρμονίας φθόγγον φησὶν εἶναι φωνῆς ἐναρμονίου\nτάσιν. ἐναρμόνιος δὲ λέγεται, ἐπὰν δύνηται καὶ τοῦ\nὀξέος ὀξύτερος εὑρεθῆναι καὶ τοῦ βαρέος βαρύτερος·\nκαὶ ὁ αὐτὸς καὶ μέσος ἐστίν. ὡς εἴγε τινὰ τοιαύτην\nφωνὴν νοήσαιμεν ἥτις ὑπεραίρει πᾶσαν ὀξύτητα, οὐκ\nἄν εἴη ἐναρμόνιος· οὐδὲ γὰρ τὸν τῆς ὑπερμεγέθους\n\n\n\nβροντῆς ψόφον ἐναρμόνιον ἐροῦμεν, ὅς γε καὶ ὀλέθριος\nδιὰ τὴν ὑπερβολὴν πολλάκις γίνεται, ὥς τις ἔφη·\nπολλοὺς δὲ βροντῆς τραῦμʼ ἄναιμον ὤλεσε.\nκαὶ μὴν εἴ τις οὕτως βαρὺς εἴη φθόγγος, ὡς μὴ ἔχειν\nαὑτοῦ βαρύτερον, οὐκ ἂν οὐδὲ φθόγγος εἴη τὸ ἐναρ-\nμόνιον οὐκ ἔχων. διὰ τοῦτʼ οὖν φθόγγος εἶναι λέγεται\nοὐ πᾶσα φωνὴ οὐδὲ πάσης φωνῆς τάσις, ἀλλʼ ἡ ἐναρ-\nμόνιος, οἷον μέσης, νεάτης, ὑπάτης. διάστημα δέ φησιν\nεἶναι φθόγγων τὴν πρὸς ἀλλήλους ποιὰν σχέσιν, οἷον\nδιὰ τεσσάρων, διὰ πέντε, διὰ πασῶν, σύστημα δὲ\nδιαστημάτων ποιὰν περιοχήν, οἷον τετράχορδον, πεντά-\nχορδον, ὀκτάχορδον. ἁρμονία δέ ἐστι συστημάτων\nσύνταξις, οἷον Λύδιος, Φρύγιος, Δώριος. καὶ τῶν\nφθόγγων οἱ μὲν ὀξεῖς, οἱ δὲ βαρεῖς, οἱ δὲ μέσοι·\nὀξεῖς μὲν οἱ τῶν νητῶν, βαρεῖς δὲ οἱ τῶν ὑπατῶν,\nμέσοι δὲ οἱ τῶν μεταξύ. τῶν δὲ διαστημάτων τὰ μὲν\nσύμφωνα, τὰ δὲ διάφωνα. σύμφωνα μὲν τά τε κατʼ\nἀντίφωνον, οἷόν ἐστι τὸ διὰ πασῶν καὶ τὸ δὶς διὰ\nπασῶν, καὶ τὰ 〈κατὰ〉 παράφωνον, οἷον τὸ διὰ πέντε,\nτὸ διὰ τεσσάρων. σύμφωνα δὲ κατὰ συνέχειαν οἷον\nτόνος, δίεσις. τά τε γὰρ κατʼ ἀντίφωνον σύμφωνά\nἐστιν, ἐπειδὰν τὸ ἀντικείμενον τῇ ὀξύτητι βάρος συμ-\nφωνῇ, τά τε κατὰ παράφωνόν ἐστι σύμφωνα, ἐπειδὰν\n\n\n\nμήτε ὁμότονον φθέγγηται φθόγγος φθόγγῳ μήτε διά-\nφωνον, ἀλλὰ παρά τι γνώριμον διάστημα ὅμοιον. διά-\nφωνοι δʼ εἰσὶ καὶ οὐ σύμφωνοι φθόγγοι, ὧν ἐστι το\nδιάστημα τόνου ἢ διέσεως· ὁ γὰρ τόνος καὶ ἡ δίεσις\nἀρχὴ μὲν συμφωνίας, οὔπω δὲ συμφωνία.\nὁ δὲ περιπατητικὸς Ἄδραστος, γνωριμώτερον περί\nτε ἁρμονίας καὶ συμφωνίας διεξιών, φησί· καθάπερ τῆς\nἐγγραμμάτου φωνῆς καὶ παντὸς τοῦ λόγου ὁλοσχερῆ\nμὲν καὶ πρῶτα μέρη τά τε ῥήματα καὶ ὀνόματα, τούτων\nδὲ αἱ συλλαβαί, αὗται δʼ ἐκ γραμμάτων, τὰ δὲ\nματα φωναὶ πρῶταί εἰσι καὶ στοιχειώδεις καὶ ἀδιαίρετοι\nκαὶ ἐλάχισται — καὶ γὰρ συνίσταται ὁ λόγος ἐκ πρώ-\nτων γραμμάτων καὶ εἰς ἔσχατα ταῦτα ἀναλύεται —,\nοὕτως καὶ τῆς ἐμμελοῦς καὶ ἡρμοσμένης φωνῆς καὶ\nπαντὸς τοῦ μέλους ὁλοσχερῆ μὲν μέρη τὰ λεγόμενα\nσυστήματα, τετράχορδα καὶ πεντάχορδα καὶ ὀκτάχορδα·\nταύτα δέ ἐστιν ἐκ διαστημάτων, τὰ δὲ διαστήματα ἐκ\nφθόγγων, οἵτινες πάλιν φωναί εἰσι πρῶται καὶ ἀδι-\nαίρετοι καὶ στοιχειώδεις, ἐξ ὧν πρώτων συνίσταται τὸ\nπᾶν μέλος καὶ εἰς ἃ ἔσχατα ἀναλύεται. διαφέρουσι δὲ\n\n\n\nἀλλήλων οἱ φθόγγοι ταῖς τάσεσιν, ἐπεὶ οἱ μὲν αὐτῶν\nὀξύτεροι, οἱ δὲ βαρύτεροι· αἱ δὲ τάσεις αὐτῶν κατά\nτινας λόγους εἰσὶν ἀφωρισμέναι.\nφησὶ δὲ καὶ τοὺς Πυθαγορικους περὶ αὐτῶν οὕτω\nτεχνολογεῖν· ἐπεὶ μέλος μὲν πᾶν καὶ πᾶς φθόγγος φωνή\nτίς ἐστιν, ἅπασα δὲ φωνὴ ψόφος, ψόφος δὲ πλῆξις ἀέρος\nκεκωλυμένου θρύπτεσθαι, φανερὸν ὡς ἠρεμίας μὲν\nοὔσης περὶ τὸν ἀέρα οὐκ ἂν γένοιτο οὔτε ψόφος οὔτε\nφωνή, διὸ οὐδὲ φθόγγος, πλήξεως δὲ καὶ κινήσεως\nγενομένης περὶ τὸν ἀέρα, ταχείας μὲν ὀξὺς ἀποτελεῖται\nὁ φθόγγος, βραδείας δὲ βαρύς, καὶ σφοδρᾶς μὲν μείζων\nἦχος, ἠρέμου δὲ μικρός. τὰ δὲ τάχη τῶν κινήσεων καὶ\nαἱ σφοδρότητες ἢ ἐν λόγοις τισὶν ἀποτελοῦνται ἢ καὶ\nἀλόγως πρὸς ἄλληλα. ὑπὸ μὲν οὖν τῶν ἀλόγων ἄλογοι\nκαὶ ἐκμελεῖς γίνονται ψόφοι, οὓς οὐδὲ φθόγγους χρὴ\nκαλεῖν κυρίως, ἤχους δὲ μόνον, ὑπὸ δὲ τῶν ἐν λόγοις\nτισὶ πρὸς ἀλλήλους πολλαπλασίοις ἢ ἐπιμορίοις ἢ ἁπλῶς\nἀριθμοῦ πρὸς ἀριθμὸν ἐμμελεῖς καὶ κυρίως καὶ ἰδίως\nφθόγγοι· ὧν οἱ μὲν ἄλλοι μόνον ἡρμοσμένοι, οἱ δὲ κατὰ\nτοὺς πρώτους καὶ γνωριμωτάτους καὶ κυριωτάτους λό-\nγους πολλαπλασίους τε καὶ ἐπιμορίους ἤδη καὶ σύμφωνοι.\nσυμφωνοῦσι δὲ φθόγγοι πρὸς ἀλλήλους, ὧν θατέ-\n\n\n\nρου κρουσθέντος ἐπί τινος ὀργάνου τῶν ἐντατῶν καὶ\nὁ λοιπὸς κατά τινα οἰκειότητα καὶ συμπάθειαν συνηχεῖ·\nκατὰ ταὐτὸ δὲ ἀμφοῖν ἅμα κρουσθέντων ἡδεῖα καὶ\nπροσηνὴς ἐκ τῆς κράσεως ἐξακούεται φωνή. τῶν δὲ\nκατὰ τὸ ἑξῆς ἡρμοσμένων φθόγγων πρῶτοι μὲν οἱ\nτέταρτοι τάξει συμφωνοῦσι πρὸς ἀλλήλους, συμφωνοῦσι\nδὲ συμφωνίαν τὴν διʼ αὐτὸ τοῦτο διὰ τεσσάρων λεγο-\nμένην, ἔπειτα οἱ πέμπτοι τὴν διὰ πέντε, καὶ μετὰ\nταῦτα οἱ περιλαμβάνοντες ἀμφοτέρας τὰς συμφωνίας,\nγινόμενοι δʼ ἀπʼ ἀλλήλων ὄγδοοι, τὴν διὰ πασῶν,\nοὕτω προσαγορευθεῖσαν ἐπειδὴ τὸ πρῶτον ἀπὸ τῆς\nὀκταχόρδου λύρας ὁ πρῶτος καὶ βαρύτατος φθόγγος,\nκαλούμενος ὑπάτη, τῷ τελευταίῳ καὶ ὀξυτάτῳ, τουτέστι\nτῇ νήτῃ, τὴν αὐτὴν εὑρέθη συνέχων συμφωνίαν κατʼ\nἀντίφωνον. ἐπηυξημένης δὲ τῆς μουσικῆς καὶ πολυχόρ-\nδων καὶ πολυφθόγγων γεγονότων ὀργάνων τῷ προσ-\nληφθῆναι καὶ ἐπὶ τὸ βαρὺ καὶ ἐπὶ τὸ ὀξ τοῖς προϋπ-\nάρχουσιν ὀκτὼ φθόγγοις ἄλλους πλείονας, ὅμως τῶν\nπρώτων συμφωνιῶν αἱ προσηγορίαι φυλάττονται, διὰ\nτεσσάρων, διὰ πέντε, διὰ πασῶν.\nπροσανηύρηνται δὲ ταύταις ἕτεραι πλείους. τῇ γὰρ\nδιὰ πασῶν πάσης ἄλλης προστιθεμένης, καὶ ἐλάττονος\nκαὶ μείζονος καὶ ἴσης, ἐξ ἀμφοῖν ἑτέρα γίνεται συμ-\nφωνία, οἷον ἥ τε διὰ πασῶν καὶ διὰ τεσσάρων, καὶ\nδιὰ πασῶν καὶ διὰ πέντε, καὶ δὶς διὰ πασῶν, ἔτι δὲ\nπάλιν τῇ διὰ πασῶν εἰ προστεθείη τούτων τις, οἷον ἡ\nδὶς διὰ πασῶν καὶ διὰ τεσσάρων, καὶ ἐπὶ τῶν ἄλλων\nὁμοίως μέχρι τοῦ δύνασθαι φθέγγεσθαι ἢ κρίνειν\nἀκούοντας. τόπος γάρ τις καλεῖται τῆς φωνῆς ὃν\nδιεξέρχεται ἀπὸ βαρυτάτου τινὸς ἀρξαμένη φθόγγου\nκαὶ κατὰ τὸ ἑξῆς ἐπὶ τὸ ὀξὺ προϊοῦσα, ἢ ἀνάπαλιν.\nτούτων δὲ οἱ μὲν ἐπὶ πλεῖον, οἱ δὲ ἐπʼ ἔλαττον διιστᾶσιν.\nτὸ μέντοι ἑξῆς καὶ ἐμμελῶς ἐν τούτῳ προκόπτειν οὔτε\nὡς ἔτυχε γίνεται οὔτε μὴν ἁπλῶς καὶ μοναχῶς, ἀλλὰ\nκατά τινας τρόπους ἀφωρισμένους, καθʼ οὓς αἱ τῶν\nλεγομένων γενῶν τῆς μελῳδίας θεωροῦνται διαφοραί.\nκαθάπερ γὰρ ἐπὶ τοῦ λόγου καὶ τῆς ἐγγραμμάτου φωνῆς\nοὐ πᾶν γράμμα παντὶ συμπλεκόμενον συλλαβὴν ἢ λόγον\nἀποτελεῖ, οὕτως οὐδὲ ἐν τῷ μέλει κατὰ τὴν ἡρμοσμένην\nφωνὴν οὐδʼ ἐν τῷ ταύτης τόπῳ πᾶς φθόγγος μετὰ\nπαντὸς τιθέμενος ἐμμελὲς ποιεῖ διάστημα, ἀλλʼ ὥς\nφαμεν κατὰ τρόπους τινὰς ἀφωρισμένους.\nτοῦ δὲ λεγομένου τόπου τῆς φωνῆς καὶ παντὸς τοῦ\nἐν τούτῳ διαστήματος γνωριμώτατον μέρος τε καὶ μέτρον\nἐστὶ τὸ καλούμενον τονιαῖον διάστημα, καθάπερ ὁ πῆχυς\nτοῦ κυρίως τοπικοῦ διαστήματος ὃ φερόμενα τὰ σώματα\nδιέξεισιν. ἔστι δὲ γνωριμώτατον τὸ τονιαῖον διάστημα,\nἐπειδὴ τῶν πρώτων καὶ γνωριμωτάτων συμφωνιῶν ἐστι\nδιαφορά· τὸ γὰρ διὰ πέντε τοῦ διὰ τεσσάρων ὑπερέχει\nτόνῳ. τὸ μέντοι ἡμιτόνιον οὐχ ὡς ἥμισυ τόνου λέγεται,\nὥσπερ Ἀριστόξενος ἡγεῖται, καθὸ καὶ τὸ ἡμιπήχιον\nἥμισυ πήχεως, ἀλλʼ ὡς ἔλαττον τοῦ τόνου μελῳδητὸν\nδιάστημα· καθὰ καὶ τὸ ἡμίφωνον γράμμα οὐχ ὡς ἥμισυ\nφωνῆς καλοῦμεν, ἀλλʼ ὡς μὴ αὐτοτελῆ καθʼ αὑτὸ\nφωνήν. δείκνυται γὰρ ὁ τόνος μηδʼ ὅλως εἰς δύο ἴσα\nδιαιρεῖσθαι δυνάμενος, ἐν λόγῳ θεωρούμενος ἐπογδόῳ,\nκαθάπερ οὐδʼ ἄλλο τι ἐπιμόριον διάστημα. τὰ γὰρ θ΄\nοὐχ οἷόν τε διαιρεθῆναι εἰς ἴσα.\nὅταν μὲν οὖν ἡ φωνὴ μελῳδοῦσα ἐν τῷ λεγομένῳ\nτόπῳ αὐτῆς ἀπό τινος βαρυτέρου φθόγγου ἐπὶ τὸν ἑξῆς\nὀξύτερον μεταβῇ τὸ λεγόμενον ἡμιτονιαῖον διάστημα\nποιησαμένη κἄπειτʼ ἀπʼ αὐτοῦτόνον διαστήσασα πρῶτον\n\n\n\n\nἐπʼ ἄλλον παραγένηται φθόγγον, βουλομένη κατὰ τὸ\nἑξῆς προκόπτειν ἐμμελῶς, οὐδὲν ἕτερον εἶναι δύναται\nδιάστημα ὃὐδὲ προενέγκασθαι φθόγγον ἕτερον ἐμμελῆ\nκαὶ ἡρμοσμένον, ἢ διάστημα μὲν τονιαῖον, φθόγγον δὲ\nτὸν ἐπὶ τὸ ὀξὺ τοῦτο ὁρίζοντα καὶ συμφωνοῦντα τῷ ἐξ\nἀρχῆς τὴν διὰ τεσσάρων συμφωνίαν. καλεῖται δὲ τὸ\nοὕτω μελῳδηθὲν σύστημα τετράχορδον, συνεστηκὸς ἐκ\nδιαστημάτων μὲν τριῶν, ἡμιτονίου καὶ τόνου καὶ τόνου,\nφθόγγων δὲ τεσσάρων, ὧν οἱ περιέχοντες, τουτέστιν ὅ\nτε βαρύτατος καὶ ὀξύτατος, συμφωνοῦσιν εὐθὺς ἣν\nδιὰ τεσσάρων ἔφαμεν λέγεσθαι συμφωνίαν δύο τόνων\nοὖσαν καὶ ἡμιτονίου. καλεῖται δὲ τὸ τοιοῦτον γένος\nτῆς μελῳδίας διάτονον, ἤτοι ὅτι διὰ τῶν τόνων τὸ\nπλεῖστον διοδεύει ἢ ὅτι σεμνόν τι καὶ ἐρρωμένον καὶ\nεὔτονον ἦθος ἐπιφαίνει.\nἐὰν μέντοι ἡ φωνὴ, τὸν ἐξ ἀρχῆς πρῶτον ὁρίσασα\nφθόγγον καὶ ἡμιτόνιον ἐπὶ τὸ ὀξὺ μεταβᾶσα, ἐπὶ τὸν\nαὐτὸν ἔλθῃ δεύτερον φθόγγον, εἶτα πάλιν ἀπὸ τοῦδε\nἡμιτόνιον διαστήσασα τρίτον ὁρίσῃ φθόγγον ἄλλον,\nἀπὸ τούτου κατὰ συνέχειαν πειρωμένη προκόπτειν ἐμμε-\nλῶς οὔτε διάστημα δύναται ποιήσασθαι ἄλλο πλὴν τὸ\nλειπόμενον τοῦ πρώτου γενομένου τετραχόρδου, τὸ\nτριημιτονιαῖον ἀσύνθετον, οὔτε φθόγγον ἕτερον ὁρίσαι\n\n\n\nἢ τὸν ἐπὶ τὸ ὀξὺ περιέχοντα τὸ πρῶτον τετράχορδον,\nσυμφωνοῦντα τῷ βαρυτάτῳ κατὰ τὸ διὰ τεσσάρων· ὥστε\nγίνεσθαι τὴν τοιαύτην μελῳδίαν κατὰ ἡμιτόνιον καὶ\nἡμιτόνιον καὶ τριημιτόνιον ἀσύνθετον. καλεῖται δὲ\nπάλιν τὸ γένος τῆς τοιαύτης μελῳδίας χρωματικὸν διὰ\nτὸ παρατετράφθαι καὶ ἐξηλλάχθαι τοῦ πρόσθεν γοερώ-\nτερόν τε καὶ παθητικώτερον ἦθος ἐμφαίνειν.\nλέγεται δέ τι καὶ τρίτον γένος μελῳδίας ἐναρμόνιον,\nἐπειδὰν ἀπὸ τοῦ βαρυτάτου φθόγγου κατὰ δίεσιν καὶ\nδίεσιν καὶ δίτονον ἡ φωνὴ προελθοῦσα μελῳδήσῃ τὸ\nτετράχορδον. δίεσιν δὲ καλοῦσιν ἐλαχίστην οἱ περὶ\nἈριστόξενον τὸ τεταρτημόριον τοῦ τόνου, ἥμισυ δὲ\nἡμιτονίου, ὡς ἐλάχιστον μελῳδητὸν διάστημα, τῶν\nΠυθαγορείων διέσιν καλούντων τὸ νῦν λεγόμενον\nἡμιτόνιον. καλεῖσθαι δέ φησιν Ἀριστόξενος τοῦτο τὸ\nπροειρημένον γένος ἁρμονίαν διὰ τὸ εἶναι ἄριστον,\nἀπενεγκάμενον τοῦ παντὸς ἡρμοσμένου τὴν προσ-\n\n\n\nηγορίαν. ἔστι δὲ δυσμελῳδητότατον καί, ὡς ἐκεῖνός\nφησι, φιλότεχνον καὶ πολλῆς δεόμενον συνηθείας, ὅθεν\nοὐδʼ εἰς χρῆσιν ῥᾳδίως ἔρχεται, τὸ δὲ διάτονον γένος\nἀπλοῦν τι καὶ γενναῖον καὶ μᾶλλον κατὰ φύσιν· διὸ\nμᾶλλον τοῦτο παραλαμβάνει Πλάτων.\nἡμιτόνιον τόνος τόνος διάτονον\nἡμιτόνιον τόνος τόνος διάτονον\nἡμιτόνιον ἡμιτόνιον τριημιτόνιον χρωματικόν\nδίεσις δίεσις δίτονον ἁρμονικόν\nτοὺς δὲ συμφωνοῦντας φθόγγους ἐν λόγοις τοῖς\nπρὸς ἀλλήλους πρῶτος ἀνευρηκέναι δοκεῖ Πυθαγόρας,\nτοὺς μὲν διὰ τεσσάρων ἐν ἐπιτρίτῳ, τοὺς δὲ διὰ πέντε\nἐν ἡμιολίῳ, τοὺς δὲ διὰ πασῶν ἐν διπλασίῳ, καὶ τοὺς\nμὲν διὰ πασῶν καὶ διὰ τεσσάρων ἐν λόγῳ τῶν η΄ πρὸς\nγ΄ ὅς ἐστι πολλαπλασιεπιμερής, διπλάσιος γὰρ καὶ δισ-\nεπίτριτός ἐστι, τοὺς δὲ διὰ πασῶν καὶ διὰ πέντε ἐν\nλόγῳ τριπλασίῳ, τοὺς δὲ δὶς διὰ πασῶν ἐν τετραπλασίῳ,\nκαὶ τῶν ἄλλων ἡρμοσμένων τοὺς μὲν τὸν τόνον περι-\nέχοντας ἐν ἐπογδόῳ λόγῳ, τοὺς δὲ τὸ νῦν λεγόμενον\nἡμιτόνιον, τότε δὲ δίεσιν, ἐν ἀριθμοῦ λόγῳ πρὸς ἀριθ-\n\n\n\nμὸν τῷ τῶν σνϚ΄ πρὸς σμγ΄, ἐξετάσας τοὺς λόγους διά\nτε τοῦ μήκους καὶ πάχους τῶν χορδῶν, ἔτι δὲ τῆς\nτάσεως γινομένης κατὰ τὴν στροφὴν τῶν κολλάβων ἢ\nγνωριμώτερον κατα τὴν ἐξάρτησιν τῶν βαρῶν, ἐπὶ δὲ\nτῶν ἐμπνευστῶν καὶ διὰ τῆς εὐρύτητος τῶν κοιλιῶν\nἢ διὰ τῆς ἐπιτάσεως καὶ ἀνέσεως τοῦ πνεύματος, ἢ δι᾿\nὄγκων καὶ σταθμῶν οἷον δίσκων ἢ ἀγγείων. ὅ τι γὰρ\nἂν ληφθῇ τούτων κατά τινα τῶν εἰρημένων λόγων, τῶν\nἄλλων 〈ἴσων〉 ὄντων, τὴν κατὰ τὸν λόγον ἀπεργάσεται\nσυμφωνίαν.\nη΄ δ΄ γ΄ Ϛ΄ γ΄ β΄\nδιὰ πασῶν διά δ΄ διὰ πασῶν διά ε΄\nδιὰ πασῶν καὶ διὰ δ΄ διὰ πασῶν καὶ διὰ ε΄\nη΄ δ΄ β΄\nδιὰ πασῶν διὰ πασῶν\nδὶρ διὰ πασῶν\nἀρκείτω δʼ ἡμῖν ἐν τῷ παρόντι διὰ τοῦ μήκους\nτῶν χορδῶν δηλῶσαι ἐπὶ τοῦ λεγομένου κανόνος. τῆς\nγὰρ ἐν τούτῳ μιᾶς χορδῆς καταμετρηθείσης εἰς τέσσαρα\nἴσα ὁ ἀπὸ τῆς ὅλης φθόγγος τῷ μὲν ἀπὸ τῶν τριῶν\n\n\n\nμερῶν ἐν λόγῳ γενόμενος ἐπιτρίτῳ συμφωνήσει διὰ\nτεσσάρων, τῷ δὲ ἀπὸ τῶν δύο, τουτέστι τῷ ἀπὸ τῆς\nβ΄ γ΄ Ϛ΄ η΄\nδιὰ ε΄ διὰ πασῶν διὰ δ΄\nδιὰ πασῶν καὶ διὰ ε΄ διὰ πασῶν καὶ διὰ δ΄\nδὶς διὰ πασῶν\nἡμισείας, ἐν λόγῳ γενόμενος διπλασίῳ συμφωνήσει διὰ\nπασῶν, τῷ δὲ ἀπὸ τοῦ τετάρτου μέρους γενόμενος ἐν\nλόγῳ τετραπλασίῳ συμφωνήσει δὶς διὰ πασῶν. ὁ δὲ\nἀπὸ τῶν τριῶν μερῶν φθόγγος πρὸς τὸν ἀπὸ τῶν δύο\nγενόμενος ἐν ἡμιολίῳ συμφωνήσει διὰ πέντε, πρὸς δὲ\nτὸν ἀπὸ τοῦ τετάρτου μέρους γενόμενος ἐν λόγῳ τρι-\nπλασίῳ συμφωνήσει διὰ πασῶν καὶ διὰ πέντε. ἐὰν δὲ\nεἰς ἐννέα διαμετρηθῇ ἡ χορδή, ὁ ἀπὸ τῆς ὅλης φθόγγος\nπρος τὸν ἀπὸ τῶν ὀκτὼ μερῶν ἐν λόγῳ ἐπογδόῳ τὸ\nτονιαῖον περιέξει διάστημα.\nπάσας δὲ τὰς συμφωνίας περιέχει ἡ τετρακτύς.\nσυνέστησε μὲν γὰρ αὐτὴν α΄ καὶ β΄ καὶ γ΄ καὶ δ΄. ἐν\nδὲ τούτοις τοῖς ἀριθμοῖς ἔστιν ἥ τε διὰ τεσσάρων συμ-\n\n\n\n\nφωνία καὶ ἡ διὰ πέντε καὶ ἡ διὰ πασῶν, καὶ ὁ ἐπίτρι-\nτος λόγος καὶ ἡμιόλιος καὶ διπλάσιος καὶ τριπλάσιος καὶ\nτετραπλάσιος.\nταύτας δὲ τὰς συμφωνίας οἱ μὲν ἀπὸ βαρῶν ἠξίουν\nλαμβάνειν, οἱ δὲ ἀπὸ μεγεθῶν, οἱ δὲ ἀπὸ κινήσεων\n[καὶ ἀριθμῶν], οἱ δὲ ἀπὸ ἀγγείων [καὶ μεγεθῶν].\nΛᾶσος δὲ ὁ Ἑρμιονεύς, ὥς φασι, καὶ οἱ περὶ τὸν Μετα-\nποντῖνον Ἵππασον Πυθαγορικὸν ἄνδρα συνέπεσθαι\nτῶν κινήσεων τὰ τάχη καὶ τὰς βραδυτῆτας, διʼ ὧν αἱ\nσυμφωνίαι . . . . . . . . . . . . . . . . . . . . . . . . . . . . . .\nἐν ἀριθμοῖς ἡγούμενος λόγους τοιούτους ἐλάμβανεν ἐπʼ\nἀγγείων. ἴσων γὰρ ὄντων καὶ ὁμοίων πάντων τῶν\nἀγγείων τὸ μὲν κενὸν ἐάσας, τὸ δὲ ἥμισυ ὑγροῦ 〈πλη-\nρώσας〉 ἐψόφει ἑκατέρῳ, καὶ αὐτῷ ἡ διὰ πασῶν ἀπεδί-\nδοτο συμφωσνία· θάτερον δὲ πάλιν τῶν ἀγγείων κενὸν\nἐῶν εἰς θάτερον τῶν τεσσάρων μερῶν τὸ ἓν ἐνέχεε, καὶ\nκρούσαντι αὐτῷ ἡ διὰ τεσσάρων συμφωνία ἀπεδίδοτο,\nἡ δὲ διὰ πέντε, 〈ὅτε〉 ἓν μέρος τῶν τριῶν συνεπλήρου,\nοὔσης τῆς κενώσεως πρὸς τὴν ἑτέραν ἐν μὲν τῇ διὰ\nπασῶν ὡς β΄ πρὸς ἕν, ἐν δὲ τῷ διὰ πέντε ὡς γ΄ πρὸς\nβ΄, ἐν δὲ τῷ διὰ τεσσάρων ὡς δ΄ πρὸς γ΄. οἷς ὁμοίως\nκαὶ κατὰ τὰς διαλήψεις τῶν χορδῶν θεωρεῖται, ὡς\nκροείρηται, ἀλλʼ οὐκ ἐπὶ μιᾶς χορδῆς, ὡς ἐπὶ τοῦ κα-\nνόνος, ἀλλʼ ἐπὶ δυεῖν· δύο γὰρ ποιήσας ὁμοτόνους ὅτε\nμὲν τὴν μίαν αὐτῶν διαλάβοι μέσην πιέσας, τὸ ἥμισυ\n\n\n\n\nπρὸς τὴν ἑτέραν συμφωνίαν τὴν διὰ πασῶν ἐποίει·\nὅτε δὲ τὸ τρίτον μέρος ἀπολαμβάνοι, τὰ λοιπὰ μέρη\nπρὸς τὴν ἑτέραν τὴν διὰ πέντε συμφωνίαν ἐποίει·\nὁμοίως δὲ καὶ ἐπὶ τῆς διὰ τεσσάρων· καὶ γὰρ ἐπὶ ταύτης\nμιᾶς τῶν χορδῶν ἀπολαβὼν τὸ τέταρτον μέρος τὰ λοιπὰ\nμέρη πρὸς τὴν ἑτέραν συνῆπτεν. ὃ δὴ καὶ ἐπὶ τῆς\nσύριγγος ἐποίει κατὰ τὸν αὐτὸν λόγον. οἱ δʼ ἀπὸ τῶν\nβαρῶν τὰς συμφωνίας ἐλάμβανον, ἀπὸ δυεῖν χορδῶν\nἐξαρτῶντες βάρη κατὰ τοὺς εἰρημένους λόγους, οἱ δʼ\nἀπὸ τῶν μηκῶν, καὶ τῶν χορδῶν . . . . . . . . . ἐπίεσαν,\nτὰς συμφωνίας ἐν ταῖς χορδαῖς ἀποφαινόμενοι.\n. . .. . . . . . . . . . . . . . . . . . . . . . . . . . . . . . . . .\nφθόγγον δὲ εἶναι φωνῆς πτῶσιν ἐπὶ μίαν τάσιν. ὅμοιον\nγάρ φασιν αὐτὸν αὑτῷ δεῖν εἶναι τὸν φθόγγον καὶ\nἐλάχιστον κατὰ διαφοράν, οὐκ ἐκ διαφόρων τάσεων\nοἷον βαρύτητος καὶ ὀξύτητος. τῶν δὲ φωνῶν αἱ μὲν\nὀξεῖαι, αἱ δὲ βαρεῖαι, διὸ καὶ τῶν φθόγγων, 〈ὧν〉 ὁ\nμὲν ὀξὺς ταχύς ἐστιν, ὁ δὲ βαρὺς βραδύς. εἰ γοῦν εἰς\nδύο ἰσοπαχεῖς καὶ ἰσοκοίλους 〈αὐλοὺς〉 τετρημένους εἰς\nσύριγγος τρόπον, ὧν τοῦ ἑτέρου διπλάσιόν ἐστι τὸ\nμῆκος τοῦ ἑτέρου, ἐμφυσήσαι τις, ἀνακλᾶται τὸ πνεῦμα\nτὸ ἐκ τοῦ ἡμίσεος μήκους διπλασίῳ τάχει χρώμενον,\nκαὶ 〈γίνεται〉 συμφωνία ἡ διὰ πασῶν βαρέος μὲν\nφθόγγου τοῦ διὰ τοῦ μείζονος, ὀξέος δὲ τοῦ διὰ τοῦ\n\n\n\nἐλάττονος. αἴτιον δὲ τάχος τε καὶ βραδυτὴς τῆς φορᾶς.\nκαὶ κατὰ τὰ ἀποστήματα δὲ τῶν ἐν τοῖς αὐλοῖς τρη-\nμάτων τὰς συμφωνίας ἀπεδίδοσαν καὶ ἐπὶ ἑνός. διχῆ\nμὲν γὰρ διῃρημένου καὶ τοῦ αὐλοῦ ὅλου ἐμφυσηθέντος\nἐκ τοῦ κατὰ τὸ ἢμισυ τρήματος τὸ διὰ πασῶν σύμφωνον\nἀποτελεῖται. τριχὴ δὲ διαιρεθέντος καὶ τῶν μὲν δυεῖν\nμερῶν ὄντων πρὸς τῇ γλωσσίδι, κάτω δὲ τοῦ ἑνός, καὶ\nτοῦ ὅλου συμφυσηθέντος τοῖς δυσί, τὴν διὰ πέντε γε-\nνέσθαι συμφωνίαν. τεσσάρων δὲ διαιρέσεων γενο-\nμένων, τριῶν μὲν ἄνω, κάτω δὲ μιᾶς, καὶ τῷ ὅλῳ συμ-\nφυσηθέντων τῶν τριῶν γίνεται ἡ διὰ τεσσάρων. οἱ δὲ\nπερὶ Κὔδοξον καὶ Ἀρχύταν τὸν λόγον τῶν συμφωνιῶν\nἐν ἀριθμοῖς ῷοντο εἶναι, ὁμολογοῦντες καὶ αὐτοὶ ἐν\nκινήσεσιν εἶναι τοὺς λόγους καὶ τὴν μὲν ταχεῖαν κίνη-\nσιν ὄξεῖαν εἶναι ἅτε πλήττουσαν συνεχὲς καὶ ὠκύτερον\nκεντοῦσαν τὸν ἀέρα, τὴν δὲ βραδεῖαν βαρεῖαν ἅτε νω-\nθεστέραν οὖσαν.\nταυτὶ μὲν περὶ τῆς εὑρέσεως τῶν συμφωνιῶν· ἐπαν-\nἐλθωμεν δὲ ἐπὶ τὰ ὑπὸ τοῦ Ἀδράστου παραδεδομένα.\nφησὶ γὰρ ὅτι τούτοις τοῖς εἰς τὴν ἀνεύρεσιν τῶν συμ-\nφωνιῶν ὀργάνοις κατὰ μὲν τοὺς λόγους προπαρασκευα-\nσθεῖσιν ἡ αἴσθησις ἐπιμαρτυρεῖ, τῇ δὲ αἰσθήσει προσ-\nληφθείσῃ ὁ λόγος ἐφαρμόζει. πῶς δὲ καὶ οἱ τὸ λεγό-\nμενον ἡμιτόνιον περιέχοντες φθόγγοι πρὸς ἀλλήλους\nεἰσὶν ἐν λόγῳ τῷ τῶν σνςʹ πρὸς σμγ, μικρὸν ὕστερον\n\n\n\n\nἔσται φανερόν. δῆλον δὲ ὅτι καὶ αἱ συνθέσεις καὶ αἱ\nδιαιρέσεις τῶν συμφωνιῶν ὁμόλογοι καὶ συνῳδοὶ θεω-\nροῦνται ταῖς τῶν κατὰ ταύτας λόγων συνθέσεσί τε καὶ\nδιαιρέσεσιν ἃς πρόσθεν ἐμηνύσαμεν. οἷον ἐπεὶ τὸ διὰ\nπασῶν ἔκι τε τοῦ δᾶ πέντε καὶ διὰ τεσσάρων συν-\nτίθεται καὶ εἰς ταῦτα διαιρεῖται, λόγος δὲ τοῦ μὲν διὰ\nπασῶν διπλάσιος, τοῦ δὲ διὰ τεσσάρων ἐπίτριτος, τοῦ\nδὲ διὰ πέντε ἡμιόλιος, φαίνεται [ὅτι] καὶ ὁ διπλάσιος\nλόγος συντίθεσθαί τε ἐκ τοῦ ἐπιτρίτου τε καὶ ἡμιολίου\nκαὶ εἰς τούτους διαιρεῖσθαι· τῶν μὲν γὰρ Ϛʹ τὰ ηʹ ἐπί-\nτριτα, τῶν δὲ ηʹ τὰ ιβʹ ἡμιόλια· καὶ γίνεται τὰ ιβʹ τῶν\nϛʹ διπλάσια· ϛʹ ηʹ ιβʹ. πάλιν δὲ ὁ τῶν ιβʹ πρὸς τὸν ϛʹ\nλόγος διπλάσιος διαιρεῖται εἰς τε τὸν ἐπίτριτον λόγον\nτῶν ιβʹ πρὸς τὰ θʹ καὶ εἰς τὸν ἡμιόλιον τῶν θʹ πρὸς\nτὰ Ϛʹ. ἐπεὶ δὲ καὶ τὸ διὰ πέντε τοῦ διὰ τεσσάρων\nὑπερέχει τόνῳ, τὸ μὲν γὰρ διὰ πέντε τριῶν τόνων ἐστὶ\nκαὶ ἡμιτονίου, ὁ δὲ τόνος ἐν ἐπογδόῳ λόγῳ, φαίνεται\nκαὶ τὸ ἡμιόλιον τοῦ ἐπιτρίτου ὑπερέχειν [ἐν] ἐπογδόῳ·\nἀπὸ γὰρ ἡμιολίου λόγου οἷον τοῦ τῶν θʹ πρὸς τὰ Ϛʹ\nἀφαιρεθέντος τοῦ 〈ἐπιτρίτου〉 λόγου τῶν ηʹ πρὸς τὰ Ϛʹ\nλείπεται λόγος ἐπόγδοος ὁ τῶν θʹ πρὸς τὰ ηʹ· καὶ πάλιν\nτούτῳ τῷ λόγῳ προστεθέντος ἐπιτρίτου λόγου τοῦ τῶν\n\n\n\n\nιβʹ προς τὰ θʹ συμπληροῦται λόγος ἡμιόλιος τῶν ιβʹ\nπρὸς τὰ ή. καὶ μὴν ἐπεὶ τὸ μὲν διὰ πασῶν ἐν διπλασίῳ\nλόγῳ, τὸ δὲ διὰ τεσσάρων ἐν ἐπιτρίτῳ, τὸ ἐξ ἀμφοῖν\nἐν λόγῳ τῶν ηʹ πρὸς τὰ γʹ· τῶν μὲν γὰρ γʹ ἐπίτριτα\nτὰ δʹ, τούτων δὲ διπλάσια τὰ ή. τὸ δὲ διὰ πασῶν καὶ\nδιὰ πέντε ἐν λόγῳ τριπλασίονι· ὁ γὰρ ἡμιόλιος καὶ\nδιπλάσιος συντιθέμενοι τοῦτον ποιοῦσιν· ἡμιόλιος μὲν\nγὰρ ὁ τῶν θʹ πρὸς τὰ Ϛʹ, διπλάσιος δὲ ὁ τῶν ιηʹ πρὸς\nτὰ θʹ· καὶ γίνεται τριπλάσιος ὁ λόγος τῶν ιηʹ πρὸς τὰ\nϛ΄. ὁμοίως δὲ τὸ δὶς διὰ πασῶν ἐν λόγῳ τετραπλασίῴ·\nοὗτος γὰρ σύγκειται ἐκ δύο διπλασίων· τῶν μὲν γὰρ\nϚʹ διπλάσια τὰ ιβʹ, τούτων δὲ τὰ κδʹ, ταῦτα δὲ [τὰ]\nτετραπλάσια τῶν Ϛ΄. ἢμᾶλλον, ὡς κατʼ ἀρχὰς ἐδείξαμεν,\nἐπισυντεθεὶς ὁ τριπλάσιος ἐπιτρίτῳ ποιεῖ τετραπλάσιον·\nἔστι δὲ τοῦ μὲν διὰ πασῶν καὶ διὰ πέντε τριπλάσιος ὁ\nλόγος, τοῦ δὲ διὰ τεσσάρων ἐπίτριτος· ἐξ ἀμφοῖν δὲ\nτούτοιν τὸ δίς ἐστι διὰ πασῶν· εἰκότως οὖν τοῦτο ἐν\nλόγῳ φαίνεται τετραπλασίῳ· τῶν μὲν γὰρ Ϛʹ τριπλάσια\nτὰ ιηʹ, τούτων δὲ ἐπίτριτα τὰ κδʹ, ἅτινά ἐστι τετρα-\nπλάσια τῶν ϛ΄. καὶ πάλιν τῶν μὲν Ϛʹ ἐπίτριτα τὰ ή,\nτούτων δὲ τριπλάσια τὰ κδʹ, ἅ ἐστι τετραπλάσια τῶν\nϚ΄. καὶ τὰ ἐκ τούτωον δὲ συντιθέμενα ἐν τούτοις εὑρε-\nθήσεται οῖς λόγοις, ἐφʼ ὅσον ἂν προαγάγωμεν τὰ\nσυστήματα.\nὁ δὲ Πλάτων καὶ γένος διάτονον καὶ συστήματος\nμέγεθος ἐπὶ τὸ τετράκις διὰ πασῶν καὶ διὰ πέντε καὶ\n\n\n\n\nἡ διὰ δʹ ἡ διά δʹ διὰ πασῶν διά δʹ\nἡμιόλιος ἐπίτριτοϚ\nἡ διὰ πασῶν διὰ πασῶν καὶ διὰ δʹ\nδιπλάσιος διπλάσιος καὶ δισεπίτριτος\nδιὰ παεῶν διά εʹ διὰ πασῶν διὰ πασῶν\nδιὰ πασῶν καὶ διὰ εʹ θὲς διὰ πασῶν\nτριπλασιος τετραπλάσιος\nτόνον προαγήοχεν. εἰ δὲ λέγοι τις, φησὶν ὁ Ἄδραστος,\nὡς οὐ δέον ἐπὶ τοσοῦτον ἐκτεῖναι, Ἀριστόξενος μὲν γὰρ\nἐπὶ τὸ δὶς διὰ πασῶν καὶ διὰ τεσσάρων τὸ τοῦ καθʼ\nαὐτὸν πολυτρόπου διαγράμματος πεποίηται μέγεθος, οἱ\nδὲ νεώτεροι τὸ πεντεκαιδεκάχορδον τρόπον μέγιστον\nἐπὶ τὸ τρὶς διὰ πασῶν καὶ τόνον διεστηκός, ῥητέον,\nφησίν, ὡς ἐκεῖνοι μὲν πρὸς τὴν ἡμετέραν χρὴσιν ὁρῶν-\nτες οὕτως ἐποίουν, ἡγούμενοι μὴ πλεῖόν τι τούτων\nδύνασθαι μήτε τοὺς ἀγωνιζομένους φθέγγεσθαι μήτε\n\n\n\nτοὺς ἀκούοντας εὐγνώστως κρίνειν, Πλάτων δὲ πρὸς\nτὴν φύσιν ὁρῶν, ἐπειδὴ τὴν υχὴν ἀνάγκη συνιστα-\nμένην καθʼ ἁρμονίαν μέχρι τῶν στερεῶν προάγειν\nἀριθμῶν καὶ δυσὶ συναρμόζεσθαι μεσότησιν, ὅπως διὰ\nπαντὸς ἐλθοῦσα τοῦ τελείου στερεοῦ κοσμικοῦ σώμα-\nτος πάντων ἀντιληπτικὴ γενήσεται τῶν ὄντων, καὶ τὴν\nἁρμονίαν αὐτῆς μέχρι τούτου προαγήοχε, τρόπον τινὰ\nκαὶ κατὰ τὴν αὐτῆς φύσιν ἐπʼ ἄπειρον δυναμένην\nπροιέναι.\nφησὶ δʼ ὅτι καὶ τοὺς μείζονας ἀριθμοὺς τοῖς\nροις φθόγγοις οἰκεῖον ἀποδιδόναι, κeἂν ἐπʼ ἐνίων δόξῃ\nτάσεων διαφωνεῖν, οἷον ἐπὶ τῆς τάσεως τὴς γινομένης\nδιὰ τῆς ἐξαρτήσεως τῶν βαρῶν. δύο γὰρ ἴσων τό τε\nμῆκος καὶ πάχος χορδῶν καὶ τἄλλα ὁμοίων τὸ πλεῖον\nβάρος διὰ τὴν πλείω τάσιν τὸν ὀξύτερον ποιήσει\nφθόγγον. ἐπεὶ γὰρ τὸ πλεῖον βάρος πλείω τάσιν ποιεῖ,\nπλείονα τὴν ἔξωθεν προσδίδωσι δύναμιν τῷ κατʼ αὐτὸν\nὀξυτέρῳ φθόγγῳ, ἐλάττονα διὰ τοῦτʼ ἔχοντι τὴν ἰδίαν\nἰσχὺν τοῦ ἐξαρτήματος. δῆλον ὡς ἀντεστραμμένως ὁ\nβαρύτερος, τὴν οἰκείαν αὐτοῦ δύναμιν πλείω κεκτημένος\nτοῦ ἐξαρτήματος, ἐπαρκεῖ πρὸς τὸ σώζειν τὴν οἰκείαν\nἁρμονίαν τε καὶ συμφωνίαν. ὥστε τὸν μείζω ἀριθμὸν\nτῇ πλείονι νεμητέον δυνάμει. ὁμολογεῖ δὲ τούτοις καὶ\nτὰ ἄλλα. πάλιν γὰρ τὰ μήκη καὶ τὰ πάχη δυσκινησίαν\n\n\n\nπροσάπτοντα ταῖς χορδαῖς ἀσθένειαν παρασκευάζει, ὡς\nμὴ ῥᾳδίως κινεῖσθαι μηδὲ θᾶττον πλήττειν τε καὶ εἰδο-\nποιεῖν πλείονα ὄντα τὸν πέριξ ἀέρα. δῆλον οὖν [ὅτι]\nὡς οἱ βαρύτεροι φθόγγοι τὴν αὐτῶν οἰκείαν δύναμιν\nκατὰτὸν πλείω κέκτηνται ἀριθμόν. ὅμοια δὲ ἔστιν εὑρεῖν\nκαὶ ἐπὶ τῶν ἐμπνευστῶν ὀργάνων. καὶ γὰρ τῶν ἐν\nτούτοις φθόγγων οἱ βαρύτεροι, διὰ τὸ μῆκος καὶ τὴν\nεὐρύτητα τῶν τρημάτων πλέον εἰδοποιοῦντες τὸν ἀέρα\nἢ νὴ Δία τὴν ἄνεσιν τοῦ πνεύματος ὡς ἐπὶ σάλπιγγος\nἢ τῆς ἀρτηρίας, ἀτονώτεροι καὶ ἀσθενέστεροι γινόμενοι\nτὴν αὐτῶν οἰκείαν δύναμιν ἔχουσι φύσει πλείονα.\nκυριωτάτη δὲ πασῶν, φησίν, ἡ διὰ τεσσάρων συμ-\nφωνία· ἐκ γὰρ ταύτης καὶ αἱ λοιπαὶ εὑρίσκονται. ἡ\nδὲ διὰ πέντε τόνῳ τοῦ διὰ τεσσάρων διενήνοχεν. ἀμέλει\nτὸν τόνον οὕτως ὁρίζονται· τὸ ἀπὸ τοῦ διὰ πέντε ἐπὶ\nτὸ διὰ τεσσάρων διάστημα. εὑρίσκεται δὲ ἐκ τοῦ διὰ\nτεσσάρων καὶ διὰ πέντε τὸ διὰ πασῶν· σύγκειται γὰρ\nἐκ τοῦ διὰ τεσσάρων καὶ διὰ πέντε.\nοἱ δὲ παλαιοὶ πρῶτον διάστημα τῆς φωνῆς ἔλαβον\nτὸν τόνον, ἡμιτόνιον δὲ καὶ δίεσιν οὐχ ἡγοῦντο. ὁ δὲ\nτόνος εὑρίσκετο ἐν ἐπογδόῳ λόγῳ ἔν τε δίσκων κατα-\nσκευαῖς καὶ ἀγγείων καὶ χορδῶν καὶ αὐλῶν καὶ ἐξαρ-\nτήσεων καὶ ἄλλων πλειόνων· τὰ γὰρ ηʹ πρὸς τὰ θʼ\nἐποίει τονιαίου ἀκούειν διαστήματος. διὰ τοῦτο δὲ\n\n\n\n\nπρῶτον διάστημα ὁ τόνος, ὅτι μέχρι τούτου καταβαί-\nνουσα ἡ φωνὴ τοῦ διαστήματος ἀπλανῆ τὴν ἀκοὴν φυ-\nλάσσει. τὸ δὲ μετὰ τοῦτο οὐκέτι οἵα τε ἡ ἀκοὴ πρὸς\nἀκρίβειαν λαβεῖν τὸ διάστημα. ἀμέλει περὶ τοῦ ἐφεξῆς\nδιαστήμιατος καλουμένου ἡμιτονίου διαφέρονται, τῶν\nμὲν τέλειον ἡμιτόνιον αὐτὸ λεγόντων, τῶν δὲ λεῖμμα.\nσυμπληροῦται δὲ τὸ διὰ τεσσάρων, ὅ ἐστιν ἐπίτριτον,\nτῷ τόνῳ, τουτέστι τῷ ἐπογδόῳ διαστήματι, οὕτω. συμι-\nφωνεῖται γὰρ παρὰ πᾶσι τὸ διὰ τεσσάρων μεῖζον μὲν\nεἶναι διτόνου, ἔλαττον δὲ τριτόνου. ἀλλʼ Ἀριστόξενος\nμέν φησιν ἐκ δύο ἡμίσους τόνων αὐτὸ συγκεῖσθαι\nτελείων, Πλάτων δὲ ἐκ δύο τόνων καὶ τοῦ καλουμένου\nλείμματος. τὸ δὲ λεῖμμα τοῦτό φησιν ἀκατονόμαστον\nεἶναι, ἐν λόγῳ δὲ εἶναι ἀριθμοῦ πρὸς ἀριθμὸν ὅν ἔχει\nτὰ σνςʹ πρὸς σμγ. τὸ δὲ διάστημα τοῦτό ἐστι, καὶ ἡ\nὑπεροχὴ ιγ΄. εὑρεθήσεται δὲ οὕτως. τὰ μὲν Ϛʹ οὐκ ἂν\nεἴη πρῶτος ὅρος, ἐπειδὴ οὐκ ἔχει ὄγδοον, ἵνα ὑπʼ αὐτοῦ\nγένηται ἐπόγδοος. οὐδὲ μὴν ἱ ηʹ· καὶ γὰρ εἰ ἔχει ἐπόγ-\nδοον τὸν θʹ, πάλιν ὁ θʹ οὐκ ἔχει ἐπόγδοον. δεῖ δὲ\nἐπογδόου ἐπόγδοον λαβεῖν, ἐπειδὴ τὸ διὰ τεσσάρων\nἐπίτριτον μεῖζόν ἐστι διτόνου. λαμβάνομεν οὖν τὸν\nπυθμένα τὸν ἐπόγδοον τὸν ηʹ καὶ θʹ, καὶ τὰ ηʹ ἐφʼ\n\n\n\n\nἑαυτά, εὑρίσκομεν ξδʹ, εἶτα τὰ ηʹ ἐπὶ τὰ θʹ, καὶ γίνεται\nοβʹ, εἴτα τὰ θʹ ἐφʼ ἑαυτά, καὶ γίνεται πα· ηʹ θʹ ἔδʹ οβʹ\nπαʹ· εἶτα πάλιν τούτων ἕκαστον ληφθήτω τρίς, καὶ\nἔσται τὰ μὲν ξδʹ τρὶς ρ??βʹ, τὰ δὲ οβʹ τρὶς σιςʹ, τὰ δὲ\nπαʹ τρὶς σμγʹ· ηʹ θʹ ξδʹ οβʼ παʹ ρ??βʹ σιςʹ σμγ· εἶτα\nπροστίθεμεν τοῖς σμγʹ ἀπὸ τῶν ρ??βʹ ἐπίτριτον τὸν\nσνςʹ· ὥστε εἶναι τὴν ἔκθεσιν τοιαύτην· ἐπίγδοος πυθ-\nμὴν θʹ ηʹ, δεύτεροι ἐπόγδοοι ξδʹ οβʹ παʹ, τρίτοι ἐπόγ-\nδοοι ἀλλήλων δύο ρ??βʹ σιςʹ σμγʹ, κείσθω καὶ ὁ τοῦ\nρ??βʹ ἐπίτριτος ὁ σνςʹ, ἔσται τοῦτο τὸ ἐπίτριτον συμ-\nπεπληρωμένον ὑπὸ δύο τόνων καὶ τοῦ εἰρημένου λείμ-\nματος. ἔνιοι δὲ πρῶτον ὅρον λαμβάνουσι τὸν τπδ΄.\n??βʹ σιςʹ σμγʹ σνϚ΄\nἐπόγδοος ἐπόγδοος λεῖμμα\nἐπίτριτος\nδιὰ δ\nἵνα γὰρ δύο λάβωσιν ἐπογδόους, τὸν πρῶτον ὅρον τὸν\nϚʹ ὀκταπλασιάσαντες ποιοὺσι μή, καὶ ταῦτα πάλιν\n\n\n\nὀκτάκις τπδ΄, οὗ ἐπίτριτος ὁ φιβ΄, μεταξύ δὲ τούτων\nδύο ἐπόγδοα, τοῦ μὲν τπδ΄ υλβ΄, τούτου δὲ υπϚ΄, ἀφʼ\nὧν ἐπὶ τὰ φιβ΄ ὁ λειμματιαῖος γίνεται λόγος. τινὲς δέ\nτπδ΄ υλβ΄ υπϚ΄ φιβ΄\nτόνος τόνος\nἐπόγδοος ἐπόγδοος λεῖμμα\nἐπίτριτος\nδιὰ δ΄\nφασι μὴ ὀρθῶς εἰλὴφθαι τούτους τοὺς ἀριθμούς· τὴν\nγαρ ὑπεροχὴν τοῦ τετάρτου ὅρου πρὸς τὸν τρίτον μὴ\nγίνεσθαι ιγ΄, ὅσα Πλάτων εἴρηκε δεῖν ἔχειν τὸ λεῖμμα.\nοὐδὲν δὲ κωλύεικαὶ ἐφʼ ἑτέρων ἀριθμῶν τὸν αὐτὸν εὑρί-\nσκειν λόγον ὡς ἔχει τὰ σνϚ΄ πρὸς τὰ σμγ΄. οὐ γὰρ ἀριθ-\nμὸν ὡρισμένον ἔλαβεν ὁ Πλάτων, ἀλλὰ λόγον ἀριθμοῦ.\nὃν δὲ ἔχει λόγον τὰ σνϚ΄ πρὸς σμγ΄, τοῦτον καὶ τὰ φιβ΄\nπρὸς τὰ υπϚ΄· τὰ γὰρ φιβ΄ τῶν σνϚ΄ διπλάσια καὶ τὰ\nυπϚ΄ τῶν σμγ΄. ὅτι δὲ τοῦτο τὸ διάστημα τὸ τῶν σνϚ΄\nπρὸς σμγ΄, τουτέστι τὰ ιγ΄, ἔλαττόν ἐστιν ἡμιτονίου,\nδῆλον. τοῦ γὰρ τόνου ἐπογδόου ὄντος τὸ ἡμιτόνιον\nδὶς ἐπόγδοον ἔσται, τουτέστιν ἐφεκκαιδέκατον. τὰ δὲ\nιγ΄ τῶν σμγ΄ ἐστιν ἐν λόγῳ πλείονι ὀκτωκαιδεκάτου, ὅ\nἐστι μέρος ἔλαττον ἑκκαιδεκάτου. οὐδὲ γὰρ οἷόν τε τὸ\nἐπόγδοον διαίρεσιν ἐπιδέξασθαι, εἰ καὶ οἱ μὴ λόγῳ\n\n\n\nἀλλὰ τῇ ἀκοῇ ταῦτα κρίνοντες νομίζουσιν. ἀμέλει τοῦ\nἐπογδόου πυθμένος τὸ διάστημα τουτέστι τῶν θʹ πρὸς\nτὰ ηʹ ἡ μονὰς οὐ τέμνεται. τὸ δὲ λεγόμενον λεῖμμα εἰ\nτις ἐρωτῴη τίνος ἐστὶ λεῖμμα, δεῖ εἰδέναι ὅτι ἐστὶ τοῦ\nδιὰ τεσσάρων· τῷ γὰρ διὰ τεσσάρων λείπει πρὸς τὸ\nγενέσθαι δύο ἢμισυ τόνων τελείων.\nεὑρέθη δὲ ὁ τόνος οὕτως. ἐπειδὴ τὸ διὰ τεσσάρων\nἐν ἐπιτρίτῳ λόγῳ ἐφάνη ὄν, τὸ δὲ διὰ πέντε ἐν ἡμιο-\nλίῳ, ἐλήφθη ἀριθμὸς ὁ πρῶτος ἔχων ἢμισυ καὶ τρίτον·\nἔστι δὲ οὐτος ὁ ς. τούτου ἐπίτριτος μέν ἐστιν ὁ η΄,\nἡμιόλιος δὲ ὁ θ΄. Ϛʹ ηʹ θ΄. τὸ δὴ διάστημα τὸ ἀπὸ τοῦ\nἡμιολίου ἐπὶ τὸ ἐπίτριτον εὑρέθη ἐν λόγῳ μὲν ἐπογδόῳ·\nτὰ γὰρ θʹ τῶν ηʹ ἐπόγδοα· ἡ δὲ τάσις ἐλέχθη τόνος.\nὅτι δὲ ὁ τόνος δίχα οὐ διαιρεῖται δῆλον οὕτω. πρῶτον\nμὲν ὁ ἐπόγδοος πυθμὴν τὸ διάστημα ἔχει μονάδα, ἥτις\nἀδιαίρετος. εἶτα ἐν μὲν ἀριθμῷ οὐκ ἀεὶ εἰς ἴσα τέμνε-\nται τὸ ἐπόγδοον διάστημα. καὶ γὰρ ἐπὶ τῶν σιϚʹ πρὸς\nσμγʹ ἡ ὑπεροχὴ κζʹ οὐ τέμνεται εἰς ἴσα, ἀλλὰ εἰς\nιγʹ καὶ εἰς ιδ· μονὰς γὰρ οὐ διαιρεῖται. ἐπεὶ δὲ ὁ\n\n\n\nτόνος ὁ μέν τις νοήσει λαμβάνεται, ὁ δὲ ἐν ἀριθμοῖς,\nὁ δὲ ἐν διαστήμασιν, ὁ δὲ διʼ ἀκοῆς ἐν φωναῖς, οὕτε\n〈ὁ〉 ἐν ἀριθμοῖς εἰς ἴσα ἀεὶ τέμνεται, ὡς δέδεικται,\nοὕτε ὁ ἐν αἰσθητοῖς καὶ ὁρατοῖς διαστήμασιν. ἐπὶ\nγὰρ τοῦ κανόνος αἰσθητὸς ὢν ὁ ὑποβολεὺς πάντως\nἔξει τι πλάτος καὶ οὐκ ἔσται οὕτως ἀπλατής, ὡς μὴ\nπάντως τι ἐπιλαβεῖν ἐν τῇ διαιρέσει τοῦ τόνου καὶ\nτοῦ πέρατος τοῦ πρώήτου μέρους καὶ τῆς πρώτης ἀρχῆς\nτοῦ δευτέρου, καὶ διὰ τοῦτο ἀπαναλωθήσεταί τι τοῦ\nτόνου. ἔτι ἐν ταῖς διαιρέσεσι τρία ἐστί, δύο μὲν τὰ\nδιαιρούμενα, τρίτον δὲ τὸ ἐξαιρούμενον. τῶν δὲ διαι-\nρουμένων ἀπʼ αὐτῆς τῆς διαιρέσεως ὡς ἐπὶ πρίονος ἐν\nτῇ τομιῇ ἀναλοῦταί τι τὸ ἐξαιρούμενον ὑπʼ αὐτῆς τῆς\nτομῆς. ὡς οὖν ἐπʼ ἐνίων αἰσθητῶν ἐξαιρεῖταί τι,\nοὕτω καὶ ἐπὶ πάντων κἂν ἐκφεύγῃ τὴν αἴσθησιν πάν-\nτως ἀναλωθήσεταί τι ἐν τῇ τομῇ. δόρυ γοῦν ἢ κάλαμον\nἢ ἄλλο ὁτιοῦν αἰσθητὸν μὴκος ἂν πρὶν ἢ διελεῖν\nμετρήσῃς, ἔπειτα διέλῃς εἰς πολλὰ μέρη, εὑρήσεις τὸ\nτῶν διαιρουμένων πάντων κοινὸν μέτρον ἔλαττον ὄν\nτοῦ ὅλου πρὶν ἢ διῃρῆσθαι. ἔτι χορδὴν ἂν διέλῃς, εἶτα\nδιακόψῃς, ἡ ἔκτασις μετὰ τὴν διακοπὴν ἀνέδραμε, κἄν\nπάλιν τὰ διακοπέντα τείνῃς, ἀνάγκη ἀφῃρῆσθαί τι τοῦ\n\n\n\nμεγέθους εἰς τὰς ἐξάψεις τῶν ἑκατέρωθεν ἁφῶν τοῦ\nτεινομένου. καὶ διὰ τοὔτο οὐκί ἔσται τέλεια δύο ἡμι-\nτόνια. οὐ μὴν οὐδʼ ἐπὶ τῶν φωνῶν εὑρίσκεται εἰς ἴσα\nἡ τομὴ τοῦ τόνου. μελῳδήσας γὰρ τόνον καὶ τόνον\nμελῳδῶ πάλιν τοῦ ἑνὸς τόνου τὰ δύο ἡμιτόνια ἐν τρισὶ\nφθόγγοις, δυσὶ δὲ διαστήμασιν ἀναβαίνων τ τάσει.\nὁ δὴ τρίτος φθόγγος τοῦ δευτέρου ὀξύτερος ἔσται, καὶ\nδιέστηκεν ἀπὸ μὲν τοῦ πρῶίου τόνον, ἀπὸ δὲ τοῦ δευ-\nτέρου δοκεῖ μὲν ἡμιτόνιον, οὐ μὴν ὅμοιον ἡμιτόνιον\nοὐδὲ οἷον ὁ δεύτερος ἀπὸ τοῦ πρώτου· οὐ γὰρ δύναται\nὅμοιον εἶναι τὸ βαρύτερον τῷ ὀξυτέρῳ. οὐδὲ γὰρ ἐπὶ\nτοῦ αὐτοῦ φθόγγου ἂν δὶς μελῳδῆσαι θέλωμεν ιακό-\nψαντες τὴν φωνήν, τὸν αὐτὸν ἦχον ἀποδώσομεν, ἀλλʼ\nἀνάγκη γενέσθαι τινὰ διαφοράν, ἥτις λήσει τὴν ἀκοήν.\nοὐδὲ γὰρ κεντῆσαι ταὐτὸν καὶ ὅμοιον δὶς οἷόν τε, οὐδὲ\nπλῆξαι τὴν αὐτὴν χορδὴν δὶς ὁμοίως, ἀλλὰ ἢ λαγαρώ-\nτερον ἢ σφοδρότερον, οὐδὲ βάψαι δὶς εἰς τὸ αὐτὸ ὑγρὸν\nὁμοίως, οὐδὲ βάψαντα τὸ αὐτὸ ἀνενεγκεῖν διὰ δακτύ-\nλου ἢ μέλανος ἢ μέλιτος ἢ πίττης. ὁ δὲ νοήσει ληπτὸς\nτόνος δύναται νοεῖσθαι καὶ εἰς ἴσα διαιρούμενος.\nπερὶ δὲ τῆς ἐν ἀριθμοῖς ἁρμονίας λεκτέον ἑξῆς, ὅτι\n[ὁ] ὅρος ἐστὶν ὁ τὸ καθʼ ἕκιαστον ἀποφαίνων ἰδίωμα\nτῶν λεγομένων, οἷον ἀριθμός, μέγεθος, δύναμις, ὄγκος,\nβάρος. λόγος δὲ κατὰ μὲν τοὺς περιπατητικοὺς λέγεται\nπολλαχῶς, ὅ τε μετὰ φωνῆς προφορικὸς ὑπὸ τῶν νεω-\n\n\n\nτερῶν λεγόμενος καὶ ὁ ἐνδιάθετος καὶ ὁ ἐν διανοίᾳ\nκείμιενος ἄνευ φθόγγου καὶ φωνῆς καὶ ὁ τῆς ἀναλογίας,\nκαθʼ ὅν λέγεται ἔχειν λόγον τόδε πρὸς τόδε, καὶ ἡ τῶν\nτοῦ λόγου στοιχείων ἀπόδοσις καὶ ὁ τῶν τιμώντων καὶ\nτιμωμένων, καθʼ ὅν φαμεν λόγον τινὸς ἔχειν ἢ μὴ ἔχειν,\nκαὶ ὁ τραπεζιτικὸς λόγος καὶ ὁ ἐν τῷ βιβλίῳ Δημοσθενι-\nκὸς ἢ Αυσιακὸς καὶ ὁ ὅρος ὁ τὸ τί ἦν εἶναι καὶ τὴν\nοὐσίαν σημαίνων, ὁριστικὸς ὤν, καὶ ὁ συλλογισμὸς δὲ\nκαὶ ἡ ἐπαγωγὴ καὶ ὁ Αιβυκὸς καὶ ὁ μῦθος καὶ ὁ αἶνος\nλόγος λέγεται καὶ ἡ παροιμία, ἔτι δὲ καὶ ὁ τοῦ εἴδους\nκαὶ ὁ σπερματικὸς καὶ ἄλλοι πλείονες. κατὰ δὲ Πλά-\nτωνα τετραχῶς λέγεται λόγος, ἥ τε διάνοια ἄνευ φθόγ-\nγου καὶ τὸ μετὰ φωνῆς ῥεῦμα ἀπὸ διανοίας καὶ ἡ τῶν\nτοῦ ὅλου στοιχείων ἀπόδοσις καὶ ὁ τῆς ἀναλογίας. νῦν\nδὲ πρόκειται περὶ τοῦ τῆς ἀναλογίας λόγου ζητεῖν.\nλόγος δέ ἐστιν ὁ κατʼ ἀνάλογον δυοῖν ὅρων ὁμογε-\nνῶν ἡ πρὸς ἀλλήλους αὐτῶν] ποιὰ σχέσις, οἷον διπλά-\nσιος, τριπλάσιος. τὰ μὲν γὰρ ἀνομογενῆ πῶς ἔχει πρὸς\nἄλληλά φησιν Ἄδραστος εἰδέναι ἀδύνατον· οἷον πῆχυς\nπρὸς μνᾶν ἢ χοίνιξ πρὸς κοτύλην ἢ τὸ λευκὸν πρὸς τὸ\nγλυκὺ ἢ θερμόν ἀσύγκριτα καὶ ἀσύμβλητα· τὰ δὲ ὁμο-\n\n\n\n\nγενῆ δυνατόν, οἷον μήκη πρὸς μήκη 〈καὶ〉 ἐπίπεδα πρὸς\nἐπίπεδα καὶ στερεὰ πρὸς στερεὰ καὶ βάρη πρὸς βάρη καὶ\nὑγρὰ πρὸς ὑγρὰ καὶ χυτὰ πρὸς χυτὰ καὶ ξηρὰ πρὸς ξηρὰ\nκαὶ ἀριθμοὺς πρὸς ἀριθμοὺς καὶ χρόνον πρὸς χρόνον\nκαὶ κίνησιν πρὸς κίνησιν καὶ φωνὴν πρὸς φωνὴν καὶ\nχυμὸν πρὸς χυμὸν καὶ χρῶμα πρὸς χρῶμα καὶ ὅσα τοῦ\nαὐτοῦ γένους ἢ εἴδους ὄντα πως ἔχει πρὸς ἄλληλα.\nὅρους δὲ λέγομεν τὰ ὁμογενῆ ἢ ὁμοειδῆ λαμβανόμενα\nεἰς σύγκρισιν, οἷον ὅταν σκεπτώμεθα τίνα λόγον ἔχει\nτάλαντον πρὸς μνᾶν, ὁμογενεῖς ὅρους φαμὲν τὸ τάλαν-\nτον καὶ τὴν μνᾶν, ὅτι ἀμφοῖν γένος τὸ βαρν. καὶ ἐπὶ\nτῶν ἄλλων ἐ αὐτὸς λόγος. ἀναλογία δέ ἐστι λόγων ἡ\nπρὸς ἀλλήλους ποιὰ σχέσις, οἷον ὡς βʹ πρὸς ἕν, οὕτως\nηʹ πρὸς δ.\nτῶν δὲ λόγων οἱ μέν εἰσι μείζονες, οἱ δὲ ἐλάττονες,\nοἱ δʼ ἔσσι. ὁ μὲν οὖν ἴσος εἶς καὶ ὁ αὐτὸς λόγος καὶ\nπροηγεῖται πάντων τῶν λόγων καὶ ἔστι στοιχειώδης.\nἴσοι δέ εἰσιν οἱ κατὰ τὴν αὐτὴν ποσότητα ἐξεαζόμενοι\nπρὸς ἀλλήλους, οἷον ἕν πρὸς ἕν καὶ βʹ πρὸς βʹ καὶ ιʹ\nπρὸς ιʹ καὶ ρʹ πρὸς ρ. τῶν δὲ μειζόνων οἱ μὲν πολλα-\nπλάσιοι, οἱ δὲ ἐπιμόριοι, οἱ δὲ οὐδέτεροι. ὁμοίως δὲ\nκαὶ τῶν ἐλαττόνων οἱ μὲν ὑποπολλαπλάσιοι, οἱ δὲ ὑπε-\nπιμόριοι, οἱ δʼ οὐδέτεροι. τούτων δὲ οἱ μὲν ἐν συμ-\nφωνίᾳ εἰσίν, οἱ δʼ οὔ. αἰ μὲν οὑν συμφωνίαι τῶν\n\n\n\n\nπολλαπλασίων ὅ τε διπλάσιος καὶ ὁ τριπλάσιος καὶ ὁ\nτετραπλάσιος, ἐν δὲ ἐπιμορίοις ἡμιόλιος ἐπίτριτος, ἐν\nοὐδετέρῳ δὲ ὅ τε ἐπόγδοος καὶ ὁ τῶν σνςʹ πρὸς σμγ΄,\nκαὶ οἱ τούτοις ὑπεναντίοι ὅ τε ὑποδιπλάσιος καὶ ὁ ὑπο-\nτριπλάσιος καὶ ὁ ὑποτετραπλάσιος καὶ ὁ ὑφημιόλιος καὶ\nὁ ὑπεπίτριτος καὶ ὁ ὑπεπόγδοος καὶ ὁ τῶν σμγʹ πρὸς\nσνς. καὶ ὁ μὲν διπλάσιος ἐν τῇ διὰ πασῶν εὑρίσκεται\nσυμφωνίᾳ, ὡς ἐπάνω ἀποδέδεικται, ὁ δὲ τρίπλασιος ἐν\nτῇ διὰ πασῶν καὶ διὰ πέντε, ὁ δὲ τετραπλάσιος ἐν τῇ\nδὶς διὰ πασῶν, ὁ δʼ ἡμιόλιος ἐν τῇ διὰ πέντε, ὁ δʼ\nἐπίτριτος ἐν τῇ διὰτεσσάρων, ὁ δʼ ἐπόγδοος τόνος ἐστίν,\nὁ δὲ τῶν σνςʹ πρὸς σμγʹ ἐν λείμματι. ὁμοίως δὲ καὶ\nοἱ τούτων ὑπεναντίοι. ἐν οὐδετέρῳ δέ εἰσι λόγῳ ὅ τε\nἐπόγδοος καὶ ὁ τῶν σνςʹ πρὸς σμγ, ὅτι οὕτε ἐν συμι-\nφωνίαις εἰσὶν οὕτε ἔξω συμφωνίας· ὁ γὰρ τόνος καὶ τὸ\nλεῖμμα ἀρχαὶ μέν εἰσι συμφωνίας καὶ συμπληρωτικαὶ\nσυμφωνίας, οὔπω δὲ συμφωνίαι. λέγονται δέ τινες ἐν\nἀριθμητικῇ λόγοι ἀριθμῶν οὐ μόνον πολλαπλάσιοι καὶ\nἐπιμόριοι, ἀλλὰ καὶ ἐπιμερεῖς καὶ πολλαπλασιεπιμερεῖς\nκαὶ ἔτι πλείους, περὶ ὧν ἐφεξῆς σαφέστερον παραδώσο-\nμεν. συνέστηκε δὲ τὸ μὲν διὰ τεσσάρων ἐκ δυεῖν τόνων\nκαὶ λείμματος, τὸ δὲ διὰ πέντε ἐκ τριῶν τόνων καὶ\nλείμματος, τὸ δὲ διὰ πασῶν ἐκ τοῦ διὰ πέντε καὶ διὰ\nτεσσάρων. ἐκ δὲ τούτων εἰσὶν αἱ προηγούμεναι τῶν\nἀναλογιῶν.\nπάλιν δὲ κατὰ τὴν ἀριθμητικὴν παράδοσιν λέγον-\nται 〈λόγοι〉 τῶν ἀριθμῶν, ὡς καὶ ὁ Ἄδραστος παρα-\nδίδωσιν, οἴ μὲν πολλαπλάσιοι, σἱ δὲ ἐπιμόριοι, οἱ δʼ\nἐπιμερεῖς, οἱ δὲ πολλαπλασιεπιμόριοι, οἱ δὲ πολλαπλα-\nσιεπιμερεῖς, οἱ δʼ οὐδέτεροι, τῶν δὲ ἐλαττόνων οἱ μὲν\nὑποπολλαπλάσιοι, οἱ δʼ ὑπεπιμόριοι, καὶ οἱ λοιποὶ ἀντι-\nστρέφοντες τοῖς μείζοσι.\nπολλαπλάσιος μὲν οὖν ἐστι λόγος, ὅταν ὁ μείζων\nὅρος πλεονάκις ἔχῃ τὸν ἐλάττονα, τουτέστιν ὅταν ὁ\nμείζων ὅρος καταμετρῆται ὑπὸ τοῦ ἐλάττονος ἀπαρτι-\nζόντως, ὡς μηδὲν ἔτι λείπεσθαι ἀπʼ αὐτοῦ, καὶ κατʼ\nεἶδος τοσαυταπλασίων ἕκαστος πολλαπλάσιος δʼ] ὁ\nμείζων ὅρος λέγεται τοῦ ἐλάττονος, ὁσάκις ἂν καταμε-\nτρῆται ὑπʼ αὐτοῦ· οἷον ἂν μὲν δίς, διπλάσιος, ἂν δὲ\nτρίς, τριπλάσιος, ἂν δὲ τετράκις, τετραπλάσιος, καὶ κατὰ\nτὸ ἐξῆς οὕτως. ἀνάπαλιν δὲ ὁ ἐλάττων τοῦ μείζονος\nμέρος ὁμώύνυμον τῷ λόγῳ, κατὰ μὲν τὸν διπλάσιον\nἥμισυ, κατὰ δὲ τὸν τριπλάσιον τριτημόριον, καὶ λόγος\nὁ μὲν ἥμισυς, ὁ δὲ τριτημόριος· καὶ ἐπὶ τῶν ἄλλων\nὁμοίως.\nἐπιμόριος δέ ἐστι λόγος, ὅταν ὁ μείζων ὅρος ἅπαξ\nἔχῃ τὸν ἐλάττονα καὶ μόριον ἕν τι τοῦ ἐλάττονος, τουτ-\n\n\n\n\nέστιν ὅταν ὁ μείζων τοῦ ἐλάττονος ταύτην ἔχῃ τὴν\nὑπεροχήν, ἥτις τοῦ ἐλάττονος ἀριθμοῦ μέρος ἐστίν. ὡς\nἡ τετρὰς τῆς τριάδος· ὑπερέχει γὰρ αὐτῆς μονάδι, ἥτις\nἐδτὶ τῆς τριάδος τὸ τρίτον· καὶ ἡ ἑξὰς τῆς τετράδος\nὑπερέχει δυεῖν, ἅτινα τῶν τεσσάρων ἦμισύ ἐστι. διὸ\nκαὶ ἀπὸ τῆς τῶν μερῶν ὀνομασίας ἕκαστος τῶν ἐπιμο-\nρίων ἰδίας ἔτυχε προσηγορίας. ὁ μὲν γὰρ τῷ ἡμίσει\nτοῦ ἐλάττονος μέρει ὑπερέχων ἡμιόλιος ὠνόμασται, ὡς\nἡ τριὰς τῆς δυάδος καὶ ἡ ἑξὰς τῆς τετράδος. αὐτήν τε\nγὰρ ὅλην ἔχει τὴν ἐλάττονα καὶ τὸ μισυ αὐτῆς· ἐν\nμὲν γὰρ τῇ τριάδι ἔνεστιν ἡ δυὰς καὶ τὸ μισν αὐτῆς\nἡ μονάς, ἐν δὲ τῇ ἑξάδι ἡ τετρὰς καὶ τὸ ἥμισυ αὐτῆς\nἡ δυάς. πάλιν οἱ τῷ τρίτῳ μέρει τοὺ ἐλάττονος ὑπερ-\nεχοντες ἐπίτριτοι καλοῦνται, ὡς ἡ τετρὰς τῆς τριάδος,\nοἱ δὲ τῷ τετάρτῳ ὑπερέχοντες ἐπιτέταρτοι, ὡς ὁ εʹ τῶν\nδʹ καὶ ὁ ιʹτῶν ηʹ, καὶ ὁμοίως προκόπτοντες ἐπίπεμπτοί\nτε καὶ ἔφεκτοι καὶ ἐφέβδομοι ἐκλήθησαν πάντες οὐτοι\nἔπιμόριοι ὄντες. διὸ καὶ οἱ ἀντικείμενοι τούτοις οἱ\nἐλάττονες τῶν μειζόνων ὑπεπιμόριοι ἐκλήθησαν· ὡς\nγὰρ ἡ τριὰς 〈τῆς〉 δυάδος ἐλέγετο ἡμιόλιος, οὕτως καὶ\nἡ δυὰς τῆς τριάδος κατὰ τὸ ἀνάλογον ὑφημιόλιος λε-\nχθήσεται, καὶ ὁμοίως ἡ τριὰς τῆς τετράδος ὑπεπίτριτος.\nἔστι δὲ τῶν πολλαπλασίων λόγων πρῶτος καὶ\nἐλάχιστος ὁ διπλάσιος, μετὰ δὲ τοῦτον ὁ τριπλάσιος,\nεἶτα ὁ τετραπλάσιος, καὶ οὕτως οἱ ἑξῆς ἐπʼ ἄπειρον αἰεὶ\n\n\n\n\n\nοἱ μείζονες. τῶν δʼ ἐπιμορίων λόγων πρῶτος καὶ μέ-\nγιστος ὁ ἡμιόλιος, ὅτι δὴ καὶ τὸ ἥμισυ μέρος πρῶτον\nκαὶ μέγιστον καὶ ἐγγυτάτω τῷ ὅλῳ, μετὰ δὲ τοῦτον ὁ\nἐπίτριτος, καὶ ὁ ἐπιτέταρτος, καὶ οὕτω πάλιν ἐπʼ ἄπει-\nρον ἡ πρόοδος ἀεὶ ἐπʼ ἐλάττονος.\nἐπιμερὴς δέ ἐστι λόγος, ὅταν ὁ μείζων ὅρος ἅπαξ\nἔχῃ τὸν ἐλάττονα καὶ ἔτι πλείω μέρη αὐτοῦ τοῦ ἐλάτ-\nτονος], εἴπε ταὐτὰ καὶ ὅμοια εἴτε ἕτερα καὶ διάφορα·\nταὐτὰ μὲν οἷον δύο τρίτα ἢ δύο πέμπτα καὶ εἴ τινα\nἄλλα οὕτως· ὁ μὲν γὰρ τῶν εʹ ἀριθμὸς τοῦ τῶν γʹ δὶς\nἐπίτριτος, ὁ δὲ τῶν ζ τοῦ τῶν εʹ δὶς ἐπίπεμπτος, ὁ δὲ\nτῶν ηʹ τοῦ τῶν εʹ τρὶς ἐπίπεμπτος, καὶ οἱ ἑξῆς ὁμοίως·\nἕτερα δὲ καὶ διάφορα οἷον ὅταν ὁ μείζων αὐτόν τε ἔχῃ\nτὸν ἐλάττονα καὶ ἔτι ἢμισυ αὐτοῦ καὶ τρίτον, οἷον ἔχει\nλόγον ὁ τῶν ιαʹ πρὸς τὸν τῶν Ϛʹ, ἢ πάλιν ἥμισυ καὶ\nτέταρτον, ὅς ἐστι λόγος τῶν ζ πρὸς δʹ, ἢ νὴ Δία τρί-\nτον καὶ τέταρτον, ὅν ἔχει λόγον τὰ ιθʹ πρὸς τὰ ιβ΄.\nπαραπλησίως δὲ θεωρείσθωσαν καὶ οἱ λοιποὶ ἐπιμερεῖς\nδυσὶν ὑπερέχοντες μέρεσιν ἢτρισὶν ἢπλείοσι, καὶ ὁμοίοις\nἢ ἀνομοίοις. ὑπεπιμερὴς δέ ἐστιν [ὁ] ἀνάπαλιν ὁ ἐν\nτῷ προειρημένῳ λόγῳ ἐλάσσων πρὸς τὸν μείζονα ἐξετα-\nζόμενος.\nπολλαπλασιεπιμόριος δέ ἐστι λόγος, ὅταν ὁ μείζων\nὅρος δὶς ἢ πλεονάκις ἔχῃ τὸν ἐλάττονα καὶ ἔτι μέρος\n\n\n\nαὐτοῦ, ὡς ὁ μὲν τῶν ζʹ δὶς ἔχει τὸν γʹ καὶ ἔτι τρίτον\nαὐτοῦ, καὶ λέγεται αὐτοῦ διπλασιεπίτριτος, ὁ δὲ τῶν\nθʹ δὶς ἔχει 〈τὸν〉 τῶν δʹ καὶ ἔτι τὸ τέταρτον· αὐτοῦ,\nλέγεται δὲ διπλασιεπιτέταρτος, ὁ δὲ τῶν ιʹ τρὶς ἔχει τὸν\nτῶν γʹκαὶτὸτρίτον αὐτοῦ, καὶ λέγεται τριπλασιεπίτριτος.\nπαραπλησίως δὲ θεωρείσθωσαν καὶ οἱ λοιποὶ πολλα-\nπλασιεπιμόριοι. τοῦτο δὲ συμβαίνει, ὅταν δυεῖν προ-\nτεθέντων ἀριθμῶν ὁ ἐλάττων καταμετρῶν τὸν μείζονα\nμὴ ἰσχύσῃ ὅλον καταμετρῆσαι, ἀλλʼ ἀπολείπῃ μέρος τοῦ\nμείζονος, ὅ ἐστιν αὐτοῦ τοῦ ἐλάσσονος μέρος· οἷον ὁ\nτῶν κϚʹ τοῦ τῶνηʹ πολλαπλασιεπιμόριος λέγεται, ἐπειδή-\nπερ 〈ὁ〉 ηʹτρὶς καταμετρήσας τὸν κςʹ οὐχ ὅλον ἀπήρτι-\nσεν, ἀλλὰ μέχρι τῶν κδʹ ἐλῦών δύο ἐκ τῶν κςʹ ἀπέλι-\nπεν, ὅ ἐστι τῶν ηʹ τέταρτον.\nπολλαπλασιεπιμερὴς 〈δέ〉 ἐστι λόγος, ὅταν ὁ μείζων\nὅρος δὶς ἤ πλεονάκις ἔχῃ τὸν ἐλάττονα καὶ δύο ἢ πλείω\nτινὰ μέρη αὐτοῦ εἴτε ὅμοια εἴτε διάφορα· οἷον ὁ μὲν\nτῶν ηʹ δὶς ἔχει τὸν τῶν γʹ καὶ δύο τρίτα αὐτοῦ, λέγεται\nδὲ διπλάσιος καὶ δὶς ἐπίτριτος, ὁ δὲ τῶν ιαʹ τοῦ τῶν\nγʹτριπλάσιος καὶ δὶς ἐπίτριτος, ὁ δὲ τῶν ιαʹ τοῦ τῶν\nδʹ διπλάσιός τε καὶ ἡμιόλιος καὶ ἐπιτέταρτος ἢ διπλά-\nσιός τε καὶ τρὶς ἐπιτέταρτος. καὶ τοὺς ἄλλους δὲ πολλα-\nπλασιεπιμερεῖς πολλοὺς καὶ ποικίλους ὄντας προχειρί-\nζεσθαι ῥᾴιον. τοῦτο δὲ γίνεται, ὅταν ὁ ἐλάττων\nἀρ θμὸς καταμετρήσας τὸν μείζονα μὴ ἰσχύσῃ ἀπαρτί-\nσαι, ἀλλʼ ἀπολείπῃ ἀριθμόν τινα, ἅ ἐστι μέρη αὐτοῦ,\n\n\n\nὡς ὁ τῶν ιδʹ τοῦ τῶν γʹ· ἡ γὰρ τριὰς καταμετρήσασα\nτὸν τῶν ιδʹ οὐκ ἴσχυσεν ἀπαρτίσαι, ἀλλὰ προκόψασα\nτετράκις μέχρι τῶν ιβʹ τὴν λοιπτὴν ἀπὸ τῶν ιδʹ ἀπέλιπε\nδυάδα, ἥτις ἐστὶ τῶν γʹ δίμοιρον, ἂ δὴ λέγεται δύο\nτρίτα. ἀντίκειται δὲ καὶ τῷ πολλαπλασιεπιμερεῖ ὁ ὑπο-\nπολλαπλασιεπιμερής.\nἀριθμοῦ δὲ πρὸς ἀριθμὸν λόγος ἐστίν, ὅταν ὁ μεί-\nζων πρὸς τὸν ἐλάττονα ἐν μηδενὶ τῶν προειρημένων\nλόγων, κάθὰ δειχθήσεται καὶ ὁ τὸ λεῖμμα περιέχων\n[φθόγγος] λόγος ἀριθμοῦ πρὸς ἀριθμὸν ἔχων τοὺς\nὅρους ἐν ἐλαχίστοις ὡς ὁ σνςʹ πρὸς σμγ. φανεροὶ δὲ\nκαὶ οἱ τῶν ἐλαττόνων ὅρων πρὸς τοὺς μείζονας λόγοι\nἀντεστραμμένως ὑπʼ ἐκείνων προσαγορευόμενοι, καθὰ\nἐδείχθη.\nπάντων δὲ τῶν κατʼ εἶδος εἰρημένων λόγων οἱ ἐν\nἐλαχίστοις καὶ πρώτοις πρὸς ἀλλήλους ἀριθμοῖς ὄντες\nκαθʼ ἕκαστον πρῶτοι λέγονται τῶν τὸν αὐτὸν λόγον\nἐχόντων καὶ πυθμένες τῶν ὁμοειδῶν. οἷον διπλασίων\nμὲν λόγων πρῶτος καὶ πυθμὴν ὁ τῶν βʹ πρὸς ἔν· μετὰ\nγὰρ τοῦτον ἐν μείζοσι καὶ συνθέτοις ἀριθμοῖς λόγοι\nεἰσὶ διπλάσιοι ὁ τῶν δʹ πρὸς τὰ βʹ καὶ τῶν ϛʹ πρὸς τὰ\nγʹ καὶ ὁμοίως ἐπʼ ἄπειρον. τριπλασίων δὲ λόγων πρῶ-\nτος καὶ πυθμὴν ὁ τῶν γʹ πρὸς τὸ ἕν· οἱ δὲ αἰεὶ ἐν μεί-\nζοσι καὶ συνθέτοις ἀριθμοῖς ἐπʼ ἄπειρον προάγουσιν.\nὡσαύτως δὲ ἐπὶ τῶν ἄλλων πολλαπλασίων. ὁμοίως δὲ\n\n\n\nκαὶ ἐν τοῖς ἐπιμορίοις. ἡμιολίων μὲν λόγων πρῶτος καὶ\nπυθμὴν ὁ τῶν γʹ πρὸς τὰ β, ἐπιτρίτων δὲ ὁ τῶν δʼ\nπρὸς γ΄, καὶ ἐπιτετάρτων ὁ τῶν εʹ πρὸς δʹ· οἱ δὲ ἐν\nμείζοσιν ὅροις καὶ συνθέτοις πάλιν ἄπειροι τὸ πλῆθος.\nτὸ δʼ αὐτὸ θεωρεῖται καὶ ἐπὶ τῶν ἄλλων.\nδιαφέρει δὲ διάστημα καὶ λόγος, ἐπειδὴ διάστημα\nμέν ἐστι τὸ μεταξὺ τῶν ὁμογενῶν τε καὶ ἀνίσων ὅρων,\nλόγος δὲ ἀπλῶς ἡ τῶν ὁμογενῶν ὅρων πρὸς ἀλλήλους\nσχέσις. διὸ καὶ τῶν ἴσων ὅρων διάστημα μὲν οὐδέν\nἐστι μεταξύ, λόγος δὲ πρὸς ἀλλήλους εἶς καὶ ὁ αὐτὸς\nὁ τῆς ἰσότητος· τῶν δὲ ἀνίσων διάστημα μὲν ἕν καὶ τὸ\nαὐτὸ ἀφʼ ἑκατέρου 〈πρὸς〉 ἑκάτερον, λόγος δὲ Κίερος\nκαὶ ἐναντίος ἑκατέρου πρὸς ἑκάτερον· οἷον ἀπὸ τῶν βʹ\nπρὸς τὸ ἕν καὶ ἀπὸ τοῦ ἑνὸς πρὸς τὰ βʹ διάστημα ἕν\nκαὶ τὸ αὐτό, λόγος δὲ ἕτερος, τῶν μὲν δύο πρὸς τὸ ἕν\nδιπλάσιος, τοῦ δὲ ἑνὸς πρὸς τὰ βʹ ἥμισυς.\nἘρατοσθένης δὲ ἐν τῷ Πλατωνικῷ φησι, μὴ ταὐ-\nτὸν εἶναι διάστημα καὶ λόγον, ἐπειδὴ λόγος μέν ἐστι\nδύο μεγεθῶν ἡ πρὸς ἄλληλα ποιὰ σχέσις· γίνεται δʼ\nαὕτη καὶ ἐν διαφόροις 〈καὶ ἐν ἀδιαφόροις〉. οἷον ἐν\nφ λόγῳ ἐστὶ τὸ αἰσθητὸν πρὸς τὸ νοητόν, ἐν τούτῳ\nδόξα πρὸς ἐπιστήμην, καὶ διαφέρει καὶ τὸ νοητὸν τοῦ\nἐπιστητοῦ ᾧ καὶ ἡ δόξα τοῦ αἰσθητοῦ. διάστημα δὲ\n\n\n\n\nἐν διαφέρουσι μόνον, ἢ κατὰ τὸ μέγεθος ἢ κατὰ ποιό-\nτητα ἢ κατὰ θέσιν ἢ ἄλλως ὁπωσοῦν. δῆλον δὲ καὶ\nἐντεῦθεν, ὅτι λόγος διαστήματος ἕτερον· τὸ γὰρ ἢμισυ\nπρὸς τὸ διπλάσιον 〈καὶ τὸ διπλάσιον πρὸς τὸ ἢμισυ〉\nλόγον μὲν οὐ τὸν αὐτὸν ἔχει, διάστημα δὲ τὸ αὐτό.\nἀναλογία δʼ ἐστὶ πλειόνων λόγων ὁμοιότης ἢ ταὐτό-\nτης, τουτέστιν ἐν πλείοσιν ὅροις λόγων ὁμοιότης, ὅταν\nὃν ἔχει λόγον ὁ πρῶτος πρὸς τὸν δεύτερον, τοῦτον ὁ\nδεύτερος πρὸς τὸν τρίτον ἢ ἄλλος τις πρὸς ἄλλον.\nλέγεται δὲ ἡ μὲν συνεχὴς ἀναλογία, ἡ δὲ διῃρημένη,\nσυνεχὴς μὲν ἡ ἐν ἐλαχίστοις τρισὶν ὅροις, διῃρημένη\nδὲ ἡ ἐν ἐλαχίστοις τέσσαρσιν. οἷον μετὰ τὴν ἐν ἴσοις\nὅροις ἀναλογίαν συνεχὴς ἐν ἐλαχίστοις ὅροις κατὰ μὲν\nτὸ διαπλάσιον δʹ βʹ αʹ ἔστι γὰρ ὡς δʹ πρὸς β, οὕτως\nβʹ πρὸς ἕν. διρρημένη δὲ ϛʹ γ δʹ βʹ ἔστι γὰρ ὡς Ϛʹ\nπρὸς τὰ γ΄, οὕτως δʹ πρὸς τὰ β΄. τὸ δὲ αὐτὸ καὶ ἐπὶ\nτῶν ἄλλων πολλαπλασίων. ἔστι δὲ τρόπον τινὰ καὶ ἡ\nσυνεχὴς ἐν τέτταρσιν ὅροις, δὶς λαμβανομένου τοῦ\nμέσου. καὶ ἐπὶ τῶν ἐπιμορίων δὲ ὁ αὐτὸς λόγος· συν-\nεχὴς μὲν ἀναλογία ἐν λόγῳ ἡμιολίῳ θʹ Ϛʹ δʹ, διῃρημένη\nδὲ θʹ Ϛʹ ιέ ί. ὁ δὲ αὐτὸς καὶ ἐπὶ τῶν ἄλλων λόγος.\nὁ δὲ Ἐρατοσθένης φησίν, ὅτι τῆς ἀναλογίας [φύσις]\nἀρχὴ λόγος ἐστὶ καὶ. . . . . . . . . . . . . πρώτη\n\n\n\nκαὶ τῆς γενέσεως αἰτία πᾶσι τοῖς μὴ ἀτάκτως γινομέ-\nνοις. ἀναλογία μὲν γὰρ πᾶσα ἐκ λόγων, λόγου δὲ ἀρχὴ\nτὸ ἴσον. δῆλον δὲ οὕτως. ἐν ἑκάστῳ τῶν γενῶν ἴδιόν\nἐστί τι στοιχεῖον καὶ ἀρχή], εἰς ὅ τὰ ἄλλα ἀναλύεται,\nαὐτὸ δὲ εἰς μηδὲν ἐκείνων. ἀνάγκη δὴ τοῦτο ἀδιαίρε-\nτον εἶναι καὶ ἄτομον· τὸ γὰρ διαίρεσιν καὶ τομὴν ἐπι-\nδεχόμενον συλλαβὴ λέγεται καὶ οὐ στοιχεῖον. τὰ μὲν\nοὖν τῆς οὐσίας στοιχεῖα κατὰ οὐσίαν ἀδιαίρετά ἐστι,\nτὰ δὲ τοῦ ποιοῦ κατὰ τὸ ποιόν, τὰ δὲ τοῦ ποδοῦ κατὰ\nτὸ ποσόν. ὅλως δʼ ἕκαστον κατὰ τοῦτο ἄτομον καὶ ἕν,\nκαθὸ στοιχεῖόν ἐστι συνθέτου τινὸς ἢ μικτοῦ. τοῦ μὲν\nοὖν ποσοῦ στοιχεῖον ἡ μονάς, τοῦ δὲ πηλίκου στιγμή,\nλόγου δὲ καὶ ἀναλογίας ἰσότης. οὕτε γὰρ μονάδα ἔτι\nδιελεῖν ἔστιν εἰς τὸ ποσόν, οὕτε στιγμὴν εἰς τὸ πηλί-\nκον, οὕτε ἰσότητα εἰς πλείους λόγους. γίνεται δὲ ἀριθ-\nμὸς μὲν ἐκ μονάδος, γραμμὴ δὲ ἐκ στιγμῆς, λόγος δὲ\nκαὶ ἀναλογία ἐξ ἰσότητος, τρόπον δὲ οὐ τὸν αὐτὸν ἕκα-\nστον τούτων· ἀλλὰ μονὰς μὲν πολλαπλασιαζομένη ὑφʼ\nἑαυτῆς οὐδὲν γεννᾶ ὡς οἱ ἄλλοι ἀριθμοί, τὸ γὰρ ἅπαξ\nXν ἓν· κατὰ σύνθεσιν δὲ αὔξεται μέχρις εἰς ἄπειρον·\nστιγμὴ δὲ οὔτε κατὰ πολλαπλασιασμὸν οὔτε κατὰ σύν-\nθεσιν· ἀλλὰ κατὰ συνέχειαν ῥυεῖσά τε καὶ ἐνεχθεῖσα\nγραμμμὴν ἀποτελεῖ, γραμμὴ δὲ ἐπιφάνειαν, ἐπιφάνεια\nδὲ σῶμα. καὶ μὴν ὁ τῶν ἴσων λόγος οὐκ αὔξεται συν-\nτιθέμενος· πλειόνων γὰρ ἴσων ἐξῆς τιθεμένων ὁ τῆς\n\n\nπεριοχῆς λόγος ἐν ἰσότητι διαμένει. διὸ καὶ συμβαίνει,\nτὴν στιγμὴν μὴ εἶναι μέρος γραμμς μηδὲ τὴν ἰσότητα\nλόγου, τὴν μέντοι μονάδα ἀριθμοῦ· μόνη γὰρ αὕτη\nσυντιθεμένη λαμβάνει τινὰ αὔξησιν. αἴτιον δὲ τού\nλεχθέντος, ὅτι διαστήματος ἄμοιρος ἰσότης, καθάπερ\nκαὶ ἡ στιγμὴ μεγέθους.\nἔοικε δὲ ὁ Πλάτων μίαν οἴεσθαι συνοχὴν εἶναι\nμαθημάτων τὴν ἐκ τῆς ἀναλογίας. ἔν τε γὰρ τῷ Ἐπι-\nνομίῳ φησίν· ἅπαν διάγραμμα ἀριθμοῦ τε σύστημα καὶ\nἁρμονίας σύστασιν ἂπεασαν τῆς τε τῶν ἄστρων περι-\nφορᾶς τὴν ἀναλογίαν οὖσαν μίαν ἀπάντων ἀναφανὴναι\nδεῖ τῷ κατὰ τρόπον μανθάνοντι· φανήσεται δέ, ἂν ἃ\nλέγομεν ὀρθῶς τις ἐμβλέπων μανθάνῃ· δεσμὸς γὰρ\nπεφυκὼς ἀπάντων εἶς ἀναφανήσεται.\nδιαφέρει δὲ ἀναλογίας μεσότης, ἐπειδὴ εἰ μέν τι\nἀναλογία, τοῦτο καὶ μεσότης, εἰ δέ τι μεσότης, οὐκ εὐ-\nθὺς ἀναλογία. ἐγχωρεῖ γάρ τι κατὰ τάξιν μέσον ὅν μὴ\nἔχειν ἀναλόγως πρὸς τὰ ἄκρα· ὡς τὰ δύο μέσα ἐστὶ τῇ\nτάξει 〈τοῦ ἑνὸς καὶ〉 τῶν γʹ, καὶ τοῦ ἑνὸς καὶ 〈τῶν ιʹ〉\nτὰ γʹ καὶ τὰ δʹ καὶ τὰ εʹ· ἀπὸ γὰρ τοῦ ἑνὸς οὐχ οἷόν\n\n\n\n\n\n\nτε ἐλθεῖν ἐπὶ τὰ ι΄ μὴ πρότερον ἐλθόντα ἐπὶ τὰ β΄ καὶ\nτὰ γ΄ καὶ τὰ δ. ἀλλʼ οὐδὲν τούτων ἀναλόγως ἔχει πρὸς\nτὰ ἄκρα. τὸ γὰρ ἓν οὐκ ἐν τούτῳ ἐστὶ τῷ λόγῳ πρὸς\nτὰ β, ἐν ᾧ τὰ β΄ πρὸς τὰ γ΄· ὁμοίως καὶ ἐπὶ τῶν β΄\nκαὶ γ΄ καὶ δ΄. τὰ δὲ ἐν τῷ αὐτῷ λόγῳ ὄντα καὶ μέσα\nἂν εἴη, οἷον ἔν β΄ δ΄. ἀναλογία τε γάρ ἐστιν ἡ τοῦ δι-\nπλασίου, καὶ τά β΄ μέσα τοῦ ἑνὸς καὶ τῶν δ΄.\nἀναλογίας δὲ ὁ μὲν Θράσυλλός φησιν εἶναι προ-\nηγουμένας τρεῖς, ἀριθμιητικὴν γεωμετρικὴν ἁρμονικήν·\nἀριθμητικὴν μὲν τὴν ταὐτῷ ἀριθμῷ ὑπερέχουσαν καὶ\nὑπερεχομένην, 〈οἷον . . . . . . . . . . .· γεωμετρικὴν δὲ τὴν\nταὐτῷ λόγῳ ὑπερέχουσαν καὶ ὑπερεχομένην,〉 οἷον δι-\nπλασίῳ ἢ τριπλασίῳ, ὡς γ΄ ς΄ ιβ΄· ἁρμονικὴν δὲ τὴν\nταὐτῷ μέρει τῶν ἄκρων ὑπερέχουσαν καὶ ὑπερεχομένην,\nοἷον τρίτῳ ἢ τετάρτῳ, οἷον ϛ΄ η΄ ιβ΄. . . . . . . . . . . .\nτούτων δʼ Κκαστον ἐν ἀριθμοῖς καὶ ἄλλως οὕτως\nὁρᾶται· τῶν Ϛ΄ διπλάσιος ὁ ιβ΄, τριπλάσιος δὲ ὁ ιη΄, τε-\nτρακλάσιος δὲ ὁ κδ΄, ἡμιόλιος δὲ ὁ θ΄, ἐπίτριτος δὲ ὁ\nη΄· τὰ δὲ θ΄ τῶν η΄ ἐπόγδοα· τὰ δὲ ιβ΄ πρὸς μὲν θ΄\nἐπίτριτα, πρὸς δὲ η΄ ἡμιόλια, πρὸς δὲ Ϛ΄ διπλάσια· τὰ\nδὲ ιη΄ τῶν θ΄ διπλάσια· τούτων δὲ τὰ κζ΄ ἡμιόλια. καὶ\nγίνεται μὲν η΄ ἐν τῷ διὰ τεσσάρων πρὸς ϛ΄, τὰ δὲ θ΄\nἐν τῷ διὰ πέντε, τὰ δὲ ιβ΄ ἐν τῷ διὰ πασῶν, τὰ δὲ ιη΄\nἐν τῷ διὰ πασῶν καὶ διὰ πέντε· τῶν μὲν γὰρ Ϛ΄ διπλά-\nσια τὰ ιβ΄ ἐστιν ἐν τῷ διὰ πασῶν, τῶν δὲ ιβ΄ τὰ ιη΄\n\n\n\nἡμιόλιά ἐστιν ἐν τῷ διὰ πέντε, ϛʹ ιβʹ ιη΄· τὰ δὲ κδʹ πρὸς\nςʹ ἐν τῷ δὶς διὰ πασῶν. τὰ δὲ θʹ τῶν ηʹ ἐν τόνῳ. τὰ\nδὲ ιβ΄ τῶν θʹ διὰ τεσσάρων. τὰ δὲ ιβʹ τῶν ηʹ ἐν τῷ\nδιὰ πέντε. τὰ δὲ ιηʹ τῶν θʹ διὰ πασῶν. τὰ δὲ κζʹ τῶν\nειηʹ διὰ πέντε. συνέστηκε δὲ τὸ διὰ πασῶν ιβʹ πρὸς Ϛʹ\nἐκ τοῦ ἡμιολίου θʹ πρὸς ϛʹ καὶ ἐπιτρίτου ιβʹ πρὸς θʼ\nκαὶ πάλιν ἡμιολίου ιβʹ πρὸς ηʹ καὶ ἐπιτρίτουηʹ πρὸς ϛʹ,\nκαὶ τὰ ιηʹ πρὸς θʹ ἐκ τοῦ ιηʹ πρὸς ιβʹ ἡμιολίου καὶ ιβʹ\nπρὸς θʹ ἐπιτρίτου, καὶ τὰ κδʹ πρὸς ιβʹ διὰ πασῶν συν-\nέστηκεν ἐκ τοῦ κδʹ πρὸς ιηʹ ἐπιτρίτου καὶ τοῦ ιηʹ πρὸς\nιβʹ ἡμιολίου· τὰ δὲ θʹ πρὸς ϛʹ διὰ πέντε ἐκ τοῦ θʹ πρὸς\nηʹ ἐπογδόου καὶ τοῦ ηʹ πρὸς ςʹ ἐπιτρίτου, καὶ τὰ ιβʹ\nπρὸς ηʹ ἡμιόλιον ἐκ τοῦ ιβʹ πρὸς θʹ ἐπιτρίτου καὶ θʼ\nπρἐς ηʹ ἐπογδόου.\nτὸ δὲ λεῖμμα γίνεται ἐν λιγῶ ὅν ἔχει τὰ σνςʹ πρὸς\nσμγ΄. εὑρίσκεται δʼ οὕτω· δυεῖν ἐπογδόων ληφθέντων\nκαὶ τούτων τρὶς πολλαπλασιασθέντων καὶ τῷ δὶς ἐπ-\nογδόῳ προστεθέντος ἐπιτρίτου. οἷον εἶς μὲν ἐπόγδοος\nλόγος ὁ τῶν θʹ πρὸς τὰ η. ἐκι δὲ τούτων γίνονται δύο\nἐπόγδοοι οὕτω· τὰ θʹ ἐφʼ ἑαυτὰ γίνεται πα, εἶτα τὰ\nθʹ ἐπὶ τὰ ηʹ γίνεται οβʹ, ἔπειτα τὰ ηʹ ἐφʼ ἑαυτὰ γίνεται\nξδ΄, καὶ ἔστι τὰ μὲν παʹ τῶν οβʹ ἐπόγδοα, τὰ δὲ οβʹ\nτῶν ξδ΄ ἐπόγδοα. ἂν δὴ τρὶς ταῦτα λάβωμεν, τὰ μὲν\nπαʹ γίνεται τρὶς σμγʹ, τὰ δὲ οβʹ γίνεται σιςʹ, τὰ δὲ ξδ΄\n\n\n\n\nτρὶς γίνεται ρ??β΄. τούτων ἐπίτριτα τὰ σνϚ΄, ἅτινα πρὸς\nσμγ΄ ἔχει τὸν τοῦ λείμματος λόγον, ὅς ἐστι πλείων ἢ\nἐποκτωκαιδέκςατος.\nσνςʹ σμγ΄ σιϚ΄ ρ??β΄\nλεῖμμα ἐπόγδοος ἐπόγδοος\nδιὰ τεσσάρων\nἡ δὲ τοῦ κανόνος κατατομιὴ γίνεται δια τῆς ἐν τῇ\nδεκάδι τετρακτύος, ἣ σύγκειται ἐκ μονάδος δυάδος\nτριάδος τετράδος, α΄ β΄ γ΄ δ΄· ἔχει γὰρ ἐπίτριτον, ἡμιό-\nλιον, διπλάσιον, τριπλάσιον, τετραπλάσιον λόγον. διαι-\nρεῖ δὲ αὐτὸν ὁ Θράσυλλος οὕτως.\nδίχα μὲν διελοῦσι τὸ μέγεθος μέσην ποιεῖ τὸ διὰ\nπασῶν ἐν τῷ διπλασίῳ λόγῳ, ἀντιπεπονθότως ἐν ταῖς\nκινήσεσι διπλασίαν ἔχουσαν τάσιν ἐπὶ τὸ ὀξύ. τὸ δὲ\nἀντιπεπονθότως ἐστὶ τοιοῦτον· ὅσον ἂν τοῦ μεγέθους\nἀφέλῃς τῆς ὅλης ἐν τῷ κανόνι χορδῆς, τοσοῦτον τῷ\nτόνῳ προστίθεται, καὶ ὅσον ἂν τῷ μεγέθει τῆς χορδῆς\nπροσθῇς, τοσοῦτον τοῦ τόνου ὑφαιρεῖται. τὸ μὲν γὰρ\nἥμισυ [προσλαμβανομένη μέση πρὸς τὰ δύο μέρη] μέγε-\nθος διπλασίαν τάσιν ἔχει ἐπὶ τὸ ὀξύ· τὸ δὲ διπλάσιον\nμέγεθος ἡμίσειαν τάσιν ἔχει 〈ἐπὶ〉 τὸ βαρύ.\nτρίχα δὲ τῆς διαιρέσεως γενομένης ἥ τε ὑπάτη τῶν\nμέσων καὶ ἡ νήτη διεζευγμένων γίνεται. ἔστι δὲ ἡ μὲν\nνήτη διεζευγμένων πρὸς μὲν τὴν μέσην ἐν τῷ διὰ πέντε·\nδύο γάρ ἐστι διαστήματα πρὸς τρία· πρὸς δὲ τὴν ὑπά-\nτην ἐν τῷ διὰ πασῶν· ἓν γάρ ἐστι διάστημα πρὸς τὰ\nδύο· πρὸς δὲ τὸν προσλαμβανόμενον 〈ἐν τῷ〉 διὰ πα-\nσῶν καὶ διὰ πέντε· τοῦ γὰρ 〈προσλαμβανομένου ἐν\nτῷ〉 διὰ πασῶν ὄντος πρὸς τὴν μέσην προσείληπται τὸ\nμέχρι τῆς νήτης διάστημα, ὅ ἐστι διὰ πέντε πρὸς τὴν\nμέσην. ἡ 〈δὲ〉 μέση πρὸς τὴν ὑπάτην ἐν τῷ διὰ τεσσά-\nρων, πρὸς δὲ τὸν προσλαμβανόμενον ἐν τῷ διὰ πασῶν.\nἡ δὲ ὑπάτη πρὸς τὸν προσλαμβανόμενον ἐν τῷ διὰ\nπέντε. γίνεται δὲ ἴσον τὸ μέγεθος τὸ ἀπὸ τῆς ὑπάτης\nἕως μέσης τοῦ διὰ τεσσάρων πρὸς τὸ ἀπὸ μέσης ἕως\nνήτης τοῦ διὰ πέντε. καὶ ὁμοίως ἀντιπεπόνθασιν οἱ\nἀριθμοὶ τῶν κινήσεων τῇ διαιρέσει τῶν μεγεθῶν.\nτετραχῇ δὲ τῆς διαιρέσεως γενομένης συνίσταται ἥ\nτε ὑπερυπάτη καλουμένη, ἡ καὶ διάτονος ὑπατῶν, καὶ\nἡ νήτη τῶν ὑπερβολαίων. 〈ἔστι δὲ ἡ μὲν νήτη τῶν\nὑπερβολαίων〉 πρὸς μὲν τὴν νήτην τῶν διεζευγμένων\nἐν τῷ διὰ τεσσάρων, πρὸς δὲ τὴν μέσην ἐν τῷ διὰ\nπασῶν, πρὸς δὲ τὴν ὑπάτην ἐν τῷ διὰ πασῶν καὶ διὰ\nτεσσάρων, πρὸς δὲ τὴν ὑπερυπάτην ἐν τῷ διὰ πασῶν\nκαὶ διὰ πέντε, πρὸς δὲ τὸν προσλαμβανόμενον ἐν τῷ\nδὶς διὰ πασῶν ἐπὶ τὸ βαρύ. τῇ δὲ ὑπερυπάτῃ λόγος\n\n\n\n\n\nἐστὶ πρὸς μὲν 〈τὸν〉 προσλαμβανόμενον ἐν τῷ διὰ τεσσά-\nρων ἐπὶ τὸ βαρύ, πρὸς δὲ τὴν μέσην ἐν τῷ διὰ πέντε\nἐπὶ τὸ ὀξύ, τῆς δʼ ὑπάτης τόνῳ ὑπερέχει κατὰ τὸ βαρύ.\nκαὶ ἔστιν ἴσον τὸ τονιαῖον μέγεθος τῆς ὑπερυπάτης\nπρὸς τὴν ὑπάτην καὶ τὸ διὰ τεσσάρων τῆς νήτης δι-\nεζευγμένων πρὸς τὴν νήτην ὑεπερβολαίων. καὶ ὁμοίως\nἀντιπεπόνθασιν οἱ ἀριθμοὶ τῶν κινήσεων τοῖς μεγέθεσι\n[τῆς διαιρέσεως] τῶν διαστημάτων.\nδῆλον δʼ ἂν γένοιτο τὸ λεγόμενον ἐπὶ τῶν ἀριθμῶν.\nεἰ γὰρ τὸ τοῦ κανόνος μέγεθος ιβ΄ μέτρων ὁποιωνοῦν,\nἔσται μὲν μέση δίχα διαιρεθείσης 〈τῆς ὅλης χορδῆς,\nκαὶ ἀφέξει〉 Ϛ΄ ἑκατέρωθεν [διαιρουμένη]· ἡ δὲ ὑπάτη\nτῶν μέσων ἀπὸ τῆς ἀρχῆς δ΄· ἡ δὲ νήτη διεζευγμένων\nἀπὸ τῆς τελευτῆς δ΄· καὶ τὸ μεταξὺ αὐτῶν δ΄. ἡ δὲ\nὑπερυπάτη ἀπὸ τῆς ἀρχῆς τρία ἀφέξει μεγέθη, ἀπὸ δὲ\nτῆς ὑπάτης ἓν· ἡ δὲ ὑπερβολαία ἀπὸ μὲν τῆς τελευτῆς\nγ΄, ἀπὸ δὲ τῆς διεζευγμένης ἓν. μεταξὺ δὲ αὐτῶν ϛ΄,\nὥστε ἀπὸ τῆς μέσης ἑκατέρα γ΄, καὶ γίνεται ἡ ὅλη διαίρε-\nσις ἀπὸ μὲν τῆς ἀρχῆς ἐπὶ ὑπερυπάτην γ΄, ἐντεῦθεν\nδὲ ἐπὶ ὑπάτην ἕν, ἐντεῦθεν δὲ ἐπὶ μέσην δύο, εἶτʼ ἀπὸ\nμέσης ἐπὶ τὴν διεζευγμένην β΄, ἐντεῦθεν δὲ εἰς τὴν\nὑπερβολαίαν ἓν, ἀπὸ δὲ ταύτης εἰς τὴν τελευτὴν γ΄.\nγίνεται πάντα ιβ΄. ἔσται οὖν πρὸς μὲν τὴν ὑπερβολαίαν\n〈ὁ λόγος〉 τῆς μὲν νήτης διεζευγμένων δ΄ πρὸς γ΄ ἐπί-\n\n\n\n\nτριτος ὁ τοῦ διὰ τεσσάρων, τῆς δὲ μέσης ϛ΄ πρὸς γ΄\nδιπλάσιος ὁ τοῦ διὰ πασῶν, 〈τῆς δὲ ὑπάτης η΄ πρὸς\nγ΄ διπλασιεπιδίτριτος ὁ τοῦ διὰ πασῶν〉 καὶ διὰ τεσσά-\nρων, τῆς δὲ ὑπερυπάτης θ΄ πρὸς γ΄ τριπλάσιος ὁ τοῦ\nδιὰ πασῶν καὶ διὰ πέντε, τῆς δὲ ὅλης τοῦ προσλαμβα-\nνομένου ιβ΄ πρὸς γ΄ τετραπλάσιος ὁ τοῦ δὶς διὰ πασῶν·\nπρὸς δὲ τὴν νήτην διεζευγμένων ὁ λόγος ἐστὶ τῆς μὲν\nμέσης Ϛ΄ πρὸς δ΄ ἡμιόλιος ὁ τοῦ διὰ πέντε, τῆς δὲ ὑπά-\nτης η΄ πρὸς δ΄ διπλάσιος ὁ τοῦ διὰ πασῶν, τῆς δὲ\nὑπερυπάτης θ΄ πρὸς δ΄ 〈διπλασιεπιτέταρτος〉 ὁ τοῦ δὶς\nδιὰ πέντε, τῆς δὲ ὅλης τοῦ προσλαμβανομένου ιβ΄ πρὸς\nδ΄ 〈τριπλάσιος〉 ὁ τοῦ διὰ πασῶν καὶ διὰ πέντε· πρὸς\nδὲ τὴν μέσην τῆς μὲν ὑπάτης η΄ πρὸς ϛ΄ ἐπίτριτος ὁ\nτοῦ διὰ τεσσάρων, τῆς δὲ ὑπερυπάτης θ΄ πρὸς Ϛ΄ ἡμι-\nόλιος ὁ τοῦ διὰ πέντε, τῆς δὲ ὅλης τοῦ προσλαμβανο-\nμένου ιβ΄ πρὸς ϛ΄ διπλάσιος ὁ τοῦ [δὶς] διὰ πασῶν·\nπρὸς δὲ τὴν ὑπάτην ἐστὶν ἡ μὲν ὑπερυπάτη θ΄ πρὸς η΄\nἐν ἐπογδόῳ λόγῳ τῷ τοῦ τόνου, ἡ δὲ ὅλη τοῦ προσλαμι-\nβανομένου ιβ΄ πρὸς η΄ ἐν ἡμιολίῳ 〈τῷ τοῦ διὰ πέντε〉·\nπρὸς 〈δὲ〉 τὴν ὑπερυπάτην ἡ ὅλη τοῦ προσλαμβανομέ-\nνου ιβ΄ πρὸς θ΄ ἐν ἐπιτρίτῳ 〈τῷ〉 τοῦ διὰ τεσσάρων.\nἀντιπεπόνθασι δʼ αἱ λοιπαὶ τῶν κινήσεων κατὰ\nπυκνοῦ τοῦ ἐπογδόου τόνου καὶ ἐπιτρίτου διὰ τεσσά-\n\n\n\nρων καὶ ἡμιολίου διὰ πέντε τοῦ κανόνος. ἐπεὶ τὸ ἡμιό-\nλιον μὲν διὰ πέντε τοῦ ἐπιτρίτου διὰ τεσσάρων ἐπογ-\nδόῳ τόνῳ ὑπερέχει — οἷον ληφθέντος ἀριθμοῦ ὃς ἔχει\nκαὶ ἣμισυ καὶ τρίτον τοῦ Ϛ΄, τούτου ἐπίτριτος μὲν ὁ\nη΄, ἡμιόλιος δὲ ὁ θ΄ τὰ δὲ θ΄ τῶν η΄ ἐπόγδοα· Ϛ΄η΄ θ΄·\nγίνεται ἡ ὑπεροχὴ τοῦ [η΄] ἡμιολίου πρὸς τὸ ἐπίτριτον\nἐν λόγῳ ἐπογδόῳ —, τὸ δʼ ἐπίτριτον διὰ τεσσάρων ἐκ\nδυεῖν ἐπογδόων καὶ τοῦ διεσιαίου λείμματος· καταπυ-\nκνωτέον αὐτὰ τοῖς ἐπογδόοις τόνοις καὶ τοῖς διεσιαίοις\nλείμμασι. καταπυκνωθείη δʼ ἂν ἀρχομένων ἡμῶν 〈ἀπὸ\nτῆς〉 νήτης ὑπερβολαίων. τὸ γὰρ ὄγδοον τοῦ μέχρι τῆς\nτελευτῆς διαστήματος ὑπερβιβάσαντες ἕξομεν τὴν διάτο-\nνον τῶν ὑπερβολαίων τόνῳ βαρυτέραν αὐτῆς. τοῦ δὲ\nἀπὸ ταύτης ἕως τῆς τελευτῆς τὸ ὄγδοον ὑπερβιβάσαν-\nτες ἕζομεν τὴν τρίτην τῶν ὑπερβολαίων τόνῳ τῆς δια-\nτόνου βαρυτέραν. καὶ τὸ λοιπὸν εἰς τὴν νήτην τῶν\nδιεζευγμένων ἔσται τὸ διεσιαῖον λεῖμμα πρὸς συμπλή-\nρωσιν τοῦ διὰ τεσσάρων πρὸς τὴν νήτην ὑπερβολαίων.\nπάλιν δὲ τοῦ ἀπὸ τῆς νήτης διεζευγμένων ἕως τῆς τε-\nλευτῆς διαστήματος τὸ μὲν ἔνατον λαβόντες καὶ ὑπο-\nβιβάσαντες ἕξομεν τόνῳ ὀξυτέραν τῆς νήτης διεζευγμέ-\nνων τὴν χρωματικὴν ὑπερβολαίων. τὸ δὲ ὄγδοον ὑπερ-\nβιβάσαντες ἕξομεν τὴν παρανήτην διεζευγμένων· ἡ αὐτὴ\nδὲ καὶ διάτονος καὶ νήτη συνημμένων, τόνῳ βαρυτέρα\nτῆς νήτης διεζευγμένων. τοῦ δʼ ἀπὸ τῆς νήτης ἕως\nτῆς τελευτῆς τὸ ὄγδοον λαβόντες καὶ ὑπερβιβάσαντες\n\n\n\nἕξομεν τὴν τρίτην τῶν διεζευγμένων τόνῳ βαρυτέραν·\nἡ δὲ αὐτὴ καὶ διάτονος συνημμένων ἐστίν. ὁμοίως δὲ\nτοῦ ἀπὸ ταύτης ἔως τῆς τελευτῆς διαστήματος τὸ ὄγδοον\nὑπερβιβάσαντες ἕξομεν τὴν τρίτην συνημμένων τόνῳ\nβαρυτέραν. τὸ δὲ λοιπὸν εἰς τὴν μέσην ἔσται τὸ διε-\nσιαῖον λεῖμμα εἰς τὴν τοῦ διὰ πασῶν συντέλειαν. ἀπὸ.\nδὲ τῆς μέσης τὸν αὐτὸν τρόπον 〈τὸ ἔνατον〉 ὑποβιβά-\nσαντες ἕξομεν τὴν παραμέσην ἢ τὴν χρωματικὴν συνημ-\nμένων, τόνῳ ὀξυτέραν τῆς μέσης. ταύτης δὲ τὸ ἔνατον\nὑποβιβάσαντες ἕξομεν τὴν χρωματικὴν διεζευγμένων.\nτὸ ὄγδοον δὲ τῆς μέσης ὑπερβιβάσαντες ἕξομεν τὴν τῶν\nμέσων διάτονον τόνῳ βαρυτέραν τῆς μέσης, εἶτα τὸ\nἀπὸ ταύτης ὄγδοον ὑπερβιβάσαντες τὴν παρυπάτην\n〈τῶν μέσων〉 ταύτης τόνῳ βαρυτέραν. καὶ ἔστι τὸ λοι-\nπὸν εἰς τὴν ὑπάτην τῶν μέσων τὸ διεσιαῖον λεῖμμα\nπρὸς συμπλήρωσιν τοῦ διὰ τεσσάρων πρὸς τὴν μέσην.\nἀπὸ δὲ τῆς ὑπάτης τὸ μὲν ἔνατον ὑποβιβάσασιν—ἡ χρω-\nματικὴ τῶν μέσων ἔσται τόνῳ ὀξυτέρα. τὸ ὄγδοον δὲ\nὑπερβιβάσασιν ἔχειν τὴν ὑπερυπάτην συμβήσεται. ταύ-\nτης δὲ τὸ ὄγδοον ὑπερβιβάσασι παρυπάτη ὑπατῶν γενή-\nσεται. ἐξ ἀναστροφῆς δὲ ἀπὸ τοῦ προσλαμβανομένου\nτέμνουσι τὸ ὅλον διάστημα εἰς θ΄ καὶ ἓν ὑπολείπουσι\nκατὰ τὸ ἐναντίον 〈τῶν〉 νητῶν, ὑπατῶν ὑπάτη γενήσε-\nται τόνῳ τῆς ὅλης ὀξυτέρα, συγκλείουσα τὸ τῶν ὑπα-\nτῶν τετράχορδον τῷ πρὸς τὴν παρυαπάτην λείμματι.\nκαὶ οὕτως συμπληρωθήσεται τὸ πᾶν ἀμετάβολον σύ-\nστημα κατὰ τὸ διάτονον καὶ χρωματικὸν γένος. τὸ δὲ\n\n\n\nἐναρμόνιον ἐζαιρουμένων τῶν διατόνων καθʼ ἕκαστον\nτετράχορδον διπλῳδουμένων γίνεται. εὕροιμεν δʼ ἂν\nταῦτα καὶ ἐν ἀριθμοῖς ἀπὸ τῆς νήτης τῶν ὑπερβολαίων\nὡρχόμενοι, ὑποτεθείσης αὐτῆς μυρίων τξη΄· οἱ ἐφεξῆς\nἐπόγδοοί τε καὶ οἱ λοιποὶ κατὰ τοὺς προειρημένους λό-\nγους λαμβάνονται, οὓς περίεργον ἐκτιθέναι· ῥᾴδιον δὲ\nτῷ παρηκολουθηκότι τοῖς προειρημένοις.\nκαὶ ἡ μὲν ὑπὸ Θρασύλλου παραδεδομένη κατατομὴ\nτοῦ κανόνος ὧδε ἔχει. ὃν δὲ τρόπον καὶ ἐπὶ τῆς τῶν\nὅλων ἐφαρμόζεται σφαίρας, ἐπτειδὰν καὶ τοὺς ἀστρονο-\nμίας ἐκθώμεθα λόγους, παραδείξομεν. νυνὶ δʼ ἐπανέλ-\nθωμεν ἐπεὶ τὸν τῶν λοιπῶν ἀναλογιῶν καὶ μεσοτήτων\nλόγον, ἐπειδὴ ὡς ἔφαμεν ἡ ἀναλογία καὶ μεσότης, οὐ\nμέντοι ἡ μεσότης καὶ ἀναλογία. καθὸ δὴ 〈ἡ〉 ἀναλο-\nγία καὶ μεσότης ἐστίν, ἀκόλουθος ἄν εἴη ὁ περὶ τῶν\nἀναλογιῶν καὶ περὶ τῶν μεσοτήτων λόγος.\nἐπειδὴ πάντες οἱ τῶν συμφωνιῶν εὑρέθησαν λόγοι,\nκαθὰ δέδεικται, ἐν τῇ τῆς δεκάδος τετρακτύι, καὶ περὶ\nτούτων πρότερον λεκτέον. τὴν μὲν γὰρ τετρακτὺν\nσυνέστησεν ἡ δεκάς. ἓν γὰρ καὶ β΄ καὶ γ΄ καὶ δ΄ ι΄·\nα΄ β΄ γ΄ δ΄. ἐν δὲ τούτοις τοῖς ἀριθμοῖς ἔστιν ἥ τε διὰ\nτεσσάρων συμφωνία ἐν ἐπιτρίτῳ λόγῳ καὶ ἡ διὰ πέντε\nἐν ἡμιολίῳ καὶ ἡ διὰ πασῶν ἐν διπλασίῳ καὶ 〈ἡ〉 δὶς\nδιὰ πασῶν ἐν τετραπλασίῳ· ἐξ ὧν συμπληροῦται τὸ\nἀμετάβολον διάγραμμα. τοιαύτη μὲν 〈ἡ〉 ἐν μουσικῇ\n\n\n\nτετρακτὺς κατὰ σύνθεσιν οὖσα, ἐπειδὴ ἐντὸς αὐτῆς\nπᾶσαι αἱ συμφωνίαι εὑρίσκονται. οὐ διὰ τοῦτο δὲ μό-\nνον πᾶσι τοῖς Πυθαγορικοῖς προτετίμηται, ἀλλʼ ἐπεὶ\nκαὶ δοκεῖ τὴν τῶν ὅλων φύσιν συνέχειν· διὸ καὶ ὅρκος\nἦν αὐτοῖς\nοὐ μὰ τὸν ἁμετέρᾳ ψυχᾷ παραδόντα τετρακτύν,παγὰν ἀενάου φύσεως ῥίζωμά τʼ ἔχουσαν.\nτὸν παραδόντα Πυθαγόραν λέγουσιν, ἐπεὶ δοκεῖ τούτου\nεὕρημα ὁ περὶ αὐτῆς λόγος.\nἡ μὲν οὖν προειρημένη τετρακτὺς 〈αὕτη〉, κατʼ\nἐπισύνθεσιν τῶν πρώτων ἀποτελουμένη ἀριθμῶν. δευ-\nτέρα δʼ ἐστὶ τετρακτὺς ἡ τῶν κατὰ πολλαπλασιασμὸν\nἐπηυξημένων ἀπὸ μονάδος κατά τε τὸ ἄρτιον καὶ πε-\nριττόν. ὧν πρῶτος μὲν [κατὰ τὸ ἄρτιον] λαμβάνεται\nἡ μονάς, ἐπειδὴ αὕτη ἀρχὴ πάντων ἀρτίων καὶ περιτ-\nτῶν καὶ ἀρτιοπερίττων, ὡς προείρηται, καὶ ἁπλοῦς ὁ\nταύτης λόγος· οἱ δʼ ἐφεξῆς τρεῖς ἀριθμοὶ κατὰ τὸ ἄρ-\nτιον καὶ περιττόν. τὴν δὲ σύνθεσιν λαμβάνουσιν, ἐπειδὴ\n\n\n\n\nκαὶ ὁ πᾶς ἀριθμὸς οὔτε μόνον ἄρτιος οὔτε μόνον πε-\nριττός. διὸ δύο λαμβάνονται αἱ κατὰ πολλαπλασιασμὸν\nτετρακτύες, ἀρτία καὶ περιττή, ἡ μὲν ἀρτία ἐν λόγῳ\nδιπλασίῳ, πρῶτος γὰρ τῶν ἀρτίων ἐ β΄ καὶ αὐτὸς ἐκ\nμονάδος κατὰ τὸ διπλάσιον ηὐξημένος, ἡ δὲ περιττὴ\nἐν λόγῳ ηὐξημένη τριπλασίῳ, ἐπειδὴ πρῶτος τῶν πε-\nριττῶν ὁ γ΄ καὶ αὐτὸς ἀπὸ μόναδος κατὰ τὸ τριπλάσιον\nηὐξημένος. ὥστε κοινὴ μὲν ἀμφοτέρων ἡ μονάς, καὶ\nἀρτία οὖσα καὶ περιττή· δεύτερος δὲ ἀριθμὸς ἐν μὲν\nτοῖς ἀρτίοις καὶ διπλασίοις ὁ β΄, ἐν δὲ τοῖς περιττοῖς\nκαὶ τριπλασίοις ὁ γ΄· τρίτος δὲ ἐν μὲν τοῖς ἀρτίοις ὁ\nδ΄, ἐν δὲ τοῖς περιττοῖς ὁ θ΄· τέταρτος ἐν μὲν τοῖς ἀρ-\nτίοις η΄, ἐν δὲ τοῖς περιττοῖς κζ΄.\nη΄ δ΄ β΄ α΄ γ΄ θ΄ κζ΄\nἐν τούτοις τοῖς ἀριθμοῖς 〈οἱ〉 τελειότεροι τῶν συμφω-\nνιῶν εὑρίσκονται λόγοι· συμπεριείληπται δὲ αὐτοῖς καὶ\nὁ τόνος. δύναται δὲ ἡ μὲν μονὰς τὸν τῆς ἀρχῆς καὶ\nσημείου καὶ στιγμῆς λόγον· οἱ δὲ δεύτεροι πλευρὰν\nδύνανται ὅ τε β΄ καὶ ὁ γ΄, ὄντες ἀσύνθετοι καὶ πρῶτοι\nκαὶ μονάδι μετρούμενοι καὶ φύσει εὐθυμετρικοί· οἱ δὲ\nτρίτοι ὅροι ὁ δ΄ καὶ ὁ θ΄ δύνανται ἐπίπεδον τετράγω-\nνον, ἰσάκις ἴσοι ὄντες· οἱ δὲ τέταρτοι ὅροι ὅ τε η΄ καὶ\nὁ κζ΄ δύνανται ἰσάκις ἴσοι ἰσάκις 〈ὄντες〉 κύβον. ὥστε\n\n\n\nἐκ τούτων τῶν ἀριθμῶν καὶ ταύτης τῆς τετρακτύος\nἀπὸ σημείου καὶ στιγμῆς εἰς στερεὸν ἡ αὔξεσις γίνεται·\nμετὰ γὰρ σημεῖον καὶ στιγμὴν πλευρά, μετὰ πλευρὰν\nἐπίπεδον, μετὰ ἐπίπεδον στερεόν. ἐν οἷς ἀριθμοῖς καὶ\nτὴν ψυχὴν συνίστησιν ὁ Πλάτων ἐν τῷ Τιμιαίῳ. ὁ δὲ\nἔσχατος τούτων τῶν ἑπτὰ ἀριθμῶν ἴσος ἐστὶ τοῖς πρὸ\nαὐτοῦ πᾶσιν· ἓν γὰρ καὶ β΄ καὶ γ΄ καὶ δ΄ καὶ η΄ καὶ θ΄\nγίνονται κζ΄.\nδύο μιὲν οὖν αὗται τετρακτύες, ἥ τε κατʼ ἐπισύν-\nθεσιν καὶ ἡ κατὰ πολλαπλασιασμόν, τούς τε μουσικοὺς\nκαὶ γεωμετρικοὺς καὶ ἀριθμητικοὺς λόγους περιέχου-\nσαι, ἐξ ὧν καὶ ἡ τοῦ παντὸς ἁρμονία συνέστη. τρίτη\nδέ ἐστι τετρακτὺς ἡ κατὰ τὴν αὐτὴν ἀναλογίαν παντὸς\nμεγέθους φύσιν περιέχουσα· ὅπερ γὰρ ἐν τῇ προτέρᾳ\nτετρακτύι μονάς, τοῦτο ἐν ταύτῃ στιγμή. ὅπερ δὲ ἐν\nἐκείνῃ οἱ πλευρὰν δυνάμενοι ἀριθμοὶ τὰ β΄ καὶ γ΄, τοῦτο\nἐν ταύτῃ τὸ διττὸν εἶδος τῆς γραμμῆς ἥ τε περιφερὴς\nκαὶ ἡ εὐθεῖα, κατὰ μὲν ἄρτιον ἡ εὐθεῖα, ἐπειδὴ δυσὶ\nσημείοις περατοῦται, κατὰ δὲ τὸ περιττὸν ἡ περιφερής,\nἐπειδὴ ὑπὸ μιᾶς γραμμῆς πέρας οὐκ ἐχούσης περιέχε-\nται· ὅπερ δὲ ἐν ἐκείνῃ οἱ τετράγωνον δυνάμενοι ὁ δ΄\nκαὶ ὁ θ΄, τοῦτο ἐν ταύτῃ τὸ διττὸν εἶδος ἐπιπέδων, εὐθύ-\nγραμμον καὶ περιφερόγραμμον· ὅπερ δὲ ἐν ἐκείνῃ οἱ\nκύβον δυνάμενοι ὁ η΄ καὶ ὁ κζ΄ δύο ὄντες ὁ μὲν ἐκ\nπεριττοῦ, ὁ δὲ ἐξ ἀρτίου, τοῦτο ἐν ταύτῃ στερεόν, διτ-\nτὸν ὄν, 〈τὸ μὲν〉 ἐκ κοίλης ἐπιφανείας ὡς σφαῖρα καὶ\n\n\n\n\nκύλινδρος, τὸ δὲ ἐξ ἐπιπέδων ὡς κύβος πυραμίς. αὕτη\nδέ ἐστιν ἡ τρίτη τετρακτὺς παντὸς μεγέθους συμπλη-\nρωτικὴ ἐκ σημείου γραμμῆς ἐπιπέδου στερεοῦ.\nτετάρτη δὲ τετρακτύς ἐστι τῶν ἁπλῶν 〈σωμάτων〉,\nπυρὸς ἀέρος ὕδατος γῆς, ἀναλογίαν ἔχουσα τὴν κατὰ\nτοὺς ἀριθμούς. ὅπερ γὰρ ἐν ἐκείνῃ μονάς, ἐν ταύτῃ\nπῦρ· ὃ δὲ δυάς, ἀήρ· δὲ τριάς, ὕδωρ· ὃ δὲ τετράς,\nγῆ. τοιαύτη γὰρ ἡ φύσις τῶν στοιχείων κατὰ λεπτο-\nμέρειαν καὶ παχυμέρειαν, ὥστε τοῦτον ἔχειν τὸν λόγον\nπῦρ πρὸς ἀέρα, ὅν ἓν πρὸς β΄, πρὸς δὲ ὕδωρ, ὃν ἓν\nπρὸς γ΄, πρὸς δὲ γῆν, ὃν ἓν πρὸς δ΄· καὶ τἆλλα ἀνάλο-\nγον πρὸς ἄλληλα.\nπέμπτη δʼ ἐστὶ τετρακτὺς ἡ τῶν σχημάτων τῶν\nἁπλῶν σωμάτων. ἡ μὲν γὰρ πυραμὶς σχῆμα πυρός, τὸ\nδὲ ὀκτάεδρον ἀέρος, τὸ δὲ εἰκοσάεδρον ὕδατος, κύβος\nδὲ γῆς.\nἕκτη δὲ τῶν φυομένων. τὸ μὲν σπέρμα ἀνάλογον\nμονάδι καὶ σημείῳ, ἡ δὲ εἰς μῆκος αὔξη δυάδι καὶ\nγραμμῇ, ἡ δὲ εἰς πλάτος τριάδι καὶ ἐπιφανείᾳ, ἡ δὲ\nεἰς πάχος τετράδι καὶ στερεῷ.\nἑβδόμη δὲ τετρακτὺς ἡ τῶν κοινωνιῶν. ἀρχὴ μὲν\nκαὶ οἷον μονὰς ἄνθρωπος, δυὰς δὲ οἶκος, τριὰς δὲ κώμη,\nτετρὰς δὲ πόλις. τὸ γὰρ ἔθνος ἐκ τούτων σύγκειται.\nκαὶ αὗται μὲν ὑλικαί τε καὶ αἰσθηταὶ τετρακτύες.\nὀγδόη δὲ τετρακτὺς ἥδε, τούτων κριτικὴ καὶ νοητή τις\n\n\n\nοὖσα· νοῦς ἐπιστήμη δόξα αἴσθησις. νοῦς μὲν ὡς μονὰς\nἐν οὐσίᾳ· ἐπιστήμη δὲ ὡς δυάς, ἐπειδή τινός ἐστιν\nἐπιστήμη· 〈δόξα δὲ ὡς τριάς, ἐπειδὴ. . . . . . . . . . . . . . .〉 καὶ\nμεταξύ ἐστι δόξα ἐπιστήμης [ἐστὶ] καὶ ἀγνοίας· ἡ δὲ,\nαἴσθησις ὡς τετράς, ἐπειδὴ τετραπλῆ κοινῆς πασῶν\nοὔσης τῆς ἁφῆς κατʼ ἐπαφὴν πᾶσαι ἐνεργοῦσιν αἱ\nαἰσθήσεις.\nἐνάτη δὲ τετρακτύς, ἐξ ἧς συνέστηκε τὸ ζῷον, ψυχή\nτε καὶ σῶμα. ψυχῆς μὲν γὰρ μέρη λογιστικὸν θυμικὸν\nἐπιθυμητικόν, καὶ τέταρτον σῶμα, ἐν ᾧ ἐστιν ἡ ψυχή.\nδεκάτη δὲ τετρακτὺς ὡρῶν διʼ ἃς γίνεται πάντα,\nἔαρ θέρος μετόπωρον χειμών.\nἑνδεκάτη δὲ ἡλικιῶν, νηπίου μειρακίου ἀνδρὸς γέ-\nροντος.\nὥστε τετρακτύες ἕνδεκα· πρώτη ἡ κατὰ σύνθεσιν\nἀριθμῶν, δευτέρα δὲ ἡ κατὰ πολλαπλασιασμὸν ἀριθμῶν,\nτρίτη κατὰ μέγεθος, τετάρτη τῶν ἁπλῶν σωμάτων, πέμ-\nπτη τῶν σχημάτων, ἕκτη τῶν φυομένων, ἑβδόμη τῶν\nκοινωνιῶν, ὀγδόη κριτική, ἐνάτη τῶν μερῶν τοῦ ζῴου,\nδεκάτη τῶν ὡρῶν, ἑνδεκάτη ἡλικιῶν. ἔχουσι δὲ πᾶσαι\nἀναλογίαν· ὃ γὰρ ἐν τῇ πρώτῃ καὶ δευτέρᾳ μονάς,\nτοῦτο ἐν τῇ τρίτῃ στιγμή, ἐν δὲ τῇ τετάρτῃ πῦρ, ἐν δὲ\nτῇ πέμπτῃ πυραμίς, ἐν δὲ τῇ ἕκτῃ σπέρμα, 〈καὶ〉 ἐν τῇ\nἑβδόμῃ ἄνθρωπος, καὶ ἐν τῇ ὀγδόῃ νοῦς, καὶ τὰ λοιπὰ\nἀνάλογον· οἷον πρώτη μονὰς δυὰς τριὰς τετράς, δευ-\n\n\n\n\nτέρα μονὰς πλευρὰ τετράγωνον κύβος, τρίτη στιγμὴ\nγραμμὴ ἐπιφάνεια στερεόν, τετάρτη πῦρ ἀὴρ ὕδωρ γῆ,\nπέμπτη πυραμὶς ὀκτάεδρον εἰκοσάεδρον κύβος, ἕκτη\nσπέρμα μῆκος πλάτος βάθος, ἑβδόμη ἄνθρωπος οἶκος\nκώμη πόλις, ὀγδόη νοῦς ἐπιστήμη δόξα αἴσθησις, ἐνάτη\nλογιστικὸν θυμικὸν ἐπιθυμητικὸν σῶμα, δεκάτη ἔαρ\nθέρος μετόπωρον χειμών, ἑνδεκάτη παιδίον μειράκιον\nἀνὴρ γέρων. ὁ δὲ [καὶ] ἐκ τῶν τετρακτύων τούτων\nσυστὰς κόσμος ἔσται [τέλειος] ἡρμοσμένος κατὰ γεωμε-\nτρίαν καὶ ἁρμονίαν καὶ ἀριθμόν, δυνάμει περιειληφὼς\nπᾶσαν ἀριθμοῦ φύσιν πᾶν τε μέγεθος καὶ πᾶν σῶμα\nἁπλοῦν τε καὶ σύνθετον, τέλειός τε, ἐπειδὴ τὰ πάντα\nμὲν τούτου μέρη, αὐτὸς δὲ οὐδενός. διὸ πρώτῳ τῷ\nεἰρημένῳ ὅρκῳ οἱ Πυθαγορικοὶ ἐλέγοντο . . . . . . . . . . . . . .\nκαὶ\nἀριθμῷ δέ τε πάντʼ ἐπέοικε.\nκαὶ τοῦτο εἶναι τὸ σοφώτατον· πάντα μὲν γὰρ τὸν\nἀριθμὸν εἰς δεκάδα ἤγαγον, ἐπειδὴ ὑπὲρ δεκάδα οὐδείς\nἐστιν ἀριθμός, ἐν τῇ αὐξήσει πάλιν ἡμῶν ὑποστρεφόν-\nτων ἐπὶ μονάδα καὶ δυάδα καὶ τοὺς ἑξῆς· τὴν δὲ δε-\nκάδα ἐπὶ τετράδα συνίστασθαι· ἓν γὰρ καὶ β΄ καὶ γ΄\nκαὶ δ΄ ἐστι ι΄, ὥστε τοὺς δυνατωτάτους ἀριθμοὺς ἐντὸς\nτῆς τετράδος θεωρεῖσθαι.\nἡ μὲν γὰρ μονας ἀρχὴ πάντων καὶ κυριωτάτη πα-\n\n\n\n\nσῶν . . . . . . . . καὶ ἐξ ἧς πάντα, αὐτὴ δὲ ἐξ οὐδενός,\nἀδιαίρετος καὶ δυνάμει πάντα, ἀμετάβλητος, μηδεπώ-\nποτε τῆς αὐτῆς ἐξισταμένη φύσεως κατὰ τὸν πολλαπλα-\nσιασμόν· καθʼ ἣν πᾶν τὸ νοητὸν καὶ ἀγέννητον καὶ ἡ\nτῶν ἰδεῶν φύσις καὶ ὁ θεὸς καὶ ὁ νοῦς καὶ τὸ καλὸν καὶ\nτὸ ἀγαθὸν καὶ ἑκάστη τῶν νοητῶν οὐσιῶν, οἷον αὐτὸ\nκαλόν, αὐτὸ δίκαιον, αὐτὸ [τὸ] ἴσον· ἕκαστον γὰρ τού-\nτων ὡς ἓν καὶ καθʼ ἑαυτὸ νοεῖται.\nπρώτη δὲ αὔξη καὶ μεταβολὴ ἐκ μονάδος εἰς δυάδα\nκατὰ διπλασιασμὸν τῆς μονάδος, καθʼ ἣν ὕλη καὶ πᾶν\nτὸ αἰσθητὸν καὶ ἡ γένεσις καὶ ἡ κίνησις καὶ ἡ αὔξησις\nκαὶ ἡ σύνθεσις καὶ κοινωνία καὶ τὸ πρός τι.\nἡ δὲ δυὰς συνελθοῦσα τῇ μονάδι γίνεται τριάς,\nἥτις πρώτη ἀρχὴν καὶ μέσα καὶ τελευτὴν ἔχει. διὸ καὶ\nπρώτη λέγεται πάντα εἶναι· ἐπὶ γὰρ ἐλαττόνων αὐτῆς\nοὐ λέγεται πάντα εἶναι, ἀλλὰ ἓν καὶ ἀμφότερα, ἐπὶ δὲ\nτῶν τριῶν πάντα. καὶ τρεῖς σπονδὰς ποιούμεθα δη-\nλοῦντες ὅτι πάντα ἀγαθὰ αἰτούμεθα, καὶ τοὺς κατὰ\nπάντα ἀθλίους τρισαθλίους καλοῦμεν καὶ τοὺς κατὰ\nπάντα μακαρίους τρισμακαρίους. πρώτη δὲ καὶ ἡ τοῦ\nἐπιπέδου φύσις ἐκ τούτου. ἡ γὰρ τριὰς οἷον εἰκὼν ἐπι-\nπέδου, καὶ πρώτη αὐτοῦ ὑπόστασις ἐν τριγώνῳ, καὶ\nδιὰ τοῦτο τρία αὐτῶν γένη, ἰσόπλευρον ἰ σκα-\n\n\n\nληνόν [γ΄]· τρεῖς δὲ καὶ γωνίαι ὁμοιούμεναι ἡ μὲν ὀρθὴ\nτῇ τοῦ ἑνὸς φύσει, ὡρισμένη καὶ ἐξ ἴσου καὶ ὁμοίου\nσυνεστῶσα· διὸ καὶ πᾶσαι αἱ ὀρθαὶ ἀλλήλαις εἰσὶν ἴσαι,\nμέσαι οὖσαι ὀξείας καὶ ἀμβλείας καὶ ὑπερέχοντος καὶ\nὑπερεχομένου· αἱ δὲ λοιπαὶ ἄπειροι καὶ ἀόριστοι· ἐκ\nγὰρ ὑπεροχῆς καὶ ἐλλείψεως συνεστᾶσιν. ἡ δὲ τριὰς\nἐκ τῆς μονάδος καὶ δυάδος Ϛ΄ ποιεῖ κατὰ σύνθεσιν, ὅς\nἐστε πρῶτος τέλετος ἀριθμὸς τοῖς ἑαυτοῦ μέρεσιν ἴσος\nἄν· ὁ δὲ τέλειος οὗτος συντεθεὶς τῷ πρώτῳ τετραγώνῳ\nτῇ τετράδι ποιεῖ τὴν δεκάδα.\nἡ δὲ τετρὰς στερεοῦ ἐστιν εἰκὼν πρῶτός τε ἀριθμὸς\n[καὶ] τετράγωνός ἐστιν ἐν ἀρτίοις· καὶ αἱ συμφωνίαι\nδὲ πᾶσαι κατʼ αὐτὸν συμπληροῦνται, ὡς ἐδείχθη.\nἡ δὲ πεντὰς μέση ἐστι τῆς δεκάδος. ἐὰν γὰρ καθʼ\nὁποιανοῦν σύνθεσιν ἐκ δύο ἀριθμῶν τὸν ι΄ συνθῇς,\nμέσος εὑρεθήσεται ὁ ε΄ κατὰ τὴν ἀριθμητικὴν ἀναλο-\nγίαν· οἷον θ΄ καὶ α΄, καὶ η΄ καὶ β΄, καὶ ζ΄ καὶ γ΄, καὶ ϛ΄\nκαὶ δ΄· αἰεί τε ι΄ ποιήσεις καὶ μέσος εὑρεθήσεται ὁ ε΄\nκατὰ τὴν ἀριθμητικὴν ἀναλογίαν, ὡς δηλοῖ τὸ διά-\nγραμμα, κατὰ πᾶσαν σύνθεσιν τῶν συμπληρούντων τὰ\nι΄ δυεῖν ἀριθμῶν [μέσος εὑρεθήσεται ὁ ε΄ κατὰ τὴν\nἀριθμητικὴν ἀναλογίαν] τῷ ἴσῳ ἀριθμῷ τῶν ἄκρων\nὑπερέχων τε καὶ ὑπερεχόμενος.\nπρῶτον δὲ καὶ περιέλαβε τὸ τοῦ παντὸς ἀριθμοῦ εἶδος\nὁ ε΄, τὸν ἄρτιόν τε καὶ περιττόν, λέγω τὴν δυάδα τε καὶ\nτριάδα· ἡ γὰρ μονὰς οὐκ ἦν ἀριθμός.\nὁ δὲ Ϛ΄ τέλειος, ἐπειδὴ τοῖς ἑαυτοῦ μέρεσίν ἐστιν\nἴσος, ὡς δέδεικται· διὸ καὶ γάμον αὐτὸν ἐκάλουν, ἐπεὶ\nγάμου ἔργον ὅμοια ποιεῖ τὰ ἔκγονα τοῖς γονεῦσι. καὶ\nκατὰ τοῦτον δὲ πρῶτον συνέστη ἡ ἁρμονικὴ μεσότης\nληφθέντος [μὲν] τοῦ Ϛ΄ ἐπιτρίτου 〈μὲν〉 λόγου τῶν η΄,\nδιπλασίου δὲ τῶν ιβ΄· ϛ΄ η΄ ιβ΄· τῷ γὰρ αὐτῷ μέρει ὁ\nη΄ τῶν ἄκρων ὑπερέχει καὶ ὑπερέχεται, ϛ΄ η΄ ιβ΄, τουτέστι\nτῷ τρίτῳ· καὶ ἀριθμητικὴ δὲ μεσότης ληφθέντος τοῦ\nϛ΄ ἡμιολίου μὲν λόγου τῶν θ΄, διπλασίου δὲ τῶν ιβ΄· τῷ\nγὰρ αὐτῷ ἀριθμῷ τὰ θ΄ ὑπερέχει τῶν ἄκρων καὶ ὑπερ-\nἐχεται· ποιεῖ δὲ τὴν γεωμετρικὴν ἀναλογίαν μέσος λη-\nφθείς· ἂν γὰρ ἥμισυ αὐτοῦ λάβωμεν τὸν γ΄ καὶ διπλά-\nσιον τὸν ιβ΄, ἔσται ἡμῖν ἡ γεωμετρικὴ ἀναλογία γ΄ Ϛ΄\nιβ΄· τῷ γὰρ αὐτῷ λόγῳ τὰ ϛ΄ τῶν ἄκρων ὑπερέχει τε\nκαὶ ὑπερέχεται, γ΄ ϛ΄ ιβ΄, τουτέστι τῷ διπλασίῳ.\nκαὶ ἡ ἑβδομὰς δὲ τῆς δεκάδος οὖσα θαυμαστὴν\nἔχει δύναμιν. μόνος γὰρ τῶν ἐντὸς τῆς δεκάδος οὔτε\nγεννᾷ ἕτερον οὔτε γεννᾶται ὑφʼ ἑτέρου· διὸ καὶ Ἀθηνᾶ\nὑπὸ τῶν Πυθαγορικῶν ἐκαλεῖτο, οὔτε μητρός τινος\nοὖσα οὔτε μήτηρ. οὔτε γὰρ γίνεται ἐκ συνδυασμρῦ\nοὔτε συνδυάζεταί τινι. τῶν γὰρ ἀριθμῶν τῶν ἐν τῇ\nδεκάδι οἱ μὲν γεννῶσί τε καὶ γεννῶνται, ὡς ὁ δ΄ γεννᾷ\nμὲν μετὰ δυάδος τὸν η΄, γεννᾶται δὲ ὑπὸ δυάδος· οἱ δὲ.\nγεννῶνται μέν, οὐ γεννῶσι δέ, ὡς ὁ Ϛ΄ γεννᾶται μὲν\nὑπὸ β΄ καὶ γ΄, οὐ γεννᾷ δὲ οὐδένα τῶν ἐν τῇ δεκάδι·\nοἱ δὲ γεννῶσι μέν, οὐ γεννῶνται δέ, ὡς ὁ γ΄ καὶ ὁ ε΄\nγεννῶνται μὲν ἐξ οὐδενὸς ἀριθμοῦ] συνδυασμοῦ, γεν-\nνῶσι δὲ ὁ μὲν γ΄ τὸν θ΄ καὶ τὸν Ϛ΄ μετὰ δυάδος, ὁ δὲ\nε΄ γεννᾷ μετὰ δυάδος αὐτὸν τὸν ι΄. μόνος δὲ ὁ ζ΄ οὔτε\nσυνδυασθείς τινι γεννᾷ τινα τῶν ἐν τῇ δεκάδι οὔτε ἐκ\nσυνδυασμοῦ γεννᾶται. ἑπόμενος δὲ τῇ φύσει καὶ ὁ\nΠλάτων ἐξ ἑπτὰ ἀριθμῶν συνίστησι τὴν ψυχὴν ἐν τῷ\nΤιμαίῳ. ἡμέρα μὲν γὰρ καὶ νύξ, ὥς φησι Ποσειδώνιος,\nἀρτίου καὶ περιττοῦ φύσιν ἔχουσι· μὴν δὲ καθʼ ἑβδο-\nμάδας τέσσαρας συμπληροῦται, τῇ μὲν πρώτῃ ἑβδομάδι\nδιχοτόμου τῆς σελήνης ὁρωμένης, τῇ δὲ δευτέρᾳ πλη-\nσισελήνου, τῇ δὲ τρίτῃ διχοτόμον, πάλιν δὲ τῇ τετάρτῃ\nσύνοδον ποιουμένης πρὸς ἥλιον καὶ ἀρχὴν ἑτέρου μη-\n\n\n\nνός. αἵ τε αὐξήσεις καθʼ ἑβδομάδα. τὸ γοῦν βρέφος\nδοκεῖ τελειοῦσθαι ἐν ἑπτὰ ἑβδομάσιν, ὡς Ἐμπεδοκλῆς\nαἰνίττεται ἐν τοῖς Καθαρμοῖς. ἔνιοι δέ φασι πὰ ἄρρενα\nἐν πέντε ἑβδομάσι τελειοῦσθαι, γόνιμα δὲ γίνεσθαι ἐν\nἐπτὰ μησί, γενόμενα δὲ ἐν ἑπτὰ μησὶν ὀδοντοφυεῖν,\nἐκβάλλειν τε τοὺς ὀδόντας ἐν ἑπτὰ ἔτεσι. σπέρμα δὲ\nκαὶ ἥβη ἐν δευτέρᾳ ἑβδομάδι· γένωπτα δὲ ὡς ἐπίπαν ἐν\nτρίτῃ καὶ τὴν εἰς μῆκος αὔξην ἀπολαμβάνει, τὴν δʼ εἰς\nπλάτος ἐν τετάρτῃ ἑβδομάδι. αἵ τε κρίσεις τῶν νόσων\nἐφʼ ἡμέρας ἑπτά, καὶ ἡ βαρυτέρα κατὰ πάντας τοὺς\nπεριοδικοὺς πυρετοὺς εἰς τὴν ἑβδόμην ἀπαντᾷ, καὶ ἐν\nτριταίῳ δὲ καὶ ἐν τεταρταίῳ. ἀπὸ τροπῶν δὲ ἐπὶ τρο-\nπὰς μῆνες ἑπτά· τό τε πλῆθος τῶν πλανωμένων ἑπτά·\nκαὶ ἀπὸ ἰσημερίας ἐπὶ ἰσημερίαν μῆνες ἑπτά· καὶ πόροι\nδὲ κεφαλῆς ἑπτά· καὶ σπλάγχνα ἑπτά, γλῶσσα, καρδία,\nπνεύμων, ἧπαρ, σπλὴν, νεφροὶ δύο· Ἡρόφιλος δὲ τὸ\nτῶν ἀνθρώπων ἔντερον πηχῶν εἶναί φησι κηʹ, ὅ ἐστι\nτέσσαρες ἑβδομάδες· οἵ τε εὔριποι τὸ πλεῖστον ἑπτάκις\nτῆς ἡμέρας μεταβάλλουσιν.\nἡ δὲ ὀγδοάς, ἥτις ἐστὶ πρῶτος κύβος, συντίθεται.\nἔκ τε μονάδος 〈καὶ ἑπτάδος〉. ἔνιοι δέ φασιν ὀκτὼ τούς\n\n\n\n\n\nπάντων κρατοῦντας εἶναι θεούς, ὡς καὶ ἐν τοῖς Ὀρφι-\nκοῖς ὅρκοις ἔστιν εὑρεῖν·\nναὶ μὴν ἀθανάτων γεννήτορας αἰὲν ἐόντωνπῦρ καὶ ὕδωρ γαῖάν τε καὶ οὐρανὸν ἠδὲ σελήνηνἠέλιόν τε Φανῆ τε μέγαν καὶ νύκτα μέλαιναν.\nἐν δὲ Αἰγυπτιακῇ στήλῃ φησὶν Κὔανδρος εὑρίσκεσθαι\nγραφὴν βασιλέως Κρόνου καὶ βασιλίσσης Ῥέας· „πρε-\nσβύτατος βασιλεὺς πάντων Ὄσιρις θεοῖςἀθανάτοις πνεύ-\nματι καὶ οὐρανῷ καὶ γῇ καὶ νυκτὶ καὶ ἡμέρῳ καὶ πατρὶ\nτῶν ὄντων καὶ ἐσομένων Ἔρωτι μνημεῖα τῆς αὐτοῦ\nἀρετῆς 〈καὶ〉 βίου συντάξεως. Τιμόθεός φησι καὶ\nπαροιμίαν εἶναι τὴν ,,πάντα ὀκτὼ“ διὰ τὸ τοῦ κόσμου\nτὰς πάσας ὀκτὼ σφαίρας περὶ γῆν κυκλεῖσθαι, καθά\nφησι καὶ Ἐρατοσθένης·\nὀκτὼ δὴ τάδε πάντα σὺν ἁρμονίῃσιν ἀρήρει,\n\n\n\n\nὀκτὼ δʼ ἐν σφαίρῃσι κυλίνδετο κύκλῳ ἰόντα. . . . . . . . . . . . . . . . . . . . ἐνάτην περὶ γαῖαν.\nὁ δὲ τῶν ἐννέα πρῶτός ἐστι τετράγωνος ἐν περιτ-\nτοῖς. πρῶτοι γάρ εἰσιν ἀριθμοὶ δυὰς καὶ τριάς, ἡ μὲν\nἀρτίων, ἡ δὲ περιττῶν· διὸ καὶ πρώτους τετραγώνους\nποιοῦσιν, ὁ μὲν δ΄, ὁ δὲ θ΄.\nἡ μέντοι δεκὰς πάντα περαίνει τὸν ἀριθμόν, ἐμ-\nπεριέχουσα πᾶσαν φύσιν ἐντὸς αὑτῆς, ἀρτίου τε καὶ\nπεριττοῦ κινουμένου τε καὶ ἀκινήτου ἀγαθοῦ τε καὶ\nκακοῦ· περὶ ἧς καὶ Ἀρχύτας ἐν τῷ περὶ τῆς δεκάδος\nκαὶ Φιλόλαος ἐν τῷ περὶ φύσιος πολλὰ διεξίασιν.\nἐπανιτέον δὲ ἐπὶ τὸν τῶν ἀναλογιῶν καὶ μεσοτή-\nτων λόγον. μεσότητές εἰσι πλείονες, γεωμετρικὴ ἀριθ-\nμητικὴ ἁρμονικὴ ὑπεναντία πέμπτη ἕκτη. λέγονται δὲ\nκαὶ ἄλλαι πάλιν ἓξ ταύταις ὑπεναντίαι. τούτων δέ φη-\nσιν ὁ Ἄδραστος μίαν τὴν γεωμετρικὴν κυρίως λέγεσθαι\nκαὶ ἀναλογίαν καὶ πρώτην· ταύτης μὲν γὰρ αἱ ἄλλαι\nπροσδέονται, αὐτὴ δʼ ἐκείνων οὐχί, ὡς ὑποδείκνυσιν ἐν\nτοῖς ἐφεξῆς. κοινότερον δέ φησι καὶ τὰς ἄλλας μεσότη-\nτας ὑπʼ ἐνίων καλεῖσθαι ἀναλογίας. τῶν δὲ κυρίως\nλεγομένων ἀναλογιῶν, τουτέστι τῶν γεωμετρικῶν, αἱ\nμέν εἰσιν ἐν ῥητοῖς ὅροις τε καὶ λόγοις, ὡς ιβ΄ ϛ΄ γ΄,\n\n\n\n\nεἰσὶ γὰρ ἐν λόγοις διπλασίοις, καὶ ὅσαι τοιαῦται [αἵτι-\nνές εἰσιν ἐν ἀριθμοῖς], αἱ δὲ ἐν ἀρρήτοις τε καὶ ἀλό-\nγοις [ἤτοι μεγέθεσιν ἢ βάρεσιν ἢ χρόνοις ἤ τισιν ἄλλοις\nδιπλασίοις ἢ τριπλασίοις ἤ τισι τοιούτοις πολλαπλα-\nσίοις ἢ ἐπιμορίοις]. γεωμετρικὴ μὲν γάρ, ὡς ἔφαμεν,\nμεσότης ἡ τῷ αὐτῷ λόγῳ τῶν ἄκρων ὑπερέχουσα καὶ\nὑπερεχομένη· ἀριθμητικὴ δὲ ἡ τῷ αὐτῷ ἀριθμῷ τῶν\nἄκρων ὑπερέχουσα καὶ ὑπερεχομένη, ἁρμονικὴ δὲ ἡ τῷ\nαὐτῷ μέρει τῶν ἄκρων ὑπερέχουσα καὶ ὑπερεχομένη.\nδείκνυσι δὲ ὅτι ὁ τῆς ἰσότητος λόγος ἀρχηγὸς καὶ πρῶ-\nτός ἐστι καὶ στοιχεῖον πάντων τῶν εἰρημένων λόγων\nκαὶ τῶν κατʼ αὐτοὺς ἀναλογιῶν· ἐκ πρώτου γὰρ τούτου\nπάντα συνίσταται καὶ εἰς τοῦτον ἀναλύεται τά τε τῶν\nλόγων καὶ τὰ τῶν ἀναλογιῶν.\nὁ δὲ Ἐρατοσθένης φησὶν ὅτι πᾶς μὲν λόγος ἢ κατὰ\nδιάστημα ἢ κατὰ τοὺς ὅρους αὔξεται· τῇ δὲ ἰσότητι συμ-\nβέβηκε διαστήματος μὴ μετέχειν· εὔδηλον δὲ ὅτι κατὰ\nτοὺς ὅρους μόνους αὐξηθήσεται. λαβόντες δὴ τρία με-\nγέθη καὶ τὴν ἐν τούτοις ἀναλογίαν κινήσομεν τοὺς\nὅρους. καὶ δείξομεν ὅτι πάντα τὰ ἐν τοῖς μαθήμασιν\nἐξ ἀναλογίας ποσῶν τινων σύγκειται καὶ ἔστιν αὐτῶν\nἀρχὴ καὶ στοιχεῖον ἡ τῆς ἀναλογίας φύσις.\nτὰς δὲ ἀποδείξεις ὁ μὲν Ἐρατοσθένης φησὶ παρα-\nλείψειν. ὁ δὲ Ἄδραστος γνωριμώτερον δείκνυσιν, ὅτι\nτριῶν ἐκτεθέντων ὅρων ἐν ᾗ δήποτε ἀναλογίᾳ, ἐὰν\n\n\n\nτρεῖς ἕτεροι ληφθῶσιν ἐκ. τούτων πεπλασμένοι ὁ μὲν\nτῷ πρώτῳ ἴσος, ὁ δὲ σύνθετος ἐκ πρώτου καὶ δευτέρου,\nὁ δʼ ἑνὸς πρώτου καὶ δύο δευτέρων καὶ τρίτου, οἱ\nληφθέντες οὕτως πάλιν ἔσονται ἀνάλογον. καὶ ἐκ τῆς\nἐν ἴσοις ὅροιρ ἀναλογίας γεννᾶται ἡ ἐν διπλασίοις ἀνα-\nλογία, ἐκ δὲ τῆς ἐν διπλασίοις ἡ ἐν τριπλασίοις, ἐκ δὲ\nταύτης ἡ ἐν τετραπλασίοις, καὶ ἑξῆς οὕτως αἱ ἐν τοῖς\nἄλλοις πολλαπλασίοις οἷον ἐκκείσθω ἐν τρισὶν ὅροις\nἴσοις ἐλαχίστοις ἀναλογία ἡ τῆς ἰσότητος, τουτέστιν ἐν\nμονάσι τρισίν. ἀλλὰ καὶ εἰλήφθωσαν ἄλλοι τρεῖς ὅροι\nτὸν εἰρημένον τρόπον, ὁ μὲν ἐκ πρώτου, ὁ δὲ ἐκ πρώ-\nτου καὶ δευτέρου, 〈ὁ δὲ ἐκ πρώτου καὶ δύο δευτέρων〉\nκαὶ τρίτου· γενήσεται α β΄ δ΄, ἅ ἐστιν ἐν λόγῳ διπλα-\nσίῳ. πάλιν ἐκ τούτων συνεστάτωσατ ἕτεροι κατὰ τὸν\nαὐτὸν τρόπον, ὁ μὲν ἐκ πρώτου, ὁ δὲ ἐκ πρώπου καὶ\nδευτέρου, ὁ δὲ ἐκ πρώτου καὶ δύο δευτέρων καὶ τρίτου·\nἔσται α΄ γ΄ θ΄, ἅ ἐστιν ἐν λόγῳ τριπλασίῳ. ἐκ δὲ τού-\nτων ὁμοίως συστήσονται α΄ δ΄ ιϚ΄ ἐν λόγῳ τετραπλασίῳ,\nκαὶ ἐκ τούτων α΄ ε΄ πε΄ ἐν λόγῳ πενταπλασίῳ, καὶ ἑξῆς\nοὕτως ἐπʼ ἄπειρον ἐν τοῖς ἐχομένοις πολλαπλασίοις.\nα α α\nα β δ\nα γ θ\nα δ ις\nα ε κε\nα ς λς\nα ζ μθ\nα η ξδ\nα θ πα\nα ι ρ\nἐκ δὲ τῶν πολλαπλασίων ἀνάπαλιν τεθέντων [α΄ α΄\nα΄] καὶ ὁμοίως πλαττομένων οἱ ἐπιμόριοι λόγοι 〈καὶ αἱ〉\nἐν τούτοις συστήσονται ἀναλογίαι, ἐκ μὲν τῶν διπλασίων\nἡμιόλιοι, ἐκ δὲ τῶν τριπλασίων οἱ ἐπίτριτοι, ἐκ δὲ τῶν\nτετραπλασίων ἐπιτέταρτοι, καὶ ἀεὶ ἑξῆς οὕτως. οἷον\nἔστω ἀναλογία κατὰ τὸν διπλάσιον λόγον ἐν τρισὶν\nὅροις, τοῦ μείζονος κειμένου πρώτου, καὶ πεπλάσθωσαν\nἕτεροι τρεῖς ἐκ τούτων τὸν εἰρημένον τρόπον· δ΄ β΄ α΄\nοἱ δὲ ἐξ αὐτῶν γενήσονται δʹ Ϛʹ θ΄· γίνεται ἀνάλογον\nἐν ἡμιολίοις. πάλιν ἔστωσαν τρεῖς ὅροι ἀνάλογον ἐν\nτριπλασίοις θ΄ γ΄ α΄· συστήσονται τὸν αὐτὸν τρόπεον ἐκ\nτούτων ὅροι τρεῖς ἀνάλογον ἐν ἐπιτρίτοις θ΄ ιβ΄ ιϛ΄. ἐκ\nδὲ τῶν τετραπλασίων συστήσονται ἐν ἐπιτετάρτοις ιϚ΄ κ΄\nκε΄, καὶ οὕτως ἀεὶ ἐκ τῶν ἐχομένων οἱ ἑξῆς ὁμώνυμοι.\nδ β α\nδ ς θ\nθ γ α\nθ ιβ ις\nις κ κε\nκε λ λς\nλς μβ μθ\nμθ νς ζδ\nξδ οβ πα\nπα ?? ρ\nἐκ δὲ τῶν ἐπιμορίων οἵ τʼ ἐπιμερεῖς καὶ οἱ πολλα-\nπλασιεπνμόριοι, πάλιν δʼ ἐκ τῶν ἐπιμερῶν ἕτεροί τε\nἀπιμερεῖς καὶ πολλαπλασιεπιμερεῖς· ὧν τὰ μὲν πλεῖστα\nπαραλειπτέον οὐκ ἀναγκαῖα ὄντα, μικρὰ δὲ θεωρητέον.\nἐκ μὲν γὰρ τῆς ἐν ἡμιολίοις ἀνκλογίας τὸν εἰρημένον\nτρόπον ἀπὸ μὲν τοῦ μείζονος ἀρχομένων ὅρου συνίστα-\nται ἀναλογία ἐν ἐπιμερέσι λόγοις δισεπιτρίτοις· οἷον\n\n\n\nθ΄ Ϛ΄ δ΄· ἐκ δὲ τούτων κατὰ τὴν εἰρημένην μέθοδον\nσυνίσταται θ΄ ιε΄ κε. ἀπὸ δὲ τοῦ ἐλάττονος ὅρου ἀρ-\nχομένων ἔσται πολλαπλασιεπιμόριος ἀναλογία, τουτέστιν\nἡ διπλασιημιόλιος. οἷον ἐκκείσθω δ΄ Ϛ΄ θ΄· ἐκ τούτων\nκατὰ τὴν αὐτὴν μέθοδον δ΄ ι΄ κε. ἐκ δὲ τῆς ἐν ἐπι-\nτρίτοις ἀπὸ μὲν τοὺ μείζονος ἀρχομένων ὅρου ἔσται\nἐπιμερὴς ἀναλογία ἡ τρισεπιτέταρτος. οἷον ἐκ τῆς τῶν\nιϛ΄ ιβ΄ θ΄ ἔσται ιϛ΄ κη΄ μθ΄. ἀπὸ δὲ τοῦ ἐλάττονος ἀρ-\nχομένων ὅρου ἔσται πολλαπλασιεπιμόριος ἀναλογία 〈ἡ〉\nδιπλασιεπίτριτος ἐν τοῖς θ΄ κα΄ μθ΄. ἐκ δὲ τῆς ἐν ἐπι-\nτετάρτοις ἀπὸ μὲν τοῦ μείζονος ὅρου 〈ἀρχομένων〉 ἐπι-\nμερὴς ἔσται ἀναλογία ἡ τετράκις ἐπίπεμπτος· οἷον [ὁ]\nἐκ τῆς κε΄ κ΄ ιϚ΄ ἔσται κε΄ με΄ πα΄. ἀπὸ δὲ τοῦ ἐλάττονος\nἀρχομένων ἔσται πολλαπλασιεπιμόριος ἡ διπλασιεπι-\nτέταρτος· 〈οἷον〉 ἀπὸ τῶν ιϚ΄ κ΄ κε΄ ἔσται ἡ ἐν τοῖς ιϚ΄\nλϚ΄ πα΄. καὶ ἡ τάξις οὕτω πρόεισιν ἐπʼ ἄπειρον. καὶ\nἀπὸ τούτων δὲ ἄλλοι πλάσσονται κατὰ τὸν αὐτὸν λόγον,\nπερὶ ὧν οὐκ ἀναγκαῖον μηκύνειν τὸν λόγον.\nπᾶσαι δʼ αἱ τοιαῦται ἀναλογίαι καὶ οἱ ἐν αὐταῖς\nλόγοι πάντες, καθάπερ συνεστᾶσιν ἐκ πρώτου τοῦ τῆς\nἰσότητος λόγου, οὕτως καὶ ἀναλύονται εἰς ἔσχατον τοῦ-\nτον. ἂν γὰρ ἐξ ὁποιασοῦν ἀναλογίας ἐν τρισὶν ὅροις\nἀνίσοις οὕτως ἀφελόντες ἀπὸ μὲν τοῦ μέσου τὸν ἐλά-\nχιστον, ἀπὸ δὲ τοῦ μεγίστου τόν τε ἐλάχιστον καὶ δύο\nτοιούτους ὁποῖος ἐλείφθη τοῦ μέσου ἀφαιρεθέντος ἀπʼ\n\n\n\n\nαὐτοῦ τοῦ ἐλαχίστου τοὺς γενομένους τάξωμεν ἐφεξῆς,\nπρῶτον μὲν αὐτὸν τὸν ἐλάττονα, ἔπειτα τὸν ἀπὸ τοῦ\nμέσου λειφθέντα καὶ τελευταῖον τὸν ἀπολειφθέντα τοῦ\nἐσχάτου, ἡ διαλυθεῖσα οὕτως ἀναλογία ἀναλυθήσεται\nεἰς τὴν πρὸ αὐτῆς ἐξ ἧς συνέστη. τούτου δʼ ἀεὶ γινο-\nμένου ἐλεύσεται ἡ ἀνάλυσις ἐπʼ ἐσχάτην τὴν τῆς ἰσό-\nτητος ἀναλογίαν, ἐξ ἧς πρώτης ἅπασαι συνέστησαν·\nαὐτὴ δὲ οὐκέτι εἰς ἄλλην, ἀλλὰ μόνον εἰς τὸν τῆς ἰσό-\nτητος λόγον.\nἘρατοσθένης δὲ ἀποδείκνυσιν, ὅτι καὶ τὰ σχήματα\nπάντα ἔκ τινων ἀναλογιῶν συνέστηκεν ἀρχομένων τῆς\nσυστάσεως ἀπὸ ἰσότητος καὶ ἀναλυομένων εἰς ἰσότητα·\nπερὶ ὧν τὰ νῦν λέγειν οὐκ ἀναγκαῖον.\nτὰ δὲ αὐτὰ εὑρεθήσεται καὶ ἐπὶ σχημάτων. ὧν\nπρῶτόν ἐστιν ἡ στιγμή, ὅ ἐστι σημεῖον ἀμέγεθες καὶ\nἀδιάστατον, γραμμῆς πέρας, οἷον μονὰς θέσιν ἔχουσα.\nτοῦ δὲ μεγέθους τὸ μὲν ἐφʼ ἓν διάστατόν τε καὶ διαί-\nρετον γραμμή, μῆκος οὖσα ἀπλατές· τὸ δʼ ἐπὶ δύο\nἐπίπεδον, μῆκος ἔχον καὶ πλάτος· τὸ δʼ ἐπὶ τρία στερεόν,\nμῆκός τε καὶ πλάτος καὶ βάθος ἔχον. περιέχεται δὲ καὶ\nπεραίνεται τὸ μὲν στερεὸν ὑπὸ ἐπιπέδων, τὸ δʼ ἐπίπεδον\nὑπὸ γραμμῶν, ἡ δὲ γραμμὴ ὑπὸ στιγμῶν. τῶν δὲ\nγραμμῶν εὐθεῖα μέν ἐστιν ὀρθὴ καὶ οἷον τεταμένη,\nἥτις δύο δοθέντων σημείων μεταξὺ ἐλαχίστη ἐστὶ τῶν\nτὰ αὐτὰ πέρατα ἐχουσῶν καὶ ἐξ ἴσου τοῖς ἑαυτῆς ση-\n\n\n\nμείοις κειμένη· καμπύλη δὲ ἡ μὴ οὕτως ἔχουσα. δια-\nφέρει δὲ καὶ ἐπίπεδον ἐπιφανείας παραπλησίως. ἐπι-\nφάνεια μὲν γάρ ἐστι παντὸς στερεοῦ σώματος κατὰ δύο\nδιαστάσεις μήκους καὶ πλάτους ἐπιφαινόμενον πέρας.\nἐπίπεδον δέ ἐστιν ὀρθὴ ἐπιφάνεια· ἧς ἐπειδὰν δύο\nσημείων ἅψηται εὐθεῖα, ὅλη αὐτῷ ἐφαρμόζεται. παρ-\nάλληλοι δέ εἰσιν εὐθεῖαι, αἵτινες ἐν τῷ αὐτῷ ἐπιπέδῳ\nἐπʼ ἄπειρον ἐκβαλλόμεναι ἐπὶ μηδέτερα συμπίπτουσιν,\nἀλλὰ τηροῦσιν ἐν παντὶ τὴν διάστασιν.\nτῶν δὲ σχημάτων ἐπίπεδα μέν εἰσι τὰ ἐν τῷ αὐτῷ\nἐπιπέδῳ πάσας ἔχοντα τὰς γραμμάς· καὶ εὐθύγραμμα\nμὲν τὰ ὑπὸ εὐθειῶν περιεχόμενα, οὐκ εὐθύγραμμα δὲ\nτὰ μὴ οὕτως ἔχοντα. τῶν δὲ ἐπιπέδων καὶ εὐθυγράμ-\nμων σχημάτων τὰ μὲν τρισὶ περιεχόμενα πλευραῖς τρί-\nπλευρα καλεῖται, τὰ δὲ τέτταρσι τετράπλευρα, τὰ δὲ\nπλείοσι πολύγωνα. τῶν δὲ τετραπλεύρων τὰ παραλ-\nλήλους ἔχοντα τὰς ἀπεναντίον πλευρὰς ἑκατέρας παραλ-\nληλόγραμμα καλεῖται. τούτων δὲ ὀρθογώνια μὲν τὰ\nτὰς γωνίας ἔχοντα ὀρθάς· ὀρθαὶ δέ εἰσι γωνίαι, ἅστινας\nεὐθεῖα ἐπʼ εὐθείας ἐφεστῶσα δύο ἴσας παῤ ἑκάτερα\nἀποτελεῖ. τῶν δὲ ὀρθογωνίων παραλληλογράμμων\nἕκαστον περιέχεσθαι λέγεται ἰδίως ὑπὸ τῶν τὴν ὀρθὴν\nγωνίαν περιεχουσῶν πλευρῶν. καὶ τῶν τοιούτων τὰ\nμὲν τὰς τέσσαρας πλευρὰς ἴσας ἔχοντα ἰδίως λέγεται\nτετράγωνα, τὰ δὲ μὴ τοιαῦτα ἑτερομήκη.\nὁμοίως δὲ καὶ τῶν στερεῶν τὰ μὲν ὑπὸ ἐπιπέδων\nπαραλληλογράμμων πάντων ἓξ ὄντων περιεχόμενα παρ-\n\n\n\n\nαλληλεπίπεδα καλεῖται, τὰ δὲ καὶ ὑπὸ ὀρθογωνίων τού-\nτων ὀρθογώνια. τούτων δὲ τὰ μὲν πάντη ἰσόπλευρα,\nτουτέστιν ἴσον ἔχοντα τὸ μῆκος καὶ πλάτος καὶ βάθος,\nὑπὸ τετραγώνων ἴσων πάντων περιεχόμενα, κύβοι· τὰ\nδὲ τὸ μὲν μῆκος καὶ πλάτος ἴσον ἔχοντα, τουτέστι τὰς\nβάσεις τετραγώνους, τὸ δὲ ὕψος ἔλαττον, πλινθίδες· τὰ\nδὲ τὸ μὲν μῆκος καὶ πλάτος ἴσον, τὸ δὲ ὕψος μεῖζον,\nδοκίδες· τὰ δὲ πάντη ἀνισόπλευρα σκαληνά.\nἀκριβέστερον δὲ περὶ τῶν μεσοτήτων λεκτέον,\nἐπειδὴ καὶ ἀναγκαιοτάτη εἰς τὰ Πλατωνικὰ ἡ τούτων\nθεωρία. ἀπλῶς μὲν οὖν μεσότης ἐστίν, ἐπειδὰν δύο\nὅρων ὁμογενῶν ἀνίσων μεταξύ τις ὁμογενὴς ἕτερος\nὅρος ληφθῇ, ὥστε εἶναι ὡς τὴν ὑπεροχὴν τοῦ πρώτου\nκαὶ μείζονος ὅρου παρὰ τὸν ληφθέντα πρὸς τὴν ὑπερ-\nοχὴν το μέσου παρὰ τὸν ἐλάττονα, οὕτως τὸν πρῶτον\nὅρον ἤτοι πρὸς ἑαυτὸν ἢ πρός τινα τῶν ἄλλων ἢ ἀνά-\nπαλιν τὸν ἐλάττονα πρός τινα τῶν ἄλλων.\nἐπὶ μέρους δὲ ἀριθμητικὴ μέν ἐστι μεσότης ἡ τῷ\nαὐτῷ ἀριθμῷ τῶν ἄκρων τοῦ μὲν ὑπερέχουσα, ὑφʼ οὗ\nδὲ ὑπερεχομένη· οἷον γ΄ β΄ α΄ ὁ γὰρ τῶν β΄ ἀριθμὸς\nμονάδι ὑπερέχει τοῦ ἑνὸς καὶ μονάδι ὑπερέχεται ὑπὸ\nτοῦ γ΄. συμβέβηκε δὲ ταύτῃ τῇ μεσότητι πρὸς τὴν τῶν\nἄκρων σύνθεσιν ὑποδιπλασίῳ εἶναι· ἥ τε γὰρ τριὰς καὶ\nἡ μονὰς συντεθεῖσαι τὴν τετράδα ἐποίησαν, ἥτις δι-\nπλασία ἐστὶ τοῦ μέσου ἀριθμοῦ τῆς δυάδος.\nγεωμετρικὴ δέ ἐστι μεσότης ἡ καὶ ἀναλογία κυρίως\nλεγομένη ἡ τῷ αὐτῷ λόγῳ ὑπερέχουσα καὶ ὑπερεχομένη,\nοἷον πολλαπλασίῳ ἢ ἐπιμορίῳ· οἷον αʹ βʹ δ΄. τά τε γὰρ\nδʹ τῶν βʹ διπλάσια καὶ τὰ βʹ τοῦ ἑνὸς διπλάσια· καὶ\nπάλιν ἡ ὑπεροχὴ τῶν βʹ ἐστὶ τὸ ἕν 〈καὶ ἡ ὑπεροχὴ τῶν\nδʹ τὰ βʹ〉, ταῦτα δὲ ὁμοίως ἐξεταζόμενά ἐστιν ἐν δι-\nπλασίῳ λόγῳ. συμβέβηκε δὲ ταύτῃ τῇ ἀναλογίᾳ τὸ\nὑπὸ τῶν ἄκρων συντιθέμενον κατὰ πολλαπλασιασμὸν\nἴσον εἶναι τῷ ἀπὸ τοῦ μέσου τετραγώνῳ. οἷον οἱ ἄκροι\nἐπʼ ἀλλήλους πολλαπλασιαζόμενοι ποιοῦσι τὸν δʹ· ἅπαξ\nγὰρ δʹ δʹ· καὶ πάλιν ὁ βʹ ἐφʼ ἑαυτὸν λαμβανόμενος\nποιεῖ τὸν δʹ δὶς γὰρ βʹ δ΄ ὥστε 〈τὸ〉 ὑπὸ τῶν ἄκρων\nἴσον γίνεται τῷ ἀπὸ τοῦ μέσου· αʹ βʹ δʹ.\nἁρμονικὴ δέ ἐστιν ἀναλογία, ἐπειδὰν τριῶν ὅρων\nπροτεθέντων ὅν ἔχει λόγον ὁ πρῶτος πρὸς τὸν τρίτον,\nτὸν αὐτὸν ἡ τοῦ πρώτου ὑπεροχὴ πρὸς τὴν τοῦ δευ-\nτέρον ὑπεροχὴν ἔχῃ· οἷον ϛʹ γʹ βʹ· ἡ γὰρ ἑξὰς πρὸς\nτὴν δυάδα τριπλασία ἐστί· καὶ ἡ ὑπεροχὴ δὲ τῆς ἑξάδος\nπρὸς τὰ γʹ τριὰς οὖσα τριπλασία ἐστὶ τῆς μονάδος,\nἥτις ὑπεροχή ἐστι τῆς τριάδος συγκρινομένης πρὸς τὰ\nβʹ. συμβέβηκε δὲ ταύτῃ τῇ ἀναλογίᾳ, τὸν μέσον ὅρον\nτῷ αὐτῷ μέρει κατὰ τοὺς ἄκρους ὑπερέχειν τε καὶ\nὑπερέχεσθαι· οἷον βʹ γʹ ϛʹ. καὶ γὰρ ὁ τῶν ϛʹ τῷ ἡμίσει\nαὑτοῦ ὑπερέχει τῆς τριάδος καὶ ἡ δυὰς τῷ ἑαυτῆς ἡμίσει\nὑπερέχεται ὑπὸ τῆς τριάδος. καὶ τοὺς ἄκρους δὲ συντε-\nθέντας ἀλλήλοις καὶ ὑπὸ τοῦ μέσου πολλαπλασιασθέντας\nδιπλασίους ἂν εὕροιμεν τοῦ ἐκ τῶν ἄκρων ἀποτελου-\n\n\n\nμένου πολλαπλασίου. οἷον ςʹ καὶ βʹ ηʹ· ταῦτα δὲ ὑπὸ\nτῆς τριάδος, ὅς ἐστι μέσος, πολλαπλασιασθέντα γί-\nνεται κδʹ· καὶ πάλιν δὶς ςʹ ιβʹ· τούτων δὲ τὰ κδʹ\nδιπλάσια.\nὑπεναντία δὲ τῇ ἁρμονικῇ καλεῖται μεσότης, ὅταν\nὡς ὁ τρίτος ὅρος πρὸς τὸν πρῶτον, οὕτως ἡ τοῦ πρώ-\nτου ὑπεροχὴ πρὸς τὴν τοῦ δευτέρου· οἷον ςʹ εʹ γʹ· τὰ\nμὲν οὖν ςʹ τῶν εʹ μονάδι ὑπερέχει, τὰ δὲ εʹ τῶν γʹ δυσί·\nτὰ δὲ γʹ τῶν ςʹ ὑποδιπλάσιά ἐστιν· ἀλλὰ καὶ ἡ μονὰς\nὑπεροχὴ οὖσα τοῦ [τε] πρώτου ἀριθμοῦ ὑποδιπλασία\nἐστὶ τῆς δυάδος ὑπεροχῆς οὔσης τοῦ δευτέρου ἀριθμοῦ.\nἡ δὲ πέμπτη μεσότης ἐστίν, ὅταν τριῶν ὅρων ὄντων\nὅν ἂν ἔχῃ λόγον ὁ τρίτος πρὸς τὸν δεύτερον, τοῦτον\nἔχῃ τὸν λόγον ἡ τοῦ πρώτου ὑπεροχὴ πρὸς τὴν τοῦ\nδευτέρου ὑπεροχήν· οἷον εʹ δʹ βʹ τὰ μὲν εʹ τῶν δʹ\nμονάδι ὑπερέχει, ἀλλὰ καὶ τὰ δʹ τῶν βʹ δυάδι· ὑπο-\nδιπλάσια δὲ τὰ βʹ τῶν δʹ· καὶ τὸ ἕν δὲ τῶν βʹ ὑπο-\nδιπλάσιον, ἅπερ ὑπεροχαί εἰσι τοῦ τε πρώτου καὶ τοῦ\nδευτέρου ἀριθμοῦ.\nἕκτη λέγεται μεσότης, ὅταν τριῶν ὅρων προτεθέντων\nὡς ὁ δεύτερος πρὸς τὸν πρῶτον ἔχει, οὕτως ἡ τοῦ πρώ-\nτου ὑπεροχὴ πρὸς τὴν τοῦ δευτέρου· οἷον ςʹ δʹ αʹ τὰ\nμὲν γὰρ ϛʹ τῶν δʹ δυσὶν ὑπερέχει, τὰ δὲ δʹ τοῦ αʹ\nτρισίν· ἔστι δὲ δʹ τῶν ςʹ ὑφημιόλια· καὶ ἡ δυὰς ὑπεροχὴ\n\n\n\n\nοὖσα τῶν ςʹ ὑφημιολία ἐστὶ τῆς τριάδος ἥτις ἐστὶν\nὑπεροχὴ τῆς τετράδος.\nπερὶ μὲν τούτων καὶ τῶν ταύταις ὑπεναντίων ἓξ\nμεσοτήτων ὑπὸ τῶν Πυθαγορικῶν καὶ ἐπὶ πλέον εἴρηται·\nἡμῖν δʼ ἐξαρκεῖ κατὰ τὸν Πυθαγορικὸν λόγον συνόψεως\nἕνεκα τῶν μαθηματικῶν τυπωδῶς αὐτὰ ἠθροικέναι καὶ\nἐπιτομικῶς.\nεὑρίσκονται δὲ αἱ μεσότητες κατὰ μὲν τὴν ἀριθμη-\nτικὴν 〈ἀναλογίαν〉 οὕτως. τῆς ὑπεροχῆς τοῦ μείζονος\nπαρὰ τὸν ἐλάττονα τὸ ἥμισυ προστιθέντες τῷ ἐλάττονι\nἕξομεν τὸν μέσον, ἢ ἑκατέρου τῶν δοθέντων ἀριθμῶν\nτὰ ἡμίσεα συνθέντες τὸν συντεθέντα μέσον εὑρήκαμεν,\nἢ τοῦ συνθέτου ἐξ ἀμφοῖν λαμβάνοντες τὸ ἥμισυ [ὥστε\nκαὶ εἰς τὰ Πλατωνικὰ τὸ χρήσιμον ἀνευρεῖν]. προστε-\nτάχθω δύο ἀριθμῶν τῶν ιβʹ καὶ Ϛʹ μέσον ὅρον λαβεῖν\nκατὰ τὴν ἀριθμητικὴν μεσότητα. λαμβάνομεν τὴν\nὑπεροχὴν τοῦ μείζονος παρὰ τὸν ἐλάττονα ςʹ· ὧν ἥμισυ\nγʹ. ταῦτα προσθῶμεν τῷ ἐλάττονι· γίνεται θʹ, ὅς ἐστι\nμέσος τῶν ιβʹ καὶ ϛʹ, ἀριθμητικῶς τρισὶν ὑπερέχων καὶ\nὑπερεχόμενος· ιβʹ θʹ Ϛʹ. πάλιν συνθῶμεν τοὺς ἐξ ἀρχῆς\nἄκρους τὰ ιβʹ καὶ τὰ ϛʹ· γίνεται ιηʹ. ὧν ἥμισυ θʹ, ὅς\nἐστι μέσος.\nκατὰ δὲ τὴν γεωμετρικὴν ἀναλογίαν ἐπὶ μὲν ἀριθ-\nμῶν τοῦ ὑπὸ τῶν ἄκρων περιεχομένου πλευρὰν τετρά-\nγωνον λαβόντες ταύτῃ ἕξομεν τὸν μέσον ὅρον. οἷον\nδεδόσθωσαν δύο ἀριθμοὶ ὅ τε κδʹ καὶ ὁ Ϛʹ. προστε-\n\n\n\n\nτάχθω τούτων κατὰ τὴν γεωμετρικὴν ἀναλογίαν τὸν\nμέσον ὅρον ἀνευρεῖν. πεπολλαπλασιάσθωσαν οἱ τε-\nθέντες ἐπʼ ἀλλήλους· γίνεται ρμδʹ· τούτων εἰλήφθω\nπλευρὰ τετράγωνος· ἔσται ὁ ιβʹ, ὅς γίνεται μέσος· ἔστι\nγὰρ ὡς ὁ κδʹ πρὸς ιβʹ, οὕτως τλιβʹ πρὸς ϛʹ ἐν διπλασίῳ\nλόγῳ. ἀλλʼ ἂν μὲν ὁ ὑπὸ τῶν ἄκρων περιεχόμενος ᾖ\nτετράγωνος, ὁ ληφθεὶς οὕτως μέσος ὅρος ῥητὸς γίνεται\nκαὶ μήκει σύμμετρος τοῖς ἄκροις ἐξ ὅλων μονάδων\nεὑρισκόμενος. ἐὰν δὲ μὴ τετράγωνος ὁ περιεχόμενος\nὑπὸ τῶν ἄκρων, ὁ μέσος ὅρος δυνάμει μόνον ἔσται\nσύμμετρος τοῖς ἄκροις.\nλαμβάνεται δὲ κοινότερον ἔν τε ἀριθμοῖς [καὶ]\nῥητοῖς καὶ ἐν λόγοις καὶ μεγέθεσι [καὶ] συμμέτροις γεω-\nμετρικῶς οὕτως. ἔστωσαν δύο ὅροι ὧν δεῖ μέσον ἀνά-\nλογον λαβεῖν γεωμετρικῶς· οἷον αβ βγ καὶ ἐκκείσθωσαν\nἐπʼ εὐθείας· καὶ περὶ ὅλην τὴν αγ γεγράφθω ἡμικύκλιον·\nκαὶ ἀπὸ τοῦ β ἀνήχθω τῇ αγ πρὸς ὀρθὰς μέχρι τῆς\nπεριφερείας ἡ βδ· αὕτη δὴ γίνεται μέση τῶν αβ βγ\nκατὰ τὴν γεωμετρικὴν ἀναλογίαν. ἐπιζευχθεισῶν γὰρ\nτῶν αδ δγ ὀρθὴ γίνεται ἡ δ γωνία, ἐπεί ἐστιν ἐν ἡμι-\nκυκλίῳ· καὶ 〈ἐν〉 ὀρθογωνίῳ τῷ αδγ κάθετος ἡ δβ· καὶ\nτὰ περὶ ταύτην τρίγωνα τῷ τε ὅλῳ καὶ ἀλλήλοις ὅμοιά\nἐστιν· ὥστε αἱ περὶ τὰς ἴσας αὐτῶν γωνίας πλευραὶ\n\n\n\n\nἀνάλογόν εἰσιν· ὡς ἄρα ἡ αβ πρὸς τὴν βδ, ἡ δβ πρὸς\nβγ· τῶν ἄρα αβ βγ μέση ἀνάλογόν ἐστιν ἡ βδ· ὅπερ\nἔδει δεῖξαι.\nλείπεται δεῖξαι, πῶς κατὰ τὴν ἁρμονικὴν ἀναλογίαν\nεὕροιμεν ἂν τὲν μέσον ὅρον. ἐὰν μὲν οὖν ἐν διπλασίῳ\nλόγῳ πρὸς ἀλλήλους δοθῶσιν οἱ ἄκροι, οἷον ὁ ιβʹ καὶ\nὁ Ϛʹ, τὴν ὑπεροχὴν τοῦ μείζονος παρὰ τὸν ἐλάττονα\nοἷον τὰ Ϛʹ ποιήσαντες ἐπὶ τὸν Ϛʹ καὶ τὸν γενόμενον λϚʹ\nπαραβαλόντες παρὰ τὸν σύνθετον ἐκ τῶν ἄκρων οἷον\nπαρὰ τὰ ιηʹ καὶ τὸ πλάτος τῶν λϚʹ οἷον τὰ βʹ προσ-\nθέντες τῷ ἐλάττονι, τουτέστι τῷ τῶν Ϛʹ, ἕξομεν τὸ ζη-\nτούμενον. ἔσται γὰρ ὁ τῶν ηʹ τῷ αὐτῷ μέρει τῶν ἄκρων\nὑπερέχων καὶ ὑπερεχόμενος, τουτέστι τῷ τῶν ἄκρων\nτρίτῳ· ιβʹ ηʹ Ϛʹ. ἐὰν δʼ ἐν τριπλασίῳ λόγῳ πρὸς ἀλλή-\nλους δοθῶσιν οἱ ἄκροι, οἷον ὁ ιηʹ καὶ ὁ Ϛʹ, τὴν ὑπερ-\nοχὴν τοῦ μείζονος παρὰ τὸν ἐλάττονα ποιήσομεν ἐφʼ\nἑαυτήν· γίνεται ιβʹ ἐπὶ ιβʹ, ἅ ἐστιν ρμδʹ· ὧν ἥμισυ ὁ\nοβʹ, 〈ὃν〉 παραβαλόντες παρὰ τὸν σύνθετον ἐκ τῶν\nἄκρων οἷον τὰ κδʹ τὸ πλάτος τῆς παραβολῆς οἷον τὰ γʹ\n\n\n\nπροσθέντες τῷ ἐλάττονι ἕξομεν τὸν ζητούμενον ὅρον\nμέσον τῶν ἐξ ἀρχῆς τὸν θʹ, ὃς ὑπερέχων ἔσται καὶ\nὑπερεχόμενος ἡμίσει τῶν ἄκρων· ιηʹ θʹ Ϛʹ. κοινότερον\nδʼ ἐπὶ πάντων τῶν δοθέντων ἀνίσων δύο ὅρων τὸν\nμέσον ἁρμονικῶς ληπτέον οὕτω. τὴν ὑπεροχὴν ποιητέον\nἐπὶ τὸν ἐλάττονα καὶ τὸν γενόμενον παραβλητέον παρὰ\nτὸν σύνθετον ἐκ τῶν ἄκρων· ἔπειτα τὸ πλάτος τῆς παρα-\nβολῆς προσθετέον τῷ ἐλάττονι. οἷον εἰλήφθωσαν δύο\nὅροι ὁ ιβʹ καὶ ὁ δʹ· καὶ ἡ ὑπεροχὴ τῶν ιβʹ, τουτέστιν\nηʹ, ληφθήτω ἐπὶ τὸν ἐλάττονα, τουτέστι τὸν δʹ· γίνεται\nλβʹ· καὶ τὰ λβʹ παραβλητέον παρὰ τὸν σύνθετον ἐκ\nτῶν ἄκρων τὸν ιςʹ· 〈καὶ προσθετέον τὸ πλάτος τῆς\nπαραβολῆς,〉 τουτέστι τὰ βʹ, τῷ ἐλάττονι, τουτέστι τῷ\nδʹ· καὶ ἔσται Ϛʹ μεσότης ἁρμονικὴ τῶν ιβʹ καὶ δʹ, τῷ\nαὐτῷ μέρει τῶν ἄκρων ὑπερέχουσα καὶ ὑπερεχομένη,\nτουτέστι τῷ ἡμίσει τῶν ἄκρων· ιβʹ Ϛʹ δʹ.\nταῦτα μὲν τὰ ἀναγκαιότατα χρησιμωτάτων ἐν\nτοῖς προειρημένοις μαθήμασιν ὡς ἐν κεφαλαιώδει\nπαραδόσει πρὸς τὴν τῶν Πλατωνικῶν ἀνάγνωσιν. λεί-\nπεται δὲ μνημονεῦσαι στοιχειωδῶς καὶ τῶν κατʼ ἀστρο-\nνομίαν.\nὅτι πᾶς ὁ κόσμος σφαιρικός, μέση δʼ αὐτοῦ ἡ γῆ,\nσφαιροειδὴς οὖσα καὶ αὐτή, κέντρου μὲν κατὰ τὴν\nθέσιν, σημείου δὲ κατὰ τὸ μέγεθος λόγον ἔχουσα πρὸς\nτὸ πᾶν, ἀνάγκη προκαταστήσασθαι πρὸ τῶν ἄλλων. ἡ\nμὲν γὰρ ἀκριβεστέρα τούτων ἀφήγησις μακροτέρας σκέ-\nψεως δεῖται, ὡς λόγων πλειόνων· ἐξαρκέσει δὲ πρὸς\nτὴν τῶν μελλόντων παραδοθήσεσθαι σύνοψιν μόνον\nμνημονεῦσαι τῶν ὑπὸ τοῦ Ἀδράστου κεφαλαιωδῶς\nπαραδοθέντων.\nὅτι γὰρ σφαιρικὸς ὁ κόσμος καὶ ἡ γῆ σφαιρική,\nκέντρου μὲν κατὰ τὴν θέσιν, σημείου δὲ κατὰ τὸ μέ-\nγεθος πρὸς τὸ πᾶν λόγον ἔχουσα, δῆλον ἐκ τοῦ πάσας\nτὰς τῶν οὐρανίων ἀνατολάς 〈καὶ〉 δύσεις καὶ περι-\nπολήσεις καὶ πάλιν ἀνατολάς κατὰ τοὺς αὐτοὺς γίνεσθαι\nτόπους τοῖς ἐπὶ τῶν αὐτῶν οἰκήσεων. δηλοῖ δὲ ταῦτα\nκαὶ τὸ ἀπὸ παντὸς μέρους τῆς γῆς ἥμισυ μέν, ὡς πρὸς\nαἴσθησιν, τοῦ οὐρανοῦ μετέωρον ὑπὲρ ἡμᾶς ὁρᾶσθαι,\nτὸ δὲ λοιπὸν ἀφανὲς ὑπὸ γῆν, ἐπιπροσθούσης ἡμῖν τῆς\nγῆς, καὶ τὸ 〈ἐξ〉 ἀπάσης ὄψεως πάσας τὰς πρὸς τὸν\nἔσχατον οὐρανὸν προσπιπτούσας εὐθείας ἴσας δοκεῖν.\nτῶν τε κατὰ διάμετρον ἄστρων ἐπὶ τῶν μεγίστων κύ-\nκλων κατὰ συζυγίας ἀεὶ θάτερον μὲν ἐπὶ ἀνατολῆς,\nθάτερον δὲ ἐπὶ δύσεως. κωνικὸν γὰρ ἢ κυλινδρικὸν ἢ\nπυραμοειδὲς ἢ τι ἕτερον στερεὸν σχῆμα παρὰ τὸ σφαι-\nρικὸν τοῦ παντὸς ἔχοντος, κατὰ τῆς γῆς οὐκ ἂν ταῦτα\nἀπήντα, ἀλλʼ ἄλλοτε μὲν πλεῖον ἄλλοτε δὲ ἔλαττον τὸ\nὑπέργειον εὑρίσκετο τοῦ οὐρανοῦ καὶ τῶν πρὸς τοῦτον\n\n\n\n\nἀπὸ γῆς εὐθειῶν ἄνισον τὸ μέγεθος. τό τε τῆς γῆς\nσφαιροειδὲς ἐμφανίζουσιν ἀπὸ μὲν τῆς ἕω ἐφʼ ἑσπέραν\nαἱ τῶν αὐτῶν ἄστρων ἐπιτολαὶ καὶ δύσεις θᾶττον μὲν\nτοῖς ἑῴοις κλίμασι, βράδιον δὲ τοῖς πρὸς ἑσπέραν γινό-\nμεναι· καὶ ἡ αὐτὴ καὶ μία σελήνης ἔκλειψις, ὑφʼ ἕνα\nβραχὺν καὶ τὸν αὐτὸν καιρὸν ἐπιτελουμένη καὶ πᾶσιν\nοἷς δυνατὸν ὁμοῦ βλεπομένη, διαφόρως κατὰ τὰς ὥρας\nκαὶ ἀεὶ τοῖς ἀνατολικωτέροις ἐν παραυξήσει φαίνεται,\nδιὰ τὴν περιφέρειαν τῆς γῆς μὴ πᾶσιν ὁμοῦ τοῖς κλί-\nμασιν ἐπιλάμποντος ἡλίου καὶ κατὰ λόγον ἀντιπεριιστα-\nμένης τῆς ἀπὸ τῆς γῆς σκιᾶς, νυκτὸς τούτου συμβαί-\nνοντος. φαίνεται δὲ καὶ ἀπὸ τῶν ἀρκτικῶν καὶ βορείων\nἐπὶ τὰ νότια καὶ μεσημβρινὰ περιφερές. καὶ γὰρ τοῖς\nταύτῃ προῖοῦσι πολλὰ μὲν τῶν ἀεὶ φανερῶν ἄστρων περὶ\nτὸν μετέωρον ἡμῖν πόλον ἐν τῷ προελθεῖν ἐπὶ τὰ μεσημ-\nβρινὰ ἀνατολὰς ὁρᾶται ποιούμενα καὶ δύσεις, τῶν δὲ\nἀεὶ ἀφανῶν περὶ τὸν ἀποκεκρυμμένον ἡμῖν τόπον\nὁμοίως ἀνατέλλοντά τινα καὶ δυόμενα φαίνεται· καθά-\nπερ καὶ ὁ Κάνωβος λεγόμενος ἀστήρ, τοῖς βορειοτέροις\nτῆς Κνίδου μέρεσιν ἀφανὴς ὤν, τοῖς νοτιωτέροις ταύ-\nτης ἤδη φανερὸς γίνεται καὶ ἐπιπλέον ἀεὶ τοῖς μᾶλλον.\nἀνάπαλιν δὲ τοῖς ἀπὸ τῶν νοτίων ἐπὶ τὰ βόρεια παρα-\nγινομένοις πολλὰ μὲν τῶν ὄπισθεν, πρότερον ἀνατολὰς\nκαὶ δύσεις ποιούμενα, παντάπασιν ἀφανῆ γίνεται, τινὰ\nδὲ τῶν περὶ τὰς ἄρκτους παραπλησίως ἀνατέλλοντα καὶ\nδύνοντα προϊοῦσιν ἀεὶ φανερὰ καθίσταται, καὶ ἀεὶ πλεῖον\nτοῖς πλέον προκόπτουσι. πάντη δὴ περιφερὴς ὁρωμένη\n\n\n\nκαὶ ἡ γῆ σφαιρικὴ ἂν εἴη. ἔτι τῶν βάρος ἐχόντων\nφύσει ἐπὶ τοῦ μέσου τοῦ παντὸς φερομένων, εἰ νοήσαι-\nμέν τινα διὰ μέγεθος μέρη γῆς πλέον ἀφεστάναι τοῦ\nμέσου, ὑπὸ τούτων ἀνάγκη τὰ ἐλάττονα περιεχόμενα\nθλίβεσθαι καὶ βαρούμενα κατισχύεσθαι καὶ ἀπωθεῖσθαι\nτοῦ μέσου, μέχρις ἄν ἴσον ἀποσχόντα καὶ ἰσοκρατῆ\nγενόμενα καὶ ἰσορροπήσαντα πάντα εἰς ἠρεμίαν κατα-\nστῇ, καθάπερ οἵ τε ἀμείβοντες καὶ οἱ τῇ ἴσῃ δυνάμει\nτῶν ἀσκητῶν διυποβεβλημένοι· ἁπανταχόθεν δὲ τῶν\nμερῶν τῆς γῆς τοῦ μέσου ἴσον ἀπεχόντων τὸ σχῆμα ἂν\nεἴη σφαιρικόν. ἔτι τʼ ἐπεὶ τῶν βαρῶν πανταχόθεν ἐπὶ\nτὸ μέσον ἐστὶν ἡ ῥοπή, πάντων ἐφʼ ἕν σημεῖον συν-\nνευόντων, φέρεται δʼ αὐτῶν ἕκαστον κατὰ κάθετον,\nτουτέστιν ἴσας ποιοῦν γωνίας τὰς πρὸς τὴν τῆς γῆς ἐπι-\nφάνειαν παρʼ ἑκάτερα ἧς φέρεται γραμμῆς, σφαιρικὴν\nκαὶ τοῦτο μηνύει τὴν τῆς γῆς ἐπιφάνειαν.\nἀλλὰ μὴν καὶ τῆς θαλάσσης καὶ παντὸς ὕδατος ἐν\nγαλήνῃ ὄντος σφαιρικὸν κατὰ τὴν ἐπιφάνειαν γίνεται\nτὸ σχῆμα. καὶ γὰρ τοῦτο τῇ μὲν αἰσθήσει δῆλον ἐν-\nτεῦθεν· ἐὰν γὰρ ἑστὼς ἐπί τινος αἰγιαλοῦ θεωρῇς τι\nμετὰ τὴν θάλασσαν, οἷον ἄρος ἢ δένδρον ἢ πύργον ἢ\nπλοῖον ἢ αὐτὴν τὴν γῆν, κύψας καὶ πρὸς τὴν τῆς θα-\nλάττης ἐπιφάνειαν καταστήσας τὴν ὄψιν οὐδὲν ὅλως\nἔτι ἢ ἔλαττον ὄψει τὸ πρὸ τοῦ μεῖζον βλεπόμενον, τῆς\nκατὰ τὴν ἐπιφάνειαν τῆς θαλάττης κυρτώσεως ἐπιπροσ-\nθούσης τὴν ὄψιν. κἀν τῷ πλοΐζεσθαι δὲ πολλάκις, ἀπὸ\n\n\n\n\n\nτῆς νεὼς μήπω βλεπομένης γῆς ἢ πλοίου προϊόντος,\nτὸ αὐτὸ τοῦτο ἀναβάντες τινὲς ἐπὶ τὸν ἱστὸν εἶδον, ἐφʼ\nὑψηλοῦ γενόμενοι καὶ οἷον ὑπερκύψαντες τὴν ἐπιπροσ-\nθοῦσαν ταῖς ὄψεσι κυρτότητα τῆς θαλάττης. καὶ φυσι-\nκῶς δὲ καὶ μαθηματικῶς ἡ παντὸς ὕδατος ἐπιφάνεια,\nἠρεμοῦντος μέν, σφαιρικὴ δείκνυται οὕτως.\nπέφυκε γὰρ ἀπὸ τῶν ὑψηλοτέρων ἀεὶ εἰσρεῖν τὸ ὕδωρ\nἐπὶ τὰ κοιλότερα· ἔστι δὲ ὑψηλότερα μὲν τὰ πλέον\nἀπέχοντα τοῦ κέντρου τῆς γῆς, κοιλότερα δὲ τὰ ἔλαττον·\nὥστε ἂν ὑποθώμεθα τὴν τοῦ ὕδατος ἐπιφάνειαν ὀρθὴν\nκαὶ ἐπίπεδον, οἷον τὴν αβγ, ἔπειτα ἀπὸ τοῦ κέντρου\nτῆς γῆς, οἷον ἀπὸ τοῦ κ, ἐπὶ μὲν τὸ μέσον κάθετον\nἀγάγωμεν τὴν κβ, ἐπὶ δὲ τὰ ἄκρα τῆς ἐπιφανείας ἐπι-\nζεύξωμεν εὐθείας τὰς κα κγ, δῆλον ὡς ἑκατέρα τῶν κα\nκγ μείζων ἐστὶ τῆς κβ καὶ ἑκάτερον τῶν α γ σημείων\nπλέον ἀπέχον τοῦ κ ἤπερ τὸ β καὶ ὑψηλότερον ἔσται\n\n\n\nτοῦ β. συρρυήσεται τ ὕδωρ ἀπὸ τῶν α γ ὡς κοιλότε-\nρον τὸ β μέχρι τοσούτου, ἕως ἂν καὶ τὸ β ἀναπληρού-\nμενον ἴσα ἀπόσχῃ τοῦ κ ὅσον ἑκάτερον τό τε α καὶ τὸ γ.\nκαὶ ὁμοίως πάντα τὰ ἐπὶ τῆς ἐπιφανείας τοῦ ὕδατος\nσημεῖα τοῦ κ ἴσον ἀπέχει. δῆλον ὡς αὐτὴ γίνεται σφαι-\nρική. ὥστε καὶ ὁ πᾶς ὄγκος ὁμοῦ γῆς καὶ θαλάττης\nἐστὶ σφαιρικός. οὐδὲ γὰρ τὴν τῶν ὀρῶν ὑπεροχὴν ἢ\nτὴν τῶν πεδίων χθαμαλότητα κατὰ λόγον τοῦ παντὸς\nμεγέθους ὡς ἀνωμαλίας αἰτίαν ἱκανὴν ἄν τις ἡγήσαιτο.\nτὸ ὅλον γὰρ τῆς γῆς μέγεθος κατὰ τὸν μέγιστον αὐτῆς\nπεριμετρούμενον κύκλον μυριάδων κεʹ καὶ ἔτι δισχιλίων\nσταδίων σύνεγγυς δείκνυσιν Ἐρατοσθένης, Ἀρχιμήδης\nδὲ τοῦ κύκλου τὴν περιφέρειαν εἰς εὐθεῖαν ἐκτεινομέ-\nνην τῆς διαμέτρου τριπλασίαν καὶ ἔτι τῷ ἑβδόμῳ μέρει\nμάλιστα αὐτῆς [τῆς διαμέτρου] μείζονα· ὥστʼ εἴη ἂν ἡ\nπᾶσα τῆς γῆς διάμετρος μυριάδων ηʹ καὶ ρπβʹ σταδίων\nἔγγιστα· ταύτης γὰρ τριπλασία καὶ τῷ ἑβδόμῳ μείζων\nἡ τῶν κεʹ μυριάδων καὶ τῶν δισχιλίων σταδίων περί-\nμετρος ἦν. 〈δέκα δὲ σταδίων ἐστὶν ἡ〉 τῶν ὑψηλοτά-\nτων ὀρῶν πρὸς τὰ χθαμαλώτατα τῆς γῆς ὑπεροχὴ κατὰ\nκάθετον, καθὰ Ἐρατοσθένης καὶ Δικαίαρχος εὑρηκέναι\nφασί· καὶ ὀργανικῶς δὲ ταῖς τὰ ἐξ ἀποστημάτων μεγέθη\n\n\n\nμετρούσαις διόπτραις τηλικαῦτα θεωρεῖται. γίνεται οὖν\nἡ τοῦ μεγίστου ὄρους ὑπεροχὴ ὀκτακισχιλιοστὸν ἔγγι-\nστα τῆς ὅλης διαμέτρου τῆς γῆς. ἐὰν δὲ κατασκευάσω-\nμεν [τἀνταῦθα] ποδιαίαν τινὰ κατὰ διάμετρον σφαῖ-\nραν, ἐπεὶ τὸ δακτυλικὸν διάστημα συμπληροῦται [καὶ]\nκεγχριαίαις διαμέτροις τὸ μῆκος ἔγγιστα δέκα δυσίν\n[ὑπερμετρούντων καὶ ἡμίσεια], εἴη ἂν ἡ ποδιαία τῆς\nκατασκευασθείσης σφαίρας διάμετρος κεγχριαίαις δια-\nμέτροις τὸ μῆκος ἀναπληρουμένη διακοσίαις ἢ καὶ\nβραχὺ ἐλάττοσιν. ὁ γὰρ ποῦς ἔχει δακτύλους Ϛ΄· ὁ δὲ\nδάκτυλος ἀναπληροῦται κεγχριαίαις διαμέτροις ιβʹ· τὰ\nδὲ ιςʹ δωδεκάκις ρ ??β΄. τὸ τεσσαρακοστὸν οὖν μέρος\nτῆς κεγχριαίας διαμέτρου 〈μεῖζόν ἐστιν ἢ ὀκτακισχι-\nλιοστὸν τῆς ποδιαίας διαμέτρου〉· τεσσαρακοντάκις γὰρ\nδιακόσια ὀκτακισχίλια. τὸ δὲ ὑψηλότατον ὄρος κατὰ\nτὴν κάθετον ἐδείχθη τῆς διαμέτρου τῆς γῆς ὀκτακισχι-\nλιοστὸν ἔγγιστα μέρος· ὥστε τὸ τεσσαρακοστὸν μέρος\nτῆς κεγχριαίας διαμέτρου μείζονα λόγον ἕξει πρὸς τὴν\nποδιαίαν τῆς σφαίρας διάμετρον. καὶ τὸ συνιστάμενον\nἄρα στερεὸν ἀπὸ τοῦ τεσσαρακοστοῦ μέρους τῆς κεγ-\nχριαίας διαμέτρου πρὸς τὸ ἀπὸ τῆς ποδιαίας ὅμοιον\nστερεόν, 〈μείζονα λόγον ἕξει ἢ〉 τὸ ἀπὸ τῆς δεκαστα-\nδιαίας καθέτου στερεὸν πρὸς τὸ ἀπὸ τῆς διαμέτρου τῆς\nγῆς ὅμοιον στερεόν. τὸ δὲ συνιστάμενον σφαιρικὸν\n\n\n\nστερεὸν ἀπὸ τοῦ τεσσαρακοστοῦ μέρους τῆς κεγχριαίας\nδιαμέτρου ἑξακισμυριοτετρακισχιλιοστὸν μέρος ἔσται\nτῆς ὅλης κέγχρου· τὸ δὲ ἀπὸ τῆς δεκασταδιαίας καθέ-\nτου σφαιρικὸν ὄρος σταδίων ἐστὶ στερεῶν ἔγγιστα 〈φκδ΄〉·\nἡ δὲ ὅλη γῆ, σφαιροειδὴς λογιζομένη, στερεῶν σταδίων\nἔχει μυριάδας τρίτων μὲν ἀριθμῶν σξθ΄, δευτέρων δὲ\nθυι΄, πρώτων δὲ δτλα΄, καὶ ἔτι στάδια ζωκα΄ καὶ τρι-\nτημόριον σταδίου. πάλιν γὰρ ἀποδείκνυται σχῆμα τὸ\nὑπὸ τῆς διαμέτρου καὶ τῆς κύκλου περιφερείας εἰς εὐ-\nθεῖαν ἐξαπλουμένης περιεχόμενον ὀρθογώνιον τετραπλά-\nσιον εἶναι τοῦ ἐμβαδοῦ τετάρτου μέρους τῆς σφαίρας,\nἴσου τῷ ἐμβαδῷ τοῦ κύκλου. διόπερ εὑρίσκεται τὸ ἀπὸ\nτῆς διαμέτρου τετράγωνον πρὸς τὸ ἐμβαδὸν τοῦ κύκλου\nλόγον ἔχον, ὃν ιδ΄ πρὸς ια΄· ἐπεὶ γάρ ἐστιν ἡ περιφέ-\nρεια τῆς διαμέτρου τριπλασία καὶ ἔτι τῷ ἑβδόμῳ μεί-\nζων, οἵων ἐστὶν ἡ διάμετρος ζ΄, τοιούτων ἡ περιφέρεια\nγίνεται κβ΄· τὸ δὲ τέταρτον αὐτῆς ε΄ς΄· ὥστε καὶ οἵων\nτὸ τετράγωνον μθ΄, τοιούτων ὁ κύκλος λη ς΄, καὶ διὰ\nτὸ ἐπιτρέχον ἥμισυ διπλασιασθέντων οἵων τὸ τετρά-\nγωνον ??η΄, τοιούτων ὁ κύκλος οζ΄· τούτων δὲ ἐν ἐλα-\nχίστοις καὶ πρώτοις ἀριθμοῖς λόγος ὡς ιδ΄ πρὸς ια΄·\nἀμφοτέρων γὰρ αὐτῶν μέγιστον κοινὸν μέτρον ἐστὶν ὁ\nζ΄ ἀριθμός, ὅστις τὸν μὲν ??η΄ μετρεῖ τεσσαρεσκαιδεκά-\nκις, τὸν δὲ οζ΄ ἑνδεκάκις· ὥστε τοῦ ἀπὸ τῆς διαμέτρου\n\n\n\n\nκύβου πρὸς τὸν ἐπὶ τοῦ κύκλου κύλινδρον 〈λόγος ὡς\nιδ΄ πρὸς ια΄· τὸν δὲ ἐπὶ τοῦ κύκλου κύλινδρον〉 ἀπο-\nδείκνυσιν Ἀρχιμήδης ἡμιόλιον τῆς ἐν αὐτῷ σφαίρας·\nγίνεται ἄρα οἵων 〈ὁ〉 ἀπὸ τῆς διαμέτρου τοῦ κύκλου\nκύβος ιδ΄, τοιούτων ὁ μὲν κύλινδρος ια΄, ἡ δὲ σφαῖρα\nζ΄ καὶ τρίτου. διὰ δὲ ταῦτα εὑρίσκεται τὰ σφαιρικὰ\nστερεὰ τῆς τε γῆς καὶ τοὺ μεγίστου ὄρους τῶν προειρη-\nμένων ἀριθμῶν. τὸ ἄρα δεκασταδιαίαν ἔχον τὴν κάθε-\nτον σφαιρικὸν ὄρος πρὸς τὴν ὅλην γῆν πολλῷ ἐλάτ.\nτονα λόγον ἔχει ἤπερ τὸ ἑξακισμυριοτετρακισχιλιοστὸν\nμέρος τῆς κέγχρου πρὸς τὴν ἀπὸ τῆς ποδιαίας διαμέ-\nτρου σφαῖραν· τὸ δὲ μὴ σφαιρικὸν ὄρος, ἄλλʼ οἷον\nβλέπεται, πολὺ ἔτι ἐλάττονα. τὸ δὲ τοιοῦτον μέρος τῆς\nκέγχρου προστιθέμενον ἔξωθεν τῇ ποδιαίᾳ σφαίρᾳ ἢ\nἰδίᾳ ἀφαιρούμενον αὐτῆς καὶ κοιλαινόμενον οὐδʼ ἡντιν-\nοῦν ποιήσει διαφοράν. οὐδʼ ἄρα τῶν ι΄ σταδίων ἔχον\nτὴν κάθετον ὑψηλότατον ὄρος ἐστὶ πρὸς λόγον τοῦ μὴ\nσφαιρικὴν εἶναι τὴν πᾶσαν τῆς γῆς καὶ θαλάττης ἐπι-\nφάνειαν. [ἡ περίμετρος τῆς γῆς ἐστι σταδίων μ κε΄ β,\nἡ δὲ διάμετρος μ ρπβ΄, τὸ δʼ ἀπὸ τῆς διαμέτρου τε-\nτράγωνον μμ ξδ΄ μ βφιε΄ γρκδ΄, ὁ δὲ κύβος μμμ φιε΄.\nμμ γυιθ΄ μ θροη΄ ηφξη΄· τοῦ δὲ κύβου τὸ τεσσαρεσκαι-\nδέκατον μμμ λϚ΄ μμ ηρα΄ μ δσκζ΄ χιβ΄.]\nσφαιρικὴ δέ ἐστιν ἡ γῆ καὶ μέση κεῖται τοῦ κόσμου.\nπαρεγκλιθεῖσα γὰρ κατὰ τὴν θέσιν οὐκ ἀπὸ παντὸς\nμέρους αὑτῆς τὸ μὲν ἥμισυ τοῦ οὐρανοῦ ὑπεράνω, τὸ\nδὲ ἥμισυ ὑφʼ αὑτὴν ἔξει, οὐδὲ τὰς ἀπὸ παντὸς σημείου\nπρὸς τὸν ἔσχατον οὐρανὸν ἡκούσας εὐθείας ἴσας. καὶ\nμὴν ὅτι τοὺ μεγέθους οὐδένα λόγον αἰσθητὸν ἔχει πρὸς\nτὸ πᾶν ἡ γῆ, σημείου δὲ τάξιν ἐπέχει, δηλοῖ καὶ τὰ\nτῶν . . . . . . . . . . . . . . . . . . . . . . . . . . . . . . . . . . .\nτῆς οἰκουμένης ὡς κέντρα τῆς ἡλιακῆς ὑποτιθέμενα\nσφαίρας καὶ μηδʼ ἡντινοῦν αἰσθητὴν διὰ τοῦτο ποιού-\nμενα τὴν παραλλαγήν. εἰ γὰρ ἓν μέν ἐστι κέντρον\nἀναγκαίως πρὸς τὰς ὅλας σφαίρας, πάντα δὲ τὰ ἐπὶ τῆς\nγῆς σημεῖα ὡς τοῦτο ὑπάρχοντα φαίνεται, δῆλον ὡς ἡ\n\n\n\n\nὅλη γῆ 〈σημείου τάξιν ἐπέχει〉 πρὸς τὴν ὅλην τοῦ ἡλίου\nσφαῖραν καὶ πολλῷ τινι μᾶλλον πρὸς τὴν τῶν ἀπλανῶν·\nὥστε καὶ διὰ τοῦτο ἀεὶ τὸ ἥμισυ τοῦ κόσμου θεωρεῖσθαι\nὑπὲρ αὐτήν [βραχεῖ τινι μοίρας].\nκαὶ περὶ μὲν σχήματος τοῦ τε παντὸς καὶ τῆς γῆς,\nἔτι δὲ τῆς ταύτης μέσης θέσεως καὶ τοῦ πρὸς τὸ πᾶν\nαὐτῆς ἀδήλου μεγέθους, εἰ καὶ πολλὰ ἔτι οἷόν τε λέγειν,\nἐξαρκέσει πρὸς τὴν τοῦ ἐφεξῆς παράδοσιν τὰ ὑπὸ τοῦ\nἈδράστου τὸν εἰρημένον ὑποδεδειγμένα τρόπον.\nἐν δὲ τοῖς ἐφεξῆς φησι· φερομένης δὲ τῆς οὐρανίας\nσφαίρας περὶ μένοντας τοὺς ἑαυτῆς πόλους καὶ τὸν\nἐπιζευγνύντα τούτους ἄξονα, περὶ ὃν μέσον ἐρήρεισται\nμέση ἡ γῆ, τὰ [δὲ] ἄστρα πάντα συμφερόμενα ταύτῃ\nκαὶ ἁπλῶς τὰ κατὰ τὸν οὐρανὸν πάντα σημεῖα γράφει\nκύκλους παραλλήλους, τουτέστιν ἴσον μὲν ἀπέχοντας\nἀλλήλων, πρὸς ὀρθὰς δὲ γινομένους τῷ ἄξονι, ἅτε τοῖς\nτοῦ παντὸς πόλοις γραφομένους. ὄντων δὲ τῶν μὲν\nτοῖς ἄστροις 〈γραφομένων κύκλων〉 ἀριθμητῶν, τῶν δὲ\nτοῖς ἄλλοις σημείοις σχεδὸν ἀπείρων, ὀλίγοι τινὲς τε-\nτυχήκασι διασήμου προσηγορίας, οὓς χρήσιμον εἰδέναι\nπρὸς τὴν τῶν κατὰ τὸν οὐρανὸν ἐπιτελουμένων θεω-\nρίαν. εἷς μὲν ὁ περὶ τὸν ἡμῖν μετέωρον καὶ ἀεὶ φαινό-\n\n\nμενον πόλον καὶ αὐτὸς ἀεὶ φανερός, καλούμενος ἀρκτι-\nκὸς ἀπὸ τῶν ἐν αὐτῷ κατηστερισμένων ἄρκτων. ἕτερος\nδὲ ἐξ ἐναντίας, ἴσος τούτῳ, περὶ τὸν ἀποκεκρυμμένον\nπόλον καὶ αὐτὸς ἡμῖν ἀεὶ ἀφανής, καλούμενος ἀνταρ-\nκτικός. μέσος δὲ πάντων μέγιστος καὶ δίχα διελὼν τὴν\nὅλην σφαῖραν, καλούμενος ἰσημερινός, ἐπειδὴ τῷ μὲν\nὑπʼ αὐτὸν κλίματι τῆς γῆς πᾶσαι νύκτες καὶ πᾶσαι\nἡμέραι ἴσαι, καὶ τῶν ἄλλων δὲ ἐν ὅσοις κατὰ πᾶσαν\nἑκάστην τροπὴν τοῦ παντὸς ἀνατέλλων τε καὶ δύνων\nφαίνεται ἥλιος, ἐπειδὰν κατὰ τοῦτον γένηται τὸν κύ-\nκλον, ἴσην ἡμέραν διαιρεῖ νυκτί. μεταξὺ δὲ τοῦ τε\nἰσημερινοῦ καὶ τῶν ἀρκτικῶν καθʼ ἑκάτερον τροπικός,\nθερινὸς μὲν ὡς πρὸς ἡμᾶς ἐπὶ τὰ ἐνθάδε τοῦ ἰσημερι-\nνοῦ ταττόμενος, χειμερινὸς δὲ ὁ ἐπὶ θάτερα, τὴν ἐπὶ τὰ\nνότιά τε καὶ βόρεια πάροδον τοῦ ἡλίου τρέποντος. λοξὸς\nγὰρ τούτοις ἔγκειται ὁ ζῳδιακός, μέγιστος μὲν καὶ αὐτὸς\nκύκλος, τῶν μὲν τροπικῶν ἐφαπτόμενος καθʼ ἓν ἑκατέρου\nσημεῖον, τοῦ μὲν θερινοῦ κατὰ καρκίνον, θατέρου δὲ κατʼ\nαἰγοκέρων, δίχα δὲ τέμνων τὸν ἰσημερινὸν καὶ αὐτὸς\nὑπʼ ἐκείνου διχοτομούμενος κατά τε χηλὰς καὶ κριόν,\nὑφʼ ὃν ἥλιός τε φέρεται καὶ ἡ σελήνη καὶ οἱ λοιποὶ\nπλάνητες, φαίνων τε ὁ τοῦ Κρόνου προσαγορευόμενος,\nὡς δέ τινες Ἡλίου, καὶ φαέθων ὁ τοῦ Διός, ἔτι δὲ\nπυρόεις, ὃν Ἄρεως καλοῦσιν, οἱ δὲ Ἡρακλέους, καὶ\n\n\n\nφωσφόρος, ὅν φασιν Ἀφροδίτης, τοῦτον δὲ καὶ ἑωσφό-\nρον καὶ ἕσπερον ὀνομάζουσι, πρὸς δὲ τούτοις στίλβων,\nὃν καλοῦσιν Ἑρμοῦ.\nἀρκτικός\nτροπικὸς χειμερινός\nισημ ζῳδιακός ερινός\nτροπικὸς θερινός\nἀνταρκτικός\nλέγεται δέ τις κύκλος ὁρίζων, ὁ διὰ τῆς ἡμετέρας\nὄψεως ἐκβαλλόμενος καὶ κατʼ ἐπιπρόσθησιν τῆς γῆς\nἴσα διαιρῶν ὡς πρὸς αἴσθησιν τὸν ὅλον οὐρανόν, τουτ-\nέστι τό τε φανερὸν ὑπὲρ γῆς ἡμισφαίριον καὶ τὸ ἀφα-\nνὲς ὑπὸ γῆς, μέγιστος ὁμοίως καὶ τοὺς μεγίστους\nδιχοτομῶν τόν τε ἰσημερινὸν καὶ τὸν ζῳδιακόν· ὅθεν\nκαὶ τῶν κατὰ διάμετρον ἄστρων κατὰ συζυγίαν ἀεὶ\nθάτερον μὲν ἐπʼ ἀνατολῆς ὁρᾶται, θάτερον δὲ ἐπὶ\nδύσεως. διαιρεῖ δὲ οὗτος δίχα καὶ τὸν μεσημβρινόν.\nἔστι γάρ τις καὶ μεσημβρινὸς καλούμενος μέγιστος κύ-\nκλος, γραφόμενος μὲν διὰ τῶν πόλων τοῦ παντὸς ἀμφο-\nτέρων, ὀρθὸς δὲ νοούμενος πρὸς τὸν ὁρίζοντα. καλεῖται\n\n\n\n〈δὲ〉 μεσημβρινὸς οἷον ἐπειδὴ κατὰ μέσην ἡμέραν ἐπὶ\nτούτῳ γίνεται μετέωρος ὁ ἥλιος. καλοῦσι δὲ ἔνιοι τοῦ-\nτον καὶ κόλουρον, ἐπειδὴ 〈τὸ〉 πρὸς τὸν ἀφανῆ πόλον\nμέρος αὐτοῦ ἐφʼ ἡμῖν ἐστιν ἀφανές.\nἀλλʼ ὁ μὲν ἰσημερινὸς καὶ οἱ ἑκατέρωθεν τούτου\nτροπικοὶ δεδομένοι καὶ ἀραρότες τοῖς μεγέθεσι καὶ ταῖς\nθέσεσι. δεδόσθαι δὲ λέγεται τῇ θέσει σημεῖά τε καὶ\nγραμμαί, ἃ τὸν αὐτὸν ἀεὶ τόπον ἐπέχει· τῷ δὲ μεγέθει\nδεδομένα χωρία τε καὶ γραμμαὶ καὶ γωνίαι λέγονται,\nοἷς δυνάμεθα ἴσα πορίσασθαι. ὁ δὲ τοῦ ἰσημερινοῦ\nκύκλος καὶ οἱ ἑκατέρωθεν τροπικοὶ ἀεὶ τὸν αὐτὸν ἐπ-\nἐχουσι τόπον καὶ ἀραρότες εἰσί· καὶ ἴσους αὐτοῖς οἷόν\nτε πορίσασθαι, τῷ μὲν ἰσημερινῷ τόν τε ζῳδιακὸν καὶ\nτὸν ὁρίζοντα καὶ τὸν μεσημβρινόν, τῷ δὲ χειμερινῷ τὸν\nθερινὸν καὶ τῷ θερινῷ τὸν χειμερινόν· οἵτινες διὰ τού-\nτων ἀεί εἰσι δεδομένοι, ὅτι οὐκ ἐφ᾿ ἡμῖν ἐστι τοιούσδε\nἢ τηλικούσδε ὑποστήσασθαι αὐτούς, ἀλλὰ τῇ φύσει\nὑποκείμενοι τοιοῦτοι καὶ δεδομένοι, κἂν μὴ ἡμεῖς δῶ-\nμεν· ἃ δὲ ἐφʼ ἡμῖν ἐστι δοῦναι αὐτὰ ἢ τοῖα ἢ τοῖα\nεἶναι, ταῦτα τῇ [δὲ] φύσει οὐκ ἔστι δεδομένα. φύσει\nοὖν δεδομένοι καὶ ἀραρότες [τουτέστιν ὑφεστῶτες καὶ\nἀραρότες] ὅ τʼ ἰσημερινὸς καὶ οἱ ἑκατέρωθεν καὶ τῇ\nθέσει καὶ τοῖς μεγέθεσιν. ὁ δὲ ζῳδιακὸς τῷ μὲν μεγέθει\nδέδοται καὶ τῇ κατʼ αὐτὸν τὸν οὐρανὸν θέσει, τῷ δὲ\nπρὸς ἡμᾶς οὐ δέδοται τῇ θέσει· μεταπίπτει γὰρ ὡς πρὸς\nἡμᾶς, διὰ τὴν ἐν τῷ παντὶ λόξωσιν ἄλλοτε ἄλλως ἱστά-\n\n\n\nμενος ὑπὲρ ἡμᾶς. μεσημβρινὸς δὲ καὶ ὁρίζων τῷ μὲν\nμεγέθει δεδομένοι, μέγιστοι γάρ, τῇ δὲ θέσει μετα-\nπίπτοντες καθʼ ἕκαστον κλίμα τῆς γῆς, ἄλλοι παῤ ἄλλοις\nγινόμενοι· οὔτε γὰρ ἅπασι τοῖς ἐπὶ τῆς γῆς ὁ αὐτὸς\nὁρίζων, οὔτε πᾶσι τὸ αὐτὸ μεσουράνισμα, οὔθʼ ἑκάστῳ\nἐστὶν ὁ 〈αὐτὸς〉 μεσημβρινός. οἱ μέντοι πρὸς τοῖς πό-\nλοις, ὅ τε ἀρκτικὸς καὶ ὁ ἀνταρκτικός, οὔτε τοῖς μεγέ-\nθεσι δέδονται οὔτε ταῖς θέσεσι· κατὰ δὲ τὴν διαφορὰν\nτῶν νοτιωτέρων καὶ βορειοτέρων κλιμάτων παρʼ οἷς\nμὲν μείζονες, παρʼ οἷς δὲ ἐλάττονες ὁρῶνται, καὶ κατὰ\nμέσην μέντοι τὴν γῆν, τουτέστι κατὰ τὴν ὑπὸ τὸν ἰση-\nμερινὸν λεγομένην ζώνην διὰ καῦμα ἀοίκητον, οὐδʼ\nὅλως γίνονται, τῶν πόλων ἀμφοτέρων ἐκεῖ φαινομένων\nκαὶ τοῦ ὁρίζοντος δἰ αὐτῶν ἐκπίπτοντος. εἰσὶ δὲ οἳ καὶ\nτὴν σφαῖραν ὀρθὴν καλοῦσι, πάντων τῶν παραλλήλων\nὀρθῶν γινομένων ὡς πρὸς ἐκείνους τοὺς τόπους τῆς γῆς.\nἔτι τῶν μὲν ἄλλων κύκλων ἕκαστος ὄντως ἐστὶ κύ-\nκλος ὑπὸ μιᾶς γραμμῆς περιεχόμενος. ὁ δὲ λεγόμενος\nζῳδιακὸς ἐν πλάτει τινὶ φαίνεται καθάπερ τυμπάνου\nκύκλος, ἐφʼ οὗ καὶ εἰδωλοποιεῖται τὰ ζῴδια. τούτου\nδὲ ὁ μὲν διὰ μέσου λέγεται τῶν ζῳδίων, ὅστις ἐστὶ καὶ\nμέγιστος καὶ τῶν τροπικῶν ἐφαπτόμενος καθʼ ἓν ἑκα-\nτέρου σημεῖον καὶ τὸν ἰσημερινὸν διχοτομῶν· οἱ δὲ\nἑκατέρωθεν τὸ πλάτος ἀφορίζοντες τοῦ ζῳδιακοῦ καὶ\nτοῦ διὰ μέσου ἐλάττονες.\nοἱ μὲν οὖν πολλοὶ καὶ ἀπλανεῖς ἀστέρες τῇ πρώτῃ\nκαὶ μεγίστῃ καὶ τὸ πᾶν ἔξωθεν περιεχούσῃ σφαίρᾳ συμ-\nπεριφέρονται μίαν καὶ ἁπλῆν ἐγκύκλιον κίνησιν, ὡς\nἐνεστηριγμένοι ταύτῃ καὶ ὑπʼ αὐτῆς φερόμενοι, θέσιν\nτε 〈μίαν〉 καὶ ἀεὶ τὴν αὐτὴν ἐν τῇ σφαίρᾳ διαφυλάτ-\nτοντες καὶ τὴν πρὸς ἀλλήλους τάξιν ςὁμοίαν, μηδʼ ἡντιν-\nοῦν ἑτέραν μεταβολὴν ποιούμενοι μήτε σχήματος ἢ\nμεταναστάσεως μήτε μεγέθους ἢ χρώματος. ἥλιος δὲ\nκαὶ σελήνη καὶ οἱ λοιποὶ πάντες ἀστέρες καλούμενοι\nπλάνητες συναποφέρονται μὲν ὑπὸ τοῦ παντὸς τὴν ἀπὸ\nἀνατολῶν ἐπὶ δύσιν φορὰν καθʼ ἑκάστην ἡμέραν, καθὰ\nκαὶ οἱ ἀπλανεῖς, φαίνονται δὲ καθʼ ἑκάστην ἡμέραν\nπολλὰς καὶ ποικίλας ἄλλας ποιούμενοι κινήσεις. εἰς τε\nγὰρ τὰ ἑπόμενα τῶν ζῳδίων μετίασι καὶ οὐκ εἰς τὰ\nπροηγούμενα κατὰ τὴν ἰδίαν πορείαν, ἀντιφερόμενοι\n〈τῷ〉 παντὶ τὴν κατὰ μῆκος αὐτῶν λεγομένην φοράν,\nκαὶ ἀπὸ τῶν βορείων ἐπὶ τὰ νότια καὶ ἀνάπαλιν τρέ-\nπονται, τὴν κατὰ πλάτος ποιούμενοι μετάβασιν, ἁπλῶς\nδὲ ἀπὸ τοῦ θερινοῦ τροπικοῦ πρὸς τὸν χειμερινὸν καὶ\nἀνάπαλιν φερόμενοι διὰ τὴν τοῦ ζῳδιακοῦ λόξωσιν τού-\nτοις ὑφʼ ὧν ἀεὶ θεωροῦνται, καὶ ἐν αὐτῷ τῷ πλάτει\n\n\n\nτοῦ ζῳδιακοῦ ποτὲ μὲν βορειότεροι τοῦ διὰ μέσου φαινό-\nμενοι καὶ ὑψοῦσθαι λεγόμενοι, ποτὲ δὲ νοτιώτεροι καὶ\nταπεινούμενοι, καὶ τοῦτο οἱ μὲν πλεῖον, οἱ δὲ ἔλαττον,\nἔτι δὲ καὶ τοῖς μεγέθεσι διαλλάττοντες, διὰ τὸ ποτὲ μὲν\nἀπογειότεροι, ποτὲ δὲ σύνεγγυς ἡμῖν ἐν τῷ βάθει φέ-\nρεσθαι. διὰ δὲ τοῦτο καὶ τὸ τάχος τῆς κινήσεως διὰ\nτῶν ζῳδίων ἀνώμαλον φαίνονται ποιούμενοι, τὰ ἴσα\nδιαστήματα μὴ ἐν ἴσοις χρόνοις παραλλάττοντες, ἀλλὰ\nθᾶττον μὲν ὅτε καὶ μέγιστοι δοκοῦσι διὰ τὸ προσγειό-\nτεροι καθίστασθαι, βραδύτερον δὲ ὅτε καὶ μικρότεροι\nδιὰ τὸ γίνεσθαι ἀπόγειοι.\nτὸ δʼ ἐν αὐτῷ τῷ ζῳδιακῷ πλάτος τῆς μεταβάσεως\nὁ μὲν ἥλιος βραχύ τι παντάπασιν ὁρᾶται, τὸ πᾶν περὶ\nμίαν μοῖραν τῶν τξ΄· ἡ δὲ σελήνη, καθὰ οἱ ἀρχαῖοί\nφασι, καὶ ὁ φωσφόρος πλεῖστον, περὶ γὰρ μοίρας ιβ΄·\nστίλβων δὲ περὶ μοίρας η΄· πυρόεις δὲ καὶ φαέθων περὶ\nμοίρας ε΄· φαίνων δὲ περὶ μοίρας γ΄. ἀλλὰ σελήνη μὲν\nκαὶ ἥλιος ἴσον ἐφ᾿ ἑκάτερον τοῦ διὰ μέσου ἐν παντὶ\nζῳδίῳ κατὰ πλάτος φαίνονται χωρεῖν, τῶν δὲ ἄλλων\nἕκαστος οὐκ ἴσον, ἀλλʼ ἔν τινι μὲν βορειότατος, ἔν τινι\nδὲ νοτιώτατος γίνεται. τὸν δὲ τῶν ζῳδίων κύκλον κατὰ\nτὸ μῆκος ἀπὸ σημείου ἐπὶ τὸ αὐτὸ σημεῖον, εἰς τὰ ἑπό-\n\n\n\n\n\n\nμενα καὶ οὐκ εἰς τὰ προηγούμενα, σελήνη μὲν ἐν ἡμέ-\nραις κζ΄ καὶ τρίτῳ μάλιστα ἡμέρας καὶ νυκτὸς διέρχε-\nται· ὁ ἥλιος δʼ ἐνιαυτῷ, ὅς ἐστιν ἡμερῶν ἐγγὺς τξε δ΄΄·\nφωσφόρος δὲ καὶ στίλβων καθʼ ἕκαστα μὲν ἀνωμάλως,\nὀλίγον παραλλάττοντες τοῖς χρόνοις, ὡς δὲ τὸ ὅλον\nεἰπεῖν ἰσόδρομοι ἡλίῳ εἰσίν, ἀεὶ περὶ τοῦτον ὁρώμενοι·\nδιὸ καταλαμβάνουσί τε αὐτὸν καὶ καταλαμβάνονται·\nπυρόεις δὲ ὀλίγου δεῖν διετίᾳ, καὶ φαέθων μὲν σύν-\nεγγυς ἔτεσι δώδεκα, φαίνων δὲ παῤ ὀλίγον ἔτεσι λ΄.\nδιὸ καὶ τὰς πρὸς τὸν ἥλιον συνόδους καὶ φάσεις\nκαὶ κρύψεις, ἃς καὶ αὐτὰς ἀνατολὰς καλοῦσι καὶ δύσεις,\nοὐχ ὁμοίως πάντες ποιοῦνται. σελήνη μὲν γὰρ μετὰ\nτὴν πρὸς τὸν ἥλιον σύνοδον, ἐπειδὴ θᾶττον αὐτοῦ τὴν\nεἰς τὰ ἑπόμενα ποιεῖται κίνησιν, ἀεὶ ἑσπερία πρώ-\nτως φαινομένη καὶ ἀνατέλλουσα, ἑῴα κρύπτεται καὶ\nδύνει. φαίνων δὲ καὶ φαέθων καὶ πυρόεις ἀνάπαλιν\nἐπειδὴ βράδιον ἡλίου τὸν τῶν ζῳδίων ἀνύουσιν εἰς τὰ\nἑπόμενα κύκλον, οἷον αὐτοὶ καταλαμβανόμενοι ὑπʼ αὐ-\nτοῦ καὶ παριέμενοι, ἀεὶ ἑσπέριοι δύνοντες [δὲ] ἑῷοι\nἀνατέλλουσιν. ὁ φωσφόρος δὲ καὶ στίλβων ἰσόδρομοι\nὄντες ἡλίῳ καὶ περὶ αὐτὸν ἀεὶ βλεπόμενοι, καταλαμβά-\nνοντες αὐτὸν καὶ καταλαμβανόμενοι ὑπʼ αὐτοῦ, ἑκατέ-\nρως ἑσπέριοι μὲν ἀνατείλαντες ἑσπέριοι πάλιν κρύπτον-\nται, ἑῷοι δὲ φανέντες ἑῷοι δύνουσι καὶ ἀφανίζονται.\nτῶν γὰρ ἄλλων πλανωμένων ἀπὸ τοῦ ἡλίου πᾶν ἀπό-\n\n\n\n\n\nστημα ἀφισταμένων καὶ κατὰ διάμετρον αὐτῷ ποτε γινο-\nμένων, οἱ δύο οὗτοι ἀεὶ περὶ τὸν ἥλιον ὁρῶνται, στίλ-\nβων μὲν κ΄ που μοίρας, τουτέστιν ἔγγιστα δύο μέρη\nζῳδίου, τὸ πλεῖστον ἀνατολικώτερος ἢ δυσμικώτερος\nαὐτοῦ γινόμενος, ὁ δὲ τῆς Ἀφροδίτης περὶ ν΄ μοίρας\nπρὸς ἀνατολὰς ἢ δύσεις ἀφιστάμενος.\nἀνατολὴ δὲ λέγεται πλεοναχῶς· κυρίως μὲν καὶ κοι-\nνῶς ἐπί τε ἡλίου καὶ τῶν ἄλλων ἄστρων ἡ πρώτη ἀνα-\nφορὰ ὑπὲρ τὸν ὁρίζοντα· ἕτερον δὲ τρόπον ἐπὶ τῶν ἄλλων\nἡ πρώτη φαῦσις ἐκ τῶν τοῦ ἡλίου αὐγῶν, ἥτις καὶ κυ-\nρίως 〈φαῦσις〉 ὀνομάζεται· λοιπὴ δὲ ἡ καλουμένη ἀκρόνυ-\nχος, ἐπειδὰν ἡλίου δύνοντος τὸ κατὰ διάμετρον ἄστρον\nἐπὶ τῆς ἀνατολῆς βλέπηται· καλεῖται δὲ ἀκρόνυχος,\nἐπειδὴ ἡ τοιαύτη ἀνατολὴ γίνεται ἄκρας νυκτός, τουτ-\nέστιν ἀρχομένης. παραπλησίως δὲ καὶ δύσις κοινῶς\nμὲν ἡ πρώτη κάθοδος ἡ ὑπὸ τὸν ὁρίζοντα· τρόπον δὲ\nἄλλον ὁ πρῶτος ἀφανισμὸς ἄστρου τινὸς ὑπὸ τῶν τοῦ\nἡλίου αὐγῶν, ἥτις καὶ κυρίως κρύψις πάλιν προσαγο-\nρεύεται· λοιπὴ δὲ καὶ ἀκρόνυχος, ἐπειδὰν ἡλίου ἀνα-\nτέλλοντος τὸ κατὰ διάμετρον ἄστρον ἀντικαταδύνῃ. τῶν\nδὲ διὰ τὰς τοῦ ἡλίου αὐγὰς λεγομένων ἀνατολῶν καὶ\nδύσεων, τουτέστι φαύσεων καὶ κρύψεων, αἱ μέν εἰσιν\nἑῷαι, αἱ δὲ ἑσπέριαι. ἑῴα μὲν οὖν ἐστιν ἀνατολὴ ἄστρου,\nἐπειδὰν ἐκφεῦγον τὰς τοῦ ἡλίου αὐγὰς προανατέλλον\nαὐτοῦ πρώτως ὁραθῇ, καθάπερ καὶ ἡ τοῦ κυνὸς ἐπιτολὴ\n\n\n\n\nλέγεται· ἑσπερία δέ, ἐπειδὰν μετὰ τὴν δύσιν τοῦ ἡλίου\nπρώτως φανῇ, καθάπερ τὴν σελήνην ταῖς νεομηνίαις\nφαμὲν ἀνατέλλειν. παραπλησίως δὲ καὶ δύσεις ἑῷαι\nμέν, ἐπειδὰν ταῖς ἔμπροσθεν ἡμέραις τι προανατέλλον\nἡλίου συνεγγίσαντος αὐτῷ πρώτως ἀφανισθῇ, καθάπερ\nἡ σελήνη· ἑσπερία δέ, ἐπειδὰν ἐπικαταδυομένῳ τινὶ\nσυνεγγίσας ὁ ἥλιος πρώτως διὰ τὰς αὐγὰς ἀφανὲς αὐτὸ\nκαταστήσῃ.\nτὴν δὲ κατὰ τόπον τῶν σφαιρῶν 〈ἢ〉 κύκλων θέσιν\nτε καὶ τάξιν, ἐν οἷς κείμενα φέρεται τὰ πλανώμενα, τινὲς\nμὲν τῶν Πυθαγορείων τοιάνδε νομίζουσι· προσγειότα-\nτον μὲν εἶναι τὸν τῆς σελήνης κύκλον, δεύτερον δʼ ὑπὲρ\nτοῦτον 〈τὸν τοῦ〉 Ἑρμοῦ, ἔπειτα τὸν τοῦ φωσφόρου,\nκαὶ τέταρτον 〈τὸν〉 τοῦ ἡλίου, εἶτα τὸν τοῦ Ἄρεως,\nἔπειτα τὸν τοῦ Διός, τελευταῖον δὲ καὶ σύνεγγυς τοῖς\nἀπλανέσι τὸν τοῦ Κρόνου· μέσον εἶναι βουλόμενοι τὸν\nτοῦ ἡλίου τῶν πλανωμένων ὡς ἡγεμονικώτατον καὶ οἷον\nκαρδίαν τοῦ παντός. μηνύει δὲ ταῦτα καὶ Ἀλέξανδρος\nὁ Αἰτωλός, λέγων οὕτως·\n\n\n\n\nὑφοῦ δʼ ἄλλοθεν ἄλλος ὑπέρτερον ἔλλαχε κύκλον·ἀγχοτάτη μὲν δῖα σεληναίη περὶ γαῖαν,δεύτερος οὖ στίλβων χελυοξόου Ἑρμείαο,τῷ δʼ ἔπι φωσφόρος ἐστὶ φαεινότατος Κυθερείης,τέτρατος αὐτὸς ὕπερθεν ἐπʼ ἠέλιος φέρεθʼ ἵπποις,πέμπτος δʼ οὖ πυρόεις φονίου Θρήικος Ἄρηος,ἕκτος δʼ οὖ φαέθων Διὸς ἀγλαὸς ἵσταται ἀστήρ,ἕβδομος〈αὖ〉 φαίνων Κρόνου ἀγχόθιτέλλεται ἄστρων.πάντες δʼ ἑπτανόνοιο λύρης φθόγγοισι συνῳδὸνἁρμονίην προχέουσι διαστάσει ἄλλος ἑπ᾿ ἄλλῃ.\nκαὶ γὰρ τοῦτο Πυθαγόρειον, τὸ καθʼ ἁρμονίαν εἴρεσθαι\nτὸν κόσμον καὶ κατὰ τοὺς τῶν ἡρμοσμένων καὶ συμφώ-\n\n\n\n\n\n\n\n\nνων φθόγγων λόγους διεστῶτα τὰ οὐράνια τῇ ῥύρῃ\nκαὶ τῷ τάχει τῆς φορὰς ἡρμοσμένους καὶ συμφώνους\nφθόγγους ἀποτελεῖν. ὅθεν καὶ ἐν τοῖς ἐφεξῆς φησιν\nἈλέξανδρος·\nγαῖα μὲν οὖν ὑπάτη τε βαρεῖα τε μεσσόθι ναίει·ἀπλανέων δὲ σφαῖρα συνημμένη ἔπλετο νήτη·μέσσην δʼ ἠέλιος πλαγκτῶν θέσιν ἔσχεθεν ἄστρων·τοῦ δʼ ἀπὸ δὴ ψυχρὸς μὲν ἔχει διὰ τέσσαρα κύκλος·κείνου δʼ ἡμίτονον φαίνων ἀνίησι χαλασθείς,τοῦ δὲ τόσον φαέθων ὅσον ὄβριμος Ἄρεος ἀστήρ·ἠέλιος δʼ ὑπὸ τοῖσι τόνον τερψίμβροτος ἴσχει,αἴγλης δʼ ἠελίοιο τριημίτονον Κυθέρεια·ἡμίτονον δʼ ὑπὸ τῷ στίλβων φέρεθʼ Ἑρμείαο,τόσσον δὲ χρωσθεῖσα φύσιν πολυκαμπέα μήνη·κέντρου δʼ ἠελίοιο θέσιν διὰ 〈πέντʼ〉 ἔλαχε χθών·αὕτη πεντάζωνος ἀπʼ ἠέρος εἰς φλογόεν πῦρ\n\n\n\nἁρμοσθεῖσ᾿ ἀκτῖσι πυρὸς κρυερῇσί τε πάχναιςοὐρανοῦ ἑξάτουον τόνον ἔσχεθε τὸν διὰ πασῶν.τοίην τοι σειρῆνα Διὸς παῖς ἥρμοσεν Ἑρμῆς,ἑπτάτονον κίθαριν, θεομήστορος εἰκόνα κόσμου.\nἐν δὲ τούτοις τὴν μὲν τάξιν τῶν σφαιρῶν ἣν βεβού-\nληται μεμήνυκε, τὴν δὲ διάστασιν αὐτῶν καὶ τὰ ἄλλα\nσχεδὸν πάντα φαίνεται εἰκῇ πεποιῆσθαι. τὴν γὰρ λύ-\nραν ἑπτάχορδον λέγων εἰκόνα κόσμου συστήσασθαι τὸν\nἙρμῆν καὶ ἐν τῇ διὰ πασῶν ἡρμοσμένην συμφωνίᾳ τὸ\nπᾶν ἐννεάχορδον συνίστησιν, ἓξ μέντοι τόνους περιέχον.\nκαὶ τὸν μὲν τῆς ὑπάτης φθόγγον ἀποδίδωσι τῇ γῇ,\nδιότι βαρυτάτη τῶν ἄλλων ἐστὶν αὕτη· καίτοι ἣ ἐπὶ τοῦ\nμέσου ἐστὶν ἀκίνητος, οὐδʼ ὅλως ποιεῖ φθόγγον· τὸν δὲ\nτῆς συνημμένης νήτης τῇ τῶν ἀπλανῶν ἀποδίδωσι\nσφαίρᾳ, καὶ τοῦτο ζ΄ . . . .· μεταξὺ δὲ τίθησι φθόγγους\nτοὺς τῶν πλανωμένων. πάλιν τὸν τῆς μέσης ἀποδίδωσι\nτῷ ἡλίῳ, τῆς ὑπάτης οὔτε πρὸς τὴν μέσην διὰ πέντε\nσυμφωνούσης, ἀλλὰ διὰ τεσσάρων, οὔτε πρὸς τὴν συνημ-\nμένην νήτην διὰ πασῶν, ἀλλὰ πρὸς τὴν διεζευγμένην.\nτό τε πᾶν σύστημα οὔτε κατὰ διάτονον γένος ἁρμόζεται·\nοὔτε γὰρ τριημιτονιαῖον ἀσύνθετον οὔτε πλείω ἑνὸς\nἡμιτόνια κατὰ τὸ ἑξῆς ἐν τούτῳ μελῳδεῖται τῷ γένει·\n\n\n\nοὔτε μην κατὰ χρῶμα· πάλιν γὰρ ἐν χρώματι τόνος\nἀσύνθετος οὐ μελῳδεῖται. εἰ δὲ μικτὸν ἐξ ἀμφοῖν λέγει\nτις τοῖν γενοῖν εἶναι τὸ σύστημα, . . . . . . . . . . . . . .\nτό τε πλείω δυοῖν κατὰ τὸ ἐξῆς ἡμιτόνια τάττεσθαι οὐδʼ\nὅλως ἐστὶν ἐμμελές. ἀλλὰ ταῦτα μὲν τοῖς ἀμυήτοις\nμουσικῆς ἐστιν ἄδηλα.\nἘρατοσθένης δὲ τὴν μὲν διὰ τῆς φορᾶς τῶν ἄστρων\nγινομένην ἁρμονίαν παραπλησίως ἐνδείκνυται, τὴν μέν-\nτοι τάξιν τῶν πλανωμένων οὐ τὴν αὐτήν, ἀλλὰ μετὰ\nσελήνην ὑπὲρ γῆς δεύτερόν φησι φέρεσθαι τὸν ἥλιον.\nφησὶ γὰρ ὡς Ἑρμῆς ἔτι νέος, ἐργασάμενος τὴν λύραν,\nἔπειτα πρώτως εἰς τὸν οὐρανὸν ἀνιὼν καὶ παραμείβων\nτὰ πλανᾶσθαι λεγόμενα, θαυμάσας τὴν διὰ τὴν ῥύμην\nτῆς φορᾶς αὐτῶν γινομένην ἁρμονίαν τῇ ὑπʼ αὐτοῦ\nκατεσκευασμένῃ λύρᾳ 〈ὁμοίαν〉 . . . . . . . . . . . . . . . .\nἐν δὲ τοῖς ἔπεσι φαίνεται ὁ ἀνὴρ οὗτος τὴν μὲν γῆν\nἐᾶν ἀκίνητον, ἐν η΄ δὲ φθόγγοις ποιεῖ ὑπὸ τὴν τῶν\nἀπλανῶν σφαῖραν τὰς τῶν πλανωμένων ἑπτά, [καὶ]\nπάσας κινῶν περὶ τὴν γῆν καὶ τὴν λύραν ποιούμενος\nὀκτάχορδον ἐν τῇ διὰ πασῶν συμφωνίᾳ [ὁ μουσικώτα-\n\n\n\nτος Ἀλέξανδρος]. οἱ μέντοι μαθηματικοὶ τὴν τάξιν τῶν\nπλανωμένων οὔτε ταύτην 〈οὔτε τὴν〉 αὐτὴν πάντες τι-\nθέασιν, ἀλλὰ μετὰ μὲν τὴν σελήνην τάττουσι τὸν ἥλιον,\nὑπὲρ δὲ τοῦτον ἔνιοι μὲν τὸν στίλβοντα, εἶτα τὸν φωσ-\nφόρον, 〈ἄλλοι δὲ τὸν φωσφόρον,〉 ἔπειτα τὸν στίλ-\nβοντα, τοὺς δὲ ἄλλους ὡς εἴρηται.\nΠλάτων δὲ ἐπὶ τέλει τῆς Πολιτείας, προτρέπων ἐπὶ\nδικαιοσύνην καὶ ἀρετήν, μῦθόν τινα διέξεισι [καὶ] περὶ\nτῆς τῶν οὐρανίων διακοσμήσεως, λέγων ἄξονα μέν τινα\nδιὰ τοῦ πόλου διήκοντα οἷον κίονα, ἑτέραν δὲ ἠλακάτην\nκαὶ ἄτρακτον, τοὺς δέ τινας περὶ τοῦτον κοίλους ἐν\nἀλλήλοις ἡρμοσμένους σφονδύλους τὰς τῶν ἄστρων\nσφαίρας, ζ΄ μὲν τῶν πλανωμένων, ἐκτὸς δὲ μίαν τῶν\nἀπλανῶν ἐντὸς αὐτῆς περιέχουσαν τὰς ἄλλας· δηλοῖ δὲ\nτὴν τάξιν τῶν σφαιρῶν διά τε τοῦ μεγέθους τῶν ἄστρων\nἑκάστου καὶ διὰ τοῦ χρώματος ἑκάστου καὶ ἔτι διὰ τοῦ\nτάχους τῆς ἐπὶ τὰ ἐναντία τῷ παντὶ φορὰς, λέγων\nοὕτως·\nἐπειδὴ δὲ τοῖς ἐν τῷ λειμῶνι ἑκάστοις ἑπτὰ ἡμέραι\nγένοιντο, ἀναστάντας ἐντεῦθεν δεῖν τῇ ὀγδόῃ ἐκπορεύε-\nσθαι, καὶ ἀφικνεῖσθαι [ἢ] τεταρταίους ὅθεν καθορᾶν\n\n\n\n\nἄνωθεν διὰ παντὸς τοῦ οὐρανοῦ καὶ γῆς τεταμένον φῶς\nεὐθύ, οἷον κίονα, μάλιστα τῇ ἴριδι ἐμφερές, λαμπρότε-\nρον δὲ καὶ καθαρώτερον, εἰς ὃ ἀφικνεῖσθαι προελθόν-\nτας ἡμερησίαν ὁδόν, καὶ ἰδεῖν αὐτόθι κατὰ μέσον τὸ\nφῶς ἐκ τοῦ οὐρανοῦ τὰ ἄκρα τῶν δεσμῶν τεταμένα·\nεἶναι γὰρ τοῦτο τὸ φῶς σύνδεσμον τοῦ οὐρανοῦ, οἷον\nτὰ ὑποζώματα τῶν τριήρων, οὕτω πᾶσαν συνέχον τὴν\nπεριφοράν· ἐκ δὲ τῶν ἄκρων τεταμένον ἀνάγκης ἄτρα-\nκτον, διʼ οὗ πάσας ἐπιστρέφεσθαι τὰς περιφοράς· οὗ\nτὴν μὲν ἠλακάτην καὶ τὸ ἄγκιστρον εἶναι ἐξ ἀδάμαντος,\nτὸν δὲ σφόνδυλον μικτὸν ἐκ τούτου καὶ ἄλλων. τὴν\nδὲ τοῦ σφονδύλου φύσιν εἶναι τοιάνδε· τὸ μὲν σχῦμα\nοἵανπερ τοῦ ἐνθάδε· νοῆσαι δὲ δεῖ ἐξ ὧν ἔλεγε τοιόνδε\nαὐτὸν εἶναι· ὥσπερ γὰρ ἂν ἐν ἑνὶ μεγάλῳ σφονδύλῳ\nκοίλῳ καὶ ἐξεγλυμμένῳ διαμπερὲς ἄλλος τοιοῦτος ἐλάτ-\nτων ἐγκέοιτο ἁρμόττων καθάπερ οἱ κάδοι εἰς ἀλλήλους\nἁρμόττοντες· καὶ οὕτω δὲ τρίτον ἄλλον καὶ τέταρτον\nκαὶ ἄλλους τέτταρας. ὀκτὼ γὰρ εἶναι τοὺς σύμπαντας\nσφονδύλους ἐν ἀλλήλοις ἐγκειμένους, κύκλους ἄνωθεν\nτὰ χείλη φαίνοντας, νῶτον συνεχὲς ἑνὸς σφονδύλου\nἀπεργαζομένους περὶ τὴν ἠλακάτην· ἐκείνην δὲ διὰ\n\n\n\n\n\n\nμέσου τοῦ ὀγδόου διαμπερὲς ἐληλάσθαι. τον μὲν οὖν\nπρῶτόν τε 〈καὶ〉 ἐξωτάτω σφόνδυλον πλατύτατον τὸν\nτοῦ χείλονς κύκλον ἔχειν, τὸν δὲ 〈τοῦ〉 ἕκτου δεύτερον,\nτρίτον δὲ τὸν τοῦ τετάρτου, τέταρτον δὲ τὸν τοῦ ὀγδόου,\nπέμπτον δὲ τὸν τοῦ ἑβδόμου, ἕκτον δὲ τὸν τοῦ πέμπτου,\nἕβδομον δὲ τὸν τοῦ τρίτου, ὄγδοον δὲ τὸν τοῦ δευτέ-\nρου. καὶ τὸν μὲν τοῦ μεγίστου ποικίλον, τὸν δὲ τοῦ\nἑβδόμου λαμπρότατον, τὸν δὲ τοῦ ὀγδόου χρῶμα ἀπὸ\nτοῦ ἑβδόμου ἔχειν προσλάμποντος, τὸν δὲ τοῦ δευτέρου\nκαὶ πέμπτου παραπλήσια ἀλλήλοις, ξανθότερα ἐκείνων\nχρώματα, τρίτον δὲ λευκότατον χρῶμα ἔχειν, τὸν τέταρ-\nτον ὑπέρυθρον, δεύτερον λευκότητι τὸν ἕκτον. κυλίε-\nσθαι δὲ στρεφόμενον τὸν ἄτρακτον ὅλον μὲν τὴν αὐτὴν\nφορὰν τῷ κόσμῳ, ἐν δὲ ὅλῳ περιφερομένῳ τοὺς ἐντὸς\nἑπτὰ κύκλους τὴν ἐναντίαν τῷ ὅλῳ ἡρέμα περιάγεσθαι,\nαὐτῶν δὲ τούτων τάχιστα μὲν ἰέναι τὸν ὄγδοον, δευτέ-\nρους δὲ καὶ ἅμα ἀλλήλοις ἰσοταχῶς τόν τε ἕβδομον καὶ\nτὸν ἕκιον καὶ τὸν πέμπτον· τρίτον δὲ φορᾷ ἰέναι, ὅν\nφασι φαίνεσθαι ἐπανακυκλούμενον μάλιστα τῶν ἄλλων·\nτέταρτον δὲ 〈τὸν〉 τρίτον καὶ πέμπτον τὸν δεύτερον.\nστρέφεσθαι δὲ αὐτὸν ἐν τοῖς τῆς ἀνάγκης γόνασιν. ἐπὶ\nδὲ τῶν κύκλων αὐτοῦ ἄνωθεν ἐφʼ ἑκάστου βεβηκέναι\n\n\n\nΣειρῆνα συμπεριφερομένην, φωνὴν μίαν ἱεῖσαν, ἕνα\nτόνον· ἐκ πασῶν ὀκτὼ οὐσῶν ἁρμονίαν συμφωνεῖν.\nταῦτα μὲν οὖν καὶ ὁ Πλάτων· ὧν τὴν ἐξήγησιν ἐν\nτοῖς τῆς Πολιτείας ποιούμεθα ὑπομνήμασιν. κατεσκεύα-\nσται δʼ ἡμῖν καὶ σφαιροποιία κατὰ τὰ εἰρημένα· καὶ\nγὰρ αὐτός φησιν ὁ Πλάτων ὅτι τὸ ἄνευ τῶν διʼ ὄφεως\nμιμημάτων [τῶν] τὰ τοιαῦτα ἐθέλειν ἐκδιδάσκειν μά-\nταιος πόνος. ἐπὶ δὲ τῶν κύκλων 〈ἅς〉 φησιν ἐφεστάναι\nΣειρὴνας οἱ μὲν αὐτούς 〈φασι〉 λέγεσθαι τοὺς πλάνη-\nτας, ἀπὸ τοῦ σειριάζειν· κοινῶς τε γάρ, φησὶν ὁ\nἌδραστος, πάντας τοὺς ἀστέρας οἱ ποιηταὶ σειρίους\nκαλοῦσιν, ὡς Ἴβυκος\nφλεγέθων, ᾇπερ διὰ νύκτα μακρὰν σείρια παμφα-νόωντα,\nκαὶ κατὰ διαφορὰν ἔνιοι τοὺς λαμπροὺς καὶ ἐπιφανεῖς,\nὡς Ἄρατος τὸν τοῦ κυνὸς ὀξέα σειριᾶν φησι, καὶ ὁ τρα-\nγικὸς ἐπί τινος τῶν πλανήτων·\n\n\n\n\nτί ποτʼ ἄρα ὁ ἀστὴρ ὅδε πορθμεύεισείριος;\nἔνιοι δὲ Σειρῆνας οὐ τοὺς ἀστέρας λέγεσθαί φασιν,\nἀλλὰ κατὰ τὸ Πυθαγορικὸν τοὺς ὑπὸ τῆς τούτων φορᾶς\nγινομένους ἤχους καὶ φθόγγους ἡρμοσμένους καὶ συμ-\nφώνους, ἐξ ὧν μίαν ἡρμοσμένην ἀποτελεῖσθαι φωνήν.\nτῶν δὲ πλανωμένων, φησὶν ὁ Ἄδραστος, τὰ μέν\nἐστιν ἀεὶ ὑπολειπτικά, ὡς ἥλιος καὶ σελήνη· ταῦτα γὰρ\nοὐδέποτε εἰς τὰ προηγούμενα τῶν ζῳδίων μεταβαίνει,\nἀλλὰ πάντοτε ὁρᾶται μεταβαίνοντα εἰς τὰ ἑπόμενα·\nδιόπερ οὐδὲ στηριγμοὺς οὐδὲ ἀναποδισμοὺς ποιεῖται.\nτὰ δὲ καὶ προηγεῖται καὶ ὑπολείπεται, καθάπερ τὰ ἄλλα·\nδιόπερ ἀναγκαίως καὶ στηρίζοντά ποτε φαίνεται καὶ\nἀναποδίζοντα. ἔστι γὰρ ὑπόλειψις μὲν φαντασία πλάνη-\nτος ὡς εἰς τὰ ἑπόμενα τῶν ζῳδίων καὶ πρὸς ἀνατολὰς\nἀπιόντος, ὥς φησιν ὁ Ἄδραστος, ὡς δὲ ὁ Πλάτων φη-\nσίν, οὐ φαντασία, ἀλλὰ τῷ ὄντι μετάβασις πλάνητος εἰς\nτὰ ἑπόμενα ζῴδια ἐπʼ ἀνατολὰς ἀπιόντος κατὰ τὴν ἰδίαν\nκίνησιν, οἷον ἀπὸ Καρκίνου εἰς Λέοντα. προήγησις δέ\nἐστι φαντασία πλάνητος ὡς ἐπὶ τὰ προηγούμενα καὶ\nἐπὶ δυσμὰς μεταβαίνοντος, οἷον ἀπὸ Καρκίνου εἰς Διδύ-\n\n\n\n\nμους. στηριγμὸς δέ ἐστι φαντασία πλάνητος ὡς ἐπὶ\nπλέον ἑστῶτος καὶ μένοντος παρά τινι τῶν ἀπλανῶν.\nἀναποδισμὸς δέ ἐστι φαντασία πλάνητος ὑποστροφῆς\nἀπὸ στηριγμοῦ ὡς ἐπὶ τὰ ἐναντία τῇ πρόσθεν κινήσει.\nπάντα δὲ ταύτα ἡμῖν φαίνεται γίνεσθαι, οὐ μὴν οὕτως\nἐπιτελεῖται· τούτου δʼ αἴτιον τὸ κατὰ ἰδίου τινὸς κύκλου\nἢ ἐν ἰδίᾳ σφαίρᾳ φερόμενον ἕκαστον τῶν πλανωμένων\nκατωτέρω τῶν ἀπλανῶν ἡμῖν διὰ τὴν ἐπιπρόσθησιν\nδοκεῖν κατὰ τὸν ζῳδιακὸν φέρεσθαι κύκλον ἐπάνω κεί-\nμενον, ὡς καὶ περὶ τούτων διορίζει ὁ Ἄδραστος εἰς τὸ\nτὴν διαφορὰν τῶν περὶ τοὺς πλάνητας ὑποθέσεων φανε-\nρὰν γίνεσθαι αἷς ἕπεται τὰ φαινόμενα.\nφησὶ δʼ ὅτι ὁ μὲν πᾶς κόσμος τοιοῦτός τε καὶ ἐκ\nτοσούτων καὶ τοιούτων συνεστηκὼς οἵων καὶ ὅσων\nδιειλόμεθα, φερόμενός τε φορὰν ἐγκύκλιον καὶ τοῦ\nσφαιρικοῦ σχήματος οἰκείαν ὑπὸ τοὺ πρώτου· ὅθεν καὶ\nκατεσκευάσθη τοῦ βελτίστου καὶ ἀρίστου χάριν. πρὸς\nδὲ τὴν χρόνου διαρίθμησιν καὶ τὴν τῶν περιγείων καὶ\nἀπογείων μεταβολὴν ἐγένετο ἡ τῶν πλανωμένων φορὰ\nποικίλη τις ἤδη συνεστηκυῖα, ὥστε ἀκολουθεῖν αὐτῇ τὸ\nἐνταῦθα· ταῖς γὰρ τούτων τροπαῖς προσιόντων καὶ\nἀπιόντων συμμεταβάλλει καὶ τἀνταῦθα παντοίως. τῶν\n\n\n\n\n\nμὲν γὰρ ἀπλανῶν ἁπλῆ καὶ μία φορὰ κύκλῳ, τεταγμένη\nτε καὶ ὁμαλή. τῶν δὲ ἄλλων πλανωμένων κυκλικὴ μέν,\nοὐ μὴν ἁπλῆ δοκεῖ καὶ μία, οὐδὲ ὁμαλὴ καὶ τεταγμένη.\nτῶν δʼ ὑπὸ σελήνην καὶ περὶ ἡμᾶς καὶ μέχρις ἡμῶν\nπᾶσα μεταβολὴ καὶ κίνησις καί, καθάπερ φησίν,\nἔνθα κότος τε φόνος τε καὶ ἄλλων ἔθνεα κηρῶν.\nκαὶ γὰρ γένεσις καὶ φθορὰ περὶ πάντα τἀνταῦθα καὶ\nαὔξησις καὶ μείωσις ἀλλοίωσίς τε παντοία καὶ ἡ κατὰ\nτόπον ποικίλη φορά. τούτων δέ, φησίν, αἴτια τὰ πλανώ-\nμενα τῶν ἄστρων. ταῦτα δὲ λέγοι τις ἄν οὐχ ὡς τῶν\nτιμιωτέρων καὶ θείων καὶ ἀιδίων ἀγεννήτων τε καὶ\nἀφθάρτων ἕνεκα τῶν ἐλαττόνων καὶ θνητῶν καὶ ἐπική-\nρων πεφυκότων, ἀλλʼ ὡς ἐκείνων μὲν διὰ τὸ κάλλιστον\nκαὶ ἄριστον καὶ μακαριώτατον ἀεὶ οὕτως ἐχόντων, τῶν\nδʼ ἐνταῦθα κατὰ συμβεβηκὸς ἐκείνοις ἑπομένων. ἵνα\nμὲν γὰρ ἡ ἐν κύκλῳ τοῦ παντὸς ἀεὶ ὁμοία φορὰ γίνη-\nται, οἷον ἐνέργειά τις οὖσα καὶ ζωὴ τούτου θεία, μένειν\nἐπὶ τοῦ μέσου τὴν γῆν ἀνάγκη, 〈ᾗ〉 περιενεχθήσεται\nτὸ κύκλῳ φερόμενον. εἰ δὲ ἀνάγκη μένειν κάτω τὴν\nγῆν, ἀνάγκη καὶ τὸ πῦρ τὸν ἐναντίον ταύτῃ κατέχειν\nτόπον, ὑπὸ τὴν κύκλῳ φορητικὴν αἰθέριον οὐσίαν\nκαθιστάμενον. τούτων δʼ οὕτω διεστηκότων ἀνάγκη\nκαὶ τἆλλα στοιχεῖα, ὕδωρ καὶ ἀέρα, κατὰ λόγον τὸν\nμεταξὺ τόπον ἐπέχειν. τούτων δὲ ὄντων ἀνάγκη καὶ\n\n\n\n\nμεταβολὴν εἶναι τῶν ἐνταῦθα, διὰ 〈τὸ〉 τὴν ὕλην αὐ-\nτῶν διόλου εἶναι τρεπτὴν καὶ [ταῦτα] δυνάμεις ἔχειν\nὑπεναντίας. ἐγγίνεται δʼ ἡ μεταβολὴ τῇ ποικίλῃ φορᾷ\nτῶν πλανωμένων. εἰ γὰρ ὁμοίως τοῖς ἀπλανέσι καὶ\nταῦτα ἐφέρετο κατὰ παραλλήλων, ἀεὶ ὁμοίας οὔσης τῆς\nτῶν ὅλων καὶ πάντων καταστάσεως, οὐκ ἂν τῶν ἐνταῦθα\nἑτεροίωσις ἢ μεταβολή τις ἦν. νῦν δὲ τροπαὶ καὶ ἰση-\nμερίαι πρόσοδοί τε καὶ ἀποχωρήσεις κατά τε ὕψος καὶ\nπλάτος μάλιστα μὲν ἡλίου καὶ σελήνης, οὐ μὴν ἀλλὰ\nκαὶ τῶν ἄλλων, τάς τε ὥρας διαφόρους ἐπιτελοῦσι καὶ\nτὴν ἐνταῦθα πᾶσαν ἐργάζονται μεταβολὴν καὶ γένεσιν\nκαὶ ἀλλοίωσιν. ἡ δὲ ποικίλη τῆς φορᾶς τῶν πλανωμέ-\nνων φαντασία γίνεται διὰ τὸ κατʼ ἰδίων τινῶν κύκλων\nκαὶ ἐν ἰδίαις σφαίραις ἐνδεδεμένα καὶ διʼ ἐκείνων κι-\nνούμενα δοκεῖν ἡμῖν φέρεσθαι διὰ τῶν ζῳδίων, καθὰ\nπρῶτος ἐνόησε Πυθαγόρας, τῇ κατὰ ταὐτὰ τεταγμένῃ\nἁπλῇ καὶ ὁμαλῇ αὐτῶν φορὰ κατὰ συμβεβηκὸς ἐπιγινο-\nμένης τινὸς ποικίλης καὶ ἀνωμάλου κινήσεως.\nπερὶ δὲ τῆς θέσεως τῶν σφαιρῶν [κύκλων] τ . . . . .\nἥτις σώσει τὰ φαινόμενα διέξεισι ταῦτα·\nφυσικὸν μὲν καὶ ἀναγκαῖον, καθάπερ τὰ ἀπλανῆ,\nκαὶ τῶν ἄλλων οὐρανίων ἕκαστον ἁπλῆν καὶ μίαν καθʼ\nαὐτὸ φορὰν ὁμαλῶς φέρεσθαι καὶ εὐτάκτως. δῆλον δέ\n\n\n\nφημι τοῦτο γενήσεσθαι, ἐὰν κατʼ ἐπίνοιαν στήσαντες\nτὸν κόσμον νοήσωμεν τὰ πλανώμενα ὑπὸ τὸν ζῳδιακόν,\nἀκίνητον ὄντα καθʼ ὑπόθεσιν, κινούμενα· οὕτως γὰρ\nοὐκέτι ποικίλη καὶ ἀνώμαλος, ἀλλʼ εὔτακτος ἡ κίνησις\nαὐτῶν ἐπιτελουμένη φανήσεται, ὡς ἐπὶ τῆς σφαιρο-\nποιίας τῆς Πλατωνικῆς ὑφʼ ἡμῶν ἐπιδείκνυται. τῆς δʼ\nἀλληνάλλου δοκούσης αὐτῶν κινήσεως καὶ ποικίλης\nαἰτία ἡ διττὴ κίνησις, τῆς ἀπλανοῦς σφαίρας ἀπʼ ἀνατο-\nλῆς ἐπὶ δύσιν φερομένης περὶ τὸν διὰ τῶν πόλων ἄξονα\nκαὶ συμπεριαγούσης τῇ οἰκείᾳ ῥύμῃ τὰ πλανώμενα καὶ\nπάντας γραφούσης τοὺς κύκλους καθʼ ὧν φέρεται τὰ\nἀπλανῆ παραλλήλους, αὐτὰ δὲ τὰ πλανώμενα κατὰ τὴν\nἰδίαν κίνησιν οὖσαν βραδυτέραν ἀπὸ δύσεως ἐπʼ ἀνα-\nτολὴν φέρεσθαι ἐν ἀνίσοις χρόνοις ὑπὸ τὸν ζῳδιακὸν\nλελοξωμένον κατὰ τῶν τριῶν παραλλήλων, χειμερινοῦ\nἰσημερινοῦ θερινοῦ, περὶ ἕτερον ἄξονα τὸν πρὸς ὀρθὰς\nὄντα τῷ ζῳδιακῷ, πεντεκαιδεκαγώνου πλευρὰν ἀπέχοντα\nτοῦ τῶν ἀπλανῶν ἄξονος. τὸν δὲ τῶν πλανωμένων\nἄξονα ὁ Πλάτων ἠλακάτην καὶ ἄτρακτον καλεῖ.\nλέγεται δέ, φησὶν Ἄδραστος, ὁμαλῶς μὲν κινεῖσθαι\nτὸ τὰ ἴσα διαστήματα ἐν ἴσοις χρόνοις διανύειν, ἀλλὰ\nμὴ ποτὲ μὲν ἀνιέναι ὁτὲ δὲ ἐπιτείνειν ἕκαστον τὸ αὐτοῦ\nτάχος. εὐτάκτως δέ ἐστι κινεῖσθαι τὸ μὴ ποτὲ μὲν\nἵστασθαι ποτὲ δὲ ἀνακάμπτειν, φέρεσθαι δὲ ἐπὶ τὰ\n\n\n\nαὐτὰ ἀεὶ ὁμοίως. δοκεῖ δʼ ἡμῖν τὰ πλανώμενα πάντω\nμὲν ἀνωμαλίας, ἔνια δὲ καὶ ἀταξίας μετέχειν. τίς οὖν\nἡ τῆς τοιαύτης φαντασίας αἰτία; πρώτη μὲν τὸ ἐν ἑτέ-\nραις σφαίραις καὶ ἐν ἑτέροις κύκλοις ὄντα, καθ᾿ ὧν\nφέρονται, δοκεῖν διὰ τοῦ ζῳδιακοῦ φέρεσθαι, καθὰ ἤδη\nπροείρηται. κατὰ συμβεβηκὸς δέ, ὡς προείρηται, καίτοι-\nἁπλῆν τὴν ἰδίαν ποιούμενοι κίνησιν οἱ ζ΄, πλείονας κύ-\nκλους γράφουσι καὶ διαφόρους. δῆλον δὲ τοῦτο ἂν\nἡμῖν καὶ ἐφʼ ἑνὸς γένοιτο σκοπουμένοις τοῦ φανερω-\nτάτου καὶ μεγίστου τῶν πλανωμένων ἡλίου.\nΚριός\n??δ΄ς΄ α ?? η΄\nΚαρκίνος β θ δ Αἰγοκέρως\n??β΄ς΄ πη΄ η΄΄\nγ Ζυγός\nἔστω ζῳδιακὸς μὲν ὁ ᾱβγδ· κέντρον δὲ αὐτοῦ καὶ\nτοῦ παντός, περὶ ὃ λέγεται ἐρηρεῖσθαι μέση 〈ἡ〉 γῆ, τὸ\nθ, καὶ διὰ τούτου πρὸς ὀρθὰς ἀλλήλαις αἱ ᾱγ βδ διά-\nμετροι· καὶ τὸ μὲν α ἐν ἀρχῇ τοῦ Κριοῦ, τὸ δὲ β Καρ-\nκίνου, πάλιν δὲ τὸ μὲν γ τοῦ Ζυγοῦ, τὸ δὲ δ Αἰγοκέρω.\n\n\n\nφαίνεται δὴ ὁ ἥλιος κατὰ τὸ α γενόμενος ἰσημερίαν\nἐαρινὴν ποιεῖσθαι, κατὰ δὲ τὸ β τροπὴν θερινήν, καὶ\nκατὰ μὲν τὸ γ μετοπωρινήν 〈ἰσημερίαν, κατὰ δὲ τὸ δ\nτροπὴν χειμερινήν〉, ἴσας δὲ οὔσας τὰς ᾱβ βγ γδ δα\nπεριφερείας τεταρτημοριαίας ἀνωμάλως ἐν ἀνίσοις χρό-\nνοις διεξιών. ἀπὸ μὲν γὰρ ἰσημερίας ἐαρινῆς ἐπὶ τρο-\nπὴν θερινὴν ἐν ἡμέραις παραγίνεται ??δ΄ς΄, ἀπὸ δὲ\nθερινῆς τροπῆς ἐπεὶ ἰσημερίαν μετοπωρινὴν ἡμέραις\n??β΄ς΄, ἀπὸ δὲ μετοπωρινῆς ἰσημερίας ἐπὶ τροπὴν χει-\nμερινὴν ἡμέραις πη΄ η΄΄, λοιπὸν ἀπὸ τροπῆς χειμερινῆς\nἐπὶ τὴν ἐαρινὴν ἰσημερίαν ἡμέραις ??η΄, ὥστε τὸν ὅλον\nκύκλον ἐνιαυτῷ διανύειν, ἡμέραις ἔγγιστα τξε΄ δ΄΄, καὶ\nκατὰ τῶν Διδύμων τὴν ἀρχὴν βραδύτατα κινούμενος,\nκατὰ δὲ τὴν ἀρχὴν τοῦ Τοξότου τάχιστα, μέσα δὲ κατὰ\nτὴν Παρθένον καὶ τοὺς Ἰχθύας.\nφυσικὸν δέ, ὥς φαμεν, καὶ ἀναγκαῖον ἅπαντα τὰ\nθεῖα ὁμαλῶς κινεῖσθαι καὶ εὐτάκτως· δῆλον οὖν ὡς\nἐπί τινος ἰδίον κύκλου φερόμενος ὁμαλῶς καὶ εὐτάκτως\nἡμῖν ἀπὸ τοῦ θ ὁρῶσιν ἐπὶ τοῦ ᾱβγδ δοκεῖ φέρεσθαι\nἀνωμάλως. εἰ μὲν οὖν ὁ κύκλος αὐτοῦ περὶ τὸ αὐτὸ\nκέντρον ὖν τῷ παντί, λέγω δὲ περὶ τὸ θ, τοὺς αὐτοὺς\nλόγους διαιρούμενος ὑπὸ τῶν ᾱγ βδ διαμέτρων, διὰ\nτὴν ἰσότητα τῶν περὶ τὸ κέντρον γωνιῶν καὶ τὴν ὁμοιό-\n\n\n\nτητα τῶν περιφερειῶν τὴν αὐτὴν ἂν παρεῖχεν ἀπορίαν.\nδῆλον δὲ ὡς ἑτέρως κινούμενος καὶ οὐ περὶ τὸ θ κέν-\nτρον αἴτιόν ἐστι τῆς τοιαύτης ἐμφάσεως. ἤτοι οὖν ἐν-\nτὸς αὐτοῦ περιλήψεται τὸ θ, ἢ διʼ αὐτοῦ ἐλεύσεται, ἢ\nἐκτὸς αὐτοῦ ἀπολείψει. διὰ μὲν οὖν τοῦ θ τὸν ἡλιακὸν\nἔρχεσθαι κύκλον, ἀμήχανον· καὶ γὰρ αὐτὸς ἂν ὁ ἥλιος\nἐπὶ γῆν παρεγίνετο, καὶ τοῖς μὲν ἐπὶ θάτερα τῆς γῆς\nἀεὶ ἦν ἡμέρα, τοῖς δʼ ἄλλοις ἀεὶ νὺξ ἦν, καὶ οὔτʼ ἀνα-\nτέλλων οὔτε δύνων οὔθ᾿ ὅλως περὶ τὴν γῆν ἐρχόμενος\nἐφαίνετο ἂν ὁ ἥλιος· ἅπερ ἄτοπα. λείπεται οὖν ἢ ἐντὸς\nπεριλαμβάνεσθαι τὸ θ ὑπὸ τοῦ ἡλιακοῦ κύκλου ἢ ἐκτὸς\nἀπολείπεσθαι. ὁποτέρως δʼ ἂν ὑποτεθῇ, φησί, σωθήσε-\nται τὰ φαινόμενα, καὶ ἐντεῦθεν ἡ διαφορὰ τῶν μαθη-\nματικῶν ἐλεγχθήσεται ἄτοπος οὖσα, τῶν μὲν κατὰ ἐκ-\nκέντρων μόνον λεγόντων φέρεσθαι τὰ πλανώμενα, τῶν\nδὲ κατʼ ἐπίκυκλον, τῶν δὲ περὶ τὸ αὐτὸ κέντρον τῇ\nἀπλανεῖ. ἐπιδειχθήσονται γὰρ τοὺς τρεῖς γράφοντες\nκύκλους κατὰ συμβεβηκός, καὶ τὸν περὶ 〈τὸ〉 τοῦ παν-\nτὸς κέντρον καὶ τὸν ἔκκεντρον καὶ τὸν ἐπίκυκλον. ἐὰν\nμὲν γὰρ περιλαμβάνεσθαι ὑποθώμεθα τὸ θ ἐντὸς ὑπὸ\nἡλιακοῦ κύκλον, φησί, μὴ μέντοι γε ὡς κέντρον, ἔκκεν-\nτρος ἡ τοιαύτη λέγεται πραγματεία, ἐὰν δὲ ἐκτὸς ἀπο-\nλείπεσθαι, κατʼ ἐπίκυκλον.\nὑποκείσθω πρότερον ἔκκεντρος εἶναι ὁ τοῦ ἡλίου\nκύκλος ὁ εζηκ, παρεγκεκλιμένος οὕτως, ὡς ἔχειν τὸ αὑ-\nτοῦ κέντρον ὑπὸ τῇ εζ περιφερείᾳ, οἷον τὸ μ, καὶ διαι-\nρουμένου εἰς ἴσα μέρη τξε΄ δ΄΄ [καὶ] τὴν μὲν εζ περιφέ-\nρειαν εἶναι ??δ΄ ς΄, τὴν δὲ ζη ??β΄ ς΄, καὶ τὴν ηκ πή η΄΄,\nτὴν δὲ κε ??΄ η΄΄. φανερὸν οὖν ὡς ἐπὶ μὲν τοῦ ε γενό-\nμενος ἡμῖν ἀπὸ τοῦ θ ἐπʼ εὐθείας ὁρῶσιν ἐπὶ τοῦ α\nεἶναι δόξει, τὴν δὲ εζ διελθών, μεγίστην οὖσαν τῶν εἰς\nτέσσαρα τετμημένων τοῦ ἰδίον κύκλου, ἡμέραις ??δ΄ ς΄,\nὅσωνπερ ἦν καὶ αὐτὴ 〈μοιρῶν〉, ὁμαλῶς, καὶ γενόμενος\n\n\n\nἐπὶ τοῦ ζ, ἡμῖν ἐπὶ τοῦ β φανήσεται, καὶ δόξει τὴν αβ\nδιεληλυθέναι, τεταρτημοριαίαν τοῦ ζῳδιακοῦ κύκλον,\nοὐ ταῖς αὐταῖς ἡμέραις, ἀνωμάλως. πάλιν δὲ τὴν ζη\nπεριφέρειαν, δευτέραν μεγέθει τοῦ ἰδίου κύκλου, περι-\nελθὼν ὁμαλῶς ἐν ἡμέραις ??β΄ ς΄, ὅσωνπερ ἦν αὐτὴ\nμοιρῶν, καὶ γενόμενος ἐπὶ τοῦ η, ἡμῖν ἐπὶ τοῦ γ φανή-\nσεται, καὶ δόξει τὴν βγ, τεταρτημοριαίαν τοῦ ζῳδιακοῦ\nκαὶ ἴσην τῇ πρόσθεν ἐν ἐλάττοσιν ἡμέραις διεληλυθέ-\nναι καὶ ἀνωμάλως. παραπλησίως δὲ τὴν η διαπορευ-\nθείς, ἐλαχίστην οὖσαν τῶν εἰς τέσσαρα τοῦ ἰδίου κύ-\nκλου, μοιρῶν πη΄ η΄΄, ἐν ἡμέραις τοσαύταις, καὶ γενό-\nμενος ἐπὶ τοῦ κ, τοῖς ἀπὸ τοῦ θ ὁρῶσι φανήσεται μὲν\nἐπὶ τοῦ δ, δόξει δὲ τὴν γδ, τεταρτημοριαίαν καὶ ἴσην\nταῖς πρόσθεν, ἐλαχίσταις ἡμέραις διεληλυθέναι. καὶ\nκατὰ λόγον λοιπὴν τὴν κε πορευθεὶς ἡμέραις ?? η΄΄, ὅσων\nκαὶ μοιρῶν ἦν, καὶ ἀποκαταστὰς ἐπὶ τὸ ε, δόξει τὴν δᾱ\nδιηνυκέναι, τεταρτημοριαίαν καὶ ἴσην, ἐν ἡμέραις ??΄ η΄΄,\nκαὶ ἐπὶ τὸ α σημεῖον ἀποκαθίστασθαι. καὶ τὸν ἑαυτοῦ\nκύκλον διαπορευθεὶς ὁμαλῶς τὸν τῶν ζῳδίων ἀνωμά-\nλως δόξει διεληλυθέναι. ἐὰν δὲ ἐπιζεύξαντες μεταξὺ\nτῶν κέντρων τὴν θμ ἐκβάλωμεν ἐφʼ ἑκάτερα ἐπʼ εὐθείας,\n\n\n\nἐπειδὴ τοῦ εζ κύκλου κέντρον τὸ μ, ἴση ἔσται ἡ μν\n〈τῇ〉 μξ. ὥστε κατὰ μὲν τὸ ν γενόμενος ὁ ἥλιος ἀπο-\nγειότατος ἂν εἴη, καὶ ἡμῖν ἀπὸ τοῦ θ ὁρῶσι τὸ μέγεθος\nἐλάχιστος δόξει καὶ βραδύτατα κινούμενος· ὅπερ φαίνε-\nται ποιῶν κατὰ τὴν πέμπτην ἡμίσειαν μάλιστα μοῖραν\nτῶν Διδύμων· κατὰ δὲ τὸ ξ γενόμενος προσγειότατός\nτε καὶ διὰ τοῦτο μέγιστος τῇ φάσει καὶ τάχιστα κινού-\nμενος δόξει· ἅτινα πάλιν φαίνεται ποιούμενος κατὰ τὴν\nε΄ ἡμίσειαν μοῖραν τοῦ Τοξότου· εὐλόγως τε καὶ περὶ\nτὰς αὐτὰς μοίρας τῶν τε Ἰχθύων καὶ τῆς Παρθένου\nμέσως τῷ μεγέθει καὶ τῷ τάχει φέρεσθαι δοκεῖ. καὶ\nοὕτως πάντα, φησί, σωθήσεται τὰ φαινόμενα.\nεὑρίσκεται ὁ εζηκ κύκλος τῇ θέσει καὶ τῷ μεγέθει\nδεδομένος. ἤχθωσαν γὰρ διὰ τοῦ μ ταῖς ᾱγ βδ παράλ-\nληλοι πρὸς ὀρθὰς ἀλλήλαις αἱ οπ ρσ, καὶ ἐζεύχθωσαν\nαἱ ζμ με. δῆλον οὖν ὅτι τοῦ εζηκ κύκλου διαιρεθέν-\nτος εἰς ἡμέρας τξε΄ δ΄΄ ἡ μὲν εζη περιφέρεια τοιούτων\nἔσται ἡμερῶν ρπζ΄, ἡ δὲ ηκε ἔσται ἡμερῶν ροη δ΄΄. ἴσα\nἄρα ἐκατέρα τῶν εο πη ρζ σκ, αἱ δὲ σπ πρ ρο οσ περι-\nφέρειαι ἀνὰ ??α΄ δ΄΄ ις΄΄ τοιούτων ὑπάρχουσαι. ἡ δο-\nθεῖσα ἄρα γωνία ὑπὸ ομν ἴση ἔσται τῇ θμτ· ὁμοίως καὶ\n〈ἡ〉 ρμν γωνία ἴση ἔσται τῇ υμθ. ἔσται ἄρα ὁ λόγος\n\n\n\nτῆς μτ προς μθ, τουτέστι μτ πρὸς θτ, 〈δεδομένος〉.\nδέδοται ἄρα τὸ μτθ τρίγωνον τῷ εἴδει. καὶ δοθὲν τὸ\nθ κέντρον τοῦ παντὸς πρὸς ἑκάτερον τῶν ν ξ σημείων·\nτὸ μὲν γὰρ μέγιστον ὁρίζει ἀπόστημα, τὸ δὲ ἐλάχιστον·\nκαὶ ἔστιν ἡ μὲν θμ μεταξὺ κέντρων τοῦ τε παντὸς καὶ\nτοῦ ἡλιακοῦ κύκλου. δέδοται ἄρα ὁ εζηκ κύκλος τῇ\nθέσει καὶ τῷ μεγέθει· εὑρίσκεται δὲ διὰ τῆς περὶ ἀπο-\nστημάτων καὶ μεγεθῶν πραγματείας ὁ λόγος τῆς θμ\n〈πρὸς τὴν μν〉 ἔγγιστα ὡς ἓν πρὸς κδ΄.\nτοιάνδε μὲν τὴν κατὰ ἔκκεντρον πραγματείαν παρα-\nδίδωσιν, σώζουσαν τὰ φαινόμενα. τὴν δὲ κατʼ ἐπίκυ-\n\n\n\n\nκλον τοιάνδε λέγουσιν εἶναι. ἔστω πάλιν ζῳδιακὸς μὲν\nὁ αβγδ, ἡλιακὸς δὲ κύκλος ὁ εξκ, ἐκτὸς ἀπολείπων ἑαυ-\nτοῦ τὸ θ ὅ ἐστι τοῦ παντὸς κέντρον. φερομένης δὴ τῆς\nτῶν ἀπλανῶν σφαίρας ἀπὸ τῆς β ἀνατολῆς ἐπὶ τὸ α\nμεσουράνημα καὶ ἀπὸ τοῦ α ἐπὶ τὴν δ δύσιν, ὁ εξκ\nκύκλος ἤτοι ἠρεμήσει ἢ καὶ αὐτὸς κινηθήσεται, φερο-\nμένου περὶ αὐτὸν τοῦ ἡλίου. ἀλλʼ εἰ μὲν ἠρεμήσει, δῆ-\nλον ὡς ὁ ἥλιος οὔτε δύνων οὔτε ἀνατέλλων φανήσεται,\nἀλλʼ ἀεὶ τοῖς μὲν ὑπὲρ γῆν ἡμέραν ποιήσει, τοῖς δὲ ὡς\nπρὸς ἡμᾶς ὑπὸ γῆν νύκτα, καὶ μιᾷ περιστροφῇ τοῦ\nπαντὸς δόξει πάντα παροδεύειν τὰ ζῴδια· ἅπερ ἐστὶν\nἄτοπα. κινηθήσεται οὖν καὶ αὐτός· κινούμενος δὲ ἤτοι\nἐπὶ τὰ αὐτὰ τῷ παντὶ οἰσθήσεται ἢ ὑπεναντίως· καὶ\n〈εἰ〉 ἐπὶ τὰ αὐτὰ τῷ παντί, ἤτοι ἰσοταχῶς ἢ θᾶττον\nαὐτοῦ βραδύτερον. ἀλλʼ εἰ μὲν ἰσοταχῶς, ἀχθεισῶν\nτῶν θζν θκλ ἐφαπτομένων τοῦ ζε κύκλου, ὁ ἥλιος ἐν\nτῇ ναλ περιφερείᾳ τοῦ ζῳδιακοῦ ἀεὶ δόξει ἀναστρέ-\nφεσθαι· ἐπὶ μὲν γὰρ τοῦ ζ γενόμενος κατὰ τὸ ν φανή-\nσεται, ἐπὶ δὲ τοῦ ε κατὰ τὸ α, μεταβὰς δὲ ἐπὶ τὸ κ κατὰ\nτὸ λ, καὶ τὴν μὲν ζεκ περιφέρειαν διανύσας, τὴν ναλ\nδόξει πεπορεῦσθαι ἐπὶ τὰ προηγούμενα τῶν ζῳδίων·\nτὴν δὲ κηζ διελθὼν δόξει τὴν λᾱν ἐπὶ τὰ ἑπόμενα ἐνη-\nνέχθαι· ἅτινα πάλιν οὐ φαίνεται. οὐκ ἄρα ὁ εξκ τοῦ\nἡλίου κύκλος ἰσοταχῶς ἐπὶ τὰ αὐτὰ τῷ παντὶ συμπερι-\n\n\n\n\n\nενεχθήσεται. ἀλλὰ μὴν οὐδὲ θᾶττον, ἐπεὶ καὶ οὕτως\nπροφθάνων προηγεῖσθαι δόξει τῶν ἀπλανῶν καὶ ἀνά-\nπαλιν τὸν ζῳδιακὸν διανύειν, οἷον ἀπὸ Κριοῦ εἰς\nἸχθύας καὶ Ὑδροχόον· ἅπερ οὐ φαίνεται. δῆλον οὖν\nὅτι ὁ εζη κύκλος ἤτοι ἐπὶ τὰ αὐτὰ τῷ παντί, βραδύτε-\nρον μέντοι, κινηθήσεται, καὶ διὰ τοῦτο ὑπολειπόμενος\nεἰς τὰ ἑπόμενα δόξει μεταβαίνειν, ἣ καθʼ ἑαυτὸν [εἰ]\nμὲν ὑπεναντίως τῷ παντὶ οἰσθήσεται, συναπενεχθήσε-\nται δὲ τῷ παντὶ πρὸς ἡμέραν ἑκάστην κρατούμενος τὴν\nἀπʼ ἀνατολῶν ἐπὶ δύσεις· καὶ γὰρ οὕτως εἰς τὰ ἑπόμενα\nφανήσεται μετιών καὶ οἷον ὑπολειπόμενος.\nπῶς οὖν σώσει τὰ φαινόμενα; ἔστω κέντρον τοῦ\nἡλιακοῦ κύκλου τὸ μ, καὶ γεγράφθω κέντρῳ μὲν τῷ θ,\nδιαστήματι δὲ τῷ θμ, κύκλος ὁ μονξ, καὶ ὑποκείσθω ὁ\nεξηκ κύκλος νῦν συναποφέρεσθαι μὲν τῷ παντὶ τὴν ἀπὸ\nτῶν ἀνατολῶν ἐπὶ δύσεις φοράν, ἤτοι δὲ διὰ βραδυτῆτα\nὑπολειπόμενος, ἢ καὶ φερόμενος ὑπεναντίως τῷ παντί,\nὃ καὶ μᾶλλον δοκεῖ τῷ Πλάτωνι, ὥστε τὸ μὲν κέντρον\nκατὰ τοῦ μονξ κύκλου φερόμενον ὁμαλῶς περιπορεύε-\nσθαι αὐτὸν ἐνιαυτῷ, καὶ ἐν τῷ 〈αὐτῷ〉 χρόνῳ τὸν ἥλιον\nδιανύειν τὸν ἑαυτοῦ κύκλον, ὁμοίως φερόμενον ὁμαλῶς.\nπάλιν ὁ ἥλιος κατὰ τοῦ εζηκ κύκλου ἤτοι ἐπὶ τὰ αὐτὰ\nτῷ παντὶ ἐνεχθήσεται, ἢ ὑπεναντίως, 〈ἐπὶ τὰ αὐτὰ δὲ〉\nτῷ ἰδίῳ κύκλῳ, οἷον ἀπὸ τοῦ κ ἐπὶ τὸ ε καὶ ἀπὸ τοῦ ε\nἐπὶ τὸ ζ. λέγω δὲ ὅτι τοῦ εζηκ κύκλου περιφερομένου\n\n\n\nκατὰ τοῦ μονξ ὑπεναντίως τῷ παντὶ ὁ ἥλιος ἐπὶ τοῦ\nεζηκ κύκλου ἐνεχθήσεται ἐπὶ τὰ αὐτὰ τῷ παντὶ καὶ\nσώσει τὰ φαινόμενα.\nἐνηνέχθω γὰρ πρότερον ὑπεναντίως μὲν τῷ παντί,\nἐπὶ τὰ αὐτὰ 〈δὲ〉 τῷ ἑαυτοῦ κύκλῳ, οἷον ἀπὸ τοῦ ε\nἐπὶ τὸ ζ ἢ ἀπὸ τοῦ ζ ἐπὶ τὸ η ἢ ἀπὸ τοῦ η ἐπὶ τὸ κ.\nἐπεὶ τοίνυν ἐπὶ τοῦ ε γενόμενος πλεῖστον ἀφέστηκεν\nἡμῶν, δῆλον ὅτι τὸ α κατὰ τὴν ε΄ ἡμίσειαν μοῖράν\nἐστι τῶν Διδύμων· ἔσται οὖν τὸ γ περὶ τὴν ε΄ ἡμίσειαν\nμοῖραν τοῦ Τοξότου· καὶ τὸ μὲν μ, τοῦ ἡλιακοῦ κύκλου\nκέντρον, τεταρτημοριαίαν ἐνηνέχθω περιφέρειαν τοῦ\nμονξ κινούμενον ὁμαλῶς, τὴν μο, καὶ τὸν εζηκ κύκλον\nμετενηνοχέτω ἐπὶ τὸν λπ· ὁ δὲ ἥλιος ἐπὶ τὰ αὐτὰ τούτῳ\nφερόμενος ὁμοίως τεταρτημοριαίαν ἐνηνέχθω περιφέ-\nρειαν τοῦ εζηκ τὴν εζ· ἔσται οὖν ἐπὶ τοῦ π, φανήσεται\nδὲ ἡμῖν ἐπὶ τοῦ σ, καὶ τὴν εζ τεταρτημοριαίαν τοῦ ἰδίου\nκύκλου διελθών δόξει τοῦ ζῳδιακοῦ μείζονα ἢ ὁμοίαν\nπορεύεσθαι τὴν αβσ καὶ ἀπὸ τοῦ α ταχέως ἀπιέναι.\nπάλιν δὲ τὸ ο ἐνηνέχθω κέντρον τεταρημμοριαίαν περι-\nφέρειαν τὴν ον, καὶ καθεστακέτω τὸν λπ κύκλον ἐπὶ\nτὸν φυ· ὁ δὲ ἥλιος τεταρτημοριαίαν κεκινήσθω περι-\nφέρειαν τὴν πτ· ἔσται οὖν ἐπὶ τοῦ υ, φανήσεται δὲ\nἡμῖν ἐπὶ τοῦ γ, καὶ ἐνηνέχθαι δόξει τὴν σγ τοῦ ζῳδια-\nκοῦ ἐλάττονα ἢ τεταρτημοριαίαν καὶ προσιέναι τῷ γ\n\n\n\n\nβραδέως. πάλιν δὴ τὸ ν τεταρτημοριαίαν μεταβὰν περι-\nφέρειαν τὴν νξ, μετενηνοχέτω τὸν κύκλον ἐπὶ τὸν χψ·\nὁ δὲ ἥλιος τεταρτημοριαίαν ἐνεχθεὶς περιφέρειαν ἔστω\nἐπὶ τοῦ ψ· φανήσεται δὲ ἄρα κατὰ τὸ ω καὶ δόξει δι-\nεληλυθέναι τὴν γω, ἐλάττονα 〈ἢ〉 τεταρτημοριαίαν, καὶ\nβραδέως ἀπιέναι τοῦ γ. λοιπὸν δὲ τὸ μὲν ξ κέντρον,\nτεταρτημοριαίαν ἐλθὸν περιφέρειαν τὴν ξμ, ἀποκαθ-\nεστακέτω τὸν ψχ κύκλον ἐπὶ τὸν εζηκ, καὶ αὐτὸς δὲ\nἥλιος, διελθὼν [θʼ] ὁμοίαν τὴν περιφέρειαν τὴν ψχ, ἀπο-\nκαθεστάσθω ἐπὶ τὸ ε, φαινόμενος κατὰ πὸ α· καὶ ἐνη-\nνέχθαι δόξει τὴν ωδα τοῦ ζῳδιακοῦ μείζονα περιφέρειαν\nκαὶ ταχύνειν ἐπὶ τὸ α. ὥστε δῆλον ὅτι φερόμενος οὕτω\nτάχιστα μὲν δόξει κινεῖσθαι περὶ τοὺς Διδύμους, βρα-\nδύτατα δὲ περὶ τὸν Τοξότην· φαίνεται δὲ τοὐναντίον·\nοὐκ ἄρα, τοῦ κύκλου αὐτοῦ φερομένου κατὰ τὸν μονξ\nἔγκεντρον κύκλον ἐπὶ τὰ ἐναντία τῷ παντί, καὶ αὐτὸς\nὁ ἥλιος ἐπὶ τοῦ ἐπικύκλου ἐπὶ τὰ αὐτὰ μὲν τούτῳ κινη-\nθήσεται, ὑπεναντίως δὲ τῷ παντί.\nείπεται οὖν, τοῦ ἐπικύκλου φερομένου ὑπεναντίως\nτῷ παντί, τὸν ἥλιον κατὰ τοῦ ἐπικύκλου φέρεσθαι ἐπὶ\nτὰ αὐτὰ τοῖς ἀπλανέσιν· οὕτως γὰρ σωθήσεται τὰ φαινό-\nμενα. οἷον ἐνηνέχθω τὸ μὲν κέντρον τοῦ ἐπικύκλου\nτεταρτημοριαίαν περιφέρειαν περὶ ἔγκεντρον κύκλον τὴν\nμο, καὶ μετενηνοχέτω τὸν ἐπίκυκλον ἐπὶ τὸν λπ· ὁ δὲ\nἥλιος ἐπὶ τοῦ ἐπικύκλου τὴν εκ ὁμοίαν· ἔσται οὖν ἐπὶ\nτοῦ λ, φανήσεται δὲ ἡμῖν ἐπὶ τοῦ σ, τεταρτημοριαίαν\nτοῦ ἰδίου κύκλου κινηθεὶς περιφέρειαν· ἐπὶ δὲ τοῦ\nζῳδιακοῦ δόξει ἐλάττονα ἐνηνέχθαι τὴν ασ καὶ βραδέως\nἀπερχόμενος τοῦ α σημείου. πάλιν τὸ ο κέντρον μετα-\nβεβηκέτω τεταρτημοριαίαν τὴν ον, καὶ ὁ ἥλιος ὁμοίαν\nτοῦ ἐπικύκλου τὴν λπ· ἔσται δὲ ἐπὶ τοῦ υ, φανήσεται\nδὲ κατὰ τὸ γ, καὶ δόξει κεκινῆσθαι τοῦ ζῳδιακοῦ τὴν\nσβγ, μείζονα τεταρτημοριαίας, ταχύνων ἐπὶ τὸ γ. ἐπενη-\n\n\n\nνέχθω τὸ ν ἐπὶ τὸ ξ τεταρτημοριαίαν τὴν νξ καὶ τὸν\nυφ κύκλον ἐφηρμοκέτω τῷ χψ· ὁ δὲ ἥλιος, κινηθεὶς\nὁμοίαν ταῖς πρόσθεν τὴν υφ [περὶ τὴν υφ] περιφέρειαν,\nἔστω ἐπὶ τοῦ χ· φανήσεται δὲ κατὰ τὸ ω, καὶ δόξει δι-\nεληλυθέναι τὴν γδω τοῦ ζῳδιακοῦ περιφέρειαν μείζονα\nτεταρτημοριαίας, καὶ ταχέως ἀπιέναι τοῦ γ ἐπὶ τὸ δ.\nλοιπὴν 〈δὲ τὸ κέντρον ἐλθὸν〉 τὴν ξμ κίνησιν ἀποκαθ-\nεστακέτω 〈τὸν〉 χψ ἐπὶ τὸν ἐπίκυκλον τὸν εζη, καὶ\nαὐτὸς ὁ ἥλιος, ἐνεχθεὶς ὁμοίαν λοιπὴν τὴν χψ, ἀπο-\nκαθεστάσθω ἐπὶ τὸ ε, φανήσεται δὲ κατὰ τὸ α, δόξει\nδὲ [ὁ κατὰ τὸ α] τοῦ ζῳδιακοῦ διεληλυθέναι τὴν ωα\nἐλάττονα τεταρτημοριαίας καὶ βραδέως προσιέναι τῷ α.\nὥστε κατὰ τήνδε τὴν ὑπόθεσιν σωθήσεται τὰ φαινό-\nμένα· βραδύτατον μὲν γὰρ δόξει κινεῖσθαι καὶ μικρό-\nτατος εἶναι κατὰ μέγεθος ὁ ἥλιος περὶ τὴν ε΄ς΄ μοῖραν\nτῶν Διδύμων, τάχιστα δὲ φέρεσθαι καὶ μέγιστος εἶναι\nπερὶ τὴν αὐτὴν μοῖραν τοῦ Τοξότου· καὶ ταῦτα εὐλό-\nγως· ἀπὸ μὲν γὰρ τοῦ ε μεταβαίνων ἐπὶ τὸ κ, τοῦ κύ-\nκλου αὐτοῦ κινουμένου ἀπὸ τοῦ μ ἐπὶ τὸ ο, ἀντιφερό-\nμενος . . . . . . . . . . . . . . . . . . . . . . . . . . . . . . . . . .\n\n\n\n\n\nἐπὶ τὸ π, τοῦ ἐπικύκλου μεταβαίνοντος ἀπὸ τοῦ ο\nἐπὶ τὸ ν, συντρέχων αὐτῷ τὴν ἐπὶ τοῦ ζῳδιακοῦ φο-\nρὰν ἐπιτείνειν δόξει τῇ κινήσει ἐπὶ ταὐτὰ γινομένην\n〈τῷ παντὶ καὶ〉 τρόπον τινὰ συμβαίνουσαν. καὶ παρα-\nπλησίως ἀπὸ τοῦ υ φερόμενος ἐπὶ τὸ φ, τοὺ ἐπικύκλου\nμεταβαίνοντος ἀπὸ τοῦ ν ἐπὶ τὸ ξ, οἷον προφθάνων τὸν\nἑαυτοῦ κύκλον [καὶ] ἐπὶ τοῦ ζῳδιακοῦ δόξει ταχύνειν.\nἀνάπαλιν δὲ ἀπὸ τοῦ χ παραγινόμενος ἐπὶ τὸ ψ, τοῦ ξ\nμεταβαίνοντος 〈ἐπὶ τὸ〉 μ, ἀντιφερόμενος τῷ ἑαυτοῦ\nκύκλῳ βραδεῖαν φαίνεται ποιούμενος τὴν ἐπὶ τοῦ ζῳ-\nδιακοῦ φοράν.\nεὑρίσκεται δὲ πάλιν τὸ μέγεθος τοῦ ἐπικύκλου καὶ\nὁ λόγος τοῦ μεταξὺ τῶν κέντρων πρὸς τὴν εη τοῦ εζ\nἐπικύκλου 〈διάμετρον〉 ὑπεναντίως τῷ πρόσθεν, ὡς κδ΄\nπρὸς ἕν, διὰ τῆς περὶ ἀποστημάτων καὶ μεγεθῶν πραγ-\nματείας· μέγιστον μὲν γὰρ ἀπόστημα τοῦ ἡλίου τὸ\nθε, ἐλάχιστον δὲ τὸ θυ· ἡ δὲ ὑπεροχὴ τοῦ μεγίστου\nπρὸς τὸ ἐλάχιστον διάμετρος γίνεται τοῦ ἐπικύκλου·\nκατʼ ἐπίκυκλον γὰρ καὶ ἡ τοιαύτη γίνεται πραγματεία,\n\n\n\n\n\nἐπειδὴ ὁ εζκ τοῦ πλανωμένου κύκλος καθʼ ἑτέρου\nτινὸς ἐγκέντρου [ὁμοκέντρου] φέρεται κύκλου, οἷον\nτοῦ μονξ.\nἀλλʼ ὅτι μὲν καθʼ ἑκατέραν τὴν ὑπόθεσιν, τὴν κατʼ\nἔκκεντρον καὶ τὴν κατʼ ἐπίκυκλον, σώζεται τὰ φαινό-\nμενα, δείκνυσιν ἐκ τούτων. Ἵππαρχος δέ φησιν ἄξιον\nεἶναι μαθηματικῆς ἐπιστάσεως ἰδεῖν τὴν αἰτίαν διʼ ἣν\nτοσοῦτον διαφερούσαις ὑποθέσεσι, τῇ τε τῶν ἐκκέν-\nτρων κύκλων καὶ τῶν ὁμοκέντρων καὶ τῶν ἐπικύκλων,\nτὰ αὐτὰ φαίνεται ἀκολουθεῖν. δείκνυσι δὲ ὁ Ἄδραστος\nπρῶτον μὲν πῶς τῇ κατʼ ἐπίκυκλον ἕπεται κατὰ συμβε-\nβηκὸς ἡ κατὰ ἔκκεντρον· ὡς δὲ ἐγώ φημι, καὶ τῇ κατὰ\nἔκκεντρον ἡ κατʼ ἐπίκυκλον.\nἔστω γὰρ ζῳδιακος μὲν ὁ αβγδ, κέντρον δὲ τοῦ\n\n\n\nπαντὸς τὸ θ, ἡλίου δὲ ἐπίκυκλος ὁ εζηκ, κέντρον δὲ\nαὐτοῦ τὸ μ· καὶ γεγράφθω κέντρῳ μὲν τῷ θ, διαστή-\nματι δὲ τῷ θμ, κύκλος ὁ μονξ. λέγω ὅτι, τοῦ μ κέν-\nτρου κινουμένου περὶ τὸν μονξ κύκλον ὁμόκεντρον\nὁμαλῶς, ὑπεναντίως τῷ παντί, καὶ συναποφέροντος τὸν\nἐπίκυκλον, ὁ ἥλιος ἐν ἴσῳ χρόνῳ διανύων τὸν εκηζ ἐπί-\nκυκλον ὁμαλῶς, ἐπὶ τὰ αὐτὰ δὲ τῷ παντί, γράψει καὶ\nτὸν ἔκκεντρον ἴσον ὄντα τῷ μονξ ἐγκέντρῳ. διήχθω-\nσαν γὰρ αἱ ᾱγ βδ διάμετροι τοῦ ζῳδιακοῦ πρὸς ὀρθὰς\nἀλλήλαις, ὥστε τὸ μὲν α σημεῖον περὶ τὴν ε΄ ς΄ μοῖραν\nτῶν Διδύμων εἶναι, τὸ δὲ γ περὶ τὴν αὐτὴν τοῦ Τοξό-\nτου, καὶ κέντροις τοῖς [μ] ο ν ξ γεγράφθωσαν τῷ εζηκ\nἐπικύκλῳ ἴσοι κύκλοι οἱ λπτ υρφ χψς καὶ τῶν λπτ χψς\nδιάμετροι πρὸς ὀρθὰς τῇ βδ αἱ λπ χψ, καὶ ἐπεζεύχθω-\nσαν αἱ λχ 〈οξ〉. λέγω ὅτι αἱ λχ οξ ἴσαι τέ εἰσι καὶ\nπαράλληλοι· ἴση ἄρα ἑκατέρα τῶν λσ σχ ἑκατέρᾳ τῶν\nοθ θξ αἵ εἰσιν ἐκ τοῦ κέντρου τοῦ μονξ κύκλου· καὶ\nἐπεὶ ἴση ἡ θσ τῇ ολ, ἴσαι ἔσονται ἡ θσ καὶ ἑκατέρα\nτῶν υν με· ἔστι δὲ ἴση καὶ ἡ θν τῇ θμ· ἴση ἄρα καὶ ἡ\nυσ τῇ σε. ἀλλʼ ἐπεὶ ἴση ἡ θσ τῇ υν, κοινὴ δὲ ἡ θυ, ἴση\n\n\n\n\nἡ συ τῇ θν· ἐκατέρα ἄρα τῶν εσ συ ἴση ἔσται τῇ ἐκ\nτοῦ κέντρου τοῦ μονξ κύκλου· ἐδείχθη δὲ καὶ ἐκατέρα\nτῶν λσ σχ ἴση τῇ ἐκ τοῦ κέντρου τοῦ αὐτοῦ κύκλου·\nτέσσαρες ἄρα αἱ σε σλ συ σχ ἴσαι ἀλλήλαις εἰσὶ καὶ\nπρὸς ὀρθάς. ὁ ἄρα κέντρῳ μὲν τῷ σ, διαστήματι δέ\nτινι μιᾷ αὐτῶν γραφόμενος κύκλος ἥξει διὰ τῶν ε λ υ χ\nσημείων, καὶ ἴσος 〈ἔσται〉 τῷ μονξ κύκλῳ, καὶ ὑπὸ τῶν\nευ λχ διαμέτρων εἰς τέσσαρα ἴσα διαιρεθήσεται. γε-\nγράφθω οὖν καὶ ἔστω ὁ ελυχ· οὗτος δὲ ἔσται ὁ ἔκκεν-\nτρος, τὸ μὲν ἀπογειότατον ἔχων ὑπὸ τὸ α, ε΄ ς΄ μοῖραν\nτῶν Διδύμων, τὸ δὲ προσγειότατον ὑπὸ τὸ γ, ε΄ ς΄ μοῖ-\nραν τοῦ Τοξότου. λέγω δʼ ὅτι ἥλιος, φερόμενος, ὡς\nὑπετέθη, κατὰ τοῦ εκηζ ἐπικύκλου, κατὰ συμβεβηκὸς\nγράψει καὶ τὸν ελυχ ἔκκεντρον. ἐνηνέχθω γὰρ τὸ μὲν\nκέντρον τοῦ ἐπικύκλου τὴν μο περιφέρειαν τεταρτημο-\nριαίαν· καὶ ὁ ἥλιος ἄρα, ἐν τῷ αὐτῷ χρόνῳ ἐνεχθεὶς\nὁμοίαν τοῦ ἐπικύκλου τὴν ἐκ, ἔσται ἐπὶ τοῦ λ, καὶ ἀπὸ\nτοῦ ε ἐπὶ τὸ λ ἐλεύσεται τεταρτημοριαίαν γράψας περι-\nφέρειαν τοῦ ἐκκέντρου τὴν ελ. πάλιν τὸ ο κέντρον ἐπὶ\nτοῦ κύκλου ἐνηνέχθω τεταρτημοριαίαν τὴν ον περιφέ-\nρειαν, ὁ δὲ ἥλιος ὁμοίαν τοῦ ἐπικύκλου τὴν λτ· ἔσται\nἄρα ἐπὶ τοῦ υ, καὶ κατὰ συμβεβηκὸς γράψει τοῦ ἐκκέν-\nτρου ὁμοίαν περιφέρειαν τὴν λυ. ὁμοίως δὴ τοῦ ν δια-\n\n\n\n\n\nπορευθέντος τὴν νξ, ὁ ἥλιος τοῦ ἐπικύκλου διελεύσεται\nὁμοίαν τὴν υφ· ἔσται δὴ ἐπὶ τοῦ χ, κατὰ συμβεβηκὸς\nγράψας καὶ τὴν υχ ὁμοίαν περιφέρειαν τοῦ ἐκκέντρου.\nλοιπὸν δὲ τοῦ ξ διελθόντος τὴν ξμ, καὶ ὁ ἥλιος ἐξανύ-\nσας 〈τὴν〉 χς ἀποκατασταθήσεται ἐπὶ τὸ ε· γράψει δὲ\nἅμα καὶ τὴν χε περιφέρειαν τοῦ ἐκκέντρου λοιπὴν καὶ\nὁμοίαν· ὥστε ὅλον τὸν ἐπίκυκλον ἐξανύσας ὁμαλῶς διὰ\nτοῦ ὁμοκέντρου γράψει ἔκκεντρον· ὅπερ ἔδει δεῖξαι.\nδείκνυται δὲ τὸ αὐτὸ καὶ οὕτως. ἔστω ζῳδιακὸς\nμὲν ὁ αβγδ, ἡλίου δὲ ἐπίκυκλος ὁ εζηκ, τὸ μὲν κέν-\nτρον ἔχων ἐπὶ τοῦ μονξ κείμενον, ὅς ἐστιν ὁμόκεντρος\nπερὶ τὸ θ κέντρον τοῦ παντός· καὶ ἔστω τὸ ε σημεῖον\nἀπογειότατον ὑπὸ τὴν ε΄ ς΄ μοῖραν τῶν Διδύμων. λέγω\nὅτι, τοῦ κε φερομένου ὁμαλῶς ἐπὶ τοῦ μονξ κύκλου\n\n\n\nὑπεναντίως τῷ παντί, ὁ ἥλιος ἐν τῷ αὐτῷ χρόνῳ φερό-\nμενος κατὰ τοῦ εκηζ ἐπικύκλου ὁμαλῶς μὲν καὶ ὑπεναν-\nτίως τῷ ἐπικύκλῳ, ἐπὶ τὰ αὐτὰ δὲ τῷ παντί, κατὰ συμ-\nβεβηκὸς γράψει καὶ τὸν ἔκκεντρον ἴσον ὄντα τῷ μονξ\nἐγκέντρῳ. ἀπενηνέχθω γὰρ τὸ μὲν μ κέντρον τυχοῦσάν\nτινα περιφέρειαν τὴν μο, καὶ καθεστακέτω τὸν ἐπίκυ-\nκλον ἐπὶ τὸν πρχ· ὁ δὲ ἥλιος ἀρξάμενος ἀπὸ τοῦ ε,\nτουτέστιν ἀπὸ τοῦ ρ, ἐν τῷ αὐτῷ χρόνῳ διεληλυθέτω\nτὴν ρπ, ὁμοίαν τῇ μο, καὶ κείσθω τῇ ἴση ἡ θη, καὶ\nἐπεζεύχθωσαν αἱ ηπ θρ· ἐπεὶ οὖν ὁμοία ἡ ρπ περιφέ-\nρεια τῇ ομ, ἴση καὶ γωνία ἡ φ τῇ τ· παράλληλος ἄρα\nἡ πο τῇ ηθ· ἔστι δὲ καὶ ἴση· ἴση ἄρα ἡ πη τῇ οθ καὶ\nπαράλληλος· ἔστι δὲ ἡ θο ἴση τῇ ηε· ἴση ἄρα ἡ ηκ τῇ\nηε. ὁ ἄρα κέντρῳ μὲν τῷ η, διαστήματι δὲ τῷ ηε γρα-\nφόμενος κύκλος ἥξει καὶ διὰ τοῦ π καὶ ἴσος ἔσται τῷ\nμονξ. γεγράφθω οὖν ὁ επλυξ· οὗτος ἄρα ἔσται ὁ ἔκ-\nκεντρος· ἐπεὶ οὖν παράλληλος ἡ πη τῇ ρθ, ἴση ἡ φ\nγωνία τῇ τ, τουτέστι τῇ πηε· ὁμοία ἄρα ἡ επ· ἀρξάμενος\nδὲ 〈ὁ ἥλιος〉 ἀπὸ τοῦ ε, κατὰ συμβεβηκὸς γράψει καὶ\nτὴν επ ὁμοίαν περιφέρειαν τοῦ ἐκκέντρου. ὁμοίως δὲ\nδειχθήσεται τοῦτο ποιῶν ἀεί· ὥστε καὶ ὅλον ἀνύσας\n\n\n\n\nτὸν ἐπίκυκλον διὰ τοῦ ἐγκέντρου ὅλον γράψει καὶ ἔκ-\nκεντρον· ὅπερ ἔδει δεῖξαι.\nδεικτέον δὲ καὶ τὸ ἀναστρέφον. ἔστω γὰρ πάλιν\nζῳδιακὸς μὲν ὁ αβγδ, διάμετρος δὲ αὐτοῦ ἡ ᾱγ, καὶ\nκέντρον τὸ θ, ἡλίου δὲ κύκλος ἔκκεντρος ελυξ· καὶ ἔστω\nἀπογειότατον μὲν αὐτοῦ τὸ ε ὑπὸ ε΄ ς΄ μοῖραν τῶν\nΔιδύμων, κέντρον δὲ ἐπὶ τῇ αθ τὸ η· καὶ γεγράφθω\nκέντρῳ μὲν τῷ θ, διαστήματι δὲ τῷ ηε, κύκλος ὁ\nμονξ. πάλιν κέντρῳ μὲν τῷ μ, διαστήματι δὲ τῷ με,\nκύκλος γεγράφθω ὁ εζηκ· δῆλον οὖν ὡς οὗτος ἔσται ὁ\nαὐτὸς τῷ ἐπικύκλῳ. λέγω δὴ ὅτι ὁ ἥλιος κινούμενος\nὁμαλῶς κατὰ τοῦ ελυξ ἐκκέντρον γράψει κατὰ συμβεβη-\nκὸς καὶ τὸν εζηκ ἐπίκυκλον φερόμενον ὁμαλῶς κατὰ τοῦ\nμονξ καὶ ἰσοχρονίως τῷ ἡλίῳ. ἐνηνέχθω γὰρ ὁ ἥλιος\nτυχοῦσάν τινα περιφέρειαν ἐπὶ τοῦ ἐκκέντρου τὴν επ,\nκαὶ ἐπεζεύχθω ἡ πη, καὶ 〈ἡ〉 ρθ παράλληλος, ἴση δὲ τῇ\nθη ἡ ορ, καὶ ἐπεζεύχθω ἡ πο. ἐπεὶ οὖν αἱ ηθ πο ἴσαι\nἔσονται καὶ παράλληλοι, ἔστι δὲ ἡ θη ἴση τῇ με, τουτ-\nέστι τῇ ορ τῇ οπ, ὁ ἄρα κέντρῳ μὲν τῷ ο, διαστήματι\nδὲ τῷ ορ γραφόμενος κύκλος ὕξει καὶ διὰ τοῦ π, καὶ\nὁ αὐτὸς ἔσται τῷ εζηκ ἐπικύκλῳ. γεγράφθω οὖν ὁ\nπρχ· ἐπεὶ οὖν διὰ τὰς παραλλήλους αἱ τ φ γωνίαι ἴσαι\n\n\n\nεἰσὶν ἀλλήλαις, ἐν δὲ τοῖς κύκλοις αἱ ἴσαι γωνίαι ἐφʼ\nὁμοίων περιφερειῶν βεβήκασιν, ἐν δὲ τοῖς ἴσοις καὶ\nἐπὶ ἴσων, ἐάν τε πρὸς τοῖς κέντροις ὦσιν ἐάν τε πρὸς\nταῖς περιφερείαις, αἱ ρπ επ μεο περιφέρειαι [δὲ] ὅμοιαι\nἔσονται ἀλλήλαις, αἱ δὲ επ μο καὶ ἴσαι. ἐν ᾧ ἄρα χρόνῳ\nὁ ἥλιος τὴν επ περιφέρειαν ἐκινήθη τοῦ ἐκκέντρου, ἐν\nτούτῳ καὶ τὸ μ κέντρον τοῦ ἐπικύκλου, τὴν μο περι-\nφέρειαν ἐνεχθέν, τὸν εζη ἐπίκυκλον ἐπὶ τὸν πρχ μετή-\nνεγκε, καὶ ὁ ἥλιος τὴν επ ἐπὶ τοῦ ἐκκέντρου διανύσας,\nἀρξάμενος ἀπὸ τοῦ ε, τουτέστιν ἀπὸ τοῦ ρ, καὶ τὴν ρπ\nτοῦ ἐπικύκλου περιφέρειαν ὁμοίαν ἔγραψε. τὸ δʼ αὐτὸ\nδειχθήσεται καὶ κατὰ πᾶσαν κίνησιν ποιούμενος· ὥστε\nκαὶ ὅλον διανύσας τὸν ἔκκεντρον ὁ ἥλιος ὅλον γράψει\nτὸν ἐπίκυκλον· ὅπερ ἔδει δεῖξαι.\nταῦτα δὲ καὶ ἐπὶ τῶν ἄλλων πλανωμένων δείκνυ-\nται. πλὴν ὁ μὲν ἥλιος ἀπαραλλάκτως ταῦτα δοκεῖ ποιεῖν\nκατὰ ἀμφοτέρας τὰς ὑποθέσεις, διὰ τὸ τοὺς ἀποκατα-\nστατικοὺς αὐτοῦ χρόνους, τόν τε τοῦ μήκους καὶ τὸν\nτοῦ πλάτους καὶ τὸν τοῦ βάθους καὶ [τὸν] τῆς λεγο-\nμένης ἀνωμαλίας, οὕτως εἶναι σύνεγγυς ἀλλήλων, ὥστε\nτοῖς πλείστοις τῶν μαθηματικῶν ἴσους δοκεῖν, ἡμερῶν\nἕκαστον τξε΄ δ΄΄, ἀκριβέστερον δὲ ἐπισκοπουμένοις τὸν\nμὲν τοῦ μήκους, ἐν ᾧ τὸν ζῳδιακὸν ἀπὸ σημείου τινὸς\nἐπὶ τὸ αὐτὸ σημεῖον διανύει καὶ ἀπὸ τροπῆς ἐπὶ τὴν\n\n\n\nαὐτὴν τροπὴν καὶ ἀπὸ ἰσημερίας ἐπὶ τὴν αὐτὴν ἰση-\nμερίαν παραγίνεται, τὸν εἰρημένον σύνεγγυς [κύκλον]\nχρόνον, παρὰ τετραετίαν ἐπὶ τὸ αὐτὸ σημεῖον τοῦ μή-\nκους αὐτοῦ κατὰ τὴν αὐτὴν ὥραν ἀποκαθισταμένου·\nτὸν δὲ τῆς ἀνωμαλίας, καθʼ ἃν ἀπογειότατος γινόμενος\nκαὶ διʼ αὐτὸ τῇ μὲν φάσει τοῦ μεγέθους μικρότατος,\nβραδύτατος δὲ κατὰ τὴν εἰς τὰ ἑπόμενα φοράν, ἢ ἀνά-\nπαλιν προσγειότατος, καὶ διὰ τοῦτο μέγιστος μὲν τῷ\nμεγέθει δοκῶν, τῇ δὲ κινήσει τάχιστος, ἡμερῶν ἔγγιστα\nτξε΄ ς΄, διετίᾳ πάλιν ἐπὶ τὸ αὐτὸ σημεῖον τοῦ βάθους\nτὴν αὐτὴν ὥραν αὐτοῦ φαινομένου, τὸν δὲ τοῦ πλά-\nτους, ἐν ἀπὸ τοῦ αὐτοῦ βορειότατος ἢ νοτιώτατος\nγενόμενος ἐπὶ τὸ αὐτὸ παραγίνεται, ὡς πάλιν ἴσας\nὁρᾶσθαι τὰς τῶν αὐτῶν γνωμόνων σκιάς, ἡμερῶν μά-\nλιστα τξε΄ η΄΄, κατὰ τὸ αὐτὸ τοῦ πλάτους σημεῖον αὐτοῦ\nτὴν αὐτὴν ὥραν ὀκταετίᾳ παραγινομένου. ἐπὶ δὲ τῶν\nἄλλων, ἐπεὶ καθʼ ἕκαστον τῶν πλανωμένων πολὺ παραλ-\nλάττουσιν 〈οἱ〉 εἰρημένοι χρόνοι πάντες, καὶ ἐφʼ ὧν\nμὲν μᾶλλον, ἐφʼ ὧν δὲ ὧττον, τὰ γινόμενα καθʼ ἕκα-\nστον φαίνεται ποικιλώτερα καὶ διαλλάττοντά πως καθʼ\nἑκατέραν τὴν ὑπόθεσιν, οὐκέτʼ ἐν ἴσῳ χρόνῳ τοῦ πλά-\nνητος ἑκάστου τὸν ἑαυτοῦ ἐπίκυκλον περιερχομένου καὶ\nτοῦ ἐπικύκλου τὸν ἔγκεντρον, ἀλλʼ ὧν μὲν θᾶττον, ὧν\nδὲ βράδιον, διά τε τὰς τῶν κύκλων ἀνισότητας καὶ διὰ\n\n\n\nτὰς ἀπὸ τοῦ μέσου τοῦ παντὸς ἀνίσους ἀποστάσεις, ἔτι\nτε διὰ τὰς πρὸς τὸν διὰ μέσων τῶν ζῳδίων διαφόρους\nλοξώσεις ἀνομοίους ἐγκλίσεις τε καὶ θέσεις. ὅθεν καὶ\nτὰ τῶν στηριγμῶν τε καὶ ἀναποδισμῶν καὶ προηγήσεων\nκαὶ ὑπολείψεων οὐχ ὁμοίως ἐπὶ πάντων ἀπαντᾷ· ἀλλʼ\nἐπὶ μὲν τῶν ε΄ γίνεσθαι [ὡς] ταῦτα φαίνεται, εἰ καὶ\nμη παντάπασιν ὁμοίως· ἐπὶ μέντοι γε ἡλίου καὶ σελή-\nνης οὐδʼ ὅλως· οὔτε γὰρ προηγεῖσθαί ποτε οὔτε στηρί-\nζειν οὔτε ἀναποδίζειν οὗτοι φαίνονται, διὰ τὸ τὸν μὲν\nἥλιον σύνεγγυς κατὰ τὸν 〈αὐτὸν〉 χρόνον ἐπὶ τοῦ αὐ-\nτοῦ κύκλου φαίνεσθαι φερόμενον, καὶ τὸν ἐπίκυκλον\nαὐτοῦ κατὰ τοῦ ἐγκέντρου, καθάπερ ἔφαμεν, τῆς δὲ\nσελήνης τὸν ἐπίκυκλον θᾶττον κατὰ τοῦ ἐγκέντρου φέ-\nρεσθαι καὶ τοῦ τῶν ζῳδίων ὑπολείπεσθαι κύκλου\nαὐτὴν διεξιέναι τὸν ἐπίκυκλον.\nδῆλον δὲ ὡς οὐδὲν διαφέρει πρὸς τὸ σώζειν τὰ\nφαινόμενα, τοὺς πλάνητας κατὰ τῶν κύκλων, ὡς διώ-\nρισται, λέγειν κινεῖσθαι, ἢ τοὺς κύκλους φέροντας τὰ\nτούτων σώματα αὐτοὺς περὶ τὰ ἴδια κέντρα κινεῖσθαι·\nλέγω δὲ τοὺς μὲν ἐγκέντρους, φέροντας τὰ τῶν ἐπικύ-\nκλων κέντρα, περὶ τὰ αὐτῶν κέντρα κινεῖσθαι ὑπεναν-\nτίως 〈τῷ παντί〉, τοὺς δὲ ἐπικύκλους, φέροντας τὰ τῶν\nπλανωμένων σώματα, πάλιν περὶ τὰ αὐτῶν κέντρα, οἷον\nτὸν μὲν μλνξ ἔγκεντρον φέρεσθαι περὶ τὸ θ, τοῦ παν-\nτὸς καὶ ἑαυτοῦ κέντρον, ὑπεναντίως τῷ παντί, φέροντα\nἐπὶ τῆς αὐτοῦ περιφερείας τοῦ 〈ἐπικύκλου τὸ〉 μ κέν-\nτρον, τὸν 〈δὲ〉 εζηκ ἐπίκυκλον ἔχοντα τὸν πλανώμενον\nκατὰ τὸ ε φέρεσθαι πάλιν περὶ τὸ μ κέντρον, ἐπὶ μὲν\nἡλίου καὶ σελήνης ἐπὶ τὰ αὐτὰ τῷ παντί, ἐπὶ δὲ τῶν\nἄλλων καὶ τοῦτον ὑπεναντίως τῷ παντί· σώζεται γὰρ\nοὕτως τὰ φαινόμενα.\nκατὰ δὲ τὴν ἑτέραν πραγματείαν, ὄντος ἐκκέντρου\n\n\n\n\nκύκλου τοῦ ελυξ περὶ κέντρον τὸ κ, ἐπὶ μὲν ἡλίου αὐτὸς\nὁ ελυξ κύκλος ἐν ἐνιαυτῷ κινούμενος ὁμαλῶς περὶ τὸ\nκ κέντρον, φέρων τὸν ἥλιον ἐνεστηριγμένον κατὰ τὸ ε\nσημεῖον, σώσει τὰ φαινόμενα, τοῦ κ κέντρου καθʼ ἑαυτὸ\nμὲν μὴ κινουμένου μηδʼ ὑπεναντίως τῷ παντί, συναπο-\nφερομένου δὲ τῷ παντὶ καὶ πρὸς ἡμέραν ἑκάστην γρά-\nφοντος τὸν κρπ κύκλον, ἴσον γινόμενον τῷ τῆς ἑτέρας\nπραγματείας κύκλῳ· ποιήσεται γὰρ οὕτως ὁ ἥλιος ἀεὶ\nκατὰ τούς αὐτοὺς τόπους μέγιστα ἀποστήματα καὶ πάλιν\nκαθʼ ἑτέρους ἐλάχιστα καὶ παραπλησίως κατὰ ἄλλους\nμέσα, τὰ μὲν μέγιστα κατὰ τὴν ε΄ ς΄ μοῖραν, ὡς εἴρηται,\nτῶν Διδύμων, τὰ δὲ ἐλάχιστα κατὰ τὴν αὐτὴν τοῦ\nΤοξότου, καὶ τὰ μέσα ὁμοίως κατὰ τὰς αὐτὰς τῆς τε\nΠαρθένου καὶ τῶν Ἰχθύων· ἐπειδὴ καὶ τὸ ε σημεῖον\nτοῦ ἐκκέντρου ἐφʼ οὐ ἐστιν ὁ ἥλιος, τήνδε μὲν ἔχοντος\nτὴν θέσιν τοῦ κύκλου, φαινόμενον ὑπὸ τοὺς Διδύμους\nἀπογειότατόν ἐστιν, περιενεχθέντος δὲ τοῦ κύκλου περὶ\nτὸ κ κέντρον, μεταπεσὸν ὅπου νῦν ἐστι τὸ υ, φανή-\nσεται μὲν ὑπὸ τὸν Τοξότην, ἔσται δὲ προσγειότατον,\nμεταξὺ δὲ τούτων, κατά τε τὴν Παρθένον καὶ τοὺς\nἸχθύας, μέσως ἀποστήσεται.\nτὰ δʼ ἄλλα πλανητὰ ἐπειδὴ κατὰ πάντα τόπον τοῦ\nζῳδιακοῦ καὶ μέγιστα καὶ ἐλάχιστα καὶ μέσα ποιεῖται\nκαὶ ἀποστήματα καὶ κινήματα, ἐὰν κέντρῳ μὲν τῷ θ\nτοῦ παντός, διαστήματι δὲ τῷ θκ, γεγράφθαι νοήσω-\nμεν κύκλον τὸν κπρ, ἔπειτα τοῦτον, ἔγκεντρον ὄντα καὶ\n\n\n\nἴσον τῷ τῆς ἑτέρας ὑποθέσεως ἐπικύκλῳ, φέρεσθαι περὶ\nτὸ θ τοῦ παντὸς κέντρον καὶ συναποφέρειν τὸ κ κέν-\nτρον τοῦ ἐκκέντρου ὑπεναντίως τῷ παντὶ ἐν χρόνῳ\nτινί, τὸν δὲ ελυξ ἔκκεντρον ἐν ἑτέρῳ χρόνῳ κινεῖσθαι\nπερὶ τὸ ἑαυτοῦ κέντρον τὸ κ, φέροντα τὸν πλανώμενον\nἐνεστηριγμένον ἐν αὐτῷ κατὰ τὸ ε, λαμβανομένων τῶν\nχρόνων καθʼ ἕκαστον τῶν πλανωμένων ἰδίων καὶ\nοἰκείων, σωθήσεται τὰ φαινόμενα.\nκαὶ ταῦτα μὲν ἐπὶ πλέον διέξεισι τοῦ προσοικειῶσαι\nἀλλήλαις τὰς τῶν μαθηματικῶν ὑποθέσεις τε καὶ πραγμα-\nτείας, οἵτινες πρὸς τὰ φαινόμενα μόνον καὶ τὰς κατὰ\nσυμβεβηκὸς γινομένας τῶν πλανωμένων κινήσεις ἀπο-\nβλέποντες, μακροῖς χρόνοις ταύτας τηρήσαντες διὰ. τὸ\nεὐφυὲς τῆς χώρας αὐτῶν, Βαβυλώνιοι καὶ Χαλδαῖοι\nκαὶ Αἰγύπτιοι, προθύμως ἀρχάς τινας καὶ ὑποθέσεις\nἀνεζήτουν, αἷς ἐφαρμόζει τὰ φαινόμενα, διʼ οὗ τὸ κατὰ\nτὰ εὑρημένα πρόσθεν ἐπικρίνειν καὶ κατὰ μέλλοντα\nπρολήψεσθαι, φέροντες οἱ μὲν ἀριθμητικάς τινας, ὥσπερ\nΧαλδαῖοι, μεθόδους, οἱ δὲ καὶ γραμμικάς, ὥσπερ Αἰ-\nγύπτιοι, πάντες μὲν ἄνευ φυσιολογίας ἀτελεῖς ποιού-\nμενοι τὰς μεθόδους, δέον ἅμα καὶ φυσικῶς περὶ τού-\nτων ἐπισκοπεῖν· ὅπερ οἱ παρὰ τοῖς Ἕλλησιν ἀστρολογή-\nσαντες ἐπειρῶντο ποιεῖν, τὰς παρὰ τούτων λαβόντες\nἀρχὰς καὶ τῶν φαινομένων τηρήσεις, καθὰ καὶ Πλάτων\n\n\n\n\nἐν τῷ Ἐπινομίῳ μηνύει, ὡς ὀλίγον ὕστερον ἔσται δῆλον\nπαρατεθεισῶν τῶν λέξεων αὐτοῦ.\nκαὶ Ἀριστοτέλης δὲ ἐν τοῖς περὶ οὐρανοῦ κοινῶς\nδιὰ πλειόνων δείξας περὶ τῶν ἄστρων, ὡς οὔτε διʼ ἠρε-\nμοῦντος αὐτὰ φέρεται τοῦ αἰθερίου σώματος οὔτε φερο-\nμένου συνθεῖ καθάπερ ἀπολελυμένα καὶ καθʼ ἑαυτά,\nοὔτε μὴν δινούμενα οὔτε κυλινδούμενα, μᾶλλον δὲ ὑπʼ\nἐκείνου φέρεται τὰ ἀπλανῆ πολλὰ ὄντα ὑπὸ μιᾶς κοινῆς\nτῆς ἐκτός, τῶν δὲ πλανωμένων ἕκαστον ἓν ὑπὸ πλειόνων\nσφαιρῶν, πάλιν ἐν τῷ λʹ τῶν μετὰ τὰ φυσικά φησιν\nΕὔδοξόν τε καὶ Κάλλιππον σφαίραις τισὶ κινεῖν τοὺς\nπλάνητας. τὸ γὰρ φυσικόν ἐστι μήτε τὰ ἄστρα αὐτὰ\nκατὰ ταὐτὰ φέρεσθαι κυκλικάς τινας ἢ ἑλικοειδεῖς γραμ-\nμὰς καὶ ὑπεναντίως γε τῷ παντὶ μήτε αὐτούς τινας\nκύκλους περὶ τὰ αὐτῶν κέντρα δινεῖσθαι φέροντας ἐνε-\nστηριγμένους τοὺς ἀστέρας, καὶ τοὺς μὲν [ἑπτὰ] ἐπὶ τὰ\nαὐτὰ τῷ παντί, τοὺς δὲ ὑπεναντίως. πῶς γὰρ καὶ δυ-\nνατὸν ἐν κύκλοις ἀσωμάτοις τηλικαῦτα σώματα δε-\nδέσθαι; σφαίρας δέ τινας εἶναι τοῦ πέμπτου σώματος\nοἰκεῖον ἐν τῷ βάθει τοῦ παντὸς οὐρανοῦ κειμένας τε\nκαὶ φερομένας, τὰς μὲν ὑψηλοτέρας, τὰς δὲ ὑπʼ αὐτὰς\nτεταγμένας, καὶ τὰς μὲν μείζονας, τὰς δὲ ἐλάττονας, ἔτι\nδὲ τὰς μὲν κοίλας, τὰς δʼ ἐν τῷ βάθει τούτων πάλιν\nστερεάς, ἐν αἷς ἀπλανῶν δίκην ἐνεστηριγμένα τὰ πλα-\n\n\n\nνητὰ τῇ ἐκείνων ἁπλῇ μέν, διὰ δὲ τοὺς τόπους ἀνισοτα-\nχεῖ φορᾷ κατὰ συμβεβηκὸς φαίνεται ποικίλως ἤδη κι-\nνεῖσθαι καὶ γράφειν τινὰς κύκλους ἐκκέντρους ἢ καὶ\nἐφʼ ἑτέρων τινῶν κύκλων κειμένους ἢ τινας ἕλικας,\nκαθʼ ὧν οἱ μαθηματικοὶ κινεῖσθαι νομίζουσιν αὐτά, τῇ\nἀναστροφῇ ἀπατώμενοι. ἐπεὶ οὖν φαίνεται μὲν συναπο-\nφέρεσθαι ὑπὸ τοῦ παντὸς πρὸς ἑκάστην ἡμέραν τὴν\nἀπʼ ἀνατολῶν ἐπὶ δύσεις, ἀντιφέρεσθαι δὲ τὴν εἰς τὰ\nἑπόμενα κατὰ λοξοῦ τοῦ ζῳδιακοῦ μετάβασιν, κινεῖσθαι\nδέ τι καὶ πλάτος, βορειότερά τε καὶ νοτιώτερα βλεπό-\nμενα, πρὸς δὲ τούτοις ὕψος τε καὶ βάθος, ὁτὲ μὲν ἀπο-\nγειότερα, ὁτὲ δὲ προσγειότερα θεωρούμενα, φησὶν ὁ\nἈριστοτέλης ὅτι διὰ πλειόνων σφαιρῶν ἕκαστον οἱ πρό-\nσθεν ὑπετίθεντο φέρεσθαι. Εὔδοξος μὲν ἥλιον καὶ σελή-\nνην διὰ τριῶν σφαιρῶν φησιν ἐστηρίχθαι, μιᾶς μὲν τῆς\nτῶν ἀπλανῶν περὶ τοὺς τοῦ παντὸς πόλους δινουμένης\nκαὶ διὰ κράτος κοινῶς πάσας τὰς ἄλλας ἀπὸ ἀνατολῶν\nἐπὶ δύσεις ἐφελκομένης, ἑτέρας δὲ φερομένης περὶ ἄξονα\nτὸν πρὸς ὀρθὰς τῷ διὰ μέσου τῶν ζῳδίων, διʼ ἧς τὴν\nκατὰ μῆκος μετάβασιν εἰς τὰ ἑπόμενα τῶν ζῳδίων κοι-\nνῶς ἕκαστον πάλιν φαίνεται ποιεῖσθαι, τρίτης δὲ περὶ\nἄξονα τὸν πρὸς ὀρθὰς τῷ λελοξωμένῳ κύκλῳ πρὸς τὸν\nδιὰ μέσου ἐν τῷ πλάτει τῶν ζῳδίων, διʼ ἧς τὴν κατὰ\nπλάτος κίνησιν ἕκαστον ἰδίαν, τὸ μὲν ἐν πλείονι, τὸ δὲ\n\n\n\nἐν ἐλάττονι φέρεται διαστάσει, βορειότερόν τε καὶ νο-\nτιώτερον γινόμενον τοῦ διὰ μέσων τῶν ζῳδίων, τῶν\nδʼ ἄλλων πλανωμένων ἕκαστον διὰ τεττάρων, προσ-\nτεθείσης ἄν τις ὑπολάβηται σειρὴνας] καθʼ ἔκαστον ἑτέ-\nρας, διʼ ἧς καὶ τὸ βάθος ἕκαστον ποιήσεται. Κάλλιπ-\nπος δέ, χωριστοῦ Κρόνου καὶ Διός, τοῖς ἄλλοις καὶ\nἑτέρας τινάς, φησί, προσετίθει σφαίρας, ἀνὰ δύο μὲν\nἡλίῳ καὶ σελήνῃ, τοῖς δὲ λοιποῖς ἀνὰ μίαν. εἶτα δὲ\nἐπιλογίζεται, εἰ μέλλοιεν συντεθεῖσαι σώόζειν τὰ φαινό-\nμενα, καθʼ ἕκαστον τῶν πλανωμένων καὶ ἑτέρας εἶναι\nσφαίρας μιᾷ ἐλάττονας τῶν φερουσῶν τὰς ἀνελιττούσας,\nεἴτε ἑαυτοῦ δόξαν ταύτην, εἴτε ἐκείνων ἀποφαινόμενος.\nἐπεὶ γὰρ ᾤοντο κατὰ φύσιν μὲν εἶναι τὸ ἐπὶ τὸ αὐτὸ\nφέρεσθαι πάντα, ἑώρων δὲ τὰ πλανώόόμενα καὶ ἐπὶ τοὐ-\nναντίον μεταβαίνοντα, ὑπέλαβον δεῖν εἶναι μεταξύ\nφερουσῶν ἑτέρας τινάς, στερεὰς δηλονότι, σφαίρας, αἵ\nτῇ ἑαυτῶν κινήσει ἀνελίξουσι τὰς φερούσας ἐπὶ τοὐναν-\nτίον, ἐφαπτομένας αὐτῶν, ὥσπερ ἐν ταῖς μηχανοσφαιρο-\nποιίαις τὰ λεγόμενα τυμπάνια, κινούμενα περὶ τὸ κέν-\nτρον ἰδίαν τινὰ κίνησιν, τῇ παρεμπλοκῇ τῶν ὀδόντων\nεἰς τοὐναντίον κινεῖν καὶ ἀνελίττειν τὰ ὑποκείμενα καὶ\nπροσυφαπτόμενα. ἔστι δὲ τὸ μὲν φυσικὸ ὄντως, πάσας\nτὰς σφαίρας φέρεσθαι μὲν ἐπὶ τὸ αὐτό, περιαγομένας\nὑπὸ τῆς ἐξωτάτω, κατὰ δὲ τὴν ἰδίαν κίνησιν διὰ την\n\n\n\n\nτάξιν τῆς θέσεως καὶ τοὺς τόπους καὶ τὰ μεγέθη τὰς\nμὲν θᾶττον, τὰς δὲ βραδύτερον ἐπὶ τὰ ἐναντία φέρεσθαι\nπερὶ ἄξονας ἰδίους καὶ λελοξωμένους πρὸςτὴντῶν ἀπλα-\nνῶν σφαῖραν· ὥστε τὰ ἐν αὐταῖς ἄστρα τῇ τούτων ἁπλῇ\nκαὶ ὁμαλῇ κινήσει φερόμενα κατὰ συμβεβηκὸς αὐτὰ\nδοκεῖν συνθέτους καὶ ἀνωμάλους καὶ ποικίλας τινὰς\nποιεῖσθαι φοράς. καὶ γράφουσί τινας κύκλους δια-\nφόρους, τοὺς μὲν ἐγκέντρους, τοὺς δὲ ἐκκέντρους, τοὺς\nδὲ ἐπικύκλους. ἕνεκα δὲ τῆς ἐννοίας τῶν λεγομένων\nἐπὶ βραχὸ καὶ περὶ τούτων ἐκθετέον, κατὰ τὸ δοκοῦν\nἡμῖν ἀναγκαῖον εἰς τὰς σφαιροποιίας διάγραμμα.\nἔστω σφαῖρα κοίλη τῶν ἀπλανῶν ἡ αβγδ περὶ κέν-\nτρον τὸ θ τοῦ παντὸς ἐν βάθει τῷ σε· διάμετροι δʼ\nαὐτῆς αἱ αγ βδ· καὶ νοείσθω ὁ αβγδ κύκλος μέγιστος\nκαὶ διὰ μέσων τῶν ζῳδίων· ἑτέρα δέ τις ὑποκάτω\n\n\n\nαὐτῆς περὶ τὸ αὐτὸ κέντρον κοίλη σφαῖρα πλάνητος ἡ\nῖρστ καὶ , ἐν βάθει τῷ επ ἐν δὲ τῷ βάθει τούτῳ\nστερεὰ σφαῖρα ἡ εζπη, ἐνεστηριγμένον ἐν αὐτῇ φέρουσα\nτὸ πλανώμενον κατὰ τὸ ε. καὶ πᾶσαι φερέσθωσαν ἐπὶ\nτὰ αὐτὰ ὁμαλῶς ἁπίας κινήσεις ἀπʼ ἀνατολῶν ἐπὶ δὐ\nσεῖς, μόνη δὲ ἡ τὸ πλάτος ἀφορίζουσα τοῦ πλάνητος\nἐπὶ τὰ ἐναντία φερέσθω, ἢ ἐπὶ τὰ αὐτὰ μέν, ὑπολει-\nπέσθω δὲ διὰ βραδυτῆτα· ἑκατέρως γὰρ σωθήσεται τὰ\nφαινόμενα. ἀλλʼ ἡ μὲν τῶν ἀπλανῶν περὶ ἄξονα 〈τὸν〉\nπρὸς ὀρθὰς τῷ. . . . . . . . . . . . . . . . . . . . . . . . . . . .\n. . . . . . . . . . . . . . . αὐτῷ ἐπιπέδῳ ἐν ᾧ ἐστι καὶ ὁ τὸ\nπλάτος ἀφορίζων κύκλος ὁ λοξὸς πρὸς τὸν διὰ μέσων\nτῶν ζῳδίων. φερέσθω δὲ ἡ μὲν τῶν ἀπλανῶν σφαῖρα\nτάχιστα· βραδύτερον δὲ ταύτης ἡ κοίλη τοῦ πλάνητος\nἐπὶ τὰ ἐναντία, ὥστε ἔν τινι ὡρισμένῳ χρόνῳ πᾶσαν\nἐπὶ τὰ ἐναντία περιιέναι τὴν τῶν ἀπλανῶν, ἤ, ὥς τινες\nοἴονται, ὑπολείπεσθαι· ποτέρα δὲ ἀληθεστέρα δόξα, ἐν\nἄλλοις εἴρηται· φερέτω δὲ [ ἐπὶ] τὴν σφαῖραν τὴν στε-\nρεὰν ἔχουσαν τὸ πλανώμενον· ἡ δὲ στερεὰ σφαῖρα,\nφερομένη περὶ τὸν ἑαυτῆς ἄξονα ὁμαλῶς, ἐπὶ τὸ αὐτὸ\nἀποκαταστήσεται, κατὰ τὰ αὐτὰ φερομένη τῇ ἀπλανεῖ·\nἤτοι δὲ ἐν ἴσῳ χρόνῳ ἐπὶ τὸ αὐτὸ ἀποκαταστήσεται, ἐν\nῴ καὶ ἡ κοίλη τοῦ πλανωμένου τὴν τῶν ἀπλανῶν ἐπὶ\nτὰ ἐναντία φερομένη περιέρχεται ἢ ὑπολείπεται, ἢ θᾶτ-\nτον, ἦ βραδύτερον.\nἀποκαθιστάσθω πρότερον ἐν τῷ αὐτῷ· καὶ ἔστω\nκέντρον τῆς σφαίρας τὸ μ· καὶ γεγράφθω κέντρῳ μὲν\nτῷ θ, διαστήματι δὲ τῷ θμ κύκλος ὁ μλνξ· τῆς δὲ 〈ευ〉\nεὐθείας δίχα διαιρεθείσης κατὰ τὸ κ, κέντρῷ μν τῷ κ,\nδιαστήματι δὲ τῷ κε, κύκλος γεγράφθω ὁ ελυξ, ἔκκεν-\nτρος πρὸς τὸ πᾶν. φανερὸν δὴ ὅτι ἐν ῴ χρόνῳ ἡ κοίλη\nσφαῖρα τοῦ πλανωμένου τῆς τῶν ἀπλανῶν ὑπολείπεται\nφέρουσα τὴν στερεάν, τὸ μὲν μ κέντρον τῆς στερεἄς\nσφαίρας διελεύσεται τὸν μλνξ κύκλον ἔγκεντρον, ἐπὶ\nτὰ ἐναντία δοκοῦν φέρεσθαι καὶ ἀπάγον τὴν στερεὰν\nσφαῖραν, τὸ δὲ ἐπὶ τοῦ ε πλανώμενον ἐν μὲν τῇ στερεᾷ\nσφαίρᾷ γράψει τὸν εηπζ κύκλον, ἐπίκυκλον γινόμενον\nτοῦ μλνξ ἐγκέντρου, αὐτὸν φερόμενον ἐπὶ τὰ αὐτὰ τῷ\nπαντί· κατὰ συμβεβηκὸς 〈δὲ〉 γράψει καὶ τὸν ελυξ ἔκ-\nκεντρον ἴσον τῷ ἐγκέντρῳ, περιγράφον αὐτὸν ἐπὶ τὰ\nἐναπτίτ τῷ παντί· δόξει δὲ τοῖς ἀπὸ τοῦ 6 ὁρῶσι καὶ\nτὸν αβγδ ζῳδιακον διανύειν, εἰς τὰ ἑπόμενα προῖὸν\nὑπεναντίως τῇ τοῦ παντὸς φορᾷ· φανήσεται δὲ καὶ πλά-\nτος κινεῖσθαι τὸ κατὰ λόγον τῆς λοξώήσεως τοῦ ἐπιπέδου\nπρὸς τὸν διὰ μέσων τῶν ζῳδίων, ᾧ ἐπιπέδῳ πρὸς ὀρθὰς\nοἱ ἄξονες τῶν σφαιρῶν αὐτοῦ· κατὰ δὲ τὸν αὐτὸν τόπον\nἀεὶ μέγιστον ἀπόστημια ποιήσεται καὶ τὰ ἐλάχιστα δόξει\n\n\n\n\nκινεῖσθαι, οἷον κατὰ τὸ α σημεῖον τοῦ ζῳδιακοῦ, ἐπει-\nδὰν τῆς στερεᾶς σφαίρας τὸ κέντρον ἐπὶ τῆς αθ εὐθείας\nκατὰ τὸ μ, αὐτὸ δὲ τὸ πλανώμενον κατὰ τὸ ε· κατὰ δὲ\nτοὐναντίον ἀεὶ τὸ ἐλάχιστον ἀπόστημα ἀποστήσεται καὶ\nτὰ μέγιστα δόξει κινεῖσθαι, οἷον κατὰ τὸ γ σημεῖον τοῦ\nζῳδιακοῦ, ἐπειδάν, ἐπὶ τὰ ἐναντία τῆς κοίλης σφαίρας\nμεταπεσούσης, [καὶ] τῆς στερεᾶς τὸ μὲν κέντρον ἐπὶ\nτῆς θγ εὐθείας γένηται κατὰ τὸ ν, αὐτὸ δὲ τὸ πλανώ-\nμενον κατὰ τὸ γ, τουτέστι κατὰ τὸ υ. τὰ μέντοι μέσα\nἀποστήματα καὶ τὰ μέσα κινήματα ποιήσεται διχῇ, κατὰ\nτὰς διχοτομίας γινόμενον τοῦ εζπη ἐπικύκλου καὶ τοῦ\nμλνξ ἐγκέντρου, οἷον τὰς ζ η, αἵτινες διὰ τὴν ἐπὶ τὰ\nἐναντία μετάπτωσιν τῶν σφαιρῶν ἢ ὑπόλειψιν αἰ αὐταὶ\nγίνονται ταῖς λ ξ διχοτομίαις τοῦ τε ελυξ ἐκκέντρου\nκύκλου καὶ τοῦ μλνξ ἐγκέντρου, φαινόμεναι κατὰ τὰ\nμεταξὺ σημεῖα τῶν α γ ἐφʼ ἑκάτερα β δ ἐν τῷ ζῳδιακῷ,\nοἷον τὰ φ ω· ἅ τινα πάντα φαίνεται περὶ τὸν ἥλιον,\nδιὰ τὸ τοὺς ἀποκαταστατικοὺς αὐτοῦ χρόνους πάντας\nὡς πρὸς αἴσθησιν ἴσους ἢ σύνεγγυς ἀλλήλων εὑίσκεσθαι\n— λέγω δὲ τόν τε τοῦ μήκους καὶ τοῦ πλάτους καὶ βά-\nθους — 〈καὶ〉 ἐπισυναντᾶν ἀμφοτέρων τῶν σφαιρῶν τὰ\nὁμόλογα σημεῖα κατὰ τὰς ὁμολόγους αὐτῶν κινήσεις ἀεὶ\nκατὰ τοὺς αὐτοὺς τόπους καὶ κατὰ τὰ αὐτὰ ὁρᾶσθαι ζῴδια.\nἐπειδὴ δὲ τῇ τοιαύτῃ καὶ κατὰ φύσιν [οὕτω] φορᾷ\nτῶν [πλανωμένων οὕτω] σφαιρῶν, ὁμαλῇ καὶ ἁπλῇ καὶ\n\n\n\nτεταγμένῃ, λοξῇ δὲ καὶ διὰ βραδυτῆτα μόνον ὑπολειπο-\nμένῃ τῶν ἀπλανῶν ἢ μιᾷ τῇ φερούσῃ τὴν στερεάν,\nτουτέστι τὸν ἐπίκυκλον, ἐπὶ τὰ ἐναντία φερομένῃ κατὰ\nσυμβεβηκὸς ἐπιγίνεται ποικίλη καὶ σύνθετος ἀνώμαλός\nτε καὶ] οὖσα φορὰ τοῦ πλανωμένου, διὰ μὲν . . . . .\n. . . . . . . εἰς τὰ ἑπόμενα τῶν ζῳδίων γινομένη ἢ ὄν-\nτως ἢ καθʼ ὑπόλειψιν, διὰ δὲ τὴν λόξωσιν ἐν πλάτει\nτινὶ τῶν ζῳδίων θεωρουμένη, διὰ δὲ 〈τὴν〉 τῆς στερεὰς\nπερὶ τὸν αὐτῆς ἄξονα δίνησιν ποτὲ μὲν ἐν ὕψει καὶ διὰ\nτοῦτο βραδεῖα δοκοῦσα, ποτὲ δὲ ἐν βάθει καὶ διὰ τοῦτο\nταχυτέρα, καὶ ἀπλῶς ἀνώμαλος, διὰ ταῦτα δὲ καὶ κατὰ\nτοῦ ἐπικύκλου γινομένη καὶ κατὰ τοῦ ἐκκέντρον δο-\nκοῦσα, δῆλον ὡς εἰκότως καὶ αἰ τῶν μαθηματικῶν ὑπο-\nθέσεις τῆς φορᾶς αὐτῶν, ἢ τε κατʼ ἐπίκυκλον καὶ κατʼ\nἔκκεντρον, ἀλλήλαις ἕπονται καὶ συνᾴδουσιν, ἐπειδὴ\nἀμφότεραι τῇ κατὰ φύσιν, κατὰ συμβεβηκὸς δέ, ἀκο-\nλουθοῦσιν, ὅ καὶ θαυμάζει Ἵππαρχος, μάλιστα ἐπὶ τοῦ\nἡλίου διὰ τὸ ἰσοχρόνιον τῆς τῶν σφαιρῶν αὐτοῦ φορᾶς\nἀκριβῶς ἀπαρτιζόμενον, ἐπὶ δὲ τῶν ἄλλων οὐχ οὕτως\nἀκριβῶς διὰ τὸ μὴ ἐν τῷ αὐτῷ χρόνῳ τὴν στερεὰν\nσφαῖραν τοῦ πλάνητος ἀποκαθίστασθαι, ἐν ᾧ ἡ κοίλη\nτῆς τῶν ἀπλανῶν ἢ ὑπολείπεται ἢ ἐπὶ τὰ ἐναντία περι-\nἐρχται, ἀλλʼ ἐφʼ ὧν μὲν θᾶττον, ἐφʼ ὧν δὲ βραδύτε-\nρον, ὥστε τὰς ὁμολόγους αὐτῶν κινήσεις, καὶ κατὰ τὰ\n\n\n\nαὐτὰ σημεῖα τῶν σφαιρών μὴ κατὰ τοὺς αὐτοὺς τόπους\nσυναντᾶν, ἀλλʼ ἀεὶ παραλλάττειν, εἶναι δὲ καὶ τὰς\nλοξώσεις τῶν σφαιρῶν ἐν πλείοσι πλάτεσι, διὰ δὲ ταῦτα\nτούς τε [τοὺς] ἀποκαταστατικοὺς αὐτῶν χρόνους τοῦ τε\nμήκους καὶ πλάτους καὶ βάθους ἀνίσους εἶναι καὶ δια-\nφόρους, 〈καὶ τὰς μεγίστας〉 καὶ ἐλαχίστας καὶ μέσα\nἀποστάσεις καὶ κινήσεις ἄλλοτε κατʼ ἄλλους τόπους καὶ\nἐν πᾶσι ποιεῖσθαι τοῖς ζῳδίοις, ἔτι δέ, διὰ τὸ παραλλάτ-\nτειν, ὥς φαμεν, τὰς ὁμολόγους κινήσεις καὶ κατὰ τὰ\nὁμόλογα σημεῖα τῶν σφαιρῶν, μηδὲ κύκλους δοκεῖν\nγράφειν τὰ πλανώμενα ταῖς κατὰ συμβεβηκὸς κινήσε-\nσιν, ἀλλά τινας ἕλικας. ἐπὶ οὖν τῶν πλανωμένων ἑκά-\nστου χρὴ νομίζειν ἰδίαν μὲν εἶναι τὴν κοίλην σφαῖραν\nκαὶ φέρουσαν ἐν τῷ ἑαυτῆς βάθει τὴν στερεάν, ἰδίαν δὲ\nτὴν στερεάν, πρὸς τῇ ἰδίᾳ πάλιν ἐπιφανείᾳ φέρουσαν\nτὸ πλανώμενον.\nἐπὶ δὲ τοῦ ἡλίου καὶ φωσφόρου καὶ στίλβοντος [οὐ]\nδυνατὸν μὲν καὶ ἰδίας εἶναι καθʼ ἕκαστον ἀμφοτέρας,\nἀλλὰ τὰς μὲν κοίλας τῶν τριῶν ἰσοδρόμους ἐν ἴσῳ\nχρόνῳ τὴν τῶν ἀπλανῶν ἐπὶ τἀναντία περιιέναι σφαῖ-\nραν, τὰς δὲ στερεὰς ἐπὶ μιᾶς εὐθείας ἐχούσας τὰ κέν-\nτρα, μεγέθει δὲ τὴν μὲν τοῦ ἡλίου ἐλάττονα, ταύτης δὲ\nμείζονα τὴν τοῦ στίλβοντος, καὶ ταύτης ἔτι μείζονα τὴν\nτοῦ φωσφόρου. δυνατὸν δὲ καὶ μίαν μὲν εἶναι τὴν\nκοίλην κοινὴν τῶν τριῶν, τὰς δὲ στερεὰς 〈τῶν〉 τριῶν\n\n\n\n\nἐν τῷ βάθει ταύτης περὶ τὸ αὐτὸ κέντρον ἀλλήλαις,\nμικροτάτην μὲν καὶ ὄντως στερεὰν τὴν τοῦ ἡλίου, περὶ\nδὲ ταύτην τὴν τοῦ στίλβοντος, εἶτα ἀμφοτέρας περιειλη-\nφυῖαν καὶ τὸ πᾶν βάθος τῆς κοίλης καὶ κοινῆς πληροῦ-\nσαν τὴν τοῦ φωσφόρου· διʼ ὃ τὴν μὲν κατὰ τὸ μῆκος\nδιὰ τῶν ζῳδίων ἢ ὑπόλειψιν ἢ ἐπὶ τὰ ἐναντία φορὰν\nἰσόδρομον οἱ τρεῖς οὗτοι ποιοῦνται, τὰς δὲ ἄλλας οὐχ\nὁμοίως, [ἃς] ἀεί τε περὶ ἀλλήλους ὁρῶνται καταλαμ-\nβάνοντες καὶ καταλαμβανόμενοι καὶ ἐπιπροσθοῦντες\nἀλλήλοις, τοῦ μὲν Ἑρμοῦ τὸ πλεῖστον εἴκοσί που μοίρας\nἐφʼ ἑκάτερα τοῦ ἡλίου πρὸς ἑσπέραν πρὸς ἀνατολὴν\nἀφισταμένου, τοῦ δὲ τῆς Ἀφροδίτης τὸ πλεῖστον πεντή-\nκοντα μοίρας. ὑποπτεύσειε δʼ ἄν 〈τις〉 καὶ τὴν ἀληθε-\nστέραν θέσιν τε καὶ τάξιν εἶναι ταύτην, ἵνα τοῦ κόσμου,\nὡς κόσμου καὶ ζῴου, τῆς ἐμψυχίας ᾖ τόπος οὗτος,\nὡσανεὶ καρδίας τοῦ παντὸς ὄντος τοῦ ἡλίου πολυθέρ-\nμου διὰ τὴν κίνησιν καὶ τὸ μέγεθος καὶ τὴν συνοδίαν\nτῶν περὶ αὐτόν. ἄλλο γὰρ ἐν τοῖς ἐμψύχοις τὸ μέσον\nτοῦ πράγματος, τουτέστι τοῦ ζῴου ᾗ ζῴου, καὶ ἄλλο\nτοῦ μεγέθους· οἷον, ὡς ἔφαμεν, ἡμῶν αὐτῶν ἄλλο μέν,\nὡς ἀνθρώπων καὶ ζῴων, τῆς ἐμψυχίας μέσον τὸ περὶ\nτὴν καρδίαν, ἀεικίνητον καὶ πολύθερμον καὶ διὰ ταῦτα\nπάσης ψυχικῆς δυνάμεως οὖσαν ἀρχήν, οἷον ψυχικῆς\nκαὶ κατὰ τόπον ὁρμητικῆς, ὀρεκτικῆς καὶ φανταστικῆς\nκαὶ διανοητικῆς, τοῦ δὲ μεγέθους ἡμῶν ἕτερον μέσον,\nοἷον τὸ περὶ τὸν ὀμφαλόν. ὁμοίως δὴ καὶ τοῦ κόσμου\n\n\n\n\nπαντός, ὡς ἀπὸ βραχέων καὶ τυχόντων καὶ θνητῶν τα\nμέγιστα καὶ τιμιώτατα καὶ θεῖα εἰκάσαι, τοὺ μεγέθους\nμέσον τὸ περὶ τὴν γῆν κατεψυγμένον καὶ ἀκίνητον· ὡς\nκόσμου δὲ καὶ ᾖ κόσμος καὶ ζῷον τῆς ἐμψυχίας μέσον\nτὸ περὶ τὸν ἥλιον, οἱονεὶ καρδίαν ὄντα τοῦ παντός,\nὅθεν φέρουσιν αὐτοῦ καὶ τὴν ψυχὴν ἀρξαμένην διὰ\nπαντὸς ἥκειν τοῦ σώματος τεταμένην ἀπὸ τῶν περάτων.\nδῆλον δὲ ὡς διὰ τὰς εἰρημένας αἰτίας ἀμφοτέρων\nτῶν ὑποθέσεων ἑπομένων ἀλλήλαις κοινοτέρα καὶ καθο-\nλικωτέρα δοκεῖ καὶ σύνεγγυς τῇ κατὰ φύσιν ἡ κατὰ\nτὸν ἐπίκυκλον· ὁ γὰρ τῆς στερεὰς σφαίρας μέγιστος\nκύκλος, ὃν τῇ ἐπʼ αὐτῆς περὶ αὐτὴν φορᾷ γράφει τὸ\nπλανώμενον, ἔστιν ὁ ἐπίκυκλος· ὁ δὲ ἔκκεντρος παντά-\nπασιν ἀπηρτημένος τοῦ κατὰ φύσιν καὶ μᾶλλον κατὰ\nσυμβεβηκὸς γραφόμενος. ὅπερ καὶ συνιδών ὁ Ἵππαρχος\nἐπαινεῖ τὴν κατʼ ἐπίκυκλον ὑπόθεσιν ὡς οὖσαν ἑαυτοῦ,\nπιθανώτερον εἶναι λέγων πρὸς τὸ τοῦ κόσμου μέσον\nπάντα τὰ οὐράνια ἰσορρόπως κεῖσθαι καὶ ὁμοίως συν-\nαρηρότα· οὐδὲ αὐτὸς μέντοι, διὰ τὸ μὴ ἐφωδιάσθαι\nἀπὸ φυσιολογίας, σύνοιδεν ἀκριβῶς, τίς ἡ κατὰ φύσιν\nκαὶ κατὰ ταῦτα ἀληθὴς φορὰ τῶν πλανωμένων καὶ τίς\nἡ κατὰ συμβεβηκὸς καὶ φαινομένη· ὑποτίθεται δὲ καὶ\nοὗτος τὸν μὲν ἐπίκυκλον ἑκάστου κινεῖσθαι κατὰ τοὺ ἐγ-\nκέντρου κύκλου, τὸ δὲ πλανώμενον κατὰ τοῦ ἐπικύκλου.\nἔοικε δὲ καὶ Πλάτων κυριωτέραν ἡγεῖσθαι τὴν κατʼ\n\n\n\nἐπίκυκλον, οὐ μὴν σφαίρας, ἀλλὰ κύκλους εἶναι τὰ\nφέροντα τὰ πλανώμενα, καθάπερ καὶ ἐπὶ τέλει τῆς\nΠολιτείας τοῖς ἐν ἀλλήλοις ἡρμοσμένοις αἰνίσσεται\nσφονδύλοις· χρῆται δὲ τοῖς ὀνόμασι κοινότερον, καὶ\nτὰς μὲν σφαίρας πολλάκις κύκλους προσαγορεύει καὶ\nπόλους, τοὺς ἄξονας δὲ πόλους.\nὁ δὲ Ἀριστοτέλης φησί· σφαίρας εἶναί τινας τοῦ\nπέμπτου σώματος οἰκεῖον ἐν τῷ βάθει τοῦ παντὸς οὐρα-\nνοῦ κειμένας τε καὶ φερομένας, τὰς μὲν ὑψηλοτέρας,\nτὰς δὲ ὑπʼ αὐτὰς τεταγμένας, καὶ τὰς μὲν μείζονας, τὰς\nδὲ ἐλάττονας, ἔτι δὲ τὰς μὲν κοίλας, τὰς δὲ ἐν τῷ βάθει\nτούτων πάλιν στερεάς, ἐν αἷς ἀπλανῶν δίκην ἐνεστη-\nριγμένα τὰ πλανητά, τῇ ἐκείνων ἁπλῇ μέν, διὰ δὲ τοὺς\nτόπους ἀνισοταχεῖ φορ κατὰ συμβεβηκὸς φαίνεται\nποικίλως ἤδη κινεῖσθαι καὶ γράφειν τινὰς κύκλους ἐκ-\nκέντρους, ἢ καὶ ἐφʼ ἑτέρων τινῶν κύκλων κειμένους ἤ\nτινας ἕλικας, καθʼ ὧν οἱ μαθηματικοὶ κινεῖσθαι νομί-\nζουσιν αὐτά, τῇ ἀναστροφῇ ἀπατώμενοι.\nπῶς δέ ποτε φαίνονται προηγεῖσθαί τε καὶ στηρί-\nζειν καὶ ἀναποδίζειν ὅσοι τῶν πλανήτων καὶ ταῦτα\nποιεῖν δοκοῦσι, δηλωτέον. ἔστω ζῳδιακὸς μὲν ὁ αβγδ\nπερὶ τὸ θ τοῦ παντὸς κέντρον, πλάνητος δὲ ἐπίκυκλος\nὁ εζη, καὶ ἀπὸ τῆς θ ὄψεως ἡμῶν ἤχθωσαν ἐφαπτόμεναι\nτοῦ ἐπικύκλου αἱ θζκ, θνλ, καὶ διὰ τοῦ μ κέντρου τοῦ\nἐπικύκλου ἡ θμεα. ἐπεὶ οὖν ἐπʼ εὐθείας ὁρῶμεν, δῆλον\nὡς ὁ ἀστὴρ ἐπὶ μὲν τοῦ ζ γενόμενος ἡμῖν ἐπὶ τοῦ κ\nφανήσεται· τὴν δὲ ζε περιφέρειαν ἐνεχθεὶς δόξει τοῦ\nζῳδιακοῦ τὴν κα εἰς τὰ προηγούμενα προπεποδικέναι·\nὁμοίως τὴν εν διανύσας δόξει τὴν αλ προπεποδικέναι.\nπάλιν δὲ τὴν νζ διαπορευθεὶς δόξει τὴν λακ εἰς τὰ\nἑπόμενα τῶν ζῳδίων ἀναπεποδικέναι· καὶ τῷ μὲν ζ προσ-\nιών καὶ πρώτως αὐτοῦ ἀποχωρῶν, ἐπὶ τοῦ κ φανήσε-\nται πλείω χρόνον ποιῶν καὶ στηρίζων· πλεῖον δὲ ἀπο-\n\n\n\nστὰς τοῦ ζ, πάλιν προηγησάμενος· ἔπειτα προσεγγίζων\nτῷ ν καὶ πρώτως ἀπιὼν αὐτοῦ, πάλιν ἑστάναι δόξει καὶ\nἀναποδίζειν. τοὺς μέντοι στηριγμοὺς καὶ ἀναποδισμοὺς\nκαὶ τὰς προηγήσεις καὶ ὑπολείψεις ἕκαστος πλάνης\nἄλλοτε ἐν ἄλλοις ποιήσεται ζῳδίοις καὶ μέρεσι ζῳδίων,\nδιὰ τὸ καὶ τὸν ἐπίκυκλον ἑκάστου ἀεὶ μετανίστασθαι\nεἰς τὰ ἑπόμενα ἢ μεταβαίνοντα ἢ ὑπολειπόμενον.\nχρήσιμον δὲ ἕνεκα τῶν προκειμένων καὶ τὴν μέσην\nἀπόστασιν πλάνητος, ὁποία ποτέ ἐστιν, ἰδεῖν. κατὰ μὲν\nοὖν τὴν τῶν ἐπικύκλων πραγματείαν, ἐὰν λάβωμεν τὸ\nμέγιστον ἀφʼ ἡμῶν ἀπόστημα τοῦ ἀστέρος, οἷον τὸ\nθε, καὶ πάλιν τὸ ἐλάχιστον, οἷον τὸ θν, καὶ τὴν ὑπερ-\nοχὴν τοῦ μεγίστου παρὰ τὸ ἐλάχιστον, οἷον τὸ ἐν, καὶ\nδίχα διέλωμεν κατὰ τὸ μ, δῆλον ὡς γενήσεται μέση\nαὐτοῦ ἀπόστασις ἡ θμ. ἐὰν οὖν κέντρῳ μὲν τῷ θ, δια-\nστήματι δὲ τῷ θμ γράψωμεν τὸν μλνξ κύκλον ἔγκεν-\n\n\n\n\nτρον, κέντρῳ δὲ τῷ μ καὶ διαστήματι τῷ μὲ τὸν εζνη\nἐπίκυκλον, φανερὸν ὡς ὁ ἀστὴρ κατὰ τοῦ ἐπικύκλου\nφερόμενος, ἐπὶ μὲν τοῦ ε σημείου γενόμενος μέγιστον\nἀποστήσεται ἀφʼ ἡμῶν, ἐπὶ δὲ τοῦ ν ἐλάχιστον, καθʼ\nἑκάτερον δὲ τῶν ζ η, καθʼ ἃ τέμνεται ὁ ἐπίκυκλος ὑπὸ\nτοῦ ἐγκέντρου, ὁπουδήποτε μεταστάντος τοῦ ἐπικύκλου,\nτὸ μέσον. κατὰ δὲ τὴν 〈τῶν〉 ἐκκέντρων ὑπόθεσιν, ὄν-\nτος ἐκκέντρου τοῦ ελυξ περὶ κέντρον τὸ κ, τοῦ δὲ παν-\nτὸς κέντρου τοῦ θ, καὶ τῆς μεταξὺ τῶν κέντρων τῆς θκ\nἐκβληθείσης ἐφʼ ἑκάτερα, ἐὰν κέντρῳ τῷ θ γράψωμεν\nἴσον τῷ ἐκκέντρῳ τὸν μλνξ, δῆλον ὡς οὗτος ἔσται ὁ\nἔγκεντρος, καθʼ οὐ τῆς ἑτέρας ὑποθέσεως φέρεται ὁ\nἐπίκυκλος, κέντρῳ μὲν γραφόμενος τῷ μ, διαστήματι\nδὲ τῷ με. ὁ πλάνης, κατὰ τοῦ ἐκκέντρου φερόμενος,\nἐπὶ μὲν τοῦ ε γενόμενος, ὅπου ἂν καὶ τοῦτο, μέγιστον\nἀφέξει ἀφʼ ἡμῶν, ἐπὶ δὲ τοῦ υ ἐλάχιστον, κατὰ δὲ τὰς\nπρὸς τὸν ἔγκεντρον διχοτομίας τὰς λ ξ, ὅπου 〈ἂν〉\nγίνωνται μεταπίπτοντος τοῦ ἐκκέντρου, τὰ μέσα. καὶ\nφανερὸν ὡς καθʼ ἑκατέραν τὴν ὑπόθεσιν τὰ αὐτὰ συμ-\nφωνήσει μέγιστα καὶ πάλιν ἐλάχιστα καὶ μέσα εἶναι\nἀποστήματα.\nλείπεται περὶ συνόδων καὶ ἐπιπροσθήσεων καὶ κρύ-\nψεων καὶ ἐκλείψεων ἐπὶ βραχὺ τῶν προκειμένων ἕνεκα\nδιελθεῖν. ἐπεὶ τοίνυν φύσει μὲν ἐπʼ εὐθείας ὁρῶμεν,\nἔστι δὲ ἀνωτάτω μὲν ἡ τῶν ἀπλανῶν σφαῖρα, ὑπὸ δὲ\n\n\n\nταύτην αἱ τῶν πλανωμένων, ἐν τάξει διωρίσαμεν,\nδῆλον ὡς ἡ μὲν σελήνη, προσγειοτάτη οὖσα, πᾶσι τοῖς\nὑπὲρ αὐτὴν ἐπιπροσθήσει, καὶ πάντα τὰ πλανώμενα,\nτινὰ δὲ καὶ τῶν ἀπλανῶν, κρύπτει, ἐπειδὰν μεταξύ τι-\nνος αὐτῶν καὶ τῆς ὄψεως ἡμῶν ἐπʼ εὐθείας καταστῇ,\nαὐτὴ δὲ ὑπʼ οὐδενὸς ἄστρου κρύπτεται. ὁ δὲ ἥλιος ὑπὸ\nμὲν τῆς σελήνης ἐπιπροσθεῖται, αὐτὸς δὲ πλὴν τῆς\nσελήνης τἆλλα πάντα κρύπτει, τὸ μὲν πρῶτον συνεγγί-\nζων καὶ καταυγάζων, ἔπειτα δὲ κατὰ μίαν εὐθεῖαν ἔμ-\nπροσθεν τῆς ὄψεως ἡμῶν κἀκείνων τινὸς μεταξὺ καθ-\nιστάμενος. στίλβων δὲ καὶ φωσφόρος τὰ μὲν ὑπὲρ αὐ-\nτοὺς κρύπτουσι, τῆς ὄψεως ἡμῶν κἀκείνων κατʼ εὐθεῖαν\nὁμοίως ἐπίπροσθεν γινόμενοι· δοκοῦσι 〈δὲ〉 καὶ ἀλλήλους\nἐπιπροσθεῖν ποτε, διὰ τὰ μεγέθη καὶ τὰς λοξώσεις τῶν\nκύκλων καὶ τὰς θέσεις ἀλλήλων ὑπέρτεροί τε καὶ ταπει-\nνότεροι γινόμενοι. τὸ μέντοι ἀκριβὲς ἄδηλον ἐπʼ αὐ-\nτῶν, διὰ τὸ περὶ τὸν ἥλιον ἀναστρέφεσθαι καὶ μάλιστα\nτὸν στίλβοντα μικρὸν κέντρον εἶναι τῷ μεγέθει καὶ\nσύνεγγυς ἀεὶ τῷ ἡλίῳ καὶ τὰ πολλὰ καταυγαζόμενον\nἀφανῆ. πυρόεις δὲ τοὺς ὑπὲρ αὐτὸν δύο πλάνητάς ποτε\nκρύπτει, φαέθων δὲ τὸν φαίνοντα, πάντες δὲ. οἱ πλάνη-\nτες τῶν ἀπλανῶν τούς κατὰ τὸν ἑαυτοῦ δρόμον ἕκαστος.\nσελήνη δὲ κατὰ διάμετρον ἡλίου καὶ σελήνης] γε-\nνομένη καὶ εἰς τὴν τῆς γῆς ἐμπίπτουσα σκιὰν ἐκλείπει,\n\n\n\n\nπλὴν οὐ κατὰ πάντα γε μῆνα· οὔτε 〈γὰρ πάσαις〉 ταῖς\nσυνόδοις καὶ συμμηνίαις λεγομέναις ἥλιος ἐκλείπει, οὔτε\nταῖς πανσελήνοις πάσαις ἡ σελήνη, διὰ τὸ τοὺς κύκλους\nαὐτῶν πολὺ λελοξῶσθαι πρὸς ἀλλήλους. ὁ μὲν γὰρ\nἡλίου κύκλος, ὥς φαμεν, ὑπʼ αὐτῷ σύνεγγυς τῷ διὰ\nμέσων τῶν ζῳδίων φαίνεται φερόμενος, τοῦ κύκλου\nαὐτοῦ βραχύ τι πρὸς τοῦτον ἐγκεκλιμένου, ὥς ἥμισυ\nμοίρας ἐφʼ ἑκάτερον παραλλάττειν. ὁ δὲ τῆς σελήνης\nκύκλος, ὡς μὲν Ἵππαρχος εὑρίσκει, ἐν πλάτει δέκα μοι-\nρῶν λελόξωται, ὡς δʼ οἱ πλεῖστοι τῶν μαθηματικῶν\nνομίζουσι, δώδεκα, ὥστε εʹ ἢ καὶ ϛʹ μοίρας ἐφʼ ἑκάτερα\nτοῦ διὰ μέσων βορειοτέραν ἢ νοτιωτέραν ποτὲ φαί-\nνεσθαι. ἂν δὴ νοήσωμεν τὰ διὰ τῶν κύκλων ἑκατέρων,\nτοῦ τε ἡλιακοῦ καὶ τοῦ τῆς σελήνης, ἐπίπεδα ἐκβεβλῆ-\nσθαι, ἔσται αὐτῶν κοινὴ τομὴ εὐθεῖα, ἐφʼ ἧς ἀμφοτέ-\nρων ἐστὶ τὰ κέντρα· ἥτις εὐθεῖα τρόπον τινὰ κοινὴ\nδιάμετρος ἔσται ἀμφοῖν· ἧς τὰ ἄκρα, καθʼ ἃ τέμνειν δο-\nκοῦσιν ἀλλήλους οἱ κύκλοι, σύνδεσμοι καλοῦνται, ὁ μὲν\nἀναβιβάζων, ὁ δὲ καταβιβάζων, καὶ αὐτοὶ μεταπίπτον-\nτες εἰς τὰ ἑπόμενα τῶν ζῳδίων. ἐὰν μὲν οὖν κατὰ\nσύνδεσμον ἡ σύνοδος ἡλίου πρὸς σελήνην γένηται,\nσύνεγγυς ἀλλήλων φαινομένων τῶν σωμάτων, ἐπι-\nπροσθήσει τῷ ἡλίῳ πρὸς τὴν ὄψιν ἡμῶν σελήνη, ὥστε\nδόξει ἡμῖν ἐκλείπειν ὁ ἥλιος, καὶ τοσοῦτόν γε μέρος,\nὅσον ἂν ἡ σελήνη ἐπίπροσθεν γένηται. ἐὰν δὲ μὴ κατὰ\nτὸν σύνδεσμον ἡ συμμηνιακὴ σύνοδος γένηται, ἀλλὰ\n\n\n\nτοῦ μὲν μήκους τῶν ζῳδίων κατὰ τὴν αὐτὴν μοῖραν,\nτοῦ δὲ πλάτους μὴ κατὰ τὴν αὐτήν, ἀλλὰ τὸ μὲν βο-\nρειότερον φαίνηται τῶν ἄστρων, τὸ δὲ νοτιώτερον, οὐκ\nἐπιπροσθούμενος ἥλιος οὐδʼ ἐκλείπειν δόξει.\nἐπὶ δὲ τῆς σελήνης ὧδʼ ἂν γένοιτο φανερόν. ὅτι\nμὲν γὰρ εἰς τὴν τῆς γῆς ἐμπίπτουσα σκιάν ποτε ἐκλεί-\nπει, πολλάκις εἴρηται· ὡς δʼ οὐ καθʼ ἕκαστον μῆνα,\nδηλωτέον.\nἐπεὶ τοίνυν ἐπʼ εὐθείας τῶν φωτιζόντων αἱ ἀκτῖνες\nκαὶ αἱ αὐγαὶ πίπτουσι καὶ παραπλησίως συνεχεῖς ταύ-\nταις αἱ σκιαί, ὅταν μὲν ἴσον τό τε φωτίζον καὶ τὸ\nτὴν σκιὰν ἀποβάλλον, σφαιρικὰ δὲ ἄμφω, γίνεται ἡ\n[δὲ] σκιὰ κυλινδρικὴ καὶ εἰς ἄπειρον ἐκπίπτουσα. οἷον\nἔστω φωτίζον μὲν τὸ αβ, φωτιζόμενον δὲ τὸ γδ, ἴσα\nδὲ ἀλλήλοις καὶ σφαιρικά· δῆλον οὖν ὡς τῆς γε αγ\nἀκτῖνος καὶ τῆς βδ ἐπʼ εὐθείας ἐκπιπτουσῶν, ἐπεὶ αἱ\nαβ γδ διάμετροι ἴσαι τέ εἰσιν ἀλλήλαις καὶ πρὸς ὀρθὰς\nταῖς ἄγ βδζ ἐφαπτομέναις, παράλληλοι ἔσονται, καὶ αἱ\n\n\n\n\nγε δζ ἐπʼ ἄπειρον ἐκβαλλόμεναι οὐ συμπεσοῦνται· τοῦ\nδὲ τοιούτου πάντοθεν γινομένου δῆλον ὡς τῆς γδ σφαί-\nρας ἡ σκιὰ κυλινδρικὴ τε ἔσται καὶ ἐπʼ ἄπειρον ἐκπί-\nπτουσα.\nἐὰν μέντοι τὸ φωτίζον ἔλαττον ᾖ, οἷον τὸ ηθ, το\nδὲ φωτιζόμενον μεῖζον, οἷον τὸ κλ, ἡ κμλν 〈σκιὰ〉 τῷ\nμὲν σχήματι ἔσται καλαθοειδής, ἐπʼ ἄπειρον δὲ ὁμοίως\nἐκπίπτουσα· ἐπεὶ γὰρ μείζων ἡ κλ διάμετρος τῆς ηθ, αἰ\nκμ λν ἀκτῖνες ἐπʼ ἄπειρον ἐκπίπτουσαι ἐν πλείονι ἀεὶ\nδιαστάσει γενήσονται, 〈καὶ〉 τοῦτʼ ἔσται πανταχόθεν\nὁμοίως.\nἐὰν δὲ ἀνάπαλιν τὸ μὲν φωτίζον μεῖζον, καθά-\nπερ τὸ ξο, τὸ δὲ φωτιζόμενον 〈ἔλαττον〉, οἷον τὸ πρ,\nσφαιρικὰ δὲ ἄμφω, δῆλον ὅτι ἡ τοῦ πρ σκιά, τουτέστιν\nἡ πρσ, κωνοειδὴς καὶ πεπερασμένη γενήσεται, τῶν ξπ\nορ ἀκτίνων ἐπʼ εὐθείας ἐκβαλλομένων καὶ συμπιπτου-\nσῶν ἀλλήλαις κατὰ τὸ σ σημεῖον, ἐπειδὴ ἐλάττων ἐστὶν\nἡ πρ διάμετρος τῆς ξο, καὶ τούτου γινομένου πανταχόθεν.\nἐπεὶ τοίνυν διὰ τῆς περὶ ἀποστημάτων καὶ μεγεθῶν\nπραγματείας ἡλίου καὶ σελήνης δείκνυσιν Ἵππαρχος τὸν\nμὲν ἥλιον σύνεγγυς χιλιοκτακοςιουδοηκονταπλασίονα\nτῆς γῆς, τὴν γῆν ἑπταεικοσαπλασίονα μάλιστα τῆς σελή-\nνης, πολὺ δὲ ὑψηλότερον τὸν ἥλιον τῆς σελήνης, δῆλον\nὡς ἥ τε σκιὰ ἔσται τῆς γῆς κωνοειδὴς καὶ κατὰ τὴν\nκοινὴν διάμετρον τοῦ τε ἡλίου καὶ τῆς γῆς ἐμπίπτουσα,\nκαὶ τὸ τῆς σελήνης μέγεθος κατὰ τὸ πλεῖστον ἔλαττον\nτοῦ πάχους τῆς ἀπὸ τῆς γῆς σκιᾶς. ἐπειδὰν κατὰ μὲν\nτὸν ἕτερον σύνδεσμον ἥλιος γένηται, κατὰ δὲ τὸν ἕτε-\nρον σελήνη, καὶ ἐπὶ μιᾶς εὐθείας ὅ τε ἥλιος καὶ ἡ γῆ\nκαὶ ἡ σκιὰ καὶ ἡ σελήνη καταστῇ, τότε ἀναγκαίως ἐμ-\nπίπτουσα εἰς τὴν σκιὰν τῆς γῆς ἡ σελήνη, διὰ τὸ ἐλάτ-\nτων εἶναι αὐτῆς καὶ μηδὲν ἔχειν ἴδιον φῶς, ἀφανὴς\nκαθίσταται καὶ λέγεται ἐκλείπειν. ἀλλʼ ἐπειδὰν μὲν\nἀκριβῶς γένωνται κατὰ διάμετρον, ὥστε ἐπὶ τῆς αὐτῆς,\nὡς φαμεν, εὐθείας καταστῆναι τό τε τοῦ ἡλίου κέντρον\n\n\n\nκαὶ τὸ τῆς γῆς καὶ τὸ τῆς σελήνης, διὰ μέσου τοῦ\nσκιάσματος σελήνη ἰοῦσα ὅλη ἐκλείπει· ὅτε δὲ σύνεγγυς,\nμὴ μέντοι ἐπʼ εὐθείας, ἐνίοτε οὐχ ὅλη· τὰ μέντοι πλείω,\nμὴ κατὰ τοὺς συνδέσμους γινομένων τῶν σωμάτων τοῦ\nτε ἡλίου καὶ σελήνης ἐν ταῖς πανσελήνοις, ἡ μὲν σκιὰ\nτῆς γῆς καὶ οὕτως ἐπὶ μιᾶς εὐθείας ἔσται τῷ ἡλίῳ, ἡ\nδὲ σελήνη, βορειοτέρα τῆς σκιᾶς ἢ νοτιωτέρα παροῦσα\nκαὶ κατʼ οὐδὲν εἰς αὐτὴν ἐμπίπτουσα, οὐδʼ ὅλως ἐκλείψει.\nταυτὶ μὲν ὁ Ἄδραστος. ὁ δὲ Δερκυλλίδης οὐδεμιᾷ\nμὲν οἰκείᾳ καὶ προσηκούσῃ τάξει περὶ τούτων ἀνέγρα-\nψεν· ἃ δὲ καὶ αὐτὸς ὑποδείκνυσιν ἐν τῷ περὶ τοῦ\nἀτράκτου καὶ τῶν σφονδύλων τῶν ἐν τῇ Πολιτείᾳ παρὰ\nΠλάτωνι λεγομένων ἐστὶ τοιαῦτα.\nΕὔδημος ἱστορεῖ ἐν ταῖς Ἀστρολογίαις, ὅτι Οἰνο-\nπίδης εὗρε πρῶτος τὴν τοῦ ζῳδιακοῦ διάζωσιν καὶ τὴν\nτοῦ μεγάλου ἐνιαυτοῦ περίστασιν· Θαλῆς δὲ ἡλίου ἔκλει-\nψιν καὶ τὴν κατὰ τὰς τροπὰς αὐτοῦ περίοδον, ὡς οὐκ\nἴση ἀεὶ συμβαίνει· Ἀναξίμανδρος δὲ ὅτι ἐστὶν ἡ γῆ\nμετέωρος καὶ κινεῖται περὶ τὸ τοῦ κόσμου μέσον· Ἀνα-\n\n\n\n\nξιμένης δὲ ὅτι ἡ σελήνη ἐκ τοῦ ἡλίου ἔχει τὸ φῶς καὶ\nτίνα ἐκλείπει τρόπον. οἱ δὲ λοιποὶ ἐπὶ ἐξευρημένοις τού-\nτοις ἐπεξεῦρον ἕτερα· ὅτι οἱ ἀπλανεῖς κινοῦνται περὶ\nτὸν διὰ τῶν πόλων ἄξονα μένοντα, οἱ δὲ πλανώμενοι\nπερὶ τὸν τοῦ ζῳδιακοῦ πρὸς ὀρθὰς ὄντα αὐτῷ ἄξονα,\nἀπέχουσι δʼ ἀλλήλων ὅ τε τῶν ἀπλανῶν καὶ τῶν πλανω-\nμένων ἄξων πεντεκαιδεκαγώνου πλευρὰν ὅ ἐστι μοῖ-\nραι κδʹ.\nἐν δὲ τοῖς ἐφεξῆς φησιν· ὃν τρόπον ἐπὶ γεωμετρίᾳ\nκαὶ μουσικῇ μὴ καταστησάμενον τὰς ὑποθέσεις ἀδύνα-\nτον τῶν μετὰ τὰς ἀρχὰς λόγων ἐξάπτεσθαι, κατὰ τὰ\nαὐτὰ καὶ ἐπὶ τῆς ἀστρολογίας προομολογεῖσθαι χρὴ τὰς\nὑποθέσεις, ἐφʼ αἷς πρόεισιν ὁ λόγος ὁ περὶ τῆς τῶν\nπλανωμένων κινήσεως. πρὸ πάντων δέ, φησί, σχεδὸν\nτῶν περὶ τὰ μαθηματικὰ τὴν πραγματείαν ἐχόντων ἡ\nλῆψις τῶν ἀρχῶν ὡς ὁμολογουμένων ἐστί· πρῶτον μὲν\nὡς ἔστιν ἡ τοῦ κόσμου σύστασις τεταγμένως ἐπὶ μιᾶς\nἀρχῆς διεπομένη ὑφέστηκέ τε τὰ ὄντα καὶ φαινόμενα\nταῦτα· διὸ μὴ δεῖν φάναι τὸν κόσμον τῆς ἡμετέρας\nὄνψεως ἐκ τοῦ ἀπείρου, ἀλλὰ κατὰ περιγραφὴν εἶναι·\nδεύτερον δὲ ὡς οὐ σβέσει καὶ ἀνάψει τῶν θείων σωμά-\nτων αἵ τε ἀνατολαὶ καὶ δύσεις· ἀλλὰ γὰρ εἰ μὴ ἀίδιος\n\n\n\n\n\n\n\nτούτων ἡ διαμονή, οὐκ ἂν ἡ ἐν τῷ παντὶ τάξις φυλα-\nχθείη· τρίτον ὡς οὐ πλείους οὐδὲ ἐλάττονες τῶν ζʹ οἱ\nπλανώμενοι· καὶ τούτο δῆλον ἐκ μακρὰς τηρήσεως·\nτέταρτον ἐπεὶ οὔτε πάντα τὰ ὄντα κινεῖσθαι εὔλογόν\nἐστιν οὔτε πάντα μένειν, ἀλλὰ τὰ μὲν κινεῖσθαι, τὰ δὲ\nμένειν, ὁμολογεῖσθαι δεῖ, τίνα ἐν τῷ παντὶ μένειν χρὴ\nκαὶ τίνα κινεῖσθαι. φησὶ δʼ ὡς γῆν μὲν χρη οἴεσθαι\nμένειν, ἑστίαν τοὺ θεῶν οἴκου κατὰ τὸν Πλάτωνα, τὰ\nδὲ πλανώμενα σὺν τῷ παντὶ περιέχοντι οὐρανῷ κι-\nνεῖσθαι· τοὺς δὲ τὰ κινητὰ στήσαντας, τὰ δὲ ἀκίνητα\nφύσει καὶ ἕδρᾳ κινήσαντας ὡς παρὰ τὰς τῆς μαθηματι-\nκῆς ὑποθέσεις ἀποδιοπομπεῖται.\nἐν δὲ τούτοις φησὶ καὶ κατὰ μῆκος τοὺς πλανωμέ-\nνους κινεῖσθαι καὶ βάθος καὶ πλάτος τεταγμένως καὶ\nὁμαλῶς καὶ ἐγκυκλίως, . . . . . ἡγησάμενοι οὐκ ἂν σφαλλοί-\nμεθα τῆς περὶ αὐτοὺς ἀληθείας· διὸ τάς τε ἀνατολὰς\nκαὶ παρανατολὰς τῆς κατὰ μῆκος κινήσεως καὶ τὰς\nἀπὸ τῶν πρεσβυτέρων ἀποδιδομένας ἐκλύτους καὶ ῥᾳθύ-\nμους αἰτίας τῆς ὑπολείψεως λεγομένης παραιτεῖται. ὀρ-\nθὸν δὲ τὸ νομίζειν, φησί, πᾶν τὸ ἄλογον καὶ ἄτακτον\nφυγόντας τῆς τοιαύτης κινήσεως, ἐναντίαν τῇ ἀπλανεῖ\nφορᾷ τὰ πλανώμενα κινεῖσθαι ἡρέμα, περιαγομένης τῆς\nἐντὸς φορᾶς ὑπὸ τῆς ἐκτός. οὐκ ἀξιοῖ δὲ τοῦ πλανω-\nμένου αἰτίας οἴεσθαι τὰς ἑλικοειδεῖς γραμμὰς ὡς προ-\nηγουμένας τάς τε ἱππικῇ παραπλησίας· γίνεσθαι μὲν\nγὰρ ταύτας κατὰ συμβεβηκός· πρώτην δὲ προηγουμένην\n\n\n\n\nαἰτίαν εἶναι καὶ τοῦ πλάνου καὶ τῆς ἕλικος τὴν κατὰ\nλοξοῦ τοῦ ζῳδιακοῦ κύκλου κίνησιν· καὶ γὰρ ἐπεισ-\nοδιώδης καὶ ὑστέρα ἡ κατὰ τὴν ἕλικα κίνησις, ἐκ τοῦ\nδιπλοῦ τῆς περὶ αὐτοὺς κινήσεως ἀποτελουμένη. προτέ-\nραν δὲ χρὴ εἰπεῖν τὴν κατὰ τοῦ λοξοῦ προηγουμένην\nκίνησιν· ἑπομένη γὰρ ἡ ἕλιξ καὶ οὐ πρώτη.\nπάλιν παραιτεῖται καὶ τῆς κατὰ τὸ βάθος κινήσεως\nαἰτίας εἶναι τὰς ἐκκεντρότητας· περὶ δὲ κέντρον ἕν τι τὸ\nαὐτῆς καὶ κόσμου ἡγεῖται τοῖς κατʼ οὐρανὸν φερομέ-\nνοις πᾶσι τὴν κίνησιν εἶναι, κατὰ συμβεβηκὸς ὑπὸ τῶν\nπλανωμένων, οὐ κατὰ προηγουμένην, ὡς ἐπάνω ἐπεδεί-\nξαμεν, τῶν ἐπικύκλων καὶ τῶν ἐκκέντρων κύκλων διὰ\nτοῦ τῶν ἐγκέντρων βάθους γραφομένων. δύο γὰρ\nἐπιφανείας ἔχει ἑκάστη σφαῖρα, τὴν μὲν ἐντὸς κοίλην,\nτὴν δὲ ἐκτὸς κυρτήν, ὧν ἐν τῷ μεταξὺ κατʼ ἐπικύκλους\nκαὶ ἐγκέντρους κινεῖται τὰ ἄστρα, καθʼ ἣν κίνησιν καὶ\nτοὺς ἐκκέντρους κατὰ συμβεβηκὸς γράφει. φησὶ δὲ καὶ\nκατὰ μὲν τὰς ἡμετέρας φαντασίας ἀνωμάλους εἶναι τὰς\nτῶν πλανωμένων κινήσεις, κατὰ δὲ τὸ ὑποκείμενον καὶ\nτἀληθὲς ὁμαλάς· πᾶσι δὲ τὴν κίνησιν προαιρετικὴν καὶ\nἀβίαστον εἶναι διʼ ὀλιγίστων φορῶν καὶ ἐν τεταγμέ-\nναις σφαίραις. αἰτιᾶται δὲ τῶν φιλοσόφων ὅσοι ταῖς\nσφαίραις οἷον ἀψύχους ἑνώσαντες τοὺς ἀστέρας καὶ\nτοῖς τούτων κύκλοις πολυσφαιρίας εἰσηγοῦνται, ὥσπερ\nἈριστοτέλης ἀξιοῖ καὶ τῶν μαθηματικῶν Μέναιχμος καὶ\n\n\n\n\nΚάλλιππος, οἳ τὰς μὲν φερούσας, τὰς δὲ ἀνελιττούσας\nεἰσηγήσαντο. ἐπὶ δὲ τούτοις ὁμολογουμένοις περὶ μένου-\nσαν τὴν γῆν τὸν οὐρανὸν σὺν τοῖς ἄστροις ἡγεῖται κι-\nνεῖσθαι ἐν ὁμαλαῖς καὶ ἐγκυκλίοις κινήσεσιν ἐλαχίσταις\nτε καὶ συμφώνοις ἐγκέντροις τε καὶ ἀβιάστοις φοραῖς,\nκαὶ ταύτας σωζομένας καὶ παρὰ Πλάτωνι ἀποδείκνυσι\nτὰς ὑποθέσεις.\nκινοῦνται δὲ οἱ μὲν ἀπλανεῖς περὶ τὸν διὰ τῶν\nπόλων ἄξονα μένοντα, οἱ δὲ πλανώμενοι περὶ τὸν τοῦ\nζῳδιακοῦ πρὸς ὀρθὰς ὄντα αὐτῷ ἄξονα· ἀπέχουσι δʼ\nἀλλήλων ὅ τε τῶν ἀπλανῶν καὶ τῶν πλανωμένων ἄξων\nπεντεκαιδεκαγώνου πλευράν. δίχα μὲν τέμνει τὸν\nκόσμον ὁ ζῳδιακὸς μέγιστος ὤν· τῆς δὲ τοῦ παντὸς\nπεριφερείας εἰς τξʹ μοίρας διαιρουμένης ὁ ζῳδιακὸς\nἑκατέρωθεν ρπ´ μοίρας ἀπολαμβάνει· ὁ δὲ ἄξων τοῦ\nζῳδιακοῦ πρὸς ὀρθὰς ὢν δίχα διαιρεῖ τὰς ρπʹ μοίρας.\nλελόξωται δὲ ὁ ζῳδιακὸς ἀπὸ τοὺ χειμερινοῦ παραλλή-\nλου ἐπὶ τὸν θερινόν· εἰσὶ δὲ ἀπὸ μὲν τοῦ θερινοῦ ἐπὶ\nτὸν ἀνταρκτικὸν μοῖραι λ´, ὡς παραδίδωσιν Ἵππαρχος,\nἀπὸ δὲ τοῦ ἀνταρκτικοῦ μέχρι τοῦ πόλου τῆς ἀπλανοῦς\nσφαίρας μοῖραι τριάκοντα ἕξ· συνάμφω δέ, ἀπὸ μὲν\nτοὺ θερινοῦ μέχρι τοῦ πόλου τῆς τῶν ἀπλανῶν σφαί-\nρας, μοῖραι ξϚ´. ἵνα δὲ πληρωθῶσιν ἐπὶ τὸν πόλον τοῦ\nτῶν πλανωμένων ἄξονος ??´ μοῖραι, προσθετέον μοίρας\n\n\n\n\n\nκδʹ, καθʼ ὃ εἴη ἂν ὁ πόλος τοῦ 〈τῶν〉 πλανωμένων\nἄξονος πρὸς ὀρθὰς ὄντος τῷ ζῳδιακῷ. λοιπαὶ δὴ ἀπὸ\nτοῦ πόλου 〈τοῦ〉 τῶν πλανωμένων ἄξονος μοῖραι ἐπὶ\nτὰ θερινὰ μέρη τοῦ ἀνταρκτινοῦ ιβʹ· αἰ πᾶσαι γὰρ ἦσαν\nλϚ´· ών ἀφέλωμεν κδ´· λοιπαὶ ιβ´. αἷς προσθετέον τὰς\nἀπὸ τοῦ ἀνταρκτικοῦ μέχρι τοῦ θερινοῦ πάλιν μοίρας\nλʹ καὶ τὰς ἀπὸ τοῦ θερινοῦ ἐπὶ τὸν ἰσημερινὸν μοίρας\nκδʹ καὶ 〈τὰς〉 ἀπὸ τοῦ ἰσημερινοῦ ἐπὶ τὸν χειμερινόν,\nοὐ πάλιν ἐφάπτεται ὁ ζῳδιακός, μοίρας κδ´. γίνονται\nμοῖραι κδʹ τῶν τξʹ τοῦ παντὸς μοιρῶν πεντεκαιδέκατον\nμέρος· πεντεκαιδεκάκις γὰρ κδʹ γίνονται τξ´. διὰ τοῦτό\nφαμεν τοῦ ἐγγραφομένου εἰς σφαῖραν πεντεκαιδεκαγώ-\nνου πλευρὰν ἀπέχειν ἀλλήλων τοὺς δύο ἄξονας, τόν τε\nτῶν ἀπλανῶν καὶ τὸν τῶν πλανωμένων.\nἕλικα δὲ γράφει τὰ πλανώμενα κατὰ συμβεβηκός,\nδιὰ τὸ δύο κινεῖσθαι κινήσεις ἐναντίας ἀλλήλαις. τῷ\nγὰρ αὐτὰ κατὰ τὴν ἰδίαν κίνησιν ἀπὸ τοῦ θερινοῦ ἐπὶ\nχειμερινὸν φέρεσθαι καὶ ἀνάπαλιν, ἡρέμα μὲν αὐτὰ\nπεριιόντα, τάχιστα δὲ ἐπὶ τὰ ἐναντία περιαγόμενα καθʼ\nἑκάστην ἡμέραν ὑπὸ τῆς ἀπλανοῦς σφαίρας, οὐκ ἐπʼ\nεὐθείας ἀπὸ παραλλήλου ἐπὶ παράλληλον πορεύεται,\nἀλλὰ περιαγόμενα περὶ τὴν ἀπλανῆ σφαῖραν. ἵνα δὴ\nδιὰ τοῦ ζῳδιακοῦ ἀπὸ τοῦ α ἐπὶ τὸ β χωρήσῃ, τῆς\nφορᾶς αὐτῶν οὐκ ἐπὶ εὐθείας τοῦ ζῳδιακοῦ μόνον,\nἀλλὰ καὶ ἐν κύκλῳ περὶ τὴν ἀπλανῆ γινομένης, ἕλικα\n\n\n\n\nγράφουσιν ἐν τῇ ἀπὸ παραλλήλου ἐπὶ παράλληλον διόδῳ\nὁμοίαν τῇ τῶν ἀμπέλων ἕλικι· καθάπερ εἴ τις ἱμάντα\nπεριελίττει κυλίνδρῳ ἀπὸ τῆς ἑτέρας ἀποτομῆς μέχρι\nτῆς ἑτέρας, ὡσπερ ταῖς Λακωνικαῖς σκυτάλαις οἱ ἔφοροι\nπεριελίττοντες ἱμάντας τὰς ἐπιστολὰς ἔγραφον. γράφει\nδὲ καὶ ἄλλην ἕλικα τὰ πλανώμενα, οὐ μόνον ὡς περὶ\nκύλινδρον 〈ἀπὸ τῆς ἑτέρας〉 ἀποτομῆς ἐπὶ τὴν ἑτέραν\nἀποτομήν, ἀλλὰ καὶ τὴν ὡς 〈ἐν〉 ἐπιπέδῳ. ἐπειδὴ γὰρ\nδιʼ αἰῶνος ἀπὸ τοῦ ἑτέρου παραλλήλου ἐπὶ τὸν ἕτερον\nχωροῦσι καὶ ἀπʼ ἐκείνου πάλιν ἐπὶ τὸν αὐτὸν καὶ τοῦτο\nἀδιαλείπτως καὶ ἀπαύστως γίνεται ὑπʼ αὐτῶν, ἂν ἐπι-\nνοήσωμεν ἐπʼ ἄπειρον ἐκτεινομένας εὐθείας εἶναι τὰς\nπαραλλήλους καὶ διʼ αὐτῶν κατὰ τὰ αὐτὰ πορευόμενα\nτὰ πλανώμενα ποτὲ μὲν τὴν χειμερινὴν ὁδόν, ποτὲ δὲ\nτὴν θερινήν, μέχρις ἀπείρου εὑρεθείη ἂν ἡμῖν ἕλικα\nγράφοντα. κατὰ δὲ τὸ ἄπαυστον καὶ αἰώνιον τῆς περὶ\nτὴν σφαῖραν διὰ [τῆς] τῶν παραλλήλων πορείας ὁμοία\nἡ ὁδὸς αὐτοῖς γίνεται τῇ διὰ τῶν ἐπʼ ἄπειρον ἐκτεινο-\nμένων εὐθειῶν ὁδῷ, καθάπερ δηλοῖ τὰ ὑποκείμενα δια-\nγράμματα. ὥστε δύο κατὰ συμβεβηκὸς γράφουσιν ἕλι-\nκας, τὴν μὲν ὡς περὶ κύλινδρον, τὴν δὲ ὡς διʼ ἐπιπέδου.\nταυτὶ μὲν τὰ ἀναγκαιότατα καὶ ἐξ ἀστρολογίας κυ-\nριώτατα πρὸς τὴν τῶν Πλατωνικῶν ἀνάγνωσιν. ἐπεὶ\nδὲ ἔφαμεν εἶναι μουσικὴν καὶ ἁρμονίαν τὴν μὲν ἐν\nὀργάνοις, τὴν δὲ ἐν ἀριθμοῖς, τὴν δὲ ἐν κόσμῳ, καὶ\n\n\n\n\nπερὶ τῆς ἐν κόσμῳ τἀναγκαῖα πάντα ἑξῆς ἐπηγγειλάμεθα\nμετὰ τὴν περὶ ἀστρολογίας παράδοσιν — ταύτην γὰρ.\nἔφη καὶ Πλάτων ἐν τοῖς μαθήμασι πέμπτην εἶναι μετὰ\nἀριθμητικὴν γεωμετρίαν στερεομετρίαν ἀστρονομίαν —,\nἃ καὶ περὶ τούτων ἐν κεφαλαίοις παραδείκνυσιν ὁ Θρά-\nσυλλος σὺν οἷς καὶ αὐτοὶ προεξειργάσμεθα δηλωτέον.\nπροσλαμβανόμενος\nὑπάτη ὑπατῶν\nπαρυπάτη ὑπατῶν\nὑπάτη διἄτονος\nὑπάτη μέσων\nπαρυπάτη μέσων\nμέσων διάτονος\nμέση\nπαραμέση\nτρίτη διεζευγμένη\nδιεζευγμένη διάτονος\nνήτη διεζευγμένη\nτρίτη ὑπερβολαίων\nδιάτονος ὑπερβολίων\nνήτη ὑπερβολαίων\nδιὰ δ΄ ἐπιτρίτῳ διὰ δ΄\nδιὰ ε΄ ἡμιόλιος διὰ ε΄\nδιὰ πασῶν διπλάσιος διᾶ πασῶν\nδὶς διὰ πασῶν τετραπλασίονι\n"};
