var sequence = {"name":"Vitae Aesopi. Vita Aesopi Pl vel Accursiana (sub auctore Maximo Planude) (recensio 1)","data":"ΒΙΟΣ ΑΙΣΩΠΟΥ ΤΟΥ ΜΥΘΟΠΟΙΟΥ.Πραγμάτων φύσιν τῶν ἐν ἀνθρώποις ἠκρίβωσαν\nμὲν καὶ ἄλλοι, καὶ τοῖς μετʼ αὐτοὺς παρέδωκαν φέ-\nροντες· Αἴσωπος δὲ δοκεῖ μὴ πόρρω θειοτέρας ἐπι-\nπνοίας τῆς ἠθικῆς διδασκαλίας ἁψάμενος πολλῷ τῷ\nμέτρῳ τοὺς πολλοὺς αὐτῶν παρελάσαι. καὶ γὰρ οὔτʼ\nἀποφαινόμενος, οὔτε συλλογιζόμενος, οὔτε μὴν ἐξ\nἱστορίας, ἣν ὁ πρὸ τῆς κατʼ αὐτὸν ἡλικίας ἤνεγκε\nχρόνος, τὴν νουθεσίαν διατιθέμενος, ἀλλὰ μύθοις τὰ\nπάντα παιδοτριβῶν, οὕτω τὰς τῶν ἀκροωμένων\nἀγρεύει ψυχάς, ὡς αἰσχύνεσθαι ταῦτα τοὺς λογικοὺς\nποιεῖν ἢ φρονεῖν, ἃ μήτε ὄρνιθες μήτε ἀλώπεκες, καὶ\nαὖ πάλιν μὴ προσέχειν ἐκείνοις, οἷς πολλὰ τῶν ἀλό-\nγων ἐν καιρῷ καὶ νουνεχῶς προσεσχηκότα μυθεύεται.\n\n\n\nἐξ ὧν ἃ μὲν κινδύνους ἐπηρτημένους αὐτοῖς διέδρα,\nἃ δὲ μεγίστης ἐν τοῖς καιρίοις τῆς ὡφελείας ἔτυχεν.\nοὗτος τοίνυν ὁ τὸν καθʼ αὑτὸν βίον φιλοσόφου πολι-\nτείας εἰκόνα προθέμενος καὶ ἔργοις μᾶλλον ἢ λόγοις\nφιλοσοφήσας, τὸ μὲν γένος ἐξ Ἀμορίου τῆς Φρυγίας\nκατῆγε τῆς μεγάλης ἐπίκλησιν, τὴν δὲ τύχην γέγονε\nδοῦλος. ἐφʼ ᾧ καὶ σφόδρα μοι δοκεῖ τὸ τοῦ Πλάτω-\nνος ἐν Γοργίᾳ καλῶς ἅμα καὶ ἀληθῶς εἰρῆσθαι· „ὡς\nτὰ πολλὰ γὰρ ταῦτα“ φησίν „ἐναντία ἀλλήλοις ἐστίν,\nἥ τε φύσις καὶ ὁ νόμος“. Αἰσώπου γὰρ τὴν ψυχὴν ἡ\nμὲν φύσις ἐλευθέραν ἀπέδωκεν, ὁ δὲ παρ ἀνθρώπων\nνόμος τὸ σῶμα πρὸς δουλείαν ἀπέδοτο. ἴσχυσεμέντοι\nοὐδʼ οὕτω τῇ τῆς ψυχῆς ἐλευθερίᾳ λυμήνασθαι,\nἀλλὰ καίτοι πρὸς πολλὰ καὶ πολλαχόσε μεταφέρων\nτὸ σῶμα, τῆς οἰκείας ἐκείνην ἕδρας οὐχ οἷός τʼ ἐγέ-\nνετο μεταστῆσαι. ἐτύγχανε δʼ ὢν οὐ μόνον δοῦλος,\nἀλλὰ καὶ δυσειδέστατα τῶν ἐπʼ αὐτοῦ πάντων ἀν-\nθρώπων εἶχε. καὶ γὰρ φοξὸς ἦν, σιμὸς τὴν ῥῖνα, σιμὸς\n\n\n\nτὸν τράχηλον, πρόχειλος, μέλας — ὅθεν καὶ τοῦ ὀνό-\nμάτος ἔτυχε· ταὐτὸν γὰρ Αἴσωπος τῷ Αἰθίοπι — προ-\nγάστωρ, βλαισὸς καὶ κυφός, τάχα καὶ τὸν Ὁμηρικὸν\nΘερσίτην τῇ αἰσχρότητι τοῦ εἴδους ὑπερβαλλόμενος.\nτὸ δὲ δὴ πάντων ἐν αὐτῷ χείριστον ἦν τὸ βραδύ-\nγλωσσον καὶ τὸ τῆς φωνῆς ἄσημόν τε καὶ ἀδιάρθρω-\nτον. ἃ πάντα καὶ δοκεῖ τὴν δουλείαν Αἰσώπῳ παρα-\nσκευάσαι· καὶ γὰρ δὴ καὶ θαῦμα ἂν ἦν, εἰ οὕτως\nἀτόπως ἔχοντι τοῦ σώματος ἐξεγένετο τὰς τῶν δου-\nλούντων ἄρκυς διαφυγεῖν. ἀλλὰ τὸ μὲν σῶμα τοι-\nοῦτον ἦν τῷ ἀνδρί· τὴν δὲ ψυχὴν ἀγχινούστατος\nἐπεφύκει καὶ πρὸς ἐπίνοιαν πᾶσαν ἐπηβολώτατος.\nὉ κεκτημένος τοίνυν αὐτόν, ἅτε πρὸς οὐδὲν τῶν\nἐντὸς οἰκίας ἔργων οἰκείως ἔχοντα, σκάπτειν εἰς ἀγρὸν\nἐξαπέστειλεν. ὃ δʼ ἀπελθὼν, τοῦ ἔργου προθύμως\nεἴχετο. ἀφικομένῳ δέ ποτε καὶ τῷ δεσπότῃ πρὸς τὸν\nἀγρὸν ἐφʼ ᾧ τῶν ἔργων ἐπισκοπὴν θέσθαι γεωργός τις\nσῦκα τῶν ἀγαθῶν δρεψάμενος δῶρον ἤνεγκεν. ὃ δʼ\nἐπὶ τῷ τῆς ὀπώρας ἡσθεὶς ὡραίῳ, Ἀγαθόποδι τῷ οἰ-\n\n\n\n\nκέτῃ —τοῦτο γὰρ ἦν ὄνομα τῷ παιδί —φυλάττειν ἐκέ-\nλευσεν, ὡς αὐτῷ μετὰ τὸ λουτρὸν παραθεῖναι. συμβὰν\nδʼ οὕτω, καὶ τοῦ Αἰσώπου κατὰ δή τινα χρείαν εἰσελ-\nθόντος εἰς τὴν οἰκίαν, ἀφορμῆς ὁ Ἀγαθόπους λαβό-\nμενος, βουλὴντοιάνδε τῶν συνδούλων τινὶ προτείνει·\n„ἐμφορηθῶμεν, εἰ δοκεῖ, τῶν σύκων, ὦ οὗτος, κἂν ὁ\nδεσπότης ἡμῶν ταῦτα ζητήσῃ, ἀλλʼ ἡμεῖς γε τοῦ Αἰ-\nσώπου καταμαρτυρήσομεν ἄμφω ὡς εἰς τὴν οἰκίαν\nεἰσδραμόντος καὶ ἀδείας τυχόντος καὶ τὰ σῦκα λάθρα\nκαταφαγόντος, καὶ ἐπʼ ἀληθεῖ θεμελίῳ τῇ πρὸς τὸν\nοἶκον εἰσόδῳ πολλὰ τῶν ψευδῶν ἐποικοδομήσομεν.\nκαὶ τὸ μηδὲν ἔσται ὅγε εἷς πρὸς τούς δύο, καὶ ταῦτα\nμηδʼ ἄνευ ἐλέγχων διᾶραί ποτε τὴν γλῶτταν δύναμιν\nἔχων“. δόξαντος δὴ τούτου πρὸς τοὔργον ἐχώρησαν,\nκαὶ τῶν σύκων ἐσθίοντες ἔλεγον ἐφʼ ἑκάστῳ σὺν γέ-\nλωτι· ,,φεῦ σοι, δύστηνε Αἴσωπε“. ὁ τοίνυν δεσπό-\nτης ἐπανελθών ἀπὸ τοῦ λουτροῦ, καὶ τὰ σῦκα ζητήσας\nκαὶ ἀκούσας ὡς Αἴσωπος αὐτὰ κατεδήδοκε, τόν τε\nΑἴσωπον σύν ὀργῇ κελεύει κληθῆναι καὶ κληθέντι\n\n\n\n\nφησί· „λέγεμοι, ὦ κατάρατε, οὕτω μου κατεφρονήσας,\nὡς εἰς τὸ ταμιεῖον εἰσελθεῖν καὶ τὰ ἑτοιμασθέντα μοι\nσῦκα θοινήσασθαι“; ὃ δὲ ἀκούων μὲν καὶ συνιεὶς ἦν,\nλαλεῖν δʼ εἶχεν οὐδʼ ὁπωσοῦν διὰ τὸ βραδύγλωσσον·\nμέλλων δὲ ἤδη τύπτεσθαι, τῶν κατηγόρων σφοδρότε-\nρον ἐπικειμένων, πεσών πρὸς τοὺς τοῦ δεσπότου πό-\nδας, ἀνασχέσθαι μικρὸν ἐδεῖτο. δραμών δὲ καὶ χλιαρὸν\nὕδωρ προσενεγκών, τούτου τε πέπωκε, καὶ τούς δα-\nκτύλους εἰς τὸ στόμα καθείς, αὖθις τὸ ὑγρὸν μόνον\nἀνέβαλεν· οὔπω γὰρ τροφῆς ἁψάμενος ἔτυχεν. ἠντι-\nβόλει γοῦν αὐτὸ τοῦτο καὶ τούς διώκοντας δρᾶσαι,\nὡς ἂν δῆλον γένηται, τίς ὁ τὰ σῦκα διαφορήσας. ὁ\nδὲ δεσπότης τὸ νοῆμον αὐτοῦ θαυμάσας, οὕτω ποιεῖν\nκαὶ τοῖς ἄλλοις ἐπέταξεν. οἳ δʼ ἐβουλεύσαντο πιεῖν\nμὲν τοὺ ὕδατος, μὴ μέντοι καὶ καθεῖναι κατὰ τοῦ\nλαιμοῦ τοὺς δακτύλους, ἀλλʼ ἐπὶ τὰ πλάγια τῶν γνά-\nθων αὐτούς παραφέρειν. οὐκ ἔφθασαν δὲ πιόντες, καὶ\nτὸ χλιαρὸν ὕδωρ ἐκεῖνο ναυτίαν τοῖς πεπωκόσι παρα-\nχρὴμα ἐπενεγκόν, αύτομάτην παρέσχε τὴν ὀπώραν ἀνα-\nδοθῆναι. τότε τοίνυν πρὸ ὀφοθαλμῶν πεσόντος τοῦ\n\n\n\n\n\n\nτε κακουργήματος τῶν οἰκετῶν καὶ τῆς συκοφαν- p. 10 b.\nτίας, ὁ μὲν δεσπότης ἐκέλευσεν αὐτούς γυμνωθέντας\nμαστίζεσθαι· οἳ δʼ ἐπέγνωσαν σαφῶς κατὰ τὸν εἰ-\nπόντα ὡς\nὅςτις καθʼ ἑτέρου δόλια μηχανεύεται αὐτὸς καθʼ αὐτοῦ τοῦτο ποιῶν λανθάνει.\nΤῇ δʼ ἐπιούσῃ τοῦ μὲν δεσπότου εἰς ἄστυ ἐπανα-\nζεύξαντος, τοῦ δʼ Αἐσώπου σκάπτοντος ᾗ προσετάγη,\nἱερεῖς τῆς Ἀρτέμιδος εἴτʼ ἄλλοι τινὲς ἄνθρωποι τῆς\nὁδοῦ πλανηθέντες καὶ τῷ Αἰσώπῳ περιτυχόντες,\nπροὐτρέποντο πρὸς Διὸς ξενίου τὸν ἄνδρα τὴν εἰς\nἄστυ φέρουσαν αὐτοῖς ὑποδεῖξαι. ὃ δʼ ὑπὸ σκιὰν\nδένδρου τούς ἄνδρας ἀπαγαγών πρότερον καὶ λιτὸν\nπαραθέμενος δεῖπνον, εἶτα καὶ ἡγησάμενος αὐτοῖς, εἰς\nἣν ἐζήτουν ὁδὸν εἰσήνεγκεν. οἳ μὲν οὖν τοῦτο μὲν\nἐπὶ τῇ ξενίᾳ, τοῦτο δὲ καὶ ἐπὶ τῇ ὁδηγίᾳ διαφερόν-\nτως τοῦ ἀνδρὸς ἐξαρτηθέντες, τάς τε χεῖρας εἰς οὐρα-\nνὸν ἦραν καὶ εὐχῇ τὸν εὐεργέτην ἠμείψαντο. Αἴσω-\nπος δʼ ὑποστρέψας καὶ εἰς ὕπνον καταπεσὼν ὑπό\n\n\n\n\nτε τοῦ συνεχοῦς πόνου καὶ καύματος, ἔδοξεν ἰδεῖν\nτὴν Τύχην ἐπιστᾶσαν αὐτῷ, καὶ λύσιν τῆς γλώττης\nκαὶ λόγου δρόμον καὶ σοφίαν τὴν τῶν μύθων χαρι-\nζομένην. εὐθύς οὖν διυπνισθείς φησι· „βαβαί, πῶς\nἡδέως κεκοίμημαι· ἀλλὰ καὶ καλὸν ὄνειρον ἰδεῖν\nἔδοξα. καὶ ἰδού, ἀκωλύτως λαλῶ· βοῦς, ὄνος, δί-\nκελλα. νὴ τούς θεούς, συνῆκα πόθεν μοι τἀγαθὸν\nπροσεγένετο τοῦτο· εὐσεβήσας γὰρ εἰς τούς ξένους,\nἀντιλαμβανομένου τοῦ κρείττονος ἔτυχον. ἆρʼ οὖν\nτὸ εὖ ποιεῖν ἀγαθῶν ἐστι πλῆρες ἐλπίδων“.\nΟὕτω μὲν οὖν Αἴσωπος ὑπερησθεὶς τῷ πράγματι,\nπάλιν ἤρξατο σκάπτειν. τοῦ δʼ ἐφεστηκότος τῷ ἀγρῷ\n—Ζηνᾶς ἦν αὐτῷ τοὔνομα — πρὸς τοὺς ἐργαζομένους\nἐλθόντος καὶ τούτων ἕνα, ἐπειδὴ μικρὸν ἐσφάλη τοῦ\nἔργου, τῇ ῥάβδῳ πατάξαντος, Αἴσωπος παραχρῆμα\nἀνέκραγεν· ,,ἄνθρωπε, τοῦ χάριν τὸν μηδὲν ἠδικηκότα\nοὕτως αἰκίζῃ καὶ πᾶσιν εἰκῆ πληγὰς ἐμφορεῖς διʼ ἡμέ-\nρας ; πάντως ἀναγγελῶ ταῦτα τῷ κεκτημένῳ.“ Ζηνᾶς\nδὲ ταῦτα τοὺ Αἰσώπου ἀκούσας, ἐξεπλάγη τε οὐ μέ-\nσως, καὶ πρὸς ἑαυτὸν εἶπεν· ,,Αἴσωπος λαλεῖν ἀρξά-\n\n\n\n\n\nμενος οὐδὲν ἐμοὶ ὄφελος ἔσται. φθάσας τοίνυν αὐτοῦ\nκατηγορήσω αὐτὸς ἐπὶ τοῦ δεσπότου, πρὶν αὐτὸς\nτοῦτʼ αὐτὸ δράσῃ, καί με ὁ δεσπότης τῆς ἐπιτροπῆς\nπαραλύσῃ.“ ταῦτʼ εἰπὼν εὐθύ τῆς πόλεως πρὸς τὸν\nδεσπότην ἤλαυνε. καὶ δὴ σύν θορύβῳ προσελθών,\n„χαῖρε“ φησί„δέσποτα“. ὃ δέ „τί τεθορυβημένος πά-\nρει;“ φησί· καὶ ὁ Ζηνᾶς· „χρῆμά τι τερατῶδες ἐν τῷ\nἀγρῷ συνέβη“ .καὶ ὁ δεσπότης „ἦ πού τι δένδρον παρὰ\nκαιρὸν [καρπὸν] ἤνεγκεν; ἢ τῶν κτηνῶν τι παρὰ φύσιν\nἐγέννησεν“; καὶ ὅς· ,,οὐχ οὕτως, ἀλλʼ Αἴσωπος ἄναυ-\nδος τὸ πρότερον ὢν νυνὶ λαλεῖν ἤρξατο.“ καὶ ὁ δεσπό-\nτης „οὕτω σοι μηδὲν τῶν ἀγαθῶν γένοιτο, τοῦτο νομί-\nζοντι τέρας εἶναι.“ ὃ δέ „καὶ μάλα·“ φησίν „ἃ μὲν γὰρ\nεἰς ἐμὲ περιύβρισεν, ἑκών παρίημι, δέσποτα· εἰς δὲ\nσὲ καὶ θεούς οὐ φορητὰ βλασφημεῖ.“ ἐπὶ τούτοις ὀργῇ\nληφθεὶς ὁ δεσπότης τῷ Ζηνᾷ φησιν· „ἰδού σοι παρα-\nδέδοται Αἴσωπος· ἀπόδου, δώρησαι, ὃ βούλει ἐπʼ\nαὐτῷ ποίησον. “τοῦ δὲ Ζηνᾶ ἐπʼαὐτῷ γενόμενον παρα-\n\n\n\n\n\nλαβόντος τὸν Αἴσωπον καὶ τὴν κατʼ αὐτοῦ δεσπο-\nτείαν αὐτῷ ἀναγγείλαντος, ἐκεῖνος ,,ὅ τι δήποτε βου-\nλομένῳ σοί ἐστι“ φησίν „ἔργασαι“.\nΚατὰ δὲ δή τινα τύχην ἀνδρός τινος κτήνη ζη-\nτοῦντος πρίασθαι καὶ διὰ ταῦτα τὸν ἀγρὸν διιόν-\nτος ἐκεῖνον καὶ τὸν Ζηνᾶν ἐρομένου, ἐκεῖνος ,,θρέμμα\nμὲν οὐκ ἔστι μοι“ φησίν „ἀποδόσθαι, σωμάτιον δὲ\nἄρρεν· ὅπερ εἰ θέλεις ὠνήσασθαι, πάρεστι“. τοῦ δʼ\nἐμπόρου φήσαντος ὑποδειχθῆναι αὐτῷ τὸ σωμάτιον.\nκαὶ τοῦ Ζηνᾶ τὸν Αἴσωπον μεταπεμψαμένου, ὁ\nἔμπορος ἰδών αὐτὸν καὶ ἀνακαγχάσας, ,,πόθεν\nσοι“ φησὶ πρὸς τὸν Ζηνᾶν ,,ἥδε ἡ χύτρα ; πότερον\nστέλεχός ἐστι δένδρου ἢ ἄνθρωπος ; οὗτος εἰ μὴ\nφωνὴν εἶχεν, οὐδὲν ἂν ἔδει μὴ οὐχὶ δοκεῖν ἀσκο-\nκήλη. ἵνα τί μοι τὴν πορείαν διέκοψας τουτουὶ τοῦ\nκαθάρματος ἕνεκα;“ ταῦτʼ εἰπών ἀπῄει τὴν ἑαυτοῦ.\nὁ δʼ Αἴσωπος μεταδιώξας αὐτόν, „μεῖνον“ φησόν.\nὃ δὲ μεταστραφείς, ,,ἄπιθι“ φησίν „ἀπʼ ἐμοῦ, ῥυ-\nπαρώτατε κύον“. καὶ ὁ Αἴσωπος· „εἰπέ μοι, τίνος\nἕνεκεν δεῦρο ἐλήλυθας“ ; καὶ ὁ ἔμπορος· κάθαρμα,\n\n\n\n\n\n\nἵνα τι χρηστὸν πρίωμαι· σοῦ δὲ ὄντος ἀχρήστου καὶ\nσαπροῦ οὐ χρῄζω“. καὶ ὁ Αἴσωπος· „ὤνησαί με, καὶ\nεἴ τίς ἐστι πίστις, πολλά σε ὠφελῆσοι οἷός τʼ εἰμί“.\nκαὶ ὅς· „τί δʼ ἂν σοῦ ὀναίμην, στυγήματος ὄντος\nαὐτόχρημα“; καὶ ὁ Αἴσωπος· ,,οὐ πάρεστί σοι παιδία\nοἴκοι ἀτακτοῦντα καὶ κλαίοντα ; τούτοις ἐπίστησόν\nμε παιδαγωγόν, καὶ πάντως αὐτοῖς ἀντὶ μορμοῦς\nἔσομαι.“ γελάσας οὖν ἐπὶ τούτοις ὁ ἔμπορός φησι\nτῷ Ζηνᾷ· „πόσου τὸ κακὸν τόδε πωλεῖς ἀγγεῖον“;\nὃ δέ „τριῶν“ φησίν „ὀβολῶν“. ὁ δʼ ἔμπορος αὐτίκα\nτούς τρεῖς ὀβολοὺς κατεβάλετο, λέγων ,οὐδὲν κατε-\nθέμην, καὶ οὐδὲν ἐπριάμην“. ὁδευσάντων τοιγαροῦν\nκαὶ ἀφικομένων αὐτῶν οἴκαδε, παιδάρια δύο ὑπὸ\nμητρὶ ἔτι τελοῦντα, τὸν Αἴσωπον ἰδόντα καὶ συγχυ-\nθέντα ἀνέκραξε. καὶ ὁ Αἴσωπος εὐθύς τῷ ἐμπόρῳ\nφησίν· „ἔχεις μου τῆς ἐπαγγελίας ἀπόδειξιν“. ὃ δὲ\nγελάσας, „εἰσελθών“ φησίν „ἐνδοτέρω, ἄσπασαι τοὺς\nσυνδούλους σου“. τὸν δὲ εἰσελθόντα καὶ ἀσπασά-\nμενον ἰδόντες ἐκεῖνοι, „τί ποτε ἄρα κακὸν τῷ ἡμῶν\nδεσπότῃ“ φασί „συμβέβηκεν, ὅτι σωμάτιον αἰσχρὸν\n\n\n\n\n\n\nοὕτως ἐπρίατο; ἀλλʼ ὡς ἔοικεν, ἀντὶ βασκανίου τοῦτο\nτῆς οἰκίας ὠνήσατο“.\nΜετὰ δʼ οὐ πολύ καὶ ὁ ἔμπορος εἰσελθών, τὰ\nπρὸς ὁδὸν εὐτρεπισθῆναι τοῖς δούλοις ἐπέσκηψε·\nμέλλειν γὰρ τὴν ἐπιοῦσαν εἰς Ἀσίαν πορεύεσθαι. οἳ\nμὲν οὖν αὐτίκα τὰ σκεύη διεμερίζοντο. ὁ δʼ Αἴσω-\nπος ἐδεῖτο τοῦ κουφοτάτου τῶν φορτίων αὐτῷ παρα-\nχωρεῖν, ἅτε δὴ νεωνήτῳ καὶ μήπω πρὸς τὰς τοιαύ-\nτας ὑπουργίας γεγυμνασμένῳ. τῶν δέ, καὶ εἰ μηδὲν\nἆραι βούλεται, συγγνώμην παρεχομένων, ἐκεῖνος\nοὐ δεῖν ἔλεγε πάντων κοπιώντων αὐτὸν μόνον ἀσυν-\nτελῆ τυγχάνειν. τῶν δὲ ὅπερ ἂν ἆραι βούληται ἐπι-\nτρεπόντων, δεῦρο κἀκεῖσε περιβλεψάμενος, καὶ σκεύη\nἀθρήσας διάφορα, σάκκους καὶ στρώματα καὶ γυρ-\nγάθους, ἕνα γύργαθον ἄρτων πεπληρωμένον, ὃν καὶ\nδύο βαστάζειν ἔμελλον, αὑτῷ ἐπιτεθῆναι κελεύει.\n\n\n\nοἳ δὲ γελάσαντες καὶ μηδὲν εἶναι μωρότερον τοῦ\nχυδαίου τούτου καθάρματος φάμενοι, ὃς μικρῷ μὲν\nἔμπροσθεν τὸ κουφότατον ἆραι τῶν φορτίων ἐδεῖτο,\nνῦν δὲ τὸ πάντων βαρύτατον εἵλετο· χρῆναι μέντοι\nτὴν ἐπιθυμίαν αὐτοῦ πληρῶσαι· ὑπολαβόντες τὸν\nγύργαθον ἐπιτιθέασι τῷ Αἰσώπῳ. ὃ δὲ κατὰ τῶν\nὤμων τὸ φορτίον ἐπηχθισμένος, δεῦρο κἀκεῖσε διε-\nκλονεῖτο. τὸν δὲ ἰδὼν ὁ ἔμπορος ἀπεθαύμασε καί\nφησιν· ,,Αἴσωπος εἰς τὸ πονεῖν πρόθυμος ὢν ἤδη\nτὴν ἑαυτοῦ τιμὴν ἐξέτισε· κτήνους γὰρ φόρτον\nἤρατο“. ἐπεὶ δὲ ὥρας οὔσης ἀρίστου κατέλυσαν,\nΑἴσωπος κελευσθεὶς ἀρτοδοτῆσαι, ἡμιδεᾶ τὸν γύρ-\nγαθον πολλῶν φαγόντων ἐποίησεν. ὅθεν καὶ μετὰ\nτὸ ἄριστον κουφοτέρου τοῦ φορτίου γεγονότος, προ-\nθυμότερον ὥδευε. καὶ δὴ καὶ ἑσπέρας οὗ κατήχθη-\nσαν πάλιν ἀρτοδοτήσας, τῇ ἐφεξῆς ἡμέρᾳ κενὸν\nπαντάπασιν ἐπὶ τῶν ὤμων ἀνέχων τὸν γύργαθον,\nπρῶτος ἁπάντων ᾔει, ὡς καὶ τοῖς συνδούλοις, προ-\nτρέχοντα τοῦτον ὁρῶσιν, ἀμφίβολα γίνεσθαι, πότερον\nὁ σαπρός ἐστιν Αἴσωπος ἤ τις ἕτερος· καὶ κατα-\n\n\n\n\n\n\n\n\nμαθοῦσιν ἐκεῖνον εἶναι, θαυμάζειν ὅπως τὸ μεμελα-\nνωμένον ἀνθρώπιον νουνεχέστερα πάντων ἔπραξε,\nτούς ῥᾳδίως δαπανωμένους ἄρτους ἀράμενον, ἐκεί-\nνων τὰ στρώματα καὶ τὰ λοιπὰ τῶν σκευῶν ἐπιφορ-\nτισαμένων, ἃ μὴ φύσιν ἔλαχεν οὑτωσὶ δαπανᾶσθαι.\nὁ μὲν οὖν ἔμπορος ἐπὶ τῇ Ἐφέσῳ γενόμενος, τὰ μὲν\nἄλλα τῶν ἀνδραπόδων σύν κέρδει ἀπέδοτο, ὑπελεί-\nφθη δʼ αὐτῷ τρία, γραμματικός, ψάλτης καὶ ὁ Αἴσω-\nπος. τῶν δέ τις αὐτῷ συνήθων συμβουλεύσας εἰς\nΣάμον ἀπᾶραι, ὡς ἐκεῖ δὴ σὺν μείζονι κέρδει ἀπεμ-\nπολήσοντι τὰ σωμάτια, πείθει.\nκαὶ ὁ ἔμπορος ἐπιβὰς\nτῆς Χάμου, τὸν μὲν γραμματικὸν σὺν τῷ ψάλτῃ\nκαινὰς στολὰς ἀμφιέσας, ἵστησιν ἄμφω ἐπὶ τοῦ πρα-\nτηρίου. τὸν δʼ Αἴσωπον ἐπεὶ μηδαμόθεν εἶχε κοσμῆ-\nσαι, ὅλος γὰρ ἦν ἁμάρτημα, ἐσθῆτα σάκκου τούτῳ\nπερικαθάψας, μέσον ἀμφοῖν ἔστησεν, ὡς καὶ τούς\nὁρῶντας ἐξίστασθαι λέγοντας ,,πόθεν τοῦτο τὸ βδέ-\nλυγμα, τὸ καὶ τούς ἄλλους ἀφανίζον;“ Αἴσωπος δὲ\nκαίπερ ὑπὸ πολλῶν σκωπτόμενος, ἵστατο μέντοι\nτολμηρὰ πρὸς αὐτούς ἀτενίζων. Ξάνθος δὲ ὁ φιλό-\n\n\n\n\n\n\nσοφος, εἷς τῶν ἐνοικούντων ὤν τηνικαῦτα τῇ Σάμῳ,\nπροελθών ἐπὶ τὴν ἀγορὰν καὶ θεασάμενος τούς μὲν\nδύο παῖδας σύν εὐπρεπείᾳ παρισταμένους, μέσον δὲ\nτούτων τὸν Αἴσωπον, ἠγάσατο τὴν τοῦ- ἐμπόρου\nἐπίνοιαν, ὅπως τὸν αἰσχρὸν ἐν τῷ μεταξὺ τέταχεν,\nὡς τῇ παραθέσει τοῦ δυσειδοῦς καλλίους ἑαυτῶν\nτούς νεανίσκους φανῆναι. ἐγγυτέρω δʼ ἐπιστάς,\nἐπύθετο τὸν ψάλτην, πόθεν ἂν εἴη. καὶ ὅς· „Καπ-\nπαδόκης“. καὶ ὁ Ξάνθος· „τί οὖν οἶδας ποιεῖν“; ὃ δέ\n„πάντα“. καὶ ἐπὶ τούτοις Αἴσωπος ἐξεγέλασε. τῶν\nδὲ σχολαστικῶν, οἳ τῷ Ξάνθῳ συνῆσαν, ὡς εἶδον\nαὐτὸν γελάσαντα καὶ παραφήναντα τούς ὀδόντας\nἐξαίφνης, καί τι τέρας ὁρᾶν δοξάντων, καὶ τοῦ μέν\n„ἦ που κήλη ἐστὶν ὀδόντας ἔχουσα“ λέγοντος, τοῦ δέ\n„τί ποτε ἄρα ἰδών ἐγέλασε;“ τοῦ δὲ ὡς „οὐκ ἐγέ-\n, λακεν, ἀλλʼ ἐρρίγωσεν“, πάντων δὲ βουλομένων\nγνῶναι τίς ποτε ἦν ὁ γέλως, εἶς τις αὐτῶν προσελ-\nθών τῷ Αἰσώπῳ φησίν· ,ὅτου χάριν ἐγέλασας“; καὶ\nὅς· „ἀποχώρει, θαλάττιον πρόβατον“. τοῦ δὲ ἀμη-\nχανήσαντος τοῖς ὅλοις ἐπὶ τῷ λόγῳ, κἀκ τοῦ εὐθέος\n\n\n\n\n\nἀναχωρήσαντος, ὁ Ξάνθος τῷ ἐμπόρῳ φησί· ,,πόσου\nτιμήματος ὁ ψάλτης“; τοῦ δέ „χιλίων ὀβολῶν“\nἀποκριναμένου, πρὸς τὸν ἕτερον ἦλθεν, ὑπερβάλλον\nἀκούσας τὸ τίμημα. καὶ μέντοι καὶ τοῦτον ἐρομένου\nτοῦ φιλοσόφου, πόθεν ἂν εἴη, καὶ ἀκούσαντος ὅτι\nΛυδός, καὶ ἐπανερομένου „τί οὖν οἶδας ποιεῖν;“\nκἀκείνου φαμένου ,,πάντα, πάλιν ἐγέλασεν Αἴσω-\nπος. τῶν σχολαστικῶν δέ τινὸς διαπορουμένου „τί\nδή ποτε οὗτος πρὸς πάντα γελᾷ“ ; ἕτερος πρὸς αὐτὸν\nεἶπεν· „εἰ βούλει καὶ σὺ θαλάσσιος τράγος ἀκοῦσαι,\nἐρώτησον“. ὁ δὲ Ξάνθος καὶ αὖθις ἤρετο τὸν ἔμ-\nπορον· ,,πόσου τιμήματος ὁ γραμματικός;“ κἀκείνου\n„ρισχιλίων ὀβολῶν“ ἀποκριναμένου, δυσφόρως ὁ\nφιλόσοφος ἤνεγκε τὴν ὑπερβολὴν τοῦ τιμήματος καὶ\nστραφεὶς ἀπῄει. τῶν δὲ σχολαστικῶν ἐρομένων, εἰ\nμὴ ἤρεσεν αὐτῷ τὰ σωμάτια, „ναί“, φησίν „ἀλλὰ\nδόγμα κεῖται, μὴ ἀνδράποδον ὠνεῖσθαι τῶν πολυτί-\nμων“. ἑνὸς δὲ τούτων φαμένου „ἀλλʼ εἰ τοῦθʼ\nοὕτως ἔχει, τὸν γοῦν αἰσχρὸν τοῦτον οὐδεὶς νόμος\nἐμποδών ἵσταται μὴ ὠνήσασθαι· τὴν αὐτὴν γὰρ καὶ\n\n\n\n\n\n\n\nοὗτος λειτουργίαν εἰσοίσει· καὶ ἡμεῖς τὸ τίμημα\nτούτου καταθησόμεθα“, Ξάνθος ἔφη· „ἀλλὰ γελοῖον\nἂν εἴη ὑμᾶς μὲν ἐκτῖσαι τὸ τίμημα, ἐμὲ δὲ τὸν δοῦ-\nλον ὠνήσασθαι· ἄλλως τε καὶ τὸ γύναιόν μου καθά-\nρειον ὄν, οὐκ ἂν ἀνάσχοιτο ὑπ’ αἰσχροῦ σωματίου\nὑπηρετεῖσθαί“. τῶν δὲ σχολαστικῶν αὖθις εἰπόντων\n„ἀλλʼ ἐγγύς ἡ γνώμη, καθηγητά, τοῦ μὴ πείθεσθαι\nγυναικί“, ὁ φιλόσοφος εἶπε· „λάβωμεν πρότερον\nπεῖραν εἰ οἶδέ τι, μή ποτε καὶ τὸ τίμημα μάτην ἀπό-\nληται“. προσελθών γοῦν τῷ Αἰσώπῳ „χοῖρε“ φησί.\nκαὶ ὅς· „μὴ γὰρ ἐλυπούμην“; καὶ ὁ Ξάνθος· „ἀσπά-\nζομαί σε“. κἀκεῖνος· ,,κἀγὼ σέ“. καὶ ὁ Ξάνθος\nἅμα τοῖς ἄλλοις ἐπὶ τῷ παραλόγῳ καὶ ἑτοίμῳ τῆς\nἀποκρίσεως ἐκπλαγείς, ἤρετο· „ποταπὸς εἶ“; ὁ δέ\n„μέλας“ φησι. καὶ ὁ Ξάνθος· ,,οὐ τοῦτό φημι, ἀλλὰ\nπόθεν γεγέννησαι“; καὶ ὅς· ,,ἐκ τῆς γαστρὸς τῆς\nμητρός μου“. καὶ ὁ Ξάνθος· ,,οὐ τοῦτο λέγω, ἀλλʼ\nἐν ποίῳ τόπῳ γεγέννησαι;“ κἀκεῖνος· ,,οὐκ ἀνήγγειλέ\nμοι ἡ μήτηρ μου, πότερον ἐν ἀνωγέῳ ἢ κατωγεῳ“.\n\n\n\n\n\n\n\nκαὶ ὁ φιλόσοφος „τί δὲ πράττειν ἐπίστασαι“; κἀκεῖ-\nνος· „οὐδέν“. καὶ ὁ Ξάνθος· „τίνα τρόπον“; ὃ δέ\n„ἐπειδήπερ οὗτοι πάντα ἐπίστασθαι ἐπηγγείλαντο,\nἐμοὶ δὲ κατέλιπον οὐδὲ ἕν“. καὶ ἐπὶ τούτοις οἱ σχο-\nλαστικοὶ ὑπερφυῶς ἀγάμενοι, „νὴ τὴν θείαν πρό-\nνοιαν“, ἔφασαν, ,πάνυ καλῶς ἀπεκρίνατο· οὐδὲ γὰρ\nεἶς ἐστιν ἄνθρωπος, ὃς ἅπαντα εἰδείη. διὰ γὰρ\nταῦτα δηλαδὴ καὶ ἐγέλα“. αὖθις οὖν ὀ Ξάνθος φησί·\n„βούλει πρίωμαί σε“; καὶ ὁ Αἴσωπος· „ἐμοῦ πρὸς\nτοῦτο συμβούλου δέῃ; ὁπότερόν σοι δοκεῖ βέλτιον,\nἤτοι πρίασθαι ἢ μή, ποίει· οὐδεὶς γὰρ οὐδὲν πρὸς\nβίαν ποιεῖ· τοῦτο παρὰ τῇ σῇ κεῖται γνώμῃ. κἂν\nμὲν βούλῃ, βαλαντίου θύραν ἀνοίξας ἀργύριον\nἀρίθμει· εἰ δὲ μή, μὴ σκῶπτε“. πάλιν οὖν οἱ σχο-\nλαστικοὶ πρὸς ἀλλήλους ἔφασαν· ,,νὴ τούς θεούς,\nνενίκηκε τὸν καθηγητήν“. τοῦ δὲ Ξάνθου φήσαντος\n„ἐὰν πρίωμαί σε, δραπετεῦσαι βουλήσῃ“; γελάσας\nὁ Αἴσωπος ἔφη· τοῦτο εἰ βουλήσομαι πρᾶξαι, οὐ\nπάντως χρήσομαί σοι συμβούλῳ, ὡς δὴ καὶ σὺ μικρῷ\n\n\n\n\n\nπρόσθεν ἐμοί“. καὶ ὁ Ξάνθος· „καλῶς μὲν λέγεις, ἀλλʼ\nαἰσχρὸς εἶ“. κἀκεῖνος· „εἰς τὸννοῦν ἀφορᾶν δεῖ, φιλό-\nσοφε, καὶ μὴ εἰς τὴν ὄψιν“. τότε τῷ ἐμπόρῳ προ-\nσελθών ὁ Ξάνθος φησί· ,,πόσου τοῦτσν πωλεῖς;“\nκαὶ ὅς· „κερτομῆσαί μου πάρει τὴν ἐμπορίαν, ὅτι\nτούς ἀξίους σου παῖδας ἀφείς, τὸν αἰσχρὸν τοῦτον\nεἵλου; θάτερον τῶν λοιπῶν ὤνησαι, τοῦτου δὲ πρόσ-\nδομα λάβε“. καὶ ὁ Ξάνθος· „οὐ δῆτα, ἀλλὰ τοῦ-\nτον“. καὶ ὁ ἔμπορος· „ἑξήκοντα ὀβολῶν ὤνησαι“.\nκαὶ οἱ μὲν σχολαστικοὶ παραχρῆμα τὸ τίμημα συνει-\nσενεγκόντες κατέθεντο, ὁ δὲ Ξάνθος ἐκτήσατο. οἱ\nτοίνυν τελῶναι τὴν πρᾶσιν μεμαθηκότες παρῆσαν\nἀνακρίνοντες, τίς μὲν ὁ ἀπεμπολήσας, τίς δʼ ὁ πρι-\nάμενος. αἰσχυνομένων δʼ ἀμφοτέρων ἑαυτούς ἀνει-\nπεῖν διὰ τὸ πενιχρὸν τοῦ τιμήματος, Αἴσωπος στὰς\nεἰς τὸ μέσον ἀνέκραξεν· „ὁ μὲν πραθείς, ἐγώ· ὁ\nπριάμενος δʼ οὑτοσί, καὶ ὁ πωλήσας ἐκεινοσί. εἰ δʼ\nαὐτοὶ σιωπῶσιν, ἐγὼ ἄρα ἐλεύθερός εἰμι“. οἱ δὲ\nτελῶναι διαχυθέντες, ἐχαρίσαντό τε τῷ Ξάνθῳ τὸ\nτέλος καὶ ἀπηλλάγησαν.\nὉ μὲν οὖν Αἴσωπος ἠκολούθει πρὸς τὴν οἰκίαν\n\n\n\n\nἀπιόντι τῷ Ξάνθῳ'. μεσημβρινοῦ δὲ καύματος ὄντος,\nὁ Ξάνθος ἐν τῷ περιπατεῖν τὸν χιτῶνα ἀνασυρά-\nμενος οὔρει. ὅπερ ἰδὼν Αἴσωπος καὶ τῶν ἱματίων\nἐκείνου δραξάμενος ὄπισθεν, πρὸς ἑαυτὸν εἵλκυσε\nκαί φησι „τὴν ταχίστην με πώλησον, ἐπεὶ δραπε-\nτεύσω“. καὶ ὁ Ξάνθος· „ἀνθʼ ὅτου“; „ὅτι“ φησίν\n„οὐκ ἂν δυναίμην τοιούτῳ ὑπηρετεῖσθαι δεσπότῃ.\nεἰ γὰρ σὺ δεσπότης ὢν καὶ μηδένα φοβούμενος, ὅμως\nἄνεσιν οὐ παρέσχες τῇ φύσει, ἀλλὰ βαδίζων οὐρεῖς,\nεἰ τύχοι τὸν δοῦλον ἐμὲ πρός τινα σταλῆναι διακο-\nνίαν κἀν τῷ μεταξὺ τῆς πορείας τοιόνδε τι ἀπαι-\nτῆσαι τὴν φύσιν, ἀνάγκη πᾶσα πετόμενόν με ἀπο-\nπατεῖν“. καὶ ὁ Ξάνθος· „τοῦτό σε θορυβεῖ; τρία\nκακὰ βουλόμενος διαδρᾶναι βαδίζων οὐρῶ.“ καὶ ὅς·\n,,ποῖα“; κἀκεῖνος· „ἑστῶτί μοι τὴν μὲν κεφαλὴν κατέ-\nκαυσεν ἂν ὁ ἥλιος, τοὺς δὲ πόδας τὸ τῆς γῆς ἔδαφος\nὂν ἐκπεπυρωμένον, ἡ δὲ τοῦ οὔρου δριμύτης τἣν\nὄσφρησιν ἂν ἐλυμήνατο“. καὶ ὁ Αἴσωπος· „βάδιζε,\nπέπεικάς με“.\nἘπεὶ δὲ καὶ τῇ οἰκίᾳ ἐπέστησαν, ὁ Ξάνθος πα-\n\n\n\n\n\n\nραγγείλας τῷ Αἰσώπῳ μένειν πρὸ τοῦ πυλῶνος,\nἐπειδὴ καθάρειον ὂν αὐτῷ τὸ γύναιον ᾔδει καὶ οὐκ\nἐχρῆν ἐξαπίνης τοιοῦτον αἶσχος αὐτῇ φανῆναι, πρίν\nτινα καὶ πρὸς αὐτὴν ἀστείσηται. αὐτὸς δʼ εἰσελθὼν\nλέγει· „κυρία, οὐκέτι με τοὐντεῦθεν ὀνειδίσεις τῆς\nθεραπείας, ἧς πρὸς τῶν θεραπαινίδων τῶν σῶν ἀπο-\nλαύω. ἤδη γὰρ κὰγὼ παῖδά σοι ἐπριάμην, ἐν ᾧ καὶ\nὄψει κάλλος, οἷον οὔπω τεθέασαι· ὃς καὶ ἤδη πρὸ\nτοῦ πυλῶνος ἕστηκε“. κἀκεῖνος μὲν ταῦτα· αἱ δέ γε\nθεραπαινίδες ἀληθῆ νομίσασαι τὰ λεχθέντα, πρὸς\nἀλλήλας οὐκ ἀγεννῶς ἠμφισβήτουν περὶ τοῦ τίνι\nτούτων νυμφίος ὁ νεώνητος ἔσται. τῆς δὲ τοῦ\nΞάνθου γυναικὸς εἴσω κληθῆναι τὸν νεώνητον κε-\nλευσάσης, μία τῶν ἄλλων μᾶλλον ὀργῶσα, καὶ ὡς\nἀρραβῶνα τὴν κλῆσιν ἁρπάσασα, τὸν νεώνητον ἐκ-\nδραμοῦσα ἐκάλει. κἀκείνου φαμένου „ἰδοὺ ἐγὼ\nπάρειμι“, ἐκπλαγεῖσα „σύ“ φησίν „εἶ;“ καὶ ὅς·\n\n\n\n\n\n\n\n„ναί“. κἀκείνη· „ἀβάσκαντα, μὴ εἰσέλθῃς εἴσω, καὶ\nπάντες φύγωσι“. καὶ μέντοι καὶ ἄλλης ἐξελθούσης,\nκαὶ ὡς εἶδεν αὐτόν, ,,παταχθείη σου“ φαμένης „τὸ\nπρόσωπον“, καὶ „δεῦρο εἴσελθε, ἀλλὰ μὴ προσεγγί-\nσῃς μοι, εἰσελθών ἔστη ἀντικρύ τῆς δεσποίνης.\nἣ δὲ τοῦτον θεασαμένη, τὰς ὄψεις ἀπέστρεψε πρὸς\nτὸν ἄνδρα, φαμένη· ,,πόθεν μοι τοῦτο τὸ τέρας ἤνε-\nγκας ; ἔκβαλε αὐτὸν τοῦ προσώπου μου“. κἀκεῖνος·\n,,ἅλις σοι, κυρία, μὴ οὕτω σκῶπτέ μου τὸν νεώνη-\nτον“. δέ· „δῆλος εἶ, Ξάνθε, μισήσας με· ἑτέραν\nγὰρ ἀγαγέσθαι βουλόμενος καὶ ἴσως αἰδούμενος\nφράσαι μοι, ὡς τῆς σῆς οἰκίας ἀναχωρήσω, τὸν κυνο-\nκέφαλόν μοι τοῦτον κεκόμικας, ὡς ἂν τὴν αὐτοῦ\nδυσανασχετοῦσα λατρείαν φύγω. δός μοι τὴν προῖκά\nμου καὶ πορεύσομαι“. πρὸς ταῦτα τοῦ Ξάνθου\nμεμψαμένου τὸν Αἴσωπον, ὡς κατὰ μὲν τὴν ὁδὸν\nἀστεῖά τινα φθεγξαμένου περὶ τῆς ἐν τῷ βαδίζειν\nοὐρήσεως, νυνὶ δὲ πρὸς τὴν γυναῖκα μηδὲν λέγον-\nτος, Αἴσωπος ἔφη· „βάλε αὐτὴν εἰς τὸ βάραθρον.“\nκαὶ ὁ Ξάνθος· „παῦε, κάθαρμα· ἦ οὐκ οἶσθʼ ὅτι ταύ-\n\n\n\n\nτην ὡς ἐμαυτὸν στέργω“; καὶ ὁ Αἴσωπος „ἐρᾷς\nτοῦ γυναίου“; κἀκεῖνος· ,,πάνυ μὲν οὖν, δραπέτα“.\nκαὶ πρὸς τοῦτο ὁ Αἴσωπος κροτήσας εἰς τὸ μέσον\nτὸν πόδα, μεγάλως ἔκραξε· „Ξάνθος ὁ φιλόσοφος\nγυναικοκρατεῖται“. καὶ, στραφεὶς πρὸς τὴν αὑτοῦ\nδέσποιναν ἔφη· ,,σύ, ὦ δέσποινα, ἐβούλου τὸν φιλό-\nσοφον ὠνήσασθαί σοι δοῦλον νέον, εὐσωματοῦντα,\nσφριγῶντα, ὃν ἔδει γυμνήν σε κὰν τῷ βαλανείῳ\nθεᾶσθαι, καί σοι προσπαίζειν τὰ εἰς αἰσχύνην τοῦ\nφιλοσόφου ; Εὐριπίδη, χρυσοῦν ἐγώ σου φημὶ τὸ\nστόμα, τοιαῦτα λέγον·\nπολλαὶ μὲν ὀργαὶ κυμάτων θαλαττίων,πολλαὶ δὲ ποταμῶν καὶ πυρὸς θερμοῦ πνοαί,δεινὸν δὲ πενία, δεινὰ δʼ ἄλλα μυρία,πλὴν οὐδὲν οὕτω δεινὸν, ὡς γυνὴ κακή.\nσὐ δʼ ὦ δέσποινα,φιλοσόφου γυνὴ οὖσα,ύπὸ καλῶν νεα-\nνίσκων ὑπηρετεῖσθαι μὴ θέλε, μή πως ὕβριν τῷ ἀνδρί\nσου προστρίψῃς“. ἣ δὲταῦτα ἀκούσασα καὶ πρὸς μηδὲν\nἀντειπεῖν δυνηθεῖσα, ,,πόθεν, ἄνερ“, φησί „τὸ κάλ-\n\n\n\n\n\nλος τοῦτο τεθήρακας ; ἀλλὰ καὶ λάλος ὁ σαπρὸς\nοὗτος φαίνεται καὶ εὐτράπελος. διαλλαγήσομαι τοί-\nνυν αὐτῷ“. καὶ ὁ Ξάνθος· „Αἴσωπε, διήλλακταί\nσοι ἡ σὴ δέσποινα“. καὶ ὁ Αἴσωπος εἰρωνευσάμενος\n„μέγα τι χρῆμα“ φησί „τὸ πραῦναι γυναῖκα“. καὶ\nὁ Ξάνθος· „σιώπα τοὐντεῦθεν· ὠνησάμην γάρ σε\nεἰς δουλείαν, οὐκ εἰς ἀντιλογίαν“.\nΤῇ δʼ ὑστεραίᾳ ὁ Ξάνθος ἕπεσθαι τῷ Αἰσώπῳ\nκελεύσας, πρός τινα τῶν κήπων ἧκεν ὠνησόμενος\nλάχανα. τοῦ δὲ κηπωροῦ δέσμην λαχάνων θερίσαν-\nτος, ἀνείληφεν Αἴσωπος. τοῦ δὲ Ξάνθου μέλλοντος\nἤδη τῷ κηπωρῷ καταβάλλειν τὸ κέρμα, ὁ κηπωρός\n„ἔα κύριε“, φησίν „ἑνὸς προβλήματος παρὰ σοῦ\nδέομαι“. καὶ ὁ Ξάνθος· „τίνος“; καὶ ὅς· „τί δή\nποτε τὰ μὲν παρʼ ἐμοῦ φυτευόμενα τῶν λαχάνων,\nκαίπερ ἐπιμελῶς σκαλιζόμενά τε καὶ ἀρδευόμενα,\nβραδεῖαν ὅμως ποιεῖται τὴν αὔξησιν· οἷς δʼ αὐτο-\nμάτη ἐκ γῆς ἡ ἀνάδοσις, καίτοι μηδεμιᾶς ἐπιμελείας\nἀξιουμένοις, τούτοις ὀξυτέρα ἡ λάστησις“; ὁ μὲν\nοὖν Ξάνθος, καίτοι φιλοσόφου τῆς ζητήσεως οὔσης,\n\n\n\n\nμηδὲν ἕτερον συννοήσας εἰπεῖν, τῇ θείᾳ προνοίᾳ\nκαὶ τοῦτο πρὸς τοῖς ἄλλοις διοικεῖσθαί φησιν. ὁ\nδὲ Αἴσωπος, παρὴν γάρ, ἐγέλασε. καὶ πρὸς αὐτὸν ὁ\nφιλόσοφος· ,,πότερον γελᾷς ἢ καταγελᾷς“; καὶ ὁ\nΑἴσωπος „καταγελῶ“, φησίν „ἀλλʼ οὐ σοῦ, τοῦ δὲ\nδιδάξαντός σε. ἃ γὰρ ὑπὸ θείας προνοίας γίνεται,\nταῦθʼ ὑπὸ σοφῶν ἀνδρῶν τυγχάνει τῆς λύσεως.\nπροβαλοῦ τοίνυν ἐμέ, κἀγὼ λύσω τὸ πρόβλημα“.\nἐν τούτῳ τοίνυν ὁ Ξάνθος ἐπιστραφεὶς λέγει τῷ\nκηπωρῷ· „ἥκιστα πάντων εὐπρεπές ἐστιν, ὦ τᾶν,\nἐμὲ τὸν ἐν τοσούτοις ἀκροατηρίοις διαλεχθέντα τὰ\nνῦν ἐν κήπῳ λύειν σοφίσματα. παῖς δέ μοι οὑτοσὶ\nπολλῶν πεῖραν ἔχων ἀκολουθεῖ· τούτῳ προσαναθέ-\nμενος, τῆς λύσεως τεύξῃ τοῦ ζητουμένου“. καὶ ὁ\nκηπωρός· ,,οὗτος ὁ αἰσχρὸς γράμματα οἶδεν; οἴμοι\nτῆς δυστυχίας. ἀλλὰ φράσον, ὦ λῷστε, εἰ τοῦ ζη-\nτουμένου τὴν διασάφησιν ἔγνωκας“. καὶ ὁ Αἴσωπος\n„ἡ γυνή“ φησίν „ἐπειδὰν πρὸς δεύτερον γάμον\nἔλθῃ, τέκνα ἐκ τοῦ πρώτου ἀνδρὸς ἔχουσα, εἴπερ\nεὕροι καὶ τὸν ἄνδρα ἐκ τῆς προτέρας γυναικὸς τεκνο-\n\n\n\n\n\nποιησάμενον, ἃ μὲν αὐτὴ ἐπηγάγετο, τούτων μήτηρ\nἐστίν, ἃ δʼ εὗρεν ἐν τῷ ἀνδρὶ, τούτων ἐστὶ μητρυιά.\nπολλὴν οὖν ἐν ἑκατέροις ἐνδείκνυται τὴν διαφοράν.\nτὰ μὲν γὰρ ἐξ αὐτῆς φιλοστόργως καὶ ἐπιμελῶς\nτρέφουσα διαγίνεται, τὰ δʼ ἐξ ἀλλοτρίων ὠδίνων\nμισεῖ, καὶ ζηλοτυπίᾳ χρωμένη, τὴν ἐκείνων τροφὴν\nπερικόπτουσα, τοῖς ἑαυτῆς προστίθεται τέκνοις. τὰ\nμὲν γὰρ φύσει ὡς οἰκεῖα φιλεῖ, ἀποστέργει δὲ τὰ\nτοῦ ἀνδρὸς ὡς ἀλλότρια. τὸν ἴσον δὴ καὶ ἡ γῆ τρό-\nπον τῶν μὲν αὐτομάτως ἐξ αὐτῆς φυομένων μήτηρ\nἐστίν· ἃ δʼ αὐτὸς ἐμφυτεύεις, τούτων γίνεται μη-\nτρυιά. οὗ χάριν καὶ μᾶλλον ὡς γνήσια τὰ οἰκεῖα\nτρέφει καὶ θάλπει, τοῖς δὲ παρὰ σοῦ φυτευομένοις οὐ\nτοσαύτην ὡς νόθοις τὴν τροφὴν νέμει“. ἐπὶ τού-\nτοις ἡσθεὶς ὁ κηπωρός ,,πιστεύσαις ἄν μοι“, φησίν\n,,ὅτι με ἀμηχάνου λύπης καὶ ἀδολεσχίας ἐκούφισας.\n\n\n\n\n\n\nἄπιθι προῖκα φέρων τὰ λάχανα, καὶ ὁσάκις σοι τού-\nτων δεῖ, ὡς εἰς οἰκεῖον κῆπον βαδίζων άμβανε“.\nΜεθ᾿ ἡμέρας πάλιν εἰς τὸ βαλανεῖον ἐλθόντος\nτοῦ Ξάνθου καί τισιν ἐντυχόντος ἐκεῖ τῶν φίλων,\nκαὶ πρὸς τὸν Αἴσωπον εἰρηκότος εἰς τε τὴν οἰκίαν\nπροδραμεῖν καὶ φακῆν εἰς τὴν χύτραν ἐμβαλόντα\nἑψῆσαι, ἐκεῖνος ἀπελθών κόκκον ἕνα φακῆς εἰς τὴν\nχύτραν ἕψει βαλών. ὁ δὲ δὴ Ξάνθος ἅμα τοῖς φίλοις\nλουσάμενος, ἐκάλει τούτους συναριστήσοντας. προ-\nεῖπε μέντοι καὶ ὡς λιτῶς, ἐπὶ φακῇ γὰρ ἔσται τὸ\nδεῖπνον, καὶ ὡς μὴ δεῖ τῇ ποικιλίᾳ τῶν ἐδεσμάτων\nτούς φίλους κρίνειν, ἀλλὰ δοκιμάζειν τὴν προθυμίαν.\nτῶν δὲ εἰξάντων καὶ πρὸς τὴν οἰκίαν ἀφικομένων,\nὁ Ξάνθος φησί· „δὸς ἡμῖν ἀπὸ λουτροῦ πιεῖν, Αἴ-\nσωπε“. τοῦ δʼ ἐκ τῆς ἀπορροίας τοῦ λουτροῦ λαβόν-\nτος καὶ ἐπιδεδωκότος, ὁ Ξάνθος τῆς δυσωδίας ἀνα-\nπλησθείς, φεῦ, τί τοῦτο“, φησίν „Αἴσωπε“; καὶ\nὅς· „ἀπὸ λουτροῦ, ὡς ἐκέλευσας“. τοῦ δὲ Ξάνθου\nτῇ παρουσίᾳ τῶν φίλων τὴν ὀργὴν ἐπισχόντος καὶ\nλεκάνην αὐτῷ παρατεθῆναι κελεύσαντος, Αἴσωπος\nτὴν λεκάνην θεὶς ἵστατο. καὶ ὁ Ξάνθος· ,,οὐ\nνίπτεις“; κἀκεῖνος· „ἐντέταλταί μοι ταῦτα μόνα ποι-\n\n\n\n\n\nεῖν, ὅσα ἂν ἐπιτάξῃς. σὺ δὲ νῦν οὐκ εἶπας· Βάλε\nὕδωρ εἰς τὴν λεκάνην καὶ νίψον τοὺς πόδας μου,\nκαὶ θὲς τὰς ἐμβάδας, καὶ ὅσα ἐφεξῆς“. πρὸς δὴ\nταῦτα τοῖς φίλοις ὁ Ξάνθος ἔφη· „μὴ γὰρ δοῦλον\nἐπριάμην; οὐκ ἔστιν ὅπως· ἀλλὰ διδάσκαλον“. ἀνα-\nκλιθέντων τοίνυν αὐτῶν καὶ τοῦ Ξάνθου τὸν Αἴσω-\nπον ἐρωτήσαντος, εἰ ἕψηται ἡ φακῆ, δοίδυκι λαβὼν\nἐκεῖνος τὸν τῆς φακῆς κόκκον ἀνέδωκεν. ὁ δὲ Ξάν-\nθος λαβὼν καὶ οἰηθεὶς ἕνεκεν τοῦ πεῖραν λαβεῖν τῆς\nἑψήσεως τὴν φακῆν δέξασθαι, τοῖς δακτύλοις διατρί-\nψας ἔφη· „καλῶς ἕψηται· κόμισον“. τοῦ δὲ μόνον\nτὸ ὕδωρ κενώσαντος ἐν τοῖς τρυβλίοις καὶ παραθέν-\nτος, ὁ Ξάνθος „ποῦ ἐστιν ἡ φακῆ“; φησί. καὶ ὅς·\n„ἔλαβες αὐτήν“. καὶ ὁ Ξάνθος· „ἕνα κόκκον ἕψησας“;\nκαὶ ὁ Αἰσωπος· „μάλιστα. φακῆν γὰρ ἑνικῶς εἶπας,\nἀλλʼ οὐ φακᾶς, ὃ δὴ πληθυντικῶς λέγετο“. ὁ μὲν\nοὖν Ξάνθος ἀπορήσας τοῖς ὅλοις, „ἄνδρες ἑταῖροι“,\nφησίν ,,οὗτος εἰς μανίαν με περιτρέψει“. εἶτα στρα-\n\n\n\n\n\n\nφεὶς πρὸς τὸν Αἴσωπον, εἶπεν· „ἀλλʼ ἵνα μὴ δόξω,\nκακὲ δοῦλε, τοῖς φίλοις ἐνυβρίζειν, ἀπελθών ὤνησαι\nπόδας χοιρείους τέτταρας, καὶ διὰ ταχέων ἑψήσας\nπαράθες“.\nτοῦ δὲ σπουδῇ τοῦτο ποιήσαντος καὶ τῶν\nποδῶν ἑψομένων, ὁ Ξάνθος εὐλόγως θέλων τύψαι\nτὸν Αἴσωπον, αὐτοῦ περί τι τῶν εἰς χρείαν ἀσχο-\nλουμένου, ἕνα τῶν ποδῶν ἐκ τῆς χύτρας λαθραίως\nἀνελόμενος ἔκρυψε. μετὰ μικρὸν δὲ καὶ ὁ Αἴσωπος\nἐλθὼν καὶ τὴν χύτραν ἐπισκεψάμενος, ὡς τούς τρεῖς\nμόνον πόδας ἑώρακε, συνῆκεν ἐπιβουλὴν αὐτῷ τινα\nγεγονυῖαν. καὶ δὴ καταδραμών ἐπὶ τὴν αὐλὴν καὶ\nτοῦ σιτευομένου χοίρου τὸν ἕνα τῶν ποδῶν τῇ μα-\nχαίρᾳ περιελών καὶ τῶν τριχῶν ψιλώσας, εἰς τὴν\nχύτραν ἔρριψε καὶ συνέψει τοῖς ἄλλοις. Ξάνθος δὲ\nδείσας, μή πως Αἴσωπος τὸν ὑφαιρεθέντα τῶν ποδῶν\nοὐχ εὑρὼν ἀποδράσῃ, αὖθις εἰς τὴν χύτραν αὐτὸν\nἐνέβαλε. τοῦ δʼ Αἰσώπου τούς πόδας εἰς τὸ τρυ-\nβλίον κενώσαντος καὶ πέντε τούτων ἀναφανέντων,\nὁ Ξάνθος „τί τοῦτο“, φησίν ,,Αἴσωπε; πῶς πέντιδ“;\nκἀκεῖνος· „τὼ δύο χοίρω πόσους ἔχετον πόδας“;\n\n\n\n\nκαὶ ὁ Ξάνθος· „ὀκτώ“. καὶ ὁ Αἴσωπος· „εἰσὶν οὖν\nἐνταυθὶ πέντε, καὶ ὁ σιτευόμενος χοῖρος νέμεται\nκάτω τρίπους“. καὶ ὁ Ξάνθος πάνυ βαρέως σχὼν\nπρὸς τούς φίλους φησίν· ,,οὐχὶ μικρῷ πρόσθεν εἶ-\nπον, ὡς τάχιστά με πρὸς μανίαν οὗτος δὴ περιτρέ-\nψεά“; καὶ ὁ Αἴσωπος· „δέσποτα, οὐκ οἶσθʼ ὅτι τὸ ἐκ\nπροσθέσεως τε καὶ ἀφαιρέσεως εἰς τὸ κατὰ λόγον\nποσὸν συγκεφαλαιούμενον, οὐκ ἔστιν ἁμάρτημα“;\nὁ μὲν οὖν Ξάνθος μηδεμίαν εὐπρόσωπον αἰτίαν\nεὑρηκὼς μαστιγῶσαι τὸν Αἴσωπον, ἡσύχασε.\nΤῇ δʼ ὑστεραίᾳ τῶν σχολαστικῶν τις πολυτελὲς\nεὐτρεπίσας δεῖπνον, σὺν ἄλλοις σχολαστικοῖς καὶ τὸν\nΞάνθον κέκληκεν. εὐωχουμένων τοίνυν, ὁ Ξάνθος\nμερίδας ἐκ τῶν παρακειμένων ἀνελόμενος ἐπιλέκτους\nκαὶ τῷ Αἰσώπῳ ὄπισθεν ἐφεστῶτι δούς, „τῇ εὐνο-\nούσῃ μοι“ φησὶ πρὸς αὐτόν „ταῦτα ἐπίδος ἀπελ-\nθών“. ὃ δʼ ἀπιών καθʼ ἑαυτὸν ἐνενόει· ,,νῦν καιρὸς\nτίσασθαί μου τὴν δέσποιναν, ἀνθʼ ὧν με ἡνίκα νεώ-\nνητος ὖλθον ἔσκωπτεν. ὄψεται τοίνυν τίς τῷ δε-\n\n\n\n\n\n\n\n\nσπότῃ μου εὐνοεῖ.“ ἀφικόμενος οὖν εἰς τὴν οἰκίαν\nκαὶ καθίσας ἐν τῷ προδόμῳ καὶ τὴν δέσποιναν ἐκκα-\nλέσας, τὴν σπυρίδα τῶν μερίδων ἐπίπροσθεν αὐτῆς\nτέθεικε καί φησι· „δέσποινα, ταῦτα πάντα ὁ δεσπότης\nπέπομφεν οὐ σοί, ἀλλὰ τῇ εὐνοούσῃ“. καὶ τὴν\nκύνα καλέσας καὶ εἰπών ,,ἐλθέ, λύκαινα, φάγε, σοὶ\nγὰρ ὁ δεσπότης δοθῆναιταῦτα ἐπέταξεν“, ἀνὰ μέρος\nτῇ κυνὶ πάντα παρέβαλε. μετὰ δὲ τοῦτο πρὸς τὸν\nδεσπότην πάλιν ἐλθών καὶ ἐρωτηθεὶς εἰ τῇ εὐνο-\nούσῃ δέδωκε πάντα, „πάντα“, φησί, καὶ ἐνώπιον\nἐμοῦ πάντα κατέφαγε“. τοῦ δὲ ἐπανερομένου „καὶ\nτί ποτε ἄρα ἐσθίουσα ἔλεγεν“ ἐκεῖνος· „ἐμοὶ μέν“\nφησίν „οὐδʼ ὁτιοῦν εἴρηκε, καθʼ ἑαυτὴν δέ σοι χάρι-\nτας ᾔδει“. ἡ μέντοι γυνὴ τοῦ Ξάνθου συμφορὰν\nτὸ πρᾶγμα ποιησαμένη ἅτε δὴ δευτέρα τῆς κυνὸς\nἐλεγχθεῖσα τῇ πρὸς τὸν ἄνδρα εὐνοίᾳ, καὶ ἐπειποῦσα\nἦ μὴν μηκέτι τοῦ λοιποῦ συνοικήσειν αὐτῷ, εἴσω\nπαρελθοῦσα τοῦ κοιτῶνος ἐθρήνει. τοῦ δὲ πότου\nπροκόπτοντος καὶ ζητημάτων πρὸς ἀλλήλους προ-\n\n\n\n\nτεινομένων, καὶ ἑνὸς αὐτῶν ἀπορήσαντος πηνίκα\nἂν γένοιτο μεγάλη ἐν ἀνθρώποις ἀνάγκη, Αἴσωπος\nὄπισθεν ἑστὼς εἶπεν· ,,ἡνίκα ἂν οἱ νεκροὶ ἀνιστά-\nμενοι τὰ ἑαυτῶν ἀπαιτήσωσι κτήματα“. καὶ οἱ σχο-\nλαστικοὶ γελάσαντες ἔφασαν· ,,νοήμων ἐστὶν ὁ νεώ-\nνητος“. ἑτέρου δὲ πάλιν τοιόνδε τι προθέντος, ὅτου\nχάριν τὸ μὲν πρόβατον ἐπὶ σφαγὴν ἑλκόμενον οὐ\nβοᾷ, ὁ δὲ χοῖρος ὅτι μάλιστα κράζει, Αἴσωπος αὖθις\nἔφη ὅτι „τὸ μὲν πρόβατον κατὰ τὸ εἰωθὸς ἀμελγό-\nμενον ἢ τὸ τοῦ πόκου βάρος ἀποτιθέμενον, σιγῇ\nἕπεται· διὸ καὶ ὑποσκελιζόμενον καὶ τὸν σίδηρον\nὁρῶν, οὐδὲν δεινὸν ὑποπτεύει, ἀλλʼ ἐκεῖνα τὰ συνήθη\nκαὶ μόνα δοκεῖ πείσεσθαι. ὁ δὲ χοῖρος ἅτε δὴ μήτʼ\nἀμελγόμενος μήτε κειρόμενος μηδὲ συνειδὼς ἑαυτῷ\nπρός τι τῶν τοιούτων ἑλκόμενος, ἀλλʼ ὅτι τῶν σαρ-\nκῶν αὐτοῦ μόνον ἐστὶ χρεία, εἰκότως βοᾷ“. τούτων\nοὕτω ῥηθέντων, οἱ σχολαστικοὶ πάλιν ἐπῄνεσαν\nαὐτόν, τραπέντες εἰς γέλωτα. παυσαμένου μέντοι\nτοῦ πότου καὶ τοῦ Ξάνθου πρὸς τὴν οἰκίαν ἀπονο-\n\n\n\nστήσαντος, καὶ τῇ γυναικὶ συνήθως ὁρμήσαντος\nπροσλαλεῖν, ἐκείνη τοῦτον ἀποστραφεῖσά φησι· „μὴ\nμου πλησίον γένῃ. δός μοι τὴν προῖκα καὶ ἀπελεύ-\nσομαι. οὐδὲ γὰρ ἂν μείναιμι σύν σοὶ τοὐντεῦθεν.\nσὺ δʼ ἀπελθών τὴν κύνα κολάκευε, ᾗ πέπομφας τὰς\nμερίδας“. καὶ ὁ Ξάνθος ἐκπλαγεὶς λέγει· ,,οὐκ ἔστιν\nὅπως οὐκ ἤρτυσέ μοί τι κακὸν πάλιν Αἴσωπος“.\nκαὶ πρὸς τὴν γυναῖκά φησι· „κυρία, ἐμοῦ πεπωκό-\nτος σύ μεθύεις; τίνι τὰς μερίδας πέπομφα, οὐχὶ\nσοί“; μὰ Δίʼ, ἐμοὶ μὲν οὔ“, φησὶν ἐκείνη „τῄ δὲ\nκυνί“. καὶ ὁ Ξάνθος τῷ Αἰσώπῳ κληθέντι φησί·\n„τίνι δέδωκας τὰς μερίδας“; κἀκεῖνος· „τῇ εὐνοούσῃ\nσοι“. καὶ πρὸς τὴν γυναῖκα ὁ Ξάνθος· ,,οὐδὲν ἔλα-\nβες“; κἀκείνη· „οὐδέν“. καὶ ὁ Αἴσωπος· „τίνι γὰρ\nἐκέλευσας τὰς μερίδας δοθῆναι, ὦ δέσποτα“; κἀκεῖ-\nνος· ,,τῇ εὐνοούσῃ μοι“. καὶ ὁ Αἴσωπος τὴν κύνα\nφωνήσας, „αὕτη σοι“ φησίν „εὐνοεῖ. ἡ γὰρ γυνὴ κἂν\nεὐνοεῖν λέγῃ, ἀλλ ἐπʼ ἐλαχίστῳ ἀλγήσασα ἀντιλέγει,\nλοιδορεῖται, ἀναχωρεῖ· τὴν μέντοι κύνα τύψον, ἀπέ-\n\n\n\nλασον, καὶ οὐκ ἀναχωρήσειεν ἄν, ἀλλʼ ἐπιλαθομένη\nπάντων, αὐτίκα φιλοφρόνως σαίνει καὶ σύν χάριτι\nτὸν δεσπότην. ἔδει σε οὖν εἰπεῖν, δέσποτα, τῇ γυ-\nναικὶ τὰς μερίδας κομίσαι, καὶ μὴ τῇ εὐνοούσῃ.“\nκαὶ ὁ Ξάνθος· „όρᾷς, ὦ κυρία, ὡς οὐκ ἐμὸν τὸ\nἁμάρτημα, ἀλλὰ τοῦ κομίσαντος; ἀνάσχουτοιγαροῦν,\nκαὶ οὐκ ἀπορήσω προφάσεως, διʼ ἣν αὐτὸν μαστι-\nγώσω“. τῆς δὲ μὴ πειθομένης, ἀλλὰ λάθρα πρὸς\nτούς ἑαυτῆς γονεῖς ἀποχωρησάσης, Αἴσωπος εἶπεν·\n,,οὐκ ὀρθῶς εἶπον, ὦ δέσποτα, ὡς ἡ κύων σοι μᾶλ-\nλον εὐνοεῖ, καὶ οὐχ ἡ ἐμὴ δέσποινα;“ ἡμερῶν δέ τι-\nνων παρῳχηκυιῶν, καὶ τῆς γυναικὸς ἀδιαλλάκτου\nμενούσης, καὶ τοῦ Ξάνθου τῶν προσηκόντων τινὰς\nὡς αὐτην ὡς ἂν ὑποστρέψειεν οἴκαδε πέμψαντος,\nτῆς δὲ μὴ ὑπείκειν θελούσης, καὶ τοῦ Ξάνθου διʼ\nαὐτὴν εἰς ἀθυμίαν πεσόντος, Αἴσωπος αὐτῷ προ-\nσελθών φησι· „μὴ ἀνιῶ, δέσποτα. ἐγὼ γὰρ αὐτὴν\nαὔριον ἥκειν αὐθαίρετον καὶ ἀπαράκλητον δράσω\nπρὸς σέ.“ καὶ λαβών κέρμα, πρὸς τὴν ἀγορὰν ἦλθε,\n\n\n\nκαὶ ὠνησάμενος χῆνας καὶ ὄρνιθας καὶ ἄλλʼ ἄττα\nτῶν πρὸς εὐωχίαν ἐπιτηδείων, βαδίζων τὰς οἰκίας\nπεριενόστει. παρῄει τοίνυν καὶ τὴν τῶν τῆς αὐτοῦ\nδεσποίνης γεννητόρων οἰκίαν, μήτε ταύτην εἰδέναι\nπροσποιούμενος ἐκείνων τυγχάνουσαν, μήτε μὴν ἐν\nαὐτῇ τὴν δέσποιναν μένουσαν. καὶ δὴ τινι τῶν τῆς\nοἰκίας ἐκείνης ἐντυχών ἠρώτα εἴ τί που τῶν εἰς γά-\nμους χρησίμων οἱ κατὰ τὴν οἰκίαν ἔχοιεν αὐτῷ πω-\nλῆσαι. τοῦ δὲ ,,καὶ τίς τούτων ἔχει τὴν χρείαν;“\nπυνθανομένου, „Ξάνθος“ φησίν „ὁ φιλόσοφος· αὔ-\nριον γὰρ γυναικὶ μέλλει συνάπτεσθαι.“ τοῦ δὲ ἀνα-\nβάντος καὶ τῇ γυναικὶ ταῦτα τοῦ Ξάνθου ὡς ἤκου-\nσεν ἀναγγείλαντος, ἐκείνη σύν δρόμῳ καὶ σπουδῇ\nπρὸς τὸν Ξάνθον ἦλθεν αὐτίκα, καὶ αὐτοῦ κατεβόα\nλέγουσα πρὸς τοῖς ἄλλοις καὶ ταῦτα, ὡς ,,οὐκ ἂν\nἐμοῦ ζώσης, ὦ Ξάνθε, ἑτέρᾳ γυναικὶ δυνηθείης\nσυναρμοσθῆναι.“ καὶ οὕτως ἔμεινεν ἐπὶ τῆς οἰκίας\nδι᾿ Αἰσώπου, ὡς καὶ διʼ ἐκεῖνον ἀπῆρε.\nΜετὰ δʼ ἡμέρας πάλιν τινὰς καλέσας ὁ Ξάνθος\nσχολαστικούς εἰς ἄριστον, τῷ Αἰσώπῳ φησίν· „ὀψώ-\n\n\n\n\n\n\n\nνησον ἀπελθών πᾶν ὅ τι χρηστότατόν τε καὶ βέλτι-\nστον.“ ὃ δὲ ἀπιών καθʼ ἑαυτὸν ἔλεγεν· „ἐγώ διδάξω\nτὸν δεσπότην μὴ μωρὰ διατάττεσθαι“. γλώττας οὖν\nμόνας ὑείους πριάμενος καὶ ἑτοιμάσας, ἀνακλιθεῖσι\nγλῶτταν ὀπτὴν ἑκάστῳ σύν ὀξυγάρῳ παρέθηκε. τῶν\nδὲ σχολαστικῶν ἐπαινεσάντων ὡς φιλόσοφον τὸ πρῶ-\nτον ἔδεσμα διὰ τὴν τῆς γλώττης πρὸς τὸν λόγον\nὑπηρεσίαν, πάλιν Αἴσωπος ἑφθὰς γλώττας παρέ-\nθηκε. καὶ αὖθις αὖ βρώματος αἰτηθέντος ἄλλου καὶ\nἄλλου, ὃ δʼ οὐδὲν ἕτερον ὅτι μὴ γλώττας προὐτίθει.\nτῶν δὲ σχολαστικῶν ἐπὶ τῷ ταὐτῷ τῆς τροφῆς ἀγα-\nνακτησάντων καὶ „μέχρι τίνος γλώττας;“ εἰπόν-\nτων, καὶ ὡς „ἠμεῖς διʼ ἡμέρας γλώττας ἐσθίοντες\nτὰς ἡμετέρας ἠλγήσαμεν“, ὁ Ξάνθος φησὶ πρὸς\nὀργήν· „οὐδέν σοι πάρεστιν ἕτερον, Αἴσωπε;“ καὶ\nὅς· ,,οὐ δῆτα“. κἀκεῖνος· ,,οὔκουν ἐνετειλάμην σοι,\nκατάρατον ἀνθρώπιον, πᾶν ὅ τι χρηστότατόν τε καὶ\nἄριστον ὀψωνῆσαι“; καὶ ὁ Αἴσωπος ,,πολλὰς ὁμολογῶ\nσοι τὰς χάριτας μεμφομένῳ με φιλοσόφων ἀνδρῶν\n\n\n\n\n\n\nπαρόντων· τί οὖν ἂν γένοιτο γλώττης χρηστότερόν\nτε καὶ βέλτιον ἐν τῷ βίῳ; πᾶσα γὰρ παιδεία καὶ\nφιλοσοφία διʼ αὐτῆς παιδεύεται καὶ διδάσκεται· διʼ\nαὐτῆς δόσεις, λήψεις, ἀγοραί, ἀσπασμοί, εὐφημίαι,\nμοῦσα πᾶσα· διʼ αὐτῆς συγκροτοῦνται γάμοι, πόλεις\nἀνορθοῦνται, ἄνθρωποι διασώζονται. καὶ συνελόντι\nφάναι, διʼ αὐτῆς ἅπας ὁ βίος ἡμῶν συνέστηκεν.\nοὐδὲν ἄρα τῆς γλώττης ἄμεινον“. ἐπὶ τούτοις οἱ\nσχολαστικοὶ τὸν μὲν Αἴσωπον ὀρθῶς λέγειν φάμενοι,\nἡμαρτηκέναι δὲ τὸν διδάσκαλον, διελύθησαν ἕκαστος\nἐπʼ οἴκου. τῇ δʼ ὑστεραίᾳ πάλιν αἰτιωμένων αὐτῶν\nτὸν Ξάνθον, ἐκεῖνος ἀπελογεῖτο μὴ κατὰ γνώμην\nαὐτοῦ ταῦτα γεγονέναι, ἀλλὰ τοῦ ἀχρείου δούλου\nτῇ κακουργίᾳ. σήμερον δὲ ἀλλʼ ἀμείψει τὸ δεῖπνον·\n„κἀγὼ δὴ παρόντων ὑμῶν αὐτῷ διαλέξομαι“. καὶ\nκαλέσας αὐτόν, πᾶν ὅ τι φαυλότατόν τε καὶ χείρι-\nστον ὀψωνῆσαι κελεύει, ὡς τῶν σχολαστικῶν σὺν\nαὐτῷ δειπνησόντων. ὃ δὲ μηδὲν διατραπεὶς πάλιν\n\n\n\n\n\n\nγλώσσας ἐπρίατο, καὶ ἑτοιμάσας, ἀνακλιθεῖσι παρέ-\nθηκεν. οἳ δὲ πρὸς ἀλλήλους ὑπεφώνουν· χοίρειαι\nπάλιν γλῶτται“; καὶ μετὰ μικρὸν αὖθις γλώττας\nπαρέθηκε καὶ μάλα αὖθις καὶ αὖθις. τοῦ Ξάνθου\nδὲ δυσανασχετήσαντος καὶ „τί τοῦτο, Αἴσωπε“; εἰρη-\nκότος, μὴ πάλιν ἐνετειλάμην σοι πᾶν ὅ τι χρηστό-\nτατόν τε καὶ βέλτιστον ὀψωνῆσαι; οὐχὶ πᾶν ὅ τι\nφαυλότατόν τε καὶ χείριστον“; ὃ δέ· ,,καὶ τί ποτε\nχεῖρον τῆς γλώττης, ὦ δέσποτα ; οὐ πόλεις διʼ αὐτῆς\nκαταπίπτουσιν; οὐκ ἄνθρωποι διʼ αὐτῆς ἀναιροῦν-\nται; οὐ ψεύδη πάντα καὶ βλασφημίαι καὶ ἐπιορκίαι\nδιὰ ταύτης περαίνονται; οὐ γάμοι καὶ ἀρχαὶ καὶ βα-\nσιλεῖαι διʼ αὐτῆς ἀνατρέπονται; οὐχ ὡς κεφάλαιον\nεἰπεῖν, ὁ βίος διʼ αὐτῆς ἅπας μυρίων πλημμελημά-\nτων γέμει;“ ταῦτα τοῦ Αἰσώπου φαμένου, τῶν τις\nσυνανακειμένων τῷ Ξάνθῳ φησίν· ,,οὗτος, εἰ μὴ\nπάνυ σεαυτὸν ἀσφαλίσῃ, οὐκ ἂν ἄπορος εἴη μανίας\nἀφορμή σοι γίνεσθαι. οἵα γὰρ ἡ μορφή, τοιάδε καὶ\nἡ ψυχή“. καὶ ὁ Αἴσωπος πρὸς αὐτόν· ,,σύ μοι\n\n\n\n\nδοκεῖς, ἄνθρωπε, κακεντρεχής τις καὶ περίεργος εἶναι,\nδεσπότην κατὰ οἰκέτου παροξύνων.“ καὶ ὁ Ξάνθος\nπρὸς ταῦτα, προφάσεως ἐφιέμενος μαστιγῶσαι τὸν\nΑἴσωπον, „δραπέτα“ φησίν „ἐπεὶ περίεργον εἶπας\nτὸν φίλον, δεῖξόν μοι ἀγαγών ἀπερίεργον ἄνθρωπον“.\nἐξελθών τοίνυν τῆς ἐπιούσης ἐπὶ τῆς λεωφόρου ὁ\nΑἴσωπος καὶ τούς παριόντας περισκοπῶν, ὁρᾷ τινα\nἐφʼ ἑνὸς τόπου ἱκανὸν χρόνον καθίσαντα, ὃν καὶ\nδοκιμάσας καθʼ αὐτὸν ἀπράγμονά τινα καὶ ἀπλοῦν\nεἶναι, προσελθών φησιν· ,,ὁ δεσπότης σε καλεῖ σύν\nαὐτῷ ἀριστῆσαι.“ καὶ ὁ ἄγροικος ἐκεῖνος μηδὲν περι-\nεργασάμενος, μηδὲ τίς ὢν ὑπὸ τίνος καλεῖται, εἰ-\nσῆλθεν εἰς τὴν οἰκίαν, καὶ σύν αὐτοῖς ὑποδήμασι\nφαύλοις οὖσιν ἀνέπεσεν. ἐρομένου δὲ τοῦ Ξάνθου\n„τίς οὗτος“; Αἴσωπος εἶπεν· „ἀπερίεργος ἄνθρωπος“.\nκαὶ ὁ Ξάνθος εἰς οὖς εἰπών τῇ γυναικὶ συνυποκρι-\nθῆναι αὐτῷ καὶ ὅπερ ἂν αὐτὸς ἐπιτάττῃ, ποιεῖν,\nὡς ἂν εὐπροσώπῳ λόγῳ πληγὰς τῷ Αἰσώπῳ ἐντεί-\nνειεν, εἶτα ἐν ἐπηκόῳ πάντων φησί· „κυρία, ὕδωρ\nἐπὶ τῆς λεκάνης βαλοῦσα, τούς πόδας τοῦ ξένου\n\n\n\n\n\nνίψον.“ διενοεῖτο γὰρ καθʼαὑτόν, ὡς πάντως ὁ μὲν\nξένος εὐλαβηθήσεται, ὁ δʼ Αἴσωπος, ὡς ἐκείνου περι-\nέργου φανέντος, πληγὰς λήψεται. ἡ μὲν οὖν βα-\nλοῦσα τὸ ὕδωρ εἰς τὴν λεκάνην, ᾔει τοὺς πόδας τοῦ\nξένου νίψουσα· ὃ δʼ ἐπιγνούς ταύτην οὖσαν τὴν\nτοῦ οἴκου δεσπότιν, καθʼ ἑαυτὸν εἶπε· „τιμῆσαί με\nπάντως βούλεται, καὶ τούτου δὴ χάριν αὐτοχειρίᾳ\nτούς πόδας μου βούλεται νίψαι, ἐπεὶ θεραπαινίσιν\nεἶχεν ἂν τοῦτʼ ἐπιτάξαι.“ προτείνας οὖν τούς πόδας,\n,,νίψον, κυρία“ φησί. καὶ νιψάμενος ἀνεκλίθη.\nτοῦ δὲ Ξάνθου κελεύσαντος οἶνον τῷ ξένῳ δοθῆναι\nπιεῖν, πάλιν ἐκεῖνος διελογίσατο καθʼ αὐτὸν ὡς\n,,αὐτοὺς μὲν πρότερον ἔδει πιεῖν, ἐπεὶ δʼ οὕτως\nαὐτοῖς ἔδοξεν, οὐδὲν ἔργον ἐμοὶ τὰ τοιαῦτα ἐρευνᾶν“,\nκαὶ λαβὼν ἔπιεν. ἀριστώντων δὲ καί τινος ἐδέσ-\nσματος τῷ ξένῳ παρατεθέντος κἀκείνου ἡδέως ἐσθί-\nοντος, ὁ Ξάνθος τῷ μαγείρῳ ὡς κακῶς τοῦτο ἀρτύ-\nσαντι ἐνεκάλει καὶ μέντοι καὶ ἀποδυθέντι πληγὰς\nἐνεφόρει. ὁ δʼ ἀγρότης καθʼ ἑαυτὸν ἔλεγε· „τὸ μὲν\n\n\n\n\n\nἔδεσμα ἄριστα ἕψηται καὶ οὐδενὸς αὐτῷ δεῖ πρὸς\nτὸ καλῶς ἔχειν· εἰ δὲ καὶ δίχα προφάσεως βούλεται\nτὸν αὐτοῦ δοῦλον μαστιγοῦν ὁ οἰκοδεσπότης, τί\nπρὸς ἐμέ“; κοῦ δὲ Ξάνθου ἀσχάλλοντος καὶ οὐχ\nἡδέως διακειμένου, ἐπεὶ μηδὲν ὁ ξένος περιειργάζετο,\nτέλος πλακοῦντες ἠνέχθησαν. ὁ δὲ ξένος, ἅτε δὴ\nμήπω πλακοῦντος γευσάμενος, σωρεύων καὶ συνει\nλῶν αὐτούς ὡς ψωμοὺς ἤσθιε. τοῦ δὲ Ξάνθου τὸν\nἀρτοποιὸν αἰτιασαμένου καὶ „τί δή ποτε, ὦ κατά-\nρατε“, φαμένου ,,καὶ μέλιτος δίχα καὶ πεπέρεως\nτούς πλακοῦντας ἐσκεύασας“; ἐκεῖνος ἔφη· „εἰ μὲν\nὠμός ἐστιν, ὦ δέσποτα, ὁ πλακοῦς, ἐμὲ τύπτε, εἰ δʼ\nοὐχ ὡς ἔδει ἐσκεύασται, μὴ ἐμὲ ἀλλὰ τὴν δέσποιναν\nαἰτιῶ.“ καὶ ὁ Ξάνθος· „εἰ πρὸς τῆς ἐμῆς τοῦτο\nγέγονε γυναικός, ζῶσαν αὐτὴν ἀρτίως κατακαύσω.“\nκαὶ πάλιν τῇ γυναικὶ νεύει αὐτῷ συνυποκριθῆναι\nδιʼ Αἴσωπον. κελεύσας οὖν κληματίδας εἰς τὸ μέ-\nσον ἀχθῆναι, πυρὰν ἀνῆψε. καὶ λαβόμενος τῆς\nγυναικός, ἐγγύς τῆς πυρᾶς ἤγαγε, προσδοκήσιμος\nὢν αὐτὴν εἰς τὸ πῦρ ἐπαφεῖναι. διέτριβε δέ πως\n\n\n\nκαὶ περιεβλέπετο τὸν ἄγροικον, εἴ πως ἀναστὰς τοῦ\nτοιοῦδε τολμήματος εἶρξαι αὐτὸν ἐγχειρήσειεν. ὃ δὲ\nκαθʼ ἑαυτὸν αὖθις διεσκοπεῖτο ὡς ,,αἰτίας μὴ παρού-\nσης, τί δή ποτε οὕτως ὀργίζεται“; εἶτά φησιν· „οἰκο-\nδεσπότα, εἰ τοῦτο κέκρικας δεῖν γενέσθαι, ὑπόμεινόν\nμε μικρὸν μέχρις ἂν ἀπελθών ἐνέγκω μου καὶ αὐτὸς\nἐξ ἀγροῦ τὴν γυναῖκα, ὡς ἂν ἄμφω κατὰ τὸ αὐτὸ\nκατακαύσῃς“. ταῦτα τοῦ ἀνδρὸς ὁ Ξάνθος ἀκούσας\nκαὶ τὸ τούτου ἀκέραιον καὶ γενναῖον θαυμάσας, τῷ\nΑἰσώπῳ φησίν· „ἴδε ἀληθῶς ἄνθρωπος ἀπερίεργος.\nἔχεις τὰ νικητήρια λαβών, Αἴσωπε. ἅλις ἔχει σοι τοῦ\nλοιποῦ. τὸ δʼ ἐντεῦθεν ἐλευθερίας τῆς σῆς ἐπιτεύξῃ“.\nΤῆς δʼ ἐπιούσης ὁ Ξάνθος ἐπέταξε τῷ Αἰσώπῳ\nεἰς τὸ βαλανεῖον ἀπελθεῖν καὶ σκέψασθαι, εἰ μὴ\nπολύς πάρεστιν ὄχλος, βούλεσθαι γὰρ αὐτὸν λου-\nθῆναι. ἀπιόντι δὲ ὁ στρατηγὸς συναντήσας καὶ τοῦ\nΞάνθου γνούς αὐτὸν ὄντα, ἤρετο ποῖ πορεύοιτο. τοῦ\nδὲ „οὐκ οἶδα“ φαμένου, νομίσας ὁ στρατηγὸς τὴν\nἐρώτησιν αὐτοῦ παρ᾿ οὐδὲν λογισθῆναι, εἰς εἰρκτὴν\n\n\n\n\n\nαὐτὸν ἀπαχθῆναι κελεύει. ἀπαγόμενος τοίνυν ὁ\nΑἴσωπος ἔκραξεν· „ὁρᾷς, ὦ στρατηγέ, ὅπως ὀρθῶς\nἀπεκρίθην ; ἃ γὰρ μὴ προσεδόκησα, καὶ συνήντησά\nσοι, καὶ εἰς εἰρκτὴν ἤδη ἀπάγομαι.“ καὶ ὁ στρατη-\nγὸς ἐκπλαγεὶς ἐπὶ τῷ τῆς ἀπολογίας ἑτοίμῳ, ἀφῆ-\nκεν ἀπιέναι· Αἴσωπος δὲ παραγενόμενος εἰς τὸ\nβαλανεῖον καὶ πλῆθος ἐν αὐτῷ θεασάμενος ὄχλου,\nκαὶ λίθον ὁρᾷ κατὰ τὸ τῆς εἰσόδου μεσαίτατον κει-\nμενον, ἐφʼ ὃν ἕκαστος τῶν εἰσιόντων τε καὶ ἐξιόν-\nτων τὸν πόδα προσέπταιε. τοῦτον δὲ εἶς τις εἰσιών\nἐφʼ ᾧ λούσασθαι, ἄρας μετέθηκεν. ὑποστρέψας οὖν\nπρὸς τὸν δεσπότην, „εἰ κελεύεις“ φησί „δέσποτα,\nλούσασθαι, ἕνα ἄνθρωπον ἐν τῷ βαλανείῳ τεθέα-\nμαι“. καὶ τοῦ Ξάνθου ἐλθόντος καὶ τὸ πλῆθος τῶν\nλουομένων ἰδόντος καὶ „τί τοῦτο,“ εἰπόντος ,,Αἴ-\nσωπε; οὐχ ἕνα ἄνθρωπον ἔφης ἑωρακέναι ;“ ὁ Αἴ-\nσωπος „ναί·“ φησί ,,τὸν γὰρ λίθον ἐκεῖνον“, τῇ\nχειρὶ δείξας, „πρὸ τῆς εἰσόδου κείμενον εὗρον, ἐφʼ\nὃν οἱ εἰσιόντες πάντες καὶ ἐξιόντες προσέπταιον.\nεἶς δέτις πρὶν ἢ προσπταῖσαι ἄρας μετέθηκεν. ἐκεῖ-\nνον οὖν ἕνα ἄνθρωπον εἶπον ἑωρακέναι, προτιμήσας\n\n\n\n\nτῶν ἄλλων“. καὶ ὁ Ξάνθος· „οὐδὲν παρὰ τῷ Αἰσώπῳ\nἀργὸν πρὸς ἀπολογίαν.“\nἌλλοτέ ποτε τοῦ Ξάνθου ἐξ ἀφέδρου ἐπανιόντος,\nκαὶ πυθομένου τὸν Αἴσωπον, τί δή ποτε οἱ ἄνθρω-\nποι μετʼ ἀπόπατον τὰ τῆς γαστρὸς ἐκκρίματα βλέ-\nπουσιν, ἐκεῖνος ἔφη „κατὰ τοὺς πάλαι χρόνους ἀνήρ\nτις τῶν τρυφερώτερον ζώντων πολύν χρόνον ὑπὸ\nσπατάλης ἐν τῇ ἀφόδῳ ἐκάθητο, ὡς καὶ τὰς οἰκείας\nἐκεῖ διατρίβων ἀποπατῆσαι φρένας. ἐξ ἐκείνου τοί-\nνυν δεδοικότες οἱ λοιποὶ τῶν ἀνθρώπων πρὸς τὰ\nτῆς γαστρὸς ἑαυτῶν ἀφορῶσι λύματα, μήπως καὶ\nαὐτοὶ τοῦτο πεπόνθασιν. ἀλλὰ σύ, δέσποτα, μὴ\nφοβοῦ· οὐ γὰρ ἔχεις φρένας.“\nἘν ἡμέρᾳ δέ τινι συμποσίου συγκροτηθέντος καὶ\nτοῦ Ξάνθου σύν τοῖς ἄλλοις τῶν φιλοσόφων ἀνακλι-\nθέντος, καὶ τοῦ πότου ἤδη ἐπικρατήσαντος, συχνὰ προ-\nβλήματα μεταξύ τούτων ἐκαλινδεῖτο. καὶ τοῦ Ξάνθου\nἀρξαμένουταράττεσθαι, Αἴσωπος παρεστὼς ἔφη· „δέ-\nσποτα, ὁ Διόνυσος τρεῖς κέκτηταικράσεις· τὴν μὲν πρώ-\nτην ἡδονῆς, τὴν δὲ δευτέραν μέθης, τὴν δὲ τρίτην\nὕβρεως. καὶ ὑμεῖς οὖν πεπωκότες ἤδη καὶ ἡσθέντες,\n\n\n\n\nτὰ ἐφεξῆς καταλίπετε.“ καὶ ὁ Ξάνθος ἤδη μεθύων\nφησί· „σιώπα, τοῖς ἐν Ἅιδου συμβούλευε“. καὶ ὁ\nΑἴσωπος· „οὐκοῦν καὶ εἰς Ἅιδου κατασπασθήσῃ“.\nτῶν δὲ σχολαστικῶν τις ὑποβεβρεγμένον ἤδη τῇ\nμέθῃ τὸν Ξάνθον ἰδὼν καὶ τὸ ὅλον εἰπεῖν οἰνο-\nπλῆγα, καθηγητά“, φησί „δύναταί τις ἐκπιεῖν τὴν\nθάλατταν ἄνθρωπος“; καὶ ὅς· ,,πάνυ μὲν οὖν. ἐγώ\nγὰρ αὐτὸς ταύτην ἐκπίομαι“. καὶ ὁ σχολαστικός·\n„εἰ δʼ οὐ δυνήσῃ, τί ποτέ σοι τίμημα ἐπιγράψψω“;\nκαὶ ὁ Ξάνθος· „τὴν οἰκίαν μου τίθημι πᾶσαν. καὶ\nἐπὶ τούτοις καταθέμενοι τούς δακτυλίους, τὰς συν\nθήκας ἐκύρωσαν. τότε μὲν οὖν διελύθησαν· τῇ δʼ\nὑστεραίᾳ πρωίας ἐξεγερθέντος τοῦ Ξάνθου, καὶ τήν\nτε ὄψιν νιψαμένου καὶ τὸν δακτύλιον ἐν τῷ νίπτε-\nσθαι μὴ ἰδόντος, καὶ τὸν Αἴσωπον περὶ αὐτοῦ πυ-\nθομένου, ἐκεῖνος ,,οὐκ οἶδα“, φησί „τί ποτε γέγονεν.\nἓν δʼ οἴδα μόνον, ὅτι τῆς οἰκίας σαυτοῦ ἀλλότριος\nγέγονας“. καὶ ὁ Ξάνθος· „ὅτι τί δή“; καὶ ὁ Αἴσωπος·\n„ὅτι τὴν χθὲς μεθύων συνέθου τὴν θάλατταν ἐκπιεῖν·\n\n\n\n\nκἀπὶ ταῖς ὁμολογίαις κατέθου καὶ τὸν δακτύλιον.\nκἀκεῖνος· „καὶ πῶς ἄρʼ ἐγὼ μεῖζον πίστεως ἔργον\nδυνήσομαι ; ἀλλὰ σοῦ νῦν δέομαι, εἴ τις ξύνεσις,\nεἴ τις δεινότης καὶ ἐμπειρία, ξυμπαρίστασο καὶ\nβοήθειαν ὄρεγε, ὡς περιγενέσθαι ἢ τάς γε συνθήκας\nλῦσαι.“ καὶ ὁ Αἴσωπος· „περιγενέσθαι μὲν οὐκ ἔνι,\nλυθῆναι δὲ τὰς ὁμολογίας ποιήσω. ἐπειδὰν γὰρ αὖ-\nθις τήμερον εἰς ταὐτὸ συνέλθητε, μηδʼ ὁτιοῦν φα-\nνῇς δειλιάσας, ἀλλʼ ἅπερ ὡμολόγησας παροινῶν,\nταῦτα καὶ νήφων λέγε. κέλευσον μέντοι στρώματα\nκαὶ τράπεζαν παρὰ τὴν ἠιόνα τεθῆναι καὶ παῖδας\nἑτοίμους σύν ἐκπώμασιν ὀρέχειν σοι τὸ θαλάττιον\nὕδωρ. ἐπειδὰν δὲ σύμπαντα θεάσῃ τὸν ὄχλον συν-\nδεδραμηκότα ἐπὶ τὴν θέαν, αὐτὸς ἀναπεσών κέλευ-\nσον ἐκ τῆς θαλάττης πλησθῆναι τὸ ἔκπωμα. καὶ\nτοῦτο λαβών ἐν ἐπηκόῳ πάντων εἰπὲ τῷ συνθηκο-\nφύλακι· ,,τίνας παρʼ ὑμῖν πεποιήκαμεν τὰς συνθή-\nκας“; καὶ ὃς ἀποκρινεῖταί σοι, ὡς ὡμολόγησας τὴν\nθάλατταν ἐκπιεῖν. στραφεὶς οὖν σὺ πρὸς ἅπαντας,\n\n\n\n\n\n\nοὕτω φράσον· ,,ἄνδρες Σάμιοι, ἴστε καὶ ὑμεῖς πάν-\nτως πλείστους ὅσους ποταμούς ἐκβάλλοντας εἰς τὴν\nθάλατταν. ἐγὼ δὲ συνεθέμην μόνην τὴν θάλατταν\nἐκπιεῖν, οὐ μὴν καὶ τούς ἐξιόντας εἰς αὐτὴν ποτα-\nμούς. οὗτος οὖν ὁ σχολαστικὸς ἀπελθών πρότερον\nἐπισχέτω τούς ποταμούς ἅπαντας, εἶτα δʼ εὐθύς\nἐγώ τὴν θάλατταν μόνην ἐκπίομαι.“ ὁ δὲ Ξάνθος\nτὴν μέλλουσαν ἐκ τούτου τῆς συνθήκης διάλυσιν\nἔσεσθαι γνούς, ὑπερήσθη. τοῦ δήμου τοίνυν παρὰ\nτὸν αἰγιαλὸν συρρεύσαντος ἐπὶ θέαν τοῦ πραχθή-\nσεσθαι μέλλοντος, καὶ τοῦ Ξάνθου κατὰ τὰ διδαχ-\nθέντα πρὸς τοῦ Αἰσώπου δράσαντος καὶ εἰπόντος,\nοἱ Σάμιοι ἀνεβόησαν εὐφημοῦντες αὐτὸν καὶ θαυ-\nμάζοντες. ὁ δὲ σχολαστικὸς προσπεσών τηνικαῦτα\nτῷ Ξάνθῳ, νενικῆσθαί τε ὡμολόγει καὶ τὰς συνθή-\nκας ἐδεῖτο λῦσαι· ὃ καὶ πεποίηκε Ξάνθος δυσωποῦν-\nτος τοῦ δήμου.\nἈφικομένων δʼ αὐτῶν εἰς τὴν οἰ-\nκίαν, Αἴσωπος προσελθών τῷ Ξάνθῳ φησίν· ,,ὁ\n\n\n\n\n\nπάντα σοι τὸν βίον χαρισάμενος ἐγὼ οὔκουν ἄξιός\nεἰμι[,δέσποτα,] τυχεῖν ἐλευθερίας“; καὶ ὁ Ξάνθος λοι-\nδορήσας αὐτὸν ἀπήλασε λέγων· „μὴ γὰρ οὐ βουλο-\nμένῳ μοι ἦν τοῦτο πρᾶξαι; ἀλλʼ ἔξελθε πρὸ τοῦ\nπυλῶνος καὶ σκέψαι. κἂν ἴδῃς δύο κορώνας, ἀνάγ-\nγειλόν μοι· ἀγαθὸς γὰρ οἰωνὸς οὗτος· ἐπεὶ εἰ μίαν\nἴδοις, τοῦτο πονηρόν.“ προελθὼν οὖν ὁ Αἴσωπος\nκαὶ συμβὰν οὕτω δύο κορώνας ἐπί τινος ἰδὼν δέν-\nδρου καθεζομένας, εἰσελθὼν τῷ Ξάνθῳ ἀνήγγειλεν.\nἐξιόντι δὲ τῷ Ξάνθῳ ἡ ἑτέρα τούτων ἀπέπτη. καὶ\nὁ Ξάνθος θατέραν μόνην ἰδὼν ἔφη· „οὐκ εἶπάς\nμοι, κατάρατε, δύο ἑωρακέναι“; καὶ ὅς· „οὕτως·\nἀλλ᾿ ἡ ἑτέρα ἀπέπτη“. καὶ ὁ Ξάνθος· ,,ἐπέλιπέ σοι,\nδραπέτα, τὸ χλευάζειν με“; καὶ κελεύει αὐτὸν γυ-\nμνωθέντα τύπτεσθαι. τοῦ δʼ Αἰσώπου μαστιζομέ-\nνου, προσελθών τις ἐκάλει ἐπὶ δεῖπνον τὸν Ξάνθον.\nκαὶ ὁ Αἴσωπος [ἔτι] τυπτόμενος ἀνεβόησεν· „οἴμοι\nτῷ δυστήνῳ· ἐγὼ μὲν γὰρ ὁ τὸ δικόρωνον ἰδὼν\n\n\n\n\n\n\n\nτύπτομαι, σὺ δʼ ὁ μίαν ἰδών μόνην εἰς εὐωχίαν ἄπει.\nἕωλος ἄρʼ ἦν ἡ οἰωνοσκοπία.“ καὶ ὁ Ξάνθος τὸ ἀγχί-\nνουναὐτοῦ θαυμιάσας, παύσασθαι κελεύει τυπτόμενον.\nΜετὰ δʼ οὐ πολλὰς ἡμέρας φιλοσόφους καὶ\nῥήτορας καλέσας ὁ Ξάνθος, ἐκέλευσε τῷ Αἰσώπῳ\nπρὸ τοῦ πυλῶνος στῆναι καὶ μηδένα τῶν ἰδιω-\nτῶν εἰσελθεῖν συγχωρῆσαι, ἀλλʼ ἢ τούς σοφούς\nμόνους. τῇ δὲ ὥρᾳ τοῦ ἀρίστου κλείσας Αἴσωπος\nτὸν πυλῶνα, ἐντὸς ἐκαθέσθη. τῶν κεκλημένων δέ\nτινος ἐλθόντος καὶ τὴν θύραν κόπτοντος, Αἴσωπος\nἔνδοθεν ἔφη· „τί σείει ὁ κάων;“ ὃ δὲ νομίσας κύων\nκληθῆναι, ὀργισθεὶς ἀνεχώρησεν. οὕτως οὖν ἕκαστος\nἀφικνούμενος, αὖθις ἀπῄει σὺν ὀργῇ, νομίζων ὑβρί-\nζεσθαι, τοῦ Αἰσώπου ταὐτὰ πάντας ἔνδοθεν ἐρω-\nτῶντος. ἑνὸς δʼ αὐτῶν κόψαντος καὶ ,,τί σείει ὁ\nκύων“; ἀκούσαντος, καὶ ,,τήν τε κέρκον καὶ τὰ\nὦτα“ ἀποκριθέντος, Αἴσωπος αὐτὸν ὀρθῶς δοκιμά-\nσας ἀποκεκρίσθαι, ἀνοίξας πρὸς τὸν δεσπότην ἤγαγε\nκαὶ φησίν· „οὐδεὶς τῶν φιλοσόφων συνεστιαθῆναί\nσοι ἦλθεν, ὦ δέσποτα, πλὴν οὗτος μόνος“. καὶ ὁ\nΞάνθος σφόδρα ἠθύμησε, παραλελογίσθαι οἰηθεὶς\nὑπὸ τῶν κληθέντων. τῇ δʼ ὑστεραίᾳ συνελθόντες\n\n\n\n\n\n\nοἱ κληθέντες ἐπὶ τὴν διατριβήν, ἐνεκάλουν τῷ\nΞάνθῳ, φάσκοντες· „ὡς ἔοικας, ὦ καθηγητά, ἐπε-\nθύμεις μὲν αὐτὸς ἐξουδενῶσαι ἡμᾶς, αἰδούμενος\nδέ, τὸν σαπρὸν ἐπὶ τοῦ πυλῶνος ἔστησας Αἴσωπον,\nὡς προπηλακίσαι καὶ κύνας ἡμᾶς ἀποκαλέσαι.“ καὶ\nὁ Ξάνθος· „ὄναρ τοῦτ ἔδτιν, ἢ ὕπαρ“; κἀκεῖνοι· „εἰ\nμή ῥέγχομεν, ὕπαρ“. καὶ δὴ τάχος μετακληθεὶς Αἴ-\nσωπος καὶ ἐρωτηθεὶς σὺν ὀργῇ, τοῦ χάριν ἀτίμως\nτούς φίλους ἀπέστρεψεν, ἔφη· ,οὐχὶ σύ μοι, δέσποτα,\nἐνετείλω, μή τινα τῶν ἰδιωτῶν καὶ ἀμαθῶν ἀνδρῶν\nἐᾶσοι πρὸς τὴν σὴν συνεισελθεῖν εὐωχίαν, ἀλλʼ ἢ\nτοὺς σοφούς μόνους“; καὶ ὁ Ξάνθος· „καὶ τίνες\nοὗτοι; οὐ τῶν σορῶν“; καὶ ὁ Αἴσωπος· „οὐδεμιᾷ\nμηχανῇ· αὐτῶν γὰρ κοπτόντων τὴν θύραν, κἀμοῦ\nἔνδοθεν ἐρωτῶντος „τί ποτε σείει ὁ κύων“ ,οὐδʼ ὁστι-\nσοῦν αὐτῶν συνῆκε τὸν λόγον. ἐγὼ γοῦν ὡς ἀμα-\nθῶν πάντων φανέντων, οὐδένα τούτων εἰσήγαγον,\nπλὴν τὸν σοφῶς τοῦτον ἀποκριθέντα μόνον.“ οὕτως\nοὖν τοῦ Αἰσώπου ἀπολελογημένου, ὀρθῶς ἅπαντες\nλέγειν αὐτὸν ἐψηφίσαντο.\nΚαὶ μεθʼ ἡμέρας πάλιν τινὰς, ὁ Ξάνθος ἑπομένου\nτοῦ Αἰσώπου πρὸς τὰ μνήματα παρεγένετο, καὶ\nἃ ἐν ταῖς λάρναξιν ἐπιγράμματα ἦν ἀναγινώσκων,\nἑαυτὸν ἔτερπε. τοῦ δʼ Αἰσώπου ἔν τινι τούτων\nἐγκεχαραγμένα στοιχεῖα ταῦτα ἰδόντος, α. β. δ. ο. ε.\nθ. χ., ἐπιδείξαντός τε τῷ Ξάνθῳ καὶ ἐρομένου εἰ\nἄρα ταῦτα εἰδείη, ἐπιμελῶς ἐκεῖνος σκεψάμενος, οὐχ\nοἷός τʼ ἐγένετο τὴν τούτων εὑρεῖν διασάφησιν, καὶ\nὡμολόγησεν ἀπορῆσαι τοῖς ὅλοις. καὶ ὁ Αἴσωπος·\n„εἰ διὰ ταύτης τῆς στήλης, ὦ δέσποτα, θησαυρὸν\nὑποδείξω σοι, τίνι με ἀμείψῃ;“ καὶ ὅς· „θάρσει·\nλήψῃ γὰρ τὴν ἐλευθερίαν σου καὶ τὸ ἥμισυ τοῦ\nχρυσίου.“ τότε ὁ Αἴσωπος ἀποσχών τῆς στήλης\nβήματα τέτταρα καὶ ὀρύξας, ἀνέλαβέ τε τὸν θησαυ-\nρὸν καὶ ἤνεγκε τῷ δεσπότῃ, λέγων· „δός μοι τὴν\nἐπαγγελίαν, διʼ ἧς εὗρες τὸν θησαυρόν“. καὶ ὁ\nΞάνθος· ,,οὐχ ὅσα κἀμὲ εἰδέναι, εἰ μὴ καὶ τὸν νοῦν\nτῶν στοιχείων μοι φράσεις. τὸ γὰρ μαθεῖν τοῦτο\nπολὺ τοῦ εὑρήματος ἐμοὶ τιμιώτερον“. καὶ ὁ Αἴσω-\nπος· „ὁ τὸν θησαυρὸν κατορύξας ἐνταῦθα ὡς σοφὸς\nἀνὴρ τὰ στοιχεῖα διεχάραξε ταῦτα, ἃ καὶ φησίν· α,\n\n\n\n\nἀποβάς· β, βήματα· δ, τέτταρα· ο, ὀρύξας· ε, εὑρή-\nσεις· θ, θησαυρόν χ, χρυσίου.“ καὶ ὁ Ξάνθος· „ἐπει-\nδήπερ οὕτως ἐπήβολος εἶ καὶ πανοῦργος, οὐ λήψῃ\nσου τὴν ἐλευθερίαν“. καὶ ὁ Αἴσωπος· „ἀναγγελῶ\nδοθῆναι, ὦ δέσποτα, τὸ χρυσίον τῷ βασιλεῖ Βυζαν-\nτίων. ἐκείνῳ γὰρ τεταμίευται“. καὶ ὁ Ξάνθος·\n„πόθεν τοῦτʼ οἶσθα“; κἀκεῖνος· „ἐκ τῶν στοιχείων.\nτοῦτο γάρ φησιν· α, ἀπόδος· β, βασιλεῖ· δ, Διονυ-\nσίῳ· ο, ὅν· ε, εὗρες· θ, θησαυρόν· χ, χρυσίου.\nκαὶ ὁ Ξάνθος τοῦ βασιλέως ἀκούσας εἶναι τὸ χρυ-\nσίον, τῷ Αἰσώπῳ ἔφη· „λαβὼν τὸ ἥμισυ τοῦ ἑρ-\nμαίου, ἡσύχασον“. κἀνεῖνος· ,,οὐ σύ μοι νῦν τοῦτο\nπαρέχεις, ἀλλ᾿ ὁ τὸ χρυσίον ἐνταυθὶ κατορύξας. καὶ\nὅπως, ἄκουσον. τοῦτο γὰρ λέγει τὰ γράμματα· α,\nἀνελόμενοι· β, βαδίσαντες· δ, διέλεσθε· ο, ὅν· ε,\n\n\n\n\n\n\nεὕρετε· θ, θησαυρόν· χ, χρυσίου.“ καὶ ὁ Ξάνθος\n„δεῦρο“ φησίν εἰς τὴν οἰκίαν, ὡς ἂν καὶ τὸν θη-\nσαυρὸν διελώμεθα, καὶ σὺ τὴν ἐλευθερίαν ἀπολά-\nβῃς“. ἐλθόντων οὖν, ὁ Ξάνθος φοβούμενος τὸ τοῦ\nΑἰσώπου λάλον, εἰς εἰρκτὴν αὐτὸν ἐκέλευσεν ἐμβλη-\nθῆναι. καὶ ὁ Αἴσωπος ἀπαγόμενος „τοιαῦται“ φησίν\n„εἰσὶν αἱ ὑποσχέσεις τῶν φιλοσόφων; οὐχ ὅτι γὰρ\nοὐκ ἀ πολαμβάνω μου τὴν ἐλευθερίαν, ἀλλὰ καὶ εἰς\nδεσμ ωτήριον κελεύεις βληθῆναί με.“ ὁ μὲν οὖν Ξάν-\nθος ἐκέλευσεν αὐτὸν ἀπολυθῆναι, καὶ πρὸς αὐτὸν\nἔφη ,πάνυ καλῶς φὴς, ἵνʼ ἐλευθερίας τυχών, σφο-\nδρότερός μου γένῃ κατήγορος“. ὁ δὲ Αἴσωπος εἶπεν·\n„ὅτι ποτέ με κακὸν ἔχεις ποιεῖν, ποίει. πάντως καὶ\nἄκων ἐλευθερώσεις με.“\nΚατὰ δὲ τοὺς καιροὺς τούτους συνέπεσέ τι τοι-\nοῦτον ἐν Σάμῳ. πανδήμου ἑορτῆς ἀγομένης αἴφνης,\nἀετὸς καταπτὰς καὶ τὸν δημόσιον ἁρπάσας δακτύ-\nλιον, εἰς δούλου κόλπον ἀφῆκεν. οἱ μὲν οὖν Σά-\nμιοι θροηθέντες καὶ εἰς πλείστην περὶ τοῦδε τοῦ\nσημείου πεσόντες τὴν ἀγωνίαν, κατὰ ταὐτὸν ἀθροι-\nσθέντες, ἤρξαντο δεῖσθαι τοῦ Ξάνθου, ἅτε πρώτου\n\n\n\nτῶν πολιτῶν ὄντος καὶ φιλοσόφου, σφίσι τὴν κρίσιν\nτοῦ σημείου διασαφῆσαι. ὃ δὲ τοῖς ὅλοις ἐπαπορῶν,\nχρόνον ᾔτησε. καὶ ἀφικόμενος οἴκαδε, πολύς ἦν\nἀθυμῶν καὶ τῇ λύπῃ βαπτιζόμενος, οἷα δὴ μηδὲν\nκρῖναι δυνάμενος. ὁ δʼ Αἴσωπος τὴν ἀθυμίαν συν-\nνοήσας τοῦ Ξάνθου, προσελθών λέγει· „τοῦ χάριν,\nδέσποτα, οὕτω διατελεῖς ἀθυμῶν ; ἐμοὶ προσανά-\nθου, χαίρειν εἰπὼν τῷ λυπεῖσθαι· αὔριον δʼ εἰς ἀγο-\nρὰν προελθών, εἰπὲ τοῖς Σαμίοις ὡς „Ἐγὼ μὲν οὔτε\nσημειολυτεῖν ἐπαιδεύθην οὔτʼ οἰωνοσκοπεῖν, παῖς\nδέ μοι πρόσεστι πολλῶν πεῖραν εἰδώς· αὐτὸς ὑμῖν\nτὸ ζητούμενον λύσει.“ κἂν μὲν αὐτὸς ἐπιτύχω τῆς\nλύσεως, δέσποτα, σὺ τὴν δόξαν ἀποίσῃ τοιούτῳ χρώ-\nμενος δούλῳ· ἂν δʼ ἀποτύχω, ἐμοὶ μόνῳ ἡ ἐντεῦ-\nθεν προστριβήσεται ὕβρις.“ πεισθεὶς οὖν ὁ Ξάνθος\nκαὶ τῇ ὑστεραίᾳ εἰς τὸ θέατρον ἀπαντήσας καὶ κα-\nταστὰς εἰς τὸ μέσον, κατὰ τὰς ὑποθήκας Αἰσώπου\nδιελέχθη τοῖς συνελθοῦσιν. οἳ δʼ εὐθέως ἠξίουν\nκληθῆναι τὸν Αἴσωπον. τοῦ δʼ ἀφικομένου καὶ\nστάντος ἐπὶ τὸ μέσον, οἱ Σάμιοι τὴν ὄψιν αὐτοῦ\n\n\n\n\n\n\n\nκατανοήσαντες, ἐρεσχελοῦντες ἐφώνουν· „αὕτη ἡ\nὄψις σημεῖον λύσει ; ἐκ τοῦ αἰσχροῦ τούτου τί ποτε\nκαλὸν ἀκουσόμεθα;“ καὶ γελᾶν ἤρξαντο. καὶ ὁ\nΑἴσωπος κατασείσας τῇ χειρὶ καὶ ἡσυχίαν αἰτήσας\nγενέσθαι, φησίν· ,,ἄνδρες Σάμιοι, τί μου τὴν ὄψιν\nσκώπτετε ; οὐκ εἰς τὴν ὄψιν, ἀλλʼ εἰς τὸν νοῦν ἀπο-\nβλέπειν χρή. πολλάκις γὰρ καὶ τῇ φαύλῃ μορφῇ\nχρηστὸν νοῦν ἡ φύσις ἐνέθηκεν. ἢ τὴν ἔξωθεν τῶν\nκεραμίων μορφὴν σκοπεῖτε ὑμεῖς, ἀλλʼ οὐ τὴν ἐντὸς\nγεῦσιν τοῦ οἴνου;“ ταῦτα τοῦ Αἰσώπου πάντες\nἀκούσαντες, ἔλεγον· ,,Αἴσωπε, εἴ τι δύνασαι, λέγε\nτῇ πόλει“. καὶ ὃς μετὰ παρρησίας ἔφη· „ἄνδρες\nΣάμιοι, ἐπειδήπερ ἡ τύχη φιλόνεικος οὖσα δόξης\nἀγῶνα τέθεικε δεσπότῃ καὶ δούλῳ, κἂν μὲν ὁ δοῦ-\nλος ἥττων τοῦ δεσπότου φανῇ, διὰ μαστίγων ἐλεύ-\nσεται, εἰ δʼ ἀμείνων, οὐδὲν ἔλαττον καὶ οὕτω\nπληγαῖς ξανθήσεται, εἰ ὑμεῖς διὰ τῆς ἐμῆς ἐλευ-\nθερίας παρρησίαν χαρίσοισθέ μοι, ἐγὼ νῦν ὑμῖν\nἀδεῶς τὸ ζητούμενον φράσω.“ τότε ὁ δῆμος ἀπὸ\nμιᾶς γλώττης πρὸς τὸν Ξάνθον ἐβόων· ,,ἐλευθέρω-\nσον Αἴσωπον, ὑπάκουσον Σαμίοις. χάρισαι τὴν ἐλευ-\n\n\n\n\n\nθερίαν αὐτοῦ τῇ πόλει·“ ὁ δὲ Ξάνθος οὐκ ἐπένευε.\nκαὶ ὁ πρύτανις ἔφη· „Ξάνθε, εἰ μή σοι δοκεῖ ὑπα-\nκοῦσαι τῷ δήμῳ, ἐγὼ τῆσδε τῆς ὥρας Αἴσωπον ἀπε-\nλεύθερον ἂν ποιήσαιμι, καὶ τότε σοι ὁμότιμος ἔσται.“\nτηνικαῦτα τοίνυν ὁ Ξάνθος ἀνάγκῃ τὴν ἐλευθερίαν\nἐπέδωκε. καὶ ὁ κήρυξ ἐβόα· ,,Ξάνθος ὁ φιλό-\nσοφος ἐλευθεροῖ Σαμίοις Αἴσωπον.“ κἀν τούτῳ\nπέρας ὁ τοῦ Αἰσώπου λόγος εἰλήφει, φαμένου\nπρὸς τὸν Ξάνθον ὡς ,,καὶ ἄκων ἐλευθερώσεις\nμε.“' Αἴσωπος οὖν ἐλευθερίας τυχών, στὰς εἰς τὸ\nμέσον ἔφη· ,,ἄνδρες Σάμιοι, ὁ μὲν ἀετός, ὡς ἴστε,\nβασιλεὺς τῶν ὀρνίθων ἐστίν. ὅτι δὲ τὸν στρατηγι-\nκὸν δακτύλιον οὗτος ἁρπάσας ἀφῆκεν εἰς δούλου\nκόλπον, τοῦτο σημαίνειν δῆλον, ὅτι τῶν νυνὶ βασι-\nλέων τις βούλεται ὑμῶν τὴν ἐλευθερίαν δουλῶ-\nσαι, καὶ τούς κυρίους νόμους ἀκύρους δεῖξαι.\nταῦτα οἱ μὲν Σάμιοι ἀκούσαντες, κατηφείας\n\n\n\n\nἐπλήσθησαν.\nμετὰ δʼ οὐ πολύν χρόνον καὶ γράμ-\nματα παρὰ Κροίσου τοῦ Λυδῶν βασιλέως ἥκει Σα-\nμίοις κελεύοντα τὸ ἀπὸ τοῦδε φόρους αὐτῷ πα-\nρέχειν, εἰ δὲ μὴ πείθοιντο, πρὸς μάχην ἑτοίμους εἶναι.\nἐβουλεύσαντο μὲν οὖν ἅπαντες — ἔδεισαν γὰρ\nὑπήκοοι γενέσθαι τῷ Κροίσῳ — συνοῖσον εἶναι\nμέντοι καὶ Αἴσωπον ἐρωτῆσαι. κἀκεῖνος ἐρωτηθεὶς\nεἶπε· „τῶν ἀρχόντων ὑμῶν γνώμην δεδωκότων εἰς\nφόρου ἀπαγωγὴν ὑπακούειν τῷ βασιλεῖ, συμβου-\nλὴν μὲν οὐδʼ ὥς, λόγον δὲ ἐρῶ ὑμῖν, καὶ εἴσεσθε\nτὸ συμφέρον. ἡ τύχη δύο ὁδούς ἔδειξεν ἐν τῷ\nβίῳ, θατέραν μὲν ἐλευθερίας, ἧς ἡ μὲν ἀρχὴ\nδύσβατος, τὸ δὲ τέλος ὁμαλόν· θατέραν δὲ δου-\nλείας, ἧς ἡ μὲν ἀρχὴ εὐπετής τε καὶ βάσιμος, τὸ\nδὲ τέλος ἐπώδυνον.“ ταῦτα ἀκούσαντες οἱ Σά-\nμιοι, ἀνεβόησαν· „ἡμεῖς ἐλεύθεροι ὄντες ἑκόντες\nοὐ γινόμεθα δοῦλοι“, καὶ τὸν πρεσβευτὴν οὐ σὺν\nεἰρήνῃ ἀπέπεμψαν. ὁ μὲν οὖν Κροῖσος ταῦτα μα-\nθών, ἐβούλετο πόλεμον κατὰ Σαμίων κινεῖν, ὁ δὲ\n\n\n\n\nπρεσβευτὴς ἀνήνεγκεν, ὡς οὐκ ἂν δυνηθείη Σα-\nμίους ὑπὸ χεῖρα λαβεῖν, Αἰσώπου παρʼ αὐτοῖς\nὄντος, καὶ γνώμας ὑποτιθέντος. „δύνῃ δὲ μᾶλλον,“\nεἶπεν „ὦ βασιλεῦ, πρέσβεις ἀποστείλας ἐξαιτῆσαι\nπαρʼ αὐτῶν Αἴσωπον, ὑποσχόμενος αὐτοῖς ἀντʼ\nαὐτοῦ χάριτας ἄλλας τε δώσειν, καὶ λύσιν τῶν\nἐπιταττομένων φόρων. καὶ τότε τάχα οἷός τε\nἔσῃ τούτων περιγενέσθαι.“ καὶ ὁ μὲν Κροῖσος\nκατὰ ταῦτα πρεσβευτὴν ἀποστείλας, ἔκδοτον ᾔτει\nτὸν Αἴσωπον. Σάμιοι δὲ τοῦτον ἐκδόσθαι γνώμης\nἐγένοντο. Αἴσωπος δὲ τοῦτο μαθών, ἐν μέσῳ τε\nτῆς ἀγορᾶς ἔστη καὶ φησίν· ,,ἄνδρες Σάμιοι, κἀγώ\nμὲν περὶ πολλοῦ ποιοῦμαι παρὰ τούς πόδας ἀφικέ-\nσθαι τοῦ βασιλέως· ἐθέλω δὲ ὑμῖν ἕνα μῦθον εἰπεῖν.\nκαθʼ ὃν χρόνον ὁμόφωνα ἦν τὰ ζῶα, πόλεμον οἱ\nλύκοι τοῖς προβάτοις συνῆψαν. τῶν δὲ κυνῶν συμ\nμαχούντων τοῖς θρέμμασι καὶ τούς λύκους ἀποσο-\nβούντων, οἱ λύκοι πρεσβευτὴν ἀποστείλαντες, ἔφα-\nσαν τοῖς πρόβασιν, εἰ βούλοιντο βιοῦν ἐν εἰρήνῃ\n\n\n\n\n\nκαὶ μηδένα πόλεμον ὑποπτεύειν, τούς κύνας αὐτοῖς\nἐκδοῦναι. τῶν δὲ προβάτων ὑπ’ ἀνοίας πεισθέν-\nτων καὶ τοὺς κύνας ἐκδεδωκότων, οἱ λύκοι τούς τε\nκύνας διεσπάραξαν καὶ τὰ πρόβατα ῥᾶστα διέφθει-\nραν.“ οἱ Σάμιοι τοίνυν τὸ τοῦ μύθου βούλημα\nσυννοήσαντες, ὥρμησαν μὲν παρʼ ἑαυτοῖς κατασχεῖν\nτὸν Αἴσωπον. ὃ δὲ οὐκ ἠνέσχετο, ἀλλὰ τῷ πρεσβευτῇ\nσυναποπλεύσας, πρὸς Κροῖσον ἀπῄει. ἀφικομένων\nδʼ αὐτῶν εἰς Λυδίαν, ὁ βασιλεύς ἐπίπροσθεν αὐτοῦ\nστάντα τὸν Αἴσωπον θεασάμενος, ἠγανάκτησε λέγων·\n„ἴδε ποταπὸν ἀνθρώπιον ἐμποδών μοι γέγονε νῆσον\nὑποτάξαι τοσαύτην;“ καὶ ὁ Αἴσωπος· „μέγιστε βα-\nσιλεῦ, οὐ βίᾳ οὐδʼ ἀνάγκῃ πρὸς σὲ παρεγενόμην,\nἀλλʼ αὐθαίρετος πάρειμι. ἀνάσχου δέ μου μικρὸν\nἀκοῦσαι. ἀνήρ τις ἀκρίδας συλλέγων καὶ ἀποκτιν-\nνύς, εἶλε καὶ τέττιγα. ἐπεὶ δὲ κἀκεῖνον ἠβούλετο\nκτεῖναι, φησὶν ὁ τέττιξ· ,,ἄνθρωπε, μὴ με μάτην\nἀνέλῃς. ἐγὼ γὰρ οὔτε στάχυν βλάπτω, οὐτʼ ἄλλο τι\n\n\n\nτῶν ἀπάντων σε ἀδικῶ, τῇ κινήσει δὲ τῶν ἐν ἐμοὶ\nὑμένων ἡδὺ φθέγγομαι, τέρπων τούς ὁδοιπόρους.\nφωνῆς οὖν παρʼ ἐμοὶ πλέον οὐδὲν εὑρήσεις.“ κἀκεῖ-\nνος ταῦτα ἀκούσας, ἀφῆκεν ἀπιέναι. κἀγὼ γοῦν,\nὦ βασιλεῦ, τῶν σῶν ποδῶν ἅπτομαι, μή με εἰκῆ φο-\nνεύσῃς. οὐδὲ γὰρ οἷός τʼ εἰμὶ ἀδικῆσοι τινα, ἐν\nεὐτελείᾳ δὲ σώματος γενναῖον φθέγγομαι λόγον.“\nὁ δὲ βασιλεύς θαυμάσας ἅμα καὶ οἰκτείρας αὐτόν,\nἔφη· ,,Αἴσωπε, οὔκουν ἐγώ σοι δίδωμι τὸ ζῆν, ἀλλʼ\nἡ μοῖρα. ὃ γοῦν θέλεις, αἴτει καὶ λήψῃ.“ καὶ ὅς·\n„δέομαί σου, βασιλεῦ, διαλλάγηθι Σαμίοις“. τοῦ δὲ\nβασιλέως εἰπόντος „διήλλαγμαι“, πεσὼν ἐκεῖνος ἐπὶ\nτὴν γῆν, χάριτάς τε αὐτῷ ὡμολόγει, καὶ μετὰ τοῦτο\nτούς οἰκείους συγγραψάμενος μύθους, τούς καὶ\nμέχρι νῦν φερομένους, παρὰ τῷ βασιλεῖ κατέλιπε.\nδεξάμενος δὲ παρʼ αὐτοῦ γράμματα πρὸς Σαμίους,\nὡς ἕνεκεν Αἰσώπου τούτοις διήλλακται, καὶ δῶρα\nπολλά, πλεύσας ἐπανῆλθεν εἰς Σάμον. οἱ μὲν οὖν\nΣάμιοι τοῦτον ἰδόντες, στέμματά τε αὐτῷ προσή-\nνεγκαν καὶ χορούς ἐπʼ αὐτῷ συνεστήσαντο. ὃ δʼ\n\n\n\n\n\n\nαὐτοῖς τά τε τοῦ βασιλέως ἀνέγνω γράμματα, καὶ\nἀπέδειξεν ὡς τὴν εἰς αὐτὸν γενομένην παρὰ τοῦ\nδήμου ἐλευθερίαν ἐλευθερίᾳ πάλιν ἠμείψατο.\nΜετὰ δὲ τοῦτο τῆς νήσου ἀπάρας, περιῄει τὴν\nοἰκουμένην, τοῖς ἀπανταχοῦ τῶν φιλοσόφων διαλεγό-\nμένος. ἀφικόμενος δὲ καὶ πρὸς Βαβυλῶνα καὶ τὴν\nἑαυτοῦ σοφίαν ἐπιδειξάμενος, μέγας παρὰ τῷ βασι-\nλεῖ Λυκήρῳ ἐγένετο. κατʼ ἐκείνους γὰρ τοὺς χρό-\nνους οἱ βασιλεῖς πρὸς ἀλλήλους εἰρήνην ἔχοντες,\nκαὶ τέρψεως χάριν προβλήματα τῶν σοφιστικῶν πρὸς\nἀλλήλους γράφοντες ἔπεμπον. ἅπερ οἱ μὲν ἐπιλυό-\nμενοι φόρους ἐπὶ ῥητοῖς πρὸς τῶν πεμπόντων ἐλάμ-\nβανον· εἰ δὲ μὴ, τοὺς ἴσους παρεῖχον. ὁ τοίνυν\nΑἴσωπος τὰ πεμπόμενα τῶν προβλημάτων Λυκήρῳ\nσυνὼν ἐπέλυε, καὶ εὐδοκιμεῖν ἐποίει τὸν βασιλέα.\nκαὶ αὐτὸς δὲ διὰ Λυκήρου ἕτερα τοῖς βασιλεῦσιν\nἀντέπεμπεν, ὧν ἀλύτων μενόντων, φόρους ὁ βασι-\nλεύς ὅτι πλείστους εἰσέπραττεν.\nΑἴσωπος δὲ μὴ παιδοποιησάμενος, ἕνατινὰ τῶν εὐ-\nγενῶν, Ἔννον τὴν κλῆσιν, εἰσεποιήσατό τε καὶ ὡς γνή-\nσιον παῖδα τῷ βασιλεῖπροσενέγκας συνέστησε. μετὰ δʼ\n\n\n\n\n\n\nοὐ πολύν χρόνον τοῦ Ἔννου τῇ τοῦ θεμένου παλ-\nλακῇ συμφθαρέντος, Αἴσωπος τοῦτο γνούς, ἀπελαύ-\nνειν ἔμελλε τῆς οἰκίας. ὃ δὲ τῇ κατʼ ἐκείνου ὀργῇ\nληφθείς, ἐπιστολήν τε πλασάμενος παρʼ Αἰσώπου\nδῆθεν πρὸς τούς ἀντισοφιζομένους Λυκήρῳ, ὡς αὐ-\nτοῖς ἕτοιμός ἐστι προστίθεσθαι μᾶλλον ἢ τῷ Λυ-\nκήρῳ, τῷ βασιλεῖ ἐνεχείρισε, τῷ τοῦ Αἰσώπου ταύ-\nτην σφραγισάμενος δακτυλίῳ. ὁ δὲ βασιλεύς τῇ τε]\nσφραγῖδι πεισθεὶς καὶ ἀπαραιτήτῳ ὀργῇ χρησάμε-\nνος, παραχρῆμα τῷ Ἑρμίππῳ κελεύει, μηδὲν ἐξετά-\nσαντα οἷα δὴ προδότην διαχειρίσασθαι Αἴσωπον.\nὁ δὲ Ἕρμιππος φίλος τε ἦν τῷ Αἰσώπῳ καὶ τότε\nδὴ τὸν φίλον ἐπέδειξεν. ἔν τινι γὰρ τῶν τάφων\nμηδενὸς εἰδότος κρύψας τὸν ἄνθρωπον, ἐν ἀπορρή-\nτοις ἔτρεφεν. Ἔννος δέ, τοῦ βασιλέως κελεύσαντος,\nπᾶσαν τὴν διοίκησιν Αἰσώπου παρέλαβε.\nΜετὰ δέ\nτινα χρόνον Νεκτεναβὼ βασιλεύς Αἰγυπτίων πυθό-\n\n\n\n\nμένος Αἴσωπον τεθνηκέναι, πέμπει Λυκήρῳ παρα-\nχρῆμα ἐπιστολήν, οἰκοδόμους αὐτῷ ἀποστεῖλαι κελεύ-\nουσαν, οἳ πύργον οἰκοδομήσουσι μήτʼ οὐρανοῦ\nμήτε γῆς ἁπτόμενον, ἀλλὰ καὶ τὸν ἀποκρινούμενον\nἀεὶ πρὸς πάνθʼ ὅσα ἂν ἐρωτῴη. καὶ τοῦτο ποιή-\nσαντα, φόρους εἰσπράττειν, εἰ δὲ μή, κατατίθεσθαι.\nταῦτα τῷ Λυκήρῳ ἀναγνωσθέντα εἰς ἀθυμίαν ἐνέ-\nβαλε, μηδενὸς τῶν φίλων δυναμένου τὸ πρόβλημα\nτὸ περὶ τοῦ πύργου συνεῖναι. ὁ μέντοι βασιλεύς\nκαὶ κίονα τῆς ἑαυτοῦ βασιλείας ἔλεγεν ἀπολωλεκέναι\nτὸν Αἴσωπον. Ἕρμιππος δὲ τὴν τοῦ βασιλέως διʼ\nΑἴσωπον λύπην μαθὼν, προσῆλθε τῷ βασιλεῖ καὶ\nζῆν ἐκεῖνον εὐηγγελίσατο, προσθεὶς ὡς τοῦδε χάριν\nαὐτὸν οὐκ ἀνεῖλεν, εἰδὼς ὡς μεταμελήσει ποτὲ τῷ\nβασιλεῖ τῆς ἀποφάσεως. τοῦ δὲ βασιλέως διαφερόν-\nτως ἐπὶ τούτοις ἡσθέντος, Αἴσωπος ῥυπῶν καὶ\nαὐχμῶν ὅλος προσηνέχθη, καὶ τοῦ βασιλέως, ὡς εἶδεν\nαὐτὸν, δακρύσαντος καὶ λούσασθαί τε καὶ τῆς ἄλ-\n\n\n\n\n\nλης ἐπιμελείας ἀξιωθῆναι κελεύσαντος, Αἴσωπος\nμετὰ τοῦτο καὶ ὑπὲρ ὧν κατηγορήθη τὰς αἰτίας ἀπε-\nσκευάσατο· ἐφʼ οἷς καὶ τοῦ βασιλέως τὸν Ἔννον ἀναι-\nρεῖν μέλλοντος, Αἴσωπος αὐτῷ συγγνώμην ᾐτήσατο.\nἑπομένως δὲ τούτοις ὁ βασιλεὺς τὴν τοῦ Αἰγυπτίου\nἐπιστολὴν τῷ Αἰσώπῳ ἐπέδωκεν ἀναγνῶναι. ὅ δʼ\nαὐτίκα τὴν λύσιν συνεὶς τοῦ προβλήματος, ἐγέλασέ\nτε καὶ ἀντιγράφειν ἐκέλευσεν, ὡς ἐπειδὰν χειμών\nπαρέλθῃ, πεμφθῆναι τούς τε τὸν πύργον οἰκοδομή-\nσοντας καὶ τὸν ἀποκρινούμενον πρὸς τὰ ἐρωτώμενα.\nὁ βασιλεὺς οὖν τοὺς μὲν Αἰγυπτίους πρέσβεις ἀπέ-\nστειλεν, Αἰσώπῳ δὲ τὴν ἐξ ἀρχῆς διοίκησιν ἐνεχείρι-\nσεν ἅπασαν, ἔκδοτον αὐτῷ παραδούς καὶ τὸν Ἔννον.\nὁ δὲ Αἴσωπος παραλαβών τὸν Ἔννον, οὐδὲν ἀηδὲς\nαὐτὸν ἔδρασεν, ἀλλʼ ὡς υἱῷ πάλιν προςσχών, ἄλλους\nτε καὶ τούτους ὑπετίθει τοὺς λόγους.\n,,Τέκνον, πρὸ πάντων σέβου τὸ θεῖον, τὸν βασι-\nλέα δὲ τίμα· καὶ τοῖς μὲν ἐχθροῖς σου δεινὸν σεαυ-\nτὸν παρασκεύαζε, ἵνα μὴ καταφρονῶσί σου· τοῖς δὲ\n\n\n\n\nφίλοις πρᾶον καὶ εὐμετάδοτον, ὡς εὐνουστέρους σοι\nμᾶλλον γίνεσθαι. ἔτι τε τοὺς μὲν ἐχθρούς νοσεῖν\nεὔχου καὶ πένεσθαι, ὡς μὴ οἵους τε εἶναι λυπεῖν σε·\nτοὺς δὲ φίλους κατὰ πάντα εὖ πράττειν. βούλου.\nαἰεὶ τῇ γυναικί σου χρηστῶς ὁμίλει, ὅπως ἑτέρου\nἀνδρὸς πεῖραν μὴ ζητήσῃ λαβεῖν. κοῦφον γὰρ τὸ\nτῶν γυναικῶν ἐστι φῦλον καὶ κολακευόμενον ἐλάττω\nφρονεῖ κακά. ὀξεῖαν μὲν πρὸς λόγον κτῆσαι τὴν\nἀκοήν, τῆς δὲ γλώττης ἐγκρατὴς ἔσο. τοῖς εὖ πράτ-\nτουσι μὴ φθόνει, ἀλλὰ σύγχαιρε. φθονῶν γὰρ σεαυ-\nτὸν μᾶλλον βλάψεις. τῶν οἰκετῶν σου ἐπιμελοῦ,\nἵνα μὴ μόνον ὡς δεσπότην σε φοβῶνται, ἀλλὰ καὶ\nὡς εὐεργέτην αἰδῶνται. μὴ αἰσχύνου μανθάνειν ἀεὶ\nτὰ κρείττω. τῇ γυναικὶ μηδέποτε πιστεύσῃς ἀπόρ-\nρητα, ἀεὶ γὰρ ὁπλίζεται, πῶς σου κυριεύσει. καθʼ\nἡμέραν καὶ εἰς τὴν αὔριον ἀποταμιεύου. βέλτιον\nγὰρ τελευτῶντα ἐχθροῖς καταλεῖψαι, ἢ ζῶντα τῶν\nφίλων ἐπιδεῖσθαι. εὐπροσήγορος ἔσο τοῖς συ-\nναντῶσιν, εἰδὼς ὡς καὶ τῷ κυναρίῳ ἄρτον ἡ οὐρὰ\nπροσπορίζει. ἀγαθὸς γενόμενος μὴ μετανόει.\n\n\n\n\n\nψίθυρον ἄνδρα ἔκβαλε σῆς οἰκίας, τὰ γὰρ ὑπὸ σοῦ\nλεγόμενα καὶ πραττόμενα ἑτέροις φέρων ἀναθήσει.\nπρᾶττε μὲν τὰ μὴ λυπήσοντά σε, ἐπὶ δὲ τοῖς συμ-\nβαίνουσι μὴ λυποῦ. μήτε πονηρὰ βουλεύσῃ ποτὲ\nμήτε τρόπους κακῶν μιμήσῃ.“ Τούτοις τοῦ Αἰσώ-\nπου τὸν Ἔννον νουθετήσαντος, ἐκεῖνος τοῖς τε λόγοις\nκαὶ τῇ οἰκείᾳ συνειδήσει οἷά τινι βέλει πληγεὶς τὴν\nψυχήν, μετʼ οὐ πολλὰς ἡμέρας τὸν βίον μετήλλαξεν.\nΑἴσωπος δὲ τούς ἰξευτὰς πάντας προσκαλεσά-\nμενος, ἀετῶν νεοττούς τέτταρας συλληφθῆναι κε-\nλεύει. συλληφθέντας οὖν οὕτως ἔθρεψεν, ὡς λέγε-\nται, καὶ ἐπαίδευσεν, ὅπερ οὐ πάνυ τί με πειθόμενον\nἔχει, ὡς παῖδας διὰ θυλάκων αὐτοῖς προσηρτημένων\nβαστάζοντας εἰς ὕψος αἴρεσθαι, καὶ οὕτως ὑπηκόους\nτοῖς παισὶν εἶναι, ὡς ὅποιπερ ἂν ἐκεῖνοι βούλοιντο\nἵπτασθαι ἄν τε εἰς ὕψος, ἄν τε εἰς γῆν χαμάζε. τῆς\nδὲ χειμερινῆς ὥρας παραδραμούσης καὶ ἦρος διαγε-\nλάσαντος, ἅπαντα τὰ πρὸς τὴν ὁδὸν συσκευασάμενος\nΑἴσωπος, καὶ τούς τε παῖδας λαβὼν καὶ τούς ἀετούς,\nἀγαθοποιεῖν μὴ ἀπαναίνου D Mo 1 ψιθυρόν ψύθειρον P\n\n\n\n\n\nἀπῆρεν εἰς Αἴγυπτον, πολλῇ φαντασίᾳ καὶ δόξῃ\nπρὸς κατάπληξιν τῶν ἐκεῖ κεχρημένος. Νεκτεναβὼ\nδʼ ἀκούσας παραγεγονέναι τὸν Αἴσωπον, „ἐνήδρευ-\nμαι“, φησὶ τοῖς φίλοις, „μεμαθηκὼς Αἴσωπον τε-\nθνηκέναι“.\nτῇ δʼ ἐπιούσῃ κελεύσας ὁ βασιλεύς πάν-\nτας τοὺς ἐν τέλει λευκὰς περιβαλέσθαι στολάς, αὐτὸς\nκιρρὰν ἐνεδύσατο καὶ διάδημα καὶ διάλιθον κί-\nταριν. καὶ καθεσθεὶς ἐφʼ ὑψηλοῦ δίφρου, καὶ τὸν\nΑἴσωπον εἰσαχθῆναι κελεύσας, „τίνι με εἰκάζεις,“\nεἰσελθόντι φησίν „Αἴσωπε, καὶ τούς σὺν ἐμοί“;\nκαὶ ὅς· ,,σὲ μὲν ἡλίῳ ἐαρινῷ, τοὺς δὲ περὶ σὲ τού-\nτους ὡραίοις στάχυσι.“ καὶ ὁ βασιλεύς θαυμάσας\nαὐτὸν καὶ δώροις ἐδεξιώσατο. τῇ δὲ μετʼ ἐκείνην\nἡμέρᾳ πάλιν ὁ μὲν βασιλεύς στολὴν λευκοτάτην ἐν-\nσκευασάμενος, τοῖς δὲ φίλοις φοινικὰς κελεύσας λα-\nβεῖν, εἰσελθόντα τὸν Αἴσωπον τὴν προτέραν αὖθις\nπεῦσιν ἐπύθετο. καὶ ὁ Αἴσωπος ,,σὲ μὲν“ εἶπεν\n„εἰκάζω ἡλίῳ, τοὺς δὲ περὶ σὲ τούτους ἀκτῖσι“. καὶ\n\n\n\n\nὁ Νεκτεναβώ· „οἶμαι μηδὲν εἶναι Λυκῆρον πρός γε\nτὴν ἐμὴν βασιλείαν“. καὶ ὁ Αἴσωπος μειδιάσας\nἔφη· „μὴ εὐχερῶς οὕτω περὶ ἐκείνου, ὦ βασιλεῦ,\nλογίζου· πρὸς μὲν γὰρ τὸ ὑμέτερον ἔθνος ἡ ὑμῶν\nἐπιδεικνυμένη βασιλεία δίκην ἡλίου σελαγεῖ· εἰ δὲ\nΛυκήρῳ παραβληθείη, οὐδὲν ἂν δέοι μὴ τὸ φῶς\nτοῦτο ζόφον ἀποδπτχθῆναι“. καὶ ὁ Νεκτεναβὼ τὴν\nτῶν λόγων εὐστοχίαν ἐκπλαγείς, „ἤνεγκας ἡμῖν“\nἔφη „τοὺς μέλλοντας τὸν πύργον οἰκοδομεῖν;“ καὶ\nὅς· ,,ἕτοιμοί εἰσιν, εἰ μόνον ὑποδείξεις τὸν τόπον“.\nμετὰ τοῦτο ἐξελθών ἔξω τῆς πόλεως ὁ βασιλεύς ἐπὶ\nτὸ πεδίον, ὑπέδειξε διαμετρήσας τὸν χῶρον. ἀγαγὼν\nτοίνυν Αἴσωπος ἐπὶ τὰς ὑποδειχθείσας τοῦ τόπου\nγωνίας τέτταρας τούς τέτταρας τῶν ἀετῶν ἅμα τοῖς\nπαισὶ διὰ τῶν θυλάκων ἀπηρτημένοις, καὶ οἰκοδό-\nμων τοῖς παισὶ μετὰ χεῖρας δούς ἐργαλεῖα, ἐκέλευσεν\nἀναπτῆναι. οἳ δὲ πρὸς ὕψος γενόμενοι „δότε ἡμῖν“\nἐφώνουν „λίθους, δότε κονίαν, δότε ξύλα, καὶ τἄλλα\n\n\n\n\nτῶν πρὸς οἰκοδομὴν ἐπιτηδείων. ὁ δὲ Νεκτεναβὼ\nτοὺς παῖδας θεασάμενος εἰς ὕψος ὑπὸ τῶν ἀετῶν\nἀναφερομένους, ἔφη· ,,πόθεν ἐμοὶ πτηνοὶ ἄνθρω-\nποι;“ καὶ ὁ Αἴσωπος· „ἀλλὰ Λυκῆρος ἔχει. σὺ δὲ\nθέλεις ἄνθρωπος ὢν ἰσοθέῳ ἐρίζειν βασιλεῖ“; καὶ ὁ\nΝεκτεναβώ· ,,Αἴσωπε, ἥττημαι. ἐρήσομαι δέ σε, σὺ\nδέ μοι ἀπόκριναι.“\nκαὶ φησίν· ,,εἰσί μοι θήλειαι\nὧδε ἵπποι, αἵπερ ἐπειδὰν ἀκούσωσι τῶν ἐν Βαβυ-\nλῶνι ἵππων χρεμετιζόντων, εὐθὺς σνλλαμβάνουσιν.\nεἴ σοι πρὸς τοῦτο πάρεστι σοφία, ἐπίδειξαι.“ καὶ ὁ\nΑἴσωπος ,,αὔριον ἀποκρινοῦμαί σοι, βασιλεῦ “ἐλθὼν\nδʼ οὐ κατήγετο, αἴλουρον τοῖς παισὶν ἐκέλευσε συλ-\nλαβεῖν, καὶ συλληφθέντα δημοσίᾳ περιάγεσθαι μα-\nκτιζόμενον. οἱ δὲ Αἰγύπτιοι τὸ ζῷον σεβόμενοι,\nοὕτω κακῶς πάσχον αὐτὸ θεασάμενοί, συνέδραμον,\nκαὶ τὸν αἴλουρον τῆς χειρὸς τῶν μαστιγούντων\nἐκσπάσαντες, ἀναγγέλλουσιν ὡς τάχος τῷ βασιλεῖ\nτὸ πάθος. ὃ δὲ καλέσας τὸν Αἴσωπον, ,,οὐκ ᾔδεις“\n\n\n\n\n\nφησίν ,,Αἴσωπε, ὡς θεὸς σεβόμενος παρʼ ἡμῖν ἔστιν\nαἴλουρος ; ἵνα τι γοῦν τοῦτο πεποίηκας;“ καὶ ὅς\n,,Λυκῆρον τὸν βασιλέα ἠδίκησεν, ὦ βασιλεῦ, τῆς\nπαρελθούσης νυκτὸς οὗτος ὁ αἴλουρος· ἀλεκτρυόνα\nγὰρ αὐτοῦ πεφόνευκε μάχιμον καὶ γενναῖον, προ-\nσέτι μὴν καὶ τὰς ὥρας αὐτῷ τῆς νυκτὸς σημαίνοντα.“\nκαὶ ὁ βασιλεύς· „οὐκ αἰσχύνῃ ψευδόμενος, Αἴσωπε;\nπῶς γὰρ ἐν μιᾷ νυκτὶ αἴλουρος ἀπʼ Αἰγύπτου ἦλθεν\nεἰς Βαβυλῶνα“; κἀκεῖνος μειδιάσας φησί· „καὶ πῶς,\nὦ βασιλεῦ, ἐν Βαβυλῶνι τῶν ἵππων χρεμετιζόντων,\nαἱ ἐνθάδε θήλειαι ἵπποι συλλαμβάνουσιν;“ ὁ δὲ βασι-\nλεὺς ταῦτα ἀκούσας, τὴν αὐτοῦ φρόνησιν ἐμακάρισε.\nμετὰ δὲ ταῦτα μεταπεμψάμενος τῶν ἀφʼ Ἡλίου πό-\nλεως ἄνδρας ζητημάτων σοφιστικῶν ἐπιστήμονας,\nκαὶ περὶ τοῦ Αἰσώπου διαλεχθεὶς αὐτοῖς, ἐκάλεσεν\nἅμα τῷ Αἰσώπῳ ἐπʼ εὐωχίαν. ἀνακλιθέντων οὖν\nαὐτῶν, τῶν Ἡλίου πολιτῶν τίς φησι πρὸς τὸν Αἴσω-\n\n\n\n\n\n\nπον· ,,ἀπεστάλην παρὰ τοῦ θεοῦ μου πεῦσίν τινα\nπυθέσθαι σου, ὡς ἂν αὐτὴν ἐπιλύσῃς.“ καὶ ὁ Αἴ-\nσωπος ,,ψεύδῃ· θεὸς γὰρ παρὰ ἀνθρώπου οὐδὲν δεῖ-\nται μαθεῖν. σὴ δʼ οὐ μόνον σαυτοῦ κατηγορεῖς,\nἀλλὰ καὶ τοῦ θεοῦ σου. ἕτερος πάλιν εἶπεν· „ἔστι\nναὸς μέγας καὶ ἐν αὐτῷ στῦλος, δώδεκα πόλεις ἔχων,\nὧν ἑκάστη τριάκοντα δοκοῖς ἐστέγασται. τούτους δὲ\nπεριίασι δύο γυναῖκες.“ καὶ ὁ Αἴσωπος ἔφη· „τοῦτο\nτὸ πρόβλημα καὶ οἱ παρʼ ἡμῖν ἐπιλύσονται παῖδες·\nνσὸς μὲν γάρ ἐστιν οὗτος ὁ κόσμος, στῦλος δὲ ὁ\nἐνιαυτός, αἱ δὲ πόλεις οἱ μῆνες, καὶ δοκοὶ αἱ τού-\nτων ἡμέραι, ἡμέρα δὲ καὶ νὺξ αἱ δύο γυναῖκες, αἳ\nπαραλλὰξ ἀλλήλας διαδέχονται.“\nτῇ δὲ ἐφεξῆς ἡμέρᾳ\nσυγκαλέσας τοὺς φίλους ἅπαντας ὁ Νεκτεναβώ φησι·\n„διὰ τὸν Αἴσωπον τοῦτον ὀφλήσομεν φόρους τῷ βα-\nσιλεῖ Λυκήρῳ.“ εἷς δέ τις αὐτῶν εἶπε· „κελεύσωμεν\nαὐτῷ προβλήματα φράσαι ἡμῖν, περὶ ὧν οὔτʼ εἴδο-\n\n\n\n\n\nμεν, οὔτʼ ἠκούσαμεν“. ἀρεστὸν οὖν τοῦτο τῷ Νεκτε-\nναβῷ δόξαν, καλέσας τὸν Αἴσωπον ἔφη φράσον\nἡμῖν, Αἴσωπε, πρόβλημα περὶ οὐ οὐτʼ εἴδομεν οὔτʼ\nἠκούσαμεν.“ καὶ ὅς· „αὔριον περὶ τούτου ὑμῖν ἀπο-\nκρινοῦμαι.“ ἀπελθὼν οὖν καὶ συνταξάμενος γραμ\nματεῖον, ἐν ᾧ περιείχετο Νεκτεναβὼ ὁμολογῶν χίλια\nτάλαντα τῷ Λυκήρῳ ὀφείλειν, πρωίας ἐπανελθών τῷ\nβασιλεῖ τὸ γραμματεῖον ἐπέδωκεν. οἱ δὲ τοῦ βασι-\nλέως φίλοι πρὶν ἀνοιχθῆναι τὸ γραμματεῖον, πάντες\nἔλεγον „καὶ εἴδομεν τοῦτο καὶ ἠκούσαμεν, καὶ ἀλη-\nθῶς ἐπιστάμεθα.“ καὶ ὁ Αἴσωπος· ,,χάριν ὑμῖν\nοἶδα τῆς ἀποδόσεως ἕνεκεν“. ὁ δὲ Νεκτεναβὼ τὴν\nὁμολογίαν τῆς ὀφειλῆς ἀναγνοὺς, εἶπεν· „ἐμοῦ Λυ-\nκήρῳ μηδὲν ὀφείλοντος πάντες ὑμεῖς μαρτυρεῖτε;“\nκἀκεῖνοι μεταβαλόντες εἶπον· „οὔτʼ εἴδομεν οὔτʼ\nἠκούσαμεν“. καὶ ὁ Αἴσωπος· „καὶ εἰ ταῦθʼ οὕτως\nἔχει, λέλυται τὸ ζητούμενον“. καὶ ὁ Νεκτεναβὼ πρὸς\nταῦτα· „μακάριός ἐστι Λυκῆρος τοιαύτην σοφίαν ἐν\nτῇ βασιλείᾳ ἑαυτοῦ κεκτημένος“. τοὺς οὖν συμφω-\n\n\n\n\n\nνηθέντας φόρους παραδούς τῷ Αἰσώπῳ, ἐν εἰρήνῃ\nἀπέστειλεν. Αἴσωπος δʼ εἰς Βαβυλῶνα παραγενό-\nμενος, διεξῆλθέ τε Λυκήρῳ τὰ ἐν Αἰγύπτῳ πρα-\nχθέντα πάντα καὶ τούς φόρους ἀπέδωκε. Λυκῆρος\nδʼ ἐκέλευσεν ἀνδριάντα χρυσοῦν τῷ Αἰσώπῳ ἀνα-\nτεθῆναι.\nμετὰ δʼ οὐ πολύν χρόνον Αἴσωπος εἰς Ἑλ-\nλάδα ἐβουλεύσατο πλεῦσαι. καὶ δὴ τῷ βασιλεῖ συν-\nταξάμενος ἀπεδήμησεν, ὅρκον δούς αὐτῷ πρότερον,\nἦ μὴν ἐπανήξειν εἰς Βαβυλῶνα κἀκεῖ τοῦ λοιποῦ\nδιαβιώσειν. περιιὼν δὲ τὰς Ἑλληνίδας πόλεις καὶ\nτὴν ἑαυτοῦ σοφίαν ἐπιδεικνύμενος, ἦλθε καὶ εἰς\nΔελφούς. οἱ δὲ Δελφοὶ διαλεγομένου μὲν ἠκροῶντο\nἡδέως, τιμῆς δὲ καὶ θεραπείας εἰς αὐτὸν οὐδʼ ὁτι-\nοῦν ἔδρασαν. ὃ δὲ πρὸς αὐτούς ὑπολαβών ἔφη·\n„ἄνδρες Δελφοί, ἔπεισί μοι ξύλῳ ὑμᾶς εἰκάζειν τῷ\nἐν θαλάσσῃ φερομένῳ· κἀκεῖνο γὰρ ὁρῶντες ἐκ πολ-\nλοῦ διαστήματος ὑπὸ κυμάτων φερόμενον, πολλοῦ\nτινος ἄξιον εἶναι οἰόμεθα, ἐπειδὰν δʼ ἐγγυτάτω\nπροσέλθῃ, εὐτελέστατον φαίνεται. κἀγὼ γοῦν πόρ-\n\n\n\n\n\nρωθεν τῆς ὑμῶν πόλεως ὤν, ὥς τινας τῶν ἀξίων\nλόγου ὑμᾶς ἐθαύμαζον· νυνὶ δʼ ἐλθὼν ὡς ὑμᾶς,\nπάντων ὡς εἰπεῖν ἀνθρώπων εὗρον ἀχρειοτέρους·\nοὕτω πεπλάνημαι.“ ταῦτα ἀκούσαντες οἱ Δελφοὶ\nκαὶ δείσαντες μήπως Αἴσωπος καὶ πρὸς τὰς ἄλλας\nπόλεις βαδίζων κακῶς αὐτούς λέγῃ, βουλὴν ἐβουλεύ-\nσαντο δόλῳ τὸν ἄνθρωπον ἀνελεῖν. καὶ δῆτα χρυσῆν\nφιάλην ἐκτοῦ παρ αὐτοῖς ἱεροῦ τοῦ Ἀπόλλωνος ἀνε-\nλόμενοι, λάθρα τοῖς Αἰσώπου κατέκρυψαν στρώμασι.\nτοῦ δʼ Αἰσώπου τὰ ὐπ’ αὐτῶν ἀγνοοῦντος σκαιω-\nρηθέντα, ἐξελθών ἐπορεύετο εἰς Φωκίδα. οἱ Δελ-\nφοὶ δʼ ἐπιδραμόντες καὶ κατασχόντες αὐτόν, ἀνέ-\nκρινον ὡς ἱεροσυληκότα. τοῦ δʼ ἀρνουμένου μηδὲν\nπεπραχέναι τοιοῦτον, ἐκεῖνοι πρὸς βίαν τὰ στρώματα\nἀναπτύξαντες τὴν χρυσῆν εὗρον φιάλην. ἣν καὶ\nἀναλαβόντες, τοῖς ἐν τῇ πόλει πᾶσιν ἐπεδείκνυσαν\nοὐ σὺν ὀλίγῳ θορύβῳ. ὁ μὲν οὖν Αἴσωπος τὴν\nἐκείνων συννοήσας ἐπιβουλήν, ἐδεῖτο αὐτῶν ἀπολυ-\n\n\n\n\n\n\nθῆναι. οἳ δʼ οὐ μόνον οὐκ ἀπέλυσαν, ἀλλʼ ὡς ἱερο-\nσυλήσαντα καὶ εἰς τὸ δεσμωτήριον ἐνέβαλον, θάνα-\nτον αὐτοῦ καταψηφισάμενοι. Αἴσωπος δὲ μηδεμιᾷ\nμηχανῇ τῆς πονηρὰς τῆσδε τύχης σωθῆναι δυνάμε-\nνος, ἑαυτὸν ἐπὶ τῆς εἰρκτῆς ἐθρήνει καθήμενος. τῶν\nσυνήθων δέ τις αὐτῷ, Δημᾶς τοὔνομα, πρὸς αὐτὸν\nεἰσελθών καὶ ἰδών οὕτως ὀλοφυρόμενον, τὴν αἰτίαν\nτοῦ πάθους ἤρετο. καὶ ὃς ἔφη „γυνή τις προσφά-\nτως τὸν ἑαυτῆς ἄνδρα θάψασα, καθʼ ἡμέραν ἀπιοῦσα\nπρὸς τὸ μνημεῖον ἐθρήνει. ἀροτριῶν δέ τις οὐ πόρρω\nτοῦ μνήματος, εἰς ἐπιθυμίαν ἧκε τῆς γυναικός. καὶ\nκαταλιπών τοὺς βόας, ἦλθε καὶ αὐτὸς πρὸς τὸ μνῆμα\nκαὶ καθίσας συνεθρήνει τῇ γυναικί. τῆς δὲ πυθομέ-\nνης τί δήποτε καὶ αὐτὸς οὕτως ὀδύρεται, „ὅτι κἀγώ“\nφησίν ,,εὐπρεπῆ γυναῖκα κατώρυξα. καὶ ἐπειδὰν\nκλαύσω, τῆς λύπης κουφίζομαι.“ ἣ δέ· „κἀμοὶ τοῦτʼ\nαὐτὸ προσγίνεται. κἀκεῖνος· „εἰ τοίνυν τοῖς αὐτοῖς\nπεριπεπτώκαμεν πάθεσι, τί δήποτε ἀλλήλοις μὴ\nσύνιμεν ; ἐγώ τε γὰρ φιλήσω σὲ ὡς ἐκείνην, κἀμὲ σύ\n\n\n\n\n\nπάλιν ὡς τὸν σαυτῆς ἄνδρα.“ ταῦτα ἔπεισε τὴν\nγυναῖκα, καὶ δὴ συνῆλθον. ἐν τούτῳ δὲ κλέπτης\nἐλθὼν καὶ τοὺς βόας λύσας ἀπήλασεν. ὃ δʼ ἐπανελ-\nθὼν καὶ τοὺς βόας μὴ εὑρηκώς, κόπτεσθαί τε καὶ\nοἰμώζειν ἰσχυρῶς ἐνεστήσατο. ἐλθοῦσα δὲ καὶ ἡ\nγυνὴ καὶ ὀλοφυρόμενον εὑροῦσα, φησί· ,,πάλιν\nκλαίεις“; κἀκεῖνος „νῦν“ εἶπεν „ἐπ᾿ ἀληθείας κλαίω“.\nκἀγὼ γοῦν πολλοὺς διαδρὰς κινδύνους, νῦν τῷ ὄντι\nθρηνῶ, λύσιν τοῦ κακοῦ μηδαμόθεν εὑρίσκων.“\nμετὰ ταῦτα παρῆσαν καὶ οἱ Δελφοὶ καὶ ἐκβαλόντες\nαὐτὸν τῆς εἰρκτῆς εἷλκον βιαίως ἐπὶ τοῦ κρημνοῦ.\nὃ δὲ πρὸς αὐτοὺς ἔλεγεν· „ὅτε ἦν ὁμόφωνα τὰ ζῶα,\nμῦς βατράχῳ φιλιωθείς, εἰς δεῖπνον αὐτὸν ἐκάλεσε.\nκαὶ ἀγαγὼν εἰς ταμιεῖον πλουσίου, ἔνθα πλεῖστα τῶν\nἐδωδίμων ἦν, „εὐωχοῦ“ φησί „φίλε βάτραχε“ μετὰ\nδὲ τὴν ἑστίασιν καὶ ὁ βάτραχος τὸν μῦν ἐπὶ τὴν\nοἰκείαν ἐκάλεσε δίαιταν. „ἀλλʼ ἵνα μὴ ἀποκάμῃς“\n\n\n\n\n\n\nφησί ,,νηχόμενος, μηρίνθῳ λεπτῇ τὸν σὸν πόδα τῷ\nἐμαυτοῦ προσαρτήσω“. καὶ τοῦτο πράξας, ἥλατο εἰς\nτὴν λίμνην. αὐτοῦ δὲ καταδύντος εἰς βάθος, ὁ μῦς\nἀπεπνίγετο, καὶ θνήσκων εἶπεν· „ἐγὼ μὲν ὑπὸ σοῦ\nθνήσκω· ἐκδικηθήσομαι δὲ ὑπὸ μείζονος. ἐπιπλέοντος\nτοίνυν τοῦ μυὸς ἐν τῇ λίμνῃ νεκροῦ, καταπτὰς ἀε-\nτός, τοῦτον ἀφήρπασε, σὺν αὐτῷ δὲ προσηρτημένον\nὁμοῦ καὶ τὸν βάτραχον. καὶ οὕτως ἄμφω κατεθοι-\nνήσατο. κἀγὼ τοίνυν βίᾳ πρὸς ὑμῶν ἀποθνήσκων,\nἕξω τὸν ἀμυνοῦντα. Βαβυλὼν γὰρ καὶ Ἑλλὰς πᾶσα\nτὸν ἐμὸν παρʼ ὑμῶν ἀπαιτήσουσι θάνατον.“ οἱ μὲν\nοὖν Δελφοὶ οὐδʼ ὣς ἐφείδοντο τοῦ Αἰσώπου. ὃ δʼ\nἐπὶ τὸ τοῦ Ἀπόλλωνος κατέφυγεν ἱερόν. οἳ δὲ κἀκεῖ-\nθεν ἀποσπάσαντες μετʼ ὀργῆς, ἐπὶ τὸν κρημνὸν αὖ-\nθις εἷλκον. ὃ δʼ ἀπαγόμενος ἔλεγεν· ,,ἀκούσατέ μου,\nΔελφοί· λαγωὸς ὑπ’ ἀετοῦ διωκόμενος, πρὸς κοίτην\nκανθάρου κατέφυγε, δεόμενος ὑπ’ αὐτοῦ σωθῆναι.\nὁ δὲ κάνθαρος ἠξίου τὸν ἀετὸν μὴ ἀνελεῖν τὸν ἱκέ-\n\n\n\n\n\nτην, ὁρκίζων αὐτὸν καὶ κατὰ τοῦ μεγίστου Διός, ἦ\nμὴν μὴ καταφρονῆσοι τῆς μικρότητος αὐτοῦ. ὃ δὲ\nμετʼ ὀργῆς τῇ πτέρυγι ῥαπίσας τὸν κάνθαρον, τὸν\nλαγωὸν ἁρπάσας κατέφαγεν. ὁ δὲ κάνθαρος τῷ τε\nἀετῷ συναπέπτη, ὡς τὴν καλιὰν τούτου καταμαθεῖν.\nκαὶ δὴ προσελθών, τὰ ὠὰ τούτου κατακυλίσας διέ-\nφθειρε. τοῦ δὲ δεινὸν ποιησαμένου, εἴ τις τοῦτο\nτολμήσειε, κἀπὶ μετεωροτέρου τόπου τὸ δεύτερον\nνεοττοποιησαμένου, κἀκεῖ πάλιν ὁ κάνθαρος τὰ ἴσα\nτοῦτον διέθηκεν. ὁ δʼ ἀετὸς ἀμηχανήσας τοῖς ὅλοις,\nἀναβὰς ἐπὶ τὸν Δία, τούτου γὰρ ἱερὸς εἶναι λέγεται,\nτοῖς αὐτοῦ γόνασι τὴν τρίτην γονὴν τῶν ὠῶν ἐπέ-\nθηκε, τῷ θεῷ ταῦτα παραθέμενος, καὶ ἱκετεύσας\nφυλάττειν. ὁ κάνθαρος δὲ κόπρου σφαῖραν ποιήσας,\nκαὶ ἀναβάς, ἐπὶ τοῦ κόλπου τοῦ Διὸς ταύτην καθῆ-\nκεν ὁ δὲ Ζεὺς ἀναστὰς ἐφʼ ᾧ τὴν ὄνθον ἀποτινά-\n\n\n\n\n\nξασθαι, καὶ τὰ ὠὰ διέρριψεν ἐκλαθόμενος· ἃ καὶ\nσυνετρίβη πεσόντα. μαθὼν δὲ πρὸς τοῦ κανθάρου,\nὅτι ταῦτʼ ἔδρασε τὸν ἀετὸν ἀμυνόμενος, οὐ γὰρ δὴ\nτὸν κάνθαρον ἐκεῖνος μόνον ἠδίκησεν, ἀλλὰ καὶ τὸν\nΔία αὐτὸν ἠσέβησε, πρὸς τὸν ἀετὸν εἶπεν ἐλθόντα,\nκάνθαρον εἶναι τὸν λυποῦντα, καὶ δὴ καὶ δικαίως\nλυπεῖν. μὴ βουλόμενος οὖν τὸ γένος τὸ τῶν ἀετῶν\nσπανισθῆναι, συνεβούλευε τῷ κανθάρῳ διαλλαγὰς\nπρὸς τὸν ἀετὸν θέσθαι· τοῦ δὲ μὴ πειθομένου, ἐκεῖ-\nνος εἰς καιρὸν ἕτερον τὸν τῶν ἀετῶν μετέθηκε τοκε-\nτόν, ἡνίκα ἂν μὴ φαίνωνται κάνθαροι. καὶ ὑμεῖς\nοὖν, ὦ ἄνδρες Δελφοί, μὴ ἀτιμάσητε τοῦτον δὴ τὸν\nθεόν, εἰς ὃν κατέφυγον, εἰ καὶ μικροῦ τετύχηκεν\nἱεροῦ. οὐδὲ γὰρ ἀσεβηθεὶς περιόψεται.“ οἱ δὲ Δελ-\nφοὶ τούτων ὀλίγα φροντίζοντες, τὴν ἐπὶ τὸν θάνοτον\nὁμοίως ἦγον. Αἴσωπος δὲ μηδενὶ τῶν ὑπ’ αὐτοῦ\nλεγομένων ὁρῶν καμπτομένους, πάλιν φησίν· ,,ἄν-\nδρες ἀνήμεροι καὶ φονῶντες, ἀκούσατε· γεωργός τις\nἐπʼ ἀγροῦ γεγηρακώς, ἐπεὶ μηδέποτε εἰσῆλθεν εἰς\nἄστυ, παρεκάλει τοὺς οἰκείους τοῦτο θεάσασθαι. οἳ\n\n\n\n\n\n\nδὲ ζεύξαντες ὀνάρια καὶ ἐπὶ τῆς ἀπήνης αὐτὸν ἀνα-\nβιβασάμενοι, μόνον ἐκέλευσαν ἐλαύνειν. ὁδεύοντι δὲ\nχειμῶνος καὶ θυέλλης τὸν ἀέρα καταλαβόντων καὶ\nζόφου γενομένου, τὰ ὀνάρια τῆς ὀδοῦ πλανηθέντα,\nεἰς τινα κρημνὸν ἐξετόπισαν τὸν πρεσβύτην. ὃ δὲ\nμέλλων ἤδη κατακρημνίζεσθαι, ‘ὦ Ζεῦʼ εἶπε, ‘τί ποτέ\nσε ἠδίκησα, ὅτι οὕτω παρὰ λόγον ἀπόλλυμαι, καὶ\nταῦτα οὔθʼ ὑφ᾿ ἵππων γενναίων οὔθ’ ἡμιόνων ἀγα-\nθῶν, ἀλλʼ ὀναρίων εὐτελεστάτων;’ κἀγὼ τοίνυν\nἐπὶ τοῖς ἴσοις νῦν δυσχεραίνω, ὅτι μὴ ὑπ’ ἐντίμων\nἀνδρῶν ἢ ἐλλογίμων, ἀλλʼ ὑπ’ ἀχρείων καὶ κακί-\nστων ἀπόλλυμαι.“ μέλλων δὲ ἤδη κατὰ τοῦ κρημνοῦ\nἀφίεσθαι, τοιοῦτον εἴρηκε πάλιν μῦθον· „ἀνήρ τις\nτῆς οἰκείας ἐρασθεὶς θυγατρός, εἰς ἀγρὸν ἀπέστειλε\nτὴν γυναῖκα, μόνην δὲ τὴν θυγατέρα ἀπολαβὼν\nἐβιάζετο. ἣ δὲ ‘πότερ’, εἶπεν, ἀνόσια πράττεις·\nηὐχόμην μέντοι ὑπὸ πολλῶν ἀνδρῶν αἰσχυνθῆναι,\nἢ ὑπὸ σοῦ τοῦ γεννησαμένου.ʼ τοῦτο τοίνυν καὶ\n\n\n\n\n\nἐφʼ ὑμῶν, ὦ παράνομοι Δελφοί, λέγω· ὡς ᾐρού-\nμην Σκύλλῃ καὶ Χαρύβδει περιπεσεῖν καὶ ταῖς ἐν\nἈφρικῇ Σύρτεσιν, ἢ παρʼ ὑμῶν ἀδίκως καὶ ἀναξίως\nἀποθανεῖν. καταρῶμαι γοῦν ὑμῶν τῇ πατρίδι, καὶ\nθεοὺς μαρτύρομαι, ὡς ἔξω πάσης δίκης ἀπόλλυμαι,\nοἵ μοι τιμωρήσουσιν εἰσακούσαντες. ἔρριψαν μὲν\nοὖν αὐτὸν οἱ Δελφοὶ κατὰ τοῦ κρημνοῦ, καὶ ἀπέ-\nθανεν. οὐ πολλῷ δʼ ὕστερον λοιμῷ συσχεθέντες,\nχρησμὸν ἔλαβον ἐξιλάσκεσθαι τὸν Αἰσώπου θάνατον.\nᾧ καὶ ὡς συνειδότες [ἑαυτοῖς] ἀδίκως φονευθέντι,\nκαὶ στήλην ἀνέστησαν. οἱ δʼ ἐν τῇ Ἑλλάδι πρωτεύ-\nοντες καὶ ὅσοι τῶν σοφωτέρων, καὶ αὐτοὶ τὰ εἰς\nΑἴσωπον πεπραγμένα μαθόντες, εἰς τε Δελφοὺς\nπαρεγένοντο καὶ σὺν ἐκείνοις σκεψάμενοι, τιμωροὶ\nκαὶ αὐτοὶ τῷ Αἰσώπου θανάτῳ γεγόνασιν.\n"};
