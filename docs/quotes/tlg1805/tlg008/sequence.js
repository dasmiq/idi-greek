var sequence = {"name":"Vitae Homeri. Tzetzae vita","data":"(1) Chil. xiii. 626 sqq. ed. Kiessling. Ὁ Ὅμηρος ὁ πάνσοφος ἡ θάλασσα τῶν λόγων\nπλὴν γέμουσα τοῦ νέκταρος οὐχ ἁλμυρῶν ὑδάτων,\nἑπτὰ πατρίδων λέγεται τυγχάνειν ἀμφιβόλων.\nἑπτὰ πατέρων γέννημα καὶ τούτων ἀμφιβόλων.\nσὺ δὲ Σμυρναῖον γίνωσκε τὸν Ὅμηρον ὑπάρχειν,\nυἱὸν δὲ δὴ τοῦ Μέλητος ὄντα καὶ Κριθηίδος\nἐῶ τὰ μυθωδέστερα γονῆς τῆς τούτου λέγειν.\nδιδάσκαλον Ὁμήρου δὲ τὸν Πορναπίδην νόει.\nσύνευνος ἦν Ὁμήρου δὲ τὴν κλῆσιν Εὐρυδίκη,\nΓνώστορος εἴτε Πάστορος θυγάτηρ τοῦ Κυμαίου.\nΣερίφων καὶ Θεόλαος υἱοὶ δὲ τοῦ Ὁμήρου·\nθυγάτηρ Ἀρσιφόνη δέ, ἣν ἔγημε Στασῖνος,\nΣτασῖνος ὁ τὰ Κύπρια συγγράμματα ποιήσας\nἅπερ οἱ πλείους λέγουσιν Ὁμήρου πεφυκέναι,\nεἰς προῖκα δὲ σὺν χρήμασι δοθῆναι τῷ Στασίνῳ\nἈρκτῖνος ὁ Μιλήσιος ἦν μαθητὴς Ὁμήρου,\nκαὶ δοῦλος δὲ τῷ ποιητῇ κλῆσιν ὑπῆρχε Βύκκων\nὃν βίκωνα καὶ φλάσκωνα παίζων ὁ Τζέτζης λέγει.\nβιβλία τοῦ Ὁμήρου δὲ τρία εἰσὶ καὶ δέκα.\nὁ χρόνος τούτου σύγχρονος ἦν ἐκστρατείας δύο,\nΘηβαικῇ καὶ Τρωικῇ κατὰ πολλοὺς ἑτέρους.\nὁ δʼ Ἀπολλόδωρος αὐτὸς ὁ χρονογράφος λέγει\nτελεῖν μετʼ ὀγδοήκοντα ἔτη τῆς Τρώων μάχης.\nἩσίοδος δὲ ἤκμαζεν ὡς εὗρον ἐν ἑτέροις,\nκατὰ τὴν ἑνδεκάτην μὲν αὐτὴν Ὀλυμπιάδα.\n\nτοιάδε τῷ Ὁμήρῳ δὲ ἡ τελευτὴ συνέβη.\nἦν προχρησθὲν θανεῖν αὐτὸν ὅταν ἠρωτημένος\nοὐ δυνηθῇ τὸ αἴνιγμα ἐκεῖνο ἐπιλῦσαι.\nπένης τελῶν δὲ ὁ ἀνὴρ καί γε τυφλὸς ἐκ γήρως·\nτὰ μυθικὰ ληρήματα τίς γὰρ φρονῶν ἐγγράφοι;\nἁπανταχοῦ διήρχετο τὰς χώρας τῆς Ἑλλάδος\nλέγων αὐτοῦ ποιήματα δεχόμενος ἐντίμως\nεἰς δʼ Ἀρκαδίαν ξενισθεὶς ὑπὸ τοῦ Κρεωφύλου\nπεριπατήσων ἔρχεται ἐπὶ τὴν παραλίαν.\nὡς δʼ εἶπεν ἄνδρες ἁλιεῖς Ἀρκάδες ἔχομέν τι;\nοἱ δʼ ἀπεκρίθησαν αὐτῷ περὶ φθειρῶν λαλοῦντες\nὡς οὓς εἷλον οὐκ ἔχουσιν, ἔχουσι δʼ οὕς περ εἷλον,\nὑπέστρεφε λυπούμενος ὡς μὴ νοήσας τοῦτο.\nπηλοῦ δʼ ὄντος ὠλίσθησε καὶ κεκρουκὼς εἰς πέτραν\nκλᾶται πλευρὰν τὴν δεξιὰν καὶ τελευτᾷ τριταῖος.\n"};
