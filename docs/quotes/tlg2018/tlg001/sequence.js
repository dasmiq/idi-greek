var sequence = {"name":"Eusebius of Caesarea. Praeparatio Evangelica","data":"Τὸν χριστιανισον, ὅ τι ποτέ ἐστιν, ἠγούμενος\nτοῖς οὐκ εἰδόσι παραστήσασθαι διὰ τῆς προδειμένης\nπραγματείας τὴν εὐαγγελικὴν ἀπόδειξιν περιέξειν\nἐπαγγελλομένης, τήνδε σοι, θεῖον ἐπισκόπων\nχρῆμα, Θεόδοτε, φίλη θεοῦ καὶ ἱερὰ κεφαλὴ, σὺν\nεὐχαῖς ἐπεφώνησα, εἴ πως ἄρα τῆς παρὰ σοῦ τύχοιμι\nβοηθείας, ταῖς φιλοθέοις ὑπὲρ ἡμῶν ἱερουργίαις τὰ\nμεγάλα μοι συμπράττοντος εἰς τὴν προβεβλημένην\nτῆς εὐαγγελικῆς διδασκαλίας ὑπόθεσιν.\nἀλλὰ γὰρ\nτί βούλεται τοῦτο δηλοῦν ὅ φαμεν εὐαγγέλιον πρῶτον\nἁπάντων διαρθρῶσαι καλόν. τοῦτο δὴ πᾶσιν ἀνθρώποις\nτὴν παρουσίαν τῶν ἀνωτάτω καὶ μεγίστων ἀγαθῶν,\nπάλαι μὲν προηγορευμένων, νεωστὶ δὲ τοῖς πᾶσιν\nἐπιλαμψάντων, εὐαγγελίζεται, οὐ τὸν οὐ βλέποντα\nπλοῦτον, οὐδὲ τὴν σμικρὰν καὶ πολυπαθῆ ταύτην\nζωὴν προξενοῦν, οὐδ’ ὅσα σώματος καὶ φθορὰς\nοἰκεῖα, τὰ δὲ ψυχαῖς νοερὰν οὐσίαν κεκτημέναις φίλα\nτε καὶ προσήγορα, ὧν καὶ τὰ σώματα ἐξῆπται, σκιὰς\nἐφεπόμενα δίκην.\nεἴη δ’ ἂν τούτων τὸ κεφάλαιον\nεὐσέβεια, οὐχ ἡ ψευδώνυμος καὶ πολυπλανὴς, ἀλλ’\n\n\nἡ σὺν ἀληθείᾳ τὴν προσηγορίαν ἐπιγραφομένη. ἔστι\nδὲ αὕτη ἡ πρὸς τὸν ἔνα καὶ μόνον ὡς ἀληθῶς ὁμολογούμενόν\nτε καὶ ὄντα θεὸν ἀνάνευσις καὶ ἡ κατὰ\nτοῦτον ζωὴ, ἐξ ἧς καὶ ἡ πρὸς αὐτὸν ἐγγίνεται φιλία,\nἡ παρέπεται τὸ θεοφιλὲς ὄντως καὶ τρισμακάριον τέλος,\nἄνωθεν ἐκ τῶν κρειττόνων ἀπῃωρημένον καὶ\nπρὸς αὐτὰ διακυβρνώμενον καὶ αὖ πάλιν εἰς αὐτὰ\nκαταλῆγον.\nτί οὖν ἂν γένοιτο τῆς ἀγαθῆς ταύτης\nκαὶ πανολβίου θεοφιλίας μακαριστότερον; οὐχὶ καὶ\nζωῆς αὐτὸς καὶ φωτὸς καὶ ἀληθείας καὶ πάντων ἀγαθῶν\nταμίας καὶ χορηγὸς τοῖς πᾶσι καθέστηκεν; οὐχὶ\nκαὶ τοῦ εἶναι τὰ πάντα καὶ τοῦ ζῆν αὐτὸς τὴν αἰτίαν\nπεριείληφε; τῷ δὴ οὖν τὴν πρὸς αὐτὸν στειλαμένῳ\nφιλίαν τί ἂν ἔτι λείποιτο; τίνος δ’ ἂν ὑστεροῖτο ὁ\nτῶν ἀγαθῶν τὸν δημιουργὸν ἐξοικειούμενος; ἢ τίνος\nἂν ἐλαττῷτο ὁ καὶ πατρὸς ἐν χώρᾳ καὶ κηδεμόνος τὸν\nμέγαν προστάτην καὶ παμβασιλέα τῶν ὅλων ἐπιγραφόμενος;\nἀλλ’ οὐκ ἔστιν εἰπεῖν ὅ τι μὴ οὐχὶ ὁ τῇ δια-\nθέσει τῷ παμβασιλεῖ θεῷ πλησιάζων, καὶ τῆς παμμακαρίστου\nφιλίας διὰ τῆς ἐπιστημονικῆς εὐσεβείας\nἠξιωμένος, ὁμοῦ ψυχῆς τε καὶ σώματος καὶ τῶν ἐκτὸς\nἁπάντων εὖ ἂν ἔχοι.\nταύτην δὴ τοίνυν τὴν ἀγαθὴν\nκαὶ σωτήριον ἀνθρώπων πρὸς θεὸν φιλίαν ἄνωθεν\nἐκ τοῦ παναγάθου καταπεμφθεὶς θεοῦ λόγος, ὥσπερ\nτις ἀπειρομεγέθους φωτὸς αὐγὴ, πᾶσιν ἀνθρώποις\nεὐαγγελίζεται, οὐκ ἐνθένδε ποθὲν οὐδ’ ἑτέρωθεν,\nἀλλὰ πανταχόθεν ἐξ ἁπάντων ἐθνῶν πρὸς τὸν τῶν\nὅλων θεὸν παρορμῶν ἥκειν, σπεύδειν τε καὶ πάσῃ\nπροθυμίᾳ ψυχῆς τὸ δῶρον ὑποδέχεσθαι, Ἓλλγνας\nὁμοῦ καὶ βαρβάρους, ἄνδρας ἅμα γυναιξὶ καὶ νηπίοις,\nπένητάς τε καὶ πλουσίους, σοφοὺς καὶ ἰδιώτας,\nοὐδὲ τὸ οἰκετικὸν γένος ὑπερφρονῶν τῆς κλήσεως,\nὅτι δὴ μίαν τὴν πάντων οὐσίαν τε καὶ φύσιν ὁ πατὴρ\nαὐτῶν συστησάμενος μιᾶς εἰκότως καὶ τῆς ἴσης\nπάλιν τοὺς πάντας μεγαλοδωρεᾶς ἠξίωσε, τὴν πρὸς\nαὐτὸν γνῶσίν τε καὶ φιλίαν ἅπασι τοῖς ὑπακούειν\nἐθέλουσι καὶ τὴν χάριν εὐμαρῶς ἀσπαζομένοις δω-\nρούμενος.\nταύτην ὀ Χριστοῦ λόγος ἧκε τὴν πρὸς τὸν\nαὐτοῦ πατέρα φιλίαν τὸν σύμπαντα κόσμον εὐαγγελιουμενος·\n“θεὸς γὰρ ἦν ἐν Χριστῷ κόσμον καταλλάσσων\nἑαυτῷ, μὴ λογιζόμενος αὐτοῖς τὰ παραπτώματα,” ᾗ τὰ\nθεῖα διδάσκει λόγια, ἐλθών τε, φησὶν, εὐηγγελίσατο\nεἰρήνην τοῖς μακρὰν καὶ εἰρήνην τοῖς ἐγγύς.”\nταῦτα\nπρόπαλαι παῖδες Ἑβραίων θεοφορούμενοι τῷ σύμπαντι\nκόσμῳ προεθέσπιζον, ὁ μέν τις βοῶν “μνησθήσονται\nκαὶ ἐπιστραφήσονται πρὸς κύριον πάντα τὰ\nπέρατα τῆς γῆς, καὶ προσκυνήσουσιν ἐνώπιον αὐτοῦ\nπᾶσαι αἱ πατριαὶ τῶν ἐθνῶν, ὃτι τοῦ κυρίου ἡ βασικεία,\nκαὶ αὐτὸς δεσπόζει τῶν ἐθνῶν·” καὶ πάλιν “εἲπατε\nἐν τοῖς ἔθνεσιν ὅτι κύριος ἐβασίλευσε· καὶ γὰρ\nκατώρθωσε τὴν οἰκουμένην, ἥτις οὐ σαλευθήσεται·’\nὁ δὲ φάσκων “ἐπιφανήσεται κύριος ἐν αὐτοῖς καὶ\nἐξολοθρεύσει πάντας τοὺς θεοὺς τῶν ἐθνῶν τῆς γῆς,\nκαὶ προσκυνήσουσιν αὐτῷ ἕκαστος ἐκ τοῦ τόπου αὐτοῦ.”\nταῦτα πρόπαλαι θείοις χρησμοῖς ἀνακείμενα\nνῦν εἰς ἡμᾶς αὐτοὺς διὰ τῆς τοῦ σωτῆρος ἡμῶν Ἰησοῦ\nΧριστοῦ διδασκαλίας πέφηνεν, ὡς τὴν πάλαι κηρυττομένην\nτε καὶ τοῖς μὴ τούτων ἀπείροις προσδοκωμένην\nτῶν ἐθνῶν ἁπάντων θεογνωσίαν εἰκότως ἡμῖν\nτὸν ἔναγχος ἐξ οὐρανοῦ παρόντα λόγον εὐαγγελίζεσθαι,\nταῖς τῶν παλαιῶν φωναῖς τὰ διὰ τῶν ἔργων\nἀποτελέσματα συντρέχειν ἐπιδεικνύμενον.\nἈλλὰ γὰρ τί χρὴ σπεύδειν φθάνοντα τῇ προ-\nθυμίᾳ τὴν τῶν διὰ μέσου λόγων ἀκολουθίαν, ἀναλα-\n\n\nβεῖν ἐξ ὑπαρχῆς δέον καὶ τὰ ἐμποδὼν ἅπαντα δια-\nλύσασθαι; ἐπειδὴ γὰρ τὸν χριστιανισμόν τινες οὐδένα\nλόγον ἀποσώζειν, ἀλόγῳ δὲ πίστει καὶ ἀνεξετάστῳ\nσυγκαταθέσει τοὺς τῆς προσηγορίας ἐφιεμένους τὸ\nδόξαν κυροῦν ὑπειλήφασιν, μηδένα φάσκοντες δύνασθαι\nδι’ ἀποδείξεως ἐναργοῦς παρέχειν τεκμήριον\nτῆς ἐν τοῖς ἐπαγγελλομένοις ἀληθείας, πίστει δὲ μόνῃ\nπροσέχειν ἀξιοῦν τοὺς προσιόντας, παρ’ ὃ καὶ πιστοὺς\nχρηματίζειν, τῆς ἀκρίτου χάριν καὶ ἀβασανίστου πίστεως,\nεἰκότως ἐπὶ τήνδε καθεὶς τὴν πραγματείαν\nτῆς εὐαγγελικῆς ἀποδείξεως, εἰς προκατασκευὴν τῆς\nὅλης ὑποθέσεως, ἡγοῦμαι δεῖν βραχέα προδιαλαβεῖν\nπερὶ τῶν ζητηθέντων ἂν πρὸς ἡμᾶς εὐλόγως ὑπό τε\nἙλλήνων καὶ τῶν ἐκ περιτομῆς, παντός τε τοῦ μετὰ\nἀκριβοῦς ἐξετάσεως τὰ καθ’ ἡμὰς διερευνωμένου.\nταύτῃ γάρ μοι δοκῶ τὸν λόγον έν τάξει χωρήσεινἰς\nτὴν ἐντελεστέραν τῆς εὐαγγελικῆς ἀποδείξεως διδασκαλίαν\nκαὶ τὴν τῶν βαθυτέρων δογμάτων κατανόησιν,\nεἰ τὰ τῆς προπαρασκευῆς ἡμῖν πρὸ ὁδοῦ γένοιτο,\nστοιχειώσεως καὶ εἰσαγωγῆς ἐπέχοντα τόπον, καὶ τοῖς\nἐξ ἐθνῶν ἄρτι προσιοῦσιν ἐφαρμόττοντα· τὰ δὲ μετὰ\nταῦτα, τοῖς ἐνθένδε διαβεβηκόσι καὶ τὴν ἕξιν ἤδη πάρεσκευασμένοις\nεἰς τὴν τῶν κρειττόνων παραδοχὴν τὴν\nἀκριβῆ γνῶσιν παραδώσει τῶν συνεκτικωτάτων τῆς\nκατὰ τὸν σωτῆρα καὶ κύριον ἡμῶν Ἰησοῦν Χριστὸν τ·οῦ\nθεοῦμυστικῆς οἰκονομίας.\nἀρξώμεθα δὴ τῆς προπαρασκευῆς,\nτὰ πρὸς ἡμᾶς εὐλόγως ὑπό τε Ἑλλήνων καὶ\nτῶν ἐκ περιτομής,παντός τε τοῦ μετὰ ἀκριβοῦς ἐξετάσεως\nτὰ καθ’ ἡμᾶς δι’ ἐρευνωμένου λεχθησόμενα προσάγοντες.\nΠρῶτον μὲν γὰρ εἰκότως ἄν τις διαπορήσειε\nτίνες ὄντες ἐπὶ τὴν γραφὴν παρεληλύθαμεν, πότερον\nἛλληνες ἢ βάρβαροι, ἢ τί ἂν γένοιτο τούτων μέσον,\n\n\nκαὶ τίνας ἑαυτοὺς εἶναί φαμεν, οὐ τὴν προσηγορίαν,\nὅτι καὶ τοῖς πᾶσιν ἔκδηλος αὕτη, ἀλλὰ τὸν τρόπον\nκαὶ τὴν προαίρεσιν τοῦ βίου · οὔτε γὰρ τὰ ‘Eλλήνων\nφρονοῦντας ὁρᾶν οὔτε τὰ βαρβάρων ἐπιτηδεύοντας.\nτί οὖν ἂν γένοιτο τὸ καθ’ ἡμᾶς ξένον, καὶ τίς ὁ νεωτερισμὸς\nτοῦ βίου; πῶς δ’ οὐ πανταχόθεν δυσσεβεῖς\nἂν εἶεν καὶ ἄθεοι οἱ τῶν πατρίων ἐθῶν ἀποστάντες,\nδι’ ὧν πᾶν ἔθνος καὶ πᾶσα πόλις συνέστηκεν; ἢ τί\nκαλὸν ἐλπίσαι εἰκὸς τοὺς τῶν σωτηρίων ἐχθροὺς καὶ\nπολεμίους καταστάντας καὶ τοὺς εὐεργέτας παρωσαμένους;\nκαὶ τί γὰρ ἄλλο ἢ θεομαχοῦντας ;\nποίας δὲ\nκαὶ ἀξιωθήσεσθαι συγγνώμης τοὺς ἐξ αἰῶνος μὲν\nπαρὰ πᾶσιν Ἓλλγσι καὶ βαρβάροις κατά τε πόλεις καὶ\nἀγροὺς παντοίοις ἱεροῖς καὶ τελεταῖς καὶ μυστηρίοις\nπρὸς ἁπάντων ὁμοῦ βασιλέων τε καὶ νομοθετῶν καὶ\nφιλοσόφων θεολογουμένους· ἀποστραφέντας, ἐλομένους\nδὲ τὰ ἀσεβῆ καὶ ἄθεα τῶν ἐν ἀνθρώποις; ποίαις\nδ’ οὐκ ἂν ἐνδίκως ὑποβληθεῖεν τιμωρίαις οἶ τῶν\nμὲν πατρίων φυγάδες, τῶν δ’ ὀθνείων καὶ παρὰ πᾶσι\nδιαβεβλημένων Ἰουδαïκῶν μνθολογημάτων γενόμενοι\nζηλωταί;\nπῶς δ’ οὐ μοχθηρίας εἶναι καὶ εὐχερείας\nἐσχάτης τὸ μεταθέσθαι μὲν εὐκόλως τὰ τῶν οἰκείων,\nἴ’ ἀλόγῳ δὲ καὶ ἀνεξετάστῳ πίστει τὰ τῶν δυσσεβῶν\nκαὶ πᾶσιν ἔθνεσι πολεμίων ἑλέσθαι, καὶ μηδ’ αὐτῷ\nτῷ παρὰ Ἰουδαίοις τιμωμένῳ θεῷ κατὰ τὰ παρ’ αὐἀνοδίαν\nτοῖς προσανέχειν νόμιμα, καινὴν δέ τινα καὶ ἐρήμην\nἑαυτοῖς συντεμεῖν, μήτε τὰ Ἑλλήνων μήτε\nτὰ Ἰουδαίων φυλάττουσαν ;\nΤαῦτα μὲν οὗν εἰκότως ἄν τις Ἑλλήνων, μηδὲν\nἀληθὲς μήτε τῶν οἰκείων μήτε τῶν καθ’ ἡμᾶς ἐπαί·ων,\nπρὸς ἡμᾶς ἀπορήσειεν. ἐπιμέμψαιντο δ’ ἂν ἡμῖν καὶ\nΕβραίων παῖδες, εἰ δὴ ἀλλόφυλοι ὄντες καὶ ἀλλογενεῖς\n\n\nταῖς αὐτῶν βίβλοις ἀποχρώμεθα μηδὲν ἡμῖν προσῇ\nκούσαις, ὅτι τε ἀναιδῶς, ὡς ἂν αὐτοὶ φαῖεν, καὶ ἀναισχύντως\nἑαυτοὺς μὲν εἰσωθοῦμεν, τοὺς δὲ οἰκείους\nκαὶ ἐγγενεῖς τῶν αὐτοῖς πατρίων ἐξωθεῖν παραβιαζόμεθα.\nεἴτε γάρ τις εἰη Χριστὸς θεσπιζόμενος, ἀλλὰ\nἸουδαίων ἦσαν προφῆται οἱ τούτου τὴν ἄφιξιν προκηρύξαντες,\nοἱ καὶ λυτρωτὴν καὶ βασιλέα Ἰουδαίων\nἥξειν αὐτὸν, οὐχὶ δὲ τόν ἀλλοφύλων ἐθνῶν κατήγγειλαν·\nεἴτε τινὰ ἄλλα φαιδρότερα περιέχουσιν αἱ\nγραφαὶ, καὶ ταῦτα Ἰουδαίοις ἀναφωνεῖσθαι, ὧν οὐκ\nεὑ πράττοντας παρακούειν ἡμὰς.\nκαὶ σφόδρα\nἀτόπως τοὺς μὲν κατὰ τοῦ ἔθνους ἐφ’ οἷς ἡμάρτανον\nἐλέγχους εὑ μάλα ἁρπαλέως ἀποδέχεσθαι, τὰς δὲ τῶν\nἀγαθῶν πάλιν αὐτοῖς θεσπιζομένας ἐπαγγελίας ἀποσιωπᾶν,\nμᾶλλον δὲ ἐκβιάζεσθαι καὶ ἑαυτοὺς μεταφέρειν,\nἄντικρυς πλεονεκτοῦντας καὶ οὐδὲν πλέον ἢ\nἑαυτοὺς ἐξαπατῶντας.\nτὸ δ’ οὖν ἀπάντων παραλογώτατον,\nὅτι μηδὲ τὰ νόμιμα παραπλησίως αὐτοῖς\nπεριέποντες, ἀλλὰ προφανῶς παρανομοῦντες, τὰς\nἐπηγγελμένας τοῖς τῶν νόμων φύλαξι χρηστοτέρας\nἀμοιβὰς εἰς ἑαυτοὺς ἐπισπώμεθα.\nΤούτων εὐλόγως ἂν ἡμῖν ἐν πρώτοις ἀπορηθέντων,\nφέρε τὸν τῶν ὅλων θεὸν διὰ τοῦ σωτῆρος\nἡμῶν, τοῦ αὐτοῦ λόγου, ὡς δι’ ἀρχιερέως ἐπικαλεσάμενοι\nτὸ πρῶτον τῶν προτεθέντων ἀποκαθάρωμεν,\nσυκφάντας προαποδείξαντες τοὺς μηδὲν ἔχειν ἡμᾶς\nδι’ ἀποδείξεως παριστάναι, ἀλόγῳ δὲ πίστει προσέχειν\nἀποφηναμένους.\nαὐτόθεν δὴ οὖν τοῦτο καὶ\nοὐκ ἐκ μακροῦ διελέγξομεν, ἔκ τε ὧν χρώμεθα πρὸς\nτοὺς ἐπὶ διδασκαλίᾳ τῶν καθ’ ἡμᾶς λόγων προσιόντας\nἀποδείξεων, καὶ τῶν πρὸς τοὺς ἀντιδιατιθεμένους\nἡμῖν ἐν ταῖς λογικωτέραις ζητήσεσιν ἀντιρρήσεων, δι’\n\n\nὧν τε φιλοτιμούμεθα ποιεῖσθαι ἀγράφων τε καὶ ἐγ-\nγράφων ἰδίᾳ τε καὶ πρὸς ἕκαστον τῶν ἐρωτώντων\nκαὶ κοινῇ πρὸς τὰ πλήθη διαλέξεων·\nναὶ μὴν\nκαὶ διὰ τῶν ἐν χερσὶ συγγραμμάτων τὴν καθόλου\nπραγματείαν περιεχόντων τῆς εὐαγγελικῆς ἀποδείξεως,\nἐν ᾗ πᾶσαν τὴν ἐκ θεοῦ χάριν καὶ τὴν οὐράνιον\nεὐεργεσίαν ὁ παρὼν λόγος πάντας ἀνθρώπους\nεὐαγγελίζεται, τὴν κατὰ τὸν σωτῆρα καὶ κύριον ἡμῶν\nἸησοῦν τὸν Χριστὸν τοῦ θεοῦ οἰκονομίαν λογικώτεον\nδιὰ πλείστων καὶ ἐναργῶν ἀποδείξεων πιστούμενος.\nἐσπούδασται μὲν οὑν πλείστοις τῶν πρὸ\nἡμῶν πολλή τις ἄλλη πραγματεία, τοτὲ μὲν ἐλέγχους\nκαὶ ἀντιρρήσεις τῶν ἐναντίων ἡμῖν λόγων συνταξαμένοις,\nτοτὲ δὲ τὰς ἐνθέους καὶ ἱερὰς γραφὰς ἐξηγητικοῖς\nὑπομνήμασι καὶ ταῖς κατὰ μέρος ὁμιλίαις διερμηνεύσασι\nτοτὲ δὲ τοῖς καθ’ ἡμᾶς δόγμασιν ἀγωνιστικώτερον\nπρεσβεύσασιν.\nκαὶ μὴν ἰδίως ἡμῖν ἡ\nμετὰ χεῖρας ἐκπονεῖται πρόθεσις. πρῶτός γέ τοι παντων\nὁ ἱερὸς ἀπόστολος Παῦλος τὰς μὲν ἀπατηλὰς\nκαὶ σοφιστικὰς πιθανολογίας παραιτούμενος, ἀναμφι-\nλόγοις δὲ χρώμενος ταῖς ἀποδείξεσι, φησί που “καὶ\nὁ λόγος ἡμῶν καὶ τὸ κήρυγμα οὐκ ἐν πειθοῖς ἀνθρωπίνης]\nσοφίας λόγοις, ἀλλ’ ἐν ἀποδείξει πνεύματος\nκαὶ δνυάμεως.” οἶς ἐπιλέγει “σοφίαν δὲ λαλοῦμεν ἐν\nτοῖς τελείοις, σοφίαν δὲ οὐ τοῦ αἰῶνος τούτου, οὐδὲ\nτῶν ἀρχόντων τοῦ αἰῶνος τούτου τῶν καταργουμένων,\nἀλλὰ λαλοῦμεν θεοῦ σοφίαν ἐν μυστηρίῳ τὴν ἀποκεδρυμμ;νην.\nκαὶ αὖθις ἡ ἱκανότης ἡμῶν φησὶν ἐκ\nτοῦ θεοῦ, ὃς καὶ ἱκάνωσεν ἡμᾶς διακόνους καινῆς\nδιαθήκης.’\nεἰκότως δῆτα καὶ ἡμῖν ἅπασι παρήγ-\nγελται ἑτοίμους εἷναι πρὸς ἀπολογίαν παντὶ τῷ\nἐπερωτῶντι ἡμᾶς λόγον περὶ τῆς ἐν ἡμῖν ἐλπίδος.\n\n\nὅθεν καὶ τῶν νέων συγγραφέων μυρίας ὅσας, ὡς εἴρηται,\nπανσόφους καὶ ἐναργεῖς μετὰ συλλογισμῶν\nἀποδείξεις ὑπέρ τε τοὐ καθ᾿ ἡμᾶς γραφείσας λόγου\nδιαγνῶναι πάρεστιν, ὑπομνήματά τε οὐκ ὀλίγα εἰς\nτὰς ἱερὰς καὶ ἐνθέους γραφὰς πεπονημένα, τὸ ἀψευδὲς\nκαὶ ἀδιάπτωτον τῶν ἀρχῆθεν καταγγειλάντων\nἡμῖν τὸν τῆς θεοσεβείας λόγον γραμμικαῖς ἀποδείξεσιν\nπαριστῶντα.\nπλὴν ἀλλὰ περιττοὶ λόγοι πάντες,\nὧν ἐναργῆ καὶ σαφέστερα τὰ ἔργα, ἅπερ ἡ θεία καὶ\nοὐράνιος τοῦ σωτῆρος ἡμῶν δύναμις, πάντας ἀνθρώπους\nτὴν ἔνθεον καὶ οὐράνιον ζωὴν εὐαγγελιζομένη,\nδιαρρήδην εἰσέτι καὶ νῦν ἐπιδείκνυται.\nαὐτίκα\nγοῦν τὴν διδασκαλίαν αὐτοῦ κηρυχθήσεσθαι καθ᾿\nὅλης τῆς ἀνθρώπων οἰκουμένης εἰς μαρτύριον πᾶσι\nτοῖς ἔθνεσι θεσπίσαντος, τήν τε ὕστερόν ποτε τῇ αὐτοῦ\nδυνάμει συστᾶσαν ἐξ ἁπάντων τῶν ἐθνῶν ἐκκλησίαν,\nοὔπω τότε καθ᾿ οὓς ἐνηνθρωπήκει χρόνους\nὁρωμένην οὐδὲ συνεστῶσαν, ἐνθέῳ προγνώσει ἀήττητον\nκαὶ ἀκατάπληκτον ἔσεσθαι, καὶ μηδεπώποτε ὑπὸ\nθανάτου νικηθήσεσθαι, ἑστάναι δὲ καὶ μένειν ἄσειστον,\nὡς ἂν ἐπ᾿ ἀσείστῳ καὶ ἀρραγεῖ πέτρᾳ τῇ αὐτοῦ\nδυνάμει βεβηκυῖάν τε καὶ ἐρριζωμένην, ἀποφηναμένου,\nὑπὲρ πάντα λόγον τὸ τῆς προρρήσεως ἀποτέλεσμα\nεἰκότως πᾶν ἄθυρον ἀποφράξειεν ἂν στόμα\nτῶν ἀναισχυντεῖν ἀναιδῶς παρεσκευασμένων.\nτίς\nγὰρ οὐκ ἀλήθειαν ὁμολογήσειεν ἂν τῇ προρρήσει,\nτῶν πραγμάτων ἐναργῶς οὕτως μονονουχὶ φωνὴν\nἀφιέντων ὅτι δὴ θεοῦ δύναμις , ἀλλ᾿ οὐκ ἀνθρωπεία\nφύσις ἦν ἡ ταῦτα τοῦτον ἐσόμενα τὸν τρόπον πρὸ\nτοῦ γενέσθαι θεασαμένη, προφήσασά τε καὶ ἔργοις\nἐπιτελέσασα;\nπεπλήρωκε γοῦν τὴν σύμπασαν,\nὅσην ὁ ἥλιος ἐφορᾷ, ἡ τοῦ κατ᾿ αὐτὸν εὐαγγελίου φή-\n\n\nμὴ, καὶ πάντα τὰ ἔθνη διέδραμεν, εἰσέτι τε νῦν αὔξει\nκαὶ ἐπιδίδωσι τὰ περὶ αὐτοῦ κηρύγματα ταῖς αὐτοῦ\nφωναῖς ἀκολούθως.\nἥ τε ὀνομαστὶ προθεσπι-\nσθεῖσα ἐκκλησία αὐτοῦ ἕστηκε κατὰ κράτος ἐρριζωμένη,\nκαὶ μέχρις οὐρανίων ἀψίδων εὐχαῖς ὁσίων καὶ\nθεοφιλῶν ψυχῶν μετεωριζομένη, δοξαζομένη τε ὁσημέραι,\nκαὶ εἰς ἅπαντας τὸ νοερὸν καὶ ἔνθεον φῶς τῆς\nὑπ’ αὐτοῦ καταγγελθείσης εὐσεβείας ἀπαστράπτουσα,\nοὐδαμῶς τε τοῖς ἐχθροῖς ἡττωμένη καὶ ὑπείκουσα,\nἀλλ’ οὐδὲ ταῖς τοῦ θανάτου πύλαις ὑποχωροῦσα· διὰ\nμίαν ἐκείνην ἣν αὐτὸς ἀπεφήνατο λέξιν, εἰπὼν\n‘‘ἐπὶ τὴν πέτραν οἰκοδομήσω μου τὴν ἐκκλησίαν, καὶ\nπύλαι ᾅδου οὐ κατισχύσουσιν αὐτῆς.’·\nκαὶ ἄλλα δὲ\nμυρία πρὸς τοῦ σωτῆρος ἡμῶν λεχθέντα τε καὶ προρρηθέντα\nἐν οἰκείᾳ συναγαγόντες ὑποθέσει, ταῖς ἐνθέοις\nαὐτοῦ προγνώσεσι τὰς τῶν πραγμάτων ἀποβάσεις\nσυμφώνους παραστήσαντες, ἀναμφίλεκτον τῶν·\nπερὶ αὐτοῦ δοξαζομένων ἡμῖν τὴν ἀλήθειαν ἐπιδείκνυμεν.\nπρὸς τούτοις δὲ πᾶσιν οὐ μικρὰ τυγχάνει\nτῆς καθ’ ἡμὰς ἀληθείας ἀπόδειξις καὶ ἡ ἀπὸ τῶν\nἙβραι·κῶν γραφῶν μαρτυρία, ἐν αἷς πρὸ μυρίων ὅσων\nἐτῶν οἱ παρ’ Ἑβραίοις προφῆται τὴν τῶν ἀγαθῶν\nἐπαγγελίαν παντὶ τῷ θνητῷ βίῳ κηρύξαντες ὀνομαστὶ\nτῆς τε Χριστοῦ προσηγορίας ἐμνήσθησαν καὶ\nτὴν εἰς ἀνθρώπους αὐτοῦ παρουσίαν προὐθέσπισαν,\nτόν τε νέον τῆς εἰς πάντα τὰ ἔθνη διαδραμούσης διδασκαλίας\nαὐτοῦ τρόπον κατήγγειλαν, προειπόντες\nτὴν ἐσομένην εἰς αὐτὸν ἀπιστίαν καὶ ἀντιλογίαν τοῦ\nἸουδαίων ἔθνους, τά τε κατ’ αὐτοῦ δρασθέντα αὐτοῖς\nκαὶ τὰ ἐπὶ τούτοις αὐτίκα καὶ οὐκ εἰς μακρὰν μετελθόντα\nαὐτοῖς σκυθρωπά· λέγω δὲ τῆς βασιλικῆς μητροπόλεως\nαὐτῶν τὴν ἐσχάτην πολιορκίαν, καὶ τῆς\n\n\nβασιλείας τὴν παντελῆ καθαίρεσιν, αὐτῶν τε τὴν εἰς\nπάντα τὰ ἔθνη διασπορὰν, καὶ τὴν ὑπὸ τοῖς ἐχθροῖς\nκαὶ πολεμίοις δουλείαν, ἃ καὶ ταῖς προρρήσεσιν ἀκο-\nλούθως μετὰ τὴν τοῦ σωτῆρος ἡμῶν παρουσίαν φαί-\nνονται πεπονθότες.\nἐπὶ τούτοις τίς οὐκ ἂν ἐκ-\nπλαγείη τῶν αὐτῶν ἀκούων προφητῶν, μετὰ τὴν τοῦ\nΧριστοῦ παρουσίαν καὶ τὴν Ἰουδαίων ἀπόπτωσιν,\nτὴν τῶν ἐθνῶν κλῆσιν λαμπραῖς καὶ διαυγέσι φωναῖς\nεὐαγγελιζομένων; ἣ καὶ αὐτὴ ἄντικρυς εἰς ἔργον ἐχώρησε\nταῖς προφητείαις ἀκολούθως διὰ τῆς τοῦ σωτῆρος\nἡμῶν διδασκαλίας.\nδι’ οὗ ἐκ παντὸς γένους\nἀνθρώπων μυρίοι ὅσοι τὴν τῶν εἰδώλων ἀποστραφέντες\nπλάνην τοῦ ἐπὶ πάντων θεοῦ τὴν ἀληθῆ γμῶσίν\nτε καὶ εὐσέβειαν κατεδέξαντο, μονονουχὶ πιστούμενοι\nτοὺς τῶν παλαιῶν χρησμοὺς, τούς τε ἄλλους καὶ\nδὴ καὶ τὸν διὰ τοῦ Ἱερεμίου τοῦ προφήτου φήσαντα\n“κύριε ὁ θεός μου, πρὸς σὲ ἔθνη ἥξουσιν ἀπ’ ἐσχάτου\nτῆςγῆς, καὶ ἐροῦσιν ὡςψευδῆ ἐκτήσαντο οἱ πατέρες\nἡμῶν εἴδωλα καὶ οὐκ ἢν ἐν αὐτοῖς ὠφέλεια. εἰ ποιήσει\nἑαυτῷ ἄνθρωπος θεοὺς, καὶ οὗτοι οὐκ εἰσὶν θεοί;”\nΠάντα δὴ ταῦτα τὸν περὶ τῶν καθ’ ἡμᾶς\nπραγμάτων πιστοῦται λόγον, ὡς οὐκ ἐξ ἀνθρωπίνης\nὁρμῆς ἐπιτηδευθέντα, θεόθεν δὲ προγνωσθέντα, καὶ\nθεόθεν διὰ τόν ἐγγράφων χρησμῶν προαναφωνηθέντα,\nκαὶ πολὺ πλέον ἔτι θεόθεν διὰ τοῦ σωτῆρος\nἡμῶν πᾶσιν ἀνθρώποις προβεβλημένον, αὖθίς τε ἐκ\nθεοῦ δυναμούμενον καὶ συνεστῶτα, ὡς ἐν τοσούτοις\nἐτῶν χρόνοις ἐλαυνόμενον πρός τε τῶν ἀοράτων δαιμόνων\nκαὶ πρὸς τῶν κατὰ χρόνους ὁρατῶν ἀρχόντων\nπολὺ πλέον διαλάμπειν, ὁσημέραι τε διαπρέπειν καὶ\nαὔξειν, καὶ πολὺ μᾶλλον πληθύειν, ἄντικρυς τῆς ἂνωθεν\nἐκ τοῦ τῶν ὅλων θεοῦ συνεργίας τὸ ἄμαχον καὶ\n\n\nἀήττητον τό τε κατὰ τῶν ἐχθρῶν νικητικὸν τῇ τοῦ\nσωτῆρος ἡμῶν προσηγορίᾳ τε καὶ διδασκαλίᾳ παρεχούσης.\nκαὶ τὸ αὐτόθεν δὲ πρὸς εὐζωΐαν πᾶσιν\nἀνθρώποις, οὐ μόνον ἐκ τῶν προφανῶν αὐτοῦ λόγων,\nἀλλὰ καὶ ἐξ ἀπορρήτου δυνάμεως προβεβλημένον,\nπῶς οὐκ ἂν γένοιτο τῆς ἐνθέου δυνάμεως αὐτοῦ παραστατικόν;\nθείας μὲν γὰρ καὶ ἀπορρήτου δυνάμεως\nἦν τὸ ἅμα τῷ αὐτοῦ λόγῳ, καὶ σὺν τῇ περὶ μοναρχίας\nἑνὸς τοῦ ἐπὶ πάντων θεοῦ προβεβλημένῃ διδασκαλίᾳ\nαὐτοῦ, ὁμοῦ καὶ τῆς πολυπλανοῦς καὶ δαιμονικῆς ἐνεργείας,\nὁμοῦ καὶ τῆς τῶν ἐθνῶν πολυαρχίας ἐλεύθερον\nκαταστῆναι τὸ τῶν ἀνθρώπων γένος.\nμυρίων γοῦν τὸ\nπαλαιὸν καθ᾿ ἕκαστον ἔθνος βασιλέων καὶ τοπαρχῶν\nἐπικρατούντων, καὶ κατὰ πόλεις τῶν μὲν δημαοκρατουμένων,\nτῶν δὲ πολυαρχουμένων, πολέμωντε κατὰ τὸ εἰκὸς\nἐκ τούτου παντοίων συνεστώτων, ἐθνῶν ἔθνεσι προσρηγνυμένων\nκαὶ συνεχῶς τοῖς πλησιοχώροις ἐπανισταμένων,\nδῃούντων τε καὶ δῃουμένων καὶ ταῖς κατ᾿\nἀλλήλων πολιορκίαις ἐπιστρατευομένων, ὥστε διὰ\nταῦτα πανδημὶ πάντας τούς τε τὰς πόλεις οἰκοῦντας\nκαὶ τοὺς ἐν ἀγροῖς γεωπονοῦντας ἐξ ἔτι παίδων τὰ\nπολεμικὰ διδάσκεσθαι, ξιφηφορεῖν τε διὰ παντὸς\nκατά τε τὰς λεωφόρους καὶ κατὰ κώμας καὶ ἀγρούς.\nἐπεὶ δὲ παρῆν ὁ Χριστὸς τοῦ θεοῦ, περὶ οὗ πάλαι\nδιὰ τῶν προφητῶν ἀνείρητο “ἀνατελεῖ ἐν ταῖς ἡμέραις\nαὐτοῦ δικαιοσύνη καὶ πλῆθος εἰρήνης. καὶσυγκόψουσιν\nτὰς μαχαίρας αὐτῶν εἰς ἄροτρα καὶ τὰς ζιβύνας\nαὐτῶν εἰς δρέπανα, καὶ οὐ λήψεται ἔθνος ἐπ᾿\nἔθνος μάχαιραν, καὶ οὐ μὴ μάθωσιν ἔτι πολεμεῖν,”\nἀκόλουθα ταῖς προρρήσεσιν ἐπηκολούθει τὰ ἔργα\nπᾶσα μὲν αὐτίκα περιῃρεῖτο πολυαρχία ῾Ρωμαίων,\nΑὐγούστου κατὰ τὸ αὐτὸ τῇ τοῦ σωτῆρος ἡμῶν ἐπι-\n\n\nφανείᾳ μοναρχήσαντος. ἐξ ἐκείνου δὲ καὶ εἰς δεῦ\nοὐκ ἂν ἴδοις, ὡς τὸ πρὶν, πόλεις πόλεσι πολέμους\nοὐδ’ ἔθνος ἔθνει διαμαχόμενον, οὐδέ γε τὸν βίον ἐν\nτῇ παλαιᾷ συγχύσει κατατριβόμενον.\nκαίτοι πῶς\nοὐκ ἄξιον θαυμάζειν ἐπιστήσαντα τί δή ποτε τὸ μὲν\nπαλαιὸν, ὅτε τῶν ἐθνῶν ἁπάντων κατετυράννουν οἶ\nδαίμονες καὶ πολλή τις ἦν τῶν ἀνθρώπων ἡ περὶ\nαὐτοὺς θεραπεία, πρὸς αὐτῶν τῶν θεῶν εξοιστρούμενοι\nἐπὶ τοὺς κατ’ ἀλλήλων ἐξεκαίοντο πολέμους —\nὡς τοτὲ μὲν Ἓλληνας αὐτοῖς Ἓλλησι, τοτὲ δὲ Αἰγυπτίους\nΑἰγυπτίοις, καὶ Σύρους Σύροις, Σύροις, τε\nῬωμαίοις πολεμεῖν, ἀνδραποδίζεσθαί τε ἀλλήλους\nκαὶ κατατρύχειν ταῖς πολιορκίαις, ὥσπερ οὖν αἱ περὶ\nτούτων δηλοῦσι τῶν παλαιῶν ἱστορίαι — ἄμα δὲ τῇ\nτοῦ σωτῆρος ἡμῶν εὐσεβεστάτῃ καὶ εἰρηνικωτάτῃ\nδιδασκαλίᾳ τῆς μὲν πολυθέου πλάνης καθαίρεσις\nἐπετελεῖτο, τὰ δὲ τῆς τῶν ἐθνῶν διαστάσεως παῦλαν\nαὐτίκα παλαιῶν κακῶν ἀπελάμβανεν; ὃ καὶ μάλιστα\nμέγιστον ἡγοῦμαι τεκμήριον τυγχάνειν τῆς ἐνθέου\nκαὶ ἀπορρήτου δυνάμεως τοὺ σωτῆρος ἡμῶν.\nΤῆς δ’ ἐκ τῶν αὐτοῦ λόγων προφαινομένης\nὠφελείας δεῖγμα ἐναργὲς ἴδοις ἂν ἐπιστήσας ὡς οὐδὲ\nἄλλοτέ πω ἐξ αἰῶνος, οὐδ’ ὑπό τινος τῶν πάλαι δοαφανῶν,\nἐκ μόνων δὲ τῶν αὐτοῦ φωνῶν καὶ τῆς ἀνὰ\nπᾶσαν τὴν οἰκουμένην διαδοθείσης διδασκαλίας αὐτοῦ\nεὖ τὰ πάντων τῶν ἐθνῶν νόμιμα κεῖται, αὐτὰ\nἐκεῖνα τὰ πρὶν θηριώδη καὶ βάρβαρα, ὡς Πέρσάς\nμητρογαμεῖν τοὺς αὐτῷ μαθητευθέντας, μηδ’\nἀνθρωποβορεῖν Σκύθας διὰ τὸν καὶ μέχρις αὐτῶν\nἐλθόντα τοῦ Χριστοῦ λόγον, μηδ’ ἄλλα γένη βαρβάρων\nἐκθέσμως θυγατράσι καὶ ἀδελφαῖς μίγνυσθαι,\nμηδ’ ἄρρενας ἄρρεσιν ἐπιμαίνεσθαι καὶ τὰς παρὰ\n\n\nφύσιν ἡδονὰς μετιέναι, μηδὲ κυσὶ καὶ οἰωνοῖς τοὺς\nοἰκείους νεκροὺς προτιθέναι τοὺς πάλαι τοῦτο πράττοντας,\nμηδ᾿ ἀγχόνῃ τοὺς γεγηρακότας ὥσπερ οὖν\nπρότερον, παραβάλλειν, μηδὲ σάρκας νεκρῶν τῶν\nφιλτάτων κατὰ τὸ παλαιὸν ἔθος θοινᾶσθαι, μηδ᾿ ἀνθρωποθυτεῖν\nὡς θεοῖς τοῖς δαίμοσι κατὰ τοὺς παλαιοὺς,\nμηδὲ τὰ φίλτατα κατασφάττειν ἐπ᾿ εὐσεβείας\nὑπολήψει.\nταῦτα γὰρ ἦν καὶ συγγενῆ τούτοις\nμυρία τὰ πάλαι τὸν τῶν ἀνθρώπων βίον λυμαινόμενα.\nἱστοροῦνται Μασσαγἐται καὶ Δέρβικες ἀθλιωτάτους.\nἡγεῖσθαι τῶν οἰκείων τοὺς αὐτομάτως τελευτήσαντας,\nδιὸ καὶ φθάσαντες κατέθυον, καὶ εἱστιῶντο τῶν\nφιλτάτων τοὺς γεγηρακότας· Τιβαρηνοὶ δὲ ζῶντας\nκατεκρήμνιζον τοὺς ἐγγυτάτω γέροντας· Ὑρκανοὶ δὲ\nκαὶ Κάσπιοι, οἱ μὲν οἰωνοῖς καὶ κυσὶ παρέβαλλον\nζῶντας, οἱ δὲ τεθνεῶτας· Σκύθαι δὲ συγκατώρυττον\nζῶντας , καὶ ἐπέσφαττον ταῖς πυραῖς οὓς ἠγάπων οἱ\nτεθνεῶτες μάλιστα· καὶ Βάκτριοι δὲ τοῖς κυσὶ παρέβαλλον\nζῶντας τοὺς γεγηρακότας.\nἀλλὰ ταῦτα\nμὲν πάλαι ἦν πρότερον, νυνὶ δὲ οὐκέθ᾿ ὁμοίως ἐστὶν,\nἑνὸς τοῦ σωτηρίου νόμου τῆς εὐαγγελικῆς δυνάμεως\nτὴν θηριώδη καὶ ἀπάνθρωπον τούτων ὅλων παραλύσαντος\nνόσον.\nτὸ δὲ μηκέτι θεοὺς ἡγεῖσθαι\nἤτοι τὰ νεκρὰ καὶ κωφὰ ξόανα, ἢ τοὺς ἐν τούτοις\nἐνεργοῦντας πονηροὺς δαίμονας, ἢ τὰ μέρη τοῦ φαινομένου\nκόσμου, ἢ τὰς τῶν πάλαι κατοιχομένων θνητῶν\nψυχὰς, ἢ τῶν ἀλόγων ζῴων τὰ βλαπτικώτατα,\nἀντὶ δὲ τούτων ἁπάντων διὰ μιᾶς τῆς εὐαγγελικῆς\nτοῦ σωτῆρος ἡμῶν διδασκαλίας, Ἕλληνας ὁμοῦ καὶ\nβαρβάρους, τοὺς γνησίως, ἀλλ᾿ οὐκ ἐπιπλάστως αὐτοῦ\nτῷ λόγῳ προσανέχοντας, εἰς τοσοῦτον ἄκρας φιλοσοφίας\nἐλθεῖν ὡς μόνον τὸν ἀνωτάτω θεὸν, αὐτὸν ἐκεῖ-\n\n\nνον τὸν ἐπέκεινα τῶν ὅλων, τὸν παμβασιλέα καὶ κύριον\nοὐρανοῦ καὶ γῆς, ἡλίου τε καὶ ἄστρων καὶ τοῦ\nσύμπαντος κόσμου δημιουργὸν, σέβειν καὶ ὑμνεῖν\nκαὶ θεολογεῖν, βιούν τε ἀκριβῶς καὶ οὕτως μανθάνειν\nὡς μέχρι καὶ τοῦ ἐμβλέπειν τοῖς ὀφθαλμοῖς παιδαγωγεῖσθαι,\nκαὶ μηδὲν ἀκόλαστον ἐκ τοῦ μετ’ ἐπιθυμίας\nὁρᾶν ἐννοεῖν, πρόρριζον δ’ ἐξ αὐτῆς διανοίας\nπὰν αἰσχρὸν ὑποτέμνεσθαι πάθος, ταῦτα πάντα πῶς\nοὐκ ἂν τοῖς πᾶσι συμβάλλοιτο πρὸς εὐζωίαν;\nκαὶ\nτὸ μηδ’ εὐορκίας δεῖσθαι, πολλοῦ γε δεῖ ἐπιορκεῖν,\nδιὰ τὸ πρὸς αὐτοῦ μανθάνειν μηδὲ ὀμνύναι ὅλως, ἐν\nπᾶσι δὲ ἀψευδεῖν καὶ ἀληθεύειν, ὡς ἀρκεῖσθαι τῷ\nναί καὶ τῷ οὔ, παντὸς ὅρκου βεβαιοτέραν τὴν προαόρεσιν\nκατασκευάζοντας; τὸ δὲ μηδ’ ἐν ψιλοῖς ῥηματίοις\nκαὶ ταῖς κοιναῖς ὁμιλίαις ἀδιαφορεῖν, ακριβολογεῖσθαι\nδὲ καὶ μέχρι τούτων, ὡς μήτε ψεῦδος\nμήτε λοιδορίαν μήτε τι αἰσχρὸν καὶ ἄσχημον ῥῆμα\nπροίεσθαι τῇ φωνῇ, διὰ τὴν αὐτοῦ πάλιν παρακέλευ-\nσιν, δι’ ἧς ἔφησε ‘‘περὶ παντὸς ἀργοῦ ῥήματος δώσετε\nλόγον ἐν ἡμέρᾳ κρίσεως,” ὁποίας ὑπερβολῆς\nφιλοσόφου ζωῆς ἔχεται;\nτὸ δὲ καὶ συλλήβδην\nἀθρόως μυριάδας ὅλας ἀνδρῶν καὶ γυναικῶν καὶ\nπαίδων, οἰκετῶν τε καὶ ἐλευθέρων, ἀδόξων τε καὶ\nἐπιδόξων, καὶ προσέτι βαρβάρων ὁμοῦ καὶ Ἑλλήνων,\nκατὰ πάντα τόπον καὶ πόλιν καὶ χώραν, ἐν πᾶσι τοῖς\nἡλίῳ ἡλίῳ ἔθνεσιν ἐπὶ διδασκαλίᾳ τῶν τοιούτων μαθημάτων,\nοἵων ἀρτίως μεμαθήκαμεν, φοιτᾶν καὶ τὰς\nἀκοὰς λόγοις παρέχειν, ἀναπείθουσιν οὐ μόνον ἀκολάστων\nἐγχειρημάτων, ἀλλὰ καὶ τῶν κατὰ διάνοιαν\nαἰσχρῶν ἐνθυμημάτων γαστρός τε καὶ τῶν ὑπὸ γαστέρα\nκρατεῖν· τό τε πὰν γένος ἀνθρώπων παιδείαν\nπαιδεύεσθαι ἔνθεον καὶ εὐσεβῆ, φέρειν τε μανθάνειν\n\n\nγενναίως καὶ βαθεῖ φρονήματι τὰς τῶν ἐπανισταμένων\nὕβρεις, καὶ μὴ τοῖς ἴσοις τοὺς φαύλους ἀμύνεσθαι,\nθυμοῦ δὲ καὶ ὀργῆς καὶ πάσης ἐμμανοῦς ὀρέξεως\nκρείττους γίνεσθαι, ναὶ μὴν καὶ τῶν ὑπαρχόντων\nἀπόροις καὶ ἐνδεέσι κοινωνεῖν, πάντα τε ἄνθρωπον\nὁμογενῆ δεξιοῦσθαι, καὶ τὸν νενομισμένον ξένον ὡς\nἂν νόμῳ φύσεως οἰκειότατον καὶ ἀδελφὸν γνωρίζειν.\nΠάντα δὴ ἀθρόως ταῦτά τις συναγαγὼν πῶς\nοὐκ ἂν ὁμολογήσειε τὰ μέγιστα καὶ ἀληθῶς ἀγαθὰ\nπάντας ἀνθρώπους εὐαγγελίσασθαι τὸν ἡμέτερον λόγον,\nτό τε αὐτόθεν ὑπερέχον πρὸς εὐζωί·αν τῷ τῶν\nἀνθρώπων παρεσχηκέναι βίῳ;\nὁποῖον δέ σοι εἶναι\nδοκεῖ τὸ πᾶν γένος ἀνθρώπων, οὐ μόνον Ἑλλήνων,\nἀλλὰ καὶ τῶν ἀνημερωτάτων βαρβάρων καὶ τῶν\nἐν ταῖς ἐσχατιαῖς τῆς γῆς οἰκούντων, τῆς μὲν ἀλόγου\nθηριωδίας ἀνασχεῖν, δόξας δὲ φιλοσόφους ἀναλαβεῖν\nπαρασκευάσαι;\nοἷον, φέρε εἰπεῖν, τὰς περὶ\nἀθανασίας ψυχῆς, καὶ ζωῆς τῆς παρὰ τῷ θεῷ μετὰ\nτὴν ἐνθένδε ἀπαλλαγὴν τοῖς θεοφιλέσιν ἀποκειμένης,\nδι’ ἣν τοῦ προσκαίρου τούτου ζῆν καταφρονεῖν ἐμελέησαι·\nὥστε ἀποδεῖξαι παῖδας τοὺς πώποτε ἐπὶ\nφιλοσοφίᾳ διαβοηθέντας, καὶ παίγνιον τὸν θρυλούμενον\nἐκεῖνον θάνατον, ἀνὰ στόμα πάντων φιλοσόφων\nᾀδόμενον· θηλειῶν παρ’ ἡμῖν καὶ κομιδῇ παίδων\nβαρβάρων τε ἀνδρῶν καὶ εὐτελῶν τῷ δοκεῖν τῇ\nτοῦ σωτῆρος ἡμῶν δυνάμει τε καὶ συνεργίᾳ τὸν\nπερὶ ψυχῆς ἀθανασίας λόγον ἔργοις πρότερον ἢ ῥήμασιν\nἐπαληθεύοντα δειξάντων.\nοἷον δὲ καὶ τὸ\nκαθόλου πάντας ἀνθρώπους, τοὺς ἐν πάσι τοῖς ἐθνεσιν,\nἐκ τῶν τοῦ σωτῆρος ἡμῶν μαθημάτων περὶ θεοῦ\nπρονοίας, ὡς ἐφορώσης τὰ σύμπαντα, ὑγιῶς καὶ ἐρρωένως\nφρονεῖν παιδεύεσθαι, καὶ τὸ πᾶσαν ψυ-\n\n\nχὴν μανθάνειν τὸν περὶ δικαιωτηρίου καὶ κρίσεως\nθεοῦ λόγον, καὶ τὸ πεφροντισμένως ζῆν, καὶ φυλακικῶς\nἔχειν τῶν τῆς κακίας ἐπιτηδευμάτων.\nΚεφάλαιον δὲ τῆς πρώτης καὶ μεγίστης εὐεργεσίας\nτοῦ σωτηρίου λόγου γνοίης ἂν, εἰ ἐν νῷ λάβοις\nτὴν δεισιδαίμονα πλάνην τῆς παλαιᾶς εἰδωλο-\nλατρίας, ᾗ τὸ σύμπαν ἀνθρώπων γένος δαιμόνων\nἀνάγκαις πάλαι πρότερον κατετρύχετο· ἧς ὥσπερ ἀπὸ\nσκοτίας ζοφωδεστάτης Ἓλληνας ὁμοῦ ὁμοῦ καὶ βαρβάρους\nδυνάμει θείᾳ μεταστησάμενος ἐπὶ νοερὰν καὶ φωτεινοτάτην\nἡμέραν τῆς ἀληθοῦς. εὐσεβείας τοῦ παμβασιλέως\nθεοῦ τοὺς πάντας μετηγάγετο.\nκαὶ τί χρὴ\nμηκύνειν ἀποδεικνύναι πειρωμένους ὅτι μὴ ἀλόγῳ\nπίστει ἑαυτοὺς ἀνεθήκαμεν, σώφροσι δὲ καὶ ὠφελίμοις\nλόγοις τὸν τῆς ἀληθοῦς εὐσεβείας τρόπον περιέχουσι;\nτῆς παρούσης ὑποθέσεως αὐτὸ δὴ τοῦτο κα-\nθόλου πραγματευομένης, τοὺς μὲν ἐπιτηδείως ἒχοντας\nἕπεσθαι λόγων ἀποδείξεσι προτρέπομεν καὶ παρακαλοῦμεν\nφρονήσεως ἐπιμέλεσθαι, καὶ λογικώτερον\nτῶν δογμάτων τὰς ἀποδείξεις παραλαμβάνειν, ἑτοίμους\nτε εἶναι πρὸς ἀπολογίαν παντὶ τῷ ἐπερωτῶντι\nἡμᾶς τὸν λόγον τῆς καθ’ ἡμὰς ἐλπίδος.\nἐπεὶ δὲ\nμὴ πάντες τοιοῦτοι, φιλανθρώπου τυγχάνοντος τοῦ\nλόγου, καί μηδένα μηδαμῶς ἀποτρεπομένου, πάντα\nδὲ ἄνθρωπον τοῖς καταλλήλοις ἰωμένου φαρμάκοις,\nκαὶ τὸν ἀμαθῆ καὶ ἰδιώτην ἐπὶ τὴν τῶν τρόπων θε-\nραπείαν παρακαλοῦντος, εἰκότως ἐν εἰσαγωγῇ τοὺς\nἀρχομένους τῶν ἰδιωτικωτέρων γύναια καὶ παῖδας\nκαὶ τὸ τῶν ἀγελαίων πλῆθος ἐπὶ τὸν εὐσεβῆ βίον\nχειραγωγοῦντες, ὡς ἐν φαρμάκου μοίρᾳ, τὴν ὑγιῆ\nπίστιν παραλαμβάνομεν, ὀρθὰς δόξας περὶ θεοῦ προνοίας\nκαὶ περὶ ψυχῆς ἀθανασίας καὶ περὶ τοῦ κατ’\n\n\nἀρετὴν βίου ἐντιθέντες αὐτοῖς.\nἢ οὐχ οὕτως καὶ\nτοὺς τὰ σωμάτων κάμνοντας ἐπιστημόνως ἰωμένους\nὁρῶμεν αὐτοὺς μὲν διὰ πλείστης ἀσκήσεως καὶ παιδείας\nτοὺς κατὰ ἰατρικὴν λόγους ἀνειληφότας καὶ\nπάντα λογικῶς χειρουργοῦντας, τούς γε μὴν ἐπὶ θεραπείᾳ\nπροσιόντας αὐτοῖς πίστει ἑαυτοὺς καὶ τῇ τῶν\nχρηστοτέρων ἐλπίδι παρέχοντας, καὶ τῶν μὲν κατὰ\nτὴν ἐπιστήμην θεωρημάτων μηδὲν ἀκριβῶς ἐπαΐοντας,\nμόνης δὲ τῆς ἀγαθῆς ἐλπίδος τε καὶ πίστεως\nἐξηρτημένους;\nκαὶ ὁ μὲν τῶν ἰατρῶν ἄριστος εἰς\nμέσον παρελθὼν ἅ τε χρὴ προφυλάττεσθαι καὶ ἃ\nπροσήκει δρᾶν ὥσπερ τις ἄρχων καὶ κύριος μετ’ ἐπιστήμης\nπροστάττει, ὁ δ’ ὡς βασιλεῖ καἰ νομοθέτῃ\nπείθεται, πιστεύων συνοίσειν αὐτῷ τὸ προστεταγμένον.\nοὕτω\nκαὶ μαθηταὶ παρὰ διδασκάλων\nπαιδείας ἀποδέχονται, πιστεύσαντες ἀγαθὸν αὐτοῖς\nἔσεσθαι τὸ μάθημα, ναὶ μὴν καὶ φιλοσοφίας οὐ πρό-\nτερόν τις ἐφάψαιτ’ ἂν ἢ πιστεύσας συνοίσειν αὐτῷ\nτὸ ἐπάγγελμα· καὶ ὁ μέν τις αὐτόθεν εἵλετο τὰ Ἑπικούρου,\nὁ δὲ τὸν κυνικὸν ζηλοῖ βίον, ἄλλος κατὰ\nΠλάτωνα φιλοσοφεῖ, κατ’ Ἀριστοτέλην ἕτερος, καὶ\nπάλιν ἄλλος πάντων τὰ Στωïκὰ προετίμησεν, ἑκάστου\nχρηστοτέρᾳ ἐλπίδι τε καὶ πίστει τὸ δόξαν ὡς\nσυνοῖσον ἀγαπήσαντος.\nοὕτω καὶ τέχνας ἂνθωποι\nτὰς μέσας μετῆλθον, καὶ ἄλλοι τὸν στρατιωτικὸν,\nἂλλοι δὲ τὸν ἐμπορικὸν βίον, πίστει πάλαι προειληφότες\nβιοποιστικὸν αὐτοῖς ἔσεσθαι τὸ ἐπιτήδευμα.\nκαὶ γάμων δὲ αἶ πρῶται σύνοδοι καὶ κοινωνίαι τῆς\nκατὰ παιδοποιίαν ἐλπίδος ἐξ ἀγαθῆς ἐνήρξαντο πίστεως.\nκαὶ πλεῖ τις αὖθις εἰς ἄδηλον, οὐδ’ ἄλλην\nπροβεβλημένος τῆς σωτηρίας ἄγκυραν ἢ μόνην τὴν\nπίστιν καὶ τὴν ἀγαθὴν ἐλπίδα· καὶ γεωργεῖ πάλιν\n\n\nἄλλος, καὶ τὸν σπόρον εἰς γῆν ἀπορρίψας κάθηται\nτῆς ὥρας τὴν τροπὴν ἐκδεχόμενος, πιστεύων τὸ φθαρὶν\nἐπὶ τῆς γῆς καὶ πλημμυρίσιν ὑετῶν καλυφθὲν\nαὖθις ὥσπερ ἐκ νεκρῶν ἀναβιώσεσθαι· πορείαν δέ\nτις μακρὰν ἐπ’ ἀλλοδαπῆς ἐκ τῆς οἰκείας στελλόμενος\nπάλιν τὴν ἐλπίδα καὶ τὴν πίστιν ἀγαθὰς ὁδηγοὺς\nἑαυτῷ συνεπάγεται.\nκαὶ τί γὰρ ἄλλ’ ἢ τὸν πάντα\nτῶν ἀνθρώπων βίον δυοῖν τούτοιν ἀνηρτημένον, ἐλπίδος\nτε καὶ πίστεως, καταλαμβάνων, τί δὴ θαυμάζεις\nεἰ καὶ τὰ κρείττονα κατὰ ψυχὴν τοῖς μὲν διὰ πίστεως\nπαραδίδοται; οἶς οὐ σχολὴ λογικώτερον τὰ\nκατὰ μέρος παιδεύεσθαι, τοῖς δὲ καὶ τοὺς λόγους αὐ-\nτοὺς πάρεστι μετιέναι καὶ τὰς ἀποδείξεις τῶν πρεσβευομένων\nμανθάνειν;\nἈλλὰ γὰρ ἐν ὀλίγῳ τούτων ἡμῖν οὐκ εἰς\nἄχρηστον προγεγυμνασμένων ἀνίωμεν ἐπὶ τὴν πρώτην\nκατηγορίαν, καὶ τίνες ὄντες καὶ πόθεν ὁρμώμενοι\nτοῖς διερωτῶσιν ἀποκρινούμεθα. ὅτι μὲν οὖν τὸ\nγένος Ἕλληνες ὄντες καὶ τὰ Ἑλλήνων φρονοῦντες ἐκ\nπαντοίων τε ἐθνῶν ὡς ἂν νεολέκτου στρατιὰς λογάδες\nσυνειλεγμένοι τῆς πατρίου δεισιδαιμονίας ἀποστάται\nκαθεστήκαμεν οὐδ’ ἂν αὐτοί ποτε ἀρνηθείημεν·\nἀλλὰ καὶ ὅτι Ἰουδαïκαῖς βίβλοις προσανέχοντες\nκἀκ τῶν παρ’ αὐτοῖς προφητειῶν τὰ πλεῖστα\nτοῦ καθ’ ἡμᾶς λόγου συνάγοντες οὐκέθ’ ὁμοίως ζῆν\nτοῖς ἐκ περιτομῆς προσφιλὲς ἡγούμεθα, καὶ τοῦτ’\nἂν αὐτόθεν ὁμολογήσαιμεν.\nὥρα τοιγαροῦν τούτων\nτὸν αἰτοιλογισμὸν ὑποσχεῖν. πῶς οὖν ἂν ἄλλως\nδόξαιμεν εὖ πεποιηκέναι τὰ πάτρια καταλείψαντες\nεἰ μὴ πρῶτον εἰς μέσον αὐτὰ παραθέμενοι καὶ ἀγαγόντες\nὑπ’ ὄψιν τῶν ἐντευξομένων; οὕτω γὰρ ἂν\nγένοιτο φανερὰ καὶ τῆς εὐαγγελικῆς ἀποδείξεως ἡ\n\n\nθεία δύναμις, εἰ τοῖς πᾶσι πρὸ ὀφθαλμῶν τεθείη, τίνων\nκαὶ ὁποίων κακῶν τὴν ἴασιν εὐαγγελίζεται.\nπῶς\nδ’ ἂν τὸ εὔλογον τῆς τῶν Ἰουδαïκῶν\nμεταδιώξεως φανείη μὴ οὐχὶ καὶ τῆς τούτων ἀρετῆς\nἀποδειχθείσης; τίνι τε λόγῳ τὰς παρ’ αὐτοῖς γραφὰς\nἀσπαζόμενοι τὸν ὅμοιον τοῦ βίου τρόπον ἀποκλίνομεν\nκαλῶς ἂν ἔχοι διελθεῖν, καὶ ἐπὶ πᾶσι τίς ὁ καθ’\nἡμᾶς τῆς εὐαγγελικῆς ὑποθέσεως λόγος καὶ τίς ἂν\nκυρίως λεχθείη ὁ χριστιανισμὸς, οὔθ’ Ἑλληνισμὸς\nὢν οὔτε Ἰουδαïσμὸς, ἀλλά τις καινὴ καὶ ἀληθὴς θεοσοφία,\nἐξ αὐτῆς τῆς προσηγορίας τὴν καινοτομίαν\nἐπαγομένη.\nφέρ’ οὖν πρῶτον ἀπάντων τὰς παλαιτάτας\nκαὶ δὴ καὶ τὰς πατρίους ἡμῶν αὐτῶν θεολογίας\nκατὰ πάσαν πόλιν εἰσέτι καὶ νῦν τεθρυλημένας ἐπιθεωήσωμεν,\nτάς τε σεμνὰς τῶν γενναίων φιλοσόφων\nπερί τε κόσμου συστάσεως καὶ περὶ θεῶν διαλήψεις,\nἵνα γνῶμεν εἴτε καὶ ὀρθῶς ἀπέστημεν αὐτῶν,\nεἴτε καὶ μή.\nθήσω δὲ οὐκ ἐμὰς φωνὰς ἐν τῇ\nτῶν δηλουμένων ἐκφάνσει, ἀλλ’ αὐτῶν δὴ τῶν μάλιστα\nτὴν περὶ οὕς φασι θεοὺς εὐσέβειαν περισπούδαστου\nπεποιημένων, ὡς ἂν ὁ λόγος ἀπάσης ἐκτὸς τῆς\nπερὶ τοῦ πλάττεσθαι ἡμὰς ὑπονοίας κατασταίη.\nΦοίνικας τοιγαροῦν καὶ Αἰγυπτίους πρώτους\nἁπάντων ἀνθρώπων κατέχει λόγος ἥλιον καὶ σελήνην\nκαὶ ἀστέρας θεοὺς ἀποφῆναι, μόνους τε εἶναι τῆς\nτῶν ὅλων γενέσεως τε καὶ φθορᾶς αἰτίους, εἶτα δὲ\nτὰς παρὰ τοῖς πᾶσι βοωμένας θεοποιίας τε καὶ θεογονίας\nεἰσηγήσασθαι τῷ βίῳ·\nπρὸ δέ γε τούτων\nμηδένα μηδὲν πλέον τῶν κατ’ οὐρανὸν φαινομένων\nεἰδέναι, ὀλίγων ἐκτὸς ἀνδρῶν τῶν παρ’ Ἑβραίοις μνημονευομένων,\nοἳ διανοίας καθαρωτάτοις ὄμμασι πᾶν\nτὸ ὁρώμενον ὑπερκύψαντες τὸν κοσμοποιὸν καὶ τῶν\n\n\nὅλων δημιουργὸν ἐσεβάσθησαν, ὑπερθαυμάσαντες\nτῆς τοσαύτης αὐτὸν σοφίας τε καὶ δυνάμεως, ἣν ἐκ\nτῶν ἔργων ἐφαντάσθησαν, καὶ μόνον εἶναι θεὸν πεισθέντες\nμόνον εἰκότως ἐθεολόγησαν, τὴν ἀληθῆ καὶ\nπρώτην καὶ μόνην ταύτην εὐσέβειαν παῖς παρὰ πατρὸς\nδιαδεξάμενοι καὶ φυλάξαντες.\nοἵ γε μὴν λοιποὶ\nτῶν ἀνθρώπων τῆσδε τῆς μόνης καὶ ἀληθοῦς\nἀποπεσόντες εὐσεβείας, τὰ φωσφόρα τῶν οὐρανίων\nσαρκὸς ὀφθαλμοῖς, οἷα νήπιοι τὰς ψυχὰς, καταπλα-\nγέντες, θεούς τε ἀνεῖπον καὶ θυσίαις καὶ καταπλαγέντες,\nἐγέραιρον, οὐ νεὼς δειμάμενοι, οὐδ’ ἀφιδύμασι\nκαὶ ξοάνοις θνητῶν εἰκόνας πλασάμενοι, πρὸς\nαἰθέρα δὲ καὶ αὐτὸν οὐρανὸν ἀποβλέποντες καὶ μέχρι\nτῶν τῇδε ὁρωμένων ταῖς ψυχαῖς ἐφικνούμενοι.\nἀλλ’\nοὐ τῇδε ἄρα καὶ τοῖς μετέπειτα ἀνθρώποις τὰ τῆς\nπολυθέου πλάνης περιίστατο, ἐλαύνοντα δὲ εἰς βυ-\nθὸν κακῶν μείζονα τῆς ἀθεότητος τὴν δυσσέβειαν\nἀπειγάζετο, Φοινίκων, εἶτα Αἰγυπτίων ἀπαρξαμένων\nτῆς πλάνης· παρ’ ὧν φάσι πρῶτον Ὀρφέα τὸν Οἰάγρου\nμεταστησάμενον τὰ παρ’ Αἰγυπτίοις Ἕλλησι\nμεταδοῦναι μυστήρια, ὥσπερ οὖν καὶ Κάδμον τὰ\nΦοινικικὰ τοῖς αὐτοῖς ἀγαγεῖν μετὰ καὶ τῆς τῶν γραμμάτων\nμαθήσεως· οὔπω γὰρ εἰσέτι τοὺς Ἓλληνας τότε\nτὴν τῶν γραμμάτων χρῆσιν εἰδέναι.\nπρῶτα τοίνυν\nσκεψόμεθα τὰ τῆς κοσμογονίας τῆς πρώτης,\nὅπως οἱ δηλούμενοι διειλήφασι· ἔπειτα τὰ περὶ τῆς\nπρώτης καὶ παλαιτάτης τοῦ τῶν ἀνθρώπων βίου δεισιδαιμονίας·\nκαὶ τρίτον τὰ Φοινίκων, τέταρτον τὰ\nΑἰγυπτίων, μεθ’ ἃ πέμπτον τὰ Ἑλλήνων διελόντες\nπρότερον μὲν τὴν καὶ τούτων παλαιὰν καὶ μυδικτέραν\nπλάνην ἐποπτεύσομεν, εἶτα δὲ τὴν σεμνοτέραν\nκαὶ φυσικωτέραν δὴ περὶ θεῶν φιλοσοφίαν, καὶ μετὰ\n\n\nταῦτα τὸν περὶ τῶν θαυμαστῶν χρηστηρίων ἐφοδεύ-\nσομεν λόγον· ἐφ’ οἷς καὶ τὰ σεμνὰ τῆς γενναίας Ἑλλήνων\nφιλοσοφίας ἐπισκεψόμεθα.\nτούτων δ’ ἡμῖν\nδιευκρινηθέντων ἐπὶ τὰ Ἑβραίων μεταβησόμεθα, τῶν\nδὴ πρώτων καὶ ἀληθῶς Ἑβραίων, καὶ τῶν μετὰ ταῦτα\nτὴν Ἰουδαίων λαχόντων προσηγορίαν. ἐπὶ πᾶσι δὲ\nτούτοις ὥσπερ ἐπισφράγισμα τῶν ὅλων ἐποίσομεν\nτὰ ἡμέτερα.\nἀναγκαίως δὲ τῆς τούτων ἁπάντων\nμνημονεύσομεν ἱστορίας, ὡς ἂν διὰ τῆς τῶν ἑκασταχοῦ\nτεθαυμασμένων παραθέσεως ὁ τῆς ἀληθείας\nἔλεγχος ἀποδειχθῇ, ὁποίων τε ἡμεῖς ἀποστάντες τὴν\nὁποίαν εἱλόμεθα φανερὸν τοῖς ἐντυγχάνουσι γένηται.\nἀλλὰ γὰρ ἐπίωμεν ἐπὶ τὸ πρῶτον. πόθεν δῆτα\nπιστωσόμεθα τὰς ἀποδείξεις; οὐ μὲν δὴ ἐκ τῶν παρ’\nἡμῖν γραμμάτων, ὡς ἂν μὴ δοκοίημεν κεχαρισμένα\nπράττειν τῷ λόγῳ· μάρτυρες δὲ παρέστων ἡμῖν Ἑλγήνων\nαὐτῶν οἱ τε τὴν φιλοσοφίαν αὐχοῦντες καὶ\nοἱ τὴν ἄλλην τῶν ἐθνῶν ἱστορίαν διηρευνηκότες.\nγράφει τοίνυν ἄνωθεν τὴν παλαιὰν Αἰγυπτίων\nὑφηγούμενος θεολογίαν ὁ Σικελιώτης Διόδωρος, γνω-\nριμώτατος ἀνὴρ τοῖς Ἑλλήνων λογιωτάτοις, ὡς ἂν\nὑπὸ μίαν συναγηοχὼς πραγματείαν ἅπασαν τὴν ἱστορικὴν\nβιβλιοθήκην. ἐξ οὗ πρῶτα παραθήσομαι ἃ\nπερὶ τῆς τοῦ παντὸς κοσμογονίας ἀρχόμενος τοῦ λόγου\nδιείληφε, τὰς τῶν παλαιῶν ἱστορῶν δόξας τοῦτον\nτὸν τρόπον.\nΠερὶ μὲν οὑν θεῶν τίνας ἐννοίας ἔσχον οἱ\nπρῶτοι καταδείξαντες τιμὰν τὸ θεῖον καὶ περὶ τῶν\nμυθολογουμένων ἑκάστου τῶν ἀθανάτων τὰ μὲν\nπολλὰ συντάξασθαι πειρασόμεθα κατ’ ἰδίαν, διὰ τὸ\nτὴν ὑπόθεσιν ταύτην πολλοῦ λόγου προσδεῖσθαι\n\n\n\nὅσα δ’ ἂν ταῖς προκειμέναις ἱστορίαις ἐοικότα δόξωμεν\nὑπάρχειν παραθήσομεν ἐν κεφαλαίοις, ἔνα μηδὲν\nτῶν ἀκοῆς ἀξίων ἐπιζητῆται.\nπερὶ δὲ τοῦ γένους\nτῶν ἀπάντων ἀνθρώπων καὶ τῶν πραχθέντων ἐν τοῖς\nγνωριζομένοις μέρεσι τῆς οἰκουμένης, ὡς ἂν ἐνδέχηται\nπερὶ τῶν οὕτω παλαιῶν, ἀκριβῶς ἀναγράψομεν\nἀπὸ τῶν ἀρχαιοτάτων χρόνων ἀρξάμενοι.”\n“Περὶ τῆς πρώτης τοίνυν γενέσεως τῶν ἀνθρώπων\nδιτταὶ γεγόνασιν ἀποφάνσεις παρὰ τοῖς νομιμωτάτοις\nτῶν τε φυσιολόγων καὶ τῶν ἱστορικόν.\nοἱ μὲν γὰρ αὐτῶν ἀγένητον καὶ ἄφθαρτον ὑποστησά\nμενοι τὸν τὸν κόσμον ἀπεφήναντο καὶ τὸ γένος τῶν ἀνθρώτων\nἐξ αἰῶνος ὑπάρχειν, μηδέποτε τῆς αὐτῶν\nτεκνώσεως ἀρχὴν ἐσχηκυίας, οἱ δὲ γενητὸν καὶ φθαρτὸν\nεἶναι νομίσαντες ἔφησαν ὁμοίως ἐκείνοις τοὺς\nἀνθρώπους τυχεῖν τῆς πρώτης γενέσεως ὡρισμένοις\nχρόνοις.\nκατὰ γὰρ τὴν ἐξ ἀρχῆς τῶν ὅλων σύστασιν\nμίαν ἔχειν ἰδέαν οὐρανόν τε καὶ γῆν, μεμιγμένης\nαὐτῶν τῆς φύσεως· μετὰ δὲ ταῦτα διαστάντων τῶν\nσωμάτων ἀπ’ ἀλλήλων τὸν μὲν κόσμον περιλαβεῖν\nἅπασαν τὴν ὁρωμένην ἐν αὐτῷ σύνταξιν, τὸν δ’ ἀέρα\nκινήσεως τυχεῖν συνεχοῦς, καὶ τὸ μὲν πυρῶδες αὐτοῦ\nπρὸς τοὺς μετεωροτάτους τόπους συνδραμεῖν,\nἀνωφεροῦς οὔσης τῆς τοιαύτης φύς ἕως διὰ τὴν κουρότητα·\nἀφ’ ἧς αἰτίας τὸν μὲν ἥλιον καὶ τὸ λοιπὸν\nπλῆθος τῶν ἄστρων ἐναποληφθῆναι τῇ πάσῃ δίνῃ, τὸ\nδὲ ἰλυῶδες καὶ θολερὸν μετὰ τῆς τῶν ὑγρῶν συγκρίσεως\nἐπὶ ταὐτὸ καταστῆναι διὰ τὸ βάρος· εἱλούμενον\nδ’ ἐν ἑαυτῷ καὶ συστρεφόμενον συνεχῶς ἐκ μὲν\nτῶν ὑγρῶν τὴν θάλατταν, ἐκ δὲ τῶν στερεμνιωτέρων\nποιῆσαι τὴν γῆν πηλώδη καὶ παντελῶς ἁπαλήν\nταύτην δὲ τὸ μὲν πρῶτον τοῦ περὶ τὸν ἥλιον πυ-\n\n\nρὸς καταλάμψαντος πῆξιν λαβεῖν, ἔπειτα διὰ τὴν\nθερμασίαν ἀναζυμουμένης τῆς ἐπιφανείας συνοιδῆσαί\nτινα τῶν ὑγρῶν κατὰ πολλοὺς τόπους, καὶ γενέσθαι\nπερὶ αὐτὰ σηπεδόνας ὑμέσι λεπτοῖς περιεχομένας,\nὅπερ ἐν τοῖς ἕλεσι καὶ τοῖς λιμνάζουσι τῶν τόπων\nἔτι καὶ νῦν ὁρᾶσθαι γινόμενον, ἐπειδὰν τῆς χώας\nκατεψυγμένης ἄφνω διάπυρος ἀὴρ γένηται, μὴ\nλαβὼν τὴν μεταβολὴν ἐκ τοῦ κατ’ ὀλίγον.\nζωογονουμένων\nδὲ τῶν ὑγρῶν διὰ τῆς θερμασίας τὸν εἰρημένον\nμένοντρόπον τὰς μὲν νύκτας λαμβάνειν αὐτίκα τὴν\nτροφὴν ἐκ τῆς πιπτούσης ἀπὸ τοῦ περιέχοντος ὁμίχλης,\nτὰρ δ’ ἡμέρας ὑπὸ τοῦ καύματος στερεοῦσθαι·\nτὸ δὲ ἔσχατον τῶν κυοφορουμένων τὴν τελείαν αὒξησιν\nλαβόντων καὶ τῶν ὑμένων διακαυθέντων τε\nκαὶ περιρραγέντων ἀναφυῆναι παντοδαποὺς τύπους\nζώων.\nτούτων δὲ τὰ μὲν πλείστης θερμασίας κεκοινωνηκὀτα\nπρὸς τοὺς μετεώρους τόπους ἀπελθεῖν\nγενόμενα πτηνὰ, τὰ δὲ γεώδους ἀντεχόμενα συγκρίσως\nἐν τῇ τῶν ἑρπετῶν καὶ τῇ τῶν ἄλλων τῶν ἐπιγείων\nτάξει καταριθμηθῆναι, τὰ δὲ φύσεως ὑγρᾶς\nμάλιστα μετειληφότα πρὸς τὸν ὁμογενῆ τόπον συνδραμεῖν\nὀνομασθέντα πλωτά.\nτὴν δὲ γῆν ἀεὶ\nμᾶλλον στερεουμένην ὑπό τε τοῦ περὶ τὸν ἥλιον πυὸς\nκαὶ τῶν πνευμάτων τὸ τελευταῖον μηκέτι δύνασθαι\nμηδὲν τῶν μειζόνων ζωογονεῖν, ἀλλ’ ἐκ τῆς\nπρὸς ἄλληλα μίξεως ἕκαστα γεννᾶσθαι τῶν ἐμψύχων.\nἔοικε δὲ περὶ τῆς τῶν ὅλων φύσεως οὐδ’ Εὐριπίδης\nδιαφωνεῖν τοῖς προειρημένοις, μαθητὴς ὣν Ἀναξαγόρου\nτοῦ φυσικοῦ. ἐν γὰρ τῇ Μελανίππῃ τίθησιν\nοὕτως\nὡς οὐρανός τε γαῖά τ’ ἢν μορφὴ μία·ἐπεὶ δ’ ἐχωρίσθησαν ἀλλήλων δίχα,τίκτουσι πάντα, κἀνέδωκαν εἰς φάοςδένδρη, πετεινὰ, θῆρας, οὕς θ’ ἅλμη τρέφει,γένος τε θνητῶν.”\nΚαὶ περὶ μὲν τῆς πρώτης τῶν ὅλων γενέ-\nσεως τοιαῦτα παρειλήφαμεν· τοὺς δὲ ἐξ ἀρχῆς γεννηθέντας\nτῶν ἀνθρώπων φασὶν ἐν ἀτάκτῳ καὶ θηριώδει\nβίῳ καθεστῶτας σποράδην ἐπὶ τὰς νομὰς ἐξιέναι,\nκαὶ προσφέρεσθαι τῆς τε βοτάνης τὴν προσηνεστάτην\nκαὶ τοὺς αὐτομάτους ἀπὸ τῶν δένδρων καρπούς·\nκαὶ πολεμουμένους μὲν ὑπὸ τῶν θηρίων ἀλλήλοις\nβοηθεῖν ὑπὸ τοῦ συμφέροντος διδασκομένους,\nἀθροιζομένους δὲ διὰ τὸν φόβον ἐπιγινώσκειν ἐκ τοῦ\nκατὰ μικρὸν τοὺς ἀλλήλων τύπους·\nτῆς φωνῆς δὲ\nἀσήμου καὶ συγκεχυμένης ὑπαρχούσης ἐκ τοῦ κατ’\nὀλίγον διαρθροῦν τὰς λέξεις, καὶ πρὸς ἀλλήλους τιθέντας\nσύμβολα περὶ ἑκάστου τῶν ὑποκειμένων γνώ-\nριμον σφίσιν αὐτοῖς ποιήσαι τὴν περὶ ἁπάντων ἑρμηνείαν.\nτοιούτων δὲ συστημάτων γινομένων\nκαθ’ ἅπασαν τὴν οἰκουμένην, οὐχ ὁμόφωνον πάντας\nἔχειν τὴν διάλεκτον, ἑκάστων ὡς ἔτυχεν συνταξάντων\nτὰς λέξεις· διὸ καὶ παντοίους τε ὑπάρξαι χαρακτῆρας\nδιαλέκτων καὶ τὰ πρῶτα γενόμενα συστήματα\nτῶν ἁπάντων ἐθνῶν ἀρχέγονα γενέσθαι.\nτοὺς\nοὖν πρώτους τῶν ἀνθρώπων μηδὲν τῶν πρὸς τὸν\nβίον χρησίμων εὑρημένων ἐπιπόνως διάγειν, γυμνοὺς\nμὲν ἐσθῆτος ὄντας, οἰκήσεως δὲ καὶ πυρὸς ἀήθεις,\nτροφῆς δ’ ἡμέρου παντελῶς ἀνεννοήτους. καὶ γὰρ\nτὴν συγκομιδὴν τῆς ἀγρίας τροφῆς ἀγνοοῦντας μηδεμίαν\nτῶν καρπῶν εἰς τὰς ἐνδείας ποιεῖσθαι παράθεσιν·\nδιὸ καὶ πολλοὺς αὐτῶν ἀπόλλυσθαι κατὰ τοὺς\nχειμῶνας διά τε τὸ ψῦχος καὶ τὴν σπάνιν τῆς τροφῆς.\nἐκ δὲ τούτου κατ’ ὀλίγον ὑπὸ τῆς πείρας\n\n\nδιδασκομένους εἴς τε τὰ σπήλαια καταφεύγειν ἐν τῷ\nχειμῶνι καὶ τῶν καρπῶν τοὺς φυλάττεσθαι δυναμένους\nἀποτίθεσθαι. γνωσθέντος δὲ τοῦ πυρὸς καὶ\nτῶν ἄλλων χρησίμων κατὰ μικρὸν καὶ τὰς τέχνας\nἐξευρεθῆναι καὶ τὰ ἄλλα τὰ δυνάμενα τὸν κοινὸν\nβίον ὠφελῆσαι.\nκαθόλου γὰρ πάντων τὴν χρείαν\nαὐτὴν διδάσκαλον γενέσθαι τοῖς ἀνθρώποις ὑφηγουμένην\nοἰκείως τὴν ἑκάστου μάθησιν εὐφυεῖ ζῴῳ\nκαὶ συνεργοὺς ἔχοντι πρὸς ἅπαντα χεῖρας καὶ λόγον\nκαὶ ψυχῆς ἀγχίνοιαν. καὶ περὶ μὲν τῆς πρώτης γενέσεως\nτῶν ἀνθρώπων καὶ τοὐ παλαιοτάτου βίου\nτοῖς ῥηθεῖσιν ἀρκεσθησόμεθα, στοχαζόμενοι τῆς συμμετρίας.”\nΤοσαῦτα μὲν ὁ δηλωθεὶς συγγραφεὺς, οὐδὲ\nμέχρις ὀνόματος τοῦ θεοῦ μνημονεύσας ἐν τῇ κοσμογοίᾳ,\nσυντυχικὴν δέ τινα καὶ αὐτόματον εἰσηγησάμενος\nτὴν τοῦ παντὸς διακόσμησιν. τούτῳ δ’ ἂν εὓροις\nσυμφώνους καὶ τοὺς πλείστους τῶν παρ’ Ἕλλησι\nφιλοσόφων, ὧν ἐγώ σοι τὰς περὶ ἀρχῶν δόξας καὶ\nτὰς πρὸς ἀλλήλους διαστάσεις καὶ διαφωνίας, ἐκ\nστοχασμῶν, ἀλλ’ οὐκ ἀπὸ καταλήψεως ὁρμηθείσας,\nἀπὸ τῶν Πλουτάρχου Στρωματέων ἐπὶ τοῦ παρόντος\nἐκθήσομαι. σὺ δὲ μὴ παρέργως, σχολῇ δὲ καὶ μετὰ\nλογισμοῦ θέα τῶν δηλουμένων τὴν πρὸς ἀλλήλους\nδιάστασιν.\n‘‘Θάλητα πρῶτον πάντων φασὶν ἀρχὴν τῶν\nὅλων ὑποστήσασθαι τὸ ὕδωρ· ἐξ αὐτοῦ γὰρ εἶναι τὰ\nπάντα καὶ εἰς αὐτὸ χωρεῖν.”\n“ Μεθ’ ὃν Ἀναξίμανδρον, Θάλητος ἑταῖρον γενόμενον,\nτὸ ἄπειρον φάναι τὴν πᾶσαν αἰτίαν ἔχειν\n\n\n\nτῆς τοῦ παντὸς γενέσεως τε καὶ φθορᾶς, ἐξ οὗ δή\nφησι τούς τε οὐρανοὺς ἀποκεκρίσθαι καὶ καθόλου\nΤοὺς ἅπαντας ἀπείρους ὄντας κόσμους. ἀπεφήνατο\nδὲ τὴν φθορὰν γίνεσθαι, καὶ πολὺ πρότερον τὴν\nγένεσιν, ἐξ ἀπείρου αἰῶνος ἀνακυκλουμένων πάντων\nαὐτῶν. ὑπάρχειν δέ φησι τῷ μὲν σχήματι τὴν γῆν\nκυλινδροιεδῆ, ἒχειν δὲ τοσοῦτον βάθος ὅσον ἂν εἴη\nτρίτον πρὸς τὸ πλάτος. φησὶ δὲ τὸ ἐκ τοῦ ἀιδίου\nγόνιμον θερμοῦ τε καὶ ψυχροῦ κατὰ τὴν γένεσιν\nτοῦδε τοῦ κόσμου ἀποκριθῆναι, καί τινα ἐκ τούτου\nφλογὸς σφαῖραν περιφυῆναι τῷ περὶ τὴν γῆν ἀέρι ὡς\nτῷ δένδρῳ φλοιόν. ἧστινος ἀπορραγείσης καὶ εἴς\nτινας ἀποκλεισθείσης κύκλους ὑποστῆναι τὸν ἥλιο.ν\nκαὶ τὴν σελήνην καὶ τοὺς ἀστέρας. ἔτι φησὶν ὅτι\nκατ’ ἀρχὰς ἐξ ἀλλοειδῶν ζῴων ὁ ἄνθρωπος ἐγεννήθη\nἐκ τοῦ τὰ μὲν ἄλλα δι’ ἑαυτῶν ταχὺ νέμεσθαι,\nμόνον δὲ τὸν ἄνθρωπον πολυχρονίου δεῖσθαι τιθη-\nνήσεως· διὸ καὶ κατ’ ἀρχὰς οὐκ ἄν ποτε τοιοῦτον ὂντα\nδιασωθῆνει. ταῦτα μὲν οὑν ὁ Ἀναξίμανδρος.\n“Ἀναξιμένην δέ φασι τὴν τῶν ὅλων ἀρχὴν\nτὸν ἀέρα εἰπεῖν, καὶ τοῦτον εἶναι τῷ μὲν γένει ἂπειρον,\nταῖς δὲ περὶ αὐτὸν ποιότησιν ὡρισμένον· γεννασθαί\nτε πάντα κατά τινα πύκνωσιν τούτου καὶ\nπάλιν ἀραίωσιν. τήν γε μὴν κίνησιν ἐξ αἰῶνος ὑπάρειν·\nπιλουμένου δὲ τοῦ ἀέρος πρώτην γεγενῆσθαι\nλέγει τὴν γῆν, πλατεῖαν μάλα· διὸ καὶ κατὰ λόγον\nαὐτὴν ἐποχεῖσθαι τῷ ἀέρι· καὶ τὸν ἥλιον καὶ τὴν\nσελήνην καὶ τὰ λοιπὰ ἄστρα τὴν ἀρχὴν τῆς γενέσεως\nἔχειν ἐκ γῆς. ἀποφαίνεται γοῦν τὸν ἥλιον γῆν, διὰ\nδὲ τὴν ὀξεῖαν κίνησιν καὶ μάλ’ ἱκανῶς θερμοτάτην\nκίνησιν λαβεῖν.”\n“Ξενοφάνης δὲ ὁ Κολοφώνιος, ἰδίαν τινὰ ὁδὸν\n\n\nπεπορευμένος καὶ παρηλλαχυῖαν πάντας τοὺς προειρημένους,\nοὔτε γένεσιν οὔτε φθορὰν ἀπολείπει, ἀλλ’\nεἷναι λέγει τὸ πᾶν ἀεὶ ὅμοιον. εἰ γὰρ γίγνοιτο τοῦτο,\nφησὶν, ἀναγκαῖον πρὸ τούτου μὴ εἶναι· τὸ μὴ ὄν δὲ\nοὐκ ἂν γένοιτο, οὐδ’ ἂν τὸ μὴ ὂν ποιήσαι τι, οὔτε\nὑπὸ τοῦ μὴ ὄντος γένοιτ’ ἂν τι. ἀποφαίνεται δὲ καὶ\nτὰς αἰσθήσεις ψευδεῖς, καὶ καθόλου σὺν αὐταῖς καὶ\nαὐτὸν τὸν λόγον διαβάλλει. ἀποφαίνεται δὲ καὶ τῷ\nχρόνῳ καταφερομένην συνεχῶς καὶ κατ’ ὀλίγον τὴν\nγῆν εἰς τὴν θάλασσαν χωρεῖν. φησὶ δὲ καὶ τὸν ἥλιον\nἐκ μικρῶν καὶ πλειόνων πυριδίων ἀθροίζεσθαι.\nἀποφαίνεται δὲ καὶ περὶ θεῶν ὡς οὐδεμιᾶς ἡγεμονίας\nἐν αὐτοῖς οὔσης· οὐ γὰρ ὃσιον δεσπόζεσθαί τινα τῶν\nθεῶν· ἐπιδεῖσθαί τε μηδενὸς αὐτῶν μηδένα μηδ’ ὅλως·\nἀκούειν δὲ καὶ ὁρᾶν καθόλου καὶ μὴ κατὰ μέρος. ἀποφαίνεται\nδὲ καὶ τὴν γῆν ἄπειρον εἶναι, καὶ κατὰ πᾶν μέρος μὴ\nπεριέχεσθαι ὑπὸ ἀέρος· γίνεσθαι δὲ ἅπαντα ἐκ γῆς· τὸν\nδὲ ἣλιόνφησι καὶ τὰ ἄλλα ἄστρα ἐκ τῶν νεφῶν γίνεσθαι.’\n“Παρμενίδης δὲ ὁ Ἐλεάτης, ὁ ἑταῖρος Ξενοφάνους,\nἅμα μὲν καὶ τῶν τούτου δοξῶν ἀντεποιήσατο,\nἅμα δὲ καὶ τὴν ἐναντίαν ἐνεχείρησε στάσιν. ἀΐδιον\nμὲν γὰρ τὸ πὰν καὶ ἀκίνητον ἀποφαίνεται καὶ\nκατὰ τὴν τῶν πραγμάτων ἀλήθειαν· εἶναι γὰρ αὐτὸ\nμοῦνον, μουνογενές τε καὶ ἀτρεμὲς, ἠδ’ ἀγένητον·\nγένεσιν δὲ τῶν καθ’ ὑπόληψιν ψευδῆ δοκούντων\nεἶναι καὶ τὰς αἰσθήσεις ἐκβάλλει ἐκ τῆς ἀληθείας.\nφησὶ δὲ ὅτι εἴ τι παρὰ τὸ ὂν ὑπάρχει, τοῦτο οὐκ\nἔστιν ὄν· τὸ δὲ μὴ ὂν ἐν τοῖς ὅλοις οὐκ ἔστιν. οὕτως\nοὗν τὸ ὂν ἀγένητον ἀπολείπει· λέγει δὲ τὴν γῆν τοῦ\nπυκνοῦ καταρρυέντος ἀέρος γεγονέναι.”\n“Ζήνων δὲ ὁ Ἐλεάτης ἴδιον μὲν οὐδὲν ἐξέθετο,\nδιηπόρησε δὲ περὶ τούτων ἐπὶ πλέον.’’\n“Δημόκριτος ὁ Ἀβδηρίτης ὑπεστήσατο τὸ\nπᾶν ἄπειρον, διὰ τὸ μηδαμῶς ὑπό τινος αὐτὸ δεδημιουρηῆσθαι·\nἔτι δὲ καὶ ἀμετάβλητον αὐτὸ λέγει·\nκαὶ καθόλου, οἷον πᾶν ἐστι, ῥητῶς ἐκτίθεται μηδεμίαν\nἀρχὴν ἔχειν τὰς αἰτίας τῶν νῦν γιγνομένων,\nἄνωθεν δὲ ὅλως ἐξ ἀπείρου χρόνου προκατέχεσθαι\nτῇ ἀνάγκῃ πάνθ’ ἀπλῶς τὰ γεγονότα καὶ ὄντα καὶ\nἐσόμενα. ἡλίου δὲ καὶ σελήνης γένεσίν φησι, κατ’\nἰδίαν φέρεσθαι ταῦτα μηδέπω τοπαράπαν ἔχοντα\nθερμὴν φύσιν, μηδὲ μὴν καθόλου λαμπροτάτην, τούναντίου\nδὲ ἐξωμοιωμένην τῇ περὶ τὴν γῆν φύσει·\nγεγονέναι γὰρ ἑκάτερον τούτων πρότερον ἔτι κατ’\nἰδίαν ὑποβολήν τινα κόσμου, ὕστερον δὲ μεγεθοποιουμένου\nτοῦ περὶ τὸν ἥλιον κύκλου ἐναποληφθῆναι\nἐν αὐτῶ τὸ πῦρ.”\n“Ἐπίκουρος Νεοκλέους Ἀθηναῖος τὸν περὶ\nθεῶν τῦφον πειρᾶται καταστέλλειν· ἀλλὰ καὶ οὐδὲν,\nφησὶ, γίγνεται ἐκ τοῦ μὴ ὄντος, ὅτι τὸ πᾶν ἀεὶ τοιοῦτον\nἢν, καὶ ἔσται τοιοῦτον· ὅτι οὐδὲν ξένον ἐν τῷ\nπαντὶ ἀποτελεῖται παρὰ τὸν ἤδη γεγενημένον χρόνον\nἄπειρον· ὅτι πὰν ἐστι σῶμα, καὶ οὐ μόνον ἀμετάβλητον,\nἀλλὰ καὶ ἄπειρον· ὅτι τέλος τῶν ἀγαθῶν\nἡδονὴ.\n“Ἀρίστιππος ὁ Κυρηναῖος τέλος ἀγαθῶν τὴν\nἡδονὴν, κακῶν δὲ τὴν ἀλγηδόνα· τὴν δὲ ἄλλην φυσιολογίαν\nπεριγράφει, μόνον ὠφέλιμον εἶναι λέγων\nτὸ ζητεῖν\nὅττι τοι ἐν μεγάροισι κακόν τ’ ἀγαθόν τε τέτυκται.”\n“Ἐμπεδοκλῆς ὁ Ἀκραγαντῖνος στοιχεῖα τὲσσαρα,\nπῦρ, ὕδωρ, αἰθέρα, γαῖαν· αἰτίαν δὲ τούτων φιλίαν\nκαὶ νεῖκος. ἐκπρώτης φησὶ τῆς τῶν στοιχείων κράσεως\nἀποκριθέντα τὸν ἀέρα περιχυθῆναι κύκλῳ, μετὰ\n\n\nδὲ τὸν ἀέρα τὸ πῦρ ἐκδραμὸν καὶ οὐκ ἔχον ἑτέραν\nχώραν ἄνω ἐκτρέχειν ὑπὸ τοῦ περὶ τὸν ἀέρα πάγου.\nεἶναι δὲ κύκλῳ περὶ τὴν γῆν φερόμενα δύο ἡμισφαίρια,\nτὸ μὲν καθόλου πυρὸς, τὸ δὲ μικτὸν ἐξ ἀέρος\nκαὶ ὀλίγου πυρὸς, ὃπερ οἴεται τὴν νύκτα εἶναι. τὴν\nδὲ ἀρχὴν τῆς κινήσεως συμβῆναι ἀπὸ τοῦ τετυχηκέναι\nκατὰ τὸν ἀθροισμὸν, ἐπιβρίσαντος τοῦ πυρός.\nὁ δὲ ἥλιος τὴν φύσιν οὐκ ἔστι πῦρ, ἀλλὰ τοῦ πυρὸς\nἀντανάκλασις, ὁμοία τῇ ἀφ’ ὕδατος γινομένῃ. σελήνην\nδέ φησι συστῆναι καθ’ ἑαυτὴν ἐκ τοῦ ἀπολειφθέωτος\nἀέρος ὑπὸ τοῦ πυρός· τοῦτον γὰρ παγῆναι,\nκαθάπερ καὶ τὴν χάλαζαν· τὸ δὲ φῶς αὐτὴν\nσχεῖν ἀπὸ τοῦ ἡλίου. τὸ δὲ ἡγεμονικὸν οὔτε ἐν\nκεφαλῇ οὔτε ἐν θώρακι, ἀλλ’ ἐν αἳματι· ὅθεν καθ’\nὅ τι ἂν μέρος τοῦ σώματος πλέον ᾖ παρεσπαρμένον\nτὸ ἡγεμονικὸν, οἴεται κατ’ ἐκεῖνο προτερεῖν τοὺς\nἀνθρώπους.’\n“Μητρόδωρος ὁ Χῖος ἀίδιον εἶναί φησι τὸ\nπᾶν, ὅτι εἰ ἦν γενητὸν, ἐκ τοῦ μὴ ὄντος ἂν ἦν·\nἄπειρον δὲ, ὅτι ἀΐδιον, οὐ γὰρ ἔχειν ἀρχὴν ὅθεν\nἤρξατο, οὐδὲ πέρας, οὐδὲ τελευτήν· ἀλλ’ οὐδὲ κινήσεως\nμετέχειν τὸ πὰν. κινεῖσθαι γὰρ ἀδύνατον, μὴ\nμεθιστάμενον· μεθίστασθαι δὲ ἀναγκαῖον ἤτοι εἰς\nπλῆρες ἢ εἰς κενόν. πυκνούμενον δὲ τὸν αἰθέρα\nποιεῖν νεφέλας, εἶτα ὕδωρ, ὃ καὶ κατιὸν ἐπὶ τὸν\nἥλιον σβεννύναι αὐτόν· καὶ πάλιν ἀραιούμενον ἐξάπτεσθαι.\nχρόνῳ δὲ πήγνυσθαι τῷ ξηρῷ τὸν ἥλιον,\nκαὶ ποιεῖν ἐκ τοῦ λαμπροῦ ὕδατος ἀστέρας, νύκτα τε\nκαὶ ἡμέραν ἐκ τῆς σβέσεως καὶ ἐξάψεως, καὶ καθόλου\nτὰς ἐκλείψεις ἀποτελεῖν.”\n“ Διογενὴς ὁ Ἀπολλωνιάτης ἀέρα ὑφίσταται\nστοιχεῖον· κινεῖσθαι δὲ τὰ πάντα, ἀπείρους τε εἷναι\n\n\nτοὺς κόσμους. κοσμοποιεῖ δὲ οὕτως· ὅτι τοῦ παντὸς\nκινουμένου, καὶ ἡ μὲν ἀραιοῦ, ἡ δὲ πυκνοῦ γινομένου,\nὅπου συνεκύρησε τὸ πυκνὸν συστροφὴν ποιῆσαι,\nκαὶ οὕτω τὰ λοιπὰ κατὰ τὸν αὐτὸν λόγον τὰ\nκουφότατα τὴν ἄνω τάξιν λαβόντα τὸν ἥλιον ἀποτελέσαι.\nΤοιαύτη καὶ τῶν πανσόφων Ἑλλήνων τῶν\nδὴ φυσικῶν φιλοσόφων ἐπικληθέντων ἡ περὶ τῆς\nσυστάσεως τοῦ παντὸς καὶ τῆς πρώτης κοσμογονίας\nδιάληψις, οὐ δημιουργὸν ἢ ποιητήν τινα τῶν\nὅλων ὑποστησαμένων, ἀλλ’ οὐδ’ ὅλως θεοῦ μνήμην\nποιησαμένων, μόνῃ δὲ τῇ ἀλόγῳ φορᾷ καὶ τῇ αὐτομάτῳ\nκινήσει τὴν αἰτίαν τοῦ παντὸς ἀνατεθειμένων.\nτοσαύτη δὲ αὐτῶν καὶ ἡ πρὸς ἀλλήλους ἐναντιότης,\nἐν μὲν οὐδενὶ ἀλλήλοις συμπεφωνηκότων, μάχης\nδὲ καὶ διαφωνίας τὰ πάντα ἀναπεπληρωκότων.\nὅθεν καὶ ὁ θαυμάσιος Σωκράτης τουτουσὶ πάντας\nμωραίνοντας ἀπήλεγχε, καὶ μαινομένων κατ’ οὐδὲν\nἔλεγε διαφέρειν, εἰ δή σοι μάρτυς ἀξιόχρεως Ξενοῶν\nἐν Ἀπομνημονεύμασι λέγων οὓτως\n“Οὐδεὶς δὲ πώποτε Σωκράτους οὐδὲν ἀσεβὲς\nβὲς οὐδὲ ἀνόσιον οὔτε πράττοντος εἶδεν οὔτε λέγοντος\nἤκουσεν. οὐδὲ γὰρ περὶ τῆς ἁπάντων φύσεως,\nἢ περὶ τῶν ἄλλων, ὡς οἶ πλεῖστοι, διελέγετο, σκοπῶν\nὃπως ὁ καλούμενος ὑπὸ τῶν σοφιστῶν κόσμος ἔχει,\nκαὶ τίσιν ἀνάγκαις ἕκαστα γίγνεται τῶν οὐρανίων,\nἀλλὰ καὶ τοὺς φροντίζοντας τὰ τοιαῦτα μωραίνοντας\nἀπεδείκνυε.”\nΚαὶ ἐπιλέγει ἑξῆς\n‘‘δὲ εἰ μὴ φανερὸν αὐτοῖς ἐστιν\n\n\n\nὅτι ταῦτα ἀδύνατόν ἐστιν ἀνθρώποις εὑρεῖν, ἐπεὶ καὶ\nτοὺς τὰ μέγιστα φρονοῦντας ἐπὶ τῷ περὶ τούτων λέγειν\nοὐ τὰ αὐτὰ δοξάζειν ἀλλήλοις, ἀλλὰ τοῖς μαινομένοις\nὁμοίως διακεῖσθαι πρὸς ἀλλήλους. τῶν τε γὰρ\nμαινομένων τοὺς μὲν οὐδὲ τὰ δεινὰ δεδιέναι, τοὺς\nδὲ τὰ μὴ φοβερὰ φοβεῖσθαι, τῶν τε περὶ τῆς πάντων\nφύσεως μεριμνώντων τοῖς μὲν δοκεῖν ἕν μόνον\nτὸ ὂν εἶναι, τοῖς δὲ ἄπειρα τὸ πλῆθος, καὶ τοῖς μὲν\nἀεὶ πάντα κινεῖσθαι, τοῖς δὲ οὐδὲν ἄν ποτε κινηθῆναι·\nκαὶ τοῖς μὲν ἅπαντα γίνεσθαί τε καὶ ἀπόλλυσθαι,\nτοῖς δὲ οὔτ’ ἂν γενέσθαι ποτὲ οὐδὲν οὔτ’\nἀπόλλυσθαι.”\nΤαῦθ’ ὁ Σωκράτης, ὡς ὁ Ξενοφῶν μαρτυρεῖ.\nσυνᾴδει δὲ καὶ ὁ Πλάτων’ τούτοις ἐν τῷ Περὶ\nψυχῆς τοιάδε λέγοντα αὐτὸν ἀναγράφων\n“Ἐγὼ γὰρ, ἔφη, ὠ Κέβης, νέος ὢν θαυμαστῶς\nὡς ἐπεθύμησα ταύτης τῆς σοφίας, ἣν δὴ καλοῦσι\nπερὶ φύσεως ἱστορίαν· ὑπερήφανον γάρ μοι εἶναι\nἐδόκει εἰδέναι τὰς αἰτίας ἑκάστου, διὰ τί γίνεται\nἕκαστον, καὶ διὰ τί ἀπόλλυται, καὶ διὰ τί ἔστι· καὶ\nπολλάκις ἐμαυτὸν ἄνω κάτω μετέβαλλον, σκοπῶν\nπρῶτον τὰ τοιάδε· ἆρ’ ἐπειδὰν τὸ θερμὸν καὶ τὸ ψυχρὸν\nσηπεδόνα τινὰ λάβῃ, ὥς τινες ἔλεγον, τότε ἤδη\nτὰ ζῷα ξυντρέφεται· καὶ πότερον τὸ αἷμά ἐστιν ᾧ\nφρονοῦμεν, ἢ ὁ ἀὴρ, ἢ τὸ πῦρ· ἢ τούτων μὲν οὐδὲν,\nὁ δ’ ἐγκέφαλός ἐστιν ὁ τὰς αἰσθήσεις παρέχων ’τον\nὁρᾶν καὶ ἀκούειν καὶ ὀσφραίνεσθαι, ἐκ τούτων δὲ γίγνοιτο\nμνήμη καὶ δόξα, ἐκ δὲ μνήμης καὶ δόξης λαβούσς\nτὸ ἠρεμεῖν κατὰ ταῦτα γίνεσθαι ἐπιστήμην.\nκαὶ αὖ τούτων τὰς φθορὰς σκοπῶν, καὶ τὰ περὶ\n\n\n\nτὸν οὐρανόν τε καὶ τὴν γῆν πάθη, τελευτῶν οὕτ’ ὡς\nἐμαυτῷ ἔδοξα πρὸς ταύτην τὴν σκέψιν ἀφυὴς εἷναι\nὡς οὐδὲν χρῆμα. τεκμήριον δέ σοι ἐρῶ ἱκανόν· ἐγὼ\nγὰρ ἃ καὶ πρότερον σαφῶς ἠπιστάμην, ὥς γε ἐμαυτῷ\nκαὶ τοῖς ἄλλοις ἐδόκουν, τότε ὑπ’ αὐτῆς τῆς σκέψεως\nοὕτω σφόδρα ἐτυφλώθην ὥστε ἀπέμαθον καὶ ταῦθ’\nἃ πρὸ τοῦ ᾤμην ειδέναι.”\nΤαῦτα Σωκράτης αὐτὸς ἐκεῖνος ὁ πᾶσιν ἀοίδιμος\nἛλλησιν ὅτε τοίνυν καὶ τῷ τηλικούτῳ φιλοσόφῳ\nτοιάδε εἶναι ἐδόκει τὰ τῆς τῶν δηλωθέντων\nφυσιολογίας, εἰκότως μοι δοκῶ καὶ ἡμᾶς τὴν τούτων\nἁπάντων ἀθεότητα παρῃτῆσθαι, ἐπεὶ καὶ τὰ τῆς πολυθέου\nπλάνης αὐτῶν οὐκ εοικεν εἶναι ἀλλότρια τῶν\nεἰρημένων. τοῦτο μὲν οὖν ἐπὶ καιροῦ τοῦ προσήκοντος\nἐλεγχθήσεται, καθ’ ὃν ἀποδείξομεν ὅτι πρῶτος\nἙλλήνων Ἀναξαγόρας νοῦν ἐπιστῆσαι τῇ τοῦ παντὸς\nαἰτίᾳ μνημονεύεται νῦν δέ μοι ἐπὶ τὸν Διόδωρον\nμετάβα, καὶ σκόπει οἷα περὶ τῆς πρώτης τῶν ἀνθρώπων\nθεολογίας ἱστορεῖ\n“Τοὺς δ’ οὖν κατ’ Αἴγυπτον ἀνθρώπους τὸ\nπαλαιὸν γενομένους ἀναβλέψαντας εἰς τὸν κόσμον,\nκαὶ τὴν τῶν ὅλων φύσιν καταπλαγέντας τε καὶ θαυμάσαντας,\nὑπολαβεῖν εἶναι δύο θεοὺς ἀïδίους τε καὶ\nπρώτους, τόν τε ἤλιον καὶ τὴν σελήνην, ὧν τὸν μὲν\nὌσιριν, τὴν δὲ Ἰσιν ὀνομάσαι, ἀπό τινος ἐτύμου τεθείσης\nἑκατέρας τὴς προσηγοοίας.\nυεθερμηνευομένων\nγὰρ τούτων εἰς τὸν Ελληνικὸν τῆς διαλέκτου\nτρόπον εἶναι μὲν τὸν Ὂσιριν πολυόφθλμον, εἰκότως·\nπάντη γὰρ ἐπιβαλλοντα τὰς ἀκτῖνας ὡσπερ πολλοῖς\nὀφθαλμοῖς βλέπειν ἂπασαν γῆν καὶ θάλατταν· καὶ\nτὸν ποιητὴν δὲ λέγειν σύμφωνα τούτοις,\n\n\n\nἨέλιός θ’ ὃς πάντ’ ἐφορᾷς καὶ πάντ’ ἐπακούεις.\nτῶν δὲ παρ’ Ἓλλησι παλαιῶν μυθολόγων τινὲς\nτὸν Ὄσιριν Διόνυσον προσονομάζουσι καὶ Σείριον\nπαρωνύμως. ὧν Εὔμολπος μὲν ἐν τοῖς Βακχικοῖς\nἔπεσί φησιν\nἀστροφαῆ Διόνυσον ἐν ἀκτίνεσσι πυρωπόν.\nὈρφεὺς δὲ\nτοὔνεκά μιν καλέουσι Φάνητά τε καὶ Διόνυσον.\nφασὶ δέ τινες καὶ τὸ ἔναμμα αὐτῷ τὸ τῆς νεβρίδος\nἀπὸ τῆς τῶν ἄστρων ποικιλίας περιῆφθαι.\nτὴν δὲ\nἸσιν μεθερμηνευομένη εἶναι παλαιὰν, τεθειμένης\nτῆς προσηγορίας τῇ σελήνῃ ἀπὸ τῆς ἀιδίου καὶ παλαιᾶς\nγενέσεως· κέρατα δ’ αὐτῇ περιτιθέασιν ἀπό τε\nτῆς ὄψεως, ἣν ἔχουσα φαίνεται καθ’ ὃν ἂν χρόνον\nὑπάρχῃ μηνοειδὴς, καὶ ἀπὸ τῆς καθιερωμένης αὐτῇ\nβοὸς παρ’ Αἰγυπτίοις. τούτους δὲ τοὺς θεοὺς ὑφίστανται\nτὸν σύμπαντα κόσμον διοικεῖν.\nΤοιαῦτα μὲν οὖν καὶ ταῦτα. ἔχεις δὲ καὶ ἐν\nτῇ Φοινικικῇ θεολογίᾳ ὡς ἄρα Φοινίκων οἶ πρῶτοι\nφυσικοὶ ἥλιον καὶ σελήνην καὶ τοὺς λοιποὺς πλανήτας\nἀστέρας καὶ τὰ στοιχεῖα καὶ τὰ τούτοις συναφῆ θεοὺς\nμόνους ἐγίνωσκον, καὶ ὅτι τούτοις οἶ παλαίτατοι τὰ\nτῆς γῆς ἀφιέρωσαν βλαστήματα, καὶ θεοὺς ἐνόμισαν,\nκαὶ προσεκύνουν ταῦτα, ἀφ’ ὧν αὐτοί τε διεγίνοντο\nκαὶ οἶ ἑπόμενοι, καὶ οἱ πρὸ αὐτῶν πάντες, καὶ χοὰς\nκαὶ ἐπιχύσεις ἐτέλουν· ἔλεον δὲ καὶ οἶκτον καὶ\nκλαυθμὸν βλαστήματι γῆς ἀπιόντι καθιέρουν, καὶ\nγενέσει ζῴων ἐκ γῆς πρώτῃ καὶ τῇ ἐξ ἀλλήλων καὶ\nτελευτῇ, καθ’ ἣν τοῦ ζῆν ἀπήρχοντο.\nαὗται δ’\nἦσαν αἶ ἐπίνοιαι τῆς προσκυνήσεως ὅμοιαι τῇ αὐτῶν\nἀσθενείᾳ καὶ ψυχῆς ἔτι ἀτολμίᾳ. ταῦτα καὶ ἡ Φοινί-\n\n\nκῶν γραφὴ, ὡς ἐξῆς ἀποδειχθήσεται. ἀλλὰ καὶ τῶν\nκαθ’ ἡμᾶς γεγονὼς αὐτὸς ἐκεῖνος, ὁ ταῖς καθ’ ἡμῶν\nλαμπρυνόμενος δυσφημίαις, ἐν οἶς ἐπέγραψε ‘‘Περὶ τῆς\nτῶν ἐμψύχων ἀποχῆς,” καὶ τῶν παλαιῶν ἀρχαιότητος\nτὴν μνήμην ὧδέ πως αὐτολεξεὶ, Θεοφράστῳ μάρτυρι\nχρώμενος, παρατίθεται\n“Ἀνάριθμος μέν τις ἔοικεν εἶναι χρόνος, ἀφ’\nοὗ τό γε πάντων λογιώτατον γένος, ὥς φησι Θεόφραστος,\nκαὶ τὴν ἱερωτάτην ὑπὸ τοῦ Νείλου κτισθεῖσαν\nχώραν κατοικοῦν, ἤρξαντο οἱ πρῶτοι ἐφ’ ἑστίας τοῖς\nοὐρανίοις θεοῖς θύειν, οὐ σμύρνης οὐδὲ κασίας καὶ\nλιβανωτοῦ κρόκῳ μιχθέντων ἀπαρχάς· πολλαῖς γὰρ\nγενεαῖς ὕστερα παρελήφθη ταῦτα, καὶ πλάνης μαστὴρ\nὁ ἄνθρωπος γιγνόμενος τῆς ἀναγκαίας ζωῆς\nμετὰ πολλῶν πόνων καὶ δακρύων σταγόνας τούτων\nἀπήρξατο τοῖς θεοῖς·)\nοὐ τούτων οὖν ἔθυον πρόερον,\nἀλλὰ χλόης οἱονεί τινα τῆς γονίμου φύσεως\nχνοῦν ταῖς χερσὶν ἀράμενοι. δένδρα μὲν γὰρ δὴ πρὸ\nζῴων ἀνέδωκεν ἡ γῆ, τῶν δένδρων δὲ πολὺ πρόσθεν\nτὴν ἐπέτειον γεννωμένην πόαν· ἧς δρεπόμενοι φύλλα\nκαὶ ῥίζας καὶ τοὺς ὅλους τῆς φύσεως αὐτῶν βλαστοῦς\nκατέκαιον, ταύτῃ τοὺς φαινομένους οὐρανίους\nθεοὺς τῇ θυσίᾳ δεξιούμενοι, καὶ τοῦ πυρὸς ἀπαθανατίςοντες\nαὐτοῖς τὰς τιμάς.\nτούτοις γὰρ καὶ τὸ\nπῦρ ἀθάνατον ἐφύλαττον ἐν τοῖς ἱεροῖς, ὡς ὂν μάλιστα\nαὐτοῖς ὁμοιότατον. ἐκ δὲ τῆς θυμιάσεως τῶν\nἀπὸ γῆς θυμιατήριά τε ἐκάλουν καὶ τὸ θύειν καὶ\nθυσίας, ἃ δὴ ἡμεῖς ὡς τὴν ὑστέραν πλημμέλειαν σημαίνοντα\nοὐκ ὀρθῶς ἐξακούομεν, τὴν διὰ τῶν ζῴων\nδοκοῦσαν θεραπείαν καλοῦντες θυσίαν.\nτοσοῦτον 30]\n\n\n\nδὲ τοῖς παλαιοῖς τοῦ μὴ παραβαίνειν τὸ ἔθος ἔμελεν\nὡς κατὰ τῶν ἐκλειπόντων τὸ ἀρχαῖον, ἐπεισαγόντων\nδὲ ἕτερον, ἀρασαμένους ἀρώματα τὰ θυμιώμενα\nπροσαγορεύσαι.\nΤαῦτα εἰπὼν ἐπιλέγει μεθ’ ἕτερα\n“Πόρρω δὲ τῶν περὶ τὰς θυσίας ἀπαρχῶν τοῖς\nἀνθρώποις προιουσῶν παρανομίας ἡ τῶν δεινοτάτων\nθυμάτων παράληψις ἐπεισήχθη ὠμότητος πλήρης, ὡς\nδοκεῖν τὰς πρόσθεν λεχθείσας καθ’ ἡμῶν ἀρὰς νῦν\nτέλος εἰληφέναι, σφαξάντων τῶν ἀνθρώπων καὶ τοὺς\nβωμοὺς αἱμαξάντων.”\nΤοσαῦτα καὶ ὁ Πορφύριος οὐ μᾶλλον ἢ ὁ\nΘεόφραστος. ἐπισφράγισμα δὲ τοῦ λόγου γένοιτ’\nἂν ἡμῖν ὁ Πλάτων’ ἐν Κρατύλῳ, πρόσθεν τῶν εἰφημένων\nαὐτῷ περὶ τῶν Ἑλλήνων ὧδέ πη φάσκων πρὸς\nῥῆμα\nΦαίνονταί μοι οἱ πρῶτοι τῶν ἀνθρώπων τῶν\nπερὶ τὴν Ἑλλάδα τούτους μόνους θεοὺς ἡγεῖσθαι,\nοὕσπερ νῦν πολλοὶ τῶν βαρβάρων, ἥλιον καὶ σελήνην\nκαὶ γῆν καὶ ἄστρα καὶ οὐρανόν· ἅτε οὖν αὐτὰ\nὁρῶντες πάντα ἀεὶ ἰόντα δρόμῳ καὶ θέοντα, ἀπὸ\nταύτης τῆς φύσεως τῆς τοῦ θεῖν θεοὺς αὐτοὺς ἐπονομάσαι.”\nἈλλ’ ὅτι μὲν οἱ πρῶτοι καὶ παλαίτατοι τῶν\nἀνθρώπων οὔτε ναῶν οἰκοδομίαις προσεῖχον οὔτε\nξοάνων ἀφιδρύμασιν, οὔπω τότε γραφικῆς οὐδὲ πλαστικῆς\nἢ γλυπτικῆς ἢ ἀνδριαντοποιητικῆς τέχνης\nἐφευρημένης, οὐδὲ μὴν οἰκοδομικῆς οὐδὲ ἀρχιτεκτονικῆς\nπω συνεστώσης, παντί τῳ οἶμαι συλλογιζομένῳ\nδῆλον εἶναι.\nὅτι δὲ οὐδὲ τῶν μετὰ ταῦτα\n\n\n\nκατωνομασμένων θεῶν τε καὶ ἡρώων μνήμη τις τοῖς\nτότε παρῆν, οὔτ’ οὖν τις ἦν αὐτοῖς Ζεὺς, οὐ Κρόνος,\nοὐ Ποσειδῶν, οὐκ Ἀπόλλων, οὐχ Ἥρα, οὐκ Ἀθηνᾶ,\nοὐ Διόνυσος, οὐδέ τις ἕτερος θήλειά τε καὶ ἄρρην\nθεὸς, οἷοι μετὰ ταῦτα μυρίοι παρά τε βαρβάροις καὶ\nἝλλησιν, ἀλλ’ οὐδὲ δαίμων τις ἀγαθὸς ἢ φαῦλος ἐν\nἀνθρώποις ἐθαυμάζετο, μόνα δὲ τὰ φαινόμενα τῶν\nοὐρανίων ἄστρων, παρὰ τὸ θέειν, ὅπερ ἐστὶ τρέχειν,\nθεῶν τε προσηγορίας, ὡς αὐτοί φασιν, ἐτύγχανε,\nκαὶ οὐδὲ ταῦτα ταῖς διὰ ζῴων θυςίαις καὶ ταῖς μετὰ\nταῦτα περινοηθείσαις τιμαῖς ἐθρησκεύετο, οὐχ ἡμέτερος\nὁ λόγος, οἴκοθεν δὲ καὶ ἐξ αὐτῶν Ἑλλήνων ἡ\nμαρτυρία, διὰ τῶν προτεθειμενων φωνῶν καὶ τῶν\nαὖθις ἑξῆς παρατεθησομένων τὴν ἀπόδειξιν παρασχομένη.\nτοῦτο δὲ καὶ οἱ ἱεροὶ καθ’ ἡμᾶς διδάσκουσι\nλόγοι, πᾶσι μὲν τοῖς ἔθνεσι τὸ κατ’ ἀρχὰς\nτὴν τῶν ὁρωμενων φωστήρων τιμὴν ἀπονενεμῆσθαι\nπεριέχοντες, μόνῳ δὲ τῷ Ἑβραςιων γένει τὴν ἐποπτείαν\nἀνατεθεῖσθαι [τῆς θεωρίας] τοῦ τῶν ὅλων\nποιητοῦ τε καὶ δημιουργοῦ θεοῦ καὶ τῆς εἰς αὐτὸν\nἀληθοῦς εὐσεβείας.\nοὐκ ἄρα τις ἦν θεογονίας\nἙλληνικῆς ἢ βαρβαρικῆς τοῖς παλαιτάτοις τῶν ἀνθρώπων\nλόγος, οὐδὲ ξοάνων ἀψύχων ἵδρυσις οὐδ’ ἡ\nνῦν πολλὴ φλυαρία τῆς τῶν θεῶν ἀρρένων τε καὶ\nθηλειῶν κατονομασίας.\nεἱ γοῦν προσηγορίαι\nκαὶ τὰ ὀνόματα ἐξ ἀνθρώπων ὕστερον ἐφευρημένα\nοὔπω τότε ἐν ἀνθρώποις ἐγνωρίζετο, ἀλλ’ οὐδὲ δαιμόνων\nκαὶ πνευμάτων ἀφανῶν ἀνακλήσεις, οὐκ ἔκτοποι\nπερὶ θεῶν καὶ ἡρώων μυθολογίαι, οὐκ ἀπορρήτων\nτελετῶν μυστήρια, οὐδ’ ὅλως τι τῆς πολλῆς\nκαὶ ἀδολέσχου τῶν μετέπειτα ἀνδρῶν δεισιδαιμονίας.\nἀνθρώπων ἄρα ταῦτα ἦν εὑρήματα καὶ θνητῆς\n\n\nφύσεως ἀναπλάσματα, μᾶλλον δὲ τρόπων αἰσχρῶν\nκαὶ ἀκολάστων ἐπιτεχνήματα, κατὰ τὸ παρ’ ἡμῖν\nθεῖον λόγιον τὸ φάσκον “ἀρχὴ πορνείας ἐπίνοια εἰδώλω.”\nἡ γοῦν τῶν ἐθνῶν ἁπάντων πολύθεος\nπλάνη μακροῖς ὕστερον αἰῶσι πέφανται, ἀρξαμένη\nμὲν ἀπὸ Φοινίκων καὶ· Αἰγυπτίων , διαβᾶσα δὲ ἐκ\nτούτων ἐπί τε τὰ λοιπὰ ἔθνη καὶ μέχρις αὐτῶν Ἑλλήνων,\nὡς καὶ τοῦτο πάλιν ἡ τῶν παλαιτάτων ἱστορία\nκατέχει, ἣν καὶ αὐτὴν ἐπισκέψασθαι καιρὸς ἀπὸ\nτῶν Φοινικικῶν ἀρξαμένους.\nἹστορεῖ δὲ ταῦτα Σαγχουνιάθων, ἀνὴρ παλαίτατος\nκαὶ τῶν Τρωικῶν χρόνων, ὥς φασι, πρεσβύτερος,\nὃν καὶ ἐπ’ ἀκριβείᾳ καὶ ἀληθείᾳ τῆς Φοινικικῆς\nἱστορίας ἀποδεχθῆναι μαρτυροῦσι. Φίλων\nδὲ τούτου πᾶσαν τὴν συγγραφὴν ὁ Βύβλιος, οὐχ ὁ\nἙβραῖος, μεταβαλὼν ἀπὸ τῆς Φοινίκων γλώττης ἐπὶ\nτὴν Ἑλλάδα φωνὴν ἐξέδωκε. μέμνηται τούτων ὁ καθ’\nἡμᾶς τὴν καθ’ ἡμῶν πεποιημένος συσκευὴν ἐν τετάρτῳ\nτῆς πρὸς ἡμᾶς ὑποθέσεως, ὧδε τῷ ἀνδρὶ μαρτυρῶν\nπρὸς λέξιν\n“ἱστορεῖ δὲ τὰ περὶ Ἰουδαίων ἀληθέστατα,\nὅτι καὶ τοῖς τόποις καὶ τοῖς ὀνόμασιν αὐτῶν τὰ συμφωνότατα,\nΣαγχουνιάθων ὁ Βηρύτιος, εἰληφὼς τὰ\nὑπομνήματα παρὰ Ἱερομβάλου τοῦ ἱερέως θεοῦ τοῦ\nἸευώ· ὃς Ἀβιβάλῳ τῷ βασιλεῖ Βηρυτίων τὴν ἱστορίαν\nἀναθεὶς ὑπ’ ἐκείνου καὶ τῶν κατ’ αὐτὸν ἐξεταστῶν\nτῆς ἀληθείας παρεδέχθη. οἱ δὲ τούτων χρόνοι\nκαὶ πρὸ τῶν Τρωïκῶν πίπτουσι χρόνων, καὶ σχεδὸν\nτοῖς Μώσεως πλησιάζουσιν, ὡς αἶ τῶν Φοινίκης βασιλέων\nσιλέων μηνύουσι διαδοχαί. Σαγχουνιάθων δὲ κατὰ\nτὴν Φοινίκων διάλεκτον φιλαληθῶς πᾶσαν τὴν παλαιὰν\nἱστορίαν ἐκ τῶν κατὰ πόλιν ὑπομνημάτων καὶ\n\n\nτῶν ἐν τοῖς ἱεροῖς ἀναγραφῶν συναγαγὼν δὴ καὶ\nσυγγράψας ἐπὶ Σεμιράμεως γέγονε τῆς Ἀσσυρίων βασιλίδος,\nἣ πρὸ τῶν Ἰλιακῶν, ἢ κατ’ αὐτούς γε τοὺς\nχρόνους γενέσθαι ἀναγέγραπται. τὰ δὲ τοῦ Σαγχουνιάθωνος\nεἰς Ἑλλάδα γλῶσσαν ἡρμήνευσε Φίλων ὁ\nΒύβλιος.”\nΤαῦτα μὲν ὁ δηλωθεὶς, ἀλήθειαν ὁμοῦ καὶ\nπαλαιότητα τῷ δὴ θεολόγῳ μαρτυρήσας. ὁ δὲ προιὼν,\nοὐ τὸν ἐπὶ πάντων θεὸν, οὐδὲ μὴν θεοὺς τοὺς κατ’\nοὐρανὸν, θνητοὺς δὲ ἄνδρας καὶ γυναῖκας, οὐδὲ τὸν\nτρόπον ἀστείους, οἴους δι’ ἀρετὴν ἄξιον εἶναι ἀποδέξασθαι\nἢ ζηλῶσαι τῆς φιλοσοφίας, φαυλότητος δὲ\nκαὶ μοχθηρίας ἁπάσης κακίαν περιβεβλημένους Θεολογεῖ.\nκαὶ μαρτυρεῖ γε τούτους αὐτοὺς ἐκείνους εἶναι,\nτοὺς εἰσέτι καὶ νῦν θεοὺς παρὰ τοῖς πᾶσι νενομισμένους\nκατά τε τὰς πόλεις καὶ τὰς χώρας. δέχου\nδὲ καὶ τούτων ἐκ τῶν ἐγγράφων τὰς ἀποδείξεις.\nὁ δὴ Φίλων εἰς ἐννέα βίβλους τὴν πᾶσαν τοῦ\nΣαγχουνιάθωνος πραγματείαν διελὼν, κατὰ τὸ προοίμιον\nτοῦ πρώτου συγγράμματος αὐτοῖς ῥήμασι προλέγει\nπερὶ τοῦ Σαγχουνιάθωνος ταῦτα\n“Τούτων οὕτως ἐχόντων ὁ Σαγχουνιάθων,\nἀνὴρ πολυμαθὴς καὶ πολυπράγμων γενόμενος, καὶ\nτὰ ἐξ ἀρχῆς, ἀφ’ οὗ τὰ πάντα συνέστη, παρὰ πάντων\nεἰδέναι ποθῶν, πολυφροντίστως ἐξεμάστευσε τὰ\nΤααύτου, εἰδὼς ὅτι τῶν ὑφ’ ἡλίῳ γεγονότων πρῶτός\nἐστι Τάαυτος, ὁ τῶν γραμμάτων τὴν εὕρεσιν ἐπινοήσας\nκαὶ τῆς τῶν ὑπομνημάτων γραφῆς κατάρξας, καὶ\nἀπὸ τοῦδε ὥσπερ κρηπῖδα βαλόμενος τοῦ λόγου, ὃν\nΑἰγύπτιοι μὲν ἐκάλεσαν Θωὺθ, Ἀλεξανδρεῖς δὲ Θὼθ,\nἙρμῆν δὲ Ἓλληνες μετέφρασαν.”\nΤαῦτα εἰπὼν ἐπιμέμφεται τοῖς νεωτέροις\n\n\nτοῖς μετὰ ταῦτα, ὡς ἂν βεβιασμένως καὶ οὐκ ἀληθῶς\nτοὺς περὶ θεῶν μύθους ἐπ’ ἀλληγορίας καὶ φυσικὰς\nδιηγήσεις τε καὶ θεωρίας ἀνάγουσι· λέγει δ’ οὖν\nπροίων\n“Ἀλλ’ οἱ μὲν νεώτατοι τῶν ἱερολόγων τὰ\nμὲν γεγονότα πράγματα ἐξ ἀρχῆς ἀπεπέμψαντο, ἀλληγορίας\nδὲ καὶ μύθους ἐπινοήσαντες καὶ τοῖς κοσμι-\nκοῖς παθήμασι συγγένειαν πλασάμενοι μυστήρια κατέστησαν,\nπολὺν αὐτοῖς ἐπῆγον τῦφον, ὡς μὴ\nῥᾳδίως τινὰ συνορᾶν τὰ κατ’ ἀλήθειαν γενόμενα· ὁ\nδὲ συμβαλὼν τοῖς ἀπὸ τῶν ἀδύτων εὑρεθεῖσιν ἀπο-\nκρύφοις Ἀμμουνέων γράμμασι συγκειμένοις, ἃ δὴ\nοὐκ ἦν πᾶσι γνώριμα, τὴν μάθησιν ἁπάντων αὐτὸς\nἤσκησε· καὶ τέλος ἐπιθεὶς τῇ πραγματείᾳ, τὸν κατ’\nἀρχὰς μῦθον καὶ τὰς ἀλληγορίας ἐκποδὼν ποιησάμενος,\nἐξηνύσατο τὴν πρόθεσιν, ἴως πάλιν οἱ ἐπιγενόμενοι\nἱερεῖς χρόνοις ὕστερον ἠθέλησαν αὐτὴν ἀποκρύψαι,\nκαὶ εἰς τὸ μυθῶδες ἀποκαταστῆσαι· ἐξ οὗ\nτὸ μυστικὸν ἀνέκυπτεν οὐδέπω φθάσαν εἰς\nἛλληνας.”\nΤούτοις ἑξῆς φησιν\n“Ταῦθ’ ἡμῖν εὕρηται ἐπιμελῶς εἰδέναι τὰ Φοινίκων\nποθοῦσι, καὶ πολλὴν ἐξερευνησαμένοις ὕλην,\nοὐχὶ τὴν παρ’ Ἕλλησι· διάφωνος γὰρ αὕτη καὶ φιλονεικότεον\nὑπ’ ἐνίων μᾶλλον ἢ πρὸς ἀλήθειαν\nσυντεθεῖσα.\nΚαὶ μεθ’ ἕτερα\nΟὕτως τε ἔχειν πεπεῖσθαι ἡμῖν παρέστη ὡς\nἐκεῖνος γέγραφε, τὴν διαφωνίαν ὁρῶσι τὴν παρ’ Ἓλλησι.\nπερὶ ἧς μοι τρία πεφιλοτίμηται βιβλία τὴν d\nἐπιγραφὴν ἔχοντα Παραδόξου ἱστορίας.”\nΚαὶ αὖθις μεθ’ ἕτερα ἐπιλέγει\n“Προδιαρθρῶσαι δὲ ἀναγκαῖον πρὸς τὴν αὖθις\nσαφήνειαν, καὶ τὴν τῶν κατὰ μέρος διάγνωσιν ὅτι\nοἱ παλαίτατοι τῶν βαρβάρων, ἐξαιρέτως δὲ Φοίνικές\nτε καὶ Αἰγύπτιοι, παρ’ ὧν καὶ οἱ λοιποὶ παρέλαβον\nἄνθρωποι, θεοὺς ἐνόμιζον μεγίστους τοὺς τὰ πρὸς\nτὴν βιωτικὴν χρείαν εὑρόντας, ἢ καὶ κατά τι εὖ\nποιήσαντας τὰ ἔθνη· εὐεργέτας τε τούτους καὶ πολλῶν\nαἰτίους ἀγαθῶν ἡγούμενοι ὡς θεοὺς προσεκύνουν,\nκαὶ εἰς τὸ χρεὼν μεταστάντας ναοὺς κατασκευασάμενοι,\nστήλας τε καὶ ῥάβδους ἀφιέρουν ἐξ\nὀνόματος αὐτῶν, καὶ ταῦτα μεγάλως σεβόμενοι, καὶ\nἑορτὰς ἔνεμον αὐτοῖς τὰς μεγίστας Φοίνικες· ἐξαιρέτως\nδὲ καὶ ἀπὸ τῶν σφετέρων βασιλέων τοῖς κοσμικοῖς\nστοιχείοις καί τισι τῶν νομιζομένων θεῶν τὰς\nὀνομασίας ἐπέθεσαν· φυσικοὺς δὲ ἥλιον καὶ σελήνην\nκαὶ τοὺς λοιποὺς πλανήτας ἀστέρας καὶ τὰ στοιχεῖα\nκαὶ τὰ τούτοις συναφῆ θεοὺς μόνους ἐγίνωσκον,\nὥστ’ αὐτοῖς τοὺς μὲν θνητοὺς, τοὺς δὲ ἀθανάτους\nθεοὺς εἷναι.”\nΤαῦτα κατὰ τό προοίμιον ὁ Φίλων διαστειλάμενος\nἐξῆς ἀπάρχεται τῆς τοὐ Σαγχουνιάθωνος\nἑρμηνείας, ὧδέ πως τὴν Φοινικικὴν ἐκτιθέμενος\nθεολογίαν\n“ Τὴν τῶν ὅλων ἀρχὴν ὑποτίθεται ἀέρα ζο\nc φώδη καὶ πνευματώδη, ἢ πνοὴν ἀέρος ζοφώδους,\nκαὶ χάος θολερὸν, ἐρεβῶδες. ταῦτα δὲ εἶναι ἄπειρα\nκαὶ διὰ πολὺν αἰῶνα μὴ ἔχειν πέρας. ὅτε δὲ, φησὶν,\nἠράσθη τὸ πνεῦμα τῶν ἰδίων ἀρχῶν καὶ ἐγένετο\nσύγκρασις, ἡ πλοκὴ ἐκείνη ἐκλήθη πόθος. αὕτη δὲ\nἀρχὴ κτίσεως ἁπάντων. αὐτὸ δὲ οὐκ ἐγίνωσκε τὴν\nαὐτοῦ κτίσιν, καὶ ἐκ τῆς αὐτοῦ συμπλοκῆς τοῦ πνεύματος\nἐγένετο Μώτ.\nτοῦτό τινές φασιν ἰλὺν, οἷ\n\n\nδὲ ὑδατώδους μίξεως σῆψιν. καὶ ἐκ ταύτης ἐγένετο\nπᾶσα σπορὰ κτίσεως καὶ γένεσις τῶν ὅλων. ἦν δέ\nτινα ζῷα οὐκ ἔχοντα αἴσθησιν, ἐξ ὧν ἐγένετο ζῷα\nνοερὰ, καὶ ἐκλήθη Ζωφασημὶν, τοῦτ’ ἔστιν οὐρανοῦ\nκατόπται. καὶ ἀνεπλάσθη ὁμοίως ᾠοῦ σχήματι, καὶ\nἐξέλαμψε Μὼτ, ἥλιός τε καὶ σελήνη ἀστέρες τε καὶ\nἄστρα μεγάλα.”\nΤοιαύτη μὲν αὐτῶν ἡ κοσμογονία, ἄντικρυς\nἀθεότητα εἰσάγουσα· ἴδωμεν δὲ ἐξῆς ὡς καὶ τὴν\nζωογονίαν ὑποστῆναι λέγει. φησὶν οὑν\n“Καὶ τοῦ ἀέρος διαυγάσαντος, διὰ πύρωσιν\nκαὶ τῆς θαλάσσης καὶ τῆς γῆς ἐγένετο πνεύματα καὶ\nνέφη καὶ οὐρανίων ὑδάτων μέγισται καταφοραὶ καὶ\nχύσεις. καὶ ἐπειδὴ διεκρίθη, καὶ τοῦ ἰδίου τόπου\nδιεχωρίσθη διὰ τὴν τοῦ ἡλίου πύρωσιν, καὶ πάντα\nσυνήντησε πάλιν ἐν ἀέρι τάδε τοῖσδε, καὶ συνέρραξαν,\nβρονταί τε ἀπετελέσθησαν καὶ ἀστραπαὶ, καὶ\nπρὸς τὸν πάταγον τῶν βροντῶν τὰ πριγεγραννέβα\nνοερὰ ζῷα ἐγρηγόρησεν, καὶ πρὸς τὸν ἦχον ἐπτύρη,\nκαὶ ἐκινήθη ἔν τε γῇ καὶ θαλάσσῃ ἄρρεν καὶ\nθῆλυ.”\nΤοιαύτη αὐτοῖς καὶ ἡ ζωογονία. τούτοις ἐξῆς\nὁ αὐτὸς συγγραφεὺς ἐπιφέρει λέγων\n“Ταῦθ’ ηὑρέθη ἐν τῇ κοσμογονίᾳ γεγραμμένα\nΤααύτου καὶ τοῖς ἐκείνου ὑπομνήμασιν, ἔκ τε στοχασμῶν\nκαὶ τεκμηρίων ὧν ἑώρακεν αὐτοῦ ἡ διάνοια\nκαὶ ηὗρε καὶ ἡμῖν ἐφώτισεν.’\nἙξῆς τούτοις ὀνόματα τῶν ἀνέμων εἰπὼν νότοου\nκαὶ βορέου καὶ τῶν λοιπῶν ἐπιλέγει\n“Ἀλλ’ οὗτοί γε πρῶτοι ἀφιέρωσαν τὰ τῆς γῆς\nβλαστήματα καὶ θεοὺς ἐνόμισαν, καὶ προσεκύνουν\nταῦτα, ἀφ’ ὦν αὐτοί τε διεγένοντο καὶ οἶ ἑπόμενοι,\n\n\nκαὶ οἱ πρὸ αὐτῶν πάντες, καὶ χοὰς καὶ ἐπιθύσεις\nἐποίουν.”\nΚαὶ ἐπιλέγει\n“Αὗται δ᾿ ἦσαν αἱ ἐπίνοιαι τῆς προσκυνήσεως\nὅμοιαι τῇ αὐτῶν ἀσθενείᾳ καὶ ψυχῆς ἀτολμίᾳ. εἶτά\nφησι γεγενῆσθαι ἐκ τοῦ Κολπία ἀνέμου καὶ γυναικὸς\nΒάαυτ, τοῦτο δὲ νύκτα ἑρμηνεύει, Αἰῶνα καὶ\nΠρωτόγονον, θνητοὺς ἄνδρας, οὕτω καλουμένους·\nεὑρεῖν δὲ τὸν Αἰῶνα τὴν ἀπὸ δένδρων τροφήν. ἐκ\nτούτων τοὺς γενομένους κληθῆναι Γένος καὶ Γενεὰν,\nκαὶ οἰκῆσαι τὴν Φοινίκην· αὐχμῶν δὲ γενομένων\nτὰς χεῖρας εἰς οὐρανὸν ὀρέγειν πρὸς τὸν ἥλιον.\nτοῦτον γὰρ (φησὶ) θεὸν ἐνόμιζον μόνον οὐρανοῦ κύριον.\nΒεελσάμην καλοῦντες, ὅ ἐστι παρὰ Φοίνιξι κύριος\nοὐρανοῦ, Ζεὺς δὲ παρ᾿ Ἕλλησι.”\nΜετὰ δὲ ταῦτα πλάνην Ἕλλησιν αἰτιᾶται λέγων\n“Οὐ γὰρ ματαίως αὐτὰ πολλαχῶς διεστειλάμεθα,\nσιν ὀνομάτων, ἅπερ οἱ Ἕλληνες ἀγνοήσαντες ἄλλως\nἐξεδέξαντο, πλανηθέντες τῇ ἀμφιβολίᾳ τῆς\nμεταφράσεως.”\nἙξῆς φησιν\n“Ἀπὸ Γένους Αἰῶνος καὶ Πρωτογόνου γεννηθῆναι\nαὖθις παῖδας θνητοὺς, οἷς εἶναι ὀνόματα Φῶς\nκαὶ Πύρ καὶ Φλόξ. οὗτοι (φησὶν) ἐκ παρατριβῆς\nξύλων εὗρον πῦρ καὶ τὴν χρῆσιν ἐδίδαξαν. υἱοὺς\nδὲ ἐγέννησαν οὗτοι μεγέθει τε καὶ ὑπεροχῇ κρείσσονας,\nὧν τὰ ὀνόματα τοῖς ὄρεσιν ἐπετέθη ὧν ἐκράτησαν,\nὡς ἐξ αὐτῶν κληθῆναι τὸ Κάσσιον, καὶ τὸν\nΛίβανον, καὶ τὸν Ἀντιλίβανον, καὶ τὸ Βραθύ. ἐκ\nτούτων (φησὶν) ἐγεννήθη Σαμημροῦμος, ὁ καὶ Ὑψου-\nράνιος, καὶ Οὔσωος· ἀπὸ μητέρων δὲ (φησὶν) ἐχρη-\n\n\nμάτιζον, τῶν τότε γυναικῶν ἀνέδην μισγομένων οἷς\nἀν’ ἐντύχοιεν.\nΕἶτά φησι\n“Τὸν Ὑψουράνιον οἰκῆσαι Τυρὸν, καλύβας τε\nἐπινοῆσαι ἀπὸ καλάμων καὶ θρύων καὶ παπύρου,\nστασιάσαι δὲ πρὸς τὸν ἀδελφὸν Οὔσωνον, ὃς\nτῷ σώματι ·πρῶτος ἐκ δερμάτων ὧν ἴσχυσε συλλαβεῖν\nθηρίων εὗρε. ῥαγδαίων δὲ γενομένων ὄμβρων\nκαὶ πνευμάτων παρατριβέντα τὰ ἐν τῇ Τυρῷ δένδρα\nπῦρ ἀνάψαι καὶ τὴν αὐτόθι ὕλην καταφλέξαι. δένδρου\nδὲ λαβόμενον τὸν Οὒσωον καὶ καὶ ἀποκλαδεσαντα\nπρῶτον τολμῆσαι εἰς θάλατταν ἐμβῆναι· ἀνιερῶσαι\nδὲ δύο στήλας πυρὶ καὶ πνεύματι, καὶ προσκυνῆσαι,\nαἷμά τε σπένδειν αὐταῖς ἐξ ὧν ἤγρευε θηρίων.\nτούτων δὲ τελευτησάντων τοὺς ἀπολειφθέντας φησὶ\nῥάβδους αὐτοῖς ἀφιερῶσαι, καὶ τὰς στήλας προσκυνεῖν,\nκαὶ τούτοις ἑορτὰς ἄγειν κατ’ ἔτος. χρόνοις δὲ\nὕστερον πολλοῖς ἀπὸ τῆς Ὑψουρανίου γενεᾶς γενέσθαι\nἈγρέα καὶ Ἁλιέα, τοὺς ἄγρας καὶ ἁλείας εὑρετᾶς,\nἐξ ὧν κληθῆναι ἀγρευτὰς καὶ ἁλιεῖς· ἐξ ὧν γενέσθαι\nδύο ἀδελφοὺς σιδήρου εὑρετὰς καὶ τῆς τούτου\nἐργασίας, ὧν θάτερον τὸν Χρυσὼρ λόγους ἀσκῆσαι\nκαὶ ἐπῳδὰς καὶ μαντείας· εἶναι δὲ τοῦτον Ἣφαιστον,\nεὑρεῖν δὲ καὶ ἄγκιστρον καὶ δέλεαρ καὶ ὁρμιὰν\nκαὶ σχεδίαν, πρῶτόν τε πάντων ἀνθρώπων πλεῦσαι·\nδιὸ καὶ ὡς θεὸν αὐτὸν μετὰ θάνατον ἐσεβάσθησαν.\nκαλεῖσθαι δὲ αὐτὸν καὶ Δία μειλίχιον· οἶ δὲ τοὺς\nἀδελφοὺς αὐτοῦ τοίχους φασὶν ἐπινοῆσαι ἐκ πλίνθων.\nμετὰ ταῦτ’ ἐκ τοῦ γένους τούτων γενέσθαι\nνεανίας δύο, καλεῖσθαι δὲ αὐτῶν τὸν μὲν Τεχνίτην,\nτὸν δὲ Γήινον αὐτόχθονα οὗτοι ἐπενόησαν τῷ πηλῷ\nτῆς πλίνθου συμμιγνύειν φορυτὸν καὶ τῷ ἡλίῳ\n\n\nαὐτὰς τερσαίνειν, ἀλλὰ καὶ στέγας ἐξεῦρον. ἀπὸ\nτούτων ἐγένοντο ἕτεροι, ὧν ὁ μὲν Ἀλρὸς ἐκαλεῖτο, ὁ\nδὲ Ἀγρούηρος ἢ Ἀγρότης, οὗ καὶ ξόανον εἷναι μάλα\nσεβάσμιον καὶ ναὸν ζυγοφορούμενον ἐν Φοινίκῃ·\nπαρὰ δὲ Βυβλίοις ἐξαιρέτως θεῶν ὁ μέγιστος ὀνομάζεται.\nἐπενόησαν δὲ οὗτοι αὐλὰς προστιθέναι\nτοῖς οἴκοις καὶ περιβόλαια καὶ σπήλαια. ἐκ τούτων\nἀγρόται καὶ κυνηγοί. οὗτοι δὲ καὶ Ἄληται καὶ Τιτᾶνες\nκαλοῦνται. ἀπὸ τούτων γενέσθαι Ἄμυνον καὶ\nΜάγον, οἳ κατέδειξαν κώμας καὶ ποίμνας. ἀπὸ τούτων\nγενέσθαι Μισὼρ καὶ Συδὺκ, τουτ’ ἐστιν εὔλυτον\nκαὶ δίκαιον. οὗτοι τὴν τοῦ ἁλὸς χρῆσιν εὗρον.\nἀπὸ Μισὼρ Τάαυτος, ὃς εὗρε τὴν τῶν πρώτων\nστοιχείων γραφήν· ὃν Αἰγύπτιοι μὲν Θωὺθ, Ἀλεξανδρεῖς\nδὲ Θὼθ, Ἓλληνες δὲ Ἑρμῆν ἐκάλεσαν. ἐκ δὲ\nτοῦ Συδὺκ Διόσκουροι, ἢ Κάβειροι, ἢ Κορύβαντες,\nἢ Σαμοθρᾷκες. οὗτοι φησὶ) πρῶτοι πλοῖον εὗρον.\nἐκ τούτων γεγόνασιν ἕτεροι, οἳ καὶ βοτάνας εὗρον\nκαὶ τὴν τῶν δακετῶν ἴασιν καὶ ἐπῳδάς. κατὰ τούτους\nγίνεταί τις Ἐλιοῦν καλούμενος Ὕψιστος, καὶ Θήλεια\nλεγομένη Βηρούθ· οἱ καὶ κατῴκουν περὶ Βύβλον.\nἐξ ὧν γεννᾶται Ἐπίγειος αὐτόχθων, ὃν ὕστερον\nἐκάλεσαν Οὐρανόν· ὡς ἀπ’ αὐτοῦ καὶ τὸ ὑπὲρ ἡμᾶς\nστοιχεῖον δι’ ὑπερβολὴν τοῦ κάλλους ὀνομάζειν οὐρανόν.\nγεννᾶται δὲ τούτῳ ἀδελφὴ ἐκ τῶν προειρημένων,\nἣ καὶ ἐκλήθη Γῆ. καὶ διὰ τὸ κάλλος αὐτῆς\nφησὶν) ἐκάλεσαν τὴν ὁμώνυμον γῆν. ὁ δὲ τούτων\nπατὴρ ὁ Ὕψιστος ἐν συμβολῇ θηρίων τελευτήσας\nἀφιερώθη, ᾧ χοὰς καὶ θυσίας οἱ παῖδες ἐτέλεσαν.\nπαραλαβὼν δὲ ὁ Οὐρανὸς τὴν τοῦ πατρὸς ἀρχὴν\nἄγεται πρὸς γάμον τὴν ἀδελφὴν Γῆν, καὶ ποιεῖται\nἐξ αὐτῆς παῖδας τέσσαρας, Ἦλον, τὸν καὶ Κρόνον,\n\n\nκαὶ Βαίτυλον καὶ Δαγὼν, ὅς ἐστι Σιτὼν, καὶ Ἂτλαντα.\nκαὶ ἐξ ἄλλων δὲ γαμετῶν ὁ Οὐρανὸς πολλὴν\nἔσχε γενεάν. διὸ χαλεπαίνουσα ἡ Γῆ τὸν Οὐρανὸν\nζηλοτυποῦσα ἐκάκιζεν, ὡς καὶ διαστῆναι ἀλλήλω.\nὁ δὲ Οὐρανὸς ἀποχωρήσας αὐτῆς, μετὰ\nβίας ὅτε καὶ ἐβούλετο ἐπιὼν καὶ πλησιάζων αὐτῇ,\nπάλιν ἀπηλλάττετο· ἐπεχείρει δὲ καὶ τοὺς ἐξ αὐτῆς\nπαῖδας διαφθείρειν· τὴν δὲ Γῆν ἀμύνασθαι πολλάκις,\nσυμμαχίαν αὐτῇ συλλεξαμένην· εἰς ἄνδρας δὲ\nπροελθὼν ὁ Κρόνος Ἑρμῇ τῷ τρισμεγίστῳ συμβούλῳ\nκαὶ βοηθῷ χρώμενος, οὕτος γὰρ ἣν αὐτῷ γραμμα-\nτεὺς, τὸν πατέρα Οὐρανὸν ἀμύνεται, τιμωρῶν τῇ\nμητρί.\nΚρόνῳ δὲ γίνονται παῖδες Περσεφόνη\nκαὶ Ἀθηνᾶ. ἡ μὲν οὖν πρώτη παρθένος ἐτελεύτα,\nτῆς δὲ Ἀθηνᾶς γνώμῃ καὶ Ἑρμοῦ κατεσκεύασε Κρόνος\nἐκ σιδήρου ἅρπην καὶ δόρυ. εἶτα ὁ Ἑρμῆς τοῖς\nτοῦ Κρόνου συμμάχοις λόγους μαγείας διαλεχθεὶς\nπόθον ἐνεποίησε τῆς κατὰ τοῦ Οὐρανοῦ μάχης ὑπὲρ\nτῆς Γῆς. καὶ οὕτω Κρόνος τὸν Οὐρανὸν πολέμῳ\nσυμβαλὼν τῆς ἀρχῆς ἤλασε καὶ τὴν βασιλείαν διεδέξατο.\nἑάλω δὲ καὶ ἐν τῇ μάχῃ ἡ ἐπέραστος τοῦ\nΟὐρανοῦ σύγκοιτος ἐγκύμων οὖσα, ἣν ἐκδίδωσιν ὁ\nΚρόνος Δαγῶνι πρὸς γάμον.\nτίκτει δὲ\nτούτῳ ὃ κατὰ γαστρὸς ἐξ Οὐρανοῦ ἔφερεν, ὅ καὶ ἐκάεσε\nΔημαροῦν. ἐπὶ τούτοις ὁ Κρόνος τεῖχος περιβάλει\nτῇ ἑαυτοῦ οἰκήσει, καὶ πόλιν πρώτην κτίζει\nτὴν ἐπὶ Φοινίκης Βύβλον.\nμετὰ ταῦτα τὸν ἀδελὸ\nτὸν ἴδιον Ἄτλαντα ὑπονοήσας ὁ Κρόνος μετὰ\nγνώμης τοῦ Ἑρμοῦ εἰς βάθος γῆς ἐμβαλὼν κατέχωσε\nκατὰ τοῦτον τὸν χρόνον οἶ ἀπὸ τῶν Διοσκούρων\nσχεδίας καὶ πλοῖα συνθέντες ἒπλευσαν, καὶ ἐκριφέντες\nπερὶ τὸ Κάσσιον ὅρος ναὸν αὐτόθι ἀφιέρωσαν. οἱ δὲ\n\n\nσύμμαχοι Ἣλου τοῦ Κρόνου Ἐλωεὶμ ἐπεκλήθησαν,\nὡς ἂν Κρόνιοι οὗτοι ἦσαν οἶ λεγόμενοι ἐπὶ Κρόνου,\nΚρόνος δὲ υἱὸν ἔχων Σάδιδον ἰδίῳ αὐτὸν σιδή-\nρῳ διεχρήσατο, δι’ ὑπονοίας αὐτὸν ἐσχηκὼς, καὶ τῆς\nc ψυχῆς, αὐτόχειρ τοῦ παιδὸς γενόμενος, ἐστέρησεν·\nὡσαύτως καὶ θυγατρὸς ἰδίας τὴν κεφαλὴν ἀπέτεμεν,\nὡς πάντας ἐκπεπλῆχθαι θεοὺς τὴν Κρόνου γνώμην.\nχρόνου δὲ προἰ·όντος Οὐρανὸς ἐν φυγῇ τυγχάνων\nθυγατέρα αὐτοῦ παρθένον Ἀστάρτην μεθ’ ἑτέρων\nἀδελφῶν αὐτῆς δύο, Ῥέας καὶ Διώνης, δόλῳ τὸν\nΚρόνον ἀνελεῖν ὑπομέμπει· ἃς καὶ ἑλὼν ὁ Κρόνος\nκουριδίας γαμετὰς ἀδελφὰς οὔσας ἐποιήσατο.\nγνοὺς\nδὲ Οὐρανὸς ἐπιστρατεύει κατὰ τοῦ Κρόνου Εἱμαρμένην\nκαὶ Ὥραν μεθ’ ἑτέρων συμμάχων, καὶ ταύτας\nἐξοικειωσάμενος ὁ Κρόνος παρ’ ἑαυτῷ κατέσχεν. ἔτι\nδὲ φησὶν) ἐπενόησε θεὸς Οὐρανὸς βαιτύλια, λίθους\nἐμψύχους μηχανησάμενος. Κρόνῳ δὲ ἐγένοντο ἀπὸ\nἈστάρης θυγατέρες ἑπτὰ Τιτανίδες ἢ Αρτέμιδες.\nκαὶ πάλιν τῷ αὐτῷ γίνονται ἀπὸ Ῥέας παῖδες\nἑπτὰ, ὧν ὁ νεώτατος ἅμα τῇ γενέσει ἀφιερώθη· καὶ\nἀπὸ Διώνης θήλειαι, καὶ ἀπὸ Ἀστάρτης πάλιν ἂρρενες\nδύο, Πόθος καὶ Ἒρως.\nὁ δὲ Δαγὼν, ἐπειδὴ\nεὗρε σῖτον καὶ ἄροτρον, ἐκλήθη Ζεὺς Ἀρότρις. Συδύκῳ\nδὲ, τῷ λεγομένῳ δικαίῳ, μία τῶν Τιτανίδων\nσυνελθοῦσα γεννᾷ τὸν Ἀσκληπιόν.\nἐγεννήθησαν\nδὲ καὶ ἐν Περαίᾳ Κρόνῳ τρεῖς παῖδες, Κρόνος\nὁμώνυμος τῷ πατρὶ καὶ Ζεὺς Βῆλος καὶ Ἀπόλλων.\nκατὰ τούτους γίνονται Πόντος καὶ Τυφὼν καὶ Νηρεὺς,\nπατὴρ Πόντου.\nἀπὸ δὲ τοῦ Πόντου γίνεται\nΣιδῶν, ἣ καθ’ ὑπερβολὴν εὐφωνίας πρώτη\nὕμνον ᾠδῆς εὗρε, κα; Ποσειδῶν. τῷ δὲ Δημαροῦντι\nγίνεται Μέλκαθρος, ὁ καὶ Ἡρακλῆς.\nεἶτα πάλιν\n\n\nΟὐρανὸς πολεμεῖ Πόντῳ, καὶ ἀποστὰς Δημαροῦντι\nπροστίθεται , ἔπεισί τε Πόντῳ ὁ Δημαροῦς, τροποῦταί\nτε αὐτὸν ὁ Πόντος, ὁ δὲ Δημαροῦς φυγῆς θυσίαν\nηὔξατο.\nἔτει δὲ τριακοστῷ δευτέρῳ τῆς\nἑαυτοῦ κρατήσεως καὶ βασιλείας ὁ Ἦλος, τοῦτ᾿ ἔστιν\nὁ Κρόνος, Οὐρανὸν τὸν πατέρα λοχήσας ἐν τόπῳ τινὶ\nμεσογείῳ καὶ λαβὼν ὑποχείριον ἐκτέμνει αὐτοῦ τὰ\nαἰδοῖα, σύνεγγυς πηγῶν τε καὶ ποταμῶν. ἔνθα ἀφιερώθη\nΟὐρανὸς, καὶ ἀπηρτίσθη αὐτοῦ τὸ πνεῦμα, καὶ\nἀπέσταξεν αὐτοῦ τὸ αἷμα τῶν αἰδοίων εἰς τὰς πηγὰς\nκαὶ τῶν ποταμῶν τὰ ὕδατα, καὶ μέχρι τούτου δείκνυται\nτὸ χωρίον.”\nΤοσαῦτα μὲν δὴ τὰ τοῦ Κρόνου, καὶ τοιαῦτά\nγε τὰ σεμνὰ τοῦ παρ᾿ Ἕλλησι βοωμένου βίου τῶν\nἐπὶ Κρόνου, οὓς καί φασι γεγονέναι πρῶτον χρύσεον\nτε γένος μερόπων ἀνθρώπων, τῆς μακαριζομένης\nἐκείνης τῶν παλαιῶν εὐδαιμονίας. πάλιν δὲ ὁ συγγραφεὺς\nτούτοις μεθ᾿ ἕτερα ἐπιφέρει λέγων\n“Ἀστάρτη δὲ ἡ μεγίστη καὶ Ζεὺς Δημαροῦς\nκαὶ Ἄδωδος βασιλεὺς θεῶν ἐβασίλευον τῆς χώρας\nΚρόνου γνώμῃ. ἡ δὲ Ἀστάρτη ἐπέθηκε τῇ ἰδίᾳ κεφαλῇ\nβασιλείας παράσημον κεφαλὴν ταύρου· περινοστοῦσα\nδὲ τὴν οἰκουμένην εὗρεν ἀεροπετῆ ἀστέρα,\nὃν καὶ ἀνελομένη ἐν Τύρῳ τῇ ἁγίᾳ νήσῳ ἀφιέρωσε.\nτὴν δὲ Ἀστάρτην Φοίνικες τὴν Ἀφροδίτην εἶναι\nλέγουσι. καὶ ὁ Κρόνος δὲ περιιὼν τὴν οἰκουμένην\nἈθηνᾷ τῇ ἑαυτοῦ θυγατρὶ δίδωσι τῆς Ἄττικῆς τὴν\nβασιλείαν.\nλοιμοῦ δὲ γενομένου καὶ φθορᾶς τὸν\nἑαυτοῦ μονογενῆ υἱὸν Κρόνος Οὐρανῷ τῷ πατρὶ ὁλο-\nκαρποῖ, καὶ τὰ αἰδοῖα περιτέμνεται, ταυτὸν ποιῆσαι\nκαὶ τοὺς ἅμ᾿ αὐτῷ συμμάχους καταναγκάσας,\nκαὶ\nμετ᾿ οὐ πολὺ ἕτερον αὐτοῦ παῖδα ἀπὸ ῾Ρέας ὀνομαζό-\n\n\nμένον Μοὐθ ἀποθανόντα ἀφιεροῖ. Θάνατον δὲ\nκαὶ Πλούτωνα Φοίνικες ὀνομάζουσι.\nκαὶ ἐπὶ\nτούτοις ὁ Κρόνος Βύβλον μὲν τὴν πόλιν θεᾷ Βααλτίδι,\nτῇ καὶ Διώνῃ, δίδωσι, Βηρυτὸν δὲ Ποσειδῶνι\nκαὶ Καβείροις Ἀγρόταις τε καὶ Ἁλιεῦσιν, οἱ καὶ τὰ\nτοῦ Πόντου λείψανα εἰς τὴν Βηρυτὸν ἀφιέρωσαν.\nπρὸ δὲ τούτων θεὸς Ταυθὸς μιμησάμενος τῶν\nσυνόντων θεῶν ὄψεις, Κρόνου τε καὶ Δαγῶνος καὶ\nτῶν λοιπῶν, διετύπωσεν τοὺς ἱεροὺς τῶν στοιχείων\nχαρακτῆρας. ἐπενόησε δὲ καὶ τῷ Κρόνῳ παράσημα\nβασιλείας ὄμματα τέσσαρα ἐκ τῶν ἐμπροσθίων καὶ\nὀπισθίων μερῶν, * * * δύο δὲ ἡσυχῆ μύοντα, καὶ ἐπὶ\nτῶν ὤμων πτερὰ τέσσαρα, δύο μὲν ὡς ἱπτάμενα, δύο\nδὲ ὡς ὑφειμένα.\nτὸ δὲ σύμβολον ἦν, ἐπειδὴ\nΚρόνος κοιμώμενος ἔβλεπε, καὶ ἐγρηγορὼς ἐκοιμᾶτο ·\nκαὶ ἐπὶ τῶν πτερῶν ὁμοίως, ὅτι ἀναπαυόμενος ἔπτατο\nκαὶ ἱπτάμενος ἀνεπαύετο. τοῖς δὲ λοιποῖς θεοῖς δύο\nἑκάστῳ πτερώματα ἐπὶ τῶν ὤμων, ὡς ὅτι δὴ συνίπτντο\nτῷ Κρόνῳ. καὶ αὐτῷ δὲ πάλιν ἐπὶ τῆς κεφαλῆς\nπτερὰ δύο, ἕν ἐπὶ τοῦ ἡγεμονικωτάτου νοῦ\nκαὶ ἓν ἐπὶ τῆς αἰσθήσεως.\nἐλθὼν δὲ ὁ Κρόνος\nεἰς νότου χώραν ἅπασαν τὴν Αἴγυπτον ἔδωκε θεῷ\nΤαυθῷ, ὅπως βασίλειον αὐτῷ γένηται. ταῦτα δὲ\n(φησὶ) πρῶτοι πάντων ὑπεμνηματίσαντο οἶ ἑπτὰ\nπαῖδες Κάβειροι, καὶ ὁ ἴδιος αὐτῶν ἀδελφὸς\nἈσκληπιὸς, ὡς αὐτοῖς ἐνετείλατο θεὸς Ταυθός.\nταῦτα πάντα ὁ Θαβίων, ὃς πάμπρωτος τῶν ἀπ’\nαἰῶνος γεγονότων Φοινίκων ἱεροφάντης ἀλληγορῄ\nσας, τοῖς τοῖς τε φυσικοῖς καὶ κοσμικοῖς πάθεσιν\nξας, παρέδωκε τοῖς ὀργεῶσι καὶ τελετῶν κατάρχουσι\nπροφήταις· οἱ δὲ τὸν τῦφον αὔξειν ἐκ παντὸς ἐπι-\nνοοῦντες τοῖς αὐτῶν διαδόχοις παρέδοσαν καὶ τοῖς\n\n\nἐπεισάκτοις· ὣν εἶς ἦν καὶ Εἰσίριος τῶν τριῶν γραμέπεισάκτοις ·\nεὑρετὴς, ἀδελφὸς Χνᾶ τοῦ πρώτου] μετονομασθέντος\nΦοίνικος.\"\nΕἶσ᾿ ἑξῆς αὖθις ἐπιλέγει\n‟ Οἱ δὲ Ἑλληνες εὐφυίᾳ πάντας ὑπερβαλλόμενοι\nτὰ μὲν πρῶτα πλεῖστα ἐξιδιώσαντο, εἶτα καὶ τοῖς προκοσμήμασι\nποικίλως ἐξετραγῴδησαν, ταῖς τε τῶν μύθων\nἡδοναῖς θέλγειν ἐπινοοῦντες παντοίως ἐποίκιλλον.\nἔνθεν Ἡσίοδος οἵ τε κυκλικοὶ περιηχημένοι\nθεογονίας καὶ γιγαντομαχίας καὶ Τιτανομαχίας ἔπλασαν\nἰδίας καὶ ἐκτομὰς, οἷς συμπεριφερόμενοι ἐξενίκησαν\nτὴν ἀλήθειαν.\nσύντροφοι δὲ τοῖς ἐκείνων\nπλάσμασιν αἱ ἀκοαὶ ἡμῶν γενόμεναι , καὶ προληφθεῖσαι\nπολλοῖς αἰῶσιν, ὡς παρακαταθήκην φυλάσσουσιν\nἣν παρεδέξαντο μυθοποιίαν, καθάπερ καὶ\nἀρχόμενος εἶπον, ἥτις συνεργηθεῖσα χρόνῳ δυσεξίτητον\nαὐτῆς τὴν κατοχὴν εἴργασται, ὥστε τὴν μὲν\nἀλήθειαν δοκεῖν λῆρον , τὸ δὲ τῆς ἀφηγήσεως νόθον\nἀλήθειαν.\"\nΤαῦτα ἀπὸ τῆς Σαγχουνιάθωνος προκείσθω\nγραφῆς, ἑρμηνευθείσης μὲν ὑπὸ Φίλωνος τοῦ Βυβλίου,\nδοκιμασθείσης δὲ ὡς ἀληθοῦς ὑπὸ τῆς Πορφυρίου\nτοῦ φιλοσόφου μαρτυρίας. ὁ δ’ αὐτὸς ἐν τῷ b\nπερὶ Ἰουδαίων συγγράμματι ἔτι καὶ ταῦτα περὶ τοῦ\nΚρόνου γράφει\n‟ Ταυθὸς, ὃν Αἰγύπτιοι Θωὺθ προσαγορεύουσι,\nσοφίᾳ διενεγκὼν παρὰ τοῖς Φοίνιξι, πρῶτος τὰ\nκατὰ τὴν θεοσέβειαν ἐκ τῆς τῶν χυδαίων ἀπειρίας\nεἰς ἐπιστημονικὴν ἐμπειρίαν διέταξεν. ᾧ μετὰ γενεὰς\nπλείους θεὸς Σουρμουβηλὸς Θουρώ τε ἡ μετονομασθεῖσα\nΕὔσαρθις ἀκολουθήσαντες κεκρυμμένην τοῦ\n\n\nΤαυοῦ καὶ ἀλληγορίαις ἐπεσκιασμένην τὴν θεολογίαν\nἐφώτισαν. \"\nΚαὶ μετὰ βραχέα φησίν\n‟Ἔθος ἔθος ἦν τοῖς παλαιοῖς ἐν ταῖς μεγάλαις συμφοραῖς\nτῶν κινδύνων ἀντὶ τῆς πάντων φθορᾶς τὸ\nἠγαπημένον τῶν τέκνων τοὺς κρατοῦντας ἢ πόλεως\nἢ ἔθνους εἰς σφαγὴν ἐπιδιδόναι, λύτρον τοῖς τιμωροῖς\nδαίμοσι· κατεσφάττοντο δὲ οἱ διδόμενοι μυστικῶς.\nΚρόνος τοίνυν, ὃν οἱ Φοίνικες Ἠλον προσαγορεύουσι,\nβασιλεύων τῆς χώρας, καὶ ὕστερον μετὰ τὴν\nτοῦ βίου τελευτὴν εἰς τὸν τοῦ Κρόνου ἀστέρα καθιερωθεὶς\n, ἐξ ἐπιχωρίας νύμφης Ἀνωβρὲτ λεγομένης\nυἱὸν ἔχων μονογενῆ, ὃν διὰ τοῦτο Ἰεδοὺδ ἐκάλουν,\nτοῦ μονογενοῦς οὕτως ἔτι καὶ νῦν καλουμένου\nπαρὰ τοῖς Φοίνιξι) κινδύνων ἐκ πολέμου μεγίστων\nκατειληφότων τὴν χώραν, βασιλικῷ κοσμήσας σχήματι\nτὸν υἱὸν βωμόν τε κατασκευάσας ἄσμενος κατέθυσεν. \"\nὉ δ’ αὐτὸς πάλιν περὶ τῶν Φοινίκων στοιχείων\nἐκ τῶν Σαγχουνιάθωνος μεταβαλὼν θέα ὁποῖά\nφησι περὶ τῶν ἑρπυστικῶν καὶ ἰοβόλων θηρίων, ἃ\nδὴ χρῆσιν μὲν ἀγαθὴν ἀνθρώποις οὐδεμίαν συντελεῖ,\nφθορὰν δὲ καὶ λύμην οἷς ἂν τὸν δυσαλθῆ καὶ χαλεπὸν\nἰὸν ἐγχρίμψειεν ἀπεργάζεται. γράφει δὲ καὶ\nταῦτα πρὸς λέξιν ὧδέ πως λέγων\n‟ Τὴν μὲν οὖν τοῦ δράκοντος φύσιν καὶ τῶν\nὄφενω αὐτὸς ἐξεθείασεν ὁ Ταυθὸς, καὶ μετ’ αὐτὸν\nαὖθις Φοίνικές τε καὶ Αἰγύπτιοι· πνευματικώτατον\nγὰρ τὸ ζῷον πάντων τῶν ἑρπετῶν καὶ πυρῶδες ὑπ’\nαὐτοῦ παρεδόθη· παρ’ ὃ καὶ τάχος ἀνυπέρβλητον\nδιὰ τοῦ πνεύματος παρίστησι , χωρὶς ποδῶν τε καὶ\nχειρῶν ἢ ἄλλου τινὸς τῶν ἔκτοσθεν, δι’ ὧν τὰ λοιπὰ\nζῷα τὰς κινήσεις ποιεῖται· καὶ ποικίλων σχημάτων\n\n\nτύπους ἀποτελεῖ, καὶ κατὰ τὴν πορείαν ἑλικοειδεῖς\nἔχει τὰς ὁρμὰς ἐφ’ ὃ βούλεται τάχος.\nκαὶ πολυχρονιώτατον\nδέ ἐστιν, οὐ μόνον τε ἐκδυόμενον τὸ\nγήρας νεάζειν, ἀλλὰ καὶ αὔξησιν ἐπιδέχεσθαι μείξονα\nπέφυκε· καὶ ἐπειδὰν τὸ ὡρισμένον μέτρον πληρώσῃ,\nεἰς ἑαυτὸν ἀναλίσκεται , ὡς ἐν ταῖς ἱεραῖς ὁμοίως\nαὐτὸς ὁ Ταυθὸς κατέταξε γραφαῖς. διὸ καὶ ἐν ἱεροῖς\nτοῦτο τὸ ζῷον καὶ ἐν μυστηρίοις συμπαρείληπται.\nεἴρηται δὲ ἡμῖν περὶ αὐτοῦ ἐν τοῖς ἐπιγραφομένοις\nἘθωθιῶν ὑπομνήμασιν ἐπὶ πλέον· ἐν οἷς κατασκευάξεται\nὅτι ἀθάνατον εἴη, καὶ ὡς εἰς ἑαυτὸν ἀναλύεται,\nὥσπερ πρόκειται· οὐ γὰρ θνήσκει ἰδίῳ θανάτῳ,\nεἰ μὴ βίᾳ τινὶ πληγὲν, τοῦτο τὸ ζῷον. Φοίνικες\nδὲ αὐτὸ ἀγαθὸν δαίμονα καλοῦσιν· ὁμοίως καὶ Αἰγύπτιοι\nκνὴφ ἐπονομάζουσι · προστιθέασι δὲ αὐτῷ\nἱέρακος κεφαλὴν, διὰ τὸ πρακτικὸν τοῦ ἱέρακος.\nκαί φησιν ὁ Ἐπήεις ἀλληγορῶν , (ὁ ὀνομασθεὶς\nπαρ’ αὐτοῖς μέγιστος ἱεροφάντης καὶ ἱερογραμματεὺς,\nὃν μετέφρασεν Ἄρειος Ἡρακλεοπολίτης) κατὰ λέξιν\nοὕτως · ῾ τὸ πρῶτον ὂν θειότατον ὄφις ἐστὶν ἱέρακος\nἔχων μορφὴν, ἄγαν ἐπίχαρις· ὃς εἰ ἀναβλέψειε, φωτὸς\nτὸ πᾶν ἐπλήρου ἐν τῇ πρωτογόνῳ χώρᾳ αὐτοῦ·\nεἰ δὲ καμμύσειε, σκότος ἐγίνετο,’\nἔμφασιν διδοὺς\nὁ Ἐπήεις ὅτι καὶ διάπυρόν ἐστι διὰ τοῦ φάναι\n῾διηύγασε᾿ · φωτὸς γὰρ ἴδιόν ἐστι τὸ διαυγάσαι. παρὰ\nΦοινίκων δὲ καὶ Φερεκύδης λαβὼν τὰς ἀφορμὰς\nἐθεολόγησε περὶ τοῦ πιρ᾿ αὐτῷ λεγομένου Ὀφίονος\nθεοῦ καὶ τῶν Ὀφιονιδῶν , περὶ ὧν αὖθις λέξομεν.\nἔτι μὴν οἱ Αἰγύπτιοι ἀπὸ τῆς αὐτῆς ἐννοίας τὸν\nκόσμον γράφοντες περιφερῆ κύκλον ἀεροειδῆ καὶ πυρωπὸν\nχαράσσουσι, καὶ μέσα τεταμένον ὄφιν ἱερακόμορφον ·\nκαὶ ἔστι τὸ πᾶν σχῆμα ὡς τὸ παρ’ ἡμῖν\n\n\nθῆτα · τὸν μὲν κύκλον κόσμον μηνύοντες , τὸν δὲ μέσον\nὄφιν συνεκτικὸν τούτου ἀγαθὸν δαίμονα σημαίνοντες.\nκαὶ Ζωροάστρης δὲ ὁ μάγος ἐν τῇ ἱερᾷ\nσυναγωγῇ τῶν Περσικῶν φησι κατὰ λέξιν ῾ ὁ δὲ θεός\nἐστι κεφαλὴν ἔχων ἱέρακος. οὗτός ἐστιν ὁ πρῶτος\nἄφθαρτος, ἀίδιος, ἀγένητος, ἀμερὴς, ἀνομοιότατος,\nἡνίοχος παντὸς καλοῦ, ἀδωροδόκητος , ἀγαθῶν ἀγαθώτατος,\nφρονίμων φρονιμώτατος · ἔστι δὲ καὶ πατὴρ\nεὐνομίας καὶ δικαιοσύνης, αὐτοδίδακτος , φυσικὸς,\nκαὶ τέλειος, καὶ σοφὸς, καὶ ἱεροῦ φυσικοῦ μόνος εὑρετής.᾿\nτὰ δ’ αὐτὰ καὶ Ὀστάνης φησὶ περὶ αὐτοῦ ἐν\nτῇ ἐπιγραφομένῃ Ὀκτατεύχῳ.\"\nΠάντες δὲ τὰς ἀφορμὰς παρὰ Ταυθοῦ λαβόντες\nἐφυσιολόγησαν, ὥσπερ πρόκειται. καὶ τὰ μὲν πρῶτα\nστοιχεῖα τὰ διὰ τῶν ὄφεων ναοὺς κατασκευασάμενοι\nἐν ἀδύτοις ἀφιέρωσαν , καὶ τούτοις ἑορτὰς καὶ θυσίας\nἐπετέλουν καὶ ὄργια, θεοὺς τοὺς μεγίστους νομίξοντες\nκαὶ ἀρχηγοὺς τῶν ὅλων. τοσαῦτα καὶ περὶ\nτῶν ὄφεων.\nἈλλὰ γὰρ τὰ μὲν τῆς Φοινίκων θεολογίας\nτοῦτον περιέχει τὸν τρόπον· ἣν ἀμεταστρεπτὶ φεύγειν\nκαὶ τῆς τῶν παλαιόν φρενοβλαβείας τὴν ἴασιν\nμεταδιώκειν ὁ σωτήριος εὐαγγελίζεται λόγος.\nὅτι\nδὲ μὴ μῦθοι ταῦτα καὶ ποιητῶν ἀναπλάσματα λανθάνουσάν\nτινα ἐν ὑπονοίαις ἔχοντα θεωρίαν τυγχάνει,\nσοφῶν δὲ καὶ παλαιῶν, ὡς ἂν αὐτοὶ φαῖεν, θεολόγων\nἀληθεῖς μαρτυρίαι, τὰ καὶ ποιητῶν ἁπάντων καὶ λογογράφων\nπρεσβύτερα περιέχουσαι, τό τε πιστὸν τῶν\nλόγων ἐπαγόμεναι ἀπὸ τῆς εἰσέτι δεῦρο ἐν ταῖς κατὰ\nΦοινίκην πόλεσί τε καὶ κώμαις κρατούσης τῶν θεῶν\nπροσηγορίας τε καὶ ἱστορίας , τῶν τε παρ’ ἑκάστοις\nἐπιτελουμένων μυστηρίων , δῆλον ἂν εἴη, ὡς μηκέτι\n\n\nχρῆναι τούτων βιαίους ἀνιχνεύειν φυσιολογίας, σαφῆ\nτὸν ἐξ αὐτῶν ἔλεγχον ἐπιφερομένων τῶν πραγμάτων.\nτοιαύτη μὲν οὑν ἡ Φοινίκων θεολογία· ὥρα δὲ μεταβάντας\nκαὶ τὰ Αἰγυπτίων ἐπιθεωρῆσαι.\nΠΡΟΟΙΜΙΟΝ.Τὰ μὲν δὴ τῆς Φοινίκων θεολογίας τὸν προειρημένον\nπεριέχει τρόπον · ἣν ἀμεταστρεπτὶ φεύγειν καὶ\nτῆς τῶν παλαιῶν φρενοβλαβείας τὴν ἴασιν μεταδιώκειν\nὁ σωτήριος εὐαγγελίζεται λόγος.\nὅτι δὲ μὴ\nμῦθοι ταῦτα καὶ ποιητῶν ἀναπλάσματα λανθάνουσάν\nτινα ἐν ὑπονοίαις ἔχοντα θεωρίαν τυγχάνει, σοφῶν\nδὲ καὶ παλαιῶν , ὡς ἂν αὐτοὶ φαῖεν , θεολόγων\nἀληθεῖς μαρτυρίαι, τὰ καὶ ποιητῶν ἁπάντων καὶ λογογράφων\nπρεσβύτερα περιέχουσαι, τό τε πιστὸν τῶν\nλόγων ἐπαγόμεναι ἀπὸ τῆς εἰσέτι δεῦρο ἐν ταῖς κατὰ\nΦοινίκην πόλεσί τε καὶ κώμαις κρατούσης τῶν θεῶν\nπροσηγορίας τε καὶ ἱστορίας, τῶν τε παρ’ ἑκάστοις\nἐπιτελουμένων μυστηρίων, δῆλον ἂν εἴη ἀπό τε τῆς\nτῶν λοιπῶν συγγραφέων καὶ δὴ καὶ τῶν νομιφομένων\nθεολόγων ὁμολογίας , δι’ ἧς ἐμαρτύρησαν τοὺς\nπαλαιοὺς καὶ πρώτους τὰ περὶ θεῶν συστησαμένους\nμηδὲν εἰς φυσικὰς ἀναφέρειν τροπολογίας, μηδ’ ἀλληγορεῖν\nτοὺς περὶ θεῶν μύθους, ἐπὶ μόνης δὲ τῆς\nλέξεως φυλάττειν τὰς ἱστορίας.\nταῦτα γὰρ αἶ προπαρατεθεῖσαι\nτῶν εἰρημένων ἐδήλουν φωναὶ, ὡς μηκέτι\nχρῆναι τούτων βιαίους ἀνιχνεύειν φυσιολογίας,\nσαφῆ τὸν ἐξ αὐτῶν ἔλεγχον ἐπιφερομένων τῶν πραγμάτων.\nΤοιαύτη μὲν οὖν ἡ Φοινίκων θεολογία.\nὥρα δὲ μεταβάντας καὶ τὰ Αἰγυπτίων ἐπιθεωρῆσαι,\nεἰς τὸ κατανοῆσαι ἀκριβῶς καὶ συνιδεῖν ἐξητασμένως\nεἰ μὴ κεκριμένη καὶ εὔλογος συνέστηκεν ἡμῖν ἡ\nἐξ αὐτῶν ἀναχώρησις, οὐδ’ ἄλλως ἢ διὰ μόνης τῆς\nεὐαγγελικὴς ἀποδείξεως , πρώτιστα πάντων αὐτοῖς\nΑἰγυπτίοις, εἶτα δὲ καὶ τοῖς τὰ ἴσα φρονοῦσιν αὐτοῖς\nκατορθουμένη.\nπᾶσαν μὲν οὑν τὴν Αἰγυπτιακὴν\nἱστορίαν εἰς πλάτος τῆς Ἑλλήνων μετείληφε φωνῆς\nἰδίως τε τὰ περὶ τῆς κατ’ αὐτοὺς θεολογίας Μανεθῶς\nὁ Αἰγύπτιος ἔν τε ᾗ ἔγραψεν ἱερᾷ βίβλῳ καὶ\nἐν ἑτέροις αὐτοῦ συγγράμμασι.\nπλὴν ἀλλὰ καὶ\nΔιόδωρος ὁ πρόσθεν ἡμῖν μνημονευθεὶς, ἐκ πλειόνων\nτὰς ἱστορίας ἀναλεξάμενος καὶ ὡς ἔνι μάλιστα\nτὰ παρ’ ἑκάστοις ἔθνεσιν ἀπηκριβωκὼς , ἐπιφανὴς\nἀνὴρ καὶ δόξαν οὐ μικρὰν παιδείας παρὰ πᾶσι τοῖς\nφιλολόγοις κτησάμενος , καὶ δὴ καὶ πᾶσαν τὴν παλαιὰν\nσυναγαγὼν ἱστορίαν, συνάψας τε τὰ πρῶτα\nτοῖς ἑξῆς πράγμασι, τὴν καταρχὴν τῆς ὅλης ἐποιήσατο\nπραγματείας ἀπὸ τῆς κατ’ Αἰγυπτίους θεολογίας ·\nἀφ’ ἧς ἡγοῦμαι κρεῖττον εἶναι ποιήσασθαι τὴν\nτῶν προκειμένων παράθεσιν , ὡς ἂν μᾶλλον οὔσης\nγνωριμωτέρας τοῖς Ἕλλησι τῆς τούτου γραφῆς. ἱστορεῖ\nδ’ οὖν ταῦτα πρὸς λέξιν\n‘‘Φασὶ τοίνυν Αἰγύπτιοι κατὰ τὴν ἐξ ἀρχῆς\nτῶν ὅλων γένεσιν πρώτους ἀνθρώπους γενέσθαι\nκατὰ τὴν Αἴγυπτον διά τε τὴν εὐκρασίαν τῆς χώρας\nκαὶ διὰ τὴν φύσιν τοῦ Νείλου. τοῦτον γὰρ πολύγονον\nὄντα καὶ τὰς τροφὰς αὐτοφυεῖς παρεχόμενον\nῥᾳδίως ἐκτρέφειν τὰ ζωογονηθέντα. —\nτοὺς δὲ\n\n\n\nθεοὺς ἀνθρώπους μὲν ὑπάρξαι θνητοὺς, διὰ δὲ σύνεσιν\nκαὶ κοινὴν ἀνθρώπων εὐεργεσίαν τυχεῖν τῆς\nἀθανασίας, ὧν ἐνίους καὶ βασιλεῖς γενέσθαι. μεθερμηνευομένων\nδὲ αὐτῶν τινὰς μὲν ὁμωνύμους ὐπάρχειν\nτοῖς οὐρανίοις, τινὰς δὲ ἰδίαν ἐσχηκέναι προσηγορίαν,\nἭλιον τε καὶ Κρόνον Κρόνον ἔτι δὲ καὶ\nΔία τὸν ὑπό τινων Ἄμμωνα προσαγορευόμενον, πρὸς\nδὲ τούτοις Ἥραν καὶ Ἥφαιστον , ἔτι δὲ Ἑστίαν, καὶ\nτελευταῖον Ἑρμῆν.\nκαὶ πρῶτον μὲν Ἥλιον βασιλεῦσαι\nτῶν κατ’ Αἴγυπτον , ὁμώνυμον ὄντα τῷ κατ’\nοὐρανὸν ἄστρῳ. ἔνιοι δὲ τῶν ἱερέων φασὶ πρῶτον\nἭφαιστον βασιλεῦσαι, πυρὸς εὑρετὴν γενόμενον.\nμετὰ δὲ ταῦτα τὸν Κρόνον ἄρξαι, καὶ γήμαντα\nτὴν ἀδελφὴν Ῥέαν γεννῆσαι κατὰ μὲν τινὰς τὸν Ὄσιριν\nκαὶ τὴν Ἰσιν, κατὰ δὲ τοὺς πλείστους Δία τε καὶ\nἭραν , οὓς δι’ ἀρετὴν βασιλεῦσαι τοῦ σύμπαντος\nκόσμου.\nἐκ δὲ τούτων γενέσθαι πέντε θεοὺς,\nὌσιριν καὶ Ἴσιν καὶ Τυφῶνα, Ἀπόλλωνά τε καὶ\nἈφροδίτην. καὶ τὸν μὲν Ὄσιριν εἶναι τὸν Διόνυσον,\nτὴν δὲ Ἴσιν τὴν Δήμητρα. ταύτην δὲ γήμαντα τὸν\nὌσιριν καὶ τὴν βασιλείαν διαδεξάμενον πολλὰ πρᾶξαι\nπρὸς εὐεργεσίαν τοῦ κοινοῦ ·\nκτίσαι τε πόλιν ἐν\nτῇ Θηβαίδι ἑκατόμπυλον , ἣν τινὰς μὲν Δῖός πόλιν,\nἐνίους δὲ Θήβας προσειπεῖν. — ἱδρύσασθαι δὲ καὶ\nἱερὸν τῶν γονέων, Δῖός τε καὶ Ἥρας, καὶ τῶν ἄλλων\nδὲ θεῶν ναοὺς χρυσοῦς, ὧν ἑκάστῳ τιμὰς ἀπονεῖμαι,\nκαὶ καταστῆσαι τοὺς ἐπιμελομένους ἱερεῖς·\nεὑρετὴν\nδὲ γενέσθαι τὸν Ὄσιριν τῆς ἀμπέλου, πρῶτόν τε\nψιλῷ χρήσασθαι, καὶ διδάξαι τοὺς ἄλλους ἀνθρώπους\nτὴν γεωργίαν.\nτιμᾶσθαι δὲ ὑπ’ αὐτοῦ μάλιστα\nπάντων τὸν Ἑρμῆν διαφόρῳ φύσει κεχορηγημένον\nπρὸς ἐπίνοιαν τῶν δυναμένων ὠφελῆσαι τὸν κοινὸν\n\n\nβίον. — εὑρετήν τε γὰρ αὐτὸν γενέσθαι τῶν γραμμάτων\nκαὶ θυσίας θεῶν διατάξασθαι, λύραν τε εὑρεῖν,\nκαὶ τοὺς Ἕλληνας διδάξαι τὴν περὶ τούτων ἑρμηνείαν·\nἀφ᾿ οὗπερ αὐτὸν Ἑρμῆν ὀνομασθῆναι.\nτοῦτον δὲ καὶ τῆς ἐλαίας τὸ φυτὸν εὑρεῖν. τὸν δὲ\nὌσιριν ἐπελθόντα πᾶσαν τὴν οἰκουμένην ἐπὶ μὲν\nΦοινίκης καταστῆσαι Βούσιριν, κατὰ δὲ τὴν Αἰθιοπίαν\nκαὶ Λιβύην Ἀνταῖον. αὐτὸν δὲ ἐπιστρατεῦσαι\nμετὰ τοῦ ἀδελφοῦ τοῦ Ἀπόλλωνος, ὅν φασιν εὑρετὴν\nτοῦ φυτοῦ τῆς δάφνης γενέσθαι.\nσυστρατεῦτσαι\nδὲ τῷ Ὀσίριδι τοὺς δύο υἱοὺς, Ἄνουβίν τε\nκαὶ Μακεδόνα, παραλαβεῖν δὲ καὶ τὸν Πᾶνα διαφερόντως\nὑπ᾿ Αἰγυπτίων τιμώμενον, οὗ καὶ ἐπώνυμον\nεἶναι τὴν Πανὸς πόλιν. ὄντι δὲ αὐτῷ περὶ τὴν Ταφόσιριν\nἀχθῆναι τὸ τῶν Σατύρων γένος.\nφιλό-\nμουσον δὲ ὄντα περιάγειν πλῆθος μουσουργῶν , ἐν\nοἷς παρθένους ἐννέα δυναμένας ᾄδειν καὶ τἄλλα πεπαιδευμένας,\nτὰς παρὰ τοῖς Ἕλλησιν ὀνομαζομένας\nΜούσας , ὧν ἡγεῖσθαι τὸν Ἀπόλλωνα.\nπαντὸς\nδὲ ἔθνους ὡς θεὸν ἀποδ ἐχομένου τὸν Ὄσιριν διὰ τὰς\nεὐεργεσίας πανταχοῦ μνημεῖα ἑαυτοῦ καταλιπεῖν,\nκτίσαι δὲ καὶ πόλεις οὐκ ὀλίγας ἐν Ἰνδοῖς.\nἐπελθεῖν δὲ καὶ τὰ ἄλλα τὰ κατὰ τὴν Φρυγίαν\nἔθνη, καὶ περαιωθῆναι κατὰ τὸν Ἑλλήσποντον εἰς\nτὴν Εὐρώπην. καὶ Μακεδόνα μὲν τὸν υἱὸν ἀπολι-\nπεῖν βασιλέα τῆς Μακεδονίας, Τριπτολέμῳ δὲ ἐπιτρέψαι\nτὰς κατὰ τὴν Ἀττικὴν γεωργίας.\nκαὶ μετὰ\nταῦτα ἐξ ἀνθρώπων εἰς θεοὺς μεταστάντα τυχεῖν\nὑπὸ Ἴσιδος καὶ Ἑρμοῦ ἱερόν καὶ τῶν ἄλλων τῶν ἐπιφανεστάτων\nἐν θεοῖς τιμῶν. τούτους δὲ καὶ τελετὰς\nκαταδεῖξαι καὶ πολλὰ περὶ αὐτοῦ μυστικῶς εἰσηγήσασθαι.\nἀναιρεθῆναι δὲ αὐτὸν ὑπὸ Τυφῶ-\n\n\nνος τοῦ ἀδελφοῦ , πονηροῦ καὶ ἀσεβοῦς ὄντος ’ ὃν\nδιελόντα τὸ σῶμα τοῦ φονευθέντος εἰς ἓξ καὶ εἴ-·\nκοσι μέρη δοῦναι τῶν συνεπιτιθεμένων ἑκάστῳ με-\nρίδα, βουλόμενον ἅπαντας μετασχεῖν τοῦ μύσους.\nτὴν δὲ Ἴσιν ἀδελφὴν οὖσαν Ὀσίριδος καὶ γυναῖκα\nμετελθεῖν τὸν φόνον, συναγωνιζομένου τοῦ παιδὸς\nαὐτῆς Ὤρου. ἀνελοῦσαν δὲ τὸν Τυφῶνα καὶ τοὺς\nσυμπράξαντας παρὰ τὴν νῦν Ἀνταίου κώμην καλου-\nμένην βασιι’-εῦσαι τῆς Αἰγόπτου.\nεὑροῦσαν δὲ\nπάντα τὰ μέρη τοῦ σώματος πλὴν τῶν αἰδοίων τοῦ\nὈσίριδος ἑκάστῳ μέρει περιπλάσαι λέγουσιν αὐτὴν\nτύπον ἀνθρωποειδῆ , παραπλήσιον Ὀσίριδι τὸ μέγε-\nμέγεθός ^ ἐξ ἀρωμάτων καὶ κηροῦ, καὶ παραδοῦναι τοῖς\nἱερεῦσι καθ’ ὅλης τῆς Αἰγύπτου τιμὰν. καθιερῶσαι\nδὲ καὶ τῶν γινομένων παρ’ αὐτοῖς ζῴων ἓν ὁποῖον\nἂν βουληθῶσιν.\nτοὺς δὲ ταύρους τοὺς ἱεροὺς\nτόν τε ὀνομαζόμενον Ἄπιν καὶ τὸν Μνεῦιν Ὀσίριδι\nκαθιερωθῆναι, καὶ τούτους σέβεσθαι καθάπερ θεοὺς\nκοινῆ̣ καταδειχθῆναι πᾶσιν Αἰγυπτίοις. ταῦτα γὰρ\nτοῖς εὑροῦσι τὸν τοῦ σίτου καρπὸν συνεργῆσαι πρὸς\nτὸν σπόρον καὶ τὰς κοινὰς γεωργίας.\nὀμόσαι δὲ\nτὴν Ἴσιν μηδενὸς ἀνδρὸς ἔτι συνουσίαν προσδἐξα-\nπροσδέξασθαι μεταστᾶσαν δὲ καὶ αὐτὴν ἐξ ἀνθρώπων τυ-\nχεῖν ἀθανάτων τιμῶν καὶ ταφῆναι κατὰ τὴν Μέμ-\nφιν.\nτὰ μὲν οὖν ἀνευρεθέντα τοὐ Ὀσίριδος μέρη\nταφῆς ἀξιωθῆναί φασι τὸν εἰρημένον τρόπον· τὸ δὲ\nαἰδοῖον ὑπὸ μὲν Τυφῶνος εἰς τὸν ποταμὸν ῥιφῆναι\nλέγουσιν, ὑπὸ δὲ τῆςΊσιδος οὐδὲν ἧττον τῶν ἄλλων\nἀξιωθῆναι τιμῶν ἰσοθέων.\nἔν τε γὰρ τοῖς ἱεροῖς\nεἴδωλον αὐτοῦ κατασκευάσασαν τιμὰς καταδεῖξαι καὶ\nτελετὰς καὶ τὰς θυσίας τὰς τῷ θεῷ τούτῳ γινομένας\nἐντιμοτάτας ποιῆσαι. διὸ καὶ τοὺς Ἓλληνας ἐξ Αἰ-\n\n\nγύπτου παρειληφότας τὰ περὶ τοὺς ὀργιασμοὺς καὶ\nτὰς Διονυσιακὰς ἑορτὰς τιμᾶν τοῦτο τὸ μόριον ἐν\nτοῖς μυστηρίοις καὶ ταῖς τοῦ θεοῦ τούτου τελεταῖς\nτε καὶ θυσίαις, ὀνομάζοντας αὐτὸ φαλλόν.\nτοὺς\nδὲ λέγοντας ἐν Θήβαις ταῖς Βοιωτικαῖς γεγονέναι τὸν\nθεὸν ἐκ Σεμέλης καὶ Δῖός σχεδιάζειν. Ὀρφέα γὰρ\nεἰς Αἴγυπτον παραβαλόντα καὶ μετασχόντα τῆς τελετῆς\nκαὶ τῶν Διονυσιακῶν μυστηρίων μεταλαβεῖν,\nτοῖς τε Καδμείοις φίλον ὄντα καὶ τετιμημένον ὑπ’\nαὐτῶν μεταθεῖναι τοῦ θεοῦ τὴν γένεσιν ἐκείνοις χαριξόμενον\n, τοὺς δὲ ὄχλους τὰ μὲν διὰ τὴν ἄγνοιαν,\nτὰ δὲ διὰ τὸ βούλεσθαι τὸν θεὸν Ἕλληνα ὀναμάξεσθαι,\nπροσδέξασθαι προσηνῶς τὰς τελετὰς καὶ\nτὰ μυστήρια.\nἀφορμὰς δὲ ἔχειν τὸν Ὀρφέα\nπρὸς τὴν μετάθεσιν τῆς τοῦ θεοῦ γενέσεως καὶ τελετῆς\nτοιαύτας· Κάδμον ἐκ Θηβῶν ὄντα τῶν Αἰγυπτίων\nγεννῆσαι σὺν ἄλλοις τέκνοις καὶ Σεμέλην · ταύτην\nδὲ ὑφ’ ὅτου δήποτε φθαρεῖσαν ἔγκυον γενέσθαι,\nκαὶ τεκεῖν ἑπτὰ μηνῶν διελθόντων βρέφος οἷόν περ\nοἱ κατ’ Αἴγυπτον τὸν Ὄσιριν γεγονέναι νομίζουσι ·\nτὸν δὲ Κάδμον τελευτῆσαν τὸ βρέφος χρυσῶσαι,\nκαὶ τὰς καθηκούσας αὐτῷ ποιήσασθαι θυσίας, ἀνάψαι\nδὲ καὶ τὴν γένεσιν εἰς Δία, σεμνύνοντα τὸν Ὄσιριν,\nκαὶ τῆς φθαρείσης τὴν διαβολὴν ἀφαιρούμενον.\nδιὸ καὶ παρὰ τοῖς Ἕλλησιν ἐκδοθῆναι λόγον ὡς ἡ\nΚάδμου θυγάτηρ Σεμέλη τέτοκεν ἐκ Δῖός Ὄσιριν.\nἔπειτα παρελθόντων τῶν μυθογράφων ἐμπλῆσαι\nτὸ θέατρον , καὶ τοῖς ἐπιγινομένοις ἰσχυρὰν πίστιν\nκαὶ ἀμετάθετον γενέσθαι. καθόλου δέ φασι τοὺς\nἜλληνας ἐξιδιάξεσθαι τοὺς ἐπιφανεστάτους Αἰγυπτίων\nἥρωάς τε καὶ θεούς.\nκαὶ γὰρ Ἡρακλέα τὸ γένος\nΑἰγύπτιον ὄντα δι’ ἀνδρείαν ἐπελθεῖν πολλὴν τῆς\n\n\nοἰκουμένης. ἐξοικειοῦσθαι δὲ αὐτὸν τοὺς ,\nκαὶ μὴν ἕτερον ὄντα τοῦ ἐξ Ἀλκμήνης παρ’ Ἕλλησιν\nὕστερόν ποτε γενομένου.\nφασὶ δὲ καὶ τὸν Περσέα\nγενέσθαι κατὰ τὴν Αἴγυπτον, καὶ τῆς Ἴσιδος τὴν\nγένεσιν ὑπὸ τῶν Ἑλλήνων εἰς Ἀργὸς μεταφέρεσθαι.\nμυθολογούντων αὐτὴν εἶναι Ἰὼ, τὴν εἰς βοὸς τύπον\nμεταμορφωθεῖσαν. τὴν αὐτὴν δὲ τοὺς μὲν Ἴσιν, τοὺς\nδὲ Δήμητρα, τοὺς δὲ Θεσμοφόρον, ἄλλους δὲ Σελήνην,\nκαὶ ἄλλους Ἥραν νομίζειν.\nτὸν Ὄσιριν\nτοὺς μὲν Σάραπιν, τοὺς δὲ Διόνυσον, τοὺς δὲ Πλούτωνα\n, τοὺς δὲ Ἄμμωνα , τοὺς δὲ Δία , ἑτέρους δὲ\nΠάνα νομίζειν.\nεὑρετὴν δὲ γενέσθαι τὴν Ἰσίν\nφασι φαρμάκων πολλῶν καὶ ἰατρικῆς ἐπιστήμης· εὑρεῖν\nδὲ καὶ τὸ τῆς ἀθανασίας φάρμακον , δι’ οὗ τὸν\nυἱὸν Ὦρον ὑπὸ τῶν Τιτάνων ἐπιβουλευθέντα, καὶ\nνεκρὸν εὑρεθέντα καθ’ ὕδατος, μὴ μόνον ἀναστῆσαι\nδοῦσαν τὴν ψυχὴν, ἀλλὰ καὶ τῆς ἀθανασίας ποιῆσαι\nμεταλαβεῖν.\nτὸν δὲ Ὦρον ὕστατον ὄντα τῶν\nθεῶν βασιλεῦσαι τῆς Αἰγύπτου. μεθερμηνευόμενον\nδέ φασιν αὐτὸν εἶναι τὸν Ἀπόλλωνα , τήν τε ἰατρικὴν\nκαὶ μαντικὴν ὑπὸ τῆς μητρὸς Ἴσιδος διδαχθέντα\nδιὰ τῶν χρησμῶν καὶ θεραπειᾶ ν εὐεργετεῖν.\nσυμφωνεῖται\nδὲ παρὰ τοῖς πλείστοις ὅτι τοῖς περὶ τὸν\nΔία καὶ τὸν Ὄσιριν θεοῖς κατὰ τὴν Ἴσιδος ἡλικίαν\nμεγαλόσωμοί τινες γίγαντες ἐπὶ τὸ τερατῶδες κοσμούμενοι\nπόλεμον ἤγειραν. νομοθετήσαι δὲ τοὺς\nΑἰγυπτίους γαμεῖν ἀδελφὰς, διὰ τὸ τὴν Ἶσιν τῷ Οσίριδι\nἀδελφῷ ὄντι αὐτῆς γαμηθῆναι. ‟\nΚαὶ ταῦτα μὲν περὶ τούτων ἱστοροῦσι. περὶ\nδὲ τῶν ἀφιερωμένων ζῴων κατ’ Αἴγυπτον τοιοῦτός\nτις παρ’ αὐτοῖς κατέχει λόγος\n‘‘Τινὲς μέν φασι τοὺς ἐξ ἀρχῆς γενομένους θεοὺς,\nὀλίγους ὄντας καὶ κατισχυομένους ὑπὸ τοῦ πλήθους\nκαὶ τῆς ἀσεβείας τῶν γηγενῶν ἀνθρώπων, ὁμοιωθῆναί\nτισιν ἀλόγοις ζῴοις, καὶ οὕτως διαφυγεῖν · ἔπειτα\nχάριν ἀποδιδόντας τῆς σωτηρίας ἀφιερῶσαι τὰς φύσεις\nσεῖς αὐτῶν τῶν ζῴων, οἷς ἀφωμοιώθησαν.\nοἶ δέ\nφασιν ἐν ταῖς πρὸς τοὺς πολεμίους συμβολαῖς κατασκευάσαντας\nεἰκόνας τῶν ζῴων ἃ νῦν τιμῶσι, φορεῖν\nταύτας τοὺς ἡγεμόνας ἐπὶ τῆς κεφαλῆς, καὶ\nτοῦτο γνώρισμα τῆς ἀρχῆς ἔχειν · ἐν δὲ ταῖς κατὰ\nτῶν ἐχθρῶν νίκαις, ὡς ἂν αἴτια τὰ φῷα γενόμενα,\nὧν τὰς εἰκόνας ἔφερον, ἀποθεῶσαι.\nἕτεροι δὲ\nτρίτην αἰτίαν φέρουσι, τῆς χρείας ἕνεκα τῶν ζῴων\nφάσκοντες αὐτὰ τετιμῆσθαι. τὴν μὲν γὰρ θήλειαν\nβοῦν τίκτειν καὶ ἀροῦν, τὰ δὲ πρόβατα τίκτειν καὶ\nσκέπην παρέχειν καὶ τὴν διὰ τοῦ γάλακτος καὶ τοῦ\nτυροῦ τροφὴν , τὸν δὲ κύνα συνθηρεύειν ἀνθρώποις\nκαὶ φυλακτικὸν εἶναι· διόπερ τὸν θεὸν τὸν παρ’ αὐτοῖς\nκαλούμενον Ἄνουβιν κυνὸς ἔχειν κεφαλήν· ἐμφαίνοντες\nὅτι σωματοφύλαξ ἦν τῶν περὶ τὸν Ὄσιριν\nκαὶ τὴν Ἰσιν.\nἔνιοι δέ φασι Ἰσιδος προηγουμένους\nτοὺς κύνας καθ’ ὃν καιρὸν ἐζήτει τὸν Ὄσιριν\nτά τε θηρία καὶ τοὺς ἀπαντῶντας ἀπείργειν.\nκαὶ\nτὸν μὲν αἴλουρον πρὸς τὰς ἀσπίδας εὔθετον ὑπάρχειν\nκαὶ τὰ ἄλλα δακετὰ τῶν ἑρπετῶν, τὸν δὲ ἰχνεύμονα\nτὰ τῶν κροκοδείλων ᾠὰ συντρίβειν, ἀναιρεῖν\nτε τοὺς κροκοδείλους πηλῷ κυλιόμενον καὶ ἐπιπηδῶντα\nκεχηνόσι τοῖς στόμασι, διαφαγόντα τε αὐτῶν\nτὰ ἐντὸς τῆς κοιλίας νεκροὺς ἀπεργάζεσθαι.\nτῶν\nδὲ ὀρνέων τὴν μὲν ἶβιν χρησίμην ὑπάρχειν πρός τε\n\n\n\nτοὺς ὄφεις καὶ τὰς ἀκρίδας καὶ τὰς κάμπας, τὸν δὲ\nἱέρακα πρὸς τοὺς σκορπίους καὶ κεράστας, καὶ τὰ\nμικρὰ τῶν δακετῶν θηρίων, καὶ διὰ τὸ συμβάλλεσθαι\nταῖς μαντείαις· τὸν δ’ ἀετὸν διὰ τὸ βασιλικὸν\nεἶναι.\nτὸν δὲ τράγον φασὶν ἀποτεθεῶσθαι, καθάπερ\nκαὶ τοῖς Ἕλλησι τὸν Πρίαπον, διὰ τὸ γεννητικὸν\nμόριον· τὸ μὲν γὰρ ζῷον εἶναι τοῦτο κατωφερέστατον\nπρὸς τὰς συνουσίας, τὸ δὲ μόριον τοῦ σώματος\nτὸ τῆς γενέσεως αἴτιον τιμᾶσθαι προσηκόντως\nὡς ἂν ἀρχέγονον τῆς τῶν ζῴων φύσεως. καθόλου δὲ\nτὸ αἰδοῖον οὐ τοὺς Αἰγυπτίους μόνον , ἀλλὰ καὶ τῶν\nἄλλων οὐκ ὀλίγους καθιερωκέναι κατὰ τὰς τελετὰς,\nὡς αἴτιον τῆς τῶν ζῴων γενέσεως·\nτούς τε ἱερεῖς\nτοὺς παραλαβόντας τὰς πατρικὰς ἱερωσύνας κατ’\nΑἴγυπτον τούτῳ τῷ θεῷ μυεῖσθαι. καὶ τοὺς Πᾶνας\nδὲ καὶ τοὺς Σατύρους φασὶν ἕνεκα τῆς αὐτῆς αἰτίας\nτιμᾶσθαι παρὰ ἀνθρώποις· διὸ καὶ τὰς εἰκόνας αὐτῶν\nἀνατιθέναι τοὺς πλείστους ἐν τοῖς ἱεροῖς ἐντεταμένας\nκαὶ τῇ τοῦ τράγου φύσει παραπλησίας · τὸ\nγάρ τοι ζῷον τοῦτο παραδίδοσθαι πρὸς τὰς συνου-\nσίας ὑπάρχειν ἐνεργότατον.\nτοὺς δὲ ταύρους\nτοὺς ἱεροὺς τὸν Ἄπιν καὶ τὸν Μνεῦιν τιμᾶσθαι παραπλησίως\nτοῖς θεοῖς , ἅμα μὲν διὰ τὴν γεωργίαν,\nἅμα δὲ καὶ διὰ τὸ τὴν εὕρεσιν τῶν καρπῶν αὐτοῖς\nἀνατιθέναι.\nτοὺς δὲ λύκους τιμᾶσθαι διὰ τὴν\nπρὸς τοὺς κύνας τῆς φύσεως ὁμοιότητα καὶ ἐπεὶ τὸ\nπαλαιὸν , φασὶ, τῆς Ἴσιδος μετὰ τοῦ παιδὸς Ὤρου\nμελλούσης διαγωνίζεσθαι πρὸς Τυφῶνα, παραγενέσθαι\nβοηθὸν ἐξ Ἅιδου τὸν Ὄσιριν τῷ τέκνῳ καὶ τῇ\nγυναικὶ, λύκῳ τὴν ὄψιν ὁμοιωθέντα.\nἕτεροι δὲ λέγουσιν\nΑἰθίοπας στρατεύσαντας ἐπὶ τὴν Αἴγυπτον\nὑπὸ πλήθους λύκων διωχθῆναι· διὸ καὶ Λυκοπολί\n\n\nτὴν κληθῆναι τὴν χώραν. τὸν δὲ κροκόδειλον σέβεσθαί\nφασι διὰ τὸ μὴ τολμᾶν διανήχεσθαι τὸν Νεῖλον\nτοὺς ἀπὸ τῆς Ἀραβίας καὶ Λιβύης λῃστὰς τόν κροκοδείλων\nχάριν.\nφασὶ δέ τινα τῶν παρ’ αὐτοῖς\nβασιλέων διωκόμενον ὑπὸ τῶν ἰδίων κυνῶν καταφυγεῖν\nεἰς τὴν λίμνην, ἔπειτα ὑπὸ κροκοδείλου παραδόξως\nἀναληφθέντα εἰς τὸ πέραν ἀπενεχθῆναι.\nαἰτίας δὲ καὶ ἄλλας φασί τινες τῆς τῶν ἀλόγων\nζῴων τιμῆς. τοῦ γὰρ πλήθους τὸ παλαιὸν ἀφισταμένου\nτῶν βασιλέων, καὶ συμφρονοῦντος εἰς τὸ μηκέτι\nβασιλεύεσθαι, ἐπινοῆσαί τινα διάφορα σεβάσματα\nαὐτοῖς τῶν ζῴων παρασχεῖν , ὅπως ἑκάστων τὸ μὲν\nπαρ’ αὐτοῖς τιμώμενον σεβομένων, τοῦ δὲ παρὰ τοῖς\nἄλλοις ἀφιερωμένου καταφρονούντων, μηδέποτε ὁμονοῆσαι\nδύνωνται πάντες οἶ κατ’ Αἴγυπτον. —\nὅταν\nδὲ ἀποθάνῃ τι τῶν εἰρημένων ζῴων , σινδόνι καλύψαντες\nκαὶ μετ’ οἰμωγῆς τὰ στήθη καταπληξάμενοι\nἐν ἱεραῖς θήκαις θάπτουσιν. ὃς δ’ ἄν τι τούτων τῶν\nζῴων ἑκὼν διαφθείρῃ, θανάτῳ περιπίπτει, πλὴν ἐὰν\nαἴλουρον ἢ τὴν ἶβιν ἀποκτείνῃ ’ ταῦτα δὲ ἐάν τε ἑκὼν\nἐάν τε ἄκων ἀποκτείνῃ τις, πάντως θανάτῳ περιπίπτει.\n—\nἀλλὰ μὴν καὶ καθ’ ἣν ἂν οἰκίαν εὑρεθῇ\nκύων τετελευτηκὼς , ξυρῶνται πάντες ὅλον τὸ\nσῶμα καὶ ποιοῦνται πένθος · κἂν οἶνος, ἢ σῖτος, ἤ τι\nτῶν πρὸς τὸν βίον ἀναγκαίων τύχῃ κείμενον ἐν τῷ\nοἴκῳ , οὐκ ἂν ἔτι χρήσασθαι αὐτοῖς ὑπομείνειαν.\nτρέφουσι δὲ τὸν Ἄπιν ἐν Μέμφει, καὶ τὸν Μνεῦιν\nἐν Ἡλίου πόλει, καὶ τὸν τράγον ἐν Μένδητι, καὶ τὸν\nκροκόδειλον ἐν τῇ Μοιρίδος λίμνῃ, καὶ τὰ λοιπὰ θηρία\nἐν ἱεροῖς περιβόλοις, σεμίδαλιν προσφέροντες, ἢ\nχόνδρον ἕψοντες ἐν γάλακτι, καὶ πέμματα παντοδαπὰ\nμέλιτι φύροντες καὶ κρέα χήνεια τὰ μὲν ἕψοντες, τὰ\n\n\nδὲ ὀπτῶντες.\nτοῖς δε ὠμοφάγοις πολλὰ τῶν\nὀρνέων παραβάλλουσι, καὶ θηλείας ἑκάστῳ τῶν ζῴων\nτὰς εὐειδεστάτας συντρέφουσιν, ἃς παλλακίδας προσαγορεύουσιν.\nὅταν δὲ ὁ Ἆπις τελευτήσας ταφῇ\nμεγαλοπρεπῶς, ζητοῦσιν ἕτερον ὅμοιον· ὅταν δὲ εὑρεθῇ,\nτὰ μὲν πλήθη τοῦ πένθους ἀπολύεται, ἄγεται\nδὲ ὁ μόσχος πρῶτον εἰς Νείλου πόλιν. καὶ τότε μόνον\nσἱ γυναῖκες αὐτὸν ὁρῶσι κατὰ πρόσωπον ἱστάμεναι,\nκαὶ δεικνύουσιν ἀνασυράμεναι τὰ ἑαυτῶν γεννητικὰ\nμόρια, τὸν δὲ ἕτερον χρόνον ἅπαντα κεκωλυμένον\nἐστὶν εἰς ὄψιν αὐτὰς ἔρχεσθαι τούτῳ τῷ θεῷ.\nφασὶ δὲ τὴν τοῦ Ὀσίριδος ψυχὴν εἰς τοῦτον μετὰ τὴν\nτελευτὴν μεταστῆναι.”\nΤοιαύτη καὶ ἡ Αἰγυπτίων ἀσχήμων ἀθεότης\nμᾶλλον ἢ θεολογία, πρὸς ἣν καὶ τὸ ἐνίστασθαι αἰσχρόν.\nἧς καὶ εἰκότως καταπτύσαντες ἀνεχωρήσαμεν,\nλύτρωσιν καὶ ἐλευθερίαν τῶν τοσούτων κακῶν οὐδετέρως\nεὑράμενοι ἢ διὰ μόνης τῆς σωτηρίου καὶ εὐαγγελικῆς\nδιδασκαλίας, τῆς τὰς διανοίας τυφλοῖς τὴν\nἀνάβλεψιν εὐαγγελισαμένης.\nτούτων δὲ αὐτῶν\nτὰς σεμνοτέρας δὴ θεωρίας τε καὶ φυσιολογίας μικρὸν\nὕστερον ἐπισκεψόμεθα, ἐπὰν καὶ τὰ Ἑλληνικὰ\nδιαλάβωμεν. οὕτω δῆτα ἀναμὶξ Αἰγυπτιακῆς ὁμοῦ\nκαὶ Φοινικικῆς συνδραμούσης μυθολογίας κεκράτηκεν\nεἰκότως παρὰ τοῖς πλείστοις τῶν ἐθνῶν ἡ τῆς\nπαλαιᾶς πλάνης δεισιδαιμονία.\nἀλλὰ γὰρ λεκτέον\nκαὶ τὰ Ἑλλήνων. τὰ μὲν δὴ σεμνὰ τῆς Αἰγυπτίων\nμυθολογίας τὸν προτεθέντα περιείληφε τρόπον, τὰ δὲ\nἙλληνικὰ ὅτι τούτων αὐτῶν ἀποσπάσματα καὶ παρακούσματα\nτυγχάνει προείρηται μὲν πολλάκις καὶ διὰ\nτῆς τῶν προτεθέντων συγγραφέων διαγνώσεως,\nοὐ\nμὴν ἀλλὰ καὶ ἐξ αὐτῆς τῆς Ἑλληνικῆς θεολογίας γέ-\n\n\nνοιτ᾿ ἂν ἔκδηλον, ἐπαγομένων ἐν ταῖς οἰκείαις περὶ\nθεῶν ἀναγραφαῖς οἴκοθεν μὲν οὐδὲν, ταῖς δὲ τῶν\nἔξωθεν περιπιπτόντων μυθολογίαις·\nξοάνοις τε\nγὰρ τοῖς παραπλησίοις καὶ μυστηρίοις τοῖς αὐτοῖς\nἀποδείκνυνται συγχρώμενοι , ὡς ἔνεστι μαθεῖν ἐκ\nτῆς περὶ τούτων ἱστορίας, ἣν ὁ τὰς βιβλιοθήκας ἐπὶ\nταὐτὸν ὁμοῦ συναγαγὼν οὗ καὶ πρόσθεν ἐμνημόνευσα,\nκατὰ τὸ τρίτον καὶ τέταρτον τῆς δηλωθείσης αὐτοῦ\nπραγματείας ἱστορεῖ, τὴν τῆς ἱστορίας ἀρχὴν\nἀπὸ τῶν Κάδμου χρόνων πεποιημένος.\nτὸν\nδὲ Κάδμον μετὰ Μωσέα γενέσθαι αἱ ἀκριβεῖς τῶν\nχρονογραφιῶν παριστῶσι διαδοχαὶ, ὡς κατὰ καιρὸν\nἐπιδείξομεν. ὥστε καὶ τῶν Ἑλληνικῶν θεῶν ἀποδείκνυσθαι\nτὸν Μωσέα προτερεῖν, εἰ δὴ πρὸ Κάδμου\nμὲν οὕτος, οἶ δὲ θεοὶ νεώτεροι τῆς Κάδμου γεγονότες\nἡλικίας ἀναφαίνονται. ἄκουε δ’ οὖν τῶν τοῦ συγγραφέως\nφωνῶν\n‟ Κάδμον τὸν Ἀγήνορός φασιν ἐκ Φοινίκης\nὑπὸ τοῦ βασιλέως ἀποσταλῆναι πρὸς ἀναζήτησιν τῆς\nΕὐρώπης , ἣν ὑπὸ Δῖός ἁρπαγῆναι · μὴ εὑρόντα δὲ\nεἰς Βοιωτίαν ἐλθεῖν κτίσαι τε τὰς αὐτόθι Θήβας,\nγήμαντα δὲ Ἁρμονίαν τὴν Ἀφροδίτης γεννῆσαι ἐξ αὐτῆς\nΣεμέλην καὶ τὰς ταύτης ἀδελφάς.\nτῇ δὲ Σεμέλῃ\nΔία μιγέντα παρακληθῆναι τἀς ἐπιπλοκὰς\nὁμοίας αὐτῇ ποιήσασθαι ταῖς πρὸς Ἥραν. ἐπελθόντος\nδὲ αὐτοῦ θεοπρεπῶς μετὰ βροντῶν καὶ ἀστραπῶν,\nοὐκ ἐνεγκοῦσαν τὴν Σεμέλην ἐγκύμονα οὖσαν\nἐκτρῶσαι τὸ βρέφος, ὑπὸ δὲ τοῦ πυρὸς αὐτὴν τελευτῆσαι.\nτὸν δὲ Δία λαβόντα τὸ παιδίον παραδοῦναι\nτῷ Ἑρμῇ, ἐκπέμψαι τε εἰς τὸ ἐν τῇ Νύση ἄντρον,\n\n\n\nκείμενον μεταξὺ Φοινίκης τε καὶ Νείλου. οὕτω δὲ\nτραφέντα τὸν Διόνυσον ὑπὸ τῶν νυμφῶν εὑρετὴν\nτοῦ οἴνου γενέσθαι, καὶ τὴν φυτείαν διδάξαι τῆς\nἀμπέλου τοὺς ἀνθρώπους.\nεὑρεῖν δὲ καὶ τὸ ἐκ\nτῆς κριθῆς κατασκευαζόμενον πόμα, τὸ καλούμενον\nξύθον · περιφέρειν δὲ στρατόπεδον οὐ μόνον ἀνδρῶν,\nἀλλὰ καὶ γυναικῶν, καὶ τοὺς ἀδίκους καὶ ἀσεβεῖς\nτῶν ἀνθρώπων κολάζειν. στρατεῦσαι δὲ εἰς τὴν Ἰνδικὴν\nτριετεῖ χρόνῳ.\nἐντεῦθεν τοὺς Ἕλληνας καταδεῖξαι\nτριετηρικὰς θυσίας Διονύσῳ, καὶ τὸν θεὸν\nνομίζειν κατὰ τὸν χρόνον τοῦτον ποιεῖσθαι τὰς παρὰ\nτοῖς ἀνθρώποις ἐπιφανείας, σέβειν τε αὐτὸν πάντας\nἀνθρώπους διὰ τὴν τοῦ οἴνου δόσιν , ὥσπερ καὶ τὴν\nΔήμητρα διὰ τὴν τῆς τοῦ σίτου τροφῆς εὕρεσιν.\"\n‟ Εἶναι δέ φασι καὶ ἄλλον Διόνυσον πολὺ τοῖς\nχρόνοις προτεροῦντα τούτου, τὸν ὑπό τινων Σαβάξιον\nὀνομαζόμενον, ἐκ Δῖός καὶ Περσεφόνης γεμόμενον ·\nοὗ τὴν γένεσιν καὶ τὰς θυσίας καὶ τὰς τιμὰς\nνυκτερινὰς καὶ κρυφίους εἰσάγουσιν, διὰ τὴν αἰσχύνην\nτὴν ἐκ τῆς συνουσίας ἐπακολουθοῦσαν.\nὃν\nκαὶ πρῶτον βοῦς ἐπιχειρῆσαι ζευγνύειν, ἀφ’ οὗ δὴ\nκαὶ κερατίαν αὐτὸν εἰσάγουσι. τὸν δὲ ἐκ Σεμέλης\nνεώτερον, τρυφερὸν τῷ σώματι, καὶ εὐπρεπείᾳ διενεγκεῖν\nκαὶ πρὸς τὰς ἀφροδισιακὰς ἡδονὰς εὐκατάφορον\nγεγονέναι φασὶ, κατὰ δὲ τὰς στρατείας γυναικῶν\nπλῆθος περιάγειν καθωπλισμένας λόγχαις\nσυναποδημεῖν\nφασὶ δὲ καὶ τὰς Μούσας αὐτῷ\nσυναποδημεῖν παρθένους οὔσας καὶ πεπαιδευμένας\nδιαφερόντως, ἃς καὶ διὰ μελῳδίας καὶ ὀρχήσεως ψυχαγωγεῖν\nτὸν θεόν. παιδαγωγόν τε αὐτοῦ Σειληνὸν\nμεγάλα συμβάλλεσθαι αὐτῷ πρὸς ἀρετήν. πρὸς δὲ\nτὰς ἐκ τοῦ πλεονάζοντος οἴνου κεφαλαλγίας ἀναδε-\n\n\nδέσθαι τὴν κεφαλὴν μίτρᾳ.\nδιμήτορα δὲ αὐτὸν\nπροσαγορεύουσι διὰ τὸ πατρὸς μὲν ἑνὸς ὑπάρξαι τοὺς\nδύο Διονύσους, μητέρων δὲ δυοῖν. νάρθηκα δὲ προσάπτουσιν\nαὐτῷ, διὰ τὸ πίνοντας ἄκρατον τοὺς παλαιοὺς\nτὸν οἶνον μανιώδεις γίνεσθαι καὶ ταῖς βακτηρίαις\nἀλλήλους τύπτειν, ὡς καὶ ἀναιρεῖσθαί τινας,\nὅθεν καὶ ἀντὶ ξύλων νάρθηξι χρῆσθαι καταδεῖξαι.\nκαλεῖσθαι δὲ αὐτὸν Βάκχιον ἀπὸ τόν Βακχῶν,\nΛηναῖον δὲ ἀπὸ τοῦ πατεῖσθαι τὰς σταφυλὰς ἐν ληνοῖς,\nΒρόμιον δὲ ἀπὸ τοῦ κατὰ τὴν γένεσιν αὐτοῦ\nγενομένου βρόμου.\nκαὶ Σατύρους δέ φασιν αὐτὸν\nπεριάγεσθαι ἐν ταῖς ὀρχήσεσι καὶ ταῖς τραγῳδίαις\nτέρψιν αὐτῷ καὶ ἡδονὴν παρέχοντας , καταθεῖξαι\nδὲ θέατρον καὶ μουσικῶν ἀκροαμάτων σύστημα.\nτοιαῦτα μὲν τὰ περὶ Διονύσον. \"\n‟ Τὸν δὲ Πρίαπον υἱὸν εἶναί φασι Διονύσου\nκαὶ Ἀφροδίτης, διὰ τὸ τοὺς οἰνωθέντας ἐντετ6άσθαι ἐντετάσθαι\nτετάσθαι πρὸς τὰς ἀφροδισιακὰς ἡδονάς. τινὲς δέ\nφασι τὸ αἰδοῖον τῶν ἀνθρώπων τοὺς παλαιοὺς μυρικῶς\nΠρίαπον ὀνομάζειν.\nἔνιοι δὲ λέγουσι τὸ\nγεννητικὸν μόριον αἴτιον ὑπάρχειν τῆς γενέσεως τῶν\nἀνθρώπων , καὶ διὰ τοῦτο εἰς ἅπαντα τὸν αἰῶνα τυχεῖν\nτῆς ἀθανάτου τιμῆς· ὥσπερ οὖν καὶ οἱ Αἰγύπτιοι\nτὴν Ἶσιν ἔφησαν τὰ μέλη τοῦ Ὀσίριδος ἀναξητοῦσαν,\nτὸ αἰδοῖον αὐτοῦ μὴ δυναμένην εὑρεῖν,\nκαταδεῖξαι τιμᾶν ὡς θεὸν, καὶ ἀναθεῖναι κατὰ τὸ ἱερὸν\nἐντεταμένον.\nἀλλὰ καὶ παρ’ Ἕλλησιν οὐ μόνον\nἐν ταῖς Διονυσιακαῖς τελεταῖς, ἀλλὰ καὶ ταῖς ἄλλαις\nἁπάσαις οὗτος ὁ θεὸς τυγχάνει τινὸς τιμῆς,\nμετὰ γέλωτος καὶ παιδιᾶς παρεισαγόμενος ἐν ταῖς\nθυσίαις· ὡς καὶ τὸν Ἑρμαφρόδιτον , ὃν ἐξ Ἑρμοῦ\nκαὶ Ἀφροδίτης γεννηθέντα τυχεῖν τῆς προσηγορίας.\nτοῦτον δέ φασι τὸν θεὸν κατά τινας χρόνους φαίνεσθαι\nπαρ’ ἀνθρώποις καὶ γεννᾶσθαι τὴν τοὐ σώματος\nφύσιν ἔχοντα μεμιγμένην ἐξ ἀνδρὸς καὶ γυναικός ·\nκός · ἔνιοι δὲ τὰ τοιαῦτα τέρατα ὑπάρχειν φασὶ, σπανίως\nτε γεννώμενα σημαντικὰ ποτὲ μὲν κακῶν, ποτὲ\nδ’ ἀγαθῶν γίνεσθαι. \"\n‟ Τὰς δὲ Μούσας θυγατέρας εἶναι Δῖός καὶ d\nΜνημοσύνης, τινὲς δὲ Οὐρανοῦ καὶ Γῆς. παρθένους\nτε αὐτὰς οἱ πλεῖστοι μυθολογοῦσι, τυχεῖν τε τῆς\nπροσηγορίας ἀπὸ τοῦ μυεῖν τοὺς ἀνθρώπους , τοῦτο\nδέ ἐστι διδάσκειν τὰ καλά. \"\n‘‘Περὶ δὲ τοῦ Ἡρακλέους Ἕλληνες τοιαῦτά\nφασι · Δανάης τῆς Ἀκρισίου καὶ Δῖός γενέσθαι Περσέα,\nΠέρσεως δὲ καὶ Ἀνδρομέδας Ἠλεκτρύωνα, ἐκ δὲ\nτούτου γενέσθαι τὴν Ἀλκμήνην , ᾗ μιγέντα τὸν Δία\nγεννῆσαι τὸν Ἡρακλέα. μισγόμενον δὲ αὐτῇ τὸν Δία\nτριπλασίονα τὴν νύκτα ποιῆσαι· μόνην δὲ ταύτην\nτοῦ Δῖός τὴν ὁμιλίαν οὐκ ἐρωτικῆς ἐπιθυμίας ἕνεκα\nγενέσθαι, καθάπερ ἐπὶ τῶν ἄλλων γυναικῶν, ἀλλὰ\nτὸ πλεῖστον τῆς παιδοποιίας χάριν.\nτὴν δὲ Ἥραν\nξηλοτυποῦσαν ὑποῦσαν παρακατασχεῖν μὲν τῆς Ἀλκμήνης τὰς\nὠδῖνας , τὸν δὲ Εὐρυσθέα πρὸ τοῦ καθήκοντος χρόνου\nπρὸς τὸ φῶς ἀγαγεῖν, τοῦ Δῖός προαγορεύσαντος\nτὸν τεχθησόμενον κατ’ ἐκείνην τὴν ἡμέραν βασιλεῦσαι\nτοῦ Περσειδῶν γένους.\nτεκοῦσα δὲ ἡ\nἈλκμήνη ἐξέθηκεν, ὥς φασι, τὸ βρέφος, φόβῳ τῆς\nἭρας. τὴν δὲ Ἀθηνᾶν ἀγασθεῖσαν τὸ βρέφος πεῖσαι\nτὴν Ἥραν ὑποσχεῖν αὐτῷ τὴν θηλήν. τοῦ δὲ παιδὸς\nὑπὲρ τὴν ἡλικίαν βιαιότερον ἐπισπασαμένου τὴν θηλὴν\nἡ μὲν Ἥρα διαλγήσασα τὸ βρέφος ἔρριψεν, Ἀθηνᾶ\nδὲ κομίσασα αὐτὸ τὴν μητέρα τρέφειν παρεκελεύ-\nσατο.’’\n‟ Μετὰ δὲ ταῦτα ἡ μὲν Ἥρα δύο δράκοντας\nἀπέστειλε τοὺς ἀναλώσοντας τὸ βρέφος, ὁ δὲ παῖς οὐ\nκαταπλαγεὶς ἑκατέρᾳ τῶν χειρῶν τὸν αὐχένα θλίψας\nἀπέπνιξε τοὺς δράκοντας. ἀνδρὶ δὲ γενομένῳ τῷ\nἩρακλεῖ Εὐρυσθεὺς ὁ τὴν βασιλείαν ἔχων τῆς Ἀργείας\nπροστάττει ἄθλους ἐκτελέσαι δώδεκα.\nεἰς\nπολλὴν δὲ ἀμηχανίαν ἐμπεσόντος αὐτοῦ Ἥρα μὲν\nἔπεμψεν αὐτῷ λύσσαν, ὁ δὲ τῇ ψυχῇ δυσφορῶν εἰς\nμανίαν ἐνέπεσε· τοῦ πάθους δὲ αὐξομένου τῶν φρενῶν\nἐκτὸς γενόμενος τὸν ἑταῖρον καὶ ἀδελφιδοῦν Ἱόλαον\nἐπεβάλλετο κτείνειν, τοῦ δὲ φεύγοντος, τοὺς\nἰδίους παῖδας ἐκ Μεγάρας τῆς Κρέοντος τοῦ βασιλέως\nθυγατρὸς γενομένους αὐτῷ κατετόξευσεν ὡς\nπολεμίους.\nκαὶ μετὰ ταῦτα ἠρέμα καταστὰς\nὑπουργεῖ τῷ Εὐρυσθεῖ τοὺς δώδεκα ἄθλους. ἀναιρεῖ\nδὲ καὶ τοὺς Κενταύρους , μεθ’ ὧν καὶ Χείρωνα\nτὸν ἐπὶ τῇ ἰατρικὴ βοώμενον. \"\n‟ Φᾶσί δὲ ἴδιόν τι συμβῆναι κατὰ τὴν γένεσιν\nτοῦδε τοῦ θεοῦ. Ζεὺς γὰρ πρώτη μὲν ἐμίγη γυναικὶ\nθνητῇ Νιόβῃ τῇ Φορωνέως, ἐσχάτῃ δὲ Ἀλκμήνῃ\nτῇ τοὐ Ἡρακλέους μητρί. ταύτην δὲ ἀπὸ Νιόβης\nἑκκαιδεκάτην γενεαλογοῦσιν. ἐν ταύτῃ δὲ τὴν πρὸς\nτὰς θνητὰς ὁμιλίαν κατέλυσεν. \"\n‟ Ἀλλὰ γὰρ τελέσας τοὺς ἄθλους ὁ Ἡρακλῆς\nτὴν μὲν ἑαυτοῦ γυναῖκα Μεγάραν συνῴκισεν Ἰόλα\nτῷ ἀδελφιδῷ διὰ τὴν περὶ τὰ τέκνα συμφοράν· αὐτὸς\nδὲ Ἰόλην τὴν Εὐρύτου πρὸς γάμον αἰτήσας, μὴ\nδόντος δὲ τοῦ πατρὸς νοσήσας, χρησμὸν λαμβάνει\nἀπολυθήσεσθαι τῆς νόσου, εἰ πρότερον πραθεὶς δουλεύσειεν.\nπλεύσας οὖν εἰς τὴν Φρυγίαν ὑπό\nτινος τῶν φίλων πιπράσκεται, καὶ δοῦλος γίνεται\nὈμφάλης βασιλευούσης τῶν τότε Μαιόνων, νυνὶ δὲ\n\n\nΛυδῶν ὀνομαζομένων. γίνεται δὲ αὐτῷ κατὰ τὸν\nτῆς δουλείας καιρὸν ἐκ δούλης υἱὸς Κλεόλαος. γήμας\nδὲ τὴν Ὀμφάλην ποιεῖται καὶ ἐξ αὐτῆς παῖδα.\n‟ Ἐπανιὼν δὲ εἰς τὴν Ἀρκαδίαν , καὶ καταλύσας\nπαρ’ Ἄλεῳ τῷ βασιλεῖ, τῇ θυγατρὶ τούτου\nλάθρα μιγεὶς, καὶ ποιήσας αὐτὴν ἔγκυον, ἐπανῆλθε. \"\n‟ Καὶ μετὰ ταῦτα πάλιν ἔγημε Δηιάνειραν\nτὴν Οἰνέως, τετελευτηκότος ἤδη τοῦ Μελεάγρου.\n“Λαβὼν δὲ αἰχμάλωτον τὴν Φυλέως θυγατέρα\nἐπεμίγη αὐυῇ καὶ ἐτέκνωσε Τληπόλεμον. δειπνῶν δὲ\nπαρ’ Οἰνεῖ τὸν διακονοῦντα περί τι διαμαρτήσαντα\nκονδύλῳ πατάξας ἀπέκτεινεν.\nἐπεὶ δὲ πορευόμενος\nἦλθε πρὸς τὸν Εὔηνον ποταμὸν, καταλαμβάνει Νέσσον\nτὸν Κένταυρον μισθοῦ διαβιβάζοντα τὸν ποταμόν.\nοὗτος δὲ πρῶτον διαβιβάσας τὴν Δηιάνειραν,\nκαὶ διὰ τὸ κάλλος αὐτῆς ἐρασθεὶς ἐπεχείρησεν αὐτὴν\nβιάσασθαι· ἐπιβοωμένης δὲ αὐτῆς τὸν ἄνδρα ὁ μὲν\nἩρακλῆς ἐτόξευσε τὸν Κένταυρον , ὁ δὲ Νέσσος μεταξὺ\nμισγόμενος , καὶ διὰ τὴν ὀξύτητα τῆς πληγῆς\nεὐθὺς ἀποθνήσκων, ἔφησε τῇ Δηιανείρᾳ δώσειν φίλτρον,\nὅπως μηδεμιᾷ τῶν ἄλλων γυναικῶν Ἡρακλῆς\nθελήσῃ πλησιάσαι.\nπαρεκελεύσατο οὖν λαβοῦσαν\nτὸν ἐξ αὐτοῦ πεσόντα γόνον, καὶ τούτῳ προσμίξασαν\nἔλαιον καὶ τὸ ἀπὸ τῆς ἀκίδος ἀποσταζόμενον αἷμα,\nχρῖσαι τὸν χιτῶνα τοῦ Ἡρακλέους. τοῦτο δὲ ποιήσασα\nΔηιάνειρα κατεῖχε παρ’ ἑαυτῇ τὸ φάρμακον. \"\n‟ Πάλιν δὲ ὁ Ἡρακλῆς τὴν Φύλαντος θυγατέρα\nλαβὼν αἰχμάλωτον καὶ μιγεὶς αὐτῇ υἱὸν Ἀντίοχον\nἐγέννησε· καὶ πάλιν Ἀστυάνειραν τὴν Ἀρμενίου\nτοῦ βασιλέως θυγατέρα λαβὼν αἰχμάλωτον καὶ μιγεὶς\nαὐτῇ Κτήσιππον υἱὸν ἐγέννησε .’\n‘‘Θέσπιος δὲ ὁ Ἀθηναῖος Ἐρεχθέως παῖς ἐκ\n\n\nδιαφόρων γυναικῶν θυγατέρας ἀριθμῷ πεντήκοντα\nπεποιηκὼς , φιλοτιμησάμενός τε αὐτὰς ἐξ Ἡρακλέους\nπαῖδας κτήσασθαι, καλέσας ἐπί τινα θυσίαν τὸν Ἡρακλέα,\nκαὶ λαμπρῶς αὐτὸν ἑστιάσας, κατὰ μίαν αὐτῷ\nτῶν θυγατέρων ἀπέστειλεν. ὁ δὲ ἐν μιᾷ νυκτὶ διέφθειρεν\nτὰς πάσας, καὶ γίνεται πατὴρ τῶν καλουμένων\nΘεσπιάδων.\"\n‟ Λαβὼν δὲ καὶ τὴν Ἰόλην αἰχμάλωτον καὶ\nθυσίαν ἐπιτελῶν, ἀποστείλας ἐπὶ τὴν γυναῖκα Δηιάνειραν\nᾔτει ἱμάτιον καὶ χιτῶνα οἶς εἰώθει χρῆσθαι\nπρὸς τὰς θυσίας· ἡ δὲ τὸν χιτῶνα χρίσασα τῷ παρὰ\nτοῦ Κενταύρου δεδομένῳ φίλτρῳ ἀποστέλλει.\nὁ\nδὲ Ἡρακλῆς τὸν χιτῶνα περιθέμενος περιέπεσε συμφορᾷ\nτῇ μεγίστῃ. τῆς γὰρ ἀκίδος τὸν ἐκ τῆς Ἐχίσνης\nἰὸν ἀπειληφυίας , καὶ διὰ τοῦτο τοῦ χιτῶνος διὰ\nτὴν θερμασίαν τὴν σάρκα τοῦ σώματος λυμηναμένου,\nπεριαλγὴς γενόμενος τὸν διακονήσαντα ἀπέκτεινεν,\nαὐτὸς δὲ κατὰ χρησμὸν πυρὶ ἑαυτὸν παραδοὺς, οὕτως\nκατέλυσε τὸν βίον. καὶ τὰ μὲν καθ’ Ἡρακλέα\nτοιαῦτα. \"\n‘‘Περὶ δὲ τοῦ Ἀσκληπιοῦ φασιν Ἀπόλλωνος\nυἱὸν εἶναι καὶ Κορωνίδος, ζηλῶσαι δὲ τὴν ἰατρικὴν\nἐπιστήμην , ἐπὶ τοσοῦτον δὲ προβῆναι τῇ δόξῃ ὡς\nπολλοὺς τῶν ἀπεγνωσμένων ἀρρώστων παραδόξως\nθεραπεύειν· ὥστε τὸν Δία παροξυνθέντα κεραυνῷ\nβαλόντα αὐτὸν διαφθεῖραι, τὸν δὲ Ἀπόλλωνα διὰ τὴν\nἀναίρεσιν τοῦ παιδὸς παροξυνθέντα φονεῦσαι τοὺς\nτὸν κεραυνὸν τῷ Διὶ κατασκευάσαντας Κύκλωπας·\nb ἐπὶ δὲ τῇ τούτων τελευτῇ παροξυνθέντα τὸν Δία\nπροστάξαι τῷ Ἀπόλλωνι παρ’ Ἀδμήτῳ, καὶ\n\n\n\nταύτην τὴν τιμωρίαν λαβεῖν παρ’ αὐτοῦ τῶν ἐγκλη\nμάτων.”\nΤαῦτα μὲν οὑν ἐν τῷ τετάρτῳ τῶν βιβλιοθηκῶν\nὁ Διόδωρος παρατέθειται. καὶ τὴν λοιπὴν δὲ\nθεολογίαν πάλιν ὁ αὐτὸς ἐκ τῶν ἄλλων ἐθνῶν μετειληθέναι\nφησὶ τοὺς Ἕλληνας, γράφων ἐν τῷ τρίτῳ\nτῆς αὐτοῦ ἱστορίας τάδε\n‘‘Φασὶ τοίνυν Ἀτλάντειοι πρῶτον παρ’ αὐτοῖς\nβασιλεῦσαι Οὐρανὸν, τούτου δὲ γενέσθαι παῖδας\nὧν πλειόνων γυναικων πέντε προς τοῖς τεσσαρακοντα,\nὡω ὀκτωκαίδεκα λέγουσιν ὑπάρχειν ἐκ Τεπαίας γυναικός,\nἥν σώφρονα γενομένην καὶ πολλῶν ἀγαθῶν\nαἰτίαν ἀποθεωθῆναι μετὰ τὴν τελευτὴν, Γῆν μετονομασθεῖσαν.\nγενέσθαι δὲ Οὐρανῷ θυγατέρας\nΒασίλειαν καὶ Ῥέαν, τὴν καὶ Πανδώραν. τὴν δὲ Βασίλειαν\nἐκθρέψασαν τοὺς ἀδελφοὺς μητρὸς εὔνοιαν\nπαρεχομένην μητέρα προσαγορευθῆναι.\nὕστερον\nδὲ μετὰ τὴν τοῦ Οὐρανοῦ τελευτὴν συνοικήσασαν\nὙπερίονι τῷ ἀδελφῷ γεννῆσαι δύο παῖδας, οὓς καὶ\nνομάσαι Ἥλιον καὶ Σελήνην.\nτοὺς δὲ ἀδελφοὺς·\nτῆς Ῥέας φοβηθέντας τὸν μὲν Ὑπερίονα κατασφάξαι,\nτον δὲ Ἥλιον εἰς τὸν Ἠριδανὸν ποταμὸν ἀποπνῖξαι·\nτὴν δὲ Σελήνην ταῦτα μαθοῦσαν ἀπὸ τέγους\nῥῖψαι, τήν δὲ μητέρα ἐμμανῆ γενομένην πλανᾶσθαι\nκατ τὴν χώραν, λελυμένην μὲν τὰς τρίχας, διὰ τυμπάνον\nδὲ καὶ κυμβάλων ἐνθεάζουσαν, καὶ ὅλως ἀφανῆ\nκὶ αὐτὴν γενέσθαι.\nτοὺς δὲ ὄχλους θαυμάσαντς\nτὴν περιπέτειαν τὸν μὲν Ἥλιον καὶ τὴν Σελήνηι\nμεταγαγεῖν ἐπὶ τὰ κατ’ οὐρανὸν ἄστρα, τὴν\nδὲ μηέρα τούτων θεόν τε νομίσαι καὶ βωμοὺς ἱδρύ\n\n\n\nσασθαι, καὶ ταῖς διὰ τυμπάνων καὶ κυμβάλων ἐνεργείαις\nτιμῆσαι.”\n“Φρύγες δέ φασι Μῄονα βασιλεύσαντα τῆς\nΦρυγίας παῖδα Κυβέλην κτήσασθαι, ἣν καὶ σύριγγα\nπρώτην εὑρεῖν, κληθῆναί τε ὀρείαν μητέρα. Μαρσύαν\nδὲ τὸν Φρύγα πρὸς ταύτην φιλίαν ἔχοντα πρῶτον\nαὐλοὺς συστήσασθαι, διατελέσαι δὲ μέχρι τελευτῆς\nἀπείρατον ἀφροδισίων.\nτὴν δὲ Κυβέλην\nσυνελθοῦσαν εἰς ὁμιλίαν Ἄττιδι γενέσθαι ἐγκύμονα.\nοὗ γνωσθέντος ὁ ταύτης πατὴρ τὸν Ἄττιν ἀναιρεῖ\nκαὶ τὰς τροφούς· τὴν δὲ Κυβέλην ἐμμανῆ γενομένην\nἐπὶ τὴν χώραν ἐκπηδῆσαι, ἐκεῖσέ τε ὀλολύζουσαν καὶ\nτυμπανίζουσαν διατελεῖν.\nσυνεῖναι δὲ αὐτῇ Μαρσύαν,\nὃν εἰς ἅμιλλαν περὶ μουσικῆς ἐλθόντα τῷ Ἀπόλλωνι\nκαὶ ἡττηθέντα ζῶντα ὑπὸ τοῦ Ἀπόλλωνος ἐκδαρῆναι.\nτὸν δὲ Ἀπόλλωνα ἐρασθέντα τῆς Κυβέλης\nσυμπλακῆναι αὐτῇ μέχρι τῶν Ὑπερβορέων,\nκελεῦσαί τε θάψαι τὸ Ἄττιδος σῶμα καὶ τιμὰν ὡς\nθεὸν τὴν Κυβέλην. διόπερ εἰσέτι καὶ σήμερον τοὺς\nΦρύγας τοῦτο ποιεῖν, θρηνοῦντας τοῦ μειρακίου τὸν\nθάνατον, βωμούς τε ἱδρυσαμένους θυσίαις Ἄττιν τε\nκαὶ τὴν Κυβέλην τιμᾶν.\nὕστερον δὲ ἐν Πισινοῦντι\nτῆς Φρυγίας κατασκευάσαι νεὼν πολυτελῆ,\nκαὶ τιμὰς καὶ θυσίας καταδεῖξαι μεγαλοπρεπεστάτις.”\n“Μετὰ δὲ τὴν Ὑπερίονος τελευτὴν τοὺς Οὐρανοῦ\nπαῖδας διελέσθαι τὴν βασιλείαν, ὧν ὑπάρχειν\nἐπιφανεστάτους Ἄτλαντα καὶ Κρόνον. τούτων δὲτὸν\nἌτλαντα λαβεῖν τοὺς παρὰ τὸν Ὠκεανὸν τόπους γενόμενον\nἀστρολόγον ἄριστον· ὑπάρξαι δὲ αὐτῶ καὶ\nθυγατέρας ἑπτὰ, τὰς καλουμένας Ἀτλαντίδας. ταύ-\nτας δὲ μιγείσας τοῖς εὐφυεστάτοις θεοῖς ἀρχηγοὺς\nκαταστῆναι τοῦ πλείστου γένους, τεκούσας δ᾿ ἀρε-\n\n\nτὴν θεοὺς καὶ ἥρωας, ὧν τὴν πρεσβυτάτην Μαῖαν\nΔιὶ μιγεῖσαν τεκνοποιῆσαι τὸν Ἑρμῆν. \"\n‟ Τὸν δὲ Κρόνον διαφέροντα πλεονεξίᾳ καὶ\nἀσελγείᾳ γῆμαι τὴν ἀδελφὴν Ῥέαν, ἐξ ἧς γεννῆσαι\nτὸν Δία. γεγονέναι δὲ καὶ ἕτερον Δία, τὸν ἀδελφὸν\nμῖν Οὐρανοῦ, τῆς δὲ Κρήτης βασιλεύσαντα, τῇ δόξῃ\nπο)ὺ λειπόμενον τοῦ μεταγενεστέρου.\nτοῦτον\nμὲν οὖν βασιλεῦσαι τοῦ σύμπαντος κόσμου , τὸν δὲ\nτῆς Κρήτης, καὶ δέκα παῖδας γεννῆσαι τοὺς ὀνομασθένιας\nΚουρῆτας. δείκνυσθαι δὲ αὐτοῦ φασιν εἰσέτι\nνῦν τάφον ἐν Κρήτῃ.\nδυναστεῦσαι δὲ τὸν\nΚρόνον κατὰ Σικελίαν καὶ Λιβύην καὶ Ἰταλίαν.\nτούτου δὲ γενόμενον τὸν Δία τὸν ἐναντίον τῷ πατρὶ\nβίον ζηλῶσαι. διαδέξασθαι δὲ αὐτὸν τὴν βασιλείαν\nοἱ μέν φασιν ἑκόντος τοῦ πατρὸς παραχωρήσαντος,\nοἱ δὲ ὑπὸ τῶν ὄχλων αἱρεθέντα διὰ τὸ μῖσος τὸ πρὸς\nτὸν πατέρα.\nἐπιστρατεύσαντος δὲ ἐπ’ αὐτὸν τοῦ\nΚρόνου μετὰ τῶν Τιτάνων κρατῆσαι μάχῃ τὸν Δία\nκαὶ ἐπελθεῖν πᾶσαν τὴν οἰκουμένην. διενεγκεῖν δὲ\nκύτὸν σώματος ῥώμῃ καὶ ταῖς ἄλλαις ἀρεταῖς, σπουήν\nτε ποιεῖσθαι πᾶσαν εἰς κόλασιν μὲν τῶν ἀσεβῶν,\nἐεργεσίας δὲ τῶν ἀγαθῶν, ἀνθ’ ὧν μετὰ τὴν ἐξ ἀνθώπων\nμετάστασιν ὀνομασθῆναι Ζῆνα, διὰ τὸ δοκν\nτοῦ καλῶς ζῆν αἴτιον γενέσθαι τοῖς ἀνθρώποις.\nτῶν μὲν οὖν παρὰ τοῖς Ἀτλαντείοις θεολογουμνων\nτὰ κεφάλαια ταῦτά ἐστι. τούτοις δέ φασι καὶ\nτς Ἕλληνας συγχρῆσθαι. \"\nΤαῦτα ὁ Διόδωρος ἐν τῇ τρίτῃ τῶν ἱστοριν.\nὁ δ’ αὐτὸς καὶ ἐν τῇ ἕκτῃ ἀπὸ τῆς Εὐημέρου\nτουΜεσσηνίου γραφὴς ἐπικυροῖ τὴν αὐτὴν θεολογίας\nὧδε κατὰ λέξιν φάσκων\n῾᾿Περὶ θεῶν τοίνυν διττὰς οἱ παλαιοὶ τῶν\nἀνθρώπων τοῖς μεταγενεστέροις παραδεδώκασιν ἐννοίας.\nτοὺς μὲν γὰρ ἀιδίους καὶ ἀφθάρτους εἶναί\nφασιν, οἶον ἥλιόν τε καὶ σελήνην καὶ τὰ ἄλλα ἄστρα\nτὰ κατ’ οὐρανὸν, πρὸς δὲ τούτοις ἀνέμους καὶ τοὺς\nἄλλους τοὺς τῆς ὁμοίας φύσεως τούτοις τετευχότας·\nτούτων γὰρ ἕκαστον ἀίδιον ἔχειν τὴν γένεσιν καὶ\nτὴν διαμονήν· ἑτέρους δὲ λέγουσιν ἐπιγείους γενέσθαι\nθεοὺς, διὰ δὲ τὰς εἰς ἀνθρώπους εὐεργεσίας\nἀθανάτου τετευχότας τιμῆς τε καὶ δόξης , οἶον ‘Ηρακλέα,\nΔιόνυσον, Ἀρισταῖον , καὶ τοὺς ἄλλους τοὺς\nτούτοις ὁμοίους.\nπερὶ δὲ τῶν ἐπιγείων θεῶν\nπολλοὶ καὶ ποικίλοι παραδέδονται λόγοι πάρα τοῖς\nἱστορικοῖς τε καὶ μυθογράφοις. καὶ τῶν μὲν ἱστορικῶν\nΕὐήμερος, ὁ τὴν ἱερὰν ἀναγραφὴν ποιησάμενος,\nἰδίως ἀναγέγραφεν , τῶν δὲ μυθολόγων Ὅμηρος καὶ\nἩσίοδος καὶ Ὀρφεὺς καὶ ἕτεροι τοιοῦτοι τερατωδεστέρους\nμύθους περὶ θεῶν πεπλάκασιν· ἡμεῖς δὲ τὰ\nπαρ’ ἀμφοτέροις ἀναγεγραμμένα πειρασόμεθα συντόμως\nἐπιδραμεῖν, στοχαζόμενοι τῆς συμμετρίας. \"\n‟ Εὐήμερος μὲν οὖν φίλος γεγονὼς Κασάνδρου\nτοῦ βασιλέως, καὶ διὰ τοῦτον ἠναγκασμένος τε\nλεῖν βασιλικάς τινας χρείας καὶ μεγάλας ἀποδημία\nφησὶν ἐκτοπισθῆναι κατὰ τὴν μεσημβρίαν εἰς τὸ\nὠκεανόν · ἐκπλεύσαντα δὲ αὐτὸν ἐκ τῆς εὐδαίμονι\nἈραβίας ποιήσασθαι τὸν πλοῦν δι’ ὠκεανοῦ πλείο\nἡμέρας. κα προσενεχθῆναι νήσοις πελαγίαις·\nμίαν ὑπάρχειν τὴν ὀνομαζομένην Παγχαίαν, ἐν ᾑ τ’\nθεᾶσθαι τοὺς ἐνοικοῦντας Παγχαίους εὐσεβείᾳ δφέροντας,\nκαὶ τοὺς θεοὺς τιμῶντας μεγαλοπρεπεσ\n\n\n\nταῖς θυσίαις καὶ ἀναθήμασιν ἀξιολόγοις , ἀργυροῖς\nτε καὶ χρυσοῖς.\nεἶναι δὲ καὶ τὴν νῆσον ἱερὰν\nθεῶν, καὶ ἕτερα πλείω θαυμαζόμενα κατά τε τὴν ἀρχαιότητα\nκαὶ τὴν τῆς κατασκευῆς πολυτεχνίαν, περὶ\n- ὧν τὰ κ·ατὰ μέρος ἐν ταῖς πρὸ ταύτης βίβλοις ἀναγεγράφαμεν.\nεἶναι δ’ ἐν αὐτῇ κατά τινα λόφον\nὑψηλὸν καθ’ ὑπερβολὴν ἱερὸν Δῖός Τριφυλίου , καθιδρυμένον\nὑπ’ αὐτοῦ καθ’ ὃν καιρὸν ἐβασίλευσε\nτῆς οἰκουμένης ἁπάσης ἔτι κατὰ ἀνθρώπους ὤν. ἐν\nτούτῳ τῷ ἱερῷ στήλην εἶναι χρυσῆν, ἐν ᾑ τοῖς Παγχαίοις\nγράμμασιν ὑπάρχειν γεγραμμένας τάς τε Οὐρανοῦ\nκαὶ Κρόνου καὶ Δῖός πράξεις κεφαλαιωδῶς\nμετὰ ταῦτά φησι πρῶτον Οὐρανὸν βασιλέα γεγονέναι,\nἐπιεικῆ τινα ἄνδρα καὶ εὐεργετικόν καὶ τῆς\nτῶν ἄστρων κινήσεως ἐπιστήμονα · ὃν καὶ πρῶτον\nθυσίαις τιμῆσαι τοὺς οὐρανίους θεοὺς, διὸ καὶ Οὐρανὸν\nπροσαγορευθῆναι.\nυἱοὺς δὲ αὐτῷ γενέσθαι\nἀπὸ γυναικὸς Ἑστίας Τιτᾶνα καὶ Κρόνον, θυγατέρας\nδὲ Ῥέαν καὶ Δήμητρα. Κρόνον δὲ βασιλεῦσαι\nμετὰ Οὐρανὸν , καὶ γήμαντα Ῥέαν γεννῆσαι\nΔία καὶ Ἥραν καὶ Ποσειδῶνα.\nτὸν δὲ Δία διαδεξάμενον\nτὴν βασιλείαν τοῦ Κρόνου γῆμαι Ἥραν\nκαὶ Δήμητρα καὶ Θέμιν· ἐξ ὧν παῖδας ποιήσασθαι\nΚουρῆτας μὲν ἀπὸ τῆς πρώτης , Περσεφόνην δὲ ἐκ\nτῆς δευτέρας, Ἀθηνᾶν δὲ ἀπὸ τῆς τρίτης.\nἐλθόντα\nδὲ εἰς Βαβυλῶνα ἐπιξενωθῆναι Βήλῳ, καὶ\nμετὰ ταῦτα εἰς τὴν Παγχαίαν νῆσον πρὸς τῷ ὐκεανῷ\nκειμένην παραγενόμενον Οὐρανοῦ τοῦ ἰδίου προπάτορος\nβωμὸν ἱδρύσασθαι, κἀκεῖθεν διὰ Συρίας\nἐλθεῖν πρὸς τὸν τότε δυνάστην Κάσιον, ἐξ οὗ τὸ\nΚάσιον ὄρος· ἐλθόντα δὲ εἰς Κιλικίαν πολέμῳ νικῆσαι\nΚίλικα τοπάρχην. καὶ ἄλλα δὲ πλεῖστα ἔθνη\n\n\nἐπελθόντα παρ’ ἅπασι τιμηθῆναι, καὶ θεὸν ἀναγο-\nρευθῆναι.’\nΤαῦτα καὶ τὰ τούτοις παραπλήσια ὡς περὶ\nθνητῶν ἀνδρῶν περὶ τῶν θεόν διελθὼν ἐπιφέρει\nλέγων\n‟ Καὶ περὶ μὲν Εὐμηέρου τοῦ συνταξαμένου τὴν\nἱερὰν ἀναγραφὴν ἀρκεσθησόμεθα τοῖς ῥηθεῖσι · τὰ δὲ\nπαρὰ τοῖς Ἕλλησι μυθολογούμενα περὶ θεῶν ἀκολούθως\nἩσιόδῳ καὶ Ὁμήρῳ καὶ Ὀρφεῖ πειρασόμεθα\nσυντόμως ἐπιδραμεῖν.\nΕἶθ᾿ ἐξῆς ἐπισυνάπτει τὰς τῶν ποιητῶν μυθολογίας.\nἈλλὰ γὰρ τοσαῦτα καὶ ἀπὸ τῆς Ἑλλήνων\nθεολογίας ἀποχρῶντας ἡμῖν ἀποτετμήσθω, οἶς εὔλογον\nἐπισυνάψαι τῶν αὐτῶν θεῶν τὰς ἐν τοῖς ἀδύτοις\nτελετὰς καὶ τὰ ἀπόρρητα μυστήρια, σκέψασθαί\nτε πότερον θείας ὡς ἀληθῶς θεολογίας ἐχούσης τι\nθεοπρεπὲς δεῖγμα φέρουσιν, ἢ κάτωθέν ποθεν ἀπὸ\nμακρᾶς καὶ δαιμονικῆς πλάνης ὁρμῶνται, γέλωτος ἢ\nκαὶ μᾶλλον αἰσχύνης, μᾶλλον δὲ καὶ τοῖς ἔτι τυφλώττουσιν\nοἴκτου ὄντα ἄξια.\nταῦτα δὲ Κλήμης ὁ\nθαυμάσιος ἐν τῷ πρὸς Ἕλληνας Προτρεπτικῷ διαρρήδην\nἐκκαλύπτει, πάντων μὲν διὰ πείρας ἐλθὼν\nἀνὴρ, θᾶττόν γε μὴν τῆς πλάνης ἀνανεύσας , ὡς ἂν\nπρὸς τοῦ σωτηρίου λόγου καὶ διὰ τῆς εὐαγγελικὴς\nδιδασκαλίας τῶν κακῶν λελυτρωμένος. βραχέα δ’\nοὖν καὶ τούτων ἐπάκουσον\n‟ Ἄδυτα τοίνυν ἄθεα μὴ πολυπραγμονεῖτε,\nd μηδὲ βαράθρων στόματα τερατείας ἔμπλεα, ἢ λέβητα\nΘεσπρώτειον, , ἢ τρίποδα Κιρραῖον, ἢ Δωδωναῖον\n\n\n\nχαλκεῖον, γεράνδρυον δὲ ψάμμοις ἐρήμαις τετιμημένον\nκαὶ τὸ αὐτόθι μαντεῖον αὐτῇ δρυὶ· μεμαρασμένον\nμύθοις γεγηρακόσι καταλείψατε.\nσεσίγηται γοῦν\nἡ Κασταλίας πηγὴ, καὶ Κολοφῶνος ἄλλη πηγὴ, καὶ\nτὰ ἄλλα ὁμοίως τέθνηκε νάματα μαντικά. καὶ δὴ τοῦ\nτύφου κενὰ ὀψὲ μὲν ὅμως δ’ οὖν διελήλεγκται τοῖς\nἰδίοις συνεκρεύσαντα μύθοις.\nδιήγησαι ἡμῖν καὶ\nτῆς ἄλλης μαντικῆς. μᾶλλον δὲ μανικῆς τὰ ἄχρηστα\nχρηστήρια, τὸν Κλάριον , τὸν Πύθιον, τὸν Διδυμέα,\nτὸν Ἀμφιάρεω , τὸν Ἀπόλλω , τὸν Ἀμφίλοχον·\nεἰ\nδὲ βούλει καὶ τερατοσκόπους καὶ οἰωνοσκόπους καὶ\nτοὺς ὀνείρων κριτὰς ἀνιέρου σὺν αὐτοῖς· στῆσον δὲ\nὁμοῦ παρὰ τὸν Πύθιον ἄγων τοὺς ἀλευρομάντεις καὶ\nκριθομάντεις καὶ τοὺς εἰσέτι παρὰ τοῖς πολλοῖς τετιμημένους\nἐγγαστριμύθους · ναὶ μὴν ἄδυτα Αἰγυπτίων\nκαὶ Τυρρηνῶν νεκυομαντεῖαι σκότῳ παραδεδόσθων ·\nμανικὰ ταῦτα ὡς ἀληθῶς ἀνθρώπων ἀπίστων σοφιστήρια\nκαὶ πλάνης ἀκράτου κυβευτήρια.\nσυνέμποροι\nτῆσδε τῆς γοητείας αἶγες αἱ ἐπὶ μαντικὴν ἠσκημέναι\nμέναι καὶ κόρακες ἀνθρώποις χρᾶν ὑπ’ ἀνθρώπων\nδιδασκόμενοι. \"\nΤί δ’ εἴ σοι καταλέγοιμι τὰ μυστήρια; οὐκ\nἐξορχήσομαι μὲν ὥσπερ Ἀλκιβιάδην λέγουσιν, ἀπογυμνώσω\nδὲ εὖ μάλα ἀνὰ τὸν τῆς ἀληθείας λόγον\nτὴν γοητείαν τὴν ἐγκεκρυμμένην αὐτοῖς, καὶ αὐτούς\nγε τοὺς καλουμένους ὑμῶν θεοὺς, ὣν αἱ τελεταὶ μυστικαὶ,\nοἷον ἐπὶ σκηνῆς τοῦ βίου τοῖς ἀληθείας ἐγκυκλήσω\nθεαταῖς.\nΔιόνυσον μαινόλην ὀργιάζουσι\nΒάκχοι ὠμοφαγίᾳ τὴν ἱερομηνίαν ἄγοντες, καὶ τελίσκουσι\nτὰς κρεανομίας τῶν φόνων, ἀνεστεμμένοι τοῖς\nὄφεσιν, ἐπολολύζοντες Εὐαν Εὖαν ἐκείνην, δι’ ἣν ἡ\nπλάνη παρηκολούθησε καὶ ὁ θάνατος ἐπηκολούθησε] ·\n\n\nκαὶ σημεῖον ὀργίων Βακχικῶν ὄφις ἐστὶ τετελεσμένος.\nαὐτίκα γοῦν κατὰ τὴν ἀκριβῆ τῶν Ἑβραίων φω-\nνὴν τὸ ὄνομα τὸ Εὗα δασυνόμενον ἑρμηνεύεται ὄφις\nἡ θήλεια. Δηὼ δὲ καὶ Κόρη δρᾶμα ἤδη ἐγενέσθην\nμυστικὸν, καὶ τὴν πλάνην καὶ τὴν ἁρπαγὴν καὶ τὸ\nπένθος αὐταῖν Ἐλευσίς δᾳδουχεῖ.”\n“Καί μοι δοκεῖ τὰ ὄργια καὶ τὰ μυστήρια δεῖν\nἐτυμολογεῖν, τὰ μὲν ἀπὸ τῆς ὀργῆς τῆς Δηοῦς τῆς\nπρὸς Δία γεγενημένης, τὰ δὲ ἀπὸ τοῦ μύσους τοῦ\nσυμβεβηκότος περὶ τὸν Διόνυσον· εἰ δὲ καὶ ἀπὸ\nΜυοῦντός τινος Ἀττικοῦ, ὃν ἐν κυνηγίᾳ διαφθαρῆναι\nἈπολλόδωρος λέγει, οὐ φθόνος ὑμῶν δεδοξάσθαι\nτὰ μυστήρια ἐπιτυμβίῳ [φωνῇ καὶ] τιμῇ.\nπάρεστι δὲ καὶ ἄλλως μυθάριά σοι νοεῖν, ἀντιστοιχούντων\nτῶν γραμμάτων, τὰ μυστήρια. θηρεύουσι\nγὰρ, εἰ καὶ ἄλλοι τινὲς, ἀτὰρ δὴ καὶ οἱ μῦθοι οἱ τοιοίδε\nΘρᾳκῶν τοὺς βαρβαρικωτάτους, Φρυγῶν τοὺς\nἀνοητοτάτους, Ἑλλήνων τοὺς δεισιδαίμονας.\nὄλοιτο\nοὖν ὁ τῆσδε ἄρξας τῆς ἀπάτης ἀνθρώποις, εἴτε ὁ\nΔάρδανος ὁ μύθους θεῶν καταδείξας τὰ μυστήρια,\nεἴτε Ἠετίων ὁ τὰ Σαμοθρᾳκῶν ὄργια καὶ τελετὰς\nὑποστησάμενος, εἴτε ὁ Φρὺξ ἐκεῖνος ὁ Μίδας, ὁ παρὰ\nτοῦ Ὀδρύσου μαθὼν, ἔπειτα διαδοὺς τοῖς ὑποτεταγμένοις\nἔντεχνον ἀπάτην.\nοὐ γάρ με ὁ Κύπριος\nὁ νησιώτης Κινύρας παραπείσαι ποτ᾿ ἂν, τὰ περὶ\nτὴν Ἀφροδίτην μαχλῶντα ὄργια ἐκ νυκτὸς ἡμέρᾳ\nπαραδοῦναι τολμήσας, φιλοτιμούμενος θειάσαι πόρ-\nνην πολίτιδα.\nΜελάμποδα δὲ τὸν Ἀμυθάονος\nἄλλοι φασὶν ἐξ Αἰγύπτου μετακομίσαι τῇ Ἑλλάδι τὰς\nΔηοῦς ἑορτὰς, πένθος ὑμνούμενον. τούτους ἔγωγ᾿\nἂν ἀρχεκάκους φήσαιμι μύθων ἀθέων καὶ δεισιδαι-\n\n\nμονίας ὀλεθρίου πατέρας, σπέρμα κακίας καὶ φθορᾶς\nἐγκαταφυτεύσαντας τῷ βίῳ τὰ μυστήρια.’’\nἬδη δὲ, καὶ γὰρ καιρὸς, αὐτὰ ὑμῶν τὰ ὄρ-\nγια ἐξελέγξω ἀπάτης καὶ τερατείας ἔμπλεα. καὶ εἰ\nμεμύησθε , μᾶλλον ἐπιγελάσεσθε τοῖς μύθοις ὑμῶν\nτούτοις τοῖς τιμωμένοις. ἀγορεύσω δὲ ἀναφανδὸν τὰ\nκεκρυμμένα, οὐκ αἰδούμενος λέγειν ἃ προσκυνεῖν οὐκ\nαἰσχύνεσθε.\nἡ μὲν οὖν ἀφρογενὴς καὶ κυπρογενὴς\nκαὶ Κινύρᾳ φίλη, τὴν Ἀφροδίτην λέγω, τὴν‘φιλο-\nμήδεα, ὅτι μηδέων ἐξεφαάνθη , μηδέων ἐκείνων τῶν\nἀποκεκομμένων Οὐρανοῦ, τῶν λάγνων, τῶν μετὰ τὴν\nτομὴν τὸ κῦμα βεβιασμένων , ὡς ἀσελγῶν ὑμῖν μο—\nῥίων ἄξιος Ἀφροδίτη γίνεται καρπὸς, ἐν ταῖς τελε-\nταῖς ταύτης τῆς πελαγίας ἡδονῆς , τεκμήριον τῆς γο-\nνῆς , ἁλῶν χόνδρος , καὶ φαλλὸς τοῖς μυουμένοις τὴν\nτέχνην τὴν μοιχικὴν ἐπιδέδοται· νόμισμα δὲ εἰσφέ-\nρουσιν αὐτῇ οἱ μυούμενοι ὡς ἑταίρᾳ ἐρασταί.\n\" Δῃοῦς δὲ μυστήρια καὶ Δῖός πρὸς μητέρα\nΔήμητρα ἀφροδίσιοι συμπλοκαὶ καὶ μῆνις, οὐκ οἶδ’\nὅ τι φῶ λοιπὸν , μητρὸς ἢ γυναικὸς , τῆς Δῃοῦς ’ ἧς\nδὴ χάριν Βριμὼ προσαγορευθῆναι λέγεται· ἱκετηρίαι\nΔῖός καὶ πόμα χολῆς καὶ καρδιουλκίαι καὶ ἀρρητουρ-\nγίαι·\nταῦτα οἶ Φρύγες τελίσκουσιν Ἄττιδι καἰ\nΚυβέλῃ καὶ Κορύβασι. τεθρυλήκασι δὲ ὡς ἄρα ἀπο-\nσπάσας ὁ Ζεὺς τοὐ κριοῦ τοὺς διδύμους φέρων ἐν\nμέσοις ἔρριψε τοῖς κόλποις τῆς Δῃοῦς, τιμωρίαν\nψευδῆ τῆς βιαίας συμπλοκῆς ἐκτιννύων , ὡς ἑαυτὸν\nδῆθεν ἐκτεμών.\nτὰ σύμβολα τῆς μυήσεως ταύ-\nτῆς ἐκ περιουσίας παρατεθέντα οἶδ’ ὅτι κινήσει γἐ-\nλωτα καὶ μὴ γελασείουσιν ὑμῖν διὰ τοὺς ἐλέγχους.\nἐκ τυμπάνου ἔφαγον, ἐκ κυμβάλου ἔπιον, ἐκερνοφό-\n\n\nρησα, ὑπὸ τὸν παστὸν ὑπέδυν. ταῦτα οὐχ ὕβρις τὰ\nσύμβολα; οὐ χλεύη τὰ μυστήρια; \"\n‟ Τί δ’ εἰ καὶ τὰ ἐπίλοιπα προσθείην; κύει\nμὲν ἡ Δημήτηρ, ἀνατρέφεται δὲ ἡ κόρη, μίγνυται δ’\nαὖθις ὁ γεννήσας οὑτοσὶ Ζεὺς τῇ Φερρεφἀττῃ τῇ\nἰδίᾳ θυγατρὶ μετὰ τὴν μητέρα τὴν Δῃῶ, ἐκλαθόμενος\nτοῦ προτέρου μύσους, καὶ μίγνυται δράκων γενόμενος,\nὃς ἦν ἐλεγχθείς.\nΣαβαζίων γοῦν μυστηρίων\nσύμβολον τοῖς μυουμένοις ὁ διὰ κόλπου\nθεός· δράκων δέ ἐστιν οὗτος διολκούμενος τοῦ κόλπου\nτῶν τελουμένων , ἔλεγχος ἀκρασίας Δῖός. κύει\nκαὶ ἡ Φερρέφαττα παῖδα ταυρόμορφον.\nἀμέλει\nφησί τις ποιητὴς εἰδωλικὸς,\nταῦρος δράκοντος καὶ πατὴρ ταύρου δράκων,ἐν ὄρει τὸ κρύφιον βουκόλος τὸ κέντρον·\nβουκολικὸν , οἶμαι, κέντρον τὸν νάρθηκα ἐπικαλῶν,\nὃν δὴ κάλων ἀναστρέφουσιν οἱ Βάκχοι.\n‘‘Βούλει καὶ τὰ Φερρεφάττης ἀνθολόγια διηγήσωμαί\nσοι, καὶ τὸν κάλαθον, καὶ τὴν ἁρπαγὴν τὴν\nὑπὸ Ἀϊδωνέως, καὶ τὸ χάσμα τῆς γῆς, καὶ τὰς ὗς τὰς\nΕὐβουλέως τὰς συγκαταποθείσας ταῖν θεαῖν, δι’ ἣν\nαἰτίαν ἐν τοῖς Θεσμοφορίοις μεγαρίξοντες χοίρους\nἐκβάλλουσι;\nταύτην τὴν μυθολογίαν ποικίλως\nκατὰ πόλεις ἑορτάζουσιν αἱ γυναῖκες, Θεσμοφόρια,\nΣκιροφόρια, Ἀρρητοφόρια, πολυτρόπως τὴν Φερρεφάττης\nἐκτραγῳδοῦσαι ἁρπαγήν. τὰ γὰρ Διονύσου\nμυστήρια τέλεον ἀπάνθρωπα, ὂν εἰσέτι παῖδα ὄντα\nἐνόπλῳ κινήσει περιχορευόντων Κουρήτων, δόλῳ δὲ\nὑποδύντων Τιτάνων, ἀπατήσαντες παιδαριώδεσιν\nἀθύρμασιν οὗτοι δὴ οἷ Τιτᾶνες διέσπασαν ἔτι νηπίαχον\nὄντα, ὡς ὁ τῆς τελετῆς ποιητὴς Ὀρφεύς φησιν\nὁ Θρᾴκιος,\n\n\nκῶνος καὶ ῥόμβος καὶ παίγνια καμπεσίγυια,μῆλά τε χρύσεα καλὰ παρ’ Ἑσπερίδων λιγυφώνων.\n‟ Καὶ τῆσδε ἡμῖν τῆς τελετῆς τὰ ἀχρεῖα σὐμβολα\nοὐκ ἀχρεῖον εἰς κατάγνωσιν παραθέσθαι · ἀστράγαλος,\nσφαῖρα , στρόβιλος , μῆλα , ῥόμβος , ἔσοπτρον,\nπόκος.\nἈθηνᾶ μὲν οὖν τὴν καρδίαν τοῦ Διονύσου\nὑφελομένη Πάλλας ἐκ τοῦ πάλλειν τὴν καρδίαν\nπροσηγορεύθη· οἱ δὲ Τιτᾶνες, οἶ καὶ διασπάσαντες\nαὐτὸν, λέβητά τινα τρίποδι ἐπιθέντες, καὶ\nτοῦ Διονύσου ἐμβαλόντες τὰ μέλη , καθήψουν πρότερον,\nἔπειτα ὀβελίσκοις\nἀμπείραντες ὑπείρεχον Ἡφαίστοιο.\nΖεὺς δ’ ὕστερον ἐπιφανεὶς — εἰ θεὸς ἦν , τάχα\nπου τῆς κνίσης τῶν ὀπτωμένων κρεῶν μεταλαβὼν,\nἧς δὴ τὸ γέρας λαχεῖν ὁμολογοῦσιν ὑμῶν οἱ θεοὶ —\nκεραυνῷ τοὺς Τιτάνας αἰκίζεται καὶ τὰ μέλη τοῦ\nΔιονύσου Ἀπόλλωνι τῷ παιδὶ παρακατατίθεται καταθάψαι.\nὁ δὲ, οὐδὲ γὰρ ἠπείθησε Διὶ, εἰς τὸν Παρνασὸν\nφέρων κατατίθεται διεσπασμένον τὸν νεκρόν.\nΕἰ θέλεις δ’ ἐποπτεῦσαι καὶ τὰ Κορυβάντων\nὄργια, τὸν τρίτον ἀδελφὸν ἀποκτείναντες οὗτοι\nτὴν κεφαλὴν τοῦ νεκροῦ φοινικίδι ἐπεκαλυψάτην,\nκαὶ καταστέψαντες ἐθαψάτην , φέροντες ἐπὶ χαλκῆς\nἀσπίδος ὑπὸ τἀς ὑπωρείας τοῦ Ὀλύμπου.\nκαὶ c\nταῦτ’ ἔστι τὰ μυστήρια, συνελόντι φάναι, φόνοι καὶ\nτάφοι · οἶ δ’ ἱερεῖς οἶ τῶνδε, οὓς ἀνακτοτελέστας οἷς\nμέλον καλοῦσι, προσεπιτερατεύονται τῇ συμφορᾷ,\nὁλόριξον ἀπαγορεύοντες σέλινον ἐπὶ τραπέζης τιθέναι ·\nοἴονται γὰρ δὴ ἐκ τοῦ αἵματος τοῦ ἀπορρυέντος\nτοῦ Κορυβαντικοῦ τὸ σέλινον ἐκπεφυκέναι · ὥσπερ\nἀμέλει καὶ αἱ θεσμοφοριάζουσαι τοὺς τῆς ῥοιᾶς κόκκους\nπαραφυλάττουσιν ἐσθίειν · τοὺς γὰρ ἀποπεπτω-\n\n\nκότας χαμαὶ ἐκ τῶν τοῦ Διονύσου αἵματος σταγόνων\nβεβλαστηκέναι νομίζουσι τἀς ῥοιάς.\nΚαβείρους δὲ\nτοὺς Κορύβαντας καλοῦντες καὶ τελετὴν Καβειρικὴν\nκαταγγέλλουσιν. αὐτὼ γὰρ δὴ τούτω τὼ ἀδελφοκτόνω\nτὴν κίστην ἀνελομένω, ἐν ᾑ τὸ τοῦ Διονύσου αἰδοῖον\nἀπέκειτο, εἰς Τυρρηνίαν κατήγαγον, εὐκλεοῦς\nἔμποροι φορτίου · κἀνταῦθα διετριβέτην φυγάδε ὄντε,\nτὴν πολυτίμητον εὐσεβείας διδασκαλίαν , αἰδοῖα καὶ\nκίστην θρησκεύειν παραθεμένω Τυρρηνοῖς· δι’ ἣν\nαἰτίαν οὐκ ἀπεικότως τὸν Διόνυσον προσαγορεύεσθαί\nτινες Ἄττιν θέλουσιν, αἰδοίων ἐστερημένον. \"\n‟ Καὶ τί θαυμαστὸν εἰ Τυρρηνοὶ οἶ βάρβαροι\nαἰσχροῖς οὕτω τελίσκονται παθήμασιν, ὅπου γε Ἀθηναίοις\nναίοις καὶ τῇ ἄλλῃ Ἑλλάδι, αἰδοῦμαι καὶ λέγειν, αἰσχύνης\nἔμπλεως ἡ περὶ τὴν Δῃῶ μυθολογία;\nἀλωμένη\nγὰρ ἡ Δῃῶ κατὰ ζήτησιν τῆς θυγατρὸς τῆς\nΚόρης περὶ τὴν Ἐλευσῖνα — τῆς Ἀττικῆς ἐστι τοῦτο\nτὸ χωρίον — ἀποκάμνει, καὶ φρέατι ἐπικαθίζει λυπουμένη.\nτοῦτο τοῖς μυουμένοις ἀπαγορεύεται εἰσέτι\nκαὶ νῦν, ἔνα μὴ δοκοῖεν οἶ τετελεσμένοι μιμεῖσθαι\nτὴν ὀδυρομένην.\nᾤκουν δὲ τηνικάδε τὴν Ἐλευσῖνα\nοἶ γηγενεῖς· ὀνόματα αὐτοῖς Βαυβὼ καὶ Δυσαὐλης\nκαὶ Τριπτόλεμος , ἔτι δὲ Εὔμολπός τε καὶ Εὐβουλεύς ·\nβουκόλος ὁ Τριπτόλεμος ἦν, ποιμὴν δὲ ὁ\nΕὔμολπος, συβώτης δὲ ὁ Εὐβουλεύς· ἀφ’ ὧν τὸ Εὐμολπιδῶν\nκαὶ τὸ κηρύκων τὸ ἱεροφαντικὸν δὴ τοῦτο\nἈθήνησι γένος ἤνθησε.\nκαὶ δὴ — οὐ γὰρ ἀνήσω\nμὴ οὐχὶ εἰπεῖν — ξενίσασα ἡ Βαυβὼ τὴν Δῃῶ ὀρέγει\nκυκεῶνα αὐτῇ. τῆς δὲ ἀναινομένης λαβεῖν καὶ\nπιεῖν οὐκ ἐθελούσης — πενθήρης γὰρ ἦν — περιαλγὴς\nἡ Βαυβὼ γενομένη, ὡς ὑπεροραθεῖσα δῆθεν,\nἀναστέλλεται τὰ αἰδοῖα καὶ ἐπιδεικνύει τῇ θεῷ, ἡ\n\n\nδὲ τέρπεται τῇ ὄψει ἡ Δῃῶ, καὶ μόλις ποτὲ δέχεται\nτὸ ποτὸν, ἡσθεῖσα τῷ θεάματι. \"\nΤαῦτά ἐστι τὰ κρύφια τῶν Ἀθηναίων μυστήρια,\nταῦτά τοι καὶ Ὀρφεὺς ἀναγράφει. παραθήσομαι\nδέ σοι αὐτὰ τοῦ Ὀρφέως τὰ ἔπη, ἵν ἔχῃς μάρτυρα\nτῆς ἀναισχυντίας τὸν μυσταγωγόν·\nὣς εἰποῦσα πέπλους ἀνεσύρατο, δεῖξε δὲ πάντασώματος οὐδὲ πρέποντα τύπον· παῖς δ’ ἦεν Ἴακχος,χειρί τέ μιν ῥίπτασκε γελῶν Βαυβοῦς ὑπὸ κόλποιςἡ δ’ ἐπεὶ οὑν μείδησε θεὰ, μείδησ’ ἐνὶ θυμῷ,δέξατο δ’ αἰόλον ἄγγος , ἐν ᾧ κυκεὼν ἐνέκειτο.\nκἄστι τὸ σύνθημα Ἐλευσινίων μυστηρίων ῾ ενήστευσα.\nἔπιον τὸν κυκεῶνα, ἔλαβον ἐκ κίστης, ἐργασάμενος\nἀπεθέμην εἰς κάλαθον, καὶ ἐκ καλάθου εἰς\nκίστην.’ καλά γε τὰ θεάματα καὶ θεᾷ πρέποντα.\nἌξια μὲν οὖν νυκτὸς τὰ τελέσματα καὶ πυρὸς\nκαὶ τοῦ μεγαλήτορος , μᾶλλον δὲ ματαιόφρονος\nἘρεχθειδῶν δήμου, πρὸς δὲ καὶ τῶν ἄλλων Ἑλλήνων,\nοὕστινας μένει τελευτήσαντας ἅσσα οὐδὲ ἔλπονται.\nτίσι δὲ μαντεύεται Ἡράκλειτος ὁ Ἐφέσιος ;\nνυκτιπόλοις , μάγοις, βάκχοις, Λήναις, μύσταις· τούτοις\nἀπειλεῖ τὰ μετὰ θάνατον, τούτοις μαντεύεται τὸ\nπῦρ· τὰ γὰρ νομιζόμενα κατ’ ἀνθρώπους μυστήρια\nἀνιερωστὶ μυεῦνται.\nνόμος οὖν καὶ ὑπόληψις\nκενὴ καὶ τοῦ δράκοντος τὰ μυστήρια ἀπάτη τίς ἐστι\nθρησκευομένη τὰς ἀμυήτους ὄντως μυήσεις καὶ τὰς\nἀνοργιάστους τελετὰς εὐσεβείᾳ νόθῳ προτρεπομένων.\nοἷαι δὲ καὶ αἶ κίσται αἶ μυστικαί; — δεῖ γὰρ ἀπογυμνῶσαι\nτὰ ἅγια αὐτῶν καὶ τὰ ἄρρητα ἐξειπεῖν — οὐ\nσησαμαῖ ταῦτα καὶ πυραμίδες καὶ τολύπαι καὶ πόπανα\nπολυόμφαλα, χόνδροι τε ἁλῶν, καὶ δράκων ὄργιον\nΔιονύσου Βασσάρου ; οὐχὶ δὲ ῥοιαὶ, πρὸς τοῖσδε\n\n\nκαὶ καρδίαι, νάρθηκές τε καὶ κιττοὶ, πρὸς δὲ καὶ\nφθόις καὶ μήκωνες; ταῦτ’ ἔστιν αὐτῶν τὰ ἅγια.\nκαὶ προσέτι τῆς Θέμιδος τὰ ἄρρητα σύμβολα,\nὀρίγανον, λύχνος, ξίφος, κτεὶς γυναικεῖος , ὅς ἐστιν\nεὐφήμως καὶ μυστικῶς μόριον γυναικεῖον. ὢ τῆς\nἐμφανοῦς ἀναισχυντίας · πάλαι μὲν ἀνθρώποις σωφρονοῦσιν\nἐπικάλυμμα ἡδονῆς νὺξ ἦν σιωπωμένη,\nνυνὶ δὲ τοῖς μυουμένοις ἡ ἱερὰ τῆς ἀκρασίας νύξ ἐστι\nλαλουμένη, καὶ τὸ πῦρ ἐλέγχει τὰ πάθη δᾳδουχούμενον.\nἀπόσβεσον, ὦ ἱεροφάντα, τὸ πῦρ · αἰδέσθητι\n, δᾳδοῦχε , τὰς λαμπάδας · ἐλέγχει σου τὸν\nἼακχον τὸ φῶς· ἐπίτρεψον ἀποκρύψαι τῇ νυκτὶ τὰ\nμυστήρια· σκότει τετιμήσθω τὰ ὄργια. τὸ πῦρ οὐχ\nὑποκρίνεται · ἐλέγχειν καὶ κολάζειν κελεύεται.’\n‟ Ταῦτα τῶν ἀθέων τὰ μυστήρια. ἀθέους δὲ\nεἰκότως ἀποκαλῶ τούτους, οἳ τὸν μὲν ὄντως ὄντα\nθεὸν ἠγνοήκασι , παιδίον δὲ ὑπὸ Τιτάνων διασπώμενον\nκαὶ γύναιον πενθοῦν καὶ μόρια ἄρρητα ὡς\nἀληθῶς ὑπὸ αἰσχύνης ἀναισχύντως σέβουσι , διττῇ\nἐνισχημένοι τῇ ἀθεότητι · προτέρᾳ μὲν, καθ’ ἣν ἀγνοοῦσι\nτὸν θεὸν, τὸν ὄντως ὄντα μὴ γνωρίζοντες θεὸν,\nἑτέρᾳ δὲ καὶ δευτέρᾳ ταύτῃ δὴ τῇ πλάνῃ τοὺς οὐκ\nὄντας ὡς ὄντας νομίζοντες , καὶ θεοὺς τούτους ὀνομάξοντες\nτοὺς οὐκ ὄντως ὄντας, μᾶλλον δὲ οὐδὲ ὄντας,\nμόνου δὲ τοῦ ὀνόματος τετυχηκότας.\"\nΤοσαῦτα καὶ οὗτος.\nΕἰκότως δῆτα ἡμεῖς τούτων ἁπάντων ἐλευθέρους\nἡμᾶς γενέσθαι ὁμολογοῦμεν , τῆς μακρᾶς καὶ\nπεπαλαιωμένης πλάνης ὥσπερ τινὸς δεινῆς καὶ χαλεπωτάτης\nνόσου λελυτρωμένοι · καὶ πρῶτα μὲν τῇ\nτοῦ παντοκράτορος θεοῦ χάριτι καὶ εὐεργεσίᾳ, δεύτερον\nδὲ ἀπορρήτῳ δυνάμει τῆς τοῦ σωτῆρος ἡμῶν\n\n\nεὐαγγελικῆς διδασκαλίας, καὶ τρίτον σώφρονι λογισμῷ\nκρίναντες ἀνόσιον εἶναι καὶ δυσσεβὲς τῇ τοῦ\nθεοῦ σεβασμίᾳ προσηγορίᾳ τιμᾶν τοὺς πάλαι ἐν νεκροῖς\nκειμένους θνητοὺς ἄνδρας, καὶ οὐδὲ σωφρόνων\nἀνδρῶν μνήμην ἀπολελοιπότας, ἐσχάτης δὲ ἀκρασίας\nκαὶ ἀκολασίας ὠμότητός τε καὶ φρενοβλαβείας δείγματα\nτοῖς μετ’ αὐτοὺς φυλάττειν παραδεδωκό\nπῶς γὰρ οὐ πάντων ἠλιθιώτατον τοὺς σωφροσύνης\nἐραστὰς τοῖς αἰσχροῖς καὶ ἀκολάστοις τόν πρωτείων\nπαραχωρεῖν , καὶ τοὺς συνετοὺς καὶ ἔμφρονας\nτοῖς τὰς φρένας ἀπολωλεκόσι τὴν σεβασμίαν παρέχειν\nτιμὴν, τούς τε δικαιοσύνης καὶ φιλανθρωπίας\nἀσκητὰς τοῖς δι’ ὑπερβολὴν ὠμότητος καὶ ἀπανθρωπίας\nτεκνοκτονίας καὶ πατροκτονίας μιάσμασιν ἐνισχημένοις\n;\nποίαν δὲ οὐχ ὑπερηκόντισεν ὺπερβολὴν\nἀσεβείας τὸ καταβάλλειν εἰς ἄρρητα ἀνδρῶν καὶ\nγυναικῶν μόρια καὶ εἰς τὴν ἄλογον καὶ θηριώδη φύσιν\nτὴν σεμνὴν καὶ παναγίαν τοῦ θεοῦ πρόσρησιν,\nτοιαῦτά τε αἰσχρὰ καὶ ἀπάνθρωπα θεολογεῖν, οἷα καὶ\nἐπὶ τῶν ἐν ἀνθρώποις κακουργῶν , εἰ κατελεγχθείη,\nταῖς ἀπὸ τῶν νόμων ἀπαραιτήτοις ὑποπέσοιεν ἂν τιμωρίαις\n;\nκαὶ τί χρὴ μηκύνειν εὐαγγελιζομένους\nπάντα βάρβαρον ὁμοῦ καὶ Ἕλληνα τὴν ἀπὸ τῶν εἰρημένων\nκακῶν ἐλευθερίαν, τῆς τε ἀπὸ τῶν ψευδωνύμων\nθεῶν ἀποστασίας , τὸ εὔλογον εἰς φῶς ἀγαγόντας,\nὁπότε καὶ αὐτῶν ἤδη τῶν σφόδρα δεισιδαιμόνων\nοἶ πλείους, ὥσπερ ἐκ βαθέος κάρου διανήψαντες,\nκαὶ τῆς παλαιάς ἀχλύος τὸ τῆς ψυχῆς ὄμμα\nδιοίξαντες , τὸν βαθὺν λῆρον συνεῖδον τῆς πατρικῆς\nπλάνης , καὶ στάντες ἐπὶ λογισμοῦ τὴν ἑτέραν ὁδὸν\nεἵλοντο, τῆς παλαιᾶς ἀναχωρήσαντες ;\nὧν οἱ μὲν\nὁμόσε χωρήσαντες τῆς ὅλης κατέπτυσαν μυθολογίας\n\n\nτῶν σφετέρων προγόνων πλατὺ καταγελάσαντες , οἶ\nδ’ ἀθεότητος δόξαν ἐκκλίναντες οὔτε ἐπὶ τοῖς πρότερον\nἔστησαν οὔτε ἐξ ἅπαντος αὐτῶν ἀνεχώρησαν,\nκολακεῦσαι δὲ καὶ θεραπεῦσαι τὴν οἰκείαν προθέμενοι\nδόξαν τὰς περὶ τῶν τεθρυλημένων παρ’ αὐτοῖς\nθεῶν ἱστορίας ἀληθεῖς μύθους εἶναι πεπλασμένους\nὑπὸ ποιητῶν ἐπεφήμισαν , φυσικὰς ἐν αὐτοῖς ἀποκρύπτοντες\nθεωρίας.\nὧν, εἰ καὶ ὅτι μάλιστα μηδὲν\nφέρουσιν ἀληθείας δεῖγμα, ὅμως δ’ οὖν ἀναγκαία\nγένοιτ’ ἂν ἡμῖν ἡ ἔκθεσις εἰς θεωρίαν τῶν\nκαὶ παρὰ τούτοις σεμνῶν, ὡς ἂν καὶ τῆς τούτων ἀναχωρήσεως\nοὐκ ἄλλως ἡμῖν προξενηθείσης ἢ εἰ διὰ τῆς\nτοῦ σωτῆρος ἡμῶν εὐαγγελικῆς διδασκαλίας τὸ εὔλογον\nπαρασταίη. φέρε οὑν καὶ τούτων τὸν λόγον\nἄνωθεν ἀναλαβόντες ἐπισκεψώμεθα.\nΤῆς μὲν οὖν Ἑλληνικῆς θεολογίας , λέγω δὲ\nτῆς πανδήμου καὶ μυθικωτέρας καὶ πολὺ πρότερον\nτῆς παρὰ Φοίνιξι καὶ Αἰγυπτίοις τοῖς τε ἄλλοις, ὧν\nτὴν μνήμην οἱ πρὸ τούτου περιέσχον λόγοι, τοιόσδε\nτις ὁ τρόπος ἀποδέδεικται, οἷος διὰ τῶν προεκτεθεισῶν\nφωνῶν αὐτῶν δὴ τῶν Ἑλληνικῶν συγγραφέων\nπροδεδήλωται· ὃν καὶ εἰκότως ἐν ἀρχαῖς τῆς προκειμένης\nΕὐαγγελικῆς Προπαρασκευῆς εἰς διάγνωσίν τε\nκαὶ ἐπίκρισιν τοῖς ἐντευξομένοις προτεθείκαμεν , ὡς\nἂν αὐτοὶ μάθοιμεν ἡμεῖς τε αὐτοὶ καὶ οἶ τῶνδε εἰσέτι\nνῦν ἄπειροι τίνες ὄντες πάλαι πρότερον, καὶ οἵων ἐκ\nπατέρων φύντες, πηλίκοις τε τὸ πρὶν κακοῖς πεπεδημένοι,\nδυσσεβείας τε ὁπόσῃ καὶ ἀγνωσίας θεοῦ\nμέθῃ τὰς ψυχὰς κατορωρυγμένοι τῆς τούτων ἁπάντων\nἀνανεύσεως καὶ ἐλευθερίας ἠξιώθημεν διὰ μιᾶς\nμόνης τῆς εὐαγγελικῆς διδασκαλίας, οὐκ ἄλλως ἡμῖν\nπρυτανευθείσης ἢ δι’ ἐπιφανείας τοῦ σωτῆρος ἡμῶν\n\n\nἸησοῦ Χριστοῦ τοῦ θεοῦ·\nὃς οὐ μέρει γῆς, οὐδ’\nέν γωνίᾳ χώρας ἔθνους ἑνὸς, καθ’ ὅλης δὲ τῆς οἰκουμένης,\nἐν ᾗ τὰ τῆς μάλιστα δεισιδαίμονος πλάνης\nὑπερίσχυσεν, οἷά τις νοερῶν καὶ λογικῶν ψυχῶν\nἥλιος, τὰς τοῦ οἰκείου φωτὸς ἐφαπλώσας ἀκτῖνας,\nὁμοῦ πᾶν γένος ἀνθρώπων, βαρβάρων τε καὶ Ἑλλήνων,\nὥσπερ ἐξ ἀχλύος δεινῆς καὶ ζοφερωτάτης τε καὶ\nἀειδοῦς νυκτὸς τῆς δεισιδαίμονος πλάνης ἐπὶ λαμπρὰν\nκαὶ διαυγεστάτην ἡμέραν τῆς ἀληθοῦς εὐδεβείας\nτοῦ παμβασιλέως θεοῦ πάντας ἡμὰς μετεστήσταο.\nδιαρρήδην γοῦν αἱ προπαρατεθεῖσαι φωναὶ\nνεκρῶν εἴδωλα καὶ ἀνδρῶν πάλαι κατοιχομένων εἰκόνας\nπάντας πανδημὶ τοὺς ἀμφὶ τὴν πολύθεον πλάνην\nκατά τε πόλεις καὶ κώμας ἐπτοημένους θεραπεύειν\nτε καὶ περιέπειν ἐδίδαξαν· τῶν πάλαι ἀνδρῶν\nδι’ ὑπερβάλλουσαν τοῦ τότε βίου θηριωδίαν θεοῦ\nμὲν τοῦ πάντων δημιουργοῦ μηδένα λόγον ποιουμένων,\nμηδὲ τῆς θείας καὶ ἐπὶ τοῖς πλημμελουμένοις\nτιμωροῦ δίκης ἐμπαζομένων, εἰς πάσας δὲ ἀνοσιουργίας\nκαταβαλλόντων.\nοὔπω γὰρ εἰσέτι τότε νόμων\nκαθ’ οὓς χρὴ βιοῦν συνεστώτων , οὐδέ γε τῆς\nἡμέρου πολιτείας ἐν ἀνθρώποις κατατεταγμένης,\nἀνειμένου δὲ καὶ νομαδικοῦ τοῦ βίου θηριώδους τε\nκαθεστῶτος, τοῖς μὲν θρεμμάτων ἀλόγων δίκην τῶν\nτῆς γαστρὸς ἀποπληρώσεων πλέον οὐδὲν ἔμελεν, οἷς\nκαὶ πρῶτος ἀθεότητος ὑποικουρεῖ τρόπος· οἱ δ’ εἰς\nβραχύ τι φυσικαῖς ἐννοίαις ἀνακινούμενοι θεὸν καὶ\nθεοῦ δύναμιν σωτήριόν τι καὶ ἀγαθὸν εἶναι χρῆμα\nδιενοήθησαν, εὑρεῖν δὲ τοῦτον ἐθελήσαντες ἄνω μὲν\nτὰς ψυχὰς εἰς οὐρανὸν ἔτειναν , αὐτόθι δὲ τῇ διανοίᾳ\nστάντες. καὶ τῶν κατ’ οὐρανὸν φαινόντων τε\nκαὶ φαινομένων φωστήρων καταπλαγέντες τὰ κάλλη,\n\n\nταῦτ’ εἶναι θεοὺς ἀπεφήναντο.\nτρίτοι δὲ ἄλλοι\nσφᾶς αὐτοὺς ἐπὶ γῆς ῥίψαντες τοὺς ἐπὶ συνέσει τῶν\nκατ’ αὐτοὺς προφέρειν νενομισμένους, ἢ καὶ ῥώμῃ\nσώματος καὶ δυναστείας ἰσχύι τῶν πλειόνων ἐπικρατήσαντας ,\nγίγαντάς τινας , ἢ τυράννους, ἢ καὶ γόγτας\nκαὶ φαρμακέας ἄνδρας, ἔκ τινος τῶν θειοτέρων\nἀποπτώσεως τὰς κακοτέχνους γοητείας συνεσκευασμένους,\nἢ καὶ τοὺς ἄλλους κοινῆς τινὸς καὶ βιωφελοῦς\nεὐεργεσίας προάρξαντας , ζῶντάς τε ἔτι καὶ μετὰ τελευτὴν\nθεοὺς ἐπεφήμισαν.\nἔνθεν αὐτοῖς καὶ οἶ\nτῶν θεῶν οἶκοι νεκρῶν εἶναι τάφοι μνημονεύονται,\nὡς ὁ Κλήμης ἐν τῷ πρὸς Ἕλληνας Προτρεπτικῷ ἱστορεῖ,\nτοῦ λόγου μάρτυρας αὐτοὺς Ἕλληνας ἐπαγόμενος.\nεἰ δέ σοι φίλον, αὖθις καὶ τούτου τόνδε γρά\nφοντος ἄκουε ’τον τρόπον\n‟ Εἰκότως ἄρα ἀρχήν ποθεν ἡ δεισιδαιμονία\nλαβοῦσα κακίας ἀνοήτου γέγονε πηγή· ἔπειτα μὴ\nἀνακοπεῖσα, ἀλλ’ εἰς ἐπίδοσιν ἐλθοῦσα καὶ πολλὴ δὴ\nῥυεῖσα δημιουργὸς πολλῶν καθίσταται δαιμόνων,\nἑκατόμβας ποιοῦσα καὶ πανηγύρεις ἐπιτελοῦσα καὶ\nἀγάλματα ἀνιστᾶσα καὶ νεὼς ἀνοικοδομοῦσα· οὓς\nδὴ — οὐδὲ γὰρ τοῦτο σιωπήσομαι , πρὸς δὲ καὶ αὐτὸ\nἐλέγξω — νεὼς μὲν εὐφήμως ὀνομαζομένους , τάφους\nδὲ γενομένους, τουτέστι τοὺς τάφους νεὼς ἐπικεκλημένους.\nὑμεῖς δὲ ἀλλὰ κἂν νῦν δεισιδαιμονίας ἐκλάθεσθε,\nλάθεσθε, τοὺς τάφους τιμᾶν αἰσχυνόμενοι. \"\n‟ Ἐν τῷ ναῷ τῆς Ἀθηνᾶς ἐν Λαρίσσῃ ἐν τῇ\nἀκροπόλει τάφος ἐστὶν Ἀκρισίου, Ἀθήνησι δὲ ἐν τῇ\nἀκροπόλει Κέκροπος, ὥς φησιν Ἀντίοχος ἐν τῷ ἐνάτῳ\nτῶν ἱστοριῶν.\nτί δὲ Ἐριχθόνιος; οὐχὶ ἐν τῷ\n\n\n\nναῶ τῆς Πολιάδος κεκήδευται; Ἴμμαρος δὲ ὁ Εὐμόλπου\nκαὶ Δαείρας οὐχὶ ἐν τῷ περιβόλῳ κεκήδευται\nτοῦ Ἐλευσινίου τοῦ ὑπὸ τῇ ἀκροπόλει; αἶ δὲ Κελεοῦ\nθυγατέρες ἐν Ἐλευσῖνι τετάφαται;\nτί σοι καταλέγω\nτὰς ἐξ Ὑπερβορέων γυναῖκας ; Ὑπερόχη καὶ\nΛαοδίκη κέκλησθον , ἐν τῷ Ἀρτεμισίῳ ἐν Δήλῳ κεκήδευσθον,\nτὸ δὲ ἐν τῷ Ἀπόλλωνος τοῦ Δηλίου ἐστὶν\nἱερῷ.\nΛέανδρος δὲ Κλεόμαχον ἐν Μιλήτῳ τετάφθαι\nἐν τῷ Διδυμαίῳ φησίν. ἐνταῦθα τῆς Λευκοφρύνης\nτὸ μνῆμα οὐκ ἄξιον παρελθεῖν, ἑπομένους\nΖήνωνι τῷ Μυνδίῳ, ἣ ἐν τῷ ἱερῷ τῆς Ἀρτέμιδος ἐν\nΜαγνησίᾳ κεκήδευται· οὐδὲ μὴν τὸν ἐν τῷ Τελμησσῷ\nτοῦ Ἀπόλλωνος βωμόν· μνῆμα εἶναι καὶ τοῦτον\nΤελμησσέως τοῦ μάντεως ἱστοροῦσι.\nΠτολεμαῖος\nδὲ ὁ τοῦ Ἀγησάρχου ἐν τῷ πρώτῳ τῶν περὶ τὸν Φιλοπάτορα\nἐν Πάφῳ λέγει ἐν τῷ τῆς Ἀφροδίτης ἱερῷ\nΚινύραν τε καὶ τοὺς Κινύρου ἀπογόνους κεκηδεῦσθαι.\nἀλλὰ γὰρ ἐπιόντι μοι τοὺς προσκυνουμένους\nὑμῖν τάφους ἐμοὶ μὲν οὐδὲ ὁ πᾶς ἂν ἀρκέσαι\nχρόνος · ὑμᾶς δὲ εἰ μὴ ὑπεισέρχεταί τις αἰσχύνη τῶν\nτολμωμένων, νεκροὶ ἄρα τέλεον νεκροῖς πεπιστευκότες\nπεριέρχεσθε·\nἁ δειλοὶ, τί κακοὶ τόδε πάσχετε;’\nΚαὶ μετ’ ὀλίγα φησί\n‟ Καινὸν δὲ ἄλλον ἐν Αἰγύπτῳ, ὀλίγου δεῖν καὶ\nπαρ’ Ἕλλησι, σεβασμίως τεθείακε θεὸν ὁ βασιλεὺς\nὁ Ῥωμαίων, τὸν ἐρώμενον ὡραιότατον σφόδρα γενόμενον\nἈντίνοον ἀνιέρωσεν οὗτος, ὡς Γανυμήδην ὁ\nΖεύς·\nοὐ γὰρ κωλύεται ῥᾳδίως ἐπιθυμία φόβον\nοὐκ ἔχουσα · καὶ νύκτας ἱερὰς τὰς Ἀντινόου προσ\n\n\n\nκυνοῦσιν ἄνθρωποι νῦν, ἃς αἰσχρὰς ἠπἵστατο ὁ συναγρυπνήσας\nἐραστής. \"\nΚαὶ ἐπάγει\n‟ Ἤδη δὲ ὁ τάφος τοῦ ἐρωμένου νεώς ἐστιν Ἀντινόον\nκαὶ πόλις· καθάπερ γὰρ, οἶμαι, οἱ ναοὶ, οὕτω\nκαὶ οἱ τάφοι θαυμάζονται, πυραμίδες καὶ μαυσώλια\nκαὶ λαβύρινθοι ]· ἄλλοι ναοὶ τῶν νεκρῶν, ὡς ἐκεῖνοι\nτάφοι τῶν θεῶν. \"\nΚαὶ πάλιν μετ’ ὀλίγα\n῾ Ἴθι δὴ καὶ τοὺς ἀγῶνας ἐν βραχεῖ περιοδεύσωμεν\nκαὶ τὰς ἐπιτυμβίους ταυτασὶ πανηγύρεις καταλύσωμεν,\nἼσθμιά τε καὶ Νέμεα καὶ Πύθια καὶ τὰ\nἐπὶ τούτοις Ὀλύμπια. Πυθοῖ μὲν οὖν ὁ δράκων ὁ\nΠύθιος θρησκεύεται καὶ τοῦ ὄφεως ἡ πανήγυρις καταγγέλλεται\nΠύθια, Ἰσθμοῖ δὲ σκύβαλον προσέπτυσεν\nἐλεεινὸν ἡ θάλασσα, καὶ Μελικέρτην ὀδύρεται τὰ\nἼσθμια, Νεμέασι δὲ ἄλλο παιδίον Ἀρχέμορος κεκήδευται,\nκαὶ τοῦ παιδίου ὁ ἐπιτάφιος προσαγορεύεται\nΝέμεα. Πῖσα δ’ ἐστὶν ἐν ὑμῖν τάφος, ὠ Πανέλληνες,\n5 ἡνιόχου Φρυγὸς , καὶ τοῦ Πέλοπος τὰς χοὰς τὰ\nὈλύμπια ὁ Φειδίου σφετερίζεται Ζεύς. \"\nΤαῦτα μὲν οὗτος· σὺ δὲ τὸν λόγον ἐξ ἀρχῆς\nἀναλαβὼν τῆς δεισιδαίμονος πλάνης ἐπίσκεψαι\nτὴν διάπτωσιν. φύσει μὲν οὖν καὶ αὐτοδιδάκτοις\nἐννοίαις, μᾶλλον δὲ θεοδιδάκτοις, καλόν τι καὶ ὠφέλιμον\nτυγχάνειν , τὸ σημαῖνον τὴν τοῦ θεοῦ προσηγορίαν\nτε καὶ οὐσίαν· πάντες γὰρ ἄνθρωποι κοινοῖς\nλογισμοῖς προειλήφεσαν , τοῦ τῶν ὅλων δημιουργοῦ\nτοῦτο πάσῃ λογικῇ καὶ νοερᾷ ψυχῇ φυσικαῖς ἐννοίαις\nὐποσπείραντος.\nοὐ μὴν καὶ τῇ προαιρέσει τῇ\n\n\n\nκατὰ λόγον ἐκέχρηντο· εἷς μὲν γάρ που τάχα τις καὶ\nδεύτερος, ἢ καί τινες ἄλλοι κομιδῆ βραχεῖς, ὧν τὴν\nμνήμην τὰ Ἑβραίων περιέχει λόγια, εἰς οὐδὲν τῶν\nὁρωμένων ἐφαρμόσαντες τὴν περὶ θεοῦ ἔννοιαν,\nἀδιαστρόφοις δὲ τοῖς λογισμοῖς ἐπὶ τὸν τοῦ σύμπαντος\nκόσμου δημιουργὸν καὶ τὸν μέγαν τῶν ὅλων\nποιητὴν ἐκ τῶν ὁρωμένων ἀναγαγόντες, διανοίας\nὄμμασι κεκαθαρμένοις μόνον αὐτὸν εἶναι θεὸν, τὸν\nπάντων σωτῆρα, καὶ μόνον ἀγαθῶν δοτῆρα συνενόησαν\nοἱ δὲ λοιποὶ παντοίᾳ ψυχῆς ἀμαυρώσει περιτραπέντες\nκατὰ βυθὸν ἀσεβείας ἠνέχθησαν, ὥστε\nθηρίων ἀγρίων τρόπον τὸ καλὸν καὶ συμφέρον καὶ\nἀγαθὸν μέχρι σωμάτων καὶ σαρκὸς ἡδονῆς στῆσαι.\nταύτῃ δὲ κατὰ τὰ προειρημένα τοὺς τῶν νενομισμένων\nτοῦ σώματος καλῶν καὶ χρησίμων εὑρετὰς,\nἢ καὶ δυνάστας τινὰς καὶ τυράννους , ἢ καὶ γόητας\nκαὶ φαρμακέας ἄνδρας, τὴν φύσιν θνητοὺς καὶ ἀνθρωπίναις\nκεχρημένους συμφοραῖς, ὡς ἀγαθῶν χορηγοὺς,\nσωτῆρας καὶ θεοὺς ἀναγορεύειν, τὴν σεβάσμιον\nἔννοιαν φυσικῶς αὐτοῖς ἐνυπάρχουσαν ἐφ’ οὓς\nἐνόμιζον εὐεργέτας μετατεθεικότες.\nτοσαύτη δ’\nἄρα συνεῖχεν αὐτοὺς φρενῶν ἀποπληξία , ὡς μηδὲν\nτῶν πλημμελουμένων τοῖς θεολογουμένοις ὑπολογίξεσθαι,\nμηδ’ ἐρυθριᾶν ἐπὶ τοῖς αἰσχρῶς περὶ αὐτῶν\nφημιζομένοις, τὰ πάντα δὲ τοὺς ἄνδρας διὰ τὰς παρ’\nαὐτῶν παρεχομένας ὠφελείας, ἢ καὶ διὰ τὰς τότε\nπρῶτον συνισταμένας δυναστείας τε καὶ τυραννίδας\nἀποθαυμάζειν.\nνόμων γοῦν , ὥσπερ ἔφην ἤδη\nπρότερον, μηδέπω τότε ἐν ἀνθρώποις πολιτευομένων,\nμηδ’ ἐπὶ τοῖς ἁμαρτανομένοις τιμωρίας ἐπῃωρημένης,\nμοιχείας καὶ ἀρρένων φθορὰς, ἐκθέσμους τε καὶ παρανόμους\nγάμους, μιαιφονίας τε καὶ πατροκτονίας,\n\n\nτέκνων τε καὶ ἀδελφῶν σφαγὰς , ναὶ μὴν καὶ πολέμους\nκαὶ στάσεις πεπραγμένας ὄντως τοῖς οἰκείοις\nπροστάταις, οὓς θεοὺς ἡγοῦντό τε καὶ ἀπεκάλουν,\nὥσπερ ἐν μέρει κατορθωμάτων καὶ ἀνδραγαθίας\nἀπεμνημόνευον, τὴν τούτων μνήμην ὡς σεμνῶν καὶ\nἀνδρείων τοῖς ὀψιγόνοις ἀπολιπόντες.\nΤοιαῦτα ἦν τὰ τῆς παλαιᾶς θεολογίας, ἣν\nμεταβαλόντες νέοι τινὲς, χθὲς καὶ πρώην ἐπιφυέντες,\nλογικώτερόν τε φιλοσοφεῖν αὐχοῦντες, τὴν δὴ φυσικωτέραν\nτῆς περὶ θεῶν ἱστορίας δόξαν εἰσηγήσαντο,\nσεμνοτέρας εὺρεσιλογίας τοῖς μύθοις προσεπινοήσαντες,\nκαὶ μήτε πάντη τῶν προπατόρων τὸ πλημμελὲς\nτῆς δυσσεβείας ἐκφυγόντες μήτ’ αὖ πάλιν τὴν αὐτόθεν\nπροφαινομένην τῶν θεολογουμένων μοχθηρίαν\nὑπομείναντες.\nθεραπεῦσαι δ’ οὖν ὅμως οἵδε τὸ\nπατρικὸν ἁμάρτημα προθυμηθέντες ἐπὶ φυσικὰς διηγήσεις\nκαὶ θεωρίας τοὺς μύθους μετεσκευάσαντο, τὰ\nθρεπτικὰ καὶ αὐξητικὰ τῆς τῶν σωμάτων φύσεως\nταῦτ’ εἶναι τὰ διὰ τῶν μύθων δηλούμενα ὡς δὴ μυστικώτερον\nκομπάσαντες.\nἔνθεν ἀνιόντες καὶ\nοἵδε τὰ στοιχεῖα τοῦ κόσμου θεοὺς ἐπεφήμισαν , οὐκ\nαὐτὸ μόνον ἥλιον καὶ σελήνην καὶ ἄστρα, προσέτι δὲ\nγῆν καὶ ὕδωρ, ἀέρα τε καὶ πῦρ, τά τε ἐκ τούτων\nσυγκρίματά τε καὶ ἀποτελέσματα, ναὶ μὴν καὶ τοὺς\nὡραίους ἀπὸ τῆς γῆς καρποὺς, καὶ τὰ λοιπὰ τῆς ξηρᾶς\nκαὶ ὑγρὰς τροφῆς βλαστήματα , ἃ καὶ αὐτὰ, ὡς\nἂν τῆς τῶν σωμάτων ζωῆς αἴτια, Δήμητρα καὶ Κόρην\nκαὶ Διόνυσον καὶ ὅσα ἄλλα τούτοις ἐμφερῆ\nπροσειπόντες τεθειάκασι, βεβιασμένον καὶ οὐκ ἀληθῆ\nτῶν μύθων τὸν καλλωπισμὸν εἰσηγησάμενοι.\nἀλλ’ οὗτοι μὲν ὀψέ ποτε, ὡς ἂν ἐπαισχυνόμενοι\nτὰς τῶν προγόνων θεολογίας, οἴκοθεν ἃς ἕκαστος\n\n\nἐφεῦρε σεμνολογίας τοῖς περὶ θεῶν μύθοις προσεπενόησαν,\nκινεῖν τὰ πάτρια τολμῶντος οὐδενὸς, περὶ\nπολλοῦ δὲ τὴν ἀρχαιότητα καὶ τὴν συνήθη καὶ σύντροφον\nἐκ παίδων ἀγωγὴν τιμώμενοι.\nοἵ γε\nμὴν τούτων πρεσβύτεροι ἐν ἴσῳ τῇ τῶν ἀνδρῶν θεοποιίᾳ\nκαὶ τὰς τῶν ἀλόγων ζῴων ἐκθεώσεις διετάξαντο\nδιὰ τὸ καὶ ἐξ αὐτῶν χρήσιμον κατὰ τὰς πρόσθεν\nἀποδοθείσας αἰτίας, καὶ τοῖς ἀλόγοις θηρίοις τὰς\nἴσας ἀφιέρωσαν θρησκείας, σπονδαῖς καὶ θυσίαις\nκαὶ μυστικαῖς τελεταῖς, ὕμνοις τε καὶ ᾠδαῖς, ὁμοίως\nτοῖς τεθεοποιημένοις ἀνδράσι καὶ τὰς τούτων τιμὰς\nἐπάραντες· εἰς τοσοῦτον δὲ ἄρα κακῶν ἤλαυνον ὡς\nδι’ ὑπερβολὴν ἡδυπαθείας ἀκρατοῦς τὰ ὁλκὰ πρὸς\nαἰσχρουργίαν μέρη τοῦ σώματος τά τε ἀκόλαστα ἐν\nἀνθρώποις πάθη ταῖς ἰσοθέοις ἐκθειάσαι τιμαῖς, μηδὲν\nτὸ παράπαν ἐν τούτοις χρῆναι σεμνολογεῖν τῶν\nδὴ θεολόγων αὐτῶν ἀποφηναμένων.\nΤηρητέον γοῦν ὡς ὅτι μάλιστα οἶ παλαίτατοι\nοὐδέν τι πλέον τῆς ἱστορίας εἰδότες, μόνοις δὲ\nτοῖς μύθοις προσανέχοντες ἐμαρτυρήθησαν. πλὴν\nἀλλ’ ἐπείπερ ἅπαξ ὡρμήθημεν καὶ τὰ σεμνὰ καὶ\nἀπόρρητα τῶν γενναίων φιλοσόφων κατασκοπῆσαι,\nφέρε καὶ ταῦτα ἐπιθεωρήσωμεν, ὡς ἂν μὴ δοκοίημεν\nἀγνοεῖν καὶ τὰς θαυμαστὰς αὐτῶν φυσιολογίας.\nπρὶν δὲ τὴν ἔκθεσιν ποιήσασθαι τούτων , ἐμοὶ\nδοκεῖ προεπισημήνασθαι καὶ τὴν αὐτῶν τῶν θαυμαστῆν\nφιλοσόφων κἀν τούτοις πρὸς ἑαυτοὺς ἐναντιολογίαν.\nοἷ μὲν γὰρ τηνάλλως διηγοῦνται καὶ κατὰ\nτὸ παραστὰν ἑκάστοις ἰδίως ἀποφαίνονται · οὐδὲ γὰρ\nἀλλήλοις σύμφωνα φυσιολογοῦσιν · οἱ δὲ εὐγνωμονέστερον\nτὸ σύμπαν ἀναιροῦσιν, καὶ τῆς οἰκείας πολιτείας\nοὐ μόνον τὰς ἀπρεπεῖς περὶ θεῶν διηγήσεις,\n\n\nἀλλὰ καὶ τὰς τούτων ἑρμηνείας ἀπελαύνουσιν· ἔστι\nδ’ ὅτε φόβῳ τῆς ἀπὸ τῶν νόμων τιμωρίας τοὺς μύθους\nὑποκορίζονται.\nἄκουε δ’ οὖν αὐτῶν τῶν\nἙλλήνων δι’ ἑνὸς τοῦ πάντων ἀρίστου τοτὲ μὲν\nἐξωθοῦντος , τοτὲ δ’ αὖ πάλιν εἰσποιουμένου τοὺς\nμύθους. ὁ δ’ οὖν θαυμάσιος αὐτῶν Πλάτων’ , ὅτε\nμὲν τὴν οἰκείαν ἀπογυμνοῖ προαίρεσιν , τολμηρότερον\nἀπαγορεύει καθόλου περὶ θεῶν τοιαῦτα φρονεῖν\nτε καὶ λέγειν οἷα τοῖς παλαιοῖς εἴρηται, εἴτε περιέχοιέν\nτι λεληθὸς ἐν ὑπονοίαις δηλούμενον, εἴτε\nἐκτὸς πάσης ὑπονοίας λέγοιτο· ὅτε δὲ τοὺς νόμους\nὑποκορίζεται , καὶ δεῖν φησι τοῖς περὶ θεῶν μύθοις\nπιστεύειν, ὡς μηδὲν ἔχουσιν ἐν ὑπονοίαις ἐξ αὐτῶν\nδηλούμενον.\nἤδη δέ ποτε τῶν παλαιῶν μύθων\nτὴν οἰκείαν θεολογίαν ἀφορίσας, περί τε οὐρανοῦ\nκαὶ ἡλίου καὶ σελήνης καὶ ἄστρων, καὶ ἔτι περὶ τοῦ\nσύμπαντος κόσμου , καὶ τῶν τούτου μερῶν κεχωρισμένως\nφυσιολογήσας, ἰδίως πάλιν καὶ ἀφωρισμένως\nπερὶ τῶν πάλαι γενεαλογηθέντων θεῶν ὧδέ πως αὐτοῖς\nῥήμασιν ἐν τῷ Τιμαίῳ διέξεισιν\nΠερὶ δὲ τῶν ἄλλων δαιμόνων εἰπεῖν καὶ\nγνῶναι τὴν γένεσιν μεῖζον ἢ καθ’ ἡμὰς· πιστευτέον\nδὲ τοῖς εἰρηκόσιν ἔμπροσθεν, ἐκγόνοις μὲν θεῶν οὐσιν,\nὡς ἔφασαν, σαφῶς δέ πως τοὺς ἑαυτῶν προγόνους\nεἰδόσιν. ἀδύνατον οὖν θεῶν παισὶν ἀπιστεῖν,\nκαίπερ ἄνευ εἰκότων καὶ ἀναγκαίων ἀποδείξεων λέγουσιν,\n, ἀλλ’ ὡς οἰκεῖα φασκόντων ἀπαγγέλλειν ἑπομένους\nτῷ νόμῳ πιστευτέον.\nοὕτως οὖν κατ’\nἐκείνους ἡμῖν ἡ γένεσις περὶ τούτων τῶν θεῶν ἐχέτω\nκαὶ λεγέσθω. Γῆς τε καὶ Οὐρανοῦ παῖδες Ὠκεα\n\n\n\nνὸς καὶ Τηθὺς ἐγενέσθην· τούτων δὲ Φόρκυς Κρόνος\nτε καὶ Ῥέα καὶ ὅσοι μετὰ τούτων· ἐκ δὲ Κρόνου\nτε καὶ Ῥέας Ζεὺς Ἥρα τε καὶ πάντες ὅσους ἴσμεν\nπάντας ἀδελφοὺς λεγομένους αὐτῶν, ἔτι δὲ τούτων\nἐκγόνους ἄλλους.”\nΤαῦτά φησιν ὁ Πλάτων’ ἔπομένους τῷ νόμῳ\nπιστευτέα εἶναι, καίπερ ἄνευ εἰκότων καὶ ἀναγκαίων\nἀποδείξεων εἰρῆσθαι αὐτὰ ὁμολογήσας · προσεκτέον\nδὲ ὡς οὐδὲν ἔχειν ἀπόρρητον τὰς τῶν θεῶν δὴ\nπροσηγορίας τε καὶ γενεαλογίας ἐν φυσιολογίαις δηλούμενον\nἐμφαίνει.\nαὖθις δ’ ἐν ἑτέροις ὁ αὐτὸς\nτὴν οἰκείαν ἀπογυμνῶν προαίρεσιν πάλιν τούτοις\nκέχρηται τοῖς ῥήμασι\n“Πρῶτον μὲν, ἦν δ’ ἐγὼ, τὸ μέγιστον καὶ περὶ\nτῶν μεγίστων ψεῦδος ὁ εἰπὼν οὐ καλῶς ἐψεύσατο,\nὡς Οὐρανός τε εἰργάσατο ἅ φησι δρᾶσαι αὐτὸν Ἡσίοδος,\nὅ τε αὖ Κρόνος ὡς ἐτιμωρήσατο αὐτόν. τί δὲ\nδὴ τὰ τοῦ Κρόνου ἔργα καὶ πάθη ὑπὸ τοῦ υἱέος,\nοὐδ’ ἂν, εἰ ἦν ἀληθῆ, ᾤμην δεῖν ῥᾳδίως οὕτω λέγεσθαι\nπρὸς ἄφρονάς τε καὶ νέους, ἀλλὰ μάλιστα μὲν\nσιγᾶσθαι, εἰ δ’ ἀνάγκη τις ἦν λέγειν, δι’ ἀπορρήτων\nἀκούειν ὡς ὀλιγίστους , θυσαμένους οὐ χοῖρον, ἀλλά\nτι μέγα καὶ ἄπορον θῦμα, ὅπως ἂν ἐλαχίστοις συνέβη\nἀκοῦσαι.\nκαὶ γὰρ, ἠ δ’ ὅς, οὗτοί γε οἱ λόγοι χαλεποί.\nκαὶ οὐ λεκτέοι γε , ὦ Ἀδείμαντε , ἐν τῇ ἡμετέρᾳ\nπόλει· οὐδὲ δοτέον νέῳ ἀκούοντι, ὡς ἀδικῶν τὰ\nἔσχατα οὐδὲν ἂν θαυμαστὸν ποιοῖ, οὐδ’ αὖ ἀδικοῦντα\nπατέρα κολάζων παντί τρόπῳ, ἀλλὰ δρῴη· ἂν ὅπερ\nθεῶν οἶ πρῶτοί τε καὶ μέγιστοι. οὐδὲ αὐτῷ μοι δοκεῖ\nἐπιτήδεια εἶναι λέγειν.\nοὐδέ γε, ἦν δ’ ἐγὼ,\n\n\n\nτὸ παράπαν, ὡς θεοὶ θεοῖς πολεμοῦσι καὶ ἐπιβουλεύουσι\nκαὶ μάχονται· οὐδὲ γὰρ ἀληθῆ· εἴ γε δεῖ ἡμῖν\nτρὺς μέλλοντας τὴν πόλιν φυλάξειν αἴσχιστον νομίξειν\nτὸ ῥᾳδίως ἀλλήλοις ἀπεχθάνεσθαι. πολλοῦ δεῖ\nγιγαντομαχίας τε μυθολογητέον αὐτοῖς , καὶ ποικιλτέον\nκαὶ ἄλλας ἔχθρας καὶ παντοδαπὰς θεῶν τε καὶ\nἡρώων πρὸς συγγενεῖς τε καὶ οἰκείους αὐτῶν· ἀλλ’\nεἴ πως μέλλοιμεν πείσειν ὡς οὐδεὶς πώποτε πολίτης\nἕτερος ἑτέρῳ ἀπήχθετο, οὐδ’ ἔστι τοῦτο ὅσιον, τοιαῦτα\nμᾶλλον λεκτέα πρὸς τὰ παιδία εὐθὺς καὶ γέρουσι\nκαὶ γραυσὶ καὶ πρεσβυτέροις γενομένοις , καὶ\nτοὺς ποιητὰς ἐγγὺς τούτων ἀναγκαστέον λογοποιεῖν.\nἭρας δὲ δεσμοὺς ὑπὸ υἱέος καὶ Ἡφαίστου ῥίψεις\nὑπὸ πατρὸς, μέλλοντος τῇ μητρὶ τυπτομένῃ ἀμύνειν,\nκαὶ θεομαχίας ὅσας Ὅμηρος πεποίηκεν, οὐ παραδεκτέον\nεἰς τὴν πόλιν, οὔτ’ ἐν ὑπονοίαις πεποιημένας\nοὔτ’ ἄνευ ὑπονοιῶν.\nΣαφῶς δὴ διὰ τούτων ὁ φιλόσοφος καὶ τοὺς\nτῶν παλαιῶν μύθους τοὺς περὶ θεῶν καὶ τὰς τῶν\nμύθων ἐν ὑπονοίαις εἰρῆσθαι νομιζομένας φυσιολογίας\nπαραιυητέας ἔας εἶναι διδάσκει, ὡς μηκέτ’ ἀλόγως\nἡμῖν καὶ τὴν ἐκ τούτων ἀναχώοη ’ν τὴν τοῦ σωτῆρος\nἡμῶν εὐαγγελίζεσθαι διδασκαλίαν, ὁπότε καὶ\nπρὸς τῶν οἰκείων ἀποβέβληται.\nὅθεν ἔπεισί μοι\nκαὶ τοὺς παλαιοὺς τῶν Ῥωμαίων θαυμάζειν , τίνα\nτρόπον ἁπάσας τὰς Ἑλληνικὰς περὶ θεῶν φυσιολογίας\nἀτόπους οὔσας καὶ ἀνωφελεῖς, μᾶλλον δὲ βεβιασμένας\nἀσυστάτους κατανοήσαντες, αὐτοῖς μύθοις\nτῆς οἰκείας περιέγραψαν θεολογίας. καὶ τοῦτο δέ\nσοι γνῶναι πάρεστιν ἀπὸ τῆς Διονυσίου τοῦ ᾿Αλικαρνασέως\nῬωμαϊκῆς ἀρχαιολογίας· οὗτος γὰρ ἐν τῷ\nδευτέρῳ τὰ κατὰ Ῥωμύλον τὸν πρῶτον κτίστην τῆ\n\n\n῾Ρώμης ἱστορῶν τά τε ἄλλα διέξεισιν αὐτοῦ κατορθώματα,\nἀτὰρ καὶ περὶ τῶνδε τοῦτον γράφων τὸν\nτρόπον\n“᾿Αλλ᾿ ἔγνω ὅτι νόμοι σπουδαῖοι καὶ καλῶν\nζῆλος ἐπιτηδευμάτων εὐσεβῆ καὶ σώφρονα καὶ τὰ δίκαια\nἀσκοῦσαν καὶ τὰ πολέμια ἀγαθὴν ἐξεργάζονται\nπόλιν· ὧν πολλὴν ἔσχε πρόνοιαν, τὴν ἀρχὴν ποιησάμενος\nἀπὸ τῶν περὶ τὰ θεῖα καὶ δαιμόνια σεβασμῶν.\nἱερὰ μὲν οὖν καὶ τεμένη καὶ βωμοὺς καὶ ξοάνων\nἱδρύσεις, μορφάς τε αὐτῶν καὶ σύμβολα καὶ δυνάμεις\nΚαὶ δωρεὰς, αἷς τὸ γένος ἡμῶν εὐηργέτησαν,\nἑορτάς τε ὁποίας τινὰς ἑκάστῳ θεῶν ἢ δαιμόνων\nἄγεσθαι προςήκει καὶ θυσίας, αἷς χαίρουσι γεραιρόμενοι\nπρὸς ἀνθρώπων, ἐκεχειρίας τε αὖ καὶπανηγύρεις\nκαὶ πόνων ἀναπαύλας καὶ πάντα τὰ τοιαῦτα\nὁμοίως κατεστήσατο τῶν κρατίστων παρὰ τοῖς Ἕλλησι\nνομίμων.\nτοὺς δὲ παραδεδομένους περὶ\nαὐτῶν μύθους, ἐν οἷς βλασφημίαι τινές εἰσι περὶ\nαὐτῶν ἢ κατηγορίαι, πονηροὺς καὶ ἀνωφελεῖς καὶ\nἀσχήμονας ὑπολαβὼν εἶναι καὶ οὐχ ὅτι τῶν θεῶν,\nἀλλ᾿ οὐδ᾿ ἀνθρώπων ἀγαθῶν ἀξίους, ἅπαντας ἐξέβαλε,\nκαὶ παρεσκεύασε τοὺς ἀνθρώπους τὰ κάλλιστα\nπερὶ θεῶν λέγειν τε καὶ φρονεῖν, μηδὲν αὐτοῖς προσανύωας\nἀνάξιον ἐπιτήδευμα τῆς μακαρίας φύσεως.\nΟὔτε γὰρ Οὐρανὸς ἐκτεμνόμενος ὑπὸ τῶν ἑαυτοῦ\nΠαίδων παρὶ ῾Ρωμαίοις λέγεται οὔτε Κρόνος ἀφανίζων\nτὰς ἑαυτοῦ γονὰς φόβῳ τῆς ἐξ αὐτῶν ἐπιθέσεως,\nουτε Ζεὺς καταλύων τὴν Κρόνου δυναστείαν καὶ\nκατακλείων ἐν τῷ δεσμωτηρίῳ τοῦ Ταρτάρου τὸν\nἑαυτοῦ πατέρα, οὐδέ γε πόλεμοι καὶ τραύματα καὶ\n\n\n\nδεσμὰ καὶ θητεῖαι θεῶν παρὰ ἀνθρώποις.\nἑορτή\nτε οὐδεμία παρ’ αὐτοῖς μελανείμων ἢ πένθιμος ἄγεται,\nκοπετοὺς ἔχουσα καἰ θρήνους γυναικῶν ἐπὶ θεοῖς\nἀφανιζομένοις, ἃ παρ’ Ἕλλησιν ἐπιτελοῦνται περί τε\nΠερσεφόνης ἁρπαγὴν καὶ Διονύσου πάθη, καὶ ὅσα\nἄλλα τοιαῦτα.\nοὐδ’ ἂν ἴδοι τις παρ’ αὐτοῖς, καίτοι\nδιεφθαρμένων τῶν ἐθῶν ἤδη, οὐ θεοφορήσεις,\nοὐ κόρυ βάντ’ ίαςμοὺς , οὐ βακχείας καὶ τελετὰς ἀπορρήτους,\nοὐ διαπαννυχισμοὺς ἐν ἱεροῖς θεῶν ἀνδρῶν\nσὺν γυναιξὶν , οὐκ ἄλλο τῶν παραπλησίων τούτοις\nτερατευμάτων οὐδὲν, ἀλλ’ εὐλαβῶς ἅπαντα πραττόμενα\nκαὶ λεγόμενα τὰ περὶ τοὺς θεοὺς, ὡς οὔτε παρ’\nἚλλησιν οὔτε παρὰ βαρβάροις.\nκαὶ ὃ πάντων μάλιστα\nἔγωγε τεθαύμακα, καίπερ μυρίων ὅσων εἰς τὴν πόλιν\nἐπεληλυθότων ἐθνῶν, οἶς πολλὴ ἀνάγκη σέβειν\nτοὺς πατρίους θεοὺς τοῖς οἴκοθεν νομίμοις , οὐδενὸς\nεἰς ζῆλον ἐλήλυθε τῶν ξενικῶν ἐπιτηδευμάτων ἡ πόλις\nδημοσίᾳ, ὃ πολλοῖς ἤδη συνέβη παθεῖν, ἀλλὰ καὶ\nεἴ τινα κατὰ χρησμοὺς ἐπεισῆκται ἱερὰ , τοῖς αὐτόθι\nαὐτὰ νομίμοις μεθήρμοσεν, ἅπασαν ἐκβαλοῦσα τερθρείαν\nμυθικὴν, ὥσπερ τὰ τῆς ἱερᾶς θεᾶς ἱερά.\nθυσίας\nμὲν γὰρ αὐτῇ καὶ ἀγῶνας ἄγουσιν ἀνὰ πᾶν ἔτος\nοἱ στρατηγοὶ κατὰ τοὺς Ῥωμαίων νόμους, ἱερᾶται δ’\nαὐτῆς ἀνὴρ Φρὺξ καὶ γυνὴ Φρυγία, καὶ περιάγουσιν\nἀνὰ τὴν πόλιν οὗτοι μηναγυρτοῦντες , ὥσπερ αὐτοῖς\nἔθος, τύπους τε περικείμενοι τοῖς στήθεσι καὶ καταυλούμενοι\nπρὸς τῶν ἑπομένων τὰ μητρῷα μέλη καὶ\nτύμπανα κροτοῦντες.\nῬωμαίων δὲ τῶν αὐθιγενῶν\nοὔτε μηναγυρτῶν τις οὔτε καταυλούμενος πορεύεται\nδιὰ τῆς πόλεως , ποικίλην ἐνδεδυμένος στολὴν,\nοὔτε ὀργιάζει τὴν θεὸν τοῖς Φρυγίοις ὀργιασμοῖς\nκατὰ νόμον ἢ ψήφισμα βουλῆς. οὕτως εὐλαβῶς ἡ\n\n\nπόλις ἔχει πρὸς τὰ οὐκ ἐπιχώρια ἔθη περὶ θεῶν καὶ\nπάντα ὀττεύεται τῦφον, ᾧ μηδέν ἐστι τὸ εὐπρεπές.\nκαὶ μηδεὶς ὑπολάβῃ με ἀγνοεῖν ὅτι τῶν Ἑλληνικῶν\nμύθων εἰσί τινες ἀνθρώποις χρήσιμοι, οἱ μὲν\nἐπιδεικνύμενοι τὰ τῆς φύσεως ἔργα διὰ λύπην, οἱ δὲ\nπαραμυθίας ἕνεκα συγκείμενοι τῶν ἀνθρωπίνων\nσυμφορῶν, οἱ δὲ ταραχὰς ἐξαιρούμενοι ψυχῆς καὶ\nδείματα καὶ δόξας καθαιροῦντες οὐχ ὑγιεῖς, οἱ δὲ\nἄλλης τινὸς ἕνεκα συμπλασθέντες ὠφελείας.\nἀλλὰ\nκαίπερ ἐπιστάμενος ταῦτα οὐδενὸς χεῖρον, ὅμως εὐλαβῶς\nδιάκειμαι πρὸς αὐτοὺς, καὶ τὴν ῾Ρωμαίων μᾶλλον\nἀποδέχομαι θεολογίαν, ἐνθυμούμενος ὅτι τὰ μὲν\nἐκ τῶν Ἑλληνικῶν μύθων ἀγαθὰ μικρά τέ ἐστι καὶ\nοὐ πολλοὺς δυνάμενα ὠφελεῖν, ἀλλὰ μόνον τοὺς ἐξητακότας\nὧν ἕνεκα γίνεται.\nσπάνιοι δ᾿ εἰσὶν οἱ\nμετειληφότες ταύτης τῆς φιλοσοφίας· ὁ δὲ πολὺς καὶ\nἀφιλοσόφητος ὄχλος ἐπὶ τὰ χείρω λαμβάνειν φιλεῖ\nτοὺς περὶ αὐτῶν λόγους, καὶ πάσχει θάτερον, ἢ καταφρονεῖ\nτῶν θεῶν, ὡς ἐν πολλῇ κακοδαιμονίᾳ κυλινδουμἐνων\nἢ τῶν αἰσχίστων τε καὶ παρανομωτάτων\nοὐδενὸς ἀπέχεται, θεοῖς ὁρῶν αὐτὰ προσκείμενα.\nἀλλὰ ὑπὲρ μὲν τούτων τοῖς αὐτὸ μόνον τὸ θεωρητικὸν\nτῆς φιλοσοφίας μέρος ἀσκοῦσιν ἀφείσθω\nσκοπεῖν, τῆς δὲ ὑπὸ ῾Ρωμύλου κατασταθείσης πολιτείας\nκαὶ τάδε ἡγησάμην ἱστορίας ἄξια.”\nΤὰ μὲν δὴ παραστάντα τοῖς κρατίστοις τῶν φιλοσόφων\nκαὶ τοῖς παλαιοῖς καὶ πρώτοις τῆς ῾Ρωμαίων\nἡγεμονίας περὶ τῆς Ἑλληνικῆς θεολογίας τοιαῦτα ἦν,\nοὐδαμῶς φυσιολογίας ἐν τοῖς περὶ θεῶν μύθοις πα-\nραδεχόμενα, οὐδέ γε τὰς σεμνοφανεῖς καὶ σοφιστικὰς\nτερθρείας. ἡμεῖς γε μὴν ἐπείπερ ἅπαξ ὡρμήθημεν\nκαὶ ἐπὶ τὸν τούτων ἔλεγχον, φέρε τὰς ἑρμηνείας αὐ-\n\n\nτῶν καὶ θεωρίας, τί ποτε ἄρα σεμνὸν καὶ θεοπρεπὲς\nἐπικομίζονται, κατίδωμεν, μηδὲν μὲν ἐξ ἡμῶν, πάντα\nδὲ ταῖς αὐτῶν φωναῖς συγχρώμενοι, ὡς ἂν παρ᾿ αὐτῶν\nαὖθις τὰ αὐτῶν οἰκεῖα καταμάθωμεν.\nΠΡΟΟΙΜΙΟΝ.Τὰ μὲν παραστάντα τοῖς κρατίστοις τῶν φιλοσόφων\nκαὶ τοῖς παλαιοῖς καὶ πρώτοις τῆς ῾Ρωμαίων\nἡγεμονίας περὶ τῆς Ἑλληνικῆς θεολογίας τοιαῦτα ἦν,\nοὐδαμῶς φυσιολογίας ἐν τοῖς περὶ θεῶν μύθοις πα-\nραδεχόμενα, οὐδέ γε τὰς σεμνοφανεῖς καὶ σοφιστικὰς\nτερθρείας.\nἡμεῖς γε μὴν ἐπείπερ ἅπαξ ὡρμήθημεν\nκαὶ ἐπὶ τὸν τούτων ἔλεγχον, φέρε τὰς ἑρμηνείας\nαὐτῶν καὶ θεωρίας, τί ποτε ἄρα σεμνὸν καὶ θεοπρεπὲς\nἐπικομίζονται, συνίδωμεν, μηδὲν μὲν ἐξ ἡμῶν,\nπάντα δὲ ταῖς αὐτῶν φωναῖς συγχρώμενοι, ὡς ἂν\nπαρ᾿ αὐτῶν αὖθις τὰ αὐτῶν σεμνὰ καὶ ἀπόρρητα\nκαταμάθωμεν.\nΜυρίοις μὲν οὖν ἄλλοις τῶν φιλοσοφεῖν ἐπαγ-\nγελλομένων πολὺς περὶ τούτων εἰσῆκται πόνος, διαφόρους\nτὰς αὐτῶν εὑρεσιλογίας πεποιημένοις, καὶ τὸ\nπαραστὰν καὶ δόξαν ἑκάστῳ τοῦτ᾿ εἶναι τὸ ἀληθὲς\nἀπισχυριζομένοις· ἐμοὶ δὲ ἐξαρκεῖ τὰς ἀποδείξεις ἀπὸ\nτῶν μάλιστα διαφανῶν καὶ πᾶσι τοῖς φιλοσόφοις γνωρίμων\nκλέος τε οὐ μικρὸν φιλοσοφίας παρ᾿ Ἕλλησιν\nἀπενηνεγμένων παρασχεῖν.\nὧν πρώτου λαβὼν\nἀνάγνωθι τοῦ Χαιρωνέως Πλουτάρχου τὰς περὶ τῶν\nπροκειμένων φωνὰς, ἐν αἷς σεμνολογῶν παρατρέπει\nτοὺς μύθους ἐφ᾿ ἅς φησιν εἶναι μυστηριώδεις θεο-\n\n\nλογίας· ἅς δὴ ἐκκαλύπτων τὸν μὲν Διόνυσον τὴν\nμέθην εἶναί φησιν, οὐκέτι τὸν ὑπὸ τῆς ἱστορίας ἐν\nτῷ πρὸ τούτου συγγράμματι δεδηλωμένον θνητὸν\nἄνδρα, τὴν δὲ Ἥραν τὴν γαμήλιον ἀνδρὸς καὶ γυναικὸς\nσυμβίωσιν· εἶθ’, ὡσπερ ἐπιλελησμένος τῆς\nἀποδόσεως, ἑτέραν ἑξῆς ἐπισυνάφας ἱστοίαν, τὴν\nἩραν οὐκέτε ὡς τὸ πρότερον, ἀλλὰ τὴν γῆν ὀνομάζει,\nλήθην δὲ καὶ νύκτα τὴν Λητώ· καὶ άλιν τὴν αὐτὴν\nτῇ Λητοῖ μαησιν εἶναι τὴν Ἡραν· εἶτ’ ἐπὶ τούτοις\nεἰσάυεται αὐτῷ ὁ Ζεὺς εἰς τὴν αἰθέριον δὐναμιν\nἀλληγορούμενος.\nΚαὶ τί με δεῖ ταῦτα προλαμβάνειν,\nαὐτοῦ παρὸν ἀκοῦσαι τοῦ ἀνδρὸς ὧδέ πως\nἐν οἷς ἐπέγραφε Περὶ τῶν ἐν Πλαταιαῖς Δαιδάλων\nτὰ λανθάνοντα τοὸς πλλοὺς τῆς ἀπορρήτου περὶ\nθεῶν φυσιολουίας ἐκφαίνοντος\n‘‘Ὅτι μὲν οὖν ἡ παλαιὰ φυσιολογία καὶ παρ’\nἝλλησι καὶ βαρβάροις λόγος ἦν φυσικὸς ἐγκεκρυμ\nμένος μύθοις, τὰ πολλὰ δι’ αἰνιγμάτων καὶ ὑπονοιῶν\nἐπίκρυφος καὶ μυστηριώδης θεολογία, τά τε λαλούμενα\nτῶν σιγωμένων σαφέστερα τοῖς πλλοῖς ἔχοντα\nκαὶ τὰ σιγώμενα τῶν λαλουμένων ὑποπτότερα, δῆλόν\nἐστιν ἐν τοῖς Ὀρφικοῖς ἐπεσι καὶ τοῖς Αἰγυπτιακοῖς\nκαὶ Φρυγίοις λογοις· μάλιστα δὲ οἱ περὶ τὰς τελετὰς\nὀρυασμοὶ καὶ τὰ δρώμενα συμβολικῶς ἐν ταῖς ἱε ρουργίαις\nτὴν τῶν παλαιῶν ἐμφαίνει διάνοιαν.\nΟἷον,\nἱνα μὴ μακρὰν τῶν ἐνστηκότων λόγων βαδίζωμεν,\nοὐ νομίζουσιν ουδε ἀξιοῦσι κοινωνίαν εἶναι πρὸς Διόνυσον\nἭρᾳ· φυλάσσονται δὲ συμμιγνύναι τὰ ἱερὰ\nκαὶ τὰς Ἁθήνησιν ἱερείας ἀπαντώσας φαςὶν ἀλλή\n\n\n\nλαὶς μὴ προσαγορεύειν, μηδὲ ὅλως κιττὸν εἰς τὸ τῆς\nἬρας εἰσκομίζεσθαι τέμενος, οὐ διὰ τὰς μυθικὰς καὶ\nφλυαρώδεις ζηλοτυπίας, ἀλλ᾿ ὅτι γαμήλιος μὲν ἡ θεὸς\nκαὶ νυμφαγωγὸς, ἀπρεπὲς δὲ νυμφίοις τὸ μεθύειν,\nκαὶ γάμοις ἀναρμοστότατον, ὥς φησιν ὁ Πλάτων·\nἀκρατοποσία γὰρ, φησὶ, ταραχὴν ἐμποιεῖ καὶ ψυχαῖς\nκαὶ σώμασιν, ὑφ᾿ ἧς ἄπλαστα καὶ πεπλανημένα ῥιζοῦται\nκακῶς τὰ σπειρόμενα καὶ κυϊσκόμενα. πάλιν\nοἱ θύοντες Ἥρᾳ τὴν χολὴν οὐ καθαγίζουσιν, ἀλλὰ\nκατορύττουσι παρὰ τὸν βωμὸν, ὡς δέον ἄθυμον καὶ\nἄχολον καὶ καθαρεύουσαν ὀργῆς καὶ πικρίας ἁπάσης\nτὴν γυναικὸς καὶ ἀνδρὸς εἶναι συμβίωσιν.”\nΤοῦτο δὴ τὸ συμβολικὸν εἶδος ἐν τοῖς λόγοις\nκαὶ τοῖς μύθοις μᾶλλόν ἐστιν. οἷον, ἱστοροῦσι τὴν\nἭραν ἐν τῇ Εὐβοίᾳ τρεφομένην ἔτι παρθένον ὑπὸ\nτοῦ Διός κλαπῆναι, καὶ διακομισθεῖσαν ἐνταῦθα κρύπτεσθαι,\nΚιθαιρῶνος αὐτοῖς ἐπίσκιόν τινα μυχὸν καὶ\nθάλαμον αὐτοφυῆ παρασχόντος. ἐλθούσης δὲ τῆς\nΜακρίδος κατὰ ζήτησιν — ἦν δὲ Ἤρας τιθήνη — καὶ\nβουλομένης ἐρευνᾶν οὐκ ἐᾶν τὸν Κιθαιρῶνα πολυπραγμονεῖν,\nοὐδὲ τῷ χωρίῳ προσάγειν, ὡς τοῦ Διὸς\nἐκεῖ τῇ Λητοῖ συναναπαυομένου καὶ συνδιατρίβον-\nτος. ἀπελθούσης δὲ τῆς Μακρίδος, οὕτω τότε μὲν\nδιαλαθεῖν τὴν Ἥραν, ὕστερον δὲ τῇ Λητοῖ χάριν\nἀπομνημονεύουσαν ὁμοβώμιον θέσθαι καὶ σύνναον,\nὥστε καὶ Λητοῖ μυχίᾳ προθύεσθαι· τινὲς δὲ νυχίαν\nλέγουσι. σημαίνεται δὲ ἐν ἑκατέρῳ τῶν ὀνομάτων τὸ\nκρύφιον καὶ διαλεληθός. ἔνιοι δὲ τὴν Ἥραν αὐτὴν\nἐκεῖ τῷ Διὶ λάθρα συνοῦσαν καὶ λανθάνουσαν οὕτω\nΛητώ φασιν νυχίαν προσηγορεῦσθαι· φανερῶν δὲ\nτῶν γάμων γενομένων, καὶ περὶ τὸν Κιθαιρῶνα πρῶτον\nἐνταῦθα καὶ τὰς Πλαταιὰς τῆς ὁμιλίας ἀνακαλυ-\n\n\nφθείσης, Ἤραν τελείαν καὶ γαμήλιον αὐτὴν\nπροσαγορευθηναι.\n‟ οἱ δὲ φυσικῶς μᾶλλον καὶ. πρεπόντως ὑπολαμβάνοντες\nτὸν μῦθον οὕτως εἰς τὸ αὐτὸ τῇ Λητοῖ\nσυνάγουσιν τὴν Ἥραν. γῆ μέν ἐστιν ἡ Ἥρα, καθάπερ\nεἴρηται, νὺξ δὲ ἡ Λητὼ, λήθω τις οὔσα τῶν εἰς\nὕπνον τρεπομένων , νὺξ δὲ οὐδέν ἐστιν ἄλλο πλὴν\nσκιὰ γῆς· ὅταν γὰρ πλησιάσασα ταῖς δυσμαῖς ἀποκρύψῃ\nτὸν ἥλιον, ἀναπλατυνομένη μελαίνει τὸν ἀέρα,\nκαὶ τοῦτο ἔστι τὸ ἐκλειπτικὸν ὀλίσθημα τῶν πανσελήνων,\nὅταν τῆς σελήνης περιφερομένης ἡ σκιὰ τῆς\nγῆς ἐπιψαύσῃ καὶ διαθολώσῃ τὸ φέγγος.\n‘‘ Ὅτι οὐκ ἄλλη τίς ἐστι τῆς Ἥρας ἡ Λητὼ\nμάθοιτ’ ἂν ἐνθένδε. τὴν Ἄρτεμιν ἤδη που θυγατέρα\nΛητοῦς καλοῦμεν , ἀλλὰ καὶ Εἰλήθυιαν τὴν αὐτὴν\nὀνομάζομεν· οὐκοῦν ἥ τεἭρα καὶ ἡ Λητὼ δύο εἰσὶ\nμιᾶς θεοῦ προσηγορίαι. πάλιν, ἐκ μὲν Λητοῦς ὁ ᾿Απόλλων,\nἐκ Ἥρας ὁἌρης γέγονε, μία δέ ἐστιν ἀμφοτέρων\nδύναμις, καὶ κέκληται Ἄρης μὲν ὡς ἀρήγων\nτοῖς κατὰ βίαν καὶ μάχην συμπτώμασιν , Ἀπόλλων\nδὲ ὡς ἀπαλλάττων καὶ ἀπολύων τῶν περὶ σῶμα νοσηματικῶν\nπαθῶν τὸν ἄνθρωπον. διὸ καὶ τῶν ἐμτυρωτάτων\nἄστρων καὶ πυριφλεγεστάτων ὁ μὲν ἥλιος\nἈπόλλων κέκληται, ὁ δὲ πυροειδὴς Ἄρης ἐπωνόμασται.\nκαὶ οὐκ ἀπότροπόν ἐστι τὴν αὐτὴν θεὸν γαμήλιον\nλέγεσθαι καὶ μητέρα Εἰληθυίας καὶ ἡλίου\nνομίζεσθαι. γάμου μὲν γὰρ τέλος γένεσίς ἐστι, γένεσις\nδὲ ἡ εἰς ἥλιον καὶ φῶς ἐκ σκότους πορεία. καὶ\nκαλῶς ἔφη ὁ ποιητής\nΑὐτὰρ ἐπειδὴ τόν γε μογοστόκος Εἰλήθυιαἐξάγαγε πρὸ φόωσδε καὶ ἠελίου ἴδεν αὐγάς.\nεὖ ὁ ποιητὴς τῇ μὲν προθέσει τὴν σύνθεσιν ἔθλιψεν,\n\n\nἐμφαίνων τὸ βεβιασμένον τῆς ὠδῖνος, τέλος δὲ τῆς\nγενέσεως ἐποίησεν ἥλιον ἰδεῖν. οὐκοῦν ἡ αὐτὴ θεὸς\nἐποίησε καὶ γάμον συνελθεῖν, ἵνα γένεσιν\nπαρασκευάσῃ.”\n“Δεῖ δὲ ἴσως καὶ τὸν εὐηθέστερον μῦθον εἰπεῖν.\nλέγεται γὰρ ὁ Ζεὺς, τῆς Ἥρας αὐτῷ διαφερομένης\nκαὶ μηκέτι φοιτᾶν εἰς τὸ αὐτὸ βουλομένης,\nἀλλὰ κρυπτούσης ἑαυτὴν, ἀμηχανῶν καὶ πλανώμενος\nἈλαλκομένει τῷ αὐτόχθονι συντυχεῖν, καὶ διδαχθῆ-\nναι ὑπὸ τούτου ὡς ἐξαπατητέον τὴν Ἥραν, σκηψάμενον\nγαμεῖν ἑτέραν. συνεργοῦντος δὲ τοῦ Ἀλαλκομένους\nκρύφα τεμόντας αὐτοὺς εὐκτέανον καὶ\nπαγκάλην δρῦν μορφῶσαί τε αὐτὴν καὶ καταστεῖλαι\nνυμφικῶς, Δαιδάλην προσαγορεύσαντας· εἶτα οὕτως\nἀναμέλπεσθαι μὲν τὸν ὑμέναιον, λουτρὰ δὲ κομίζειν\nτὰς Τριτωνίδας νύμφας, αὐλοὺς δὲ καὶ κώμους τὴν\nΒοιωτίαν παρασχεῖν· περαινομένων δὲ τούτων οὐκέτι\nτὴν Ἥραν καρτερεῖν, ἀλλὰ καταβᾶσαν ἐκ τοῦ Κιθαιρῶνος,\nτῶν Πλαταιίδων αὐτῇ γυναικῶν ἑπομένων,\nὑπ᾿ ὀργῆς καὶ ζηλοτυπίας θέουσαν ἐλθεῖν πρὸς τὸν\nΔία, καὶ τοῦ πλάσματος φανεροῦ γενομένου διαλλαγεῖσαν\nμετὰ χαρᾶς καὶ γέλωτος αὐτὴν νυμφαγωγεῖν·\nτιμὴν δὲ τῷ ξοάνῳ προσθεῖναι καὶ Δαίδαλα τὴν ἑορτὴν\nπροσαγορεῦσαι, κατακαῦσαι δὲ ὅμως αὐτὸ, καίπερ\nἄψυχον ὂν, ὑπὸ ζηλοτυπίας.”\n“Ὁ μὲν οὖν μῦθος τοιοῦτος, ὁ δὲ λόγος αὐτοῦ\nτοιόσδε. Ἥρας καὶ Δῖός διαφορὰ καὶ στάσις\nοὐδὲν ἄλλο πλὴν στοιχείων δυσκρασία καὶ τάραχός\nἐστιν, ὅταν ἀλλήλοις μηκέτι συμμετρῆται κατὰ κόσμον,\nἀλλὰ καὶ ἀνωμαλίας καὶ τραχύτητος ἐγγενομένης\nδυσμαχήσαντα λύσῃ τὴν κοινωνίαν καὶ φθορὰν\nτῶν ὅλων ἀπεργάσηται. ἂν μὲν οὖν ὁ Ζεὺς, τουτ-\n\n\nέστιν ἡ θερμὴ καὶ πυρώδης δύναμις, αἰτίαν παράσχῃ\nτῆς διαφθορᾶς , αὐχμὸς τὴν γῆν καταλαμβάνει,\nἐὰν δὲ περὶ τὴν Ἥραν, τουτέστι τὴν ὑγρὰν καὶ πνευματικὴν\nφύσιν, ὕβρις τις ἢ πλεονασμὸς γένηται, ῥεῦμα\nἦλθε πολὺ καὶ συνώμβρισε καὶ κατέκλυσε τὰ\nπάντα. τοιούτου δέ τινος γενομένου καὶ περὶ τοὺς\nτότε χρόνους, καὶ μάλιστα τῆς Βοιωτίας βυθισθείσης,\nὡς πρῶτον ἀνέδυ τὸ πεδίον καὶ ἡ πλήμμυρα ἐλώφησεν,\nὁ μὲν ἐξ εὐδίας κόσμος τοῦ περιέχοντος ὁμόνοια\nκαὶ διαλλαγὴ τῶν θεῶν ἐλέχθη, πρῶτον δὲ ἀνέσχεν\nἐκ τόν φυτῶν τῆς γῆς ἡ δρῦς, καὶ ταύτην ἠγάπησαν\nοἶ ἄνθρωποι, τροφῆς βίου καὶ σωτηρίας διαμονὴν\nπαρασχοῦσαν, οὐ γὰρ μόνον τοῖς εὐσεβέσιν, ὡς\nἩσίοδός φησιν, ἀλλὰ καὶ τοῖς ὑπολειφθεῖσι τῆς\nφθορᾶς\nἌκρη μέν τε φέρει βαλάνους, μέσση δὲ μελίσσας.’’\nΤαῦτα μὲν ὁ Πλούταρχος. ἡμεῖς δὲ\nἐκ τῶν παρατεθεισῶν αὐτῷ φωνῶν ὡς ἄρα καὶ ἡ\nθαυμαστὴ καὶ ἀπόρρητος φυσιολογία τῆς Ἑλληνικῆς\nθεολογίας θεῖον μὲν οὐδὲν, οὐδέ τι μέγα καὶ θεοπρεπὲς\nκαὶ τῆς ἀνατάσεως ἄξιον ἐπήγετο.\nἀκήκοας\nγὰρ τὴν Ἥραν, τοτὲ μὲν γαμήλιον ἀναγορευομένην\nκαὶ τὴν ἀνδρὸς καὶ γυναικὸς συμβίωσιν\nδηλοῦσαν, τοτὲ δὲ τὴν γῆν πάλιν Ἥραν ὁνομαζομένην,\nτοτὲ δὲ τὴν ὑγρὰν οὐσίαν, τὸν δὲ Διόνυσον εἰς\nτὴν μέθην μετενηνεγμένον , εἰς νύκτα δὲ τὴν Λητὼ,\nκαὶ τὸν ἥλιον εἰς Ἀπόλλωνα, καὶ αὐτὸν δὲ τὸν Δία\nεἰς τὴν θερμὴν καὶ πυρώδη δύναμιν.\nοὐκοῦν\nπρὸς τῇ τῶν μύθων ἀπρεπείᾳ καὶ ἡ δοκοῦσα σεμνοτέρα\nδιήγησις καὶ φυσιολογία οὐκ ἐπί τινας οὐρανίους\nνοερὰς καὶ θείας δυνάμεις οὐδ’ ἐπὶ λογικὰς\nκαὶ ἀσωμάτους ἀνῆγεν οὐσίας, κάτω δὲ πάλιν καὶ\n\n\nαὐτὴ εἰς μέθας καὶ γάμους καὶ ἀνθρώπεια πάθη, εἴς\nτε πῦρ καὶ γῆν καὶ ἥλιον καὶ τὰ λοιπὰ τῆς ὕλης στοιχεῖα\nκατέστρεφε τὰ μέρη τοῦ κόσμου, καὶ πλέον θεοποιοῦσα\nοὐδέν.\nτοῦτο δὲ καὶ ὁ Πλάτων’ οἶδεν.\nὁμολογεῖ γοῦν διαρρήδην ἐν τῷ Κρατύλῳ μηδὲν\nπλέον τῶν ὁρωμένων τοῦ κόσμου μερῶν τοὺς πρώτους\nτῶν περὶ τὴν ‘Eλλάδα ἀνθρώπων ἐγνωκέναι,\nμόνους δὲ θεοὺς εἶναι τοὺς ἐν οὐρανῷ φωστῆρας καὶ\nτὰ λοιπὰ τῶν φαινομένων νομίσαι.\nλέγει δ’ οὖν\nὧδε πρὸς λέξιν\n‟ Φαίνονταί μοι οἶ πρῶτοι τῶν ἀνθρώπων περὶ\nτὴν Ἑλλάδα τούτους μόνους θεοὺς ἡγεῖσθαι οὕσπερ\nνῦν πολλοὶ τῶν βαρβάρων, ἥλιον καὶ σελήνην καὶ\nγῆν καὶ ἄστρα καὶ οὐρανόν.\nἈλλὰ τὰ μὲν Ἑλληνικὰ τοιαῦτα · ἴδωμεν δὲ\nκαὶ τὰ τούτων παλαίτατα · ἦν δὲ τὰ Αἰγυπτία. τὴν\n᾿Ισίν φασι καὶ Ὄσιριν τὸν ἥλιον καὶ τὴν σελήνην\nεἶναι, καὶ Δία μὲν τὸ διὰ πάντων χωροῦν πνεῦμα,\nἭφαιστον δὲ τὸ πῦρ, τὴν δὲ γῆν Δήμητρα ἐπονομάσαι,\nὠκεανόν τε τὸ ὑγρὸν νομίζεσθαι παρ’ Αἰγυπτίοις\nκαὶ τὸν παρ’ αὐτοῖς ποταμὸν Νεῖλον, ᾧ καὶ τὰς τῶν\nθεῶν ἀναθεῖναι γενέσεις· τὸν δὲ ἀέρα φασὶν αὐτοὺς\nπροσαγορεύειν Ἀθηνᾶν.\nτούτους δὲ τοὺς πέντε\nθεοὺς , τὸν Ἀέρα λέγω καὶ τὸ Ὕδωρ τό τε Πύρ’ καὶ\nτὴν Γῆν καὶ τὸ Πνεῦμα, τὴν πᾶσαν οἰκουμένην ἐπιπορεύεσθαι,\nἄλλοτε ἄλλως εἰς μορφὰς καὶ ἰδέας ἀνθρώπων\nτε καὶ παντοίων ζῴων σχηματιζομένους, καὶ\nτούτων ὁμωνύμους παρ’ αὐτοῖς Αἰγυπτίοις γεγονέναι\nθνητοὺς ἀνθρώπους, Ἥλιον καὶ Κρόνον καὶ ῾Ρέαν,\nἔτι δὲ Δία καὶ Ἥραν καὶ Ἥφαιστον καὶ Ἑστίαν ἐπονομασθέντας.\nγράφει δὲ καὶ τὰ περὶ τούτων πλάτύτερον\nμὲν ὁ Μανεθῶς, ἐπιτετμημένως δὲ ὁ Διόδωρος\n\n\nἐν τῇ προλεχθείσῃ αὐτοῦ γραφῆ ὧδέ πως ἱστορῶν\nκατὰ λέξιν\n‟ Τούτους δὲ τοὺς θεοὺς, τὸν Ἥλιον, φασὶ,\nκαὶ τὴν Σελήνην, Ὄσιριν ὄντας κατ’ Αἰγυπτίους καὶ\n᾿Ισιν, τὸν σύμπαντα κόσμον διοικεῖν τρέφοντάς τε\nκαὶ αὔξοντας πάντα τριμερέσιν ὥραις, ἀοράτῳ κινήσει\nτὴν περίοδον ἀπαρτιζούσαις , τῇ τε ἐαρινῇ καὶ\nθερινῇ καὶ χειμερινῇ· ταύτας δὲ ἐναντιωτάτην ἀλλήλαις\nτὴν φύσιν ἐχούσας ἀπαρτίζειν τὸν ἐνιαυτὸν\nἀρίστῃ συμφωνίᾳ.\nφύσιν δὲ συμβάλλεσθαι πλείστην\nεἰς τὴν τῶν ἀπάντων ζωογονίαν τῶν θεῶν τούτων,\nτὸν μὲν πυρώδους καὶ πνεύματος, τὴν δὲ ὑγροῦ\nκαὶ ξηροῦ, κοινῇ δ’ ἀμφοτέρους ἀέρος· καὶ διὰ τούτων\nπάντα γεννᾶσθαι καὶ τρέφεσθαι. διὸ καὶ τὸ μὲν\nἅπαν σῶμα τῆς τῶν ὅλων φύσεως ἑ ’ξ ἡλίου καὶ σελήνης\nἀπαρτίζεσθαι, τὰ δὲ τούτων μέρη πέντε τὰ\nπροειρημένα , τὸ πνεῦμα καὶ τὸ πῦρ καὶ τὸ ξηρὸν,\nἔτι δὲ τὸ ὑγρὸν, καὶ τὸ τελευταῖον τὸ ἀερῶδες, ὥσπερ\nἐπ’ ἀνθρώπου κεφαλὴν καὶ χεῖρας καὶ πόδας καὶ τὰ\nἄλλα μέρη καταριθμοῦμεν, τὸν αὐτὸν τρόπον τὸ σῶμα\nτοῦ κόσμου συγκεῖσθαι πᾶν ἐκ τῶν προειρημένων.\nτούτων δ’ ἕκαστον θεὸν νομίσαι, καὶ προσηγορίαν\nἰδίαν ἑκάστῳ θεῖναι κατὰ τὸ οἰκεῖον, τοὺς πρώτους\nδιαλέκτῳ χρησαμένους διηρθρωμένῃ τῶν κατ’ Αἴγυπτον\nἀνθρώπων. τὸ μὲν οὖν πνεῦμα Δία προσαγορεῦσαι\nμεθερμηνευομένης τῆς λέξεως · ὃν αἴτιον\nὄντα τοῦ ψυχικοῦ τοῖς ζῴοις ἐνόμισαν ὑπάρχειν πάντων\nοἱονεί τινα πατέρα.\nσυμφωνεῖν δὲ τούτοις\nφασὶ καὶ τὸν ἐπιφανέστατον τῶν παρ’ Ἕλλησι ποιητῶν\nἐπὶ τοῦ θεοῦ τοῦτο λέγοντα , πατὴρ ἀνδρῶν τε\nθεῶν τε.᾿ τὸ δὲ πῦρ μεθερμηνευόμενον Ἥφαιστον\nὀνομάσαι, νομίσαντας μέγαν εἶναι θεὸν καὶ πολλὰ\n\n\nσυμβάλλεσθαι πᾶσιν εἰς γένεσίν τε καὶ τελείαν αὔξησιν.\nτὴν δὲ γῆν ὥσπερ ἀγγεῖόν τι τῶν φυομένων\nὑπολαμβάνοντας μητέρα προσαγορεῦσαι· καὶ τοὺς\nἝλληνας δὲ ταύτην παραπλησίως Δήμητρα καλεῖν,\nβραχὺ μετατεθείσης διὰ τὸν χρόνον τῆς λέξεως.\nτὸ γὰρ παλαιὸν ὀνομάζεσθαι γῆν μητέρα, καθάπερ\nκαὶ τὸν Ὀρφέα προσμαρτυρεῖν λέγοντα,\nΓῆ μήτηρ πάντων, Δημήτηρ πλουτοδότειρα.\nτὸ δ’ ὑγρὸν ὀνομάσαι λέγουσι τοὺς παλαιοὺς ὠκεανὸν,\nὃ μεθερμηνευόμενον μὲν εἶναι τροφῆς μητέρα,\nπαρ’ ἐνίοις δὲ τῶν Ἑλλήνων ὠκεανὸν ὑπάρχειν ὑπειλῆφθαι,\nπερὶ οὑ καὶ τὸν ποιητὴν λέγειν\nὨκεανόν τε θεῶν γένεσιν καὶ μητέρα Τηθύν.\nοἶ γὰρ Αἰγύπτιοι νομίζουσιν ὠκεανὸν εἶναι τὸν\nπαρ’ αὐτοῖς ποταμὸν Νεῖλον , πρὸς ᾧ καὶ τὰς τῶν\nθεῶν γενέσεις ὑπάρξαι. τῆς γὰρ πάσης οἰκουμένης\nκατὰ μόνην τὴν Αἴγυπτον εἷναι πόλεις πολλὰς ὑπὸ\nτῶν ἀρχαίων θεῶν ἐκτισμένας· οἶον Δῖός, Ἡλίου,\nἙρμοῦ, Ἀπόλλωνος, Πανὸς, Εἰληθυίας, ἄλλων πλειόνων.\nτὸν δὲ ἀέρα προσαγορεῦσαί φασιν Ἀθηνᾶν,\nμεθερμηνευομένης τῆς λέξεως, καὶ Δῖός θυγατέρα γε\nνομίσαι ταύτην, καὶ παρθένον ὑποστήσασθαι διά τε\nτὸ ἄφθορον εἶναι φύσει τὸν ἀέρα καὶ τὸν ἀκρότατον\nἐπέχειν τόπον τοῦ σύμπαντος κόσμου · διόπερ ἐκ τῆς\nκορυφῆς τοῦ Δῖός μυθολογηθῆναι γενέσθαι ταύτην.\nὠνομάσθαι δὲ αὐτὴν καὶ τριτογένειαν ἀπὸ τοῦ τρὶς\nμεταβάλλειν τὴν φύσιν αὐτῆς κατ’ ἐνιαυτὸν, ἔαρος\nκαὶ θέρους καὶ χειμῶνος.\nλέγεσθαι δὲ αὐτὴν καὶ\nγλαυκῶπιν, οὐχ ὥσπερ ἔνιοι τῶν Ἑλλήνων ὑπέλαβον\nἀπὸ τοῦ τοὺς ὀφθαλμοὺς γλαυκοὺς ἔχειν · τοῦτο μὲν\nγὰρ εὔηθες ὑπάρχειν· ἀλλὰ ἀπὸ τοῦ τὸν ἀέρα τὴν\n\n\nπρόσοψιν ἔχειν ἔγγλαυκον. φασὶ δὲ τοὺς πέντε θεοὺς\nτοὺς προειρημένους τὴν πᾶσαν οἰκουμένην ἐπιτορεύεσθαι\nφανταζομένους τοῖς ἀνθρώποις ἐν ἱερῶν\nζῴων μορφαῖς, ἔστι δ’ ὅτε καὶ εἰς ἀνθρώπων ἰδέας\nἤ τινων ἄλλων μεταβάλλοντας.\nκαὶ τοῦτο μὴ\nμυθῶδες ὑπάρχειν, ἀλλὰ δύνατον εἴπερ οὗτοι πρὸς\nἀλήθειάν εἰσιν οἶ πάντα γεννῶντες. καὶ τὸν ποιητὴν\nδ’ εἰς Αἴγυπτον παραβαλόντα καὶ μετασχόντα\nπαρὰ τῶν ἱερέων τῶν τοιούτων λόγων, θεῖναί που\nκάτα ποίησιν τὸ προειρημένον ὡς γινόμενον,\nΚαί τε θεοὶ ξείνοισιν ἐοικότες ἀλλοδαποῖσιπαντοῖοι τελέθοντες ἐπιστρωφῶσι πόληας,ἀνθρώπων ὕβριν τε καὶ εὐνομίην ἐσορῶντες.\nπερὶ μὲν οὑν τῶν ἐν οὐρανῷ θεῶν καὶ γένεσιν ἀίδιον\nἐσχηκότων τοσαῦτα λέγουσιν Αἰγύπτιο.”\nἌλλους δὲ ἐκ τούτων ἐπιγείους γενέσθαι φασὶν,\nὑπάρξαντας μὲν θνητοὺς, διὰ δὲ σύνεσιν καὶ\nκοινὴν ἀνθρώπων εὐεργεσίαν τετευχότας τῆς ἀθανασίας,\nὧν ἐνίους καὶ βασιλεῖς γεγονέναι κατὰ τὴν\nΑἴγυπτον. μεθερμηνευομένων δ’ αὐτῶν τινὰς μὲν\nὁμωνύμους ὑπάρχειν τοῖς οὐρανίοις, τινὰς δὲ ἰδίαν\nἐσχηκέναι προσηγορίαν , Ἥλιον τε καὶ Κρόνον καὶ\nΡέαν, ἔτι δὲ Δία τὸν ὑπό τινων Ἄμμωαν προσαγορευόμενον,\nπρὸς δὲ τούτοις Ἥραν καὶ Ἥφαιστον, ἔτι\nδὲ Ἑστίαν, καὶ τελευταῖον Ἑρμῆν. καὶ πρῶτον μὲν\nΗλιον βασιλεῦσαι τῶν κατ’ Αἴγυπτον ,\nὄντα τῷ κατ’ οὐρανὸν ἄστρῳ.”\nΤαῦτα μὲν οὖν ὁ δηλωθεὶς συγγραφεύς.\nκαὶ ὁ Πλούταρχος δὲ ἐν τῷ Περὶ τῶν κατὰ τὴν ᾿Ισιν\nαὐτοῦ συγγράμματι τάδε γράφει κατὰ λέξιν\n‟ Ἀπ’ ἄλλης δὲ ἀρχῆς τῶν φιλοσοφώτερόν τι λέγειν\nδοκούντων τοὺς ἁπλουστάτους σκεψώμεθα πρῶτον.\nοὗτοι δ’ εἰσὶν οἱ λέγοντες, ὥσπερ Ἕλληνες Κρόνον\nἀλληγοροῦσι τὸν χρόνον, Ἥραν δὲ τὸν ἀέρα, γένεσιν\nδὲ Ἡφαίστου τὴν εἰς τὸ πῦρ ἀέρος μεταβολὴν,\nοὕτω παρ’ Αἰγυπτίοις Νεῖλον εἶναι τὸν Ὄσιριν, Ἴσιδι\nσυνόντα τῇ γῇ, Τυφῶνα δὲ τὴν θάλασσαν, εἰς ἣν ὁ\nΝεῖλος ἐμπίπτων ἀφανίζεται.”\nΤαῦτα καὶ τὰ τοιαῦτα εἰπὼν πάλιν εἰς δαίμονας\nἀναφέρει τοὺς περὶ τῶν δηλουμένων θεῶν\nμύθους, καὶ πάλιν ἄλλως ἀποδίδωσι, καὶ αὖθις ἑτέρως\nἀλληγορῶν.\nἦν δ’ ἂν κατὰ λόγον πυθέσθαι\nὁποτέρων θεῶν τὰ ξόανα τὰς ἐντετυπωμένας μορφὰς\nσώζειν φήσουσιν. πότερα δαιμόνων ; ἀλλὰ πυρὸς καὶ\nἀέρος καὶ γῆς καὶ ὕδατος , ἢ ἀνδρῶν καὶ γυναικῶν\nεἰκόνας, καὶ ζῴων ἀλόγων καὶ θηρίων σχήματα;\nἐπεὶ γὰρ καὶ πρὸς αὐτῶν συγκεχώρηται ὁμωνύμως\nἡλίῳ καὶ τοῖς καθόλου στοιχείοις θνητούς τινας\nἄνδρας γεγονέναι, καὶ τούτους θεοὺς ἀνηγορεῦσθαι,\nτίνων εἰκὸς ἂν εἴη μορφὰς καὶ εἰκόνας λέγειν τὰς\nέν τοῖς ἀψύχοις ξοάνοις γλυφάς; πότερον τῶν καθόλου\nστοιχείων, ἢ, ὅπερ καὶ τὸ ἐναργὲς τῆς ὄψεως\nἐπιδείκνυσι, τῶν ἐν νεκροῖς κειμένων θνητῶν;\nἀλλ’ εἰ καὶ αὐτοὶ μὴ λέγοιεν , ὅ γέ τοι ἀληθὴς λόγος\nβοᾷ καὶ κέκραγε, μονονουχὶ φωνὴν ἀφιεὶς, θνητοὺς\nἄνδρας μαρτυρῶν γεγονέναι τοὺς δηλουμένους. ὁ δὲ\nΠλούταρχος καὶ τῶν σωμάτων αὐτῶν ἐκ περιουσίας\n’τον ποῖον ὑπογράφει του σχήματος χαρακτῆρα, έν\nτοῖς Περὶ τῆς Ἴσιδος καὶ τῶν Αἰγυπτίων θεῶν ὧδέ\nπως λέγων\n‟ Ἱστοροῦσι γὰρ Αἰγύπτιοι τὸν μὲν ῾Ερμῆν\n\n\n\nτῷ σώματι γενέσθαι γαλιάγκωνα, τὸν δὲ Τυφῶνα τῇ\nχροιᾷ πυρρὸν, λευκὸν δὲ τὸν Ἄρην, καὶ μελάγχρουν\nτὸν Ὄσιριν, ὡς τῇ φύσει γεγονότας ἀνθρώπους.”\nΤαῦτα καὶ ὁ Πλούταρχος. νεκρῶν ἄρα ἡ\nπᾶσα αὐτῶν θεοποιία καθέστηκε· πέπλασται δ’ αὐτοῖς\nτὰ τῆς φυσιολογίας. τί γὰρ ἐχρῆν ἀνδρῶν καὶ\nγυναικῶν σχήματα ζωοπλαστεῖν, παρὸν καὶ δίχα τούτων\nἥλιον σέβειν καὶ σελήνην, καὶ τὰ λοιπὰ τοῦ κόσμου\nστοιχεῖα;\nποτέροις δὲ τούτων καὶ ἐκ τίνων\nἀρξάμενοι τὰς τοιάσδε προσηγορίας ἐπεφήμισαν ;\nοἷον, λέγω τὸν Ἥφαιστον καὶ τὴν Ἀθηνᾶν, Δία τε\nκαὶ Ποσειδῶνα καὶ Ἥραν. ἆρα γὰρ ταῦτα τῶν καθόλου\nστοιχείων πρότερον ὄντα ὀνόματα δεύτερον\nαὐτὰ τοῖς θνητοῖς ὁμωνύμως τοῖς οὐρανίοις ἐπιτεθείκασιν,\nἢ τοὔμπαλιν ἐκ τῆς παρ’ ἀνθρώποις ἐπικλήσεως\nτὴν μεταφορὰν ἐπὶ τὰς οὐσίας πεποίηνται;\nκαὶ τί χρὴ θνηταῖς προσηγορίαις τὰς καθόλου\nφύσεις ἐπιφημίζειν ; τὰ δὲ καθ᾿ ἕκαστον θεὸν μυστήρια,\nοἵ τε ὕμνοι καὶ αἷ ᾠδαὶ καὶ τῶν τελετῶν τὰ\nἀπόρρητα , πότερον τῶν καθόλου στοιχείων , ἢ τῶν\nπάλαι θνητῶν ἀνδρῶν τῶν τοῖς θεοῖς ὁμωνύμων\nἐπάγονται τὰ σύμβολα;\nἀλλὰ γὰρ πλάνας καὶ\nμέθας καὶ ἔρωτας φθοράς τε γυναικῶν καὶ ἀνδρῶν\nἐπιβουλὰς καὶ μυρία ἄττα, θνητὰ ὡς ἀληθῶς καὶ αἰσχρὰ\nκαὶ ἄσεμνα , πῶς ἄν τις ἀναθείη τοῖς καθόλου\nστοιχείοις, αὐτόθεν τὸ θνητὸν καὶ ἀνθρωποπαθὲς\nἐπενηνεγμένα;\nὥστε ἐκ τούτ’ ὢν ἁπάντων ἁλίσκεσθαι\nτὴν θαυμαστὴν ταύτην καὶ γενναίαν φυσιολογίαν\nκατ’ οὐδὲν ἀληθείας ἡμμένην, οὐδέ τι θεῖον\nἀληθῶς ἐπαγομένην, βεβιασμένην δὲ καὶ διεφευσμένην\nἔχουσαν τὴν ἔξωθεν σεμνολογίαν. ἄκουε δ’ οὖν\n\n\nοἷα καὶ ὁ Πορφύριος ἐν τῇ πρὸς Ἀνεβὼ τὸν Αἶγ’\nπτιον ἐπιστολῇ περὶ τῶν αὐτῶν ἱστορεῖ\n‟ Χαιρήμων μὲν γὰρ καὶ οἶ ἄλλοι οὐδ’ ἄλλο\nτι πρὸ τῶν ὁρωμένων κόσμων ἡγοῦνται , ἐν ἀρχῆς\nλόγῳ τιθέμενοι τοὺς Αἰγυπτίων, οὐδ’ ἄλλους θεοὺς\nπλὴν τῶν πλανητῶν λεγομένων, καὶ τῶν συμπληρούντων\nτὸν ζωδιακὸν, καὶ ὅσοι τούτοις παρανατέλλουσι·\nτάς τε εἰς τοὺς δεκανοὺς τομὰς, καὶ τοὺς\nὡροσκόπους , καὶ τοὺς λεγομένους κραταιοὺς ἡγεμόνας,\nὧν καὶ τὰ ὀνόματα ἐν τοῖς ἀλμενιχιακοῖς φέρεται,\nκαὶ θεραπεῖαι παθῶν, καὶ ἀνατολαὶ, καὶ δύσεις,\nκαὶ μελλόντων σημειώσεις.\nἑώρα γὰρ τοὺς τὸν\nἥλιον δημιουργὸν φαμένους καὶ τὰ περὶ Ὄσιριν\nκαὶ τὴν Ἴσιν, καὶ πάντας τοὺς ἱερατικοὺς μύθους, ἢ\nεἰς τοὺς ἀστέρας καὶ τὰς τούτων φάνσεις καὶ κρύψεις\nκαὶ ἐπιτολὰς ἑλιττομένους, ἢ εἰς τὰς τῆς σελήνης αὐξήσεις\nκαὶ μειώσεις, ἢ εἰς τὴν τοῦ ἡλίου πορείαν, ἢ\nτό γε νυκτερινὸν ἡμισφαίριον, ἢ τὸ ἡμερινὸν, ἢ τόν\nγε ποταμόν· καὶ ὅλως πάντα εἰς τὰ φυσικὰ, καὶ οὐδὲν\nεἰς ἀσωμάτους καὶ ζώσας οὐσίας ἑρμηνεύοντας.\nὧν οἶ πλείους καὶ τὸ ἐφ’ ἡμῖν ἐκ τῆς τῶν ἀστέρων\nἀνῆψαν κινήσεως, οὐκ οἶδ’ ὅπως δεσμοῖς ἀλύτοις\nἀνάγκῃ, ἣν εἱμαρμένην λέγουσι, πάντα καταδήσαντες,\nκαὶ πάντα τούτοις ἀνάψαντες τοῖς θεοῖς. οὕτω\nλυτῆρας τῆς εἱμαρμένης μόνους ἔν τε ἱεροῖς καὶ ξοάνοις\nκαὶ τοῖς ἄλλοις θεραπεύουσι.”\nΤαῦτα μὲν οὖν ἀπὸ τῆς δηλωθείσης ἐπιστολῆς\nκείσθω, σαφῶς διαγορεύοντα ὅτι καὶ ἡ τῶν Αἰγυπτίων\nἀπόρρητος θεολογία οὐδὲ ἄλλους πλὴν τῶν\nκατ’ οὐρανὸν ἀστέρων τῶν τε ἀπλανῶν καλουμένων\nκαὶ τῶν ὀνομαζομένων πλανητῶν ἐθεολόγει, δημιουργόν\nτε τῶν ὅλων εἰσῆγεν οὐτιναοῦν ἀσώματον, οὐδὲ\n\n\nλόγον δημιουργικὸν , οὐδὲ μὴν θεὸν, οὐδὲ θεοὺς,\nοὐδέ τινας νοερὰς καὶ ἀφανεῖς δυνάμεις , μόνον δὲ\nτὸν ὁρώμενον ἥλιον · διὸ καὶ μόνοις τοῖς ἄστροις τὴν\nτῶν ὅλων ἀνετίθεσαν αἰτίαν, τὰ πάντα εἱμαρμένης\nἐξάπτοντες καὶ τῆς τῶν ἄστρων κινήσεως τε καὶ φορᾶς,\nὥσπερ ἀμέλει εἰσέτι καὶ νῦν ἥδε παρ’ αὐτοῖς\nκεκράτηκεν ἡ δόξα.\nεἰ τοίνυν εἰς μόνα τὰ ὁρώμενα\nτοῦ κόσμου στοιχεῖα καὶ οὐδὲν εἰς ἀσωμάτους\nκαὶ ζώσας οὐσίας ἡρμήνευται τοῖς Αἰγυπτίοις, τὰ δὲ\nστοιχεῖα καὶ πάντα τὰ ὁρατὰ σώματα τῷ ἰδίῳ λόγῳ\nἄψυχα καὶ ἄλογα ῥευστά τε τῇ φύσει καὶ φθαρτὰ\nσυνέστηκε, θέα εἰς οἶα πάλιν αὐτῶν καταπέπτωκεν\nἡ θεολογία, τὴν ἄψυχον οὐσίαν καὶ τὰ νεκρὰ καὶ\nἄλογα σώματα θειάζουσα, μάλιστα ὅτε εἰς ἀσωμάτους\nκαὶ νοερὰς οὐσίας οὐδὲν αὐτοῖς ἀνεφέρετο, οὐδὲ ἐπὶ\nνοῦν καὶ λόγον δημιουργικὸν τῶν ὅλων.\nἐπεὶ δὲ\nπροωμολογήθη διὰ τῶν πρόσθεν εἰς Ἕλληνας παρ’\nΑἰγυπτίων τὰ τῆς θεολογίας μετακεκομίσθαι , ὥρα\nτούτοις στοιχεῖν καὶ Ἕλληνας, καὶ τὰ αὐτὰ Αἰγυπτίοις\nφυσιολογεῖν, ἀπελέγχεσθαί τε αὐτοὺς οὐδὲν\nπλέον τῆς ἀψύχου ὕλης θεοποιοῦντας. ταῦτα γὰρ ἦν\nτὰ σεμνὰ Αἰγυπτίων κατὰ τὴν τοῦ δεδηλωμένου συγγραφέως\nγραφὴν, ὅστις πάλιν ἐν οἷς ἐπέγραψε Περὶ\nτῆς τῶν ἐμψύχων ἀποχῆς τοιαῦτα περὶ τῶν αὐτῶν\nδιέξεισιν\n‟ Ἀπὸ δὲ ταύτης ὁρμώμενοι τῆς ἀσκήσεως καὶ\nτῆς πρὸς τὸ θεῖον οἰκειώσεως ἔγνωσαν ὡς οὐ δι’ d\nἀνθρώπου μόνου τὸ θεῖον διῆλθεν, οὔτε ψυχὴ ἐν\nμόνῳ ἀνθρώπῳ ἐπὶ γῆς κατεσκήνωσεν, ἀλλὰ σχεδὸν\nἡ αὐτὴ διὰ πάντων διῆλθε τῶν ζῴων. διὸ εἰς τὴν\nθεοποιίαν παρέλαβον πᾶν ζῷον, καὶ ὁμοίως που ἀνέ-\nμιξαν θηρία καὶ ἀνθρώπους , καὶ πάλιν ὀρνέων σὠ-\n\n\nμάτα καὶ ἀνθρώπων.\nεἴκασται γάρ τις παρ’ αὐτοῖς\nμέχρι τραχήλου ἀνθρωποειδὴς, τὸ δὲ πρόσωπον\nὀρνέου ἢ λέοντος ἢ ἄλλου τινὸς ζῴου κεκτημένος·\nκαὶ πάλιν αὖ κεφαλὴ ἀνθρώπειος, καὶ ἄλλων τινῶν\nζῴων μέρη, τῆ μὲν ὑποκείμενα, πῆ δὲ ἐπικείμενα·\nδι’ ὧν δηλοῦσιν ὅτι κατὰ γνώμην θεῶν καὶ ταῦτα\nἀλλήλοις κοινωνεῖ, καὶ σύντροφα ἡμῖν καὶ τιθασά\nἐστι τῶν θηρίων τὰ ἄγρια οὐκ ἄνευ τινὸς θείας βουλήσεως.\nὅθεν καὶ ὁ λέων ὡς θεὸς θρησκεύεται,\nκαὶ μέρος τι τῆς Αἰγύπτου , ὃ καλοῦσι νομόν, ἐπώνυμον\nἔχει Λεοντοπολίτην, ἄλλο δὲ Βουσιρίτην, ἄλλο\nδὲ Κυνοπολίτην. τὴν γὰρ ἐπὶ πάντα δύναμιν διὰ\nτῶν συννόμων ζῴων ὧν ἕκαστος τῶν θεῶν παρέσχεν\nἐθρήσκευσαν.\nὕδωρ δὲ καὶ πῦρ σέβονται, τὰ\nκάλλιστα τῶν στοιχείων , ὡς ταῦτα αἰτιώτατα τῆς\nσωτηρίας ἡμῶν, καὶ ταῦτα δεικνύντες ἐν τοῖς ἱεροῖς,\nὥς που ἔτι καὶ νῦν ἐν τῇ ἀνοίξει τοῦ ἁγίου Σαράπιδος\nἥ τε θεραπεία διὰ πυρὸς καὶ ὕδατος γίνεται,\nλείβοντος τοῦ ὑμνῳδοῦ τὸ ὕδωρ, καὶ τὸ πῦρ φαίνοντος,\nὁπηνίκα ἑστὼς ἐπὶ τοῦ οὐδοῦ τῇ πατρίῳ τῶν\nΑἰγυπτίων φωνῇ ἐγείρει τὸν θεόν.\nταῦτ’ οὖν\nσέβονται τὰ μέτοχα, καὶ μάλιστα πλέον τούτων\nἐσέφθησαν τὰ ὡς ἐπὶ πλέον τῶν ἱερῶν μετέχοντα.\nτοιαῦτα δὲ πάντα τὰ ζῷα, ἐπεὶ καὶ ἄνθρωπον σέβουσι\nκατὰ Ἄναβιν κώμην, ἐν ᾗ καὶ τούτῳ θύεται καὶ ἐπὶ\nτῶν βωμῶν τὰ ἱερὰ ἐκκάεται·\nὁ δὲ μετ’ ὀλίγον\nc φάγοι ἂν τὰ ἴδια αὐτῷ ὡς ἀνθρώπῳ παρεσκευασμένα.\nὡς οὖν ἀνθρώπου ἀφεκτέον, οὕτω καὶ τῶν ἄλλων.\nἔτι δὲ ἐκ περιττῆς σοφίας καὶ τῆς περὶ τὸ\nθεῖον συντροφίας κατέλαβόν τισι τῶν θεῶν προσφιλῆ\nτῶν ζῴων τινὰ μᾶλλον ἀνθρώπων , ὡς ἡλίῳ ἱέρακα,\nσύμπασαν μὲν τὴν φύσιν ἐξ αἵματος ἔχοντα καὶ πνεύ-\n\n\nμάτος , οἰκτείροντα δὲ καὶ ἄνθρωπον, καὶ κωκύοντα\nἐπὶ νεκρῷ κειμένῳ, γῆν τε ἐπαμώμενον.\nΚαὶ μετὰ βραχέα φησίν\n‟ Κάνθαρον δὲ ἀμαθὴς μὲν βδελυχθείη ἂν\nἀγνώμων ὑπάρχων τῶν θείων, Αἰγύπτιοι δὲ ἐσέφθησαν\nὡς εἰκόνα ἡλίου ἔμψυχον. κάνθαρος γὰρ πᾶς\nἄρρην, καὶ ἀφιεὶς τὸν θορὸν ἐν τέλματι καὶ ποιήσας\nσφαιροειδῆ , τοῖς ὀπισθίοις ἀνταναφέρει ποσὶν, ὡς\nἥλιος οὐρανὸν καὶ περίοδον ἡμερῶν ἐκδέχεται σεληνιακήν.\nοὕτω δὲ καὶ περὶ κριοῦ τι φιλοσοφοῦσι,\nκαὶ ἄλλο τι περὶ κροκοδείλου, περί τε γυπὸς καὶ\nἴβεως, καὶ ὅλως καθ’ ἕκαστον τῶν ζῴων · ὡς ἐκ φρονήσεως\nκαὶ τῆς ἄγαν θεοσοφίας ἐπὶ τὸ σέβας ἐλθεῖν\nκαὶ τῶν ζῴων.’’\nΤοιαῦτα καὶ τὰ περὶ τῆς γενναίας τῶν σοφῶν\nΑἰγυπτίων φυσιολογίας τέθειται ὁ δεδηλωμένος, Αἰγυπτίων\nδιασαφήσας ἡμῖν τὰ ἀπόρρητα, ὅτι τε ὕδωρ\nκαὶ πῦρ σέβουσι, καὶ μία λογικῶν καὶ ἀλόγων οὐ\nμόνον σωμάτων, ἀλλὰ καὶ ψυχῆς οὐσία κέκριται εἶναι\nπαρ’ αὐτοῖς , ὡς εὐλόγως αὐτῷ δοκεῖν θεοὺς\nἀνηγορεῦσθαι τὰ θηρία.\nκαίτοι πῶς οὐ παραλογώτατον\nεἰς θεοποιίαν παραλαμβάνειν τὴν ἄλογον\nκαὶ θηριώδη φύσιν, διὰ τὸ τῆς ἴσης, ὥς φασιν, ἀνθρώποις\nμετέχειν ψυχῆς ; ἐχρῆν γὰρ, εἴπερ ἄρα, ἀνθρώπους\nκαὶ αὐτὰ ἡγεῖσθαι , καὶ τῆς ἀνθρωπείας\nαὐτοῖς δόξης τε καὶ τιμῆς μεταδιδόναι.\nοἱ δὲ\nτοῦτο μὴ πράξαντες, τὰ πρὸς αὐτῆς τῆς φύσεως\nἄλογα θηρία γενόμενα, καὶ ταύτην εἰληχότα τὴν ἐπωνυμίαν,\nκαὶ οὐδὲ τῆς ἀνθρώπων προσρήσεως ἠξιωμένα,\nοὐδ’ ὁμοίως ἀνθρώποις ἠξίωσαν ἀποδέξασθαι ·\nτὴν ἀνωτάτω δὲ τοῦ παμβασιλέως προσηγορίαν καὶ\nτοῦ τῶν ἁπάντων δημιουργοῦ θεοῦ φέροντες εἰς\n\n\nτὴν θηρίων φύσιν καταβεβλήκασι, καὶ θεοὺς ἐπεφήμισαν\nἃ μηδὲ τῆς ἀνθρώπων πρὸς αὐτοῦ τοῦ θεοῦ\nκατηξίωται προσηγορίας.\nἐπὶ τούτοις ἀκήκοας\nκαὶ τῆς θεοσοφίας τῆς μυστικῆς, δι’ ἣν οἶ θαυμάσιοι\nτῶν Αἰγυπτίων λύκους καὶ κύνας καὶ λέοντας\nἐσεβάσθησαν· ἔγνως καὶ τοῦ κανθάρου τὸ θαῦμα\nκαὶ ἱέρακος τὴν ἀρετήν· μὴ δὴ γέλα τοῦ λοιποῦ τοὺς\nθεοὺς, ἐλέει δὲ τῆς πολλῆς εὐηθείας καὶ ἀβλεψίας\nτὸ τρισάθλιον ἀνθρώπων γένος.\nκαὶ δὴ σκόπει\nπάντα περιαθρῶν οἵων ἡμῖν ἀγαθῶν πάρεστι δοτὴρ\nὁ Χριστὸς τοῦ θεοῦ, τοσαύτης νόσου μακρὰς τε καὶ\nπολυχρονίου πηρώσεως καὶ τὰς Αἰγυπτίων ψυχὰς\nδιὰ τῆς εὐαγγελικῆς αὐτοῦ διδασκαλίας λελυτρωμένος,\nὡς τοὺς πλείους ἤδη τῶν κατ’ Αἴγυπτον καὶ\nταύτης ἀπηλλάχθαι τῆς νόσου.\nἈλλὰ γὰρ τοιαῦτα καὶ τὰ παρ’ Αἰγυπτίοις,\nἃ καὶ παλαίτερα τῶν Ἑλληνικῶν ἁπάντων μνημονεύεται.\nἔχεις τοιγαροῦν πρὸς τῇ μυθικῇ καὶ τὴν\nφυσικωτέραν θεολογίαν Ἑλλήνων ὁμοῦ καὶ Αἰγυπτίων,\nτῶν πάλαι τὴν πολύθεον δεισιδαιμονίαν συστησαμένων,\nπαρ’ οἷς ὅτι μηδέν τι τῶν ἀληθῶς\nθείων ἀσωμάτων τε καὶ νοερῶν οὐσιῶν ἐγνωρίζετο\nμεμάθηκας.\nπλὴν ἀλλὰ δεδόσθω καὶ συγκεχωρήσθω\nτουτοισὶ τοῖς μετεωρολέσχαις λέγειν ἀληθῆ,\nκαὶ ἐπιτυγχάνειν ἐν τῇ τῶν ἀλληγορουμένων φυσιολογίᾳ\nγινέσθω τε αὐτοῖς ὁ ἥλιος ποτὲ μὲν ᾿Απόλλων,\nc καὶ πάλιν Ὦρος, καὶ Ὄσιρις πάλιν ὁ αὐτὸς, καὶ\nμυρία ἄλλα ὅσα καὶ θέλοιεν· ὥσπερ οὖν καὶ ἡ σελήνη,\nἢ Ἶσις ἢ Ἄρτεμις, καὶ ὅσα ἄν τις ἐξαριθμεῖν\nβούλοιτο ·\nμὴ γὰρ ἔστω ταῦτα θνητῶν ἀνδρῶν,\nἀλλ’ αὐτῶν τῶν ἐπουρανίων φωστήρων σημαντικαὶ\nπροσηγορίαι· τὸν ἥλιον ἄρα καὶ τὴν σελήνην καὶ\n\n\nτοὺς ἀστέρας καὶ τὰ λοιπὰ τοῦ κόσμου μέρη ὡς θεοὺς\nπροσκυνητέον.\nκαὶ ταύτῃ τοιγαροῦν ἡ γενναία\nτῶν Ἑλλήνων φιλοσοφία ὥσπερ διὰ μηχανῆς πέφηνεν\nεἰς ὕψος μὲν ἀνάγουσα τὴν ἐπαγγελίαν τοῦ λό-\nγου, κάτω δὲ περιστρέφουσα ἀμφὶ τὴν αἰσθητὴν καὶ\nφαινομένην τοῦ θεοῦ δημιουργίαν τὴν τῶν σοφῶν\nδιάνοιαν, καὶ πλέον οὐδὲν ἀλλ᾿ ἢ πῦρ καὶ τὴν θερμὴν\nοὐσίαν, τά τε μέρη τοῦ κόσμου, διὰ τῶν οὐρανίων\nφωστήρων, ἔστω δὲ καὶ τὴν ὑγρὰν καὶ τὴν ξηρὰν\nκαὶ τὴν σύγκρασιν τῶν σωμάτων θειάζουσα.\nπῶς οὖν οὐ μέγα καὶ θαυμάσιον τὸ τοῦ σωτῆρος\nἡμῶν Ἰησοῦ τοῦ Χριστοῦ τοῦ θεοῦ εὐαγγέλιον, πᾶν\nγένος ἀνθρώπων παιδεῦον τὸνἡλίου καὶ σελήνης θεὸν\nκαὶ δεσπότην καὶ δημιουργὸν τοῦ σύμπαντος κόσμου,\nαὐτὸν τὸν ἀνωτάτω καὶ ἐπέκεινα τῶν ὅλων, ταῖς\nπροσηκούσαις ἐννοίαις εὐσεβεῖν;\nκαὶ οὐ τὰ τῶν\nσωμάτων στοιχεῖα, ἀλλὰ τὸν ζωῆς αὐτῆς καὶ τροφὸν\nκαὶ πάντων τῶν ἀγαθῶν ταμίαν ὑμνεῖν, μέρη τε τοῦ\nκόσμου τὰ ὁρώμενα καὶ πᾶν τὸ καταληπτὸν σαρκὸς\nαἰσθήσει, ὡς ἂν τῆς φθαρτῆς ὄντα φύσεως, οὐδαμῶς\nκαταπλήττεσθαι, τὸν δ᾿ ἐν τούτοις ἅπασιν ἀόρατον,\nκαὶ τὸν καθόλου τε καὶ κατὰ μέρος δημιουργικὸν\nνοῦν μόνον ἀποθαυμάζειν, καὶ θεολογεῖν μίαν\nμόνην ἐκείνην τὴν διήκουσαν καὶ διακοσμοῦσαν τὰ\nπάντα θείαν δύναμιν, ἀσώματον οὖσαν καὶ νοερὰν\nτὴν φύσιν, μᾶλλον δὲ ἄρρητον εἰπεῖν καὶ ἀκατάληπτον,\nδιὰ πάντων, δι᾿ ὧν καὶ ἐνεργεῖ. παραφαινομένην,\nδιήκουσάν τε ἀσωμάτως καὶ ἀσυμπλόκως τὰ\nπάντα ἐπιπορευομένην, καὶ διὰ πάντων οὐκ οὐρανίων\nμόνον, ἀλλὰ καὶ τῶν ἐπὶ γῆς, τῶν τε καθόλου\nστοιχείων καὶ τῶν ἐπὶ μέρους, τὴν τῆς θεότητος\nδιαρκῆ μεγαλουργίαν ἐπιδεικνυμένην, πᾶσί τε ἀφα-\n\n\nνῶς καὶ ἡμῖν ἀνεπαισθήτως ἐπιστατοῦσαν , καὶ λόγοις\nἀνεκφράστου σοφίας τὸν σύμπαντα κόσμον\nδιακυβερνῶσαν.\nΤοσούτων ἡμῖν ἀποδεδειγμένων εἰς ἔλεγχον\nτῆς ἀσυστάτου σοφίας ἢ θεολογίας, τῆς τε λεγομένης\nμυθικωτέρας καὶ τῆς ὑψηλοτέρας δὴ καὶ φυσικωτέρας,\nἣν οἶ παλαιοὶ Ἕλληνές τε καὶ Αἰγύπτιοι σεμνύνοντες\nἀπεδείχθησαν, ὥρα καὶ τῶν νέων τῶν δὴ\nκαθ’ ἡμᾶς αὐτοὺς φιλοσοφεῖν ἐπαγγελλομένων ἐπαθρῆσαι\nτὰ καλλωπίσματα · οἳδε γὰρ τὰ περὶ νοῦ δημιουργοῦ\nτῶν ὅλων καὶ τὰ περὶ ἀσωμάτων ἰδεῶν\nνοερῶν τε καὶ λογικῶν δυνάμεων τοῖς ἀμφὶ τὸν Πλάτωνα\nμακροῖς ποθ’ ὕστερον χρόνοις ἐφευρημένα καὶ\nλογισμοῖς ὀρθοῖς ἐπινενοημένα συμπλέξαι τῇ τῶν\nπαλαιῶν θεολογίᾳ πεπειραμένοι μείζονι τύφῳ τὴν\nπερὶ τῶν μύθων ἐπαγγελίαν ἐξῆραν. ἄκουε δ’ οὖν\nκαὶ τῆς τούτων φυσιολογίας, μεθ’ οἴας ἐξενήνεκται\nτῷ Πορφυρίῳ ἀλαζονείας·\n‟ Φθέγξομαι οἶς θέμις ἐστὶ, θύρας δ’ ἐπίθεσθε βέβηλοι,\nσοφίας θεολόγου νοήματα δεικὺς , οἶς τὸν θεὸν καὶ\nτοῦ θεοῦ τὰς δυνάμεις διὰ εἰκόνων συμφύλων αἰσθήσει\nἐμήνυσαν ἄνδρες τὰ ἀφανῆ φανεροῖς ὑποτυπώσαντες\nπλάσμασι, τοῖς καθάπερ ἐκ βίβλων τῶν\nἀγαλμάτων ἀναλέγειν τὰ περὶ θεῶν μεμαθηκόσι\nγράμματα θαυμαστὸν δὲ οὐδὲν ξύλα καὶ λίθους\nἡγεῖσθαι τὰ ξόανα τοὺς ἀμαθεστάτους , καθὰ δὴ καὶ\nτῶν γραμμάτων οἱ ἀνόητοι λίθους μὲν ὁρῶσι τὰς\nστήλας, ξύλα δὲ τὰς δέλτους, ἐξυφασμένην δὲ πάπυρον\nτὰς βιβλους.”\nΤοιαῦτα δὲ ὡς ἐν προοιμίῳ κατακοσμήσας\nἄκουε οἷα προιὼν ἐξῆς γράφει πρὸς λέξιν\n‟ Φωτοειδοῦς δὲ ὄντος τοῦ θείου καὶ ἐν πυρὸς\nαἰθερίου περιχύσει διάγοντος, ἀφανοῦς τε τυγχάνοντος\nαἰσθήσει περὶ θνητὸν βίον ἀσχόλῳ, διὰ μὲν τῆς\nδιαυγοῦς ὕλης, οἶον κρυστάλλου ἢ Παρίου λίθου ἢ\nκαὶ ἐλέφαντος, εἰς τὴν τοῦ φωτὸς αὐτοῦ ἔννοιαν\nἐνῆγε, διὰ δὲ τῆς τοῦ χρυσοῦ εἰς τὴν τοῦ πυρὸς\nδιανόησιν, καὶ τὸ ἀμίαντον αὐτοῦ, ὅτι χρυσὸς οὐ\nμιαίνεται.\nπολλοὶ δὲ αὖ καὶ μέλανι λίθῳ τὸ\nἀφανὲς αὐτοῦ τῆς οὐσίας ἐδήλωσαν, καὶ ἀνθρωποειδεῖς\nμὲν ἀπετύπουν τοὺς θεοὺς ὅτι λογικὸν τὸ θεῖον,\nκαλοὺς δὲ, ὅτι κάλλος ἐν ἐκείνοις ἀκήρατον· διαφόροις\nδὲ σχήμασι καὶ ἡλικίαις, καθέδραις τε καὶ στά-\nσεσι καὶ ἀμφιάσεσι, καὶ τοὺς μὲν ἄρρενας, τὰς δὲ\nθηλείας, καὶ παρθένους , καὶ ἐφήβους , ἢ γάμου πεῖραν\nεἰληφότας, εἰς παράστασιν αὐτῶν τῆς διαφορᾶς.\nὅθεν πᾶν τὸ λευκὸν τοῖς οὐρανίοις θεοῖς ἀπένειμαν,\nσφαῖράν τε καὶ τὰ σφαιρικὰ πάντα ἰδίως τε\nκόσμῳ καὶ ἡλίῳ καὶ σελήνῃ, ἔσθ’ ὅπου δὲ καὶ τύχῃ\nκαὶ ἐλπίδι· κύκλον δὲ καὶ τὰ κυκλικὰ αἰῶνι καὶ τῇ\nκατὰ τὸν οὐρανὸν κινήσει ταῖς τε ἐν αὐτῷ ζώναις\nκαὶ τοῖς κύκλοις · κύκλων δὲ τμήματα τοῖς σχηματισμοῖς\nτῆς σελήνης· πυραμίδας δὲ καὶ ὀβελίσκους τῇ\nπυρὸς οὐσίᾳ , καὶ διὰ τοῦτο τοῖς Ὀλυμπίοις θεοῖς ·\nὥσπερ αὖ κῶνον μὲν ἡλίῳ, γῇ δὲ κύλινδρον, σπορᾷ\nδὲ καὶ γενέσει φάλητα, καὶ τὸ τρίγωνον σχῆμα διὰ\nτὸ μόριον τῆς θηλείας.”\nΤαῦτα ὁ θαυμαστὸς φιλόσοφος, ὧν τί ἂν γένοιτο\nἀσχημονέστερον τὰ αἰσχρὰ σεμνολογοῦσιν, τί\nδὲ βιαιότερον τὰς ἀψύχους ὕλας, χρυσὸν καὶ λίθον\nκαὶ τὰ τοιαῦτα, εἰκόνας φέρειν τοῦ φωτὸς τῶν θεῶν\nκαὶ τῆς οὐρανίου καὶ αἰθερίου φύσεως δηλώματα\nφάσκειν; ὅτι δὲ τῶν νέων ἐστὶ ταῦτα σοφίσματα,\n\n\nμηδ’ ὄναρ τῶν παλαιῶν εἰς ἐνθύμησιν ἐλθόν,\nγνοίης ἂν μαθὼν ὅτι καὶ ἀπόβλητα ἦν παρὰ τοῖς\nπροτέροις τὰ διὰ χρυσοῦ καὶ τῆς νομιζομένης πολυτελεστέρας\nὕλης ξόανα. λέγει δ’ οὖν Πλούταρχος\nὧδέ πη κατὰ λέξιν\n‟῾Η δὲ τῶν ξοάνων ποίησις ἀρχαῖον ἔοικεν\nεἶναί τι καὶ παλαιὸν, εἴ γε ξύλινον μὲν ἦν τὸ πρῶτον\nεἰς Δῆλον ὑπὸ Ἐρυσίχθονος Ἀπόλλωνι ἐπὶ τῶν\nθεωριῶν ἄγαλμα, ξύλινον δὲ τὸ τῆς Πολιάδος ὑπὸ\nτῶν αὐτοχθόνων ἱδρυθὲν , ὃ μέχρι νῦν Ἀθηναῖοι\nδιαφυλάττουσιν. Ἥρας δὲ καὶ Σάμιοι ξύλινον εἶχον\nἕδος, ὥς φησι ΚαλλίμαχοςΟὔπω Σκέλμιον ἔργον ἐύξοον, ἀλλ’ ἐπὶ τεθμὸνδηναιὸν γλυφάνων ἄξοος ἦσθα σανίς.ὧδε γὰρ ἱδρύοντο θεοὺς τότε· καὶ γὰρ Ἀθήνηςἐν Λίνδῳ Δαναὸς λᾶαν ἔθηκεν ἕδος.\nλέγεται δὲ Πείρας ὁ πρῶτος Ἀργολίδος Ἥρας ἱερὸν\nεἱσάμενος τὴν ἑαυτοῦ θυγατέρα Καλλίθυιαν ἱέρειαν\nκαταστήσας, ἐκ τῶν περὶ Τίρυνθα δένδρων ὄγχνην\nτεμὼν εὐκτέανον Ἥρας ἄγαλμα μορφῶσαι. πέτραν\nμὲν γὰρ εἰς θεοῦ κόπτειν εἰκόνα σκληρὰν καὶ δύσεργον\nκαὶ ἄψυχον οὐκ ἐβούλοντο, χρυσὸν δὲ καὶ ἄργυρον\nἡγοῦντο γῆς ἀκάρπου καὶ διεφθαρμένης χρώματα\nνοσώδη καὶ κηλῖδας ἐξανθεῖν ὥσπερ μώλωπας ὑπὸ\nπυρὸς ῥαπισθείσης · ἐλέφαντι δὲ παίζοντες μὲν ἴσθ’\nὅπου προσεχρῶντο , ποικίλματι τρυφῆς.”\nΤαῦτα ὁ Πλούταρχος· καὶ τούτου δὲ πολὺ\nπρότερον ὁ Πλάτων’ οὐδὲν εἶναι σεμνὸν οὐδὲ προσεοικὸς\nθείᾳ φύσει ἐν χρυσῷ καὶ λίθοις καὶ ἐλέφαντι\n\n\n\nτοῖς τε ἐξ ὕλης ἀψύχου κατασκευάσμασιν εὖ μάλα\nεἰδὼς, ἐπάκουσον ἐν τοῖς Νόμοις ὁποῖα διατάττεται\n“Γῆ μὲν οὖν ἑστία τε οἰκήσεως ἱερὰ πᾶσι πάντων\nθεῶν· μηδεὶς οὖν δευτέρως ἱερὰ καθιερούτω\nθεοῖς. χρυσὸς δὲ καὶ ἄργυρος ἐν ἄλλαις πόλεσιν\nἰδίᾳ τε καὶ ἐν ἱεροῖς ἐπίφθονόν ἐστι κτῆμα, ἐλέφας\nδὲ ἀπολελοιπότος ψυχὴν σώματος οὐκ εὐαγὲς ἀνάθημα·\nσίδηρος δὲ καὶ χαλκὸς πολέμων ὄργανα.’’\nΤαῦτα δὲ σαφῆ περιέχειν ἡγοῦμαι τῆς προτεθείσης\nἀνατροπὴν φυσιολογίας , ἧς φέρε καὶ τὰ λοιπὰ\nἐπιθεωρήσωμεν. ἐπάκουσον οὖν οἶά φησιν\n‟Ὅρα δὲ τὴν τῶν Ἑλλήνων σοφίαν οὑτωσὶ\nδιασκοπούμενος. τὸν γὰρ Δία τὸν νοῦν τοῦ κόσμου\nὑπολαμβάνοντες, ὃς τὰ ἐν αὐτῷ ἐδημιούργησεν ἔχων\nτὸν κόσμον , ἐν μὲν ταῖς θεολογίαις ταύτῃ περὶ αὐτοῦ\nπαραδεδώκασιν οἱ τὰ Ὀρφέως εἰπόντες ·\nΖεὺς πρῶτος γένετο, Ζεὺς ὕστατος ἀργικέραυνος,Ζεὺς κεφαλὴ, Ζεὺς μέσσα, Δῖός δ’ ἐκ πάντα τέτυκται.Ζεὺς ἄρσην γένετο, Ζεὺς ἄφθιτος ἔπλετο νύμφη.Ζεὺς πυθμὴν γαίης τε καὶ οὐρανοῦ ἀστερόεντος.Ζεὺς βασιλεὺς, Ζεὺς αὐτὸς ἁπάντων ἀρχιγένεθλος.‘ἐν κράτος, εἶς δαίμων γένετο, μέγας ἀρχὸς ἁπάντων,‘ὲν δὲ δέμας βασίλειον, ἐν ᾡ τάδε πάντα κυκλεῖται,πῦρ καὶ ὕδωρ καὶ γαῖα καὶ αἰθὴρ, νύξ τε καὶ ἦμαρ,καὶ Μῆτις, πρῶτος γενέτωρ καὶ Ἕρως πολυτερπής·πάντα γὰρ ἐν μεγάλῳ Ζῆνός τάδε σώματι κεῖται.τοῦ δή τοι κεφαλὴν μὲν ἰδεῖν καὶ καλὰ πρόσωπαοὐρανὸς αἰγλήεις , ὃν χρύσεαι ἀμφὶς ἔθειραιἄστρων μαρμαρέων περικαλλέες ἠερέθονται ,ὢ ταύρεα δ’ ἀμφοτέρωθε δύο χρύσεια κέρατα,ἀντολίη τε δύσις τε, θεῶν ὁδοὶ Οὐρανιώνων,ὄμματα δ᾿ ἠέλιός τε καὶ ἀντιόωσα σελήνη.νοῦς δέ οἱ ἀψευδ]ὴς, βασιλήϊος, ἄφθιτος αἰθὴρ,ᾧ δὴ πάντα κυκλεῖ καὶ φράζεται, οὐδέ τις ἐστὶναὐδὴ, οὔτ᾿ ἐνοπὴ, οὔτε κτύοπος, οὐδὲ μὲν ὄσσα,ἣ λήθει Διὸς οὖας ὑπερμενέος Κρονίωνος.ὧδε μὲν ἀθανάτην κεφαλὴν ἔχει ἠδὲ νόημα·Σῶμα δέ οἱ περιφεγγὲς, ἀπείριτον, ἀστυφέλικτον,ὄβριμον, ὀβριμόγυιον, ὑπερμενὲς ὧδε τέτυκται.Ωμοι μὲν καὶ στγέρνα καὶ εὐρέα νῶτα θεοῖοἀὴρ εὐρυβίης, πτέρυγες δέ οἱ ἐξεφύοντο,τῇς ἐπὶ πάντα ποτᾶθ᾿, ἱερὴ δέ οἱ ἔπλετο νηδὺς,γαῖα τε παμμήτειρ᾿ ὁρέων τ᾿ αἰπεινὰ κάρηνα·μέσση δὲ ζώνη βαρυηχέος οἶδμα θαλάσσηςκαὶ πόντου· πυμάτη δὲ βάσις, χθονὸς ἔνδοθι ῥίζαι,Τάρταρά τ᾿ εὐρώεντα καὶ ἔσχατα πέιρατα γαίης.Πάντα δ᾿ ἀποκρύψας αὖθις φάος ἐς πολυγηθὲςμέλλεν ἀπὸ κραδίης προφέρειν πάλι, θέσκελα ῤέζων.\nΖεὺς οὖν ὁ πᾶς κόσμος, ζῷον ἐκ ζῴων καὶ θεὸς\nἐκ θεῶν· Ζεὺς δὲ, καθὸ νοῦς, ἀφ᾿ οὗ προφέρει\nπάντα καὶ δημιουργεῖ τοῖς νοήμασι.\nΤῶν δὴ θεολόγων\nτὰ δὴ περὶ τοῦ θεοῦ τοῦτον ἐξηγησαμένων\nτὸν τρόπον, εἰκόνα μὲν τοιαύτην δημιουργεῖν, οἵαν\nὁ λόγος ἐμήνυσεν, οὔθ᾿ οἷόν τε ἦν οὔτ᾿, εἴ τις ἐπενόησε,\nτὸ ζωτικὸν καὶ νοερὸν καὶ προνοητικὸν διὰ\nτῆς σφαίρας ἐδείκνυεν.\nἀνθρωπόμορφον δὲ τοῦ\nΔιὸς τὸ δείκηλον πεποιήκασιν, ὅτι νοῦς ἦν καθ᾿ ὃν\nἐδημιούργει καὶ λόγοις σπερματικοῖς ἀπετέλει τὰ\nπάντα· κάθηται δὲ, τὸ ἑδραῖον τῆς δυνάμεως αἰνιττόμενος·\nγυμνὰ δὲ ἔχει τὰ ἄνω, ὅτι φανερὸς ἐν τοῖς\nνοεροῖς καὶ τοῖς οὐρανίοις τοῦ κόσμου μέρεςίν ἐστι·\nσκέπεται δὲ αὐτῷ τὰ πρόσθια, ὅτι ἀφανὴς τοῖς κάτω\nΚεκρυμμένοις· ἔχει δὲ τῇ μὲν λαιᾷ τὸ σκῆπτρον, καθ᾿\nὃ μάλιστα τῶν τοῦ σώματος μερῶν τὸ ἡγεμονικώτατόν\nτε καὶ νοερώτατον ὑποικουρεῖ σπλλάγχνον, ἡ καρ-\n\n\nδία· βασιλεὺς γὰρ τοῦ κόσμου ὁ δημιουργικὸς νοῦς·\nπροτείνει δὲ τῇ δεξιᾷ ἢ ἀετὸν, ὅτι κρατεῖ τῶν ἀεροπόρων\nθεῶν, ὡς τῶν μεταρσίων ὀρνέων ὁ ἀετὸς, ἢ\nνίκην, ὅτι νενίκηκεν αὐτὸς πάντα.”\nΤαῦτά σοι ὁ Πορφύριος, ὧν τὸν εἰρημένον\nτρόπον ἀποδεδομένων ἠρέμα καὶ ἐπὶ σχολῆς ἐπιθεωρῆσαι\nκαλὸν τίνα ποτὲ ἄρα τὸν Δία φασὶν εἷναι τὰ\nἔπη. ἐγὼ μὲν γὰρ οὐδὲ ἄλλον ἡγοῦμαι ἢ τὸν ὁρώμενον\nκόσμον ἐκ παντοίων συνεστῶτα μερῶν, τῶν τε\nκατ’ οὐρανὸν καὶ αἰθέρα καὶ τῶν ἐν τούτοις φαινομένων\nἄστρων, ὥσπερ ἐν μεγάλου σώματος κεφαλῇ\nπροτεταγμένων, τῶν τε ἐν ἀέρι καὶ γῇ καὶ θαλάττῃ\nκαὶ τοῖς παραπλησίοις.\nμέρη γοῦν κόσμου καὶ\nγῆ καὶ ὄρη καὶ βουνοὶ, εἱλεῖταί τε αὐτῶν ἐν μέσῳ\nζώνης τρόπον ἡ θάλαττα, καὶ πῦρ δὲ καὶ ὕδωρ νύξ\nτε καὶ ἡμέρα τῆς αὐτῆς εἶεν ἂν τοῦ κόσμου φύσεως\nμέρη. ταῦτα δ’ ἄντικρυς τὸν ὁρώμενον ὑποφαίνειν\nἡγοῦμαι κόσμον, εἰ μή τι καὶ σφάλλομαι, καὶ τὸ ὅλον\nἐκ μερῶν συνεστὼς διδάσκει.\nλέγει δ’ οὖν\nΠάντα γὰρ ἐν μεγάλῳ Ζῆνός τάδε σώματι κεῖται.\nκαὶ τίνα τὰ πάντα διασαφεῖ\nπῦρ καὶ ὕδωρ καὶ γαῖα καὶ αἰθὴρ , νύξ τε καὶ ἦμαρ.τοῦ δή τοι κεφαλὴν μὲν ἰδεῖν καὶ καλὰ πρόσωπαοὐρανὸς αἰγλήεις, ὃν χρύσεαι ἀμφὶς ἔθειραιἄστρων μαρμαρέων περικαλλέες ἠερέθονται,\nκαὶ τὰ τούτοις ἀκόλουθα· ἐν οἷς ἐπιφέρει τὸν\nνοῦν τοῦ Δῖός λέγων εἶναι τὸν αἰθέρα καὶ οὐδὲν\nἄλλο, κατὰ τοὺς Στωϊκοὺς τὴν πυρώδη καὶ θερμὴν\nοὐσίαν τὸ ἡγεμονικὸν φάσκοντας εἶναι τοῦ κόσμου,\nκαὶ τὸν θεὸν εἶναι σῶμα, καὶ τὸν δημιουργὸν αὐτὸν\nοὐδ’ ἕτερον τῆς τοῦ πυρὸς δυνάμεως. κατὰ τὰ αὐτὰ\nγὰρ οἶμαι καὶ ἐν τοῖς ἔπεσιν εἰρῆσθαι\n\n\nΝοῦς δέ οἱ ἀψευδὴς βασιλήϊος, ἄφθιτος αἰθὴρ,ᾧ δὴ πάντα κυκλεῖ καὶ φράζεται.\nδι᾿ ὧν ἀνεπικαλύπτως ζῷον μέγα τὸν κόσμον\nὑποθέμενος, καὶ τοῦτον Δία προσειπὼν, νοῦν μὲν\nαὐτοῦ τὸν αἰθέρα, σῶμα δὲ τὰ λοιπὰ τοῦ κόσμου μέρη\nἀπεφήνατο εἶναι.\nτοιοῦτος μέν τις ὁ διὰ τῶν\nἐπῶν ὑπογραφόμενος τυγχάνει Ζεύς. ὁ δὲ τῶν ἐπῶν\nἐξηγητὴς ἀρξάμενος μὲν τοῖς ἔπεσιν ἀκολούθως λέ-\nγει, Ζεὺς οὖν ὁ πᾶς κόσμος, ζῷον ἐκ ζῴων, θεὸς ἐκ\nθεῶν· σαφῶς τὸν θεολογούμενον Δία οὐδὲ ἄλλον ἢ\nτὸν ὁρώμενον καὶ αἰσθητὸν κόσμον δηλοῦσθαι διὰ\nτῶν ἐπῶν ἑρμηνεύσας.\nΑἰγυπτίων δὲ ὁ λόγος, παρ᾿ ὧν καὶ Ὀρφεὺς\nτὴν θεολογίαν ἐκλαβὼν τὸν κόσμον εἶναι τὸν θεὸν\nᾤετο, ἐκ πλειόνων θεῶν τῶν αὐτοῦ μερῶν, (ὅτι καὶ\nτὰ μέρη τοῦ κόσμου θεολογοῦντες ἐν τοῖς πρόσθεν\nἀπεδείχθησαν,) συνεστῶτα, καὶ τούτου πλέον οὐδὲν τὰ\nπαρατεθέντα τῶν ἐπῶν ῥήματα διεσάφησεν.\nὁ δὲ\nμετὰ τὴν πρώτην ἑρμηνείαν δευτέραν ἐξ αὑτοῦ προσ-\nτίθησι, τὸν τῶν ὅλων ποιητὴν θεὸν τὸν δημιουργικὸν\nνοῦν τοῦτον φάσκων εἶναι τὸν τεθεολογημένον.\nπῶς δ᾿ ἂν αὐτὸν τοῦτον ἐθεολόγει, ὃν μηδὲ τὴν\nἀρχὴν ἔγνω ὁ τῶν ἐπῶν ποιητὴς, εἴτε ὁ Θρᾷξ εἴη\nὈρφεὺς εἴτε τις ἄλλος; εἰ δὴ παρ᾿ Αἰγυπτίων ἢ καὶ\nτῶν πρώτων Ἑλλήνων ἥκοντα ἦν εἰς αὐτὸν τὰ τῆς\nθεολογίας , οἶ δέ γε ἀπεδείχθησαν οὐδὲν νοητὸν ἐπιστάμενοι,\nοὐδ᾿ ἐν ἀφανεῖ καὶ ἀσωμάτῳ οὐσίᾳ περιε-\nχόμενον, εἴ τῳ ἱκανὸς πιστώσασθαι ὁ Πλάτων, ὁμολογῶν\nἐν Κρατύλῳ τοὺς πρώτους τῶν ἀνθρώπων\nπερὶ τὴν Ἑλλάδα τούτους μόνους θεοὺς ἡγεῖσθαι,\nοὕσπερ νῦν πολλοὶ τῶν βαρβάρων, ἥλιον καὶ σελήνην\nκαὶ γῆν καὶ ἄστρα καὶ οὐρανόν.\nκαὶ ὁ Χαι-\n\n\nῥήμων δὲ μικρῷ ἔμπροσθεν ἐμαρτύρει οὐδ᾿ ἄλλο τι\nπρὸ τοῦ ὁρωμένου κόσμου τοὺς Αἰγυπτίους ἡγεῖσθαι,\nοὐδ᾿ ἄλλους θεοὺς πλὴν τῶν πλανητῶν καὶ τῶν λοι-\nπῶν ἀστέρων, πάντα τε εἰς τὰ ὁρώμενα τοῦ κόσμου\nμέρη καὶ οὐδὲν εἰς ἀσωμάτους καὶ ζώσας οὐσίας ἑρ-\nμηνεύοντας.\nὉ δὴ οὖν ἐκ τούτων ὁρμώμενος ποιητὴς πόθεν,\nἢ πῶς, ἢ παρὰ τίνος λαβὼν ἐν τοῖς ἔπεσι τὸν ἐπέκεινα\nτοῦ κόσμου θεὸν, καὶ τὸν ἡλίου καὶ σελήνης\nκαὶ ἄστρων αὐτοῦ τε οὐρανοῦ καὶ τοῦ σύμπαντος\nκόσμου δημιουργὸν κατεβάλλετο; ἀσωμάτου δὲ ἡ\nγνῶσις αὐτῷ πόθεν;\nἀλλ᾿ οὐ τούτων γε οὐδὲν εἶδὼς\nτυγχάνει· ὁ γάρ τοι τῶν ὅλων δημιουργικὸς\nνοῦς οὔτ᾿ ἐκ πλειόνων μερῶν συνέστηκεν οὔτ᾿ ἂν\nγένοιτο αὐτοῦ κεφαλὴ οὐρανὸς, οὐ σῶμα πῦρ καὶ\nὕδωρ καὶ γαῖα, ἀλλ᾿ οὐδὲ ὄμματα αὐτοῦ ἥλιος καὶ\nσελήνη. πῶς δ᾿ ἂν εἶεν ὦμοι καὶ στέρνα καὶ νῶτα\nκαὶ νηδὺς τοῦ τῶν ὅλων δημιουργοῦ θεοῦ ἀὴρ εὐρυβίης\nκαὶ γῆ καὶ ὀρέων αἰπεινὰ κάρηνα; ἢ πῶς ὁ αἰθὴρ\nνοῦς ποτ᾿ ἂν ἐπινοηθείη τοῦ τῶν ὅλων ποιητοῦ,\nἢ τοῦ νοῦ τοῦ δημιουργικοῦ;\nὅτι μὲν οὖν ταῦτα\nσεσόφισται τῷ τῶν ἐπῶν ἑρμηνεῖ οὐδὲν ἐπιλέγειν\nχρή. ἔγωγε μὴν τὰ ἔσχατα ἀσεβεῖν φημι τὸν φάσκοντα\nμέρη εἶναι τοῦ θεοῦ τὰ μέρη τοῦ κόσμου, καὶ\nἔτι μᾶλλον τὸν ἀποφηνάμενον τὸν αὐτὸν εἶναι τῷ\nκόσμῳ τὸν θεὸν, καὶ ἐπὶ τούτοις τὸν ἡγούμενον τοῦ\nκόσμου νοῦν εἶναι τὸν τῶν ὅλων δημιουργόν.\nποιητὴν\nμὲν γὰρ αὐτὸν καὶ σωτῆρα τοῦ κόσμου ἕτερον\nὄντα τοῦ πεποιημένου εὐσεβὲς ἀποφαίνειν, νοῦν δὲ\nτοῦ κόσμου, ὥσπερ τινὸς ζῴου ψυχὴν, ἡνωμένον\nδιόλου καὶ τὸ πᾶν ἠμφιεσμένον, οὐκέθ᾿ ὅσιον ἂν εἴη\nλέγειν.\nκαίτοι παρεῖναι αὐτὸν τῷ παντὶ καὶ προ-\n\n\nνοεῖν τοῦ κόσμου παιδεύει τὰ καθ’ ἡμᾶς ἱερὰ λόγια,\nθεολογοῦντα ἐπαξίως καὶ θεοπρεπῶς δι’ ὧν φησιν\n‘‘οὐχὶ τὸν οὐρανὸν καὶ τὴν γῆν ἐγὼ πληρῶ; λέγει\nκύριος.” καὶ πάλιν ‘‘ὅτι ὁ θεὸς ἐν τῷ οὐρανῷ ἄνω\nκαὶ ἐπὶ τῆς γῆς κάτω.” καὶ πάλιν ἐν αὐτῷ γὰρ καὶ\nζῶμεν καὶ κινούμεθα καὶ ἐσμέν· ” ἀλλ’ οὐχ ὡς ἐν\nμέρει τοῦ κόσμου, οὐδ’ ὡς ἐν ψυχῇ αὐτοῦ καὶ νοί·.\nἀλλ’ εἰ χρὴ παραδείγματι χρήσασθαι, θεοπρεπέστερον\nκαὶ ἀληθείας οἰκείως ὁ ἱερός που λόγος ἐξεφώνησεν\n‟ὁ οὐρανός μοι θρόνος (εἰπὼν), ἡ δὲ γῆ\nὑποπόδιον τῶν ποδῶν μου. ”\nεἰ γὰρ χρῆν ὅλως\nπροσωποποιεῖν ἀνθρωπινωτέρῳ λόγῳ , θέα τὸ διάφορον\nτῆς θεολογίας. ὁ μὲν γὰρ τὸν οὐρανὸν εἰπὼν\nθρόνον ἐπέκεινα τοῦ θρόνου καὶ ἀνωτάτω τῶν ὅλων\nτὸν παμβασιλέα θεὸν ἀφωρίσατο, οὐδὲ τὴν γῆν τῖς\nπρονοίας αὐτοῦ χωρίσας· συγκατιέναι γὰρ καὶ ἐπὶ\nτὰ τῇδε τῆς θεότητος τὰς προνοητικὰς αὐτοῦ δυνάμεις\nδιδάσκει· διό φησιν ‟ἡ δὲ γῆ ὑποπόδιον τῶν\nποδῶν μου.’’\nἀλλ’ οὔτε τὸ ὑποπόδιον οὔτε μὴν ὁ\nθρόνος σῶμα τοῦ καθιδρυμένου , οὐδέ γε μέρη ποτ’\nἂν αὐτοῦ λεχθείη. ὁ δὲ κεφαλὴν τοῦ θεοῦ τὸν οὐρανὸν\nκαὶ τὰ ἐν τούτῳ φήσας καὶ νοῦν αὐτοῦ τὸν\nαἰθέρα, μέλη τε αὐτοῦ καὶ σῶμα τὰ λοιπὰ τοῦ κόσμου\nμέρη, οὔτε δημιουργὸν οὔτε θεὸν ἁλίσκεται\nεἰδώς.\nοὐ γὰρ ἂν αὐτὸς ἑαυτὸν δημιουργοίη,\nοὐδ’ ἂν ἔτι νοῦς λέγεσθαι δύναιτο οὗ νοῦς ἦν ὁ αἰθήρ.\nποῖος δὲ καὶ εἴη ἂν θεὸς οὗ μέρη γῆ καὶ τὰ\nἐπὶ γῆς ὄρη, ὄγκοι σωμάτων ἄλογοι; πῶς δὲ καὶ εὔλογον\nθεὸν ἀναγορεύειν τὸν ἀδελφὸν καὶ συγγενῆ\nπυρὸς καὶ ἀέρος καὶ ὕδατος, ἀλόγου καὶ φθαρτῆς ὕλης\nἐκγόνων;\nεἰ δὲ καὶ ὁ νοῦς τοῦ Δῖός οὐδὲν ἄλλο\nπλὴν τοῦ δηλωθέντος αἰθέρος ἦν, αἰθὴρ δὲ ἀήρ ἐστιν\n\n\nὁ ὑψηλότατος καὶ πυρώδης ἀπὸ τοῦ αἴθεσθαι, ὅπερ\nἐστὶ καίεσθαι, ταύτην, ὥς φασιν, εἰληχὼς τὴν ἐπωνυμίαν,\nσώματα δὲ ἄμφω ὅ τε ἀὴρ, ὅ τε αἰθὴρ, ὅρα\nποῦ σοι τοῦ Δῖός ὁ νοῦς ἀποπέπτωκε.\nκαὶ τίς\nἂν ἔτι προσείποι θεὸν τῶν εὑ φρονούντων τοῦτον ᾡ\nνοῦς ὑπῆρχεν ἄνους καὶ ἄλογος , εἰ δὴ τοιαύτη παν-\nτὸς σώματος φύσις; διόπερ ἡμῖν ἐν ταῖς θεολογίαις\nπάντα τοῖς εἰρημένοις τὰ ἐναντία παραληπτέον, ὅτι\nτε μὴ οὐρανὸς ὢν τυγχάνει, μήτε αἰθὴρ μήθ’ ἥλιος\nμήτε σελήνη, μήθ’ ὁ σύμπας τῶν ἄστρων χορὸς μήτ’\nαὐτὸς ἀθρόως ὁ πᾶς κόσμος · ἔργα δὲ χειρῶν αὐτοῦ\nταῦτα μικρὰ ἔτι καὶ βραχέα, ταῖς ἀσωμάτοις καὶ νοεραῖς\nδυνάμεσι παραβαλλόμενα· ὅτι δὴ πᾶν σῶμα\nφθαρτὸν καὶ ἄλογον, τοιαύτη δὲ τῶν ὁρωμένων ἡ\nφύσις · τὰ δ’ ἐπέκεινα ἐν ἀοράτοις λογικὰ καὶ ἀθάνατα,\nσυνδιαιωνίζοντα τῇ τοῦ παμβασιλέως θεοῦ\nμακαρίᾳ ζωῇ, μακρῷ γένοιτ’ ἂν τῶν ὁρωμένων ἁπάντων\nβελτίω.\nεἰκότως οὖν τὰ θεῖα λόγια περὶ\nτῶν ὁρωμένων τοῦ κόσμου μερῶν ὧδέ πως παιδεύει\nὄψομαι τοὺς οὐρανοὺς, ἔργα τῶν δακτύλων σου, σελήνην\nκαὶ ἀστέρας, ἃ σὺ ἐθεμελίωσας.” καὶ πάλιν\nσὺ κύριε κατ’ ἀρχὰς τὴν γῆν ἐθεμελίωσας, καὶ ἔργα\nτῶν χειρῶν σου εἰσὶν οἱ οὐρανοί.” καὶ αὖθις ‟ ἀναβλέψατε\nεἰς ὕψος τοὺς ὀφθαλμοὺς ὑμῶν, καὶ ἴδετε\nτίς κατέδειξε ταῦτα πάντα.”\nΤαῦτα μὲν οὑν εἰς τὴν πρώτην τῶν ἐπῶν\nἑρμηνείαν εἰρήσθω· φέρε δὲ καὶ τὰ ἐξῆς διασκοπήσωμεν.\nἐπεὶ μὴ οἷόν τ’ ἦν , φησὶν, εἰκόνα τοιαύτην\nδημιουργεῖν οἴαν ὁ λόγος ἐμήνυσε, διὰ τοῦτο ἀνθρωπόμορφον\nτοῦ Δῖός τὸ δείκηλον πεποιήκασιν , ὅτι\nνοῦς ἦν καθ’ ὃν ἐδημιούργει, καὶ λόγοις σπερματικοῖς\nἀπετέλει τὰ πάντα.\nκαὶ πῶς εἰ μὴ οἷόν τε\n\n\nἣν εἰκόνα τοιαύτην ποιεῖν οἵαν ὁ λόγος ἐμήνυσεν,\nἐμήνυσε δὲ ἄρα τοῦ φαινομένου καὶ ὁρωμένου κόσμου\nτὰ μέρη, οὐρανὸν καὶ τὰ ἐν οὐρανῷ, ἀέρα τε\nκαὶ γῆν καὶ τὰ ἐν τούτοις· εἰ δὴ οὑν τῶν ὁρωμένων\nτοῦ κόσμου μερῶν οὐχ οἶόν τε ἣν εἰκόνα συστήσασθαι,\nκαθὸ νοῦς ἦν ὁ θεὸς, πῶς ἄν τις τὴν εἰκόνα\nαὐτοῦ δημιουργήσειεν;\nτί δ’ ἂν ἔχοι σῶμα ἀνθρώπειον\nἐμφερὲς πρὸς τὸν τοῦ θεοῦ νοῦν; ἐγὼ μὲν\nγὰρ οὐδὲ πρὸς τὸν ἀνθρώπινον ἡγοῦμαι· ἐπεὶ ὁ μὲν\nἀσώματος καὶ ἀσύνθετος καὶ ἀμερὴς , τὸ δὲ βαναύσων\nἀνδρῶν ἔργον καὶ θνητοῦ σώματος φύσιν ἀπομεμίμηται,\nκαὶ ζώσης σαρκὸς ἐν ἀψύχῳ καὶ νεκρᾷ\nὕλῃ κωφὴν καὶ ἄναυδον εἰκόνα καταγέγραπται.\nψυχὴ μὲν οὖν λογικὴ καὶ ἀθάνατος καὶ νοῦς\nἀπαθὴς ἐν ἀνθρώπου φύσει εὖ μοι δοκεῖ λέγεσθαι\nεἰκόνα καὶ ὁμοίωσιν ἀποσώζειν θεοῦ, καθ’ ὅσον ἄυλος\nκαὶ ἀσώματος νοερά τε καὶ λογικὴ τὴν οὐσίαν συνέστηκεν,\nἀρετῆς οὖσα καὶ σοφίας δεκτική.\nεἰ δή\nτις εἴη δυνατὸς ψυχῆς ἄγαλμα καὶ μορφὴν ἐν εἰκόνι\nτεκτήνασθαι , δύναιτ’ ἂν οὗτος καί τι τῶν κρειττόνων·\nεἰ δὲ ἄμορφος καὶ ἀειδὴς καὶ ἀσχημάτιστος,\nοὔτε ὁράσει θεωρητὸς οὔτε λόγῳ καὶ ἀκοῇ τὴν οὐσίαν\nκαταληπτὸς ὁ ἀνθρώπινος νοῦς, τίς ἂν μανείη\nτοσοῦτον ὡς τὸ ἀνδρείκελον ξόανον θεοῦ τοῦ ἀνωτάτω\nμορφὴν καὶ εἰκόνα φέρειν ἀποφήνασθαι ;\nθεοῦ\nμὲν οὖν φύσις ἔξω πάσης θνητῆς ὕλης φαντάζεται,\nνῷ διαυγεῖ καὶ σιγῇ ψυχαῖς κεκαθαρμέναις ἐπινοουμένη·\nτὸ δέ γε τοῦ ὁρωμένου Δῖός ἐν τῷ δεικήλῳ\nσχῆμα εἴη ἂν θνητοῦ τὴν φύσιν ἀνδρὸς εἰκὼν, οὐδὲ\nτὸν ὅλον ἄνθρωπον, μέρος δέ τι τὸ χεῖρον αὐτοῦ\nμεμιμημένον, ὅτι μηδὲν ἴχνος ζωῆς γαῖ ψυχῆς ἐπάγεται.\nπῶς οὖν ὁ ἐπὶ πάντων θεὸς καὶ νοῦς ὁ\n\n\nτῶν ὅλων δημιουργὸς εἴη ἂν ὁ αὐτὸς ὁ ἐν τῷ καλκῷ\nἢ τῷ νεκρῷ ἐλέφαντι Ζεύς; ὁ δὲ δὴ τῶν ὅλων δημιουργικος\nνοῦς πως ποτε αὐτὸς ἢν ἄρα ἐκεῖνος ὁ\nΖεὺς 5 ὁ τοῦ ἐξ Ἀλκμήνης Ἡρακλέους πατὴρ καὶ τῶν\nλοιπῶν ἐκ Δῖός μυθευομένων ἀνδρῶν, οἱ τὸν θνητὸν\nβίον κοινῶς ἅπασιν ἀνθρώποις καταστρέψαντες τῆς\nοἰκείας φύσεως ἀνεξάλειπτα τοῖς μετ’ αὐτοὺς μνημεῖα\nκαταλελοίπασι;\nΦοινίκων μὲν οὑν οἶ πρῶτοι\nθεόλογοι, ὡς ἐν τῷ πρώτῳ συγγράμματι παρεστήσαμεν,\nτὸν Δία παῖδα Κρόνου θνητὸν ἀπὸ\nθνητοῦ γενόμενον , ἄνδρα Φοίνικα τὸ γένος , ἀπεμηνμόνευον,\nΑἰγύπτιοι δὲ ἐξοικειούμενοι τὸν ἄνδρα\nθνητὸν πάλιν αὐτὸν ὡμολόγουν, κατὰ τοῦτό γε Φοινιξιν\nὁμοφωνοῦντες.\nἀλλὰ καὶ Κρῆτες τάφον\nτοῦ Δῖός παρ’ ἑαυτοῖς δεικνύντες τρίτοι ἂν εἶεν τοῦ\nαὐτοῦ μάρτυρες· καὶ Ἀτλάντειοι δὲ καὶ πάντες οἱ\nπρὸ τούτου δεδηλωμένοι κατ’ οἰκείαν ἱστορίαν ἐξοικειούμενοι\nτὸν Δία πάντες ὁμοῦ θνητὸν ἀπεφήναντο,\nπράξεις αὐτοῦ θνητὰς καὶ ἀνθρωπείους, ἀλλ’ οὐ σεμνάς\nτινας οὐδὲ φιλοσόφους , αἰσχρουργίας δὲ ἁπάσης\nκαὶ ἀκολασίας ἔμπλεως ἀναγράψαντες.\nτοῖς\nδὲ ἐπὶ τὸ σεμνότερον τοὺς μύθους τρέπειν ἐπηγγελμένοις\nτοτὲ μὲν ὁ Ζεὺς θερμή τις ἦν καὶ πυρώδης\nδύναμις, τοτὲ δὲ τὸ πνεῦμα· νῦν δ’ οὐκ οἶδ’ ὅπως\nαὐτοῖς ὁ τῶν ὅλων δημιουργὸς νοῦς ἀναπέφανται.\nπευστέον τοιγαροῦν τίνα ἂν εἴποιεν τὸν τούτου\nπατέρα καὶ τοῦ πατρὸς τὸν προπάτορα· ἐπεὶ κατὰ\nπάντας τοὺς θεολόγους Ζεὺς Κρόνου παῖς ὁμολογεῖται,\nκαὶ τά γε προκείμενα τοὐ Ὀρφέως ἔπη ‟ ὑπερ-\nμένεος Κρονίωνος” ἐμνημόνευσε, Κρόνος δὲ Οὐρανοῦ.\nδεδόσθω τοίνυν αὐτοῖς εἷναι ὁ Ζεὺς ὁ ἐπὶ\nπάντων θεὸς καὶ νοῦς ὁ τὰ πάντα δημιουργήσας.\n\n\nτίς οὖν ὁ τούτου πατήρ; Κρόνος. τίς δ’ ὁ προπάτωρ;\nΟὐρανός. εἰ δὲ πρῶτος ὁ Ζεὺς ὡς ἂν δημιουργὸς\nἁπάντων, χρῆν δή που δευτέρους καταλέγεσθαι\nκαὶ μετ’ αὐτὸν τοὺς ὑπ’ αὐτοῦ πεποιημένους.\nεἴτε γὰρ χρόνος τις εἴη ὁ Κρόνος Οὐρανοῦ πεφυκὼς\nγέννημα, εἴτε δὴ ἅμα οὐρανῷ συνυπέστη χρόνος, εἴη\nτε αὐτὸς ὁ Κρόνου πατὴρ Οὐρανὸς καὶ χρόνος μετὰ\nτοῦτον, ἀλλὰ πρό γε τούτων ὁ τῶν ὅλων αἴτιος καὶ\nοὐρανοῦ καὶ χρόνου δημιουργὸς θεός. εἰ δὲ τοῦτο,\nοὐκ ἂν γένοιτο ὁ Ζεὺς τρίτος ἐξ Οὐρανοῦ.\nπῶς\nοὖν παρὰ πᾶσιν Αἰγυπτίοις καὶ Φοίνιξιν Ἕλλησι\nτε καὶ φιλοσόφοις τρίτος ἐξ Οὐρανοῦ γενεαλογεῖται\nὁ τῶν ὅλων δημιουργὸς νοῦς; πεφώραται δὴ τοῦ φιλοσόφου\nτὸ πλάσμα , καὶ ἔτι μᾶλλον φωραθήσεται\nἐξ ὣν ἐπιφέρει λέγων ὧδε\n‟ Τὴν δὲ Ἥραν σύνοικον τῷ Διὶ πεποιήκασιν,\nτὴν αἰθέριον καὶ ἀέριον δύναμιν Ἥραν προσειπόντες.\nἔστι γὰρ ὁ αἰθὴρ ἀὴρ ὁ λεπτομερέστατος.\nἈνωτέρω μὲν ἐδήλου τὰ ἔπη τὸν νοῦν τοῦ\nΔῖός εἶναι τὸν αἰθέρα, νυνὶ δὲ ὁ λόγος τί ποτέ ἐστιν\nὁ αἰθὴρ διορίζεται, ἀέρα λέγων εἶναι αὐτὸν λεπτομερέστατον·\nσῶμα δὲ ὁ ἀὴρ , καὶ πολὺ πρότερον ὁ\nαἰθήρ.\nὁ δὴ νοῦς ἄρα τοῦ Δῖός ἐλήλεγκται σῶμα\nτυγχάνων, εἰ καὶ τὸ πάντων λεπτομερέστατον. καὶ\nπῶς ἂν ταὐτὸν ἐπινοηθείη σῶμα καὶ νοῦς κατὰ διάμετρον\nταῖς φύσεσι διεστῶτα;\nεἶτ’ οὐκ οἶδ’ ὅπως\nτῶν ἐπῶν ἐπιλελησμένος διαρρήδην φησάντων\nΝοῦς δέ οἱ ἀψευδὴς, βασιλήιος ἄφθιτος αἰθὴρ,ᾧ δὴ πάντα κυκλεῖ καὶ φράζεται, οὐδέ τις ἐστὶναὐδὴ, οὔτ’ ἐνοπὴ, οὔτε κτύπος, οὐδὲ μὲν ὅσσα,ἣ λήθει Δῖός οὖας ὑπερμενέος Κρονίωνος.\nδι’ ὧν σαφῶς ὁ αἰθὴρ νοῦς ἀνείρηται ὢν τοῦ Δῖός.\nὁ δὲ τὴν Ἥραν πάλιν τὴν αἰθέριον καὶ ἀέριον δύναμιν\nεἶναί φησιν. ἔπειτα διαιρῶν ἐπιλέγει\n‟ Καὶ τοῦ μὲν παντὸς ἀέρος ἡ δύναμις Ἥρα τοὔνομα\nἀπὸ τοῦ ἀέρος κεκλημένη· τοῦ δὲ ὑπὸ σελήνην\nφωτιζομένου καὶ σκοτιζομένου ἀέρος ἡ Λητὼ σύμβολον·\nλήθω γὰρ αὐτὴν εἶναι διὰ τὴν κατὰ τὸν ὕπνον\nἀναισθησίαν, καὶ ὅτι ψυχαῖς ὑπὸ σελήνην γινομέναις\nλήθη ξυνομαρτεῖ τοῦ θείου · διὰ τοῦτο δὲ καὶ μήτηρ\nἈπόλλωνός τε καὶ Ἀρτέμιδος, τῶν αἰτίων φωτισμοῦ\nτῇ νυκτί.’\nΚαὶ ἐν τούτοις ἡλίου καὶ σελήνης μητέρα φησὶν\nεἶναι τὸν ὑπὸ σελήνην ἀέρα· τοῦτον γὰρ εἶναι\nτὴν Λητώ. καὶ πῶς ἂν ὁ ἀὴρ γένοιτο μήτηρ τῶν αἰτίων\nφωτισμοῦ, μᾶλλον αὐτὸς γενόμενος ἢ ποιῶν;\nἥλιος γὰρ καὶ σελήνη ἄλλοτε ἄλλως τὸν ἀέρα μεταβάλλουσιν.\nπάλιν δὲ προιὼν ἑξῆς λέγει\n‟ Καὶ τὸ μὲν ἡγεμονικὸν τῆς χθονίας δυνάμεως\nΕστία κέκληται, ἧς ἄγαλμα παρθενικὸν ἐφ’ ἑστίας\nπυρὸς ἱδρυμένον· καθὸ δὲ γόνιμος ἡ δύναμις, σημαίνουσιν\nαὐτὴν γυναικὸς εἴδει προμάστου. τὴν δὲ\n῾Ρέαν προσεῖπον τὴν τῆς πετρώδους καὶ ὀρείου γῆς\nδύναμιν, τὴν δὲ Δήμητρα τὴν τῆς πεδινῆς καὶ γονίμου.\nἡ Δημήτηρ δὲ τὰ μὲν ἄλλα κατὰ τὰ αὐτὰ\nἔχει τῇ ῾Ρέᾳ, διενήνοχε δὲ, ὅτι αὐτὴ κυεῖ τὴν Κόρην\nἐκ Δῖός, τουτέστι τὸν κόρον ἐκ τῶν φρυγανωδῶν\nσπερμάτων. διὸ καὶ κατέστεπται τὸ βρέτας αὐτῆς\nτοῖς στάχυσι, μήκωνές τε περὶ αὐτὴν τῆς πολυγονίας\nσύμβολον.”\nΚἀνταῦθα πάλιν σκόπει τίνα τρόπον τὴν\nῬέαν μητέρα θεῶν λεγομένην καὶ αὐτοῦ τοῦ Δῖός\nκάτω που περὶ πέτρας καὶ γῆν καταβέβληκε, καὶ\nπάντα φύρων τὴν αὐτὴν εἶναί φησι τῇ Δήμητρι,\n\n\nπλὴν ὅτι διενήνοχε, καθὸ, φησὶν, ἡ Δημήτηρ ἐκ\nΔῖός κυεῖ τὴν Κόρην, ὥσπερ οὖν ἡ πεδιὰς γῆ τὸν\nκόρον ἐκ τῶν φρυγανωδῶν σπερμάτων. ἰδού σοι\nπάλιν ὁ Ζεὺς εἰς τὰ φρυγανώδη σπέρματα μεταβέβληται.\nτούτοις ἑξῆς ἐπισυνάπτει λέγων\n‟ ᾿Επεὶ δὲ καὶ τῶν εἰς γῆν βαλλομένων σπερμάτων\nἦν τις δύναμις , ἣν ἥλιος περὶ τὸ κάτω ἡμισφαίριον\nἰὼν ἕλκει κατὰ τὰς χειμερινὰς τροπὰς, Κόρη\nμὲν ἡ δύναμις ἡ σπερματοῦχος , Πλούτων δὲ ὁ ὑπὸ\nγῆν ἰὼν ἥλιος καὶ τὸν ἀφανῆ περινοστῶν κόσμον\nκατὰ τὰς χειμερίους τροπάς· ὃς ἁρπάζειν λέγεται\nτὴν Κόρην, ἣν ποθεῖ ἡ Δημήτηρ κρυπτομένην ὑπὸ\nγῆν.\nτῶν δὲ ἀκροδρύων καὶ ὅλως τῶν φυτευτικῶν\nἡ δύναμις Διόνυσος ὀνομάζεται. ὅρα δὲ καὶ\nτούτων τὰς εἰκόνας. σύμβολα γὰρ ἡ Κόρη φέρει τῆς\nπροβολῆς τῶν κατὰ τοὺς καρποὺς ὑπὲρ τὴν γῆν ἐκφύσεων,\nὁ δὲ Διόνυσος κοινὰ μὲν πρὸς τὴν Κόρην\nἔχει τὰ κέρατα, ἔστι δὲ ·θηλύμορφος , μηνύων τὴν\nπερὶ τὴν γένεσιν τῶν ἀκροδρύων ἀρρενόθηλυν δύναμιν.\nΠλούτων δὲ ὁ Κόρης ἅρπαξ κυνῆν μὲν\nἔχει τοῦ ἀφανοῦς πόλου σύμβολον, τὸ δὲ σκῆπτρον\nτὸ κολοβὸν σημεῖον τῆς τῶν κάτω βασιλείας· ὁ δὲ\nκύων αὐτοῦ δηλοῖ τὴν κύησιν τῶν καρπῶν εἰς τρία\nδιῃρημένην, εἰς τὴν καταβολὴν, εἰς τὴν ὑποδοχὴν,\nεἰς τὴν ἀνάδοσιν. οὐ γὰρ παρὰ τὸ τἀς κῆρας ἔχειν\nβορὰν, ὃ δηλοῖ τὰς ψυχὰς, κέκληται κύων, ἀλλὰ παρὰ\nτὸ κυεῖν, ᾗ χορηγὸς ὁ Πλούτων, ὅταν ἁρπάσῃ τὴν Κόρην.\nἌττις δὲ καὶ Ἄδωνις τῇ τῶν καρπῶν εἰσὶν\nἀναλογίᾳ προσήκοντες. ἀλλ’ ὁ μὲν Ἄττις τῶν κατὰ\nτὸ ἔαρ προφαινομένων ἀνθέων καὶ πρὶν τελεσιγονῆσαι\nδιαρρεόντων, — ἔνθεν καὶ τὴν τῶν αἰδοίων ἀποκοπὴν\nαὐτῷ προσανέθεσαν, μὴ φθασάντων ἐλθεῖν\n\n\nτῶν καρπῶν εἰς τὴν σπερματικὴν τελείωσιν — ὁ δὲ\nἌδωνις τῆς τόν τελείων καρπῶν ἐκτομῆς σύμβολον.\nὁ δὲ Σειληνὸς σύμβολον τῆς πνευματικῆς κινήσεως,\nοὐκ ὀλίγα συμβαλλομένης τῷ παντί. σύμβολα\nδέ ἐστι τὸ μὲν φάλανθον καὶ στιλπνὸν κατὰ τὴν κεφαλὴν\nτῆς οὐρανίου περιφορᾶς, ἡ δὲ περικειμένη\nκόμη τοῖς κάτω μέρεσιν αὐτοῦ ὑπόδειγμα τῆς προσγείου\nπερὶ τὸν ἀέρα παχύτητος.\nἐπεὶ δὲ καὶ τῆς\nμαντικῆς δυνάμεως τις μέτοχος ἦν δύναμις, Θέμις\nμὲν κέκληται ἡ δύναμις , τῷ τὰ τεθειμένα καὶ ἑκάστῳ\nκείμενα λέγειν.\n‟ Διὰ δὴ πάντων τούτων ἡ περίγειος δύναμις\nἐξηγήσεως τυχοῦσα θρησκεύεται , ὡς μὲν παρθένος\nκαὶ Ἑστία ἡ κεντροφόρος , ὡς δὲ τοκὰς ἡ τροφὸς, ὡς\nδὲ ῾Ρέα ἡ πετροποιὸς καὶ ὄρειος, ὡς δὲ Δημήτηρ ἡ\nχλοηφόρος, ὡς δὲ Θέμις ἡ χρησμῳδὸς, τοῦ εἰς αὐτὴν\nκατιόντος σπερματικοῦ λόγου εἰς τὸν Πρίαπον ἐκτετυπωμένου·\nοὗ τὸ μὲν περὶ τοὺς ξηροὺς καρποὺς\nΚόρη 5 τὸ δὲ κατὰ τοὺς ὑγροὺς καὶ τὰ ἀκρόδρυα\nΔιόνυσος καλεῖται , τῆς μὲν Κόρης ὑπὸ Πλούτωνος\nτοῦ ὑπὸ γῆν ἰόντος ἡλίου ἁρπαζομένης κατὰ τὸν σπόρον,\nτοῦ δὲ Διονύσου τὰ πάθη τῆς δυνάμεως ὑπὸ\nγῆν μὲν νεωτέρας καὶ καλλιγόνου βλαστάνειν ἀρχομένου,\nἐπιμάχου δὲ τῆς κατὰ τὴν ἄνθην δυνάμεως\nσύμβολον Ἄττιν ἐχούσης, τῆς δὲ κατὰ τὴν τελεσιουργίαν\nἐκτομῆς τὸν Ἄδωνιν,\nκαὶ τῆς μὲν πνευματικῆς\nδιὰ πάντων δυνάμεως εἰς Σειληνὸν ἀναπλαττομένης,\nτῆς δὲ εἰς ἔκτασιν ἀπ’ αὐτῶν παραγωγῆς\nεἰς Βάκχην, ὥσπερ αὖ τῆς εἰς τὰ ἀφροδίσια ἐρεθιζούσης\nὁρμῆς διὰ τῶν Σατύρων. διὰ δὴ τούτων τῶν\nσυμβόλων ἡ περίγειος ἐκκαλύπτεται δύναμις.”\nΤοσαῦτα μὲν οὖν καὶ τάδε, ἃ καὶ ἀναγκαίως\n\n\nἐπιτεμόμενος παρατέθειμαι εἰς τὸ μὴ ἀγνοεῖν ἡμᾶς\nτὰ σεμνὰ τῶν φιλοσόφων. οὕτω τοιγαροῦν κατὰ τὰ\nἀποδεδομένα Κόρη μὲν ἡ τῶν σπορίμων , Διόνυσος\nδὲ ἡ τῶν ἀκροδρύων δύναμις, καὶ τῶν μὲν ἐαρινῶν\nἀνθέων ὁ Ἄττις, τῶν δὲ τελείων καρπῶν ὁ Ἄδωνις\nσύμβολον.\nτί δὴ οὑν ταῦτα χρὴ θεοποιεῖν εἰς\nτροφὰς σωμάτων τῶν ἐπὶ γῆς ζῴων πρὸς τοῦ τῶν\nὅλων θεοῦ πεποιημένα; τί δὲ θρησκεύειν τὴν περίγειον\nδύναμιν προσῆκόν ἐστιν ἡμῖν, οἶς φύσις ἐστὶ\nψυχῆς οὐρανία λογική τε καὶ ἀθάνατος παρὰ τοὐ\nπαμβασιλέως τῶν ὅλων θεοῦ, διανοίας ὄμμασι κεκαθαρμένοις\nθεωρητική;\nτὸν δὲ Σειληνὸν ἀκούων\nτὴν πνευματικὴν εἶναι κίνησιν, καὶ τὴν διήκουσαν\nδιὰ πάντων δύναμιν, τοτὲ μὲν τὴν οὐράνιον περιφορὰν\nδιὰ τῆς κεφαλῆς ἐπιδεικνύμενον , τοτὲ δὲ τὴν\nπερὶ τὸν ἀέρα παχύτητα διὰ τῆς λασίας κόμης τοῦ\nγενείου, πῶς ἄν τις ἀνάσχοιτο τοῦτον μὲν ὁρῶν οὐδεμιᾶς\nἠξιωμένον σεβασμίας τιμῆς, ὅν ἐχρῆν πρὸ\nτῶν πάντων θεοποιεῖν , Ἄδωνιν δὲ καὶ Διόνυσον,\nτοὺς καρποὺς δηλαδὴ καὶ τὰ ἀκρόδρυα, θεοποιουμένους;\nτίς δ’ ἂν ὑπομείνειε σεμνολογουμένους\nἀκούων Σατύρους καὶ Βάκχας , τὰ ἐν ἀνθρώποις αἰσχρὰ\nκαὶ ἀκόλαστα πάθη , εἰ δὴ οἶ μὲν ἐδήλουν τὰς\nεἰς τὰ ἀφροδίσια ἐρεθιζούσας ὁρμὰς οἶ Σάτυροι, αἶ\nδὲ Βάκχαι τὰς εἰς ἔκτασιν τῶν περὶ ταῦτα συμβαινούσας\nπαραγωγάς ;\nκαὶ τί δεῖ κατὰ μέρος ἕκαστον\nἀπελέγχειν, ἐπιδραμεῖν δέον ὡς ἂν μηδὲν ἡμᾶς\nτῶν ἀπορρήτων λανθάνῃ , καὶ τὴν τόν ἑξῆς ἐπιτεμέσθαι\nφυσιολογίαν, ἣν ἐκτέθειται ὁ δηλωθεὶς συγγραφεὺς,\nτόνδε ἐπεξιὼν τὸν τρόπον\n‟Τὴν Τὴν δὲ ὑδροποιὸν ὅλην δύναμιν Ὠκεανὸν\nπροσεῖπον, τὸ σύμβολον αὐτῆς Τηθὺν ὀνομάσαντες.\n\n\nτῆς δὲ ὅλης ἡ μὲν τῶν ποτίμων πεποιημένη ᾿Αχελῶος\nαὐτοῖς κέκληται, ἡ δὲ τῶν θαλαττίων Ποσειδῶν,\nπάλιν τῆς θαλαττοποιοῦ, καθὸ γεννητικὴ , ᾿Αμφιτρίτης\nοὔσης. καὶ αἱ μὲν τῶν γλυκέων ὑδάτων\nμερικαὶ δυνάμεις Νύμφαι , αἶ δὲ τῶν θαλαττίων\nΝηρηίδες κέκληνται.\nτοῦ δ’ αὖ πυρὸς τὴν δύναμιν\nπροσειπόντες Ἥφαιστον ἀνθρωποειδὲς μὲν\nαὐτοῦ τὸ ἄγαλμα πεποιήκασι, πέλον δὲ περιέθεσαν\nκυάνεον τῆς οὐρανίου σύμβολον περιφορὰς, ἔνθα\nτοῦ πυρός ἐστι τὸ ἀρχοειδές τε καὶ ἀκραιφνέστατον .\nτὸ δὲ εἰς γῆν κατενεχθὲν ἐξ οὐρανοῦ πῦρ ἀτονώτερον\nδεόμενόν τε στηρίγματος καὶ βάσεως τῆς ἐφ’\nὕλης · διὸ χωλεύει , ὕλης δεόμενον εἰς ὑπέρεισμα.\nκαὶ ἡλίου δὲ τὴν τοιάνδε δύναμιν ὑπολαβόντες\nἈπόλλωνα προσεῖπον, ἀπὸ τῆς τῶν ἀκτίνων αὐτοῦ\nπάλσεως. ἐννέα δὲ ἐπᾴδουσαι αὐτῷ Μοῦσαι, ἥ τε\nὑποσελήνιος σφαῖρα καὶ ἑπτὰ πλανητῶν καὶ μία ἡ\nτῆς ἀπλανοῦς. περιέθεσαν δὲ αὐτῷ τὴν δάφνην,\nτοῦτο μὲν ὅτι πυρὸς πλῆρες τὸ φυτὸν καὶ διὰ τοῦτο\nἀπεχθὲς δαίμοσι, τοῦτο δὲ ὅτι λάλον καιόμενον, εἰς\nπαράστασιν τοῦ προφητεύειν τὸν θεόν.\nκαθὸ δὲ\nἀπαλεξίκακός ἐστι τῶν ἐπιγείων ὁ ἥλιος, Ἡρακλέα\nπροσεῖπον αὐτὸν, ἐκ τοῦ κλᾶσθαι αὐτὸν πρὸς τὸν\nἀέρα ἀπ’ ἀνατολῆς εἰς δύσιν ἰόντα. δώδεκα δ’ ἄθλους\nἐκμοχθεῖν ἐμυθολόγησαν, τῆς κατὰ τὸν οὐρανὸν διαιρέσεως\nτῶν ζωδίων τὸ σύμβολον ἐπιφημίσαντες · ῥόπαλον\nδὲ αὐτῷ καὶ λεοντῆν περιέθεσαν, τὸ μὲν τῆς\nἀνωμαλίας μήνυμα, τὸ δὲ τῆς κατὰ τὸ ζῴδιον ἐμφανιστικὸν\nἰσχύος.\nτῆς δὲ σωστικῆς αὐτοῦ δυνάμεως\nἈσκληπιὸς τὸ σύμβολον · ᾧ τὸ μὲν βάκτρον δεδώκασι,\nτῆς τῶν καμνόντων ὑπερείσεως καὶ ἀναπαύσεως,\nὁ δὲ ὄφις περισπειρᾶται , τῆς περὶ τὸ σῶμα\n\n\nκαὶ τὴν ψυχὴν σωτηρίας φέρων σημεῖον· (καὶ μὴν\nὑφιστάντες ἡμῖν τὸν κόσμον οἱ φυσικοὶ τὰ περὶ τὴν\nγῆν ἰλυσπώμενα τῶν ζῴων τῆς παχυτάτης καὶ γεώδους\nᾐτιάσαντο οὐσίας·) πνευματικώτατον γὰρ τὸ\nζῷόν ἐστι καὶ τὴν ἀσθένειαν τοῦ σώματος ἀποδύεται.\nδοκεῖ δὲ καὶ ἰατρικώτατον εἶναι· τῆς γὰρ ὀξυδορκίας\nεὗρε τὸ φάρμακον καὶ μυθεύεται τῆς ἀναβιώσεως\nεἰδέναι τινὰ βοτάνην.\nτῆς δ᾿ αὖ χορευτικῆς τε\nκαὶ ἐγκυκλίου κινήσεως, καθ᾿ ἣν τοὺς καρποὺς πε-\nπαίνει ἡ πυρὸς δύναμις, Διόνυσος κέκληται ἑτέρως,\nἡ τῶν ὑγροποιῶν καρπῶν δύναμις , ἢ παρὰ τὸ περιδινεῖν,\nἢ διανύειν τὸν ἥλιον τὴν κατὰ τὸν οὐρανὸν\nπεριφοράν. ᾗ δὲ περὶ τὰς ὥρας τοῦ κόσμου περιπολεῖ\nκαὶ χρόνων ἐστὶ ποιητικὸς καὶ καιρῶν ὁ ἥλιος,\nὮρος κατὰ τοῦτο κέκληται.\nτῆς δ᾿ αὖ γεωργικῆς\nαὐτοῦ δυνάμεως, καθ᾿ ἣν αἱ δόσεις τοῦ πλούτου,\nσύμβολον ὁ Πλούτων. ὁμοίως μέντοι καὶ τὴν\nφθαρτικὴν ἔχει δύναμιν, διὸ τῷ Πλούτωνι συνοικίζουσι\nτὸν Σάραπιν, τοῦ μὲν δεδυκότος ὑπὸ γῆν φω-\nτὸς τὸν πορφυροῦν χιτῶνα ποιούμενοι σύμβολον, τὸ\nδὲ ἠκρωτηριασμένον σκῆπτρον τῆς κάτω δυνάμεως,\nτό τε σχῆμα τῆς χειρὸς τοῦ μεταχωρεῖν εἰς τὸ ἀφανές.\nὁ δὲ Κέρβερος τρικέφαλος μὲν, ὅτι τρεῖς αἱ\nἄνω χῶραι ἡλίου, ἀνατολὴ, μεσημβρία, δύσις.\nτὴν δὲ σελήνην, παρὰ τὸ σέλας ὑπολαβόντες, Ἄρτεμιν\nπροσηγόρευσαν, οἷον ἀερότεμιν· λοχία τε ἡ Ἄρτεμις,\nκαίπερ οὖσα παρθένος, ὅτι ἡ τῆς νουμηνίας\nδύναμις προσθετικὴ εἰς τὸ τίκτειν.\nὅπερ δὲ\nἈπόλλων ἐν ἡλίῳ, τοῦτο Ἀθηνᾶ ἐν σελήνῃ· ἔστι γὰρ\nτῆς φρονήσεως σύμβολον, Ἀθρηνἀ τις οὖσα.\nΕκάταη\nδὲ ἡ σελήνη πάλιν, τῆς περὶ αὐτὴν μετασχηματίσεως\nκαὶ κατὰ τοὺς σχηματισμοὺς δυνάμεως· διὸ τρί-\n\n\nμορφος ἡ δύναμις, τῆς μὲν νουμηνίας φέρουσα τὴν\nλευχείμονα καὶ χρυσοσάνδαλον καὶ τὰς λαμπάδας\nἡμμένας· ὁ δὲ κάλαθος, ὃν ἐπὶ τοῖς μετεώροις φέρει,\nτῆς τῶν καρπῶν κατεργασίας, οὓς ἀνατρέφει\nκατὰ τὴν τοῦ φωτὸς παραύξησιν· τῆς δ᾿ αὖ πανσε-\nλήνου ἡ χαλκοσάνδαλος σύμβολον.\nἢ καὶ ἐκ\nμὲν τοῦ κλάδου τῆς δάφνης λάβοι ἄν τις αὐτῆς τὸ\nἔμπυρον, ἐκ δὲ τοῦ μήκωνος τὸ γόνιμον, καὶ τὸ πλῆθος\nτῶν εἰσοικιζομένων εἰς αὐτὴν ψυχῶν ὥσπερ εἰς\nπόλιν, ὅτι πόλεως ὁ μήκων σύμβολον. τόξα δὲ φέρει\nκαθάπορ ἡ Ἄρτεμις διὰ τὴν τῶν ὠδίνων ὀξύτητα.\nπάλιν δ᾿ αὖ αἱ Μοῖραι ἐπὶ τὰς δυνάμεις αὐτῆς\nἀναφέρονται· ἡ μὲν Κλωθὼ ἐπὶ τὴν γεννητικὴν, Λάχεσις\nδὲ ἐπὶ τὴν θρεπτικὴν, Ἄτροπος δὲ ἡ κατὰ τὸ\nἀπαραίτητον τοῦ θεοῦ.\nσυνοικίζουσι δὲ αὐτῇ\nκαὶ τὴν τῶν καρπῶν γεννητικὴν δύναμιν, ἥπερ ἐστὶ\nΔημήτηρ , δύναμιν ἐμποιοῦσαν αὐτῇ. καὶ ἔστι συνεκτικὴ\nτῆς Κόρης ἡ σελήνη. προσοικίζουσι δὲ καὶ\nτὸν Διόνυσον διά τε τὴν τῶν κεράτων ἔκφυσιν καὶ\nδιὰ τὸν τῶν νεφῶν τόπον τὸν ὑποκείμενον τοῖς κάτω\nμέρεσι.\nτὴν δὲ τοῦ Κρόνου δύναμιν νωχελῆ καὶ\nβραδεῖαν καὶ ψυχρὰν κατεῖδον, διὸ τὴν τοῦ χρόνου\nδύναμιν αὐτῷ προσανέθεσαν· ἀποτυποῦσί τε αὐτὸν\nἑστῶτα πολιὸν, πρὸς ἔμφασιν τοῦ γηράσκειν τὸν\nχρόνον.\nτῶν δὲ καιρῶν σύμβολα οἱ Κουρῆτες,\nτὸν χρόνον βουκολοῦντες, ὅτι διὰ τῶν καιρῶν ὁ χρόνος\nπαροδεύει.\nτῶν δὲ Ὡρῶν αἱ μὲν Ὀλυμπιά-\nδες εἰσὶ τοῦ ἡλίου, αἳ καὶ ἀνοίγουσι τὰς κατὰ τὸν\nἀέρα πύλας, αἱ δὲ ἐπιχθόνιοι τῆς Δήμητρος· καὶ κάλαθον\nἔχουσι τὸν μὲν τῶν ἀνθέων σύμβολον τοῦ\nἔαρος, τὸν δὲ τῶν σταχύων τοῦ θέρους.\nτοῦ δὲ\nδὲ Ἄρεος τὴν δύναμιν καταλαβόντες διάπυρον, πολέ-\n\n\nμῶν ποιητικὴν καὶ αἱματουργὸν , βλάπτειν τε καὶ\nὠφελεῖν δυννμένην ἐποίησαν.\nτὸν δὲ τῆς ᾿Αφροδίτης\nἀστέρα θεωρήσαντες γενεσιουργὸν, ἐπιθυμίας\nτε καὶ γονῆς αἴτιον, γυναῖκα μὲν ἀνέπλασαν διὰ τὴν\nγένεσιν, ὡραίαν δὲ, ὅτι καὶ\nἝσπερος, ὃς κάλλιστος ἐν οὐρανῷ ἵσταται ἀστήρ.\nκαὶ Ἔρωτα μὲν παρέστησαν διὰ τὴν ἐπιθυμίαν.\nσκέπει δὲ μαστοὺς καὶ τὸ μόριον, ὅτι γονῆς αἰτία ἡ\nδύναμις καὶ ἐκθρέψεως. ἔστι δὲ ἀπὸ θαλάττης, στοι-\nχείου διύγρου καὶ θερμοῦ, πολλὰ κινουμένου καὶ\nδιὰ τὴν συγκίνησιν ἀφριῶντος , τὸ σπερματικὸν αἰνιττόμενος.\nτοῦ δὲ λόγου τοῦ πάντων ποιητικοῦ\nτε καὶ ἑρμηνευτικοῦ ὁ Ἑρμῆς παραστατικός. ὁ\nδὲ ἐντεταμένος Ἑρμῆς δηλοῖ τὴν εὐτονίαν, δείκνυσι\nδὲ καὶ τὸν σπερματικὸν λόγον τὸν διήκοντα διὰ πάντων.\nλοιπὸν δὲ σύνθετος λόγος, ὁ μὲν ἐν ἡλίῳ\nἙρμῆς , Ἑκάτη δὲ ὁ ἐν σελήνῃ, ῾Ερμόπαν δὲ ὁ ἐν τῷ\nπαντί· κατὰ πάντων γὰρ ὁ σπερματικὸς καὶ ποιητικός.\nσύνθετος δὲ καὶ οἷον μιξέλλην καὶ παρ’ Αἰγυπτίοις\nὁ ῾Ερμάνουβις. ἐπεὶ δὲ καὶ τῆς ἐρώσης ἦν\nδυνάμεως ὁ λόγος, ταύτης ὁ Ἔρως παραστατικός.\nδιὸ παῖς μὲν τοῦ Ἑρμοῦ ὁ Ἔρως, νήπιος δὲ διὰ τὰς\nαἰφνιδίους περὶ τὰς ἐπιθυμίας ἐμπτώσεις αὐτοῦ.\nτοῦ δὲ παντὸς τὸν Πάνα σύμβολον ἔθεντο, τὰ\nμὲν κέρατα σύμβολα δόντες ἡλίου καὶ σελήνης, τὴν\nδὲ νεβρίδα τῶν κατ’ οὐρανὸν ἀστέρων, ἢ τῆς τοῦ\nπαντὸς ποικιλίας.”\nΚαὶ τὰ μὲν Ἑλληνικὰ τοιαῦτα· τὰ δὲ τῶν\nΑἰγυπτίων πάλιν τοιαῦτά φησιν ἔχειν σύμβολα\nΤὸν δημιουργὸν, ὃν Κνὴφ οἱ Αἰγύπτιοι προσαγορεύουσιν,\nἀνθρωποειδῆ, τὴν δὲ χροιὰν ἐκ κυανοῦ\n\n\nμέλανος ἔχοντα, κρατοῦντα ζώνην καὶ σκῆπτρον, ἐπὶ\nδὲ τῆς κεφαλῆς πτερὸν βασίλειον περικείμενον, ὅτι\nλόγος δυσεύρετος καὶ ἐγκεκρυμμένος καὶ οὐ φανὸς,\nκαὶ ὅτι ζωοποιὸς, καὶ ὅτι βασιλεὺς, καὶ ὅτι νοερῶς\nκινεῖται · διὸ ἡ τοῦ πτεροῦ φύσις ἐν τῇ κεφαλῇ κεῖται.\nτὸν δὲ θεὸν τοῦτον ἐκ τοῦ στόματος προΐεσθαί\nφασιν ᾠὸν , ἐξ οὗ γεννᾶσθαι θεὸν, ὃν αὐτοὶ\nπροσαγορεύουσι Φθὰ , οἶ δὲ Ἕλληνες Ἥφαιστον · ἑρμηνεύειν\nδὲ τὸ ᾠὸν τὸν κόσμον. ἀφιέρωται δὲ τῷ\nθεῷ τούτῳ πρόβατον διὰ τὸ τοὺς παλαιοὺς γαλακτοποτεῖν.\nαὐτοῦ δὲ τοῦ κόσμου τὸ δείκηλον τοιόνδε\nἀνέπλασαν· ἀνθρωποειδές ἐστιν ἄγαλμα, τοὺς\nμὲν πόδας συμβεβηκότας ἔχον, ἄνωθεν δὲ μέχρι ποδῶν\nποικίλον ἱμάτιον περιβεβλημένον· ἐπὶ δὲ τῆς\nκεφαλῆς σφαῖραν ἔχει χρυσῆν διὰ τὸ μὴ μεταβαίνειν,\nκαὶ διὰ τὴν τῶν ἄστρων ποικίλην φύσιν , καὶ ὅτι\nσφαιροειδὴς ὁ κόσμος.\nἥλιον δὲ σημαίνουσι\nποτὲ μὲν δι’ ἀνθρώπου ἐπιβεβηκότος πλοίου, τοῦ\nπλοίου ἐπὶ κροκοδείλου κειμένου. δηλοῖ δὲ τὸ μὲν\nπλοῖον τὴν ἐν ὑγρῷ κίνησιν, ὁ δὲ κροκόδειλος πότιμον\nὕδωρ , ἐν ᾧ φέρεται ὁ ἥλιος. ἐσήμαινε τοίνυν\nὁ ἥλιος δι’ ἀέρος ὑγροῦ καὶ γλυκέος τὴν περιπόλησιν\nποιεῖσθαι.\nτῆς δὲ οὐρανίας γῆς καὶ τῆς χθονίας\nτὴν δύναμιν ᾿Ισιν προσεῖπον διὰ τὴν ἰσότητα, ἀφ’ ἧς\nτὸ δίκαιον· οὐρανίαν δὲ τὴν σελήνην, χθονίαν δὲ\nτὴν καρποφόρον, ἐν ᾗ κατοικοῦμεν, λέγουσι.\nτὸ\nδὲ αὐτὸ δύναται Δημήτηρ παρ’ Ἕλλησι καὶ Ἶσις παρ’\nΑἰγυπτίοις, καὶ πάλιν Κόρη παρ’ Ἕλλησι καὶ Διό-\nνυσος , καὶ Ἴσις καὶ Ὄσιρις παρ’ ’ Αἰγυπτίοις. αὕτη\nδὲ τρέφουσα καὶ αἱροῦσα τὰ ἐπὶ γῆς · ὁ δὲ Ὄσιρις\nπαρ’ Αἰγυπτίοις τὴν κάρπιμον παρίστησι δύναμιν,\nἣν θρήνοις ἀπομειλίσσεσθαι εἰς γῆν ἀφανιζομένην\n\n\nἐν τῷ σπόρῳ, καὶ ὑφ’ ἡμῶν καταναλισκομένην εἰς\nτροφάς\nλαμβάνεται δὲ καὶ ἀντὶ τῆς ποταμίας\nτοῦ Νείλου δυνάμεως · ἀλλ’ ὅταν μὲν τὴν χθονίαν\nγῆν σημαίνωσιν, Ὄσιρις ἡ κάρπιμος λαμβάνεται δύναμις,\nὅταν δὲ τὴν οὐρανίαν, Ὄσιρίς ἐστιν ὁ Νεῖλος,\nὃν ἐξ οὐρανοῦ καταφέρεσθαι οἴονται· πενθοῦσι δὲ\nκαὶ τοῦτον, ἀπομειλισσόμενοι τὴν δύναμιν λήγουσαν\nκαὶ ἀναλισκομένην. ἡ δὲ ἐν τοῖς μύθοις μισγομένη\nτῷ ᾿Οσίριδι ᾿Ισις ἡ Αἰγυπτία ἐστὶ γῆ διόπερ ἰσοῦται\nκαὶ κυεῖ καὶ ποιεῖ τοὺς καρπούς · διὸ ἀνὴρ τῆς Ἴσιδος\nὌσιρις καὶ ἀδελφὸς καὶ υἱὸς παραδέδοται. ”\nΚατὰ δὲ τὴν Ἐλεφαντίνην πόλιν τετίμηται\nἄγαλμα, πεπλασμένον μὲν, ἀλλ’ ἀνδρείκελον καὶ καθήμενον,\nκυανοῦν τε τὴν χροιὰν, κεφαλὴν δὲ κριοῦ\nκεκτημένον, καὶ βασίλειον, κέρατα τράγεια ἔχον, οἷς\nἔπεστι κύκλος δισκοειδής. κάθηται δὲ, παρακειμένου\nκεραμέου ἀγγείου, ἐφ’ οὗ ἄνθρωπον ἀναπλάσσειν.\nδηλοῖ δὲ ἀπὸ μὲν τοῦ κριοῦ πρόσωπον ἔχειν\nκαὶ αἰγὸς κέρατα τὴν ἐν κριῷ σύνοδον ἡλίου καὶ σελήνης·\nτὸ δὲ ἐκ κυανοῦ χρῶμα, ὅτι ὑδραγωγὸς ἐν\nσυνόδῳ ἡ σελήνη.\nτὸ δὲ δεύτερον φῶς τῆς σελήνης\nἐν Ἀπόλλωνος πόλει καθιέρωται· ἔστι δὲ τούτου\nσύμβολον ἱερακοπρόσωπος ἄνθρωπος ζιβύνῃ χειρούμενος\nΤυφῶνα ἱπποποτάμῳ εἰκασμένον. λευκὸν\nδὲ τῇ χρόᾳ τὸ ἄγαλμα , τῆς μὲν λευκότητος τὸ φωτίζεσθαι\nτὴν σελήνην παραστησάσης, τοῦ δὲ ἱερακείου\nπροσώπου τὸ ἀφ’ ἡλίου φωτίζεσθαι καὶ πνεῦμα λαμβάνειν.\nτὸν γὰρ ἱέρακα ἡλίῳ ἀφιεροῦσι · φωτὸς δὲ\nκαὶ πνεύματος ἱέραξ αὐτοῖς σύμβολον διά τε τὴν\nὀξυκινησίαν καὶ τὸ πρὸς ὕψος ἀνατρέχειν , ἔνθα τὸ\nφῶς· ὁ δὲ ἱπποπόταμος τὸν δυτικὸν δηλοῖ πόλον,\nπαρὰ τὸ καταπίνειν εἰς ἑαυτὸν τοὺς περιπολοῦντας.\nθεὸς δὲ τιμᾶται ἐν τῇ πόλει ταύτῃ ὁ Ὦρος. ἡ δὲ\nτῆς Εἰληθυίας πόλις τὸ τρίτον φῶς θεραπεύει· τὸ δὲ\nξόανον τετύπωται εἰς γῦπα πετομένην, ἧς τὸ πτέρωμα\nἐκ σπουδαίων συνέστηκε λίθων. σημαίνει δὲ τὸ\nμὲν γυποειδὲς αὐτῆς τὴν γεννητικὴν πνευμάτων σελήνην·\nἐκ γὰρ τοῦ πνεύματος οἴονται συλλαμβάνειν\nτὸν γῦπα, θηλείας πάσας ἀποφαινόμενοι.\nἐν δὲ\nτοῖς κατ᾿ Ἐλευσῖνα μυστηρίοις ὁ μὲν ἱεροφάντης εἰς\nεἰκόνα τοῦ δημιουργοῦ ἐνσκευάζεται , δᾳδοῦχος δὲ\nεἰς τὴν ἡλίου· καὶ ὁ μὲν ἐπὶ βωμῷ εἰς τὴν σελήνην,\nὁ δὲ ἱεροκῆρυξ Ἑρμοῦ.\nκαὶ ἄνθρωπος δὲ παρ᾿\nΑἰγυπτίοις ἐν τοῖς ἱεροῖς παρείληπται. Ἄναβις γάρ\nἐστι κώμη Αἰγύπτου, ἐν ᾗ θεραπεύεται ἄνθρωπος,\nκαὶ θύεται τούτῳ καὶ ἐπὶ τῶν βωμῶν τὰ ἱερεῖα καίεται·\nὁ δὲ μετ᾿ ὀλίγον φάγοι ἂν τὰ ὧς ἂν ἀνθρώπῳ\nαὐτῷ παρεσκευασμένα.\nὅτι δὲ οὐδὲ τὰ ζῷα θεοὺς\nἡγοῦνται, εἰκόνας δὲ ἐποιοῦντο καὶ σύμβολα ταῦτα\nθεῶν, δηλοῖ τὸ πολλαχοῦ βοῦς ἀναχθέντας θεοῖς ἐν\nταῖς ἱερομηνίαις καὶ ταῖς πρὸς θεοὺς θρησκείαις\nβουθυτεῖν. ἡλίῳ μὲν γὰρ καὶ σελήνῃ βοῦς\nἀνιέρωσαν.\nἈλλ᾿ ὅ γε ἡλίῳ ἀνακείμενος ἐν Ἡλίου πό-\nλει, καλούμενος Μνεῦις, βοῶν ἐστι μέγιστος, σφόδρα\nμέλας, μάλιστα ὅτι καὶ ὁ ἥλιος ὁ πολὺς μελαίνει τὰ\nἀνθρώπεια σώματα. ἔχει δὲ τὴν οὐρὰν παρὰ τοὺς\nἄλλους βοῦς καὶ τὸ πᾶν σῶμα ἀνάτριχον, καθάπερ\nὁ ἥλιος τὸν ἐναντίον τῷ πόλῳ ποιεῖται δρόμον· τούς\nτε ὄρχεις μεγίστους, ἐπειδήπερ ὁ περὶ τὰ ἀφροδίσια\nἵμερος γίνεται ὑπὸ θερμότητος, ὅ τε ἥλιος σπερμαίνειν\nλέγεται τὴν φύσιν.\nσελήνῃ δὲ ταῦρον ἀνέθεσαν,\nὃν Ἆπιν ἐπονομάζουσι, μέλανα μὲν καὶ αὐτὸν\nὑπὲρ τοὺς ἄλλους, φέροντα δὲ σημεῖα ἡλίου καὶ σε-\n\n\nλήνης, ὅτι καὶ τῆς σελήνης τὸ φῶς ἐξ ἡλίου· ἡλίου\nδὲ σημεῖον τὸ μέλαν τοῦ σώματος καὶ ὁ ὑπὸ τὴν\nγλῶτταν κάνθαρος · σελήνης δὲ σύμβολον τό τε διχότομον\nκαὶ ἀμφίκυρτον.”\nΤαῦτά μοι ἐκ τῆς τοῦ προειρημένου ἀνδρὸς\nγραφῆς ἐπιτετμήσθω, ὡς ἂν μηδὲν ἡμᾶς λάθῃ τῶν\nἀπορρήτων τῆς Ἑλληνικῆς ὁμοῦ καὶ Αἰγυπτιακῆς\nθεολογίας, ἧς ἀποστάτας ἑαυτοὺς καὶ φυγάδας ὁμολογοῦμεν,\nκρίσει καὶ λογισμῷ σώφρονι καὶ τάδε παραιτησάμενοι.\nοὐ γάρ με ἡ ἀλαζὼν ἐκπλήξει\nφωνὴ ,\nφθέγξομαι οἷς θέμις ἐστὶ, θύρας δ’ ἐπίθεσθε βέβηλοι,\nφήσασα. βέβηλοι γοῦν οὐχ ἡμεῖς, ἀλλ’ οἵ γε τὰς\nτοιάσδε αἰσχρὰς καὶ ἀπρεπεῖς μυθολογίας κανθάρων\nπέρι καὶ θηρίων ἀλόγων σοφίας θεολόγου νοήματα\nεἶναι ἀποφηνάμενοι, οἱ, κατὰ τὸν θαυμάσιον ἀπόστολον,\nφάσκοντες εἶναι σοφοὶ ἐμωράνθησαν · ὅτι δὴ\nἤλλαξαν τὴν δόξαν τοῦ ἀφθάρτου θεοῦ ἐν ὁμοιώματι\nεἰκόνος φθαρτοῦ ἀνθρώπου, καὶ πετεινῶν καὶ τετραπόδων\nκαὶ ἑρπετῶν.”\nἀλλ’ ἐπεὶ πάντα τὸν περὶ\nτούτων ἀπόρρητον δὴ καὶ μυστικώτερον λόγον εἰς\nἀσωμάτους δυνάμεις μεταφορικῶς ἀνῆγον, ὥστε δοκεῖν\nμηκέτ’ ἐπὶ τὰ ὁρώμενα μέρη τοῦ κόσμου τὴν\nθεοποιίαν αὐτῶν συντείνειν, ἀλλ’ ἐπί τινας ἀοράτους\nκαὶ ἀσωμάτους δυνάμεις , σκεψώμεθα εἰ μὴ καὶ οὕτως\nμίαν χρὴ τὴν θείαν δύναμιν ἀποθαυμάζειν, ἀλλ’\nοὐ πολλὰς ἡγεῖσθαι.\nοὐδὲ γὰρ ἐπεὶ πολλὰ σχήματα\nκαὶ μέρη καὶ μέλη ὑφ’ ἐνὶ σώματι δεδημιούργηται,\nτοσαύτας χρῆν ἡμᾶς τὰς ψυχὰς ἔχειν ἡγεῖσθαι,\nοὐδὲ τοσούτους ποιητὰς καὶ δημιουργοὺς τοῦ σώματος\nνομίζειν, ἀλλὰ καὶ ψυχὴν μίαν τὸ πᾶν σῶμα κινεῖν,\nκαὶ μίαν δημιουργὸν δύναμιν τὸ πᾶν ζῷον\n\n\nτεκτήνασθαι.\nοὕτω δῆτα καὶ ἐπὶ τοῦ σύμπαντος\nκόσμου, ἑνὸς μὲν ὄντος καὶ ἐκ μιᾶς τῆς σωματικῆς\nὕλης συνεστῶτος, εἰς μέρη δὲ πλεῖστα διῃρημένου,\nκαὶ μίαν τῶν ὅλων φυσικὴν συμπάθειαν ὑποφαίνοντος,\nκρᾶσίν τε καὶ μῖξιν τῶν ἐν αὐτῷ στοιχείων, ἀλλοιώσεις\nτε καὶ μεταβολὰς αὐτῶν εἰς ἑαυτὰ, ὅλον δὲ\nκαὶ τὸ πᾶν ἔνα κόσμον καὶ μίαν ἁρμονίαν ἐπιδεικνυμένου,\nοὐ πολλὰς χρῆν ὑποτίθεσθαι δημιουργοὺς\nδυνάμεις, μόνην δὲ θεολογεῖν τὴν ὡς ἀληθῶς θεοῦ\nδύναμιν καὶ θεοῦ σοφίαν.\nὁ δὲ καὶ τὰς Αἰγυπτιακὰς\nμυθολογίας πάλιν ἐπὶ ἀσωμάτους μεταφέρει\nδυνάμεις, λαθὼν ὁ σοφώτατος αὐτὸς ἑαυτόν. ἀκήκοας\nγὰρ ἐν τοῖς πρόσθεν ὅπως τὸν Χαιρήμονα καὶ\nπλείους ἄλλους ὡμολόγει μηδ᾿ ἄλλο τι πρὸ τῶν ὁρω-\nμένων κόσμων ἡγεῖσθαι, ἐν ἀρχῆς τε λόγῳ τίθεσθαι\nτοὺς Αἰγυπτίους· τούτους γὰρ πάντα εἰς τὰ φυσικὰ\nκαὶ οὐδὲν εἰς ἀσωμάτους καὶ ζώσας οὐσίας ἐρμηνεύειν.\nεἰ δὴ οὖν κατὰ τὴν αὐτῶν ὁμολογίαν\nΑἰγυπτίων ἦν τὸ μηδὲν ἀνάγειν εἰς ἀσωμάτους καὶ\nζώσας οὐσίας, πάντα δὲ τὰ περὶ θεῶν αὐτοῖς μυθολογούμενα\nἐπὶ τὰ φυσικὰ τοῦ κόσμου μέρη μεταφέρειν,\nτί δὴ ἐξ ὑπαρχῆς εὑρεσιλογοῦντες Αἰγυπτίοις\nτὰ μηδαμῶς αὐτῶν οἰκεῖα προσγράφετε , ἐπὶ δυνάμεις\nἀσωμάτους φάσκοντες αὐτοὺς τὴν ἀναφορὰν τῆς\nθεολογίας αὐτῶν ποιεῖσθαι; καθόλου μὲν οὖν ταῦτα\nαἰτιατέον.\nΚαὶ ἐπὶ τῶν κατὰ μέρος δὲ ἡγοῦμαι τὸν\nἔλεγχον τῆς κατηναγκασμένης ἀποδόσεως αὐτῶν οὐ\nμακρᾶς ἀνασκευῆς δασθαι. ἵνα γὰρ τὸν Αἰγυπτιακὸν\nπαρελθών τις λῆρον καὶ τὴν πολλὴν αὐτῶν καὶ\nἀδόλεσχον φλυαρίαν ἐπὶ τὰς τῶν σοφῶν Ἑλλήνων\nμετέλθοι φυσιολογίας , τίς οὐκ ἂν τῶν εὖ φρονούν-\n\n\nτῶν αὐτόθεν καταμέμψαιτο τοῖς τὰ τοιαῦτα παρεξηγεῖσθαι\nπειρωμένοις;\nἔστω γὰρ ὁ Ζεὺς μηκέθ’ ἡ\nπυρώδης καὶ αἰθέριος οὐσία , ὥσπερ οὖν τοῖς παλαιοῖς\nἐνομίζετο κατὰ τὸν Πλούταρχον, ἀλλ’ αὐτὸς ὁ\nἀνωτάτω νοῦς , ὁ τῶν ὅλων δημιουργὸς , ὁ τὰ πάντα\nζωογονῶν· πῶς οὖν ἔσται τούτου πατὴρ μὲν ὁ Κρόνος,\nὅν φασιν εἶναι τὸν χρόνον , Ῥέα δὲ μήτηρ, ἣν\nὁ ἑρμηνεὺς ἔφησεν εἶναι τὴν πετρώδη καὶ ὄρειον\nδύναμιν ; τὴν γὰρ Ἥραν οὐκ οἶδ’ ὅπως τὸν ἀέρα τὸν\nκαὶ αἰθέρα προσειπὼν ἀδελφὴν ὁμοῦ καὶ γυναῖκά\nφησιν εἶναι τοῦ κοσμοποιοῦ καὶ ζωοποιοῦ πάντων\nνοῦ.\nἀλλὰ καὶ ἡ Λητὼ πάλιν λήθω τις καλείσθω,\nδιὰ τὴν κατὰ τὸν ὕπνον , ὥς φασιν, ἀναισθησίαν,\nκαὶ ὅτι λήθη ξυνομαρτεῖ ταῖς ὑπὸ σελήνην γενομέναις\nψυχαῖς. πῶς ἂν οὖν ἡ λήθη γένοιτ’ ἂν\nἡλίου καὶ σελήνης μήτηρ, Ἀπόλλωνος καὶ Ἀρτέμιδος\nτῶν Λητοῦς παίδων εἰς ἥλιον καὶ σελήνην μετενηνεγμένων;\nτί δὲ χρὴ σέβειν ὡς θεὸν τὴν Ῥέαν\nἢ τὴν Δήμητρα, εἰ ἡ μὲν τῆς πετρώδους καὶ ὀρείου\nγῆς, ἡ δὲ τῆς πεδιάδος τὰ σύμβολα φέρειν ἐλέγετο;\nτὴν δὲ Κόρην τὸν κόρον ἀλληγοροῦντες τίνι λόγῳ\nκαὶ ταύτην οἴονται δεῖν τῇ σεβασμίῳ προσηγορίᾳ\nτιμᾶν ;\nτί δὲ μᾶλλον τὴν σπερματοῦχον δύναμιν,\nκαὶ τὴν τῶν ἀκροδρύων γένεσιν, ἢ τῶν κατὰ τὸ ἔαρ\nπροφαινομένων ἀνθέων καὶ πρὶν τελεσιγονῆσαι διαρρεόντων,\nἢ τῆς τῶν τελείων καρπῶν ἐκτομῆς τὰ σύμβολα,\nΔιόνυσον καὶ Ἄττιν καὶ Ἄδωνινκ ἐπονομάζοντας,\nὡς θεοὺς χρῆναι σέβειν, οὐχὶ δὲ τούτων ἁπάντων\nτὸ ἀνθρώπειον γένος προτιμᾶν, ᾧ ταῦτα πρὸς\nχρῆσιν καὶ τροφὴν ὁ τῶν ὅλων δημιουργὸς θεὸς\nὑπεστήσατο ;\nΜεταβὰς δὲ ἐκ τούτων καὶ τὰ λοιπὰ κατὰ\n\n\nτὸν ὅμοιον τρόπον τῆς γενναίας ἀπελέγξεις φυσιολολίας,\nεὐλόγως τῆς ἀναισχυντίας ἐπιμεμψάμενος τοῖς,\nφέρε, τὸν ἥλιον αὐτὸν εἶναι τὸν Ἀπόλλω, καὶ πάλιν\nτὸν Ἡρακλέα, καὶ αὖθις τὸν Διόνυσον , καὶ τὸν\n᾿Ασκληπιὸν ὁμοίως ἀποφαινομένοις.\nπῶς γὰρ ὁ\nαὐτὸς πατὴρ ἂν γένοιτο καὶ υἱὸς, Ἀσκληπιὸς ὁμοῦ\nκαὶ Ἀπόλλων; πῶς δ’ ἂν πάλιν εἰς Ἡρακλέα μετενεχθείη,\nεἰ δὴ ἐκ θνητῆς γυναικὸς τῆς Ἀλκμήνης ὁ\nἩρακλῆς αὐτοῖς ὡμολόγηται; πῶς δ’ ἂν ἐμμανὴς\nγένοιτο καὶ σφάξειε τοὺς ἑαυτοῦ παῖδας ὁ ἥλιος, ὅτι\nδὴ καὶ ταῦτα προσαναγέγραπται τῷ ῾Ηρακλεῖ;\nἀλλὰ\nτοὺς ἄθλους ἐπιτελοῦντα τοὺς δώδεκα τὸν Ἡρακλέα\nτῆς κατ’ οὐρανὸν διαιρέσεως τοῦ ζωδιακοῦ κύκλου,\nὅν φασι τὸν ἥλιον περιπολεῖν, τὸ σύμβολον φέρειν.\nτίς οὖν ἔτι γένοιτ’ ἂν Εὐρυσθεὺς ὁ τῷ ἡλίῳ, ὥσπερ\nοὖν τῷ Ἡρακλεῖ, τοὺς ἄθλους ἐκτελεῖν ἐπιτάττων.,\nπῶς δ’ ἂν ἐπὶ τὸν ἥλιον ἀναχθεῖεν αἱ πεντήκοντα Θεστίου\nθυγατέρες καὶ τὸ τῶν λοιπῶν αἰχμαλωτίδων\nπλῆθος , αἷς τὸν ῾Ηρακλέα λόγος ἔχει μιγῆναι, ἐξ ὧν\nκαὶ θνητοὶ παῖδες αὐτῷ γενόμενοι ἐπὶ μήκιστον τὴν\nτῶν γενῶν παρέτειναν διαδοχήν; τίς δ’ ἂν εἴη ὁ\nΚένταυρος, οὗ τῷ αἵματι τὸν χιτῶνα μολύνασα ἡ\nΔηιάνειρα τὸν ἥλιον, ὥσπερ οὖν τὸν ῾Ηρακλέα, τῇ\nδεδηλωμένῃ περιβάλοι ἂν συμφορᾷ;\nἀλλὰ γὰρ\nμηκέτ’ ἔστω ὁ ἥλιος αὐτοῖς Ἡρακλῆς, ἔστω δ’ ὁ Διό-\nνυσος · καὶ τί ταῦτα πρὸς τὸν Διόνυσον ; φαίη τις ἂν\nεἰκότως. τίς γὰρ ἡ τοῦτον γεννήσασα, εἴτε Σεμέλη\nτις λέγοιτο εἴτε Περσεφόνη ; πῶς δ’ ἂν εἴη ὁ Διόνυσος\nὁμοῦ καὶ ἥλιος καὶ ἡ κατὰ τοὺς ὑγροὺς καρποὺς\nκαὶ τὰ ἀκρόδρυα βλαστῶσα δύναμις ; τί δ’ ἂν γένοιτο\nτῶν συστρατευσαμένων αὐτῷ γυναικῶν τὸ πλῇθος;\nτίς δὲ καὶ ἡ τοῦ ἡλίου , ὥσπερ οὑν ἡ τοῦ Διο-\n\n\nνύσου, Ἀριάδνη; τί δὲ μᾶλλον οἴνου, οὐχὶ δὲ σίτου\nκαὶ ὀσπρίων καὶ τῶν ἀπὸ γῆς ἁπάντων καρπῶν γένοιτ᾿\nἂν χορηγὸς ὁ Διόνυσος ἐπὶ τὸν ἥλιον μεταγόμενος;\nεἰ δὲ καὶ Ἀσκληπιὸς αὐτοῖς πάλιν εἴη ὁ\nἥλιος 5 πῶς οὗτος ὑπὸ τοῦ Δῖός κεραυνοῦται ῥυπαρὰς\nἕνεκεν αἰσχροκερδείας, κατὰ τὸν Βοιώτιον μελοποιὸν\nΠίνδαρον ὧδέ πως λέγοντα\nἜτραπεν κἀκεῖνον ἀγάνορι μισθῷ χρυσὸς ἐν χερσὶν\nφανεὶς,... χερσὶ δ’ ἄρα Κρονίων ῥίψαις δι’ ἀμφοῖν ἀμπνοὰν\nστέρνων κάθελενὠκέως, αἴθων δὲ κεραυνὸς ἐνέσκηψεν μόρον.\nτίνες δὲ καὶ οἱ ἐξ ἡλίου Ἀσκληπιάδαι , εἰς μακρὸν\nτοῦ βίου διαφυλαχθέντες καὶ θνητῶν ἀνδρῶν\nγένεσιν πᾶσιν ἀνθρώποις παραπλησίαν ὑποστησάμενοι;\nπλὴν ἀλλὰ πάλιν αὐτοῖς, ὥσπερ διὰ μηχανῆς,\nτὰς αἰσχρὰς καὶ μυθικὰς περὶ θεῶν διηγήσεις ἀποφεύγουσιν,\nεἰς ἥλιον καὶ σελήνην καὶ τὰ λοιπὰ τοῦ\nκόσμου μέρη ἀνατρέχοι ἂν ὁ λόγος.\nεἴ γε πῦρ\nμὲν ἦν αὐτοῖς ὁ Ἥφαιστος καὶ ἡ θερμὴ δύναμις,\nΠοσειδῶν δὲ ἡ ὑγρὰ οὐσία, Ἥρα δὲ ὁ ἀὴρ, καὶ γῆ\nπάλιν , ἡ μὲν ὄρειος καὶ πετρώδης ῾Ρέα , ἡ δὲ πεδινὴ\nκαὶ γόνιμος Δημήτηρ , καὶ Κόρη δὲ ἡ σπερματοῦχος,\nκαὶ Διόνυσος ἡ φυτευτικὴ τῶν ἀκροδρύων δύναμις.\nκαὶ ἥλιος Ἀπόλλων σὺν τοῖς κατειλεγμένοις , σελήνη\nδὲ ποτὲ μὲν Ἄρτεμις, ποτὲ δὲ Ἀθηνᾶ, καὶ πάλιν\nἙκάτη καὶ Εἰλήθυια, οὐκοῦν πάλιν τὴν κτίσιν\nπαρὰ τὸν κτίστην, καὶ τὴν δημιουργίαν τοῦ παντὸς,\nἀλλ’ οὐ τὸν δημιουργὸν θεολογοῦντες ἀπελέγχονται,\nλίαν ἐπισφαλῶς καὶ ἐπικινδύνως καὶ ἐπὶ κακῷ τῆς\n\n\n\nἰδίας αὐτῶν κεφαλῆς.\nεἰ δὲ μὴ τὰ ὁρώμενα σώματα\nἡλίου καὶ σελήνης καὶ ἄστρων μηδέ γε τὰ αἰσθητὰ\nμέρη τοῦ κόσμου φήσουσι θεοποιεῖν, ἀλλὰτὰς\nἐν τούτοις ἀοράτους δυνάμεις αὐτοῦ δὴ τοῦ ἐπὶ πᾶσιν,\n(ἕνα γὰρ ὄντα θεὸν παντοίαις δυνάμεσι τὰ πάντα\nπληροῦν, καὶ διὰ πάντων διήκειν, καὶ τοῖς πᾶσιν\nἐπιστατεῖν, ἀσωμάτως δὲ καὶ ἀφανῶς ἐν πᾶσιν ὄντα,\nκαὶ διὰ πάντων διήκοντα, καὶ τοῦτον εἰκότως διὰ\nτῶν δεδηλωμένων σέβειν φασὶ) τί δῆτα τοιγαροῦν\nοὐχὶ τὰς αἰσχρὰς καὶ ἀπρεπεῖς περὶ θεῶν μυθολογίας\nὡς ἂν ἀθέσμους καὶ ἀσεβεῖς παραιτησάμενοι,\nκαὶ αὐτάς γε τὰς περὶ τούτων βίβλους, ὡς δυσσεβῆ\nκαὶ ἀκόλαστα περιεχούσας, ἀφανεῖς ποιήσαντες, τὸν\nἕνα καὶ μόνον καὶ ἀόρατον θεὸν γυμνῶς καὶ καθα-\nρῶς καὶ ἄνευ τινὸς αἰσχρᾶς περιπλοκῆς ἀνυμνοῦσι;\nτοῦτο γὰρ δέον ἦν ποιεῖν τοῖς τἀληθὲς ἐπεγνωκόσι,\nμηδὲ κατάγειν καὶ καταβάλλειν εἰς αἰσχρὰς καὶ\nἐμπαθεῖς ἀρρητολογίας τὴν σεβάσμιον τοῦ θεοῦ\nπρόσρησιν· ἀλλὰ μηδ᾿ ἐν οἰκίσκοις καὶ σκότου μυχοῖς\nἀνδρῶν τε οἰκοδομαῖς σφὰς αὐτοὺς ἐναποκλείειν,\nὡς ἔνδον εὑρήσοντας τὸν θεὸν, μηδ᾿ ἐν ξοάνοις\nἐξ ἀψύχου πεποιημένοις ὕλης τὰς θείας τιμᾶν οἴεσθαι\nδυνάμεις, μηδὲ μὴν γεώδεσιν ἀτμοῖς αἱμάτων καὶ\nλύθρου καὶ νεκρόν ζῴων αἵμασι κεχαρισμένα τῷ\nθεῷ πράττειν νομίζειν.\nτούτων δὲ ἁπάντων, ὡς\nἂν πλάνης δεσμῶν ἀπολυθέντας, χρῆν δήπου τοὺς\nσοφοὺς καὶ μετεωρολέσχας πᾶσιν ἀνθρώποις τῆς φυσικῆς\nθεωρίας ἀφθόνως κοινωνεῖν, μονονουχὶ γυμνὠς\nπροκηρύττοντας ἅπασι μὴ τὰ φαινόμενα, τὸν\nδ᾿ ἀφανῆ δημιουργὸν τῶν φαινομένων μόνον ἀποθαυμάζειν,\nκαὶ τὰς ἀοράτους αὐτοῦ καὶ ἀσωμάτους\nδυνάμεις ἀοράτως καὶ ἀσωμάτως θρησκεύειν, οὐ πῦρ\n\n\nἅψαντας, οὐδέ γε κριὸν καὶ ταῦρον θυσαμένους, ἀλλ’\nοὐδὲ στεφάνοις καὶ ξοάνοις καὶ ναῶν οἰκοδομαῖς τὸ\nθεῖον τιμὰν οἰομένους , λογισμοῖς δὲ κεκαθαρμένοις\nκαὶ δόγμασιν ὀρθοῖς καὶ ἀληθέσι τοῦτο πράττοντας,\nἐν ἀπαθείᾳ ψυχῆς καὶ τῇ πρὸς αὐτὸν κατὰ τὸ δυνατὸν\nτῆς ἀρετῆς ὁμοιώσει.\nἀλλ’ οὐδείς γε πώποτε,\nοὐ βάρβαρος, οὐχ Ἕλλην, πᾶσιν ἀνθρώποις\nταύτης κατῆρξε τῆς ἀληθείας ἢ μόνος ὁ ἡμέτερος σωτήρ·\nὃς δὴ τῆς παλαιὰς πλάνης πᾶσι τοῖς ἔθνεσιν\nἀποφυγὴν προκηρύξας τοῖς πᾶσιν ἀφθόνως εὕρετο\nτὴν πρὸς τὸν ἀληθῆ καὶ μόνον τῶν ὅλων θεὸν ἐπιστροφήν\nτε καὶ εὐσέβειαν · οἱ δὲ τηνάλλως σοφοὶ τοῦ\nβίου τὴν ἀνωτάτω φιλοσοφίαν αὐχήσαντες , ᾖ φησιν\nὁ θεῖος ἀπόστολος ‘‘γνόντες θεὸν οὐχ ὡς θεὸν ἐδόξασαν,\nἢ εὐχαρίστησαν , ἀλλ’ ἐματαιώθησαν ἐν τοῖς\nδιαλογισμοῖς αὐτῶν, καὶ ἐσκοτίσθη ἡ ἀσύνετος αὐτῶν\nκαρδία. φήσαντες γοῦν εἶναι σοφοὶ ἐμωράνθησαν,\nκαὶ ἐσεβάσθησαν καὶ ἐλάτρευσαν τῇ κτίσει\nπαρὰ τὸν κτίσαντα, ὅς ἐστιν εὐλογητὸς εἰς τοὺς\nαἰῶνας. ”\nΜετὰ γοῦν τὴν μακρὰν καὶ πολλὴν φιλοσοφίαν\nκαὶ μετὰ τὰς σεμνὰς μετεωρολογίας καὶ φυσιολογίας,\nἄνωθέν ποθεν ὡς ἀφ’ ὑψηλοτάτης ἀωρωρείας\nκαταπίπτοντες σὺν τοῖς πλήθεσι κατεσύροντο\nκαὶ τῇ τῶν παλαιῶν πολυθέῳ πλάνῃ συνεφύροντο,\nτὰ τοῖς πολλοῖς ὅμοια, διὰ τοῦ θύειν καὶ τοῖς ξοάνοις\nπροσπίπτειν , δοξάζειν ὑποκρινόμενοι, αὔξοντές\nτε καὶ ἔτι μᾶλλον κρατύνοντες τὴν δημώδη τῶν μυθικῶν\nδιηγημάτων περὶ θεῶν ὑπόληψιν.\nπῶς\nοὖν οὐκ ἂν εἶεν τοῖς πᾶσι πρόδηλοι σεμνολογούμενοι\nμὲν ταῖς φυσιολογίαις, καὶ μέχρι λόγων τὰ αἰσχρὰ\nκαλλωπίζοντες τῇ παρατροπῇ τῆς ἀληθείας, ἔργοις δ’\n\n\nαὐτοῖς τὴν μυθικὴν συνιστῶντες πλάνην καὶ τὴν\nπάνδημον δεισιδαιμονίαν; καὶ οὐδέπω τοῦτο θαυ-\nμαστὸν, ὅτε καὶ αὐτοὺς ἀναγράφουσι τοὺς ἑαυτῶν\nθεοὺς ταῖς περὶ αὐτῶν συμφερομένους μυθολογίαις.\nἄκουε γοῦν ὅπως ὁ Ἀπόλλων αὐτὸς περὶ ἑαυτοῦ\nδιδάσκει ὕμνον, ὃν εἰς ἑαυτὸν ἐξέδωκεν, ὁμολογῶν\nἐν Δήλῳ τῇ νήσῳ ὑπὸ Λητοῦς γεγεννῆσθαι, καὶ πάλιν\nὁ Ἀσκληπιὸς ἐν Τρίκκῃ, ὡς καὶ Ἑρμῆς τετέχθαι\nὁμολογῶν ἀπὸ τῆς Μαίας.\nγράφει δὲ ὁ Πορφύριος\nκαὶ ταῦτα ἐν οἷς ἐπέγραψε Περὶ τῆς ἐκ λογίων\nφιλοσοφίας, ἔνθα καὶ τῶν χρησμῶν ἐμνημόνευσεν\nὧδέ πως ἐχόντων\n“ὦ μέγα πᾶσιν χάρμα βροτοῖσιν,ἀπὸ τῶν ἱερῶν ματέρος ἁγνᾶςπροθορὼν τοκετῶν.\nοἷς ἐπιλέγει\nἀλλ᾿ ὅτε Λατὼὠδὶς ἱερὰ λάζυτο πᾶσαν,ὀροθυνομένων διδύμων τοκετῶνἔνδοθι σηκῶν,ἵστατο μὲν γαῖ᾿, ἵστατο δ᾿ ἀὴρ,πάγνυτο νᾶσος, πάγνυτο κῦμα·ἀνὰ δ᾿ ἐξέθορες, μάντι Λυκωρεῦ,τοξότα Φοῖβε, καὶ χρησμολάλωνβασιλεῦ τριπόδων.\nκαὶ ὁ Ἀσκληπιὸς πάλιν περὶ ἑαυτοῦ\nΤρίκκης ἐξ ἱερῆς ἥκω θεὸς, ὅν ποτε μήτηρΦοίβῳ ὑπευνηθεῖσα κυεῖ σοφίης βασιλῆα,ἴδριν ἰητορίης Ἀσκληπιόν· ἀλλὰ τί πεύθῃ;\nὁ δ᾿ Ἑρμῆς φησιν\nὧδ᾿ ἐγὼ, ὃν καλέεις, Ζηνὸς καὶ Μαιάδος υἱὸς,Ἑρμείης προβέβηκα, λιπὼν ἀστραῖον ἄνακτα.\nκαὶ τὸ εἶδος δὲ ἑαυτῶν ὑπογράφουσι τοῦ σχήμα-\n\n\nτος, ὥσπερ ὁ Πὰν καὶ αὐτὸς ἐν χρησμοῖς περὶ ἑαυτοῦ\nτάδε λέγει διδάσκων\nΕὔχομαι βροτὸς γεγὼςΠανὶ συμφύτῳ θεῶ,δισσοκέρατι, δισσόποδι,τραγοσκελεῖ, τρυφῶντι.''\nταῦτα ἐν ἀπορρήτοις τῆς ἐκ λογίων φιλοσοφίας ὁ\nδηλωθεὶς ἀνὴρ τέθειται. οὐκέτ’ ἄρα ὁ Πὰν σύμβο-\nλον ἦν τοῦ παντὸς, δαίμων δ’ ἂν εἴη τις τοιοῦτος\nοἷος καὶ ὑπογέγραπται ὁ καὶ τὸν χρησμὸν ἐκδούς · οὐ\nγὰρ δὴ τὸ πᾶν καὶ ὁ σύμπας κόσμος ἔχρησε τὰ προ-\nκείμενα. τούτου τοιγαροῦν τοῦ δαίμονος, ἀλλ’ οὐ\nτοῦ παντὸς τὴν εἰκόνα ἐκτυπώσαντες ἄνδρες τὸ προγεγραμμένον\nἐμιμήσαντο σχῆμα.\nκαὶ ὁ Ἑρμῆς\nδὲ πῶς ἂν νοοῖτο ὁ τῶν ἁπάντων ποιητικός τε καὶ\nἑρμηνευτικὸς λόγος, μητέρα Μαῖαν τὴν Ἄτλαντς\nὁμολογῶν ἐσχηκέναι, τήν γε περὶ αὐτοῦ λεγομένην\nμυθολογίαν, ἀλλ’ οὐ φυσιολογίαν ἐγκρίνας;\nοὕτω\nκαὶ ὁ Ἀσκληπιὸς πῶς ἂν μετάγοιτο εἰς ἥλιον, πατρίδα\nτὴν Τρίκκην ἐπιγραθόμενος μένος καὶ ἀπὸ θνητῆς ὁμολογῶν\nγεγονέναι μητρός; πῶς δ’ ἂν ἥλιος ὢν αὐτὸς τοῦ\nἡλίου πάλιν υἱὸς ἀποφανθείη; ἐπεὶ καὶ τὸν αὐτοῦ\nπατέρα τὸν Φοῖβον οὐκ ἄλλον εἶναι τοὐ ἡλίου ἐφυ-\nσιολόγησαν.\nἐξ ἡλίου δὲ καὶ θνητῆς γυναικὸς\nφάναι αὐτὸν πῶς οὐ πάντων καταγελαστότατον ; ἐπεὶ\nκαὶ αὐτὸν τὸν πατέρα ἥλιον, ὃν δὴ Ἀπόλλωνά φασιν\nεἶναι, πῶς εἰκὸς ἐν Δήλῳ γεγεννῆσθαι τῇ νήσῳ ὑπὸ\nθνητῆς πάλιν μητρὸς τῆς Λητοῦς;\nἐνταῦθά μοι\nτήρει ὁπόσους Ἕλληνες θεοὺς γεννητοὺς γυναικῶν\nἐθεολόγησαν, εἰς παράθεσιν, εἴ ποτε πειρῷντο σκώπτειν\nτὴν τοῦ ἡμετέρου σωτῆρος γένεσιν, καὶ ὅτι οὐ\n\n\nποιητῶν εἰσιν αἶ φωναὶ, ἀλλ’ αὐτῶν τῶν θεῶν αἰ\nπροκείμεναι σημειώσεις.\nΠοιητῶν μὲν οὖν , ὥς φασι, μύθους περὶ\nθεῶν πλαττομένων, φιλοσόφων δὲ φυσιολογούντων,\nχρῆν δήπου εἰκότως τῶν μὲν καταφρονεῖν, τοὺς δὲ\nθαυμάζειν ὡς φιλοσόφους , καὶ μᾶλλον τῶν ποιητι-\nκῶν λήρων τὰς τόν κρειττόνων ἐκδέχεσθαι πιθανο-\nλογίας· θεῶν δ’ αὖ πάλιν καὶ φιλοσόφων εἰς ἅμιλ-\nλαν κατιόντων , καὶ τῶν μὲν ἐν χρησμοῖς τὰ καθ’\nἑαυτοὺς, ὡς ἂν μᾶλλον εἰδότων, ἀκριβῶς διδασκόντων,\nτῶν δὲ εἰς ἀσυμφώνους καὶ ἀναποδείκτους εὑρεδιλογίας\nτὰς περὶ ὣν μὴ ἴσασιν ὑπονοίας περιτρε-\nπόντων, τίσιν αἱρεῖ λόγος πείθεσθαι; ἢ τοῦτο οὐδὲ\nἐρωτᾶν ἄξιον ;\nεἰ δὴ οὑν ἀληθεύσουσιν οἱ θεοὶ κυροῦντες\nτἀς περὶ αὐτῶν άνθρωποπαθείας, ψευδεῖς\nἂν εἶεν οἶ ἀθετοῦντες αὐτάς · εἰ δὲ τῶν φιλοσόφων\nἀληθεῖς αἶ φυσιολογίαι, ψευδεῖς γένοιντ’ ἂν αἱ τῶν\nθεῶν μαρτυρίαι.\nἀλλὰ καὶ αὐτὸς, εἴποι τις ἂν,\nὁ Ἀπόλλων ἴφη που ἐν χρησμοῖς ἐρωτηθεὶς περὶ αὑτοῦ\nὅστις εἴη\nἭλιος, Ὧρος, Ὄσιρις, ἄναξ Δῖός υἱὸς, Ἀπόλλων,ὡρῶν καὶ καιρῶν ταμίης, ἀνέμων τε καὶ ὄμβρων,ήοῦς καὶ νυκτὸς πολυαστέρου ἡνία νωμῶν,ζαφλεγέων ἄστρων βασιλεὺς ἠδ’ ἀθάνατον πῦρ.\nοὐκοῦν οἱ αὐτοὶ καὶ τοῖς τῶν ποιητῶν μύθοις καὶ\nταῖς τῶν φιλοσόφων ὑπονοίαις συμφέρονται, μαχο-\nμένοις συνιστάμενοι. εἰ γὰρ μητέρας ἐπιγράφονται\nθνητὰς καὶ πατρίδας τὰς ἐπὶ γῆς ὁμολογοῦσι, πῶς\nἂν εἶεν οἵους φυσιολογοῦσιν;\nἔστω γὰρ ὁ Ἀπόλλων\nἥλιος — πάλιν γὰρ ἄνω καὶ κάτω εἰς τὰ αὐτὰ\nπεριτρέχων αὐτοῖς ἁλώσεται ὁ λόγος — πῶς οὖν ἡ\nΔῆλος, ἡ κατὰ θάλατταν εἰσέτι νῦν προφαινομένη\n\n\nνῆσος, γένοιτ’ ἂν τοῦ ἡλίου πατρὶς, μήτηρ δὲ ἡ\nΛητώ; ταυτὶ γὰρ ἀρτίως ἐκύρουν ὡς ἀληθῆ γε ὄντα\nοἱ αὐτοῦ χρησμοί. πῶς δὲ καὶ τοῦ Ἀσκληπιοῦ ἀνδρος\nθνητοῦ τὴν φύσιν γένοιτ’ ἂν ὁ ἥλιος πατὴρ, ἐκ\nθνητῆς αὐτὸν γυναικὸς πεποιημένος ; ἀλλὰ παρείσθω\nταύτα.\nΤοῦ δὲ χρησμοῦ τὸ ψεῦδος καὶ ἄλλως ἔστιν\nἀπελέγχειν. οὐ γὰρ δὴ ὁ ἥλιος οὐρανόθεν αὐτοῖς κατα-\nβὰς, ἔπειτα τὸν δοχέα πληρώσας , τὸν χρησμὸν ἀπε-\nφοίβαζεν · ἐπεὶ οὔτε δυνατὸν οὔτε θέμις ἀνάγκαις\nἀνθρώπων τὸν τηλικοῦτον ὑποτάττεσθαι φωστῆρα·\nἀλλ' οὐδ’ εἰ φαῖεν τὴν ἐν αὐτῷ θείαν καὶ νοερὰν\nδύναμιν, ὅτι μηδὲ ταύτης γένοιτ’ ἄν ποτε δεκτικὴ\nἀνθρωπεία ψυχή.\nὁ δ’ αὐτὸς ἂν εἴη λόγος καὶ\nἐπὶ σελήνης. εἰ γὰρ τὴν Ἑκάτην αὐτὴν εἶναι φήσουσι\nκαί πως ἀνάγκαις ἀνθρώπων καθέλκεσθαι, καὶ διὰ\nτοῦ δοχέως χρᾶν , εἴς τε αἰσχρὰς καὶ ἐρωτικὰς δια-\nκονίας παραλαμβάνεσθαι αὐτὴν ἄρχουσαν τῶν πονη-\nρῶν δαιμόνων, εἰκὸς ἂν εἴη τὴν Ἑκάτην ταῦτα πράτ-\nτειν· ὃ καὶ ὁ αὐτὸς ὁμολογεῖ συγγραφεὺς, ὡς κατὰ\nκαιρὸν ἀπελέγξομεν.\nπῶς δὲ ὁ Πλούτων καὶ ὁ\nΣάραπις εἰς τὸν ἥλιον δυνατοὶ ἂν εἷεν φυσιολογεῖ-\nσθαι, ὅτε τὸν ἄρχοντα τῶν πονηρῶν δαιμόνων ὁ αὐ-\nτὸς πάλιν ἀποφαίνεται τὸν Σάραπιν εἶναι τὸν αὐτὸν\nτῷ Πλούτωνι; καὶ χρησμοὺς δὲ τοῦ Σαράπιδος ἐγγράρων\nπῶς ἂν δύναιτο τοῦ ἡλίου αὐτοὺς λέγειν\nεἷναι;\nἀλλὰ γὰρ ἐξ ἁπάντων τούτων λείπεται μηδὲν\nμὲν ἀληθὲς φέρειν ὁμολογεῖν τὰς δηλωθείσας\nφυσιολογίας , σοφίσματα δ’ εἶναι σοφιστῶν ἀνδρῶν\nκαὶ εὑρεσιλογίας.\nΤούς γέ τοι τῶν χρησμῶν ὑπηρέτας\nἀληθεῖ λόγῳ φάσκειν δαίμονας εἶναι φαύλους, ἐπ’\n\n\nἀνθρώπων ἀπάτῃ τὰ ἀμφότερα παίζοντας, καὶ τοτὲ\nμὲν συντιθεμένους ταῖς μυθικωτέραις περὶ αὐτῶν\nὑπολήψεσιν ἐπὶ τῇ πανδήμῳ πλάνῃ, τοτὲ δὲ τὰ τῆς\nφιλοσόφου γοητείας ἐπικυροῦντας ἐπὶ τῇ καὶ τούτων\nἐπιτριβῇ καὶ φυσιώσει· ὥστε πανταχόθεν ἁλίσκεσθαι\nμηδὲν αὐτοὺς ἀληθεύειν.\nΤοσούτων ἡμῖν εἰρημένων καιρὸς ἤδη μεταβάντας\nτὸ τρίτον εἶδος ἐπελθεῖν τῆς Ἑλλήνων θεολογίας,\nὃ δή φασιν εἶναι πολιτικόν τε καὶ νόμιμον.\nμάλιστα γὰρ ἱκανὸν τοῦτο πρὸς ἔκπληξιν τῶν πολλῶν\nεἶναι νενόμισται, διά τε τὰ θρυλούμενα μαντεῖα\nκαὶ τὰς διὰ χρησμῶν ἀκέσεις τε καὶ θεραπείας\nτῶν πεπονθότων σωμάτων, τάς τε κατά τινων ἐπισκήψεις.\nὧν δὴ καὶ διὰ πείρας ἐλθεῖν φάσκοντες\nεὖ μάλα πεπείκασιν ἑαυτοὺς μὲν εὐσεβοῦντας εἰς\nτοὺς θεοὺς δίκαια πράττειν, ἡμᾶς δὲ τὰ μέγιστα ἀσεβεῖν,\nτὰς οὕτως ἐμφανεῖς καὶ εὐεργετικὰς δυνάμεις\nμὴ ταῖς προσηκούσαις θεραπείαις τιμῶντας. καὶ πρὸς\nταῦτ᾿ οὖν ἑτέραν λόγου ἀρχὴν ἀναλαβόντες\nὑπαντησωμεν.\nΠΡΟΟΙΜΙΟΝ.Τὸ τρίτον εἶδος τῆς πολυθέου πλάνης, ἀφ᾿\nἧς δυνάμει καὶ εὐεργεσίᾳ τοῦ λυτρωτοῦ καὶ σωτῆρος\nἡμῶν ἠλευθερώθημεν, ἐν τῷ τετάρτῳ τούτῳ συγγράμματι\nτῆς Εὐαγγελικῆς Προπαρασκευῆς καιρὸς ἀπελέγξαι\nκαλεῖ.\nἐπειδὴ γὰρ τὸ πᾶν τῆς θεολογίας\nαὐτῶν εἶδος εἰς τρία γενικώτερον διαιροῦσιν, εἴς τε\nτὸ μυθικὸν ὑπὸ τῶν ποιητῶν τετραγῳδημένον, καὶ\nεἰς τὸ φυσικὸν τὸ δὴ πρὸς τῶν φιλοσόφων ἐφευρη-\n\n\nμένον, εἰς τε τὸ πρὸς τῶν νόμων διεκδικούμενον ἐν\nἑκάστῃ πόλει καὶ χώρᾳ πεφυλαγμένον , ταύτων δὲ\nμέρη δύο ἤδη πρότερον διὰ τῶν πρὸ τούτου συγ-\nγραμμάτων ἡμῖν ἐξήπλωται, τό τε ἱστορικὸν, ὃ δὴ\nμυθικὸν ἀποκαλοῦσι, καὶ τὸ ἐπαναβεβηκὸς τοὺς μύ\nθους, ὃ δὴ φυσικὸν ἢ θεωρητικὸν ἢ ὅπη ἄλλῃ χαί-\nρουσι προσαγορεύοντες , καιρὸς ἂν εἴη τὸ τρίτον ἐπὶ\nτοῦ παρόντος διελθεῖν. τοῦτο δέ ἐστι τὸ κατὰ πόλεις\nκαὶ χώρας συνεστὼς , πολιτικὸν αὐτοῖς προσαγορευόμενον·\nὃ καὶ μάλιστα πρὸς τῶν νόμων διεκδικεῖται,\nὡς ἂν παλαιὸν ὁμοῦ καὶ πάτριον καὶ τῆς τῶν θεολο-\nγουμένων δυνάμεως αὐτόθεν τὴν ἀρετὴν ὑποφαῖνον.\nδιατεθρύληται γοῦν αὐτοῖς μαντεῖα καὶ χρησμοὶ,\nθεραπεῖαί τε καὶ ἀκέσεις παντοίων παθῶν, ἐπισκήψεις\nτε κατὰ ἀσεβῶν · ὧν δὴ καὶ διὰ πείρας ἐλθεῖν ράσκοντες\nεὖ μάλα πεπείκασιν ἑαυτοὺς τὰ θεῖα τιμῶντας\nδίκαια πράττειν , ἡμᾶς δὲ τὰ μέγιστα ἀσεβεῖν,\nτὰς οὕτως ἐμφανεῖς καὶ εὐεργετικὰς δυνάμεις ἐν οὐ-\nδενὶ λόγῳ τιθεμένους, ἄντικρυς δὲ παρανομοῦντας,\nδέον σέβειν ἕκαστον τὰ πάτρια, μηδὲ κινεῖν τὰ ἀκίνητα,\nστοιχεῖν δὲ καὶ ἐφέπεσθαι τῇ τῶν προπατόρων\nεὐσεβείᾳ, μηδὲ πολυπραγμονεῖν ἔρωτι καινοτομίας.\nταύτῃ γοῦν φασιν ἐπαξίως καὶ θάνατον ὑπὸ τῶν νόμων\nὡρίσθαι τοῖς πλημμελοῦσι τὴν ζημίαν.\nτὸ\nμὲν οὖν πρῶτον ἱστορικόν τε ὂν καὶ μυθικὸν τῆς\nθεολογίας εἶδος ὅπη τις βούλεται ποιητῶν τιθέσθω,\nὥσπερ οὖν καὶ φιλοσόφων τὸ δεύτερον, διὰ τῆς τῶν\nμύθων φυσικωτέρας ἀλληγορίας ἀπηγγελμένον · τὸ δὲ\nτρίτον, ὃ καὶ πρὸς τῶν ἀρχόντων ὡς ἂν παλαιὸν ὁμοῦ\nκαὶ πολιτικὸν τιμητέον τε καὶ φυλακτέον εἶναι νενομοθέτηται,\nμήτε τις ποιητῶν, φασὶ, μήτε φιλοσόφων\nκινείτω, τοῖς δ’ ἐκ παλαιοῦ κρατήσασι θεσμοῖς ἴν τε\n\n\nἀγροῖς καὶ πόλεσι μενέτω πᾶς στοιχῶν, νόμοις πατρίοις\nπειθόμενος.\nπρὸς δὴ οὖν ταῦτα καιρὸς\nἀποδοῦναι τὸν παρ᾿ ἡμῖν λόγον, ἀπολογισμόν τε\nὑποσχεῖν τῆς τοῦ σωτῆρος ἡμῶν εὐαγγελικῆς πραγ-\nματείας ἀντικηρυττούσης τοῖς εἰρημένοις, καὶ τοῖς\nτῶν ἐθνῶν ἁπάντων νόμοις ἀντινομοθετούσης.\nὍτι μὲν οὖν οὐ θεοὶ τὰ ἄψυχα ξόανα προφανὲς\nκαὶ αὐτοῖς, ὅτι δ᾿ οὐδὲ τὰ τῆς μυθικῆς αὐτῶν\nθεολογίας φέρει τινὰ σεμνὸν καὶ θεοπρεπῆ λόγον ἐν\nτῷ πρώτῳ δέδεικται συγγράμματι, ὥσπερ οὖν καὶ\nἐν τῷ δευτέρῳ καὶ τῷ τρίτῳ ὅτι μηδὲ τὰ τῆς φυσικωτέρας\nκαὶ φιλοσόφου τῶν μύθων ἑρμηνείας ἀβία-\nστον αὐτοῖς περιέχει τὴν ἐξήγησιν.\nτὸ δὴ τρίτον\nφέρε σκεψώμεθα, τί ποτε χρὴ νομίζειν τὰς ἐν τοῖς\nξοάνοις ἐμφωλευούσας δυνάμεις, πότερα τὸν τρόπον\nἀστείας καὶ ἀγαθὰς καὶ ὡς ἀληθῶς θείας, ἢ τούτων\nἁπάντων τὰ ἐναντία.\nἄλλος μὲν οὖν τάχα ἂν\nἴσως τὸν περὶ τούτων ἐφοδεύων λόγον πλάνην εἶναι\nτὸ πᾶν καὶ γοήτων ἀνδρῶν τεχνάσματά τε καὶ ῥᾳδιουργίας\nὑπεστήσατο, καθόλου περιγράφων τὴν δόξαν,\nὡς μὴ ὅτι θεοῦ, ἀλλὰ μηδὲ πονηροῦ δαίμονος\nεἶναι νομίζειν τὰ περὶ αὐτοῦ θρυλούμενα. τὰ μὲν\nγὰρ ποιήματα καὶ τὰς τῶν χρησμῶν συνθέσεις οὐκ\nἀφυῶν ἀνδρῶν, εὖ μάλα δὲ πρὸς ἀπάτην ἐσκευωρημένων\nπλάσματα τυγχάνειν, μέσῳ καὶ ἀμφιβόλῳ\nσυγκείμενα τρόπῳ, πρὸς ἑκάτερά τε τῶν ἀπὸ τῆς ἐκβάσεως\nπροσδοκωμένων οὐκ ἀφυῶς ἐφαρμόζειν· τὰ\nδὲ τὸν πολὺν ἀπατῶντα διά τινων τερατειῶν θαύματα\nφυσικαῖς αἰτίαις ἀνῆφθαι.\nπολλὰ γὰρ εἶναι\nεἴδη ῥιζῶν καὶ βοτανῶν καὶ φυτῶν καὶ καρπῶν καὶ\nκαὶ λίθων, ξηρῶν τε ἄλλων καὶ ὑγρῶν παντοίας ὕλης\nδυνάμεων ἐν τῇ τῶν ὅλων φύσει, τὰ μὲν ἀποκρου-\n\n\nστικὰ καί τινων ἀπελαστικἀ, τὰ δὲ συνάγειν πεθυκότα\nκαὶ ἐφέλκεσθαι, τὰ δὲ διακρίνειν καὶ σκεδαν-\nνύναι πυκνοῦν τε καὶ στέλλειν δυνάμενα, ἕτερα δὲ\nχαλᾶν καὶ ὑγραίνειν καὶ ἀραιοῦν, σώζειν τε αὖ πάλιν\nἄλλα καὶ ἕτερα κτείνειν, τρέπειν τε διόλου, καὶ\nτὸ παρὸν ἐναλλάττειν, καὶ τοτὲ μὲν τῇδε μεταποιεῖν,\nτοτὲ δὲ τῇδε, καὶ τὰ μὲν πρὸς πλείω χρόνον , τὰ δὲ\nπρὸς βραχὺν τοῦτο ποιεῖν, καὶ πάλιν τὰ μὲν εἰς πλῆ-\nθος, τὰ δὲ μέχρις ὀλίγων μόνον ἰσχύειν, καὶ τῶν μὲν\nτάδε ἡγεῖσθαι , τισὶ δὲ ἕτερα ἐπακολουθεῖν, συντρέχειν\nτε ἄλλα ἄλλοις καὶ συναύξειν καὶ συμφθείρεσθαι·\nναὶ μὴν καὶ ὑγιείας εἶναι τινὰ ποιητικὰ , ἰα-\nτρικῆς οὐκ ἄπωθεν ἐπιστήμης, , τὰ δὲ νοσοποιὰ τυγ-\nχάνειν καὶ δηλητήρια· ἤδη δὲ φυσικαῖς ἀνάγκαις\nσυμβαίνειν τινὰ, καὶ τῇ σελήνῃ συναύξειν καὶ συμφθίνειν,\nφθίνειν, ζῴων τε εἶναι καὶ φυτῶν καὶ ῥιζῶν ἀντι-\nπαθείας μυρίας, καὶ πολλὰ θυμιαμάτων καρωτικῶν\nτε καὶ ὑπνωτικῶν, ἑτέρων δὲ φαντασίας ποιητικῶν·\nσυναίρεσθαι δὲ οὐχ ἥκιστα καὶ τὰ χωρία καὶ τοὺς\nτόπους ἐν οἶς τελίσκεται τὰ γιγνόμενα · ὄργανά τε\nεἶναι καὶ σκεύη πόρρωθεν αὐτοῖς ἐπιτηδείως τῇ\nτέχνῃ προηυτρεπισμένα· πολλοὺς δὲ καὶ συνεργοὺς\nτῆς μαγγανείας παραλαμβάνεσθαι ἔξωθεν, πολυπραγμονοῦντας\nτοὺς ἀφικνουμένους καὶ τὰς ἑκάστου χρείας\nκαὶ ὧν ἧκέ τις δεησόμενος· πολλὰ δὲ καὶ τὰ ἄδυτα\nκαὶ τοὺς τοῖς πολλοῖς ἀβάτους μυχοὺς τῶν ἱερῶν ἐν-\nτὸς ἀποκρύπτειν· καὶ τὸ σκότος δὲ οὐ μικρὰ συνερ-\nγεῖν τῇ κατ' αὐτοὺς ὑποθέσει· καὶ αὐτὴν δὲ οὐχ\nἥκιστα τὴν προλαβοῦσαν ὑπόληψιν καὶ τὴν τῶν ὡς\nθεοῖς προσιόντων αὐτοῖς δεισιδαιμονίαν, τήν τε ἐκ\nπρογόνων προκατασχοῦσαν ἐν αὐτοῖς δόξαν.\nπροσκείσθω\nκαὶ τὸ τῶν πολλῶν ἠλίθιον τῆς διανοίας, τό\n\n\nτε ἀδρανὲς τοῦ λογισμοῦ καὶ ἀβασάνιστον του πλήθους,\nκαὶ ἔμπαλιν τὸ δεινὸν καὶ κακεντρεχὲς τῶν\nπερὶ τὴν κακότεχνον ταύτην διατριβὴν τευταζόντων,\nτό τε τῶν γοήτων ἀπατηλὸν καὶ πανοῦργον τοῦ τρόπου,\nτοτὲ μὲν τὰ πρὸς ἡδονὴν ἑκάστῳ προὐ̓πισχνου-\nπρουπισχνουμένων καὶ τὸ παρὸν ἐπὶ χρησταῖς ἐλπίσι θεραπευόντων,\nτοτὲ δὲ τοῦ μέλλοντος καταστοχαζομένων, καὶ\nεἰς ἄδηλον καταμαντευομένων, τήν τε διάνοιαν τῶν\nχρησμῶν ἀμφιβολίαις ῥημάτων καὶ ἀσαφείαις ἐπισκοτούντων,\nὡς μή τινα συνιέναι τὸ χρησθὲν, τῇ δὲ\nτοῦ λεχθέντος ἀδηλίᾳ τὸν ἔλεγχον ἐκφεύγειν.\nπολλὰ δὲ συμβαίνειν καὶ ἄλλαις τισὶν ἀπάταις καὶ\nτερατείαις, συμπαραλαμβανομένων τοῖς γιγνομένοις\nἐπῳδῶν δή τινων μετά τινος ἀσήμου καὶ βαρβαρικῆς\nἐπιρρήσεως, ἵνα δὴ ὑπὸ τούτων σπουδάζεσθαι δοκῇ\nτὰ μηδ᾿ ὁτιοῦν πρὸς αὐτῶν γιγνόμενα· μάλιστα δὲ\nτοὺς πολλοὺς καὶ τῶν ἀπὸ παιδείας ὁρμᾶσθαι νομιζομένων\nἐκπλήττειν αὐτῶν δὴ τῶν χρησμῶν τὰ\nποιήματα, εὖ μὲν τῇ συνθέσει τῶν ῥημάτων κεκαλλωπισμένα,\nεὖ δὲ τῷ τῆς μεγαλοφωνίας ὄγκῳ τετυφωμένα,\nπολλῷ δὲ καὶ τῷ τῆς ἀνατάσεως κόμπῳ τῷ\nτε πεπλασμένῳ τύφῳ τῆς θεοφορίας ἐσχηματισμένα,\nκαὶ διὰ τῆς ἀμφιβόλου φωνῆς τὸν πάντα σχεδὸν ἀπατῶντα\nλεών.\nὍσα γοῦν αὐτοῖς τὴν ἀμφιβολίαν ἐκπέφευγε\nτῶν χρησμῶν, οὐ κατὰ πρόγνωσιν τοῦ μέλλοντος,\nκατὰ δέ τινα στοχασμὸν ἐξενηνεγμένα, τούτων μυρία,\nμᾶλλον δὲτὰ πάντα σχεδὸν, ἥλω πολλάκις τῆς προρρήσεως\nἀποπεπτωκότα, ἐναντίως ἢ κατὰ τὸ χρησθὲν\nτοῦ τῶν πραγμάτων τέλους τὴν ἔκβασιν ἀπειληφότος,\nεἰ μήποτ᾿ ἄρα σπανίως ἕν ποτε ἐκ μυρίων συμβὰν\nκατά τινα φορὰν συντυχικὴν, ἢ κατὰ τὴν στοχασθεἴ-\n\n\n’σαν τοῦ μέλλοντος προσδοκίαν, τὸν χρησμὸν ἐπαλη-\nθεύειν ἐνομίσθη ποιεῖν.\nὃ δὴ καὶ μάλιστα θρυ-\nλοῦντας ἂν ἴδοις καὶ στήλαις ἐγχαράττοντας καὶ παν-\nταχόσε γῆς βοῶντας, ὅτι μὲν, εἰ τύχοι, τοσοίδε τὸν\nἀριθμὸν ἀπεσφάλησαν , μηδαμῆ μηδενὸς ἐθέλοντας\nμνημονεύειν, ὅτι δὲ τῷδε ἀπὸ μυρίων συνέτυχέ\nτι τῶν χρησθέντων ἄνω καὶ κάτω περιφέροντας·\nὡς εἴ τις καὶ ἐπὶ δύο λαγχάνουσιν ἀπὸ μυρίων,\nεἰ ἄρα ποτὲ εἰς ἅπαξ αὐτοὺς κατὰ τῶν αὐτῶν\nσυμπεσεῖν ἔτυχε, θαυμάζοι ὡς κατὰ μαντείαν χαἲ\nπρόγνωσιν ἔνα καὶ τὸν αὐτὸν ἀμφοτέροις συνέβη\nπεριελθεῖν ἀριθμόν.\nοὕτω γὰρ ἔχειν τὸ ἀπὸ μυρίων\nἐπὶ μυρίοις χρησθέντων ἅπαξ ποτὲ συμβὰν κατὰ\nτύχην· ὃ καὶ συνιδόντα τὸν μηδὲν στερρὸν ἐν βάθει\nψυχῆς κεκτημένον ὑπερεκπλήττεσθαι τὸ χρηστήριον,\nᾧ πολὺ κρεῖττον ἦν τὸ μὴ ἀφραίνειν συλλογισαμένῳ\nὅσοις ἄλλοις θανάτου γεγόνασιν αἴτιοι στάσεως τε\nκαὶ πολέμων οἶ δεδηλωμένοι , σκέψασθαί τε τῶν πα-\nλαιῶν τὰς ἱστορίας, καὶ συνιδεῖν ὡς οὐδὲ τὸ τηνι-\nκάδε ἀρετῆς τι θεῖον ἔργον ἐνεδείξαντο, ὁπηνίκα\nἤνθει μὲν τὰ Ἑλληνικὰ, συνειστήκει δὲ τὰ πρὶν βοώμενα,\nνῦν δὲ μηκέτ’ ὄντα χρηστήρια, πάσης προ-\nνοίας καὶ σπουδῆς ἠξιωμένα πρὸς τῶν ἐπιχωρίων,\nτῶν δὴ πατρῴοις νόμοις τε καὶ μυστηρίοις σεβόντων\nτε αὐτὰ καὶ θεραπευόντων.\nκαὶ τότε γοῦν μάλιστα\nτὸ μηδὲν δύνασθαι ἀπηλέγχθησαν ἐν ταῖς τῶν\nπολέμων συμφοραῖς, ἐν αἷς βοηθεῖν ἀδυνατοῦντες οἱ\nγενναῖοι θεσπιῳδοὶ δι’ ἀμφιβολίας τῶν χρησμῶν\nἥλωσαν σοφισάμενοι τοὺς πρόσφυγας, ὥσπερ οὖν\nκατὰ τὸν δέοντα καιρὸν ἐπιδείξομεν, παριστῶντες\nὅπως καὶ εἰς τὸν κατ’ ἀλλήλων πόλεμον τοὺς χρωμέ\nνοῦς παρώξυνον, καὶ ὡς οὐδὲ περὶ σπουδαίων πραγ-\n\n\nμάτων τὰς ἀποκρίσεις ἐποιοῦντο, καὶ ὡς ἐπλάνων\nδιὰ τῶν χρησμῶν παίζοντες τοὺς ἐρωτῶντας, καὶ ὡς\nτῷ τῆς ἀσαφείας σκότῳ τὴν σφῶν ἄγνοιαν ἀπεκρύπτοντο.\nσκέψαι δὲ καὶ αὐτὸς πυθόμενος, ὡς καὶ\nἀρρώστοις πολλάκις ῥῶσιν καὶ ζωὴν καὶ σωτηρίαν\nὑποσχόμενοι, κἄπειτα πιστευθέντες ὡς δὴ θεοὶ, καὶ\nτῆς ἐνθέου ταύτης ἐμπορίας μεγάλους τοὺς μισθοὺς\nεἰσπραξάμενοι, οὐ μετὰ πλεῖστον οἵτινες ἦσαν ἐφωράθησαν,\nγόητες ἄνδρες, ἀλλ᾿ οὐ θεοὶ διελεγχθέντες,\nοὐκ αἰσίας καταστροφῆς τοὺς ἠπατημένους διαλαβούσης.\nτί δεῖ λέγειν, ὡς οὐδὲ τοῖς ἑαυτῶν\nσυνοίκοις, τοῖς δὴ κατὰ τὴν αὐτὴν πόλιν διατρίβουσιν,\nοἱ θαυμάσιοι μάντεις τὰς ἐξ αὐτῶν παρέσχον\nἐπικουρίας, ἀλλὰ καὶ νοσοῦντας ἂν ἴδοις αὐτόσε καὶ\nἀναπήρους καὶ πᾶν τὸ σῶμα λελωβημένους μυρίους;\nτί δή ποτε οὖν τοῖς μὲν ἔξω καὶ πόρρωθεν ἐξ ἀλλοδαπῆς\nἀφικνουμένοις τὰς χρηστὰς ὑπέγραφον ἐλπίδας,\nοὐκέτι δὲ καὶ τοῖς κατὰ τὸ αὐτὸ συνοίκοις, οἷς\nδὴ πρὸ πάντων ἐχρῆν, ὡς ἂν οἰκείοις φίλοις καὶ\nσυμπολίταις, τὸ ἐκ τῆς τῶν θεῶν παρουσίας ἀγαθὸν\nπαρέχειν, ἀλλ᾿ ὅτι τοὺς μὲν ξένους ἀγνῶτας ὄντας\nτῆς ῥᾳδιουργίας ῥᾷον ἂν καὶ ἀπατήσαιεν, οὐκέτι δὲ\nτοὺς συνήθεις, ὡς ἂν τῆς τέχνης οὐκ ἀπείρους, συνί-\nστορας δὲ ὄντας τῆς ἐπὶ τοῖς τελουμένοις παιδιᾶς;\nοὕτω δὲ τὸ πᾶν οὐ θεῖον, οὐδὲ ἀνθρωπίνης ἐπινοίας\nκρεῖττον ἦν· ὥστε κἀν ταῖς μεγίσταις συμφοραἳς,\nταῖς δὴ ἄνωθεν ἐκ τοῦ παμβασιλέως θεοῦ κατὰ\nτῶν ἀσεβῶν ἐπαιωρουμέναις, αὐτοῖς ἀφιερώμασι καὶ\nξοάνοις φθορὰν ἐσχάτην καὶ πτώσεις ἀθρόας τοὺς\nνεὼς αὐτῶν ὑπομεῖναι.\nποῦ γάρ σοι τὸ ἐν Δελφοῖς\nἱερὸν παρὰ πᾶσιν Ἕλλησιν ἐξ αἰῶνος βεβοημένον;\nποῦ ὁ Πύθιος; ὁ Κλάριος; ποῦ καὶ ὁ Δωδω-\n\n\nναῖος; τὸ μέν γε Δελφικὸν χρηστήριον τρίτον ὑπὸ\nΘρᾳκῶν ἐμπρησθῆναι κατέχει λόγος , οὐδὲν τοῦ μαν-\nτείου εἰς τὴν τοῦ μέλλοντος γνῶσιν, ἀλλ’ οὐδὲ τοῦ\nΠυθίου τὰ οἰκεῖα προφυλάξασθαι δεδυνημένου. ταυτὸν\nδὲ παθεῖν καὶ τὸ ἐν Ῥώμῃ Καπιτώλιον ἱστορεῖται\nκατὰ τοὺς τῶν Πτολεμαίων χρόνους, καθ’ οὓς\nλέγεται καὶ τὸ τῆς Ἑστίας ἱερὸν ἐπὶ Ῥώμης ἐμπρη-\nσμὸν ὑπομεῖναι· ἀμφὶ δὲ Ἰούλιον Καίσαρα τὸ μέγα\nτῶν Ἑλλήνων καὶ Ὀλυμπικὸν ἄγαλμα, τὸ ἐν αὐταῖς\nὈλυμπιάσι, κεραυνῷ πρὸς τοῦ θεοῦ βληθὲν ἀναγράφουσι·\nκαὶ ἄλλοτέ φασι τὸν νεὼν τοῦ Καπιτωλίου\nΔῖός ἐμπρησθῆναι· καὶ τό γε Πάνθεον ὑπὸ κεραυνοῦ\nδιαφθαρῆναι, τό τε Ἀλεξανδρείᾳ\nὁμοίως καταφλεχθῇναι.\nκαὶ τούτων παρ’ αὐτοῖς\nἝλλησιν ἀνάγραπτοι φέρονται μαρτυρίαι. μακρὸς δ’\nἂν εἴη λόγος, εἰ μέλλοι τις τὰ καθ’ ἕκαστον ἐξαριθμεῖσθαι,\nπαριστάναι πειρώμενος ὅτι μηδὲ τοῖς οἰ-\nκείοις ἱεροῖς ἐπαμῦναι οἱ θαυμαστοὶ χρησμοδόται δυ-\nνατοὶ πεφώρανται · οἱ δὲ μηδὲ σφίσιν αὐτοῖς ἐν συμ-\nφοραῖς γενόμενοι χρήσιμοι σχολῇ γ’ ἂν ποτε κἂν\nἄλλοις ἐπαρκέσειαν.\nἕν δέ τι προσθεὶς τοῖς εἰρημέμνοις\nμέγιστον ἂν εἴη καθεωρακὼς κεφάλαιον, ὡς\nἤδη καὶ τῶν ἄγαν θεοφόρων, αὐτῶν δὴ τῶν μάλιστα\nἱεροφαντῶν θεολόγων τε αὐτοῖς καὶ προφητῶν, πλείους\nοὐ μόνον πάλαι , ἀλλὰ καὶ ἔναγχος καθ’ ἡμὰς\nαὐτοὺς, ἐπὶ τῇ θεοσοφίᾳ ταύτῃ βοηθέντες, διὰ βα-\nσάνων αἰκίας ἐπὶ τῶν Ῥωμαϊκῶν δικαστηρίων τὴν τὴνπᾶσαν\nἐξέφηναν πλάνην ἀνδρῶν ἀπάταις γίγνεσθαι,\nγοητείαν τετεχνασμένην τὸ πὰν εἶναι ὁμολογήσαντες ·\nοἵ γε καὶ τὸν πάντα τρόπον τῆς κατασκευῆς καὶ τὰς\nμεθόδους τῆς κακοτεχνίας ταῖς πρὸς αὐτῶν ἐν ὑπομνήμασιν\nἀφεθείσαις φωναῖς ἐνεγράψαντο.\nδιὸ\n\n\nδὴ καὶ τὴν ἀξίαν τῆς ὀλεθρίου πλάνης δίκην ἐκτί-\nσαντες πάντα λόγον ἀνεκάλυψαν, αὐτοῖς ἔργοις τὴν\nτῶν δηλουμένων ἀπόδειξιν πιστωσάμενοι. ὁποῖοι δὲ\nἦσαν οὗτοι; μὴ δὴ νόμιζε τῶν ἀπερριμμένων καὶ\nἀφανῶν τινάς · οἱ μέν γε αὐτοῖς ἀπὸ τῆς θαυμαστῆς\nταύτης καὶ γενναίας φιλοσοφίας ὡρμῶντο, τῶν ἀμφὶ\nτὸν τρίβωνα, καὶ τὴν ἄλλην ὀφρῦν ἀνεσπακότων,\nοἶ δὲ ἀπὸ τῶν ἐν τέλει τῆς Ἀντιοχέων ἡλίσκοντο πόλεως,\nοἱ δὴ μάλιστα καὶ ἐπὶ ταῖς καθ’ ἡμῶν ὕβρεσιν\nἐν τῷ καθ’ ἡμᾶς διωγμῷ λαμπρυνόμενοι ἴσμεν\nδὲ καὶ τὸν φιλόσοφον ὁμοῦ καὶ προφήτην τὰ ὅμοια\nτοῖς εἰρημένοις κατὰ τὴν Μίλητον ὑπομείναντα.\nΤαῦτα δή τις καὶ τούτων ἔτι πλείω συνάγων\nεἴποι ἂν μὴ θεοὺς εἶναι, μηδὲ μὴν δαίμονας,\nτοὺς τῶν κατὰ πόλεις χρηστηρίων αἰτίους , πλάνην\nδὲ καὶ ἀπάτην ἀνδρῶν γοήτων.\nκαὶ ἦσάν γε\nπαρ’ αὐτοῖς Ἕλλησιν ὅλαι διὰ φιλοσοφίας διαπρεπεῖς\nαἱρέσεις ταύτης προιστάμεναι τῆς δόξης, ὡς οἶ ἀπὸ\nτοῦ Ἀριστοτέλους καὶ πάντες οἱ καθεξῆς τοῦ Περιπάτου,\n, κυνικοὶ τε καὶ Ἐπικούρειοι, οὓς καὶ μάλιστα\nἔγωγε ἐθαύμασα, ὅπως ἐν τοῖς Ἑλλήνων ἤθεσι τραφέντες\nἐξέτι τε σπαργάνων, παῖς παρὰ πατρὸς θεοὺς\nεἶναι τοὺς δηλουμένους παρειληφότες , οὐ θατέρᾳ\nληπτοὶ γεγόνασιν, ἀλλὰ κατὰ κράτος καὶ τὰ βοώμενα\nχρηστήρια καὶ τὰ παρὰ πᾶσι μεταδιωκόμενα μαντεῖα\nοὐδὲν φέρειν ἀληθὲς ἀπήλεγξαν, ἀνωφελῆ τε εἶναι\nἀπεφήναντο καὶ μᾶλλον ἐπιβλαβῆ τυγχάνειν\nμυρίων\nδὲ ὄντων—καὶ διὰ πλειόνων τὴν τῶν μαντείων\nἀνατροπὴν πεποιημένων , ἐξαρκεῖν ἔμοιγε μαρτυρίας\nχάριν τῶν εἰρημένων ἐπὶ τοῦ παρόντος ἡγοῦμαι καὶ\nἴ’ μίαν ἑνὸς τούτων παράθεσιν ἀπαντῶσαν πρὸς τὰ\nΧρυσίππῳ περὶ εἱμαρμένης ἀπὸ τῆς τῶν μαντείων\n\n\nπρορρήσεως κατασκευασθέντα. γράφει δ᾿ οὖν πρὸς\nαὐτὸν ὁ συγγραφεὺς, ἀπελέγχων ὅτι κακῶς ἐκ τῶν\nμαντείων σημειοῦται τὴν εἱμαρμένην, καὶ ὅτι ἐν τοἲς\nπλείστοις τὰ τῶν Ἑλλήνων μαντεῖα διαψεύδονται,\nκαὶ ὅτι σπανίως αὐτοῖς ἐκ συντυχίας ποτέ τινα συμ-\nβαίνει, ὅτι τε ἄχρηστος αὐτῶν καὶ ἐπιβλαβὴς ἡ πρόρρησις.\nἄκουε δ᾿ οὖν ἅ φησι κατὰ λέξιν\n“Φέρει δὲ καὶ ἄλλην ἀπόδειξιν ἐν τῷ προειρημένῳ\nβιβλίῳ τοιαύτην τινά. μὴ γὰρ ἂν τὰς τῶν\nμάντεων προρρήσεις ἀληθεῖς εἶναί φησιν, εἰ μὴ πάντα\nὑπὸ τῆς εἱμαρμένης περιείχοντο· ὃ καὶ αὐτὸ πολλῆς\nεὐηθείας μεστόν ἐστιν. ὡς γὰρ ἐναργοῦς ὄντος τοῦ\nπάσας ἀποβαίνειν τὰς τῶν καλουμένων μάντεων προρρήσεις,\nἢ ὡς μᾶλλον ἂν ὑπό τινος τούτου συγχωρηθέντος,\nτοῦ πάντα γίνεσθαι καθ᾿ εἱμαρμένην, καὶ\nοὐχὶ ὁμοίως ἂν ψευδοῦς ῥηθέντος καὶ αὐτοῦ· ἐπειδὴ\nκαὶ τὸ ἐναντίον, λέγω δὲ τὸ μὴ πάντα ἀποβαίνειν τὰ\nπροαγορευθέντα, μᾶλλον δὲ τὰ πλεῖστα αὐτῶν ἡ\nἐνάργεια δείκνυσιν.\nοὕτω τὴν ἀπόδειξιν ἡμῖν\nΧρύσιππος κεκόμικε, δι᾿ ἀλλήλων κατασκευάζων ἑκάτερα.\nτὸ μὲν γὰρ πάντα γίγνεσθαι καθ᾿ εἱμαρμένην\nἐκ τοῦ μαντικὴν εἶναι δεικνύναι βούλεται, τὸ δὲ εἶναι\nμαντικὴν οὐκ ἂν ἄλλως ἀποδεῖξαι δύναιτο, εἰ μὴ\nπρολάβοι τὸ πάντα συμβαίνειν καθ᾿ εἱμαρμένην.\nποῖος δ᾿ ἂν μοχθηρότερος τρόπος ἀποδείξεως τούτου\nγένοιτο; τὸ γὰρ ἀποβαίνειν τινὰ κατὰ τὴν ἐνάργειαν\nὧν προλέγουσιν οἱ μάντεις, οὐ τοῦ μαντικὴν\nἐπιστήμην εἶναι σημεἲον ἂν εἴη, ἀλλὰ τοῦ τυχικῶς\nσυμπίπτειν ταῖς προαγορεύσεσι συμφώνους τὰς ἐκ-\nβάσεις· ὅπερ οὐδεμίαν ἡμῖν ἐπιστήμην ὑποδείκνυσιν.\nοὐδὲ γὰρ τοξότην ἂν εἴποιμεν ἐπιστήμονα\nτὸν ἅπαξ ποτὲ τυχόντα τοῦ σκοποῦ, πολλάκις δὲ ἀπο-\n\n\nτυγχάνοντα , οὐδὲ ἰατρὸν τὸν ἀναιροῦντα τοὺς πλείους\nτῶν θεραπευομένων ὑπ’ αὐτοῦ , ἔνα δέ ποτε\nδιασῶσαι δυνηθέντα· οὐδὲ ὅλως ἐπιστήμην λέγομεν\nτὴν μὴ πάντα ἢ τά γε πλεῖστα τῶν οἰκείων ἔργων\nκατορθοῦσαν.\nὅτι δὲ ἀποτυγχάνεται αἰ τὰ πολλὰ\nτοῖς καλουμένοις μάντεσιν ὁ πᾶς τῶν ἀνθρώπων\nβίος μάρτυς ἂν εἴη, καὶ οὗτοί γε αὐτοὶ οἱ τὴν μαν-\nτικὴν ἐπαγγελλόμενοι τέχνην, οὐχὶ διὰ ταύτης ἑαυτοῖς\nβοηθοῦντες ἐν ταῖς κατὰ τὸν βίον χρείαις, ἀλλὰ\nγνώμῃ τε ἰδίᾳ ποτὲ χρώμενοι καὶ συμβουλῇ καὶ\nσυνεργείᾳ τῶν ἐν ἑκάστοις τῶν πραγμάτων ἐμπει-\nρίαν κεκτῆσθαι νενομισμένων.\nἀλλὰ περὶ μὲν τοῦ\nμὴ συνεστάναι τοῦτο, ὃ προειλήφαμεν καλεῖν μαντικὴν,\nἐν ἄλλοις ἀποδώσομεν πληρέστερον , παρατιθέμενοι\nτὰ Ἐπικούρῳ καὶ περὶ τούτου δοκοῦντα · νυνὶ\nδὲ τοσοῦτον τοῖς εἰρημένοις προσθήσομεν , ὅτι μάλιστα\nμὲν τὸ ἀληθεύειν ποτὲ τοὺς καλουμένους μάν-\nτεις ἐν ταῖς προαγορεύσεσιν οὐκ ἐπιστήμης, ἀλλὰ\nτυχικῆς αἰτίας ἔργον ἂν εἴη — οὐ γὰρ τὸ μηδεπώποτε\nτοῦ προκειμένου τυγχάνειν , ἀλλὰ τὸ μὴ πάντοτε,\nμηδ’ ὡς ἐπὶ τὸ πλεῖστον, μηδ’ ἐξ ἐπιστήμης,\nὅταν τις καί ποτε τυγχάνῃ, τύχης ἔργον καλεῖν προειλήφαμεν\nοἶ διειληφότες τὰς ὑφ’ ἕκαστον ὄνομα τε-\nταγμένας ἐναργεῖς ἐννοίας ἑαυτῶν — ἔπειτα εἰ καὶ\nκαθ’ ὑπόθεσιν ἦν ἀληθὲς τὸ δὴ τὴν μαντικὴν τῶν\nμελλόντων ἁπάντων εἶναι θεωρητικήν τε καὶ προα-\nγορευτικὴν , τὸ μὲν πάντα καθ’ εἱμαρμένην εἶναι\nσυνήγετο ἂν οὕτως, τὸ μέντοι χρειῶδες αὐτῆς καὶ\nβιωφελὲς οὐκ ἄν ποτε ἐδείκνυτο· διὸ καὶ μάλιστα\nδοκεῖ Χρύσιππος ὑμνεῖν τὴν μαντικήν.\nτί γὰρ ὄφελος\nἡμῖν ἦν προμανθάνειν τὰ πάντως ἐσόμενα δυσ-\nχερῆ, ἃ οὐδὲ προφυλάξασθαι δυνατὸν ἂν εἴη; τὰ\n\n\nγὰρ καθ’ εἱμαρμένην γινόμενα πῶς ἄν τις φυλάξα-\nσθαι δύναιτο; ὥστ’ οὐδὲν ὄφελος ἡμῖν τῆς μαντικῆς,\nμᾶλλον δὲ καὶ πρὸς κακοῦ τινος ἐγίνετο ἂν αὕτη, τὸ\nπρολυπεῖσθαι μάτην παρέχουσα τοῖς ἀνθρώποις ἐπὶ\nταῖς προδηλουμέναις δυσχερείαις κατ’ ἀνάγκην ἐσομέναις.\nοὐ γὰρ τὴν ἴσην πάλιν εὐφροσύνην τις\nφήσει παρέχειν τὴν τῶν ἐσομένων ἀγαθῶν τροαγόρευσιν,\nἐπειδήπερ οὐχ οὕτως πέφυκεν ἄνθρωπος χαίρειν\nἐπὶ τοῖς προσδοκωμένοις ἀγαθοῖς ὡς ἐπὶ τοῖς\nκακοῖς ἀνιᾶσθαι. ἄλλως τε καὶ ταῦτα μὲν οὐ πάνυ\nτι περὶ ἑαυτοὺς ἔσεσθαι πρὶν ἀκοῦσαι κατελπίζομεν·\nτὰ δ’ ἀγαθὰ μᾶλλον ἅπαντες, ὡς εἰπεῖν, προσδοκῶμεν,\nδιὰ τὴν φυσικὴν οἰκείωσιν πρὸς αὐτά· οἶ μὲν\nγὰρ πολλοὶ καὶ μείζω τῶν δυνατῶν γενέσθαι κατηλ-\nπίκασιν.\nἐξ οὗ συμβαίνει τὸ τὴν μὲν τῶν ἀγαθῶν\nπροαγόρευσιν μὴ ἐπιτείνειν πάνυ τι τὴν χαρὰν, διὰ\nτὸ καὶ χωρὶς τῆς προαγορεύσεως ἔκαστον ἐξ ἑαυτοῦ\nτὰ κρείττω προσδοκᾶν, ἢ ἐπ’ ὀλίγον ἐπιτείνειν τῇ\nδοκούσῃ βεβαιότητι , πολλάκις δὲ καὶ μει.οῦν τὴν χαρὰν,\nὅταν ἐλάττω τῶν ἐλπισθέντων ἀκουσθῇ · τὴν δὲ\nτῶν κακῶν προαγόρευσιν , καὶ διὰ τὸ ἀπόστρεπτον\nαὐτῶν φύσει, καὶ διὰ τὸ παρ’ ἐλπίδας ἐνίοτε προλέ-\nγεσθαι, μεγάλως συνταράττειν.\nἀλλ’ ὅμως εἰ\nκαὶ μὴ τοῦτο συνέβαινε , τό γε ἀχρεῖον ἔσεσθαι τὴν\nπροαγόρευσιν παντί που δῆλον ἂν εἴη. εἰ γὰρ φήσει\nτις σωθήσεσθαι τὸ χρήσιμον τῆς μαντικῆς διὰ τὸ\nπρολέγεσθαι τὸ πάντως ἐσόμενον δυσχερὲς εἰ μὴ φυ-\nλαξαίμεθα, οὐκέτι πάντα δείξει συμβησόμενα καθ’\nεἱμαρμένην , ἐφ’ ἡμῖν ὄντος τοῦ φυλάξασθαί τε καὶ\nμὴ φυλάξασθαι.\nεἰ γὰρ καὶ τοῦτο κατηναγκάσθαι\nφήσει τις , ὡς εἰς πάντα τὰ ὄντα διατείνειν τὴν\nεἱμαρμένην , πάλιν τὸ τῆς μαντικῆς χρήσιμον ἀναι-\n\n\nρεῖται· φυλαξόμεθα γὰρ εἰ καθείμαρται, καὶ οὐ φυλαξόμεθα\nδῆλον ὡς εἰ μὴ καθείμαρται φυλάξασθαι,\nκἂν πάντες οἱ μάντεις τὸ ἐσόμενον προαγορεύωσιν\nἡμῖν.\nτὸν γοῦν Οἰδίποδα καὶ τὸν Ἀλέξανδρον\nτὸν τοῦ Πριάμου καὶ αὐτὸς ὁ Χρύσιππός φησι πολλὰ\nμηχανησαμένων τῶν γονέων ὥστε ἀποκτεῖναι, ἵνα τὸ\nἀπ᾿ αὐτῶν προρρηθὲν αὐτοῖς κακὸν φυλάξωνται, μὴ\nδυνηθῆναι.\nοὕτως οὐδὲν ὄφελος οὐδὲ αὐτοῖς\nτῆς τῶν κακῶν προαγορεύσεως φησιν εἶναι διὰ τὴν\nἐκ τῆς εἱμαρμένης αἰτίαν. τοῦτο μὲν οὖν ἐκ περιουσίας\nεἰρήσθω, πρὸς τὸ μὴ μόνον ἀνυπόστατον, ἀλλὰ\nκαὶ ἀχρεῖον τῆς μαντικῆς.”\nΤαῦτα μὲν ὁ φιλόσοφος. σύ γε μὴν παρὰ\nσαυτῷ σκέψαι πῶς Ἕλληνες ὄντες, καὶ τὴν Ἑλλήνων\nσύντροφον παιδείαν ἐκ νέας ἡλικίας κτησάμενοι, τά\nτε πάτρια περὶ θεῶν πάντων μᾶλλον διεγνωκότες,\nἈριστοτελικοὶ πάντες, Κυνικοί τε καὶ Ἐπικούρειοι,\nκαὶ ὅσοι τούτοις ἐφρόνησαν τὰ παραπλήσια, τῶν παρ᾿\nαὐτοῖς Ἕλλησι βοωμένων μαντείων κατεγέλασαν.\nκαὶ μὴν, εἴπερ ἦν ἀληθῆ τὰ θρυλούμενα περὶ\nτῆς τῶν χρηστηρίων παραδοξοποιίας, εἰκὸς ἦν καὶ\nτούσδε καταπλαγῆναι Ἓλληνας ὄντας, καὶ τὰ πάτρια\nἀκριβῶς ἐξεπισταμένους, μηδέν τε τῶν γνωσθῆναι\nἀξίων ἐν δευτέρῳ τιθεμένους.\nταῦτα μὲν οὖν\nκαὶ ὅσα τοιαῦτα συνάγειν εἰς ἀνασκευὴν τῆς περὶ\nτῶν χρηστηρίων ὑποθέσεως πλείστη τις ἦν περιου-\nσία· ἀλλ᾿ οὐ ταύτῃ μοι δοκεῖ τὸν παρόντα μεθοδεῦσαι\nλόγον, ἀλλ᾿ ᾗπερ ὡρμήθημεν ἀρξάμενοι, ἀληθῆ\nλέγειν δόντες τοὺς ὑπὲρ αὐτῶν προϊσταμένους, ὡς\nἂν ἐκ τῶν παρ᾿ αὐτοῖς ὁμολογουμένων, μαντεῖά τε\nεἶναι ἀληθῆ καὶ πυθόχρηστα θεοπρόπια τὰ δηλού-\n\n\nμενα φασκόντων, τὴν ἀκριβῆ τῶν δηλουμένων ἔκ-\nφάνσιν καταμάθωμεν.\nΟἶμαι δὲ παντί τῳ εἶναι σαφὲς ὡς ὁ τῶν\nπροκειμένων ἔλεγχος οὐ μικρὸν, ἀλλὰ καὶ μέγιστον\nὁμοῦ καὶ ἀναγκαιότατον περιέξει μέρος τῆς εὐαγγελικῆς\nὑποθέσεως. εἰ γὰρ οἱ πρὸ τῆς τοῦ σωτῆρος\nἡμῶν Ἰησοῦ Χριστοῦ παρουσίας πανταχῆ πάντες,\nἝλληνες καὶ βάρβαροι , δειχθεῖεν μὴ τὸν ἀληθῆ θεὸν\nἐπεγνωκότες, ἀλλ’ ἤτοι τὰ μὴ ὄντα ὡς ὄντα δοξά-\nζοντες , ἢ ὑπό τινων μοχθηρῶν καὶ θεομάχων πνεμάτων\nδαιμόνων τε πονηρῶν καὶ ἀκαθάρτων τυφλῶν\nδίκην ὧδε κἀκεῖσε περιηγμένοι , καὶ βυθῷ κακίας\nπρὸς αὐτῶν καθειλκυσμένοι · καὶ τί γὰρ ἄλλ’ ἢ δαι-\nμονῶντες;) πῶς οὐ μειζόνως ἂν ὀφθείη τὸ μέγα τῆς\nεὐαγγελικῆς οἰκονομίας μυστήριον, πάντας πανταχόθεν\nἐκ τῆς πατροπαραδότου πλάνης τῆς τῶν δαιμόνων\nκαταδυναστείας διὰ τῆς τοῦ σωτῆρος ἡμῶν φω-\nνῆς ἀνακεκλημένους , καὶ τοὺς μέχρις ἐσχατιῶν γῆς\nοἰκοῦντας ἀνθρώπους τῆς ἐξ αἰῶνος κατασχούσης τὸν\nπάντα βίον ἀπάτης λελυτρωμένους, ὥστε ἐξ ἐκείνου\nκαὶ εἰς δεῦρο λελύσθαι μὲν καὶ καθῃρῆσθαι αὐτοῖς\nναοῖς καὶ ξοάνοις τὰ πεπαλαιωμένα τῆς τῶν ἐθνῶν\nἁπάντων πλάνης ἱδρύματα , ἱερὰ δὲ ὄντως σεμνὰ καὶ\nεὐσεβείας διδασκαλεῖα τῷ παμβασιλεῖ καὶ δημιουργῷ\nτῶν ὅλων ἐν μέσαις πόλεσί τε καὶ κώμαις δυνάμει\nκαὶ ἀρετῇ τοῦ σωτῆρος ἡμῶν ἀνὰ τὸν σύμπαντα κό-\nσμον ἀνεγηγέρθαι, θυσίας τε τὰς θεοπρεπεῖς εὐχαῖς\nὁσίων διαθέσει κεκαθαρμένῃ κακίας ἁπάσης, ἔν τε\nἀπαθείᾳ ψυχῆς καὶ πάσης ἀρετῆς ἀναλήψει, κατὰ τὰ\nθεῖα καὶ σωτηριώδη παιδεύματα , ἐξ ἁπάντων ὁσημέραι\nδιηνεκῶς τῶν ἐθνῶν ἐπιτελεῖσθαι, τὰς δὴ καὶ\nμόνας ἀρεστὰς οὔσας καὶ προσηνεῖς θυσίας τῷ ἐπὶ\n\n\nπάντων θεῷ.\nτούτων δὲ οὕτως ἐχόντων, πῶς\nοὐκ ἂν εἴημεν ἐν ταὐτῷ δεδειχότες καὶ ὅτι μετὰ σώφρονος\nλογισμοῦ, οὐχὶ δὲ ἀλογίᾳ ἑαυτοὺς ἐπιδόντες,\nἀποστάται τῆς πατροπαραδότου γεγόναμεν δεισιδαιμονίας,\nκρίσει δικαίᾳ καὶ ἀληθεῖ τὸ κρεῖττον ἀγαπήσαντες,\nκαὶ τῆς ἐνθέου καὶ ἀληθοῦς εὐσεβείας ἐρασταὶ\nγεγενημένοι. ἀλλὰ τούτων μὲν ἅλις, ἁπτέον δὲ\nλοιπὸν τῶν προκειμένων.\nΟἱ μὲν δὴ τὴν Ἑλληνικὴν θεολογίαν ἐξηκριβωκότες,\nκαθ᾿ ἕτερον παρὰ τοὺς προειρημένους ἡμῖν\nτρόπους, εἰς γένη τέτταρα πάντα τὸν λόγον διαιροῦν-\nτες, πρώτιστα πάντων τὸν πρῶτον ἀφορίσαντες θεὸν,\nεἰδέναι φασὶ τοῦτον εἶναι τὸν ἐπὶ πᾶσι πρῶτόν τε\nὄντα καὶ πάντων θεῶν πατέρα τε καὶ βασιλέα, μεθ᾿\nὃν γένος τὸ θεῶν ὑπάρχειν δεύτερον, ἑπόμενον δὲ τὸ\nδαιμόνων, τὸ δὲ ἡρώων τέταρτον· ἃ πάντα τῆς τοῦ\nκρείττονος ἰδέας μετασχόντα πῆ μὲν ἄγειν, πῆ δὲ\nἄγεσθαι, καὶ φῶς ἅπαν προσαγορεύεσθαι τὸ τοιόνδε\nφωτὸς μετοχῇ· ἀλλὰ καὶ τῆς τοῦ χείρονος οὐσίας τὸ\nκακὸν ἡγεῖσθαί φασι· τοῦτο δὲ εἶναι μοχθηρῶν δαι-\nμόνων γένος, φίλῳ μὲν οὐδαμῶς χρώμενον τἀγαθῷ,\nδύναμίν γε μὴν ἐν τῇ τῶν ἐναντίων φύσει κεκτημένον\nπρώτην, καθάπερ ἐν τοῖς κρείττοσιν ὁ θεός· πᾶν\nδὲ τὸ τοιόνδε σκότος προσαγορεύεσθαι.\nταῦτα\nτοῦτον διαστειλάμενοι τὸν τρόπον θεοῖς μὲν οὐρανὸν\nκαὶ τὸν ἄχρι σελήνης αἰθέρα φασὶν ὑποτετάχθαι·\nδαίμοσι δὲ τὰ περὶ σελήνην καὶ ἀέρα, ψυχαῖς δὲ τὰ\nπερὶ γῆν καὶ ὑπόγεια. τοιούτῳ δ᾿ ἀφορισμῷ κεχρημένοι\nπρῶτον ἁπάντων φασὶ τοὺς οὐρανίους δεῖν καὶ\nαἰθερίους θεοὺς θεραπεύειν· δεύτερον τοὺς ἀγαθοὺς\nδαίμονας· τρίτον τὰς τῶν ἡρώων ψυχὰς, τέταρτον\nτοὺς φαύλους καὶ πονηροὺς ἀπομειλίσσεσθαι δαίμο-\n\n\nνᾶς.\nταῦτα δὲ λόγῳ διαιροῦντες ἔργῳ συγχέουσι\nτὰ πάντα , μόνας ἀντὶ τῶν εἰρημένων πάντων τὰς\nπονηρὰς δυνάμεις θεραπεύοντες, καὶ ὅλοι ταύταις\nκαταδουλούμενοι, ὡς ὁ λόγος προιὼν ἀπελέγξει. πάρεστι\nγοῦν σοι τὰς διὰ τῶν ξοάνων ἐνεργούσας δυνάμεις\nὁποίας χρῆν ἀποφαίνεσθαι σκοπεῖν, πότερα\nθεοὺς ἢ δαίμονας, καὶ εἴτε φαύλους εἴτε ἀγαθοὺς,\nἐκ τῶν παρατεθησομένων.\nτὰ μὲν γὰρ παρ’ ἡμῖν\nθεῖα λόγια οὐδ’ ὅλως ἀγαθὸν οὐδέν’ ὀνομάζει δαίμονα,\nπάντας δὲ πονηροὺς εἷναι τοὺς τῆς λήξεως\nταύτης καὶ δὴ καὶ τῆς προσηγορίας μετειληφότας, ὡς\nοὐδ’ ἕτερον θεὸν ἀληθῶς καὶ κυρίως πλὴν ἴνα τὸν\nπάντων αἴτιον · τὰς δὲ ἀστείας καὶ ἀγαθὰς δυνάμεις,\nἅτε τὴν φύσιν γεννητὰς οὔσας καὶ πολλῷ τὸν ἀγέν\nνῆτον καὶ σφῶν αὐτῶν ποιητὴν θεὸν ἀφυστερούσας,\nοὐ μὴν ἀλλὰ καὶ τοῦ τῶν δαιμόνων μοχθηροῦ γένους\nἀφωρισμένας, οὔτε θεοὺς οὔτε δαίμονας ἀποκαλεῖν\nἀξιοῖ, μέσας δὲ οὔσας θεοῦ καὶ δαιμόνων εὐθυβόλῳ\nκαὶ μέσῃ προσηγορίᾳ ἀγγέλους θεοῦ καὶ πνεύματα\nλειτουργικὰ, δυνάμεις τε θείας καὶ ἀρχαγγέλους, καί\nτισιν ἄλλαις ἐπωνυμίαις φερωνύμως τοῖς ἐπιτηδεύ-\nμασιν αὐτῶν ὀνομάζειν εἴωθε, τοὺς δὲ δαίμονας, εἰ\nδὴ καὶ τούτων ἡμᾶς προσήκει τὴν ἐτυμολογίαν ἐξει-\nπεῖν, οὐχ ᾗπερ Ἕλλησι δοκεῖ παρὰ τὸ δαήμονας εἷναι\nκαὶ ἐπιστήμονας , ἀλλ’ ἢ παρὰ τὸ δειμαίνειν, ὅπερ\nἐστὶ φοβεῖσθαι καὶ ἐκφοβεῖν, δαίμονάς τινας προσ-\nφυῶς ὀνομάζεσθαι.\nτάς γέ τοι θείας καὶ ἀγαθὰς\nδυνάμεις, ὥσπερ οὖν τοῦ τρόπου , οὑτωσὶ δὲ καὶ\nτῆς προσηγορίας τῆς δαιμονικῆς ἀλλοτρίας τυγχανειν·\nἐπεὶ καὶ πάντων ἂν εἴη παραλογώτατον τὰς\nμήτε τὴν προαίρεσιν μήτε τὴν ἐκ τοῦ τρόπου φύσιν\nὁμοίας μιᾶς καὶ τῆς αὐτῆς ἐπωνυμίας ἀξιοῦν.\nΦέρε οὖν ἐπισκεψώμεθα τίς ὁ κατ’ αὐτοὺς\nτῶν χρηστηρίων τρόπος, ὡς ἂν μάθωμεν ποίας χρὴ\nδυνάμεως αὐτοὺς ἀποφήνασθαι, καὶ εἴτε ὀρθῶς αὐ-\nτῶν ἀνεχωρήσαμεν εἴτε καὶ μή. εἰ δὲ μέλλοιμι παρ’\nἐμαυτοῦ τοὺς ἐλέγχους τῶν δηλουμένων προφέρειν,\nεὖ οἷδ’ ὅτι μηδ’ ἀνεπίληπτον παρέξω τοῖς φιλεγκλή-\nμοσι τὸν λόγον. διόπερ αὐτὸς οὐδὲν οἴκοθεν εἰπὼν\nαὖθις ταῖς τῶν ἔξωθεν ἀποχρήσομαι μαρτυρίαις.\nμυρίων δὲ ὄντων παρ’ Ἕλλησι λογογράφων τε καὶ\nφιλοσόφων , πρὸ πάντων ἐπιτήδειον εἰς τὰ προκείμενα\nἐγκρίνω τὸν δαιμόνων φίλον αὐτὸν ἐκεῖνον, ὃς\nδὴ καθ’ ἡμᾶς γεγονὼς ταῖς καθ’ ἡμῶν ἐλλαμπρύωεται\nψευδηγορίαις. μάλιστα γὰρ φιλοσόφων οὗτος\nτῶν καθ’ ἡμᾶς δοκεῖ καὶ δαίμοσι καὶ οἷς φησι θεοῖς\nὡμιληκέναι , ὑπέρ τε τούτων πρεσβεῦσαι, καὶ πολλῷ\nμᾶλλον τὰ περὶ αὐτῶν ἀκριβέστερον διηρευνηκέναι.\nοὗτος τοιγαροῦν ἐν οἷς ἐπέγραψε “Περὶ τῆς ἐκ\nλογίων φιλοσοφίας \" συναγωγὴν ἐποιήσατο χρησμῶν\nτοῦ τε Ἀπόλλωνος καὶ τῶν λοιπῶν θεῶν τε καὶ\nἀγαθῶν δαιμόνων, οὓς μάλιστα ἐκλεξάμενος αὑτῶ\nἡγήσατο ἱκανοὺς εἷναι εἴς τε ἀπόδειξιν τῆς τῶν θεολογουμένων\nἀρετῆς εἴς τε προτροπὴν ἧς αὐτῷ φίλον\nὀνομάζειν θεοσοφίας.\nἐκ δὴ τούτων τοιγαροῦν\nτῶν ἐγκριθέντων καὶ μνήμης ἀξιωθέντων λογίων\nδιακρῖναι καλὸν τοὺς χρησμολόγους, καὶ σκέψασθαι\nποίας ποτὲ ὄντες τυγχάνουσι δυνάμεως. πρῶτον δὲ\nθεασώμεθα ὅπως τῆς γραφῆς ὁ δηλωθεὶς ἀνὴρ ἀρ-\nχόμενος ἡμῖν ἀληθεύειν ἐπόμνυται λέγων οὕτως\n\" Βέβαιος δὲ καὶ μόνιμος ὁ ἐντεῦθεν ὡς ἂν ἐκ\nμόνου βεβαίου τὰς ἐλπίδας τοῦ σωθῆναι ἀρυτόμενος,\nοἷς δὴ καὶ μεταδώσεις μηδὲν ὑφαιρούμενος. ἐπεὶ κἀγατοὺς\nθεοὺς μαρτύρομαι ὡς οὐδὲν οὔτε προστέθεικα\n\n\nοὔτε ἀφεῖλον τῶν χρησθέντων νοημάτων, εἰ μή που\nλέξιν ἡμαρτημένην διώρθωσα, ἢ πρὸς τὸ σαφέστερον\nμεταβέβληκα, ἢ τὸ μέτρον ἐλλεῖπον ἀνεπλήρωσα, ἤ τι\nτῶν μὴ πρὸς τὴν πρόθεσιν συντεινόντων διέγραψα,\nτὸν δὲ νοῦν ἀκραιφνῆ τῶν ῥηθέντων διετήρησα,\nεὐλαβούμενος τὴν ἐκ τούτων ἀσέβειαν μᾶλλον ἢ τὴν\nἐκ τῆς ἱεροσυλίας τιμωρὸν ἑπομένην δίκην.\nἕξει δὲ\nἡ παροῦσα συναγωγὴ πολλῶν μὲν τῶν κατὰ φιλοσο-\nφίαν δογμάτων ἀναγραφὴν, ὡς οἱ θεοὶ τἀληθὲς ἔχειν\nἐθέσπισαν · ἐπ’ ὀλίγον δὲ καὶ τῆς χρηστικῆς ἁψόμεθα\nπραγματείας, ἥτις πρός τε τὴν θεωρίαν ὀνήσει καὶ\nπρὸς τὴν ὅλην κάθαρσιν τοῦ βίου. ἢν δ’ ἔχει ὠφέλειαν\nἡ συναγωγὴ μάλιστα εἴσονται ὅσοιπερ τὴν ἀληθειαν\nὠδίναντες ηὔξαντό ποτε τῆς ἐκ θεῶν ἐπιφα-\nνείας τυχόντες ἀνάπαυσιν λαβεῖν τῆς ἀπορίας διὰ\nτὴν τῶν λεγόντων ἀξιόπιστον διδασκαλίαν.\"\nΤοιούτοις χρησάμενος προοιμίοις μαρτύρεται καὶ\nπροκαταγγέλλει μὴ εἰς πολλοὺς ἐκφῆναι τὰ λεχθησόμενα,\nλέγων οὕτως\nΣὺ δ’ εἴπερ τι καὶ ταῦτα πειρῶ μὴ δημοσιεύειν,\nμηδ’ ἄχρι καὶ τῶν βεβήλων ῥίπτειν αὐτὰ\nδόξης ἕνεκα ἢ κέρδους ἤ τινος ἄλλης οὐκ εὐαγοῦς\nκολακείας. κίνδυνος γὰρ οὐ σοὶ μόνον τὰς ἐντολὰς\nπαραβαίνοντι ταύτας, ἀλλὰ κἀμοὶ ῥᾳδίως πιστεύσαντι\nτῷ στέγειν παρ’ ἑαυτῷ μὴ δυναμένῳ τὰς εὐποιίας.\nποιίας. δοτέον δὴ τοῖς τὸν βίον ἐνστησαμένοις πρὸς\nτὴν τῆς ψυχῆς σωτηρίαν.’’\nΚαὶ μεθ’ ἕτερα ἐπιλέγει\n\" Ταῦτά μοι ὡς ἀρρήτων ἀρρητότερα κρύπτειν·\nοὐδὲ γὰρ οἱ θεοὶ φανερῶς περὶ αὑτῶν ἐθέσπισαν,\nἀλλὰ δι’ αἰνιγμάτων.\"\nἘπειδὴ τοίνυν τοιαῦτα ὁ λόγος ἀνετείνατο,\n\n\nφέρε λοιπὸν διὰ τῶν ἐνθέων καὶ πυθοχρήστων λο-\nγίων σκεψώμεθα ποδαπὰς εἶναι τὰς θεολογουμένας\nἀφανεῖς δυνάμεις προσήκει λογίζεσθαι· γένοιτο γὰρ\nἂν καὶ ἀνδρὸς ἔλεγχος ἐκ τῶν οἰκείων λόγων τε καὶ\nἐπιτηδευμάτων.\nὁ δὴ οὖν προδηλωθεὶς ἀνὴρ ἐν\nαὐτοῖς οἷς ἐπέγραψε ‘Περὶ τῆς ἐκ λογίων φιλοσοφίας’’\nχρησμοὺς τίθησι τοῦ Ἀπόλλωνος, τὰς διὰ ζώων θυσίας\nἐργάζεσθαι παρακελευομένου, καὶ μὴ μόνοις δαί-\nμοσι, μηδὲ μόναις ταῖς περιγείοις δυνάμεσιν, ἀλλὰ\nκαὶ ταῖς αἰθερίοις καὶ οὐρανίοις ζῳοθυτεῖν.\nἐν\nἑτέροις δὲ ὁ αὐτὸς δαίμονας, ἀλλ’ οὐ θεοὺς εἶναι\nὁμολογῶν ἅπαντας, οἶς Ἕλληνες τὰς δι’ αἱμάτων καὶ\nζῴων ἀλόγων σφαγῆς ἐπετέλουν θυσίας, μὴ χρῆναι\nμηδ’ ὅσιον εἶναι θεοῖς ζῳοθυτεῖν φησίν.\nἄκουε\nτοιγαροῦν τῶν πρώτων αὐτοῦ φωνῶν, δι’ ὧν τὰ περὶ\nτῆς ἐκ λογίων φιλοσοφίας συνάγων, πῶς ὁ Ἀπόλλων\nχρῆναι θεραπεύειν τοὺς θεοὺς διδάσκει. ὃ καὶ πα-\nρατίθεται γράφων ὧδε\n\" Ἀκολούθως μετὰ τὰ ῥηθέντα περὶ εὐσεβείας\nἄ περὶ τῆς θεραπείας αὐτῶν ἔχρησαν ἀναγράφοιμεν\nἂν, ὧν ἐκ μέρους κἀν τοῖς περὶ εὐσεβείας φθάσαντες\nπαρατεθείκαμεν. ἔστι δὲ ὁ χρησμὸς τοῦ Ἀπόλλωνος\nἅμα καὶ διαίρεσιν τῆς τῶν θεῶν περιέχων τάξεως,\nἐργάζευ, φίλε, τήνδε θεόσδοτον ἐς τρίβον ἐλθὼν,μηδ’ ἐπιλήθεο τῶν μακάρων, θυσίας ἐναρίζωνπή μὲν ἐπιχθονίοις, πῆ δ’ οὐρανίοις, ποτὲ δ’ αἴθρηςαὐτοῖσιν βασιλεῦσι καὶ ἠέρος ὑγροπόροιο,ἠδὲ θαλασσαίοις καὶ ὑποχθονίοισιν ἅπασι ·πάντα γὰρ ἐνδέδεται φύσεως μεστώμασι τῶνδε.ζῴων δ’ ὡς θέμις ἐστὶ τελευτῆσαι καθαγισμοὺςἀείσω, δέλτοις δὲ χαράσσετε χρησμὸν ἐμεῖο),τοὺς μὲν ἐπιχθονίοις , τοὺς δ’ οὐρανίοισι θεοῖσι·φαιδρὰ μὲν οὐρανίοις, χθονίοις δ’ ἐναλίγκια χροιῇ.τῶν χθονίων διάειρε τριχῇ θυσίας ἐναρίζων,νερτερίων κατάθαπτε , καὶ εἰς βόθρον αἷμα ἴαλλε,χεῦ’ δὲ μέλι νύμφας τε Διωνύσοιό τε δῶρα.ὅσσοι δ’ ἀμφὶ γέην πωτώμενοι αἰὲν ἔασι,τοῖσδε φόνου πλήσας πάντη πυριπληθέα βωμὸνἐν πυρὶ βάλλε δέμας θύσας ζῴοιο ποτανοῦ,καὶ μέλι φυράσας Δηωΐῳ ἀλφίτῳ ἔνθευ,ἀτμούς τε λιβάνοιο καὶ οὐλοχύτας ἐπίβαλλε.εὖτε δὲ πὰρ ψαμάθοισιν ἴῃς, γλαυκὴν ἅλα χεύαςκὰκ κεφαλῆς θυσίαζε , καὶ εἰς βαθὺ κῦμα θαλάσσηςζῷον ὅλον προίαλλε. τελευτήσας τάδε πάνταἐς πλατὺν ἠερίων χορὸν ἔρχεο Οὐρανιώνων.ἀστραίοις δἤπειτα καὶ αἰθερίοις ἐπὶ πᾶσιναἷμα μὲν ἐκ λαιμῶν κρουνώμασιν ἀμφὶ θυηλὰςλιμνάζειν, τὰ δὲ γυῖα θεοῖς ἐν δαιτὶ πονεῖσθαι.ἄκρα Ἠφαίστῳ δόμεναι, τὰ δὲ λοιπὰ πάσασθαι,ἀτμοῖσιν λαροῖσιν ἐνιπλήσαντες ἅπανταἠέρα ῥευσταλέον· ἐπὶ δ’ εὐχὰς πέμπε θεοῖσιν.·’\nΚαὶ μετ’ ὀλίγα ἐπεξηγεῖται τὸν χρησμὸν ἑρ-\nμηνεύων ὧδε\n“Αἱ δὲ θυσίαι ἔχουσι τὸν τρόπον τοῦτον κατὰ\nτὴν προρρηθεῖσαν διαίρεσιν τῶν θεῶν ἐκδεδομέναι.\nὄντων γὰρ ὑποχθονίων καὶ ἐπιχθονίων θεῶν, καὶ\nτῶν μὲν ὑποχθονίων καὶ νερτερίων καλουμένων, τῶν\nδ’ ἐπιχθονίων καὶ χθονίων κληθέντων θεῶν, κοινῶς\nμὲν τούτοις ἱερεῖα τετράποδα μέλανα θύειν παρακε-\nλεύεται, περὶ δὲ τὸν τρόπον τῆς θυσίας ἐξαλλάττει·\nτοῖς μὲν γὰρ ἐπιχθονίοις σφάζειν ἐπὶ βωμῶν, τοῖς.\nδ’ ὑποχθονίοις ἐπὶ βόθρων παρακελεύεται , καὶ μέντοι\nτοι καὶ θάπτειν τούτοις θύσαντας τὰ σώματα.\nὅτι\nγὰρ κοινὰ τούτων καὶ τὰ τετράποδα αὐτὸς ἐρωτηθεὶς\nἐπήγαγε\nξυνὰ πέλει χθονίων καὶ ὑποχθονίων τάδε μούνων,τετράποδα χθονίοις ἀρνῶν νεοπηγέα γυῖα.\n\n\nτοῖς δὲ ἀερίοις πτηνὰ θύειν παρακελεύεται ὁλοκαυ-\nτοῦντας καὶ τὸ αἷμα ἐπὶ τ(?)ν βωμῶν περιάγοντας·\nτοῖς δὲ θαλασσίοις πτηνὰ μὲν, ζῶντα δὲ ἀφιέναι εἰς\nτὰ κύματα, μέλανα τὴν χρόαν ὄντα. φησὶ γὰρ\nτοῖς δὲ θεοῖς τὰ πετεινὰ, θαλασσαίοις δὲ κελαινά,\nπᾶσι μὲν λέγων τοῖς θεοῖς πλὴν τῶν χθονίων τὰ\nπετεινὰ 5 μόνοις δὲ τοῖς θαλασσίοις τὰ κελαινὰ , οὐκοῦν\nτοῖς ἄλλοις λευκά. τοῖς δ’ οὐρανίοις καὶ αἰθε-\nρίοις τὰ ἄκρα τῶν ἱερείων λευκῶν ὄντων ἀφιεροῦν,\nτὰ δὲ λοιπὰ μέρη ἐσθίειν· ἐκ μόνων γὰρ τούτων βρωτέον\nτέον σοι, ἐκ δὲ τῶν ἄλλων μή. οὓς δὲ εἴρηκεν ἐν\nτῇ διαιρέσει οὐρανίους, τούτους οὑς ἐνταῦθα ἀστραίους.\nἆρ’ οὖν δεήσει ἐξηγήσασθαι τῶν θυσιῶν τὰ σύμ-\nβολα τῷ εὐσυνέτῳ δῆλα; τετράποδα μὲν γὰρ τοῖς\nχθονίοις καὶ χερσαῖα · τῷ γὰρ ὁμοίῳ χαίρει τὸ ὅμοιον.\nχθόνιον δὲ τὸ πρόβατον καὶ διὰ τοῦτο Δήμητρι φίλον,\nκαὶ ἐν οὐρανῷ τὴν ἔκφανσιν ἐκ τῆς γῆς τῶν\nκαρπῶν μεθ’ ἡλίου λοχεύει. μέλανα δέ· τοιαύτη γὰρ\nἡ γῆ φύσει σκοτεινή. τρία δέ· τοῦ γὰρ σωματικοῦ\nκαὶ γεώδους τὰ τρία σύμβολον.\nτοῖς μὲν οὖν ἐπι-\nχθονίοις ἄνω ἐπὶ βωμῶν δεῖ θῦσαι · ἐπὶ γὰρ τῆς γῆς\nἀναστρέφονται · τοῖς δ’ ὑποχθονίοις ἐν βόθρῳ\nκαὶ ἐν ταφῇ, ἔνθα διατρίβουσι. τὰ πτηνὰ δὲ τοῖς\nἄλλοις, ὅτι πάντα θεῖ. καὶ γὰρ τὸ ὕδωρ ἀεικίνητον\nτῆς θαλάσσης, μέλαν δέ· διὸ καὶ τὰ τοιαῦτα ἱερεία\nπρόσφορα. τοῖς δὲ ἀερίοις λευκά· πεφώτισται γὰρ\nκαὶ ὁ ἀὴρ φύσεως ὢν διαφανοῦς. οὐρανίοις δὲ καὶ\nαἰθερίοις τὰ ἐπὶ τῶν ζῴων κουφότερα , ἅπερ ἐστὶν\nἄκρα, οἷς κοινωνεῖν τῆς θυσίας δεῖ. δοτῆρες γὰρ\nοὗτοι ἀγαθῶν, οἱ δὲ ἄλλοι τῶν κακῶν κωλυτῆρες.’\nΤοιαῦτα μὲν τὰ ἀπὸ τῆς ἐκ λογίων φιλοσοφίας\nτοῦ θαυμαστοῦ θεοσόφου.\nΦέρε δὲ τοῦ αὐτοῦ τὰς ἐναντίας τούτοις φω-\nνὰς συγκρίνωμεν, ἃς τέθειται ἐν οἷς ἐπέγραψε \" Περὶ\nτῆς τῶν ἐμψύχων ἀποχῆς. \" ἔνθα δὴ ὀρθῷ λογισμῷ\nκινούμενος πρῶτον ἁπάντων ὁμολογεῖ μὴ δεῖν τὸ κα-\nθόλου μηδὲν μήτε θυμιᾶν μήτε θύειν τῷ ἐπὶ πᾶσι\nθεῷ, ἀλλὰ μηδὲ ταῖς μετ’ αὐτὸν θείαις καὶ οὐρανίαις\nδυνάμεσιν.\nεἶτα δὲ ἐπεξιὼν τὰς τῶν πολλῶν ὑπο-\nλήψεις ἀνασκευάζει , μὴ χρῆναι φάσκων θεοὺς ὑπο-\nλαμβάνειν τοὺς ταῖς διὰ ζῴων θυσίαις χαίροντας.\nεἶναι γάρ φησι πάντων ἀδικώτατον τὸ ζῳοθυτεῖν,\nκαὶ ἀνόσιον καὶ μυσαρὸν καὶ βλαβερὸν, καὶ διὰ τοῦτο\nμηδὲ θεοῖς προσφιλές. ταῦτα δὲ λέγων δῆλος ἂν εἴη\nτὸν ἑαυτοῦ θεὸν ἀπελέγχων · προστάττειν γὰρ ἀρτίως\nἔφησε τὸν χρησμὸν μὴ μόνον τοῖς ὑποχθονίοις καὶ\nἐπιχθονίοις θεοῖς, ἀλλὰ καὶ τοῖς ἀερίοις οὐρανίοις τε\nκαὶ αἰθερίοις ζῳοθυτεῖν.\nκαὶ ὁ μὲν Ἀπόλλων τοι-\nαῦτα· ὁ δὲ τὸν Θεόφραστον μαρτυρόμενος θεοῖς μὲν\nοὔ φησιν ἁρμόζειν τὴν διὰ ζῴων θυσίαν, δαίμοσι δὲ\nμόνοις · ὥστε κατὰ τὸν αὐτοῦ καὶ Θεοφράστου λόγον\nδαίμονα εἶναι, ἀλλ’ οὐ θεὸν τὸν Ἀπόλλωνα, οὐ μὴν\nἀλλὰ καὶ πάντας τοὺς παρὰ πᾶσι τοῖς ἔθνεσι νενομισμένους\nθεοὺς, οἶς τὰς διὰ ζῴων θυσίας πανδημὶ\nπάντες ἄρχοντές τε καὶ ἀρχόμενοι κατά τε πόλεις καὶ\nχώρας ἐκτελοῦσι · τούτους γὰρ οὐκ ἄλλο τι τυγχάνειν\nἡγεῖσθαι χρὴ κατὰ τοὺς εἰρημένους ἢ δαίμονας.\nεἰ\nδὲ ἀγαθοὺς εἶναί φασιν αὐτοὺς, καὶ πῶς, εἴπερ ἀνό-\nσιος ἦν καὶ μυσαρὰ καὶ ἐπιβλαβὴς ἡ δι’ αἱμάτων\nθυσία , ἀγαθοὶ ἂν εἶεν οἱ τοῖς τοιοῖσδε χαίροντες ; εἰ\nδὲ καὶ μὴ μόναις ταῖς τοιαύταις δὴ θυσίαις, καθ’\nὑπερβολὴν δὲ ὠμότητος καὶ ἀπανθρωπίας φανεῖεν\nἀνδροκτασίαις καὶ ἀνθρωποθυσίαις ἡδόμενοι, πῶς\nοὐκ ἄντικρυς εἶεν ἂν μιαιφόνοι, καὶ πάσης ὠμότητος\n\n\nκαὶ ἀπανθρωπίας οἰκεῖοι, καὶ οὐδὲν ἄλλο ἢ πονηροὶ\nδαίμονες;\nτούτων δὲ ἡμῖν τὴν ἀπόδειξιν εἰληφότων\nοἶμαι τῆς ἡμετέρας ἐκ τῶν δηλουμένων ἀναχω-\nρήσεως τὸ εὔλογον ἀποδεδόσθαι. μὴ γὰρ εἶναι ὅσιον\nμηδ’ εὐσεβὲς, μὴ ὅτι τὴν τοῦ θεοῦ σεβασμίαν προσηγορίαν\nκαὶ τὴν ἀνωτάτω τιμὴν ἐπὶ τὰ πονηρὰ πνεύματα\nκαταβάλλειν, ἀλλὰ μηδὲ τοῦ παρ’ ἀνθρώποις\nτὴν βασίλειον ἐπιειμένου ἀξίαν λῃσταῖς καὶ τοιχωρύ-\nχοις περιτιθέναι.\nὅθεν ἡμεῖς μόνον τὸν ἐπὶ πάντων\nσέβειν δεδιδαγμένοι θεὸν, τιμᾶν τε κατὰ τὸ\nπροσῆκον καὶ τὰς ἀμφ’ αὐτὸν θεοφιλεῖς τε καὶ μακαρίας\nδυνάμεις, οὐδὲν μὲν γεῶδες καὶ νεκρὸν, οὐδὲ\nλύθρους καὶ αἵματα, οὐδέ τι τῆς φθαρτῆς καὶ ὑλι-\nκῆς οὐσίας ἐπαγόμεθα· νῷ δὲ πάσης κεκαθαρμένῳ\nκακίας καὶ σώματι τὸν ἐξ ἁγνείας καὶ σωφροσύνης\nκόσμον πάσης λαμπρότερον ὄντα στολῆς περιβεβλη-\nμένῳ, δόγμασί τε ὀρθοῖς καὶ θεοπρεπέσι, καὶ ἐπὶ\nπᾶσι τούτοις διαθέσει γνησίᾳ τὴν ὑπὸ τοῦ σωτῆρος\nἡμῶν παραδοθεῖσαν εὐσέβειαν μέχρι καὶ θανάτου\nφυλάττειν εὐχόμεθα.\nἀλλὰ γὰρ τούτων ἡμῖν προ-\nδιηρθρωμένων ὥρα καὶ ἐπὶ τὰς ἀποδείξεις τῶν εἰρη-\nμένων χωρεῖν. πρῶτα δὲ πάντων διελθεῖν εὔλογον\nδι’ ὧν ὁ προειρημένος συγγραφεὺς ἐν οἷς ἐπέγραψε\nΠερὶ τῆς τῶν ἐμψύχων ἀποχῆς\" μὴ χρῆναί φησι\nμήτε τῷ ἐπὶ πάντων θεῷ μήτε ταῖς μετ’ αὐτὸν θείαις\nδυνάμεσι γεῶδες μηδὲν μήτε θυμιᾶν μήτε θύειν· ἀλλό-\nτρια γὰρ τὰ τοιαῦτα ἢ κατὰ τὴν πρέπουσαν εὐσέβειαν.\n\" Θεῷ μὲν τῷ ἐπὶ πᾶσιν, ὥς τις ἀνὴρ σοφὸς\nἔφη, μηδὲν τῶν αἰσθητῶν μήτε θυμιῶντες μήτ’ ἐπονομάζοντες·\nοὐδὲν γὰρ ἔνυλον ὃ μὴ τῷ ἀύλῳ εὐθύς\nἐστιν ἀκάθαρτον. διὸ οὐδὲ λόγος τούτῳ ὁ κατὰ φω-\n\n\n\nνὴν οἰκεῖος, οὐδ᾿ ὁ ἔνδον, ὅταν πάθει ψυχῆς ᾖ μεμολυσμένος·\nδιὰ δὲ σιγῆς καθαρᾶς καὶ τῶν περὶ αὐτοῦ\nκαθαρῶν ἐννοιῶν θρησκεύομεν αὐτόν. δεῖ ἄρα\nσυναφθέντας καὶ ὁμοιωθέντας αὐτῷ τὴν αὑτῶν ἀναγωγὴν\nθυσίαν ἱερὰν προσάγειν τῷ θεῷ, τὴν αὐτὴν\nδὲ καὶ ὕμνον οὖσαν καὶ ἡμῶν σωτηρίαν. ἐν ἀπαθείᾳ\nἄρα τῆς ψυχῆς, τοῦ δὲ θεοῦ θεωρίᾳ ἡ θυσία αὕτη\nτελεῖται.”\n“Τοῖς δὲ αὐτοῦ ἐκγόνοις, νοητοῖς δὲθεοῖς, ἤδη\nκαὶ τὴν ἐκ τοῦ λόγου ὑμνῳδίαν προσθετέον. ἀπαρχὴ\nγὰρ ἑκάστῳ ὧν δέδωκεν ἡ θυσία, καὶ δι᾿ ὡς ἡμῶν\nτρέφει καὶ εἰς τὸ εἶναι συνέχει τὴν οὐσίαν. ὡς οὖν\nγεωργὸς δραγμάτων ἀπάρχεται καὶ τῶν ἀκροδρύων,\nοὕτως ἡμεῖς ἀπαρξώμεθα αὐτοῖς ἐννοιῶν τῶν περὶ\nαὐτῶν καλῶν, εὐχαριστοῦντες ὧν ἡμῖν δεδώκασι τὴν\nθεωρίαν, καὶ ὅτι ἡμᾶς διὰ τῆς αὐτῶν θέας ἀληθινῶς\nτρέφουσι, συνόντες καὶ φαινόμενοι καὶ τῇ ἡμετέρᾳ\nσωτηρίᾳ ἐπιλάμποντες.”\nΤαῦτα μὲν οὖν οὗτος. ἀδελφὰ δὲ αὐτῷ καὶ συγγενῆ\nπερὶ τοῦ πρώτου καὶ μεγάλου θεοῦ ἐν τῷ Περὶ\nθυσιῶν ὁ παρὰ τοῖς πολλοῖς ᾀδόμενος αὐτὸς ἐκεῖνος\nὁ Τυανεὺς Ἀπολλώνιος γράφειν τοιάδε λέγεται\n“Οὕτως τοίνυν μάλιστα ἄν τις, οἶμαι, τὴν\nπροσήκουσαν ἐπιμέλειαν ποιοῖτο τοῦ θείου, τυγχάνοι\nτε αὐτόθεν ἵλεῶώ τε καὶ εὐμενοῦς αὐτοῦ παρ᾿ ὅντινα\nοὖν μόνος ἀνθρώπων, εἰ θεῷ μὲν, ὃν δὴ πρῶτον\nἔφαμεν, ἑνί τε ὄντι κεχωρισμένῳ πάντων, μεθ᾿\nὃν γνωρίζεσθαι τοὺς λοιποὺς ἀναγκαῖον, μὴ θύοι τι\nτὴν ἀρχὴν, μήτε ἀνάπτοι πῦρ, μήτε καθόλου τι τῶν\nαἰσθητῶν ἐπονομάζοι· (δεῖται γὰρ οὐδενὸς οὐδὲ παρὰ\nτῶν κρειττόνων ἤπερ ἡμεῖς, οὐδ᾿ ἔστιν ὃ τὴν ἀρχὴν\nἀνίησι γῆ φυτὸν, ἢ τρέφει ζῷον, ἢ ἀὴρ, ᾧ μὴ πρόσ-\n\n\nεστί γέ τι μίασμα ·) μόνῳ δὲ χρῷτο πρὸς αὐτὸν ἀεὶ\nτῷ κρείττονι λόγῳ, λέγω δὲ τῷ μὴ διὰ στόματος ἰόντι,\nκαὶ παρὰ τοῦ καλλίστου τῶν ὄντων διὰ τοῦ καλλί-\nστου τῶν ἐν ἡμῖν αἰτοίη τἀγαθά· νοῦς δέ ἐστιν οὑτος,\nὀργάνου μὴ δεόμενος. οὐκοῦν κατὰ ταῦτα ούδαμῶς\nτῷ μεγάλῳ καὶ ἐπὶ πάντων θεῷ θυτέον.\"\nΤούτων δὲ ὧδε ἐχόντων θέα δὴ λοιπὸν ὁποῖα\nπερὶ τοῦ ζῳοθυτεῖν ὁ πρότερος ἱστορεῖ συγγραφεὺς,\nμάρτυρα τοῦ λόγου τὸν Θεόφραστον ἀνακαλούμενος ·\n‘‘Πόρρω δὲ τῶν περὶ τὰς θυσίας ἀπαρχῶν\nτοῖς ἀνθρώποις προιουσῶν παρανομίας ἡ τῶν δεινο-\nτάτων θυμάτων παράληψις ἐπεισήχθη ὠμότητος πλήρης,\nὡς δοκεῖν τὰς πρόσθεν λεχθείσας καθ’ ἡμῶν\nἀρὰς νῦν τέλος εἰληφέναι, σφαξάντων τῶν ἀνθρώπων\nκαὶ τοὺς βωμοὺς αἱμαξάντων , ἀφ’ οὗ λιμῶν τε\nκαὶ πολέμων πειραθέντες αἱμάτων ἥψαντο. τοιγαροῦν\nτὸ δαιμόνιον, ὥς φησιν ὁ Θεόφραστος , τούτων\nἐκατέρων νεμεσῆσαν, ἐπιθεῖναι τὴν πρέπουσαν ἔοικε\nτιμωρίαν· καθὸ οἶ μὲν ἄθεοι γεγόνασι τῶν ἀνθρώπων,\nοἶ δὲ κακόφρονες μᾶλλον ἢ κακόθεοι λεχθέντες\nἂν ἐν δίκῃ, διὰ τὸ φαύλους καὶ μηδὲν ἡμῶν βελτίους\nἡγεῖσθαι τὴν φύσιν εἶναι τοὺς θεούς. οὕτως οἱ μὲν\nἄθυτοι φαίνονται γενέσθαι τινὲς, οἱ δὲ κακόθυτοι\nκαὶ παρανόμων ἁψάμενοι θυμάτων. \"\nΠάλιν δὲ ὁ αὐτὸς προστίθησι καὶ ταῦτα\nὩν δὴ τοῦτον ἐχόντων τὸν τρόπον, εἰκότως ὁ\nΘεόφραστος ἀπαγορεύει μὴ θύειν τὰ ἔμψυχα τοὺς τῷ\nὄντι εὐσεβεῖν ἐθέλοντας , χρώμενος καὶ τοιαύταις ἄλλαις\nαἰτίαις.\"\nΚαὶ ἐπιλέγει\n\" Καὶ μὴν θύειν δεῖ ἐκεῖνα ἃ θύοντες οὐδένα\nπημανοῦμεν· οὐδὲν γὰρ ὡς τὸ θῦμα ἀβλαβὲς εἶναι\n\n\nχρή πάβι. ΐί λίγοι τις ότι ονχ ήττον των καρ-\nπών καϊ τά ζώα ημϊν εις χρήΰιν ό θεός δέδωκεν,\nάλλ' ονν γε έπιθνομένων των ζώων φέρει τινά βλά-\nβην αντοίς, ίίτε της ψνχής νοαφιζομένων. ου\nτέον ονν ταύτα' ή,γαρ θυσία οαία τις έΰτι κατά τον-\nνομα οβίος δΐ ουδείς ος εκ των αλλότριων άποδίδωαι\nχάριτας, καν καρπούς λάβη, καν φυτά μή έθέλον-\n(ΐ τος. πώς γαρ όΰιον αδικούμενων των αφαιρεθέντων;\nει δε ούδϊ καρπών ό άψάμενος αλλότριων όαίως\nθύει, τά γε_τούτων τιμιώτερα παντελώς ονχ οΰιον\nάφαιρονμένονς τινών θύειν· το γαρ δεινό ν οντω γί-\nνεται μείζον, ή ψνχή δε πολλω τιμιώτερον τών έκ\nγης φνομένων, ην άφαιρεϊσθαι Ονοντα ζώα ον προα-\nήκεν.\"\nΚαϊ έπιλέγει “Ἀφεκτέον άρα τών ζώων έν ταΐς θυσίαις.”Καὶ πάλιν φησὶ“Τό τοίννν μη όαιον μήτ' ενδάπανον ον\nϋντέον.”\nΚαϊ εξής ζο\n“Ωστε καὶ τών ζώων εΐ άπαρκτέον, αυτά\n&εοΐς τούτων τινός ε'νεκα δντέον' καϊ γαρ α Ονομεν,\nτούτων τινός ε'νεκα 9νομεν. αρ' ονν τιμής ήγήσαιτ'\nαν τις τνγχάνειν ημών, ηεός, όταν άδικονντες εν-\nνς δια τής απαρχής φαινώμεθα, ή μάλλον άτιμίαν\nοΐήβαιτ' άν τό τοιούτο δραν; έν τωδέ γε ύειν άναι-\nρονντες τά μηδέν άδικονντα τών ζώων άδικήσειν\nομολογονμεν' ώΰτε τιμής μίν ε'νεκα ον 9ντέον τών\nλοιπών ζώων ονδέν' ον μην ονδΐ τών ενεργεβιών\nχάριν αύτοϊς άποδιδόντας. ό γαρ την δικαίαν άμοι-\nβ ην τής ενεργεσίας καϊ τής ενποιίας τό αντάξιον\nάποδιδονς ουκ έκ τον κακώς τινάς δράν οφείλει ταύτα\n\n\nπαρέχειν. οὐδὲν γὰρ μᾶλλον ἀμείβεσθαι δόξει ἢ κἂν\nεἰ τὰ τοῦ πέλας ἀρπάσας τις στεφανοίη τινὰς, ὡς χάριν\nἀποδιδοὺς καὶ τιμήν.\nἀλλ’ οὐδὲ χάριν τινὸς\nἕνεκα τῶν ἀγαθῶν. ὁ γὰρ ἀδίκῳ πράξει τὸ παθεῖν\nεὑ θηρεύων ὕποπτός ἐστι μηδὲ εὖ παθὼν χάριν ἕξειν.\nὥστε οὐδὲ ἐλπιζομένης εὐεργεσίας θυτέον ἐστὶ τοῖς\nθεοῖς τὰ ζῷα. καὶ γὰρ δὴ τῶν μὲν ἀνθρώπων λάθοι\nτις ἂν ἴσως τινὰ τοῦτο πράττων, τὸν δὲ θεὸν ἀμήχα-\nνον καὶ λαθεῖν. εἰ τοίνυν θυτέον μὲν τούτων τινὸς\nἕνεκα, οὐδενὸς δὲ τούτων χάριν αὐτὸ πρακτέον,\nδῆλον ὡς οὐ θυτέον ἐστὶ τὰ ζῷα τὸ παράπαν τοῖς\nθεοῖς.\"\nΚαὶ πάλιν ἐπιλέγει\nΤοῖς μὲν γὰρ ἥ τε φύσις καὶ πᾶσα τῶν ἀνθρώπων\nἡ τῆς ψυχῆς αἴσθησις δρωμένοις συνηρέσκετο,\nταύρων δ’ ἀκράτοισι φόνοις οὐ δεύετο βωμὸς,ἄλλα μύσος τοῦτ’ ἔσκεν ἐν ἀνθρώποισι μέγιστον,θυμὸν ἀπορραίσαντας ἐέδμεναι ἤια γυῖα.’\nΚαὶ μεθ’ ἕτερα\n“Ὅταν γε νέος θεοὺς χαίρειν πολυτελείαις γνῷ,\nκαὶ, ὥς φασι, ταῖς τῶν βοῶν καὶ ἄλλων ζώων θοίναις,\nπότ’ ἂν ἑκὼν σωφρονήσειε ; πῶς δὲ κεχαρισμένα\nθύειν ἡγούμενος τοῖς θεοῖς ταῦτα οὐκ ἐξεῖναι ἀδικεῖν\nοἰήσεται αὐτῷ μέλλοντι διὰ τῶν θυσιῶν ἐξωνεῖσθαι\nτὴν ἁμαρτίαν ; πεισθεὶς δὲ ὅτι τούτων χρείαν\nοὐκ ἔχουσιν οἱ θεοὶ, εἰς δὲ τὸ ἦθος ἀποβλέπουσι τῶν\nπροσιόντων , μεγίστην θυσίαν λαμβάνοντες τὴν ὀρ-\nθὴν περὶ αὐτῶν τε καὶ τῶν πραγμάτων διάληψιν,\nπῶς οὐ σώφρων καὶ δίκαιος καὶ ὅσιος ἔσεται ;\nθεοῖς\nδὲ ἀρίστη μὲν ἀπαρχὴ νοῦς καθαρὸς καὶ ψυχὴ ἀπα-\nθής· οἰκεῖον δὲ καὶ τὸ μετρίων μὲν ἀπάρχεσθαι τῶν\nἄλλων, μὴ παρέργως δὲ, ἀλλὰ σὺν πάσῃ προθυμίᾳ.\n\n\nἐοικέναι γὰρ δεῖ τὰς τιμὰς ταῖς ἐπὶ τῶν ἀγαθῶν\nπροεδρίαις ὑπαναστάσεσί τε καὶ κατ’ κατακλίσεσιν, ἐς ἱν, οὐ\nσυντάξεων δόσεσι.\nΣαφῶς δὴ διὰ τούτων κατὰ τοὺς Ἕλληνας\nκαὶ τοὺς τούτων φιλοσόφους ὡμολογήθη ὅτι οὐδὲν\nἔμψυχον τυθείη ἂν εὐλόγως τοῖς θεοῖς· ἀνόσιον γὰρ\nκαὶ ἄδικον καὶ ἐπιβλαβὲς εἶναι τὸ πρᾶγμα, οὐκ ἀλ-\nλότριόν τε μύσους. οὐκ ἦν ἄρα θεὸς, οὐδέ τις ἀψευ-\nδὴς καὶ ἀγαθὸς δαίμων, ὁ τὰς δι’ αἱμάτων λοιβάς τε\nκαὶ κνίσας μικρῷ πρόσθεν εἰσπραττόμενος χρησμῳδός·\nδός· οὐδ’ ἐκεῖνοι πάντες οἶς ὁ χρησμὸς θύειν ζῷα\nπαρεκελεύσατο. πλάνον ἄρα καὶ ἀπατεῶνα καὶ πονηρὸν\nἄντικρυς δαίμονα χρὴ φάναι τὸν καταψευσάμενον,\nκαὶ θεοὺς τοὺς μὴ ὄντας ἀνειπόντα, καὶ προσ-\nτάξαντα μὴ μόνον τοῖς χθονίοις καὶ καταχθονίοις,\nἀλλὰ καὶ τοῖς οὐρανίοις καὶ αἰθερίοις καὶ ἀστραίοις\nζῳοθυτεῖν. τίνας οὖν εἰ μὴ θεοὺς τοὺς εἰρημένους\nἅπαντας προσήκοι ἂν ὑπολαμβάνειν αὐτὸς πάλιν ὁ\nσυγγραφεὺς διηγήσεται διὰ τούτων\n“Οἶδε δὲ ὁ τῆς εὐσεβείας φροντίζων ὡς\nθεοῖς μὲν οὐ θύεται ἔμψυχον οὐδὲν, δαίμοσιν δὲ,\nἀλλ’ ἤτοι ἀγαθοῖς, ἢ καὶ φαύλοις· καὶ τίνων ἐστὶ τὸ\nθύειν τούτοις καὶ τῶν ἄχρι τινὸς αὐτῶν δεομένων.”\nΚαὶ αὖθις ἐξῆς φησιν\n“Ὅτι δὲ οὐ θεοῖς , ἀλλὰ δαίμοσι τὰς θυσίας τὰς\nδιὰ τῶν αἱμάτων προσῆγον οἱ τὰς ἐν τῷ παντὶ δυ-\nνάμεις καταμαθόντες, καὶ τοῦτο πεπίστωται παρ’\nαὐτῶν τῶν θεολόγων · καὶ μὴν ὅτι τούτων οἱ μὲν\nκακοποιοὶ, οἱ δὲ ἀγαθοὶ οὐκ ἐνοχλήσουσιν ἡμῖνμ.\"\nΤαῦτα μὲν ὁ δεδηλωμένος. ἐπεὶ δὲ τῶν δαιμόνων\nμόνων ἔφησε τοὺς μὲν ἀγαθοὺς , τοὺς δὲ φαύλους\nεἶναι, φέρε πῶς ἴδωμεν ὅτι οὐδὲ ἀγαθοὶ δαίμονες,\n\n\nφαῦλοι δὲ οἶ νενομισμένοι αὐτῶν θεοὶ πάντες ἀλίσκονται;\nλάβοις δ’ ἂν καὶ τούτου τὴν ἀπόδειξιν ὧδε.\nτὸ ἀγαθὸν ὠφελεῖ, βλάπτει δὲ τὸ ἐναντίον. εἰ δὲ\nφανεῖεν οἶ κατὰ πάντα τόπον ἀνηγορευμένοι εἴτε θεοὶ\nεἴτε δαίμονες, αὐτοὶ δὴ οἱ παρὰ πᾶσιν αὐτοῖς βεβοη-\nμένοι καὶ πρὸς τῶν ἐθνῶν ἁπάντων προσκυνούμενοι,\nὅ τε Κρόνος καὶ ὁ Ζεὺς , Ἥρα τε καὶ Ἀθηνᾶ καὶ οἶ\nπαραπλήσιοι, αἵ τε ἀφανεῖς δυνάμεις καὶ οἱ δαίμονες\nοἱ διὰ τῶν ξοάνων ἐνεργοῦντες, οὐ μόνον ζῴων ἀλόγων\nσφαγαῖς καὶ θυσίαις, ἀλλὰ καὶ ἀνδροκτασίαις\nκαὶ ἀνθρωποθυσίαις χαίροντες, καὶ ταύτῃ τὰς ψυχὰς\nτῶν ἀθλίων ἀνθρώπων λυμαινόμενοι, τίνα χείρονα\nταύτης βλάβην ἐπινοήσειας ;\nεἰ γὰρ ἡ διὰ ζῴων ἀλόγων\nθυσία ἐπάρατος καὶ κακόθυτος πρὸς τῶν φιλοσόφων\nἐλέχθη, μυσαρά τε καὶ ἄδικος καὶ ἀνόσιος καὶ\nοὐκ ἀβλαβὴς τοῖς θύουσι, καὶ διά γε ταῦτα πάνταθεῶν\nἀναξία, τί χρὴ νομίζειν τὴν δι’ ἀνθρώπων\nσφαγῆς; ἢ παντὸς αὕτη γένοιτ’ ἂν ἀσεβεστάτη καὶ\nἀνοσιωτάτη ; πῶς οὖν ἀγαθοῖς δαίμοσιν, οὐχὶ δὲ τοῖς\nπαμμιάροις καὶ πανωλέθροις πνεύμασιν εἰκότως ἂν\nλεχθείη προσφιλής,.\nφέρε οὖν ἐλέγξωμεν καὶ ἀπο-\nδείξωμεν ὁπόσον ἡ τῆς πολυθέου πλάνης λύμη τοῦ\nβίου τῶν ἀνθρώπων πρὸ τῆς τοῦ σωτῆρος ἡμῶν εὐαγγελικῆς\nδιδασκαλίας ἐκράτει. λελύσθαι γὰρ αὐτὴν\nκαὶ καθῃρῆσθαι οὐκ ἄλλοτε ἢ κατὰ τοὺς Ἀδριανοῦ\nχρόνους , φωτὸς δίκην ἤδη διαλαμπούσης ἐπὶ πάντα\nτόπον τῆς τοῦ Χριστοῦ διδασκαλίας.\nοἶς οὐχ\nἡμεῖς, ἀλλ’ αὐτῶν πάλιν τῶν μὴ τὰ ἡμέτερα φρονούντων\nμαρτυρήσουσιν αἶ φωναὶ διαρρήδην, τῶν πρὸ\nτούτου χρόνων τοσαύτην κατηγοροῦσαι μοχθηρίαν\nὥστε ἤδη τοὺς δεισιδαίμονας πέρα καὶ τῶν τῆς φύ-\nσεως ὅρων χωρεῖν, ὑπὸ τῶν ὀλεθρίων πνευμάτων\n\n\nἐξοιστρουμένους καὶ δαιμονῶντας ἄντικρυς, ὡς καὶ\nτοῖς τῶν φιλτάτων αἵμασι καὶ ἄλλαις μυρίαις ἀνθρω-\nποθυσίαις ἱλεοῦσθαι νομίζειν τὰς μιαιφόνους δυνάμεις.\nμεὶς.\nκαί τις πατὴρ τὸν μονογενῆ παῖδα καὶ μή-\nτηρ τὴν ἀγαπητὴν θυγατέρα προσέθυσεν τῷ δαίμονι,\nκαὶ κατέσφαττον οἱ φίλτατοι ὥς τι τῶν ἀλόγων καὶ\nἀλλοτρίων θρεμμάτων τοὺς προσήκοντας , ἔθυόν τε\nτοῖς δὴ θεοῖς κατὰ πόλεις καὶ χώρας τοὺς συνοίκους\nκαὶ πολίτας , τὴν φιλάνθρωπον καὶ συμπαθῆ φύσιν\nἐπὶ τὸ ἀνηλεὲς καὶ ἀπάνθρωπον ἀκονήσαντες , καὶ\nτὸν μανιώδη καὶ δαιμονιακὸν ὡς ἀληθῶς ἐπιδεικνύμενοι\nτρόπον.\nεὕροις δ’ ἂν οὖν πάσαν ἐξετάζων Ἑλληνικήν\nτε καὶ βάρβαρον ἱστορίαν, ὅπως οἱ μὲν υἱεῖς,\nοἶ δὲ θυγατέρας , οἱ δὲ καὶ σφᾶς αὐτοὺς τῶν δαιμόνων\nκαθιέρουν θυσίαις. ἐγὼ δέ σοι καὶ τούτων τὸν\nκαὶ πρότερον παρίστημι μάρτυρα ἐν τοῖς αὐτοῖς, ἐν\nοἷς τὴν τῶν ἀλόγων θρεμμάτων θυσίαν ὡς ἀνοσίαν\nκαὶ ἀδικωτάτην ἀπηγόρευσε, ταῦτα φάσκοντα πρὸς\nῥῆμα\n“Καὶ ὅτι ταῦτα οὐχ ἁπλῶς, ἀλλὰ πλήρους\nοὔσης τῆς ἱστορίας λέγομεν, αὐτάρκη καὶ ταῦτα πα-\nραστῆσαι. ἐθύετο γὰρ καὶ ἐν Ῥόδῳ μηνὶ\nτνιῶνι ἕκτῃ ἱσταμένου ἄνθρωπος τῷ Κρόνῳ. ὃ δὴ\nἐπὶ πολὺ κρατῆσαν ἔθος μετεβλήθη · ἔνα γὰρ τῶν ἐπὶ\nθανάτῳ δημοσίᾳ κατακριθέντων μέχρι τῶν Κρονίων\nσυνεῖχον, ἐνστάσης δὲ τῆς ἑορτῆς προαγαγόντες τὸν\nἄνθρωπον ἔξω πυλῶν ἀντικρὺ τοῦ Ἀριστοβούλης\nἴδους οἴνου ποτίσαντες ἔσφαττον.\nἐν δὲ τῇ νῦν\nΣαλαμῖνι, πρότερον δὲ Κορωνείᾳ ὀνομαζομένη, μηνὶ\nκατὰ Κυπρίους Ἀφροδισίῳ , ἐθύετο ἄνθρωπος τῇ\nἈγραύλῳ τῇ Κέκροπος καὶ νύμφης Ἀγραυλίσος. καὶ\nδιέμενε τὸ ἔθος ἄχρι τῶν Διομήδους χρόνων· εἶτα\n\n\nμετέβαλεν, ὥστε τῷ Διομήδει τὸν ἄνθρωπον θύεσθαι ·\nὑφ’ ἔνα δὲ περίβολον ὅ τε τῆς Ἀθηνᾶς νεὼς καὶ ὁ\nτῆς Ἀγραύλου καὶ Διομήδους. ὁ δὲ σφαγιαζόμενος\nὑπὸ τῶν ἐφήβων ἀγόμενος τρὶς περιέθει τὸν βωμόν·\nἔπειτα ὁ ἱερεὺς αὐτὸν λόγχῃ ἔπαιε κατὰ τοῦ στομά-\nχου, καὶ οὕτως αὐτὸν ἐπὶ τὴν νησθεῖσαν πυρὰν ὡλο-\nκαύτιζον.\nτοῦτον δὲ τὸν θεσμὸν Δίφιλος ὁ τῆς\nΚύπρου βασιλεὺς κατέλυσε , κατὰ τοὺς Σελεύκου χρόνους\nτοῦ θεολόγου γενόμενος, τὸ ἔθος εἰς βουθυσίαν\nμεταστήσας. προσήκατο δὲ ὁ δαίμων ἀντ’ ἀνθρώπου\nτὸν βοῦν.\nοὕτως ἰσάξιόν ἐστι τὸ δρώμενον. κατέλυσε\nδὲ καὶ ἐν Ἡλίου πόλει τῆς Αἰγύπτου τὸν τῆς\nἀνθρωποκτονίας νόμον Ἅμωσις, ὡς μαρτυρεῖ Μανεθῶς\nἐν τῷ Περὶ ἀρχαισμοῦ καὶ εὐσεβείας. ἐθύοντο\nδὲ τῇ Ἥρᾳ, καὶ ἐδοκιμάζοντο καθάπερ οἶ ζητούμενοι\nκαθαροὶ μόσχοι καὶ συσφραγιζόμενοι. ἐθύοντο δὲ\nτῆς ἡμέρας τρεῖς· ἀνθ’ ὧν κηρίνους ἐκέλευσεν ὁ\nΑμωσις τοὺς ἴσους ἐπιτίθεσθαι.\nἔθυον δὲ καὶ\nἐν Χίῳ τῷ Ὠμαδίῳ Διονύσῳ ἄνθρωπον διασπῶντες,\nκαὶ ἐν Τενέδῳ, ὥς φησιν Εὔελπις ὁ Καρύστιος · ἐπεὶ\nκαὶ Λακεδαιμονίους φησὶν ὁ Ἀπολλόδωρος τῷ Ἄρει\nθύειν ἄνθρωπον.\nΦοίνικες δὲ ἐν ταῖς μεγάλαις\nσυμφοραῖς ἢ πολέμων, ἢ λοιμῶν, ἢ αὐχμῶν, ἔθυον\nτῶν φιλτάτων τινὰ ἐπιψηφίζοντες Κρόνῳ· καὶ πλήρης\nγε ἡ Φοινικικὴ ἱστορία τῶν θυσάντων, ἣν Σαυχουνιάθων\nμὲν τῇ Φοινίκων γλώττῃ συνέγραψε, Φίλων\nδὲ ὁ Βύβλιος εἰς τὴν Ἑλλάδα γλῶτταν δι’ ὀκτὼ\nβιβλίων ἡρμήνευσεν.\nἼστρος δὲ ἐν τῇ Συναγωγῇ\nτῶν Κρητικῶν θυσιῶν φησι τοὺς Κουρῆτας τὸ παλαιὸν\nτῷ Κρόνῳ θύειν παῖδας. καταλυθῆναι δὲ τὰς\nἀνθρωποθυσίας σχεδὸν τὰς παρὰ πᾶσί φησι Πάλλας,\nὁ ἄριστα περὶ τῶν τοῦ Μίθρα συναγαγὼν μυστηρίων\n\n\nἐπὶ Ἀδριανοῦ τοῦ αὐτοκράτορος. ἐθύετο γὰρ καὶ ἐν\nΛαοδικείᾳ τῇ κατὰ Συρίαν τῇ Ἀθηνᾷ κατ᾿ ἔτος παρθένος,\nνῦν δὲ ἔλαφος.\nκαὶ μὴν καὶ οἱ ἐν Λιβύῃ\nΚαρχηδόνιοι ἐποίουν τὴν θυσίαν, ἣν Ἰφικράτης\nἔπαυσε. καὶ Δουματηνοὶ δὲ τῆς Ἀραβίας κατ᾿ ἔτος\nἕκαστον ἔθυον παῖδα, ὃν ὑπὸ βωμὸν ἔθαπτον, ᾧ\nχρῶνται ὡς ξοάνῳ.\nΦύλαρχος δὲ κοινῶς πάντας\nτοὺς Ἕλληνας, πρὶν ἐπὶ πολεμίους ἐξιέναι, ἀνθρω-\nποκτονεῖν ἱστορεῖ. καὶ παρίημι Θρᾷκας καὶ Σκύθας,\nκαὶ ὡς Ἀθηναῖοι τὴν Ἐρεχθέως καὶ Πραξιθέας θυγατέρα\nἀνεῖλον. ἀλλ᾿ ἔτι γε νῦν τίς ἀγνοεῖ κατὰ τὴν\nΜεγάλην πόλιν τῇ τοῦ Λατιαρίου Δῖός ἑορτῇ σφαζόμενον\nἄνθρωπον;\nΚαὶ πάλιν φησὶν\n“Ἀφ᾿ οὗ μέχρι τοῦ νῦν οὐκ ἐν Ἀρκαδίᾳ μόνον\nτοῖς Λυκαίοις, οὐδ᾿ ἐν Καρχηδόνι τῷ Κρόνῳ κοινῇ\nπάντες ἀνθρωποθυτοῦσιν, ἀλλὰ κατὰ περίοδον, τῆς\nτοῦ νομίμου χάριν μνήμης, ἐμφύλιον ἀεὶ αἷμα ῥαίνουσι\nπρὸς τοὺς βωμούς.”\nΤαῦτα μὲν οὖν ἐκ τῆς προδηλωθείσης κείσθω\nγραφῆς. ἐκ δὲ τοῦ πρώτου συγγράμματος τῆς Φίλωνος\nΦοινικικῆς ἱστορίας παραθήσομαι ταῦτα\n“Ἔθος ἦν τοῖς παλαιοῖς ἐν ταῖς μεγάλαις συμφοραῖς\nτῶν κινδύνων ἀντὶ τῆς πάντων φθορᾶς τὸ\nἠγαπημένον τῶν τέκνων τοὺς κρατοῦντας ἢ πόλεως\nἢ ἔθνους εἰς σφαγὴν ἐπιδιδόναι λύτρον τοῖς τιμωροἲς\nδαίμοσι· κατεσφάττοντο δὲ οἱ διδόμενοι μυστικῶς.\nΚρόνος τοίνυν, ὃν οἱ Φοίνικες Ἢλ προσαγορεύουσι,\nβασιλεύων τῆς χώρας, καὶ ὕστερον μετὰ\nτὴν τοῦ βίου τελευτὴν εἰς τὸν τοῦ Κρόνου ἀστέρα\nκαθιερωθεὶς, ἐξ ἐπιχωρίας νύμφης Ἀνωβρὲτ λεγομένης\nυἱὸν ἔχων μονογενῆ, ὃν διὰ τοῦτο Ἰεοὺδ ἐκά-\n\n\nλουν, τοῦ μονογενοῦς οὕτως ἔτι καὶ νῦν καλουμένου\nπαρὰ τοῖς Φοίνιξι, κινδύνων ἐκ πολέμου μεγίστων\nκατειληφότων τὴν χώραν, βασιλικῷ κοσμήσας σχήματι\nτὸν υἱὸν, βωμόν τε κατασκευασάμενος\nκατέθυσε.”\nΤαῦτα μὲν οὖν τοῦτον εἶχε τὸν τρόπον. εἰκότως\nἄρα ὁ θαυμάσιος Κλήμης ἐν τῷ πρὸς Ἕλληνας\nΠροτρεπτικῷ, αὐτὰ δὴ ταῦτα ἐπιμεμφόμενος, τοιάδε\nκαὶ αὐτὸς τὴν πλάνην τῶν ἀνθρώπων ἀπολοφύρεται\nλέγων\n“Φέρ᾿ οὖν δὴ καὶ τοῦτο προσθῶμεν, ὡς ἀπάνθρωποι\nκαὶ μισάνθρωποι δαίμονες εἶεν ὑμῶν οἱ θεοὶ\nκαὶ οὐχὶ μόνον ἐπιχαίροντες τῇ φρενοβλαβείᾳ τῶν\nἀνθρώπων, πρὸς δὲ καὶ ἀνθρωποκτονίας ἀπολαύον-\nτες· νυνὶ μὲν τὰς ἐν σταδίοις ἐνόπλους φιλονεικίας,\nνυνὶ δὲ τὰς ἐν πολέμοις ἀναρίθμους φιλοτιμίας ἀφορμὰς\nσφίσιν ἡδονῆς ποριζόμενοι, ὅπως ὅτι μάλιστα\nἔχοιεν ἀνθρωπείων ἀνέδην ἐμφορεῖσθαι φόνων. ἤδη\nδὲ κατὰ πόλεις καὶ ἔθνη, οἱονεὶ λοιμοὶ ἐπισκήψαντες,\nσπονδὰς ἀπῄτησαν ἀνημέρους. Ἀριστομένης γοῦν ὁ\nΜεσσήνιος τῷ Ἰθωμήτῃ Διὶ τριακοσίους ἀπέσφαξε,\nτοσαύτας ὁμοῦ καὶ τοιαύτας καλλιερεῖν οἰόμενος ἑκατόμβας·\nἐν οἷς καὶ Θεόπομπος ἦν ὁ Λακεδαιμονίων\nβασιλεὺς, ἱερεῖον εὐγενές. Ταῦροι δὲ τὸ ἔθνος, οἱ\nπερὶ τὴν Ταυρικὴν Χερρόνησον κατοικοῦντες, οὓς ἂν\nτῶν ξένων παρ᾿ αὐτοῖς ἕλωσι, τούτων δὴ τῶν κατὰ\nθάλατταν ἐπταικότων, αὐτίκα μάλα τῇ Ταυρικῇ καταθύουσιν\nἈρτέμιδι. ταύτας σου τὰς θυσίας Εὐριπίδης\nἐπὶ σκηνῆς τραγῳδεῖ. Μόνιμος δὲ ἱστορεῖ ἐν\nτῇ τῶν θαυμασίων Συναγωγῇ ἐν Πέλλῃ τῆς Θεττα-\n\n\n\nλίας Ἀχαιὸν ἄνθρωπον Πηλεῖ καὶ Χείρωνι καταθύε-\nσθαι. Λυκτίους γὰρ — Κρητῶν δὲ ἔθνος εἰσὶν οὗτοι\n— Ἀντικλείδης ἐν Νόστοις ἀποφαίνεται ἀνθρώπους\nἀποσφάττειν τῷ Διὶ, καὶ Λεσβίους Διονύσῳ τὴν\nὁμοίαν προσάγειν θυσίαν Δωσίδας λέγει. Φωκαεῖς\nδὲ — οὐδὲ γὰρ αὐτοὺς παραπέμψομαι — τούτους\nΠυθοκλῆς ἐν τρίτῳ Περὶ ὁμονοίας τῇ Ταυροπόλῳ\nἈρτέμιδι ἄνθρωπον ὁλοκαυτεῖν ἱστορεῖ. Ἐρεχθεὺς\nδὲ ὁ Ἀττικὸς καὶ Μάριος ὁ ῾Ρωμαῖος τὰς αὑτῶν ἐθυσάτην\nθυγατέρας· ὧν ὁ μὲν τῇ Φερρεφάττῃ, ὡς Δημάρατος\nἐν πρώτῃ Τραγῳδουμένων, ὁ δὲ τοῖς ἀποτροπαίοις,\nὁ Μάριος, ὡς Δωρόθεος ἐν τετάρτῃ Ἰταλικῶν\nἱστορεῖ. φιλάνθρωποί γε ἐκ τούτων καταφαίνονται\nοἱ δαίμονες· πῶς δὲ οὐκ ἀνόσιοι ἀναλόγως\nοἱ δεισιδαίμονες, οἱ μὲν σωτῆρες εὐφημούμενοι, οἱ\nδὲ σωτηρίαν αἰτούμενοι παρὰ τῶν ἐπιβούλων σωτηρίας;\nκαλλιερεῖν γοῦν τοπάζοντες αὐτοῖς σφᾶς αὐτοὺς\nλελήθασιν ἀποσφάττοντες ἀνθρώπους. οὐ γὰρ\nοὖν παρὰ τὸν τόπον ἱερεῖον γίνεται ὁ φόνος· οὐδ᾿ εἰ\nἈρτέμιδί τις καὶ Διὶ ἐν ἱερῷ δῆθεν χωρίῳ μᾶλλον\nἢ ὀργῇ καὶ φιλαργυρίᾳ, ἄλλοις ὁμοίοις δαίμοσιν ἐπὶ\nβωμοῖς, ἢ ἐν ὁδοῖς ἀποσφάττοι τὸν ἄνθρωπον, ἱερὸν\nἱερεῖον ἐπιφημίσας· ἀλλὰ φόνος ἐστὶ καὶ ἀνδροκτασία\nἡ τοιαύτη θυσία.\nτί δὴ οὖν, ὦ σοφώτατοι\nτῶν ἅλλων ζῴων ἄνθρωποι, τὰ μὲν θηρία περιφεύγομεν\nτὰ ἀνήμερα, κἄν που περιτύχωμεν ἄρκτῳ, ἢ\nλέοντι, ἐκτρεπόμεθα,\nὡς· δ᾿ ὅτε τίς τε δράκοντα ἰδὼν παλίνορσος ἀπέστηοὔρεος ἐν βήσσῃς, ὑπό τε τρόμος ἔλλαβε γυῖα,ἄψ τ᾿ ἀνεχώρησε.\nδαίμονας δ᾿ ὀλεθρίους καὶ ἀλιτηρίους, ἐπιβούλους\nτε καὶ μισανθρώπους καὶ λυμεῶνας ὄντας προαισθό-\n\n\nμένοι καὶ συνιέντες οὐκ ἐντρέπεσθε, οὐδὲ ἀποστρέ-\nφεσθε;”\nΤοσαῦτα καὶ ὁ Κλήμης. ἔχω δέ σοι καὶ ἄλλον x\nπαραστῆσαι μάρτυρα τῆς τῶν ἀθέων καὶ ἀπανθρωπων\nδαιμόνων μιαιφονίας , Διονύσιον τὸν Αλικαρνασσέα,\nἄνδρα τῆς Ῥωμαϊκῆς ἱστορίας ἀκριβῆ τὴν\nγραφὴν ἅπασαν ἐκθέμενον. γράφει δ’ οὖν καὶ οὗτος\nτὸν Δία καὶ τὸν Ἀπόλλωνα αἰτῆσαί ποτε ἀνθρωπο-\nθυσίας, τοὺς δ’ αἰτηθέντας καρπῶν μὲν ἀπάντων\nκαὶ βοσκημάτων τὸ λάχος ἀποθῦσαι τοῖς θεοῖς, ὅτι δὲ\nμὴ καὶ ἀνθρώπους ἔθυσαν παντοίαις περιστῆναι συμ-\nφοραῖς. οὐδὲν δὲ οἶον καὶ τοῦ συγγραφέως ἀκοῦσαι\nὧδέ πη διεξιόντος\n\" Ὀλίγον δὲ κατέμεινεν ἐν Ἰταλίᾳ τῶν Ἀβοριγίνων\nπρονοίᾳ. πρῶτον μὲν οὖν τῆς οἰκοφθορίας\nταῖς πόλεσιν ἐδόκει αὐχμῷ ἡ γῆ κακωθεῖσα ἄρξαι,\nἡνίκα οὔτ’ ἐπὶ τοῖς δένδρεσι καρπὸς οὐδεὶς ὡραῖος\nδιέμεινεν, ἀλλ’ ὠμοὶ κατέρρεον, οὔτε ὁπόσα σπερ-\nμάτων ἀνέντα βλαστοὺς ἀνθήσειεν ὡς στάχυος ἀκμῆς\nμὴς τοὺς κατὰ νόμον ἐξεπλήρου χρόνους , οὔτε πόα\nκτήνεσιν ἐφύετο διαρκὴς, τῶν τε ναμάτων τὰ μὲν\nοὐκέτι πίνεσθαι σπουδαῖα ἦν , τὰ δ’ ὑπελίμπανε θέρους,\nτὰ δ’ εἰς τέλος ἀπεσβέννυτο. ἀδελφὰ δὲ τούτοις\nἐγίνετο περὶ προβάτων καὶ γυναικῶν γονάς· ἢ\nγὰρ ἐξημβλοῦτο τὰ ἔμβρυα , ἢ κατὰ τοὺς τόκους διε-\nφθείρετο, ἔστιν ἃ καὶ τὰς φερούσας συνδιαλυμηνάμενα.\nεἰ δέ τι διαφύγοι τὸν ἐκ τῶν ὠδίνων κίνδυνον\nἀνάπηρον, ἢ ἀτελὲς, ἢ διὰ ἄλλην τινὰ τύχην\nβλαφθὲν, τρέφεσθαι χρηστὸν οὐκ ἦν· ἔπειτα καὶ τὸ\nἄλλο πλῆθος τὸ ἐν ἀκμῇ μάλιστα ἐκακοῦτο νόσοις καὶ\n\n\n\nθανάτοις παρὰ τὰ εἰκότα συχνοἲς. μαντευομένοις δὲ\nαὐτοἲς τίνα θεῶν ἢ δαιμόνων παραβάντες τάδε πά-\nσχουσι καὶ τί ποιήσασιν αὐτοῖς λωφῆσαι τὰ δεινὰ\nἐλπὶς, ὁ θεὸς ἀνεῖλεν ὅτι τυχόντες ὧν ἐβούλοντο οὐκ\nἀπέδοσαν ἃ ηὔξαντο, ἀλλὰ προσοφείλουσι τὰ πλείστου\nἄξια. οἱ γὰρ Πελασγοὶ, ἀφορίας αὐτοῖς γενομένης\nἐν τῇ γῇ πάντων χρημάτων, ηὔξαντο τῷ Διὶ\nκαὶ τῷ Ἀπόλλωνι καὶ τοῖς Καβείροις καταθύσειν δεκάτας\nτῶν προσγενησομένων ἁπάντων, τελεσθείσης\nδὲ τῆς εὐχῆς ἐξελόμενοι καρπῶν τε καὶ βοσκημάτων\nἁπάντων τὸ λάχος ἀπέθυσαν τοῖς θεοῖς, ὡς δὴ κατὰ\nτούτων μόνων εὐξάμενοι. ταῦτα δὲ Μυρσίλος ὁ\nΛέσβιος ἱστόρηκεν ὀλίγου δεῖν τοῖς αὐτοῖς ὀνόμασι\nγράφων οἷς ἐγὼ νῦν, πλὴν ὅσον οὐ Πελασγοὺς καλεῖ\nτοὺς ἀνθρώπους, ἀλλὰ Τυρρηνούς· τὴν δ᾿ αἰτίαν\nὀλίγον ὕστερον ἀλλὰ.”\n“Ὡς δὲ ἀπενεχθέντα τὸν χρησμὸν ἔμαθον,\nοὐκ εἶχον τὰ λεγόμενα συμβαλεῖν. ἀμηχανοῦσι δὲ\nαὐτοῖς τῶν γεραιτέρων τις λέγει συμβαλὼν τὸ λόγιον,\nὅτι τοῦ παντὸς ἡμαρτήκασιν, εἰ οἴονται τοὺς\nθεοὺς ἀδίκως αὐτοῖς ἐγκαλεῖν· χρημάτων μὲν γὰρ\nἀποδεδόσθαι τὰς ἀπαρχὰς αὐτοῖς ἁπάσας ὀρθῶς τε\nκαὶ σὺν δίκῃ, ἀνθρώπων δὲ γονῆς τὸ λάχος, χρῆμα\nπαντὸς μάλιστα θεοῖς τιμιώτατον, ὀφείλεσθαι· εἰ δὲ\nδὴ καὶ τούτων λάβοιεν τὴν δικαίαν μοῖραν, τέλος\nἕξειν σφίσι τὸ λόγιον. τοῖς μὲν δὴ ὀρθῶς ἐδόκει\nλέγεσθαι ταῦτα, τοῖς δ᾿ ἐξ ἐπιβουλῆς συγκεῖσθαι ὁ\nλόγος· εἰσηγησαμένου δέ τινος τὴν γνώμην τὸν θεὸν\nἐπερέσθαι, εἰ αὐτῷ φίλον ἀνθρώπων δεκάτας ἀπολαμβάνειν,\nπέμπουσι τὸ δεύτερον θεοπρόπους, καὶ ὁ\nθεὸς ἀνεἲλεν οὕτω ποιεῖν.\nἐκ δὲ τούτου στάσις\nαὐτοὺς καταλαμβάνει περὶ τοῦ τρόπου τῆς δεκατεύ-\n\n\nσεως· καὶ ἐν ἀλλήλοις οἶ προεστηκότες τῶν πόλεων\nτότε πρῶτον ἐταράχθησαν, ἔπειτα καὶ τὸ λοιπὸν πλῆ-\nθος δι’ ὑποψίας τοὺς ἐν τέλει ἐλάμβανεν. ἐγίνοντο\nδὲ οὐδενὶ κόσμῳ αἶ ἐπαναστάσεις, ἀλλ’, ὥσπερ εἰκὸς,\nοἴστρῳ καὶ θεοβλαβείᾳ ἀπελαυνομένων , καὶ πολλὰ\nἐφέστια ὅλα ἐξηλείφθη μέρους αὐτῶν μεθισταμένου·\nοὐ γὰρ ἐδικαίουν οἶ προσήκοντες τοῖς ἐξιοῦσιν ἀπο-\nλείπεσθαι τῶν φιλτάτων καὶ ἐν τοῖς ἐχθίστοις ὑπο-\nμένειν. πρῶτον μὲν δὴ οὗτοι μεταστάντες ἐξ Ἰταλίας\nεἴς τε τὴν Ἑλλάδα καὶ τῆς βαρβάρου πολλὴν ἐπλα-\nνήθησαν. μετὰ δὲ τοὺς πρώτους ἕτεροι τὸ αὐτὸ ἔπα-\nθον, καὶ τοῦτο διετέλει γινόμενον ἐπὶ ἔτη. οὐ γὰρ\nἀνίεσαν οἶ δυναστεύοντες ἐν ταῖς πόλεσι τῆς ἀνδρουμένης\nἀεὶ νεότητος ἐξαιρούμενοι τὰς ἀπαρχὰς, τοῖς\nτε θεοῖς τὰ δίκαια ὑπουργεῖν ἀξιοῦντες καὶ στασια-\nσμοὺς ἐκ τῶν διαλαθόντων δεδιότες. ἦν δὲ πολὺ καὶ\nτὸ πρὸς ἔχθραν σὺν προφάσει εὐπρεπεῖ ἀπελαυνόμενον\nὑπὸ τῶν διαφόρων · ὥστε πολλαὶ αἱ ἐπαναστάσεις\nἐγίνοντο καὶ ἐπὶ πλεῖστον γῆς τὸ Πελασγικὸν\nγένος διεφορήθη.\"\nΚαὶ μετὰ βραχέα φησὶ\n\" Λέγουσι δὲ καὶ τὰς θυσίας ἐπιτελεῖν τῷ Κρόνῳ\nτοὺς παλαιοὺς, ὥσπερ έν Καρχηδόνι τέως ἡ πόλις\nδιέμεινε καὶ παρὰ Κελτοῖς εἰς τόδε χρόνου γίνεται,\nκαὶ ἐν ἄλλοις τισὶ τῶν προσεσπερίων ἐθνῶν ἀνδρο-\nφονοῦσιν, Ἡρακλέα δὲ παῦσαι τὸν νόμον τῆς θυσίας\nβουληθέντα τόν τε βωμὸν ἱδρύσασθαι τὸν ἐπὶ τῷ\nΣατορνίῳ καὶ κατάρξασθαι θυμάτων ἁγνῶν ἐπὶ καθαρῷ\nπυρὶ ἁγιζομένων , ἔνα δὲ μηδὲν ᾖ τοῖς ἀνθρώποις\nδέους ἐνθύμιον, ὡς πατρίων ἠλογηκόσι θυσιῶν,\n\n\n\nδιδάξαι τοὺς ἐπιχωρίους ἀπομειλιττομένους τὴν τοῦ\nθεοῦ μῆνιν ἀντὶ τῶν ἀνθρώπων , οὓς συμποδίζοντες\nκαὶ τῶν χειρῶν ἀκρατεῖς ποιοῦντες ἐρρίπτουν εἰς τὸ\nτοῦ Τιβέριος ῥεῖθρον, εἴδωλα ποιοῦντας ἀνδρείκελα,\nκεκοσμημένα τὸν αὐτὸν ἐκείνοις τρόπον, ἐμβάλλειν\nεἰς τὸν ποταμὸν, ἔνα δὴ τὸ τῆς ὀττείας ὅ τι δή ποτε\nἦν ἐν ταῖς ἀπάντων ψυχαῖς παραμένον ἐξαιρεθῇ, τόν\nεἰκόνων τοῦ παλαιοῦ πάθους ἔτι σωζομένων. τοῦτο\nδὲ καὶ μέχρις ἐμοῦ διετέλουν Ῥωμαῖοι δρῶντες ἔτι\nμικρὸν ὕστερον ἐαρινῆς ἰσημερίας , ἐν μηνὶ Μαίῳ\nταῖς καλουμέναις εἰδοῖς, διχομήνιδα βουλόμενοι ταύτην\nεἶναι τὴν ἡμέραν , ἐν ᾗ προθύσαντες ἱερεῖα τὰ\nκατὰ τοὺς νόμους οἱ καλούμενοι ποντίφικες, ἱερέων\nοἱ διαφανέστατοι, καὶ σὺν αὐτοῖς αἱ τὸ ἀθάνατον\nπῦρ διαφυλάττουσαι παρθένοι , στρατηγοί τε καὶ τῶν\nἄλλων πολιτῶν οὓς παρεῖναι ταῖς ἱερουργίαις θέμις,\nεἴδωλα εἰς μορφὰς ἀνθρώπων εἰκασμένα, τριάκοντα\nτὸν ἀριθμὸν ἀπὸ τῆς ἱερᾶς γεφύρας βάλλουσιν εἰς τὸ\nῥεῦμα τοῦ Τιβέριος, Ἀργείους αὐτὰ καλοῦντες.\"\nΤοσαῦτα μὲν δὴ ταῦτα. καὶ ὁ Διόδωρος δὲ\nτὰ ὅμοια τούτοις ἐν εἰκοστῇ βίβλῳ τῆς ἱστορικῆς Βι-\nβλιοθήκης ἱστορεῖ, μετὰ τὴν Ἀλεξάνδρου τοὐ Μακε-\nδόνος τελευτὴν, ἐπὶ τοῦ πρώτου Πτολεμαίου, περὶ\nΚαρχηδονίων ὑπὸ Ἀγαθοκλέους τοῦ Σικελίας τυράννου\nπολιορκουμένων, ταῦτα πρὸς λέξιν γράφων\n“Ηιτιῶντο δὲ καὶ τὸν Κρόνον αὐτοῖς ἐναντιοῦ-\nσθαι, καθ’ ὅσον ἐν τοῖς ἔμπροσθεν χρόνοις θύοντες\nτούτῳ τῷ θεῷ τῶν υἱῶν τοὺς κρατίστους , ὕστερον\nὠνούμενοι λάθρα παῖδας, καὶ θρέψαντες ἔπεμπον\nἐπὶ τὴν θυσίαν , καὶ ζητήσεως γενομένης εὑρέθησάν\n\n\n\nτινες τῶν καθιερουργημένων ὑποβολιμαἲοι γεγονότες.\nτούτων δὲ λαβόντες ἔννοιαν, καὶ τοὺς πολεμίους πρὸς\nτοῖς τείχεσιν ὁρῶντες στρατοπεδεύοντας, ἐδεισιδαιμόνουν\nὡς καταλελυκότες τὰς πατρίους τῶν θεῶντιμάς.\nδιορθώσασθαι δὲ τὰς ἀγνοίας σπεύδοντες\nδιακοσίους μὲν τῶν ἐπιφανεστάτων παίδων προκρίναντες\nἔθυσαν δημοσίᾳ, ἄλλοι δ᾿ ἐν διαβολαῖς ὄντες\nἑκουσίως ἑαυτοὺς ἔδοσαν, οὐκ ἐλάττους ὄντες τριακοσίων.\nἦν δὲ παρ᾿ αὐτοῖς ἀνδριὰς Κρόνου χαλκοῦς,\nἐκτετακὼς τὰς χεῖρας ὑπτίας ἐκτεταμένας ἐπὶ τὴν\nγῆν, ὥστε τὸν συντιθέντα τῶν παίδων ἀποκωλύεσθαι\nκαὶ πίπτειν εἴς τι χάσμα πλῆρες πυρός.”\nΤοιαῦτα δὴ καὶ οὗτος διὰ τῆς οἰκείας ἱστορίας\nπαρέδωκεν. εἰκότως ἄρα καὶ ἡ παρ᾿ Ἑβραίοις\nγραφὴ καταμέμφεται τοῖς τὰ τοιαῦτα ζηλώσασι τῶν\nἐκ περιτομῆς, φάσκουσα “καὶ ἔθυον τοὺς υἱοὺς αὐτῶν\nκαὶ τὰς θυγατέρας αὐτῶν τοῖς δαιμονίοις· καὶ\nἐφονοκτονήθη ἡ γῆ ἐν τοῖς αἵμασι, καὶ ἐμιάνθη ἐν\nτοῖς ἔργοις αὐτῶν.” ἀλλὰ γὰρ ἡγοῦμαι διὰ τούτων\nἀπεληλέγχθαι σαφῶς δαιμονικήν τινα γεγονέναι τὴν\nπαλαιτάτην καὶ πρώτην τῶν ξοάνων ἵδρυσιν, καὶ\nπάσαν τὴν εἰδωλικὴν τῶν ἐθνῶν θεοποιίαν καὶ δαιμόνων\nοὐκ ἀγαθῶν, ἀλλὰ πάντα μοχθηροτάτων καὶ\nφαύλων· ὡς ἐπαληθεύειν τὸ φάσκον ἐν προφητείαις\nλόγιον “πάντες οἱ θεοὶ τῶν ἐθνῶν δαιμόνια·” τό τε\nἀποστολικὸν, δι᾿ οὗ φησιν ὅτι “ἃ θύουσι, δαιμονίοις\nκαὶ οὐ θεῷ θύουσιν.”\nἢ εἴ τί γε ἦν ἀγαθὸν ἐν\nαὐτοῖς, ὡς διὰ τοῦτο καὶ τῆς τῶν ἀγαθῶν μεταλαχεῖν\nπροσηγορίας, εὐεργετικὸν ἂν ἦν καὶ πάντων σωτή-\nριον, φίλον τε δικαιοσύνης καὶ ἀνθρώπων κηδεμονικόν.\nτοιοῦτον δὲ ὂν πῶς ἀνθρώπων ἔχαιρε σφαγαῖς;\nπῶς δὲ οὐκ ἀπεῖργε διὰ χρησμῶν τὸ ἀνθρώπειον γέ-\n\n\nνος τοιαῦτα πράττειν; ἦ που χεῖρον ἦν καὶ φαυλότερον\nἀνθρώπων, οἵ γε νόμων τιμωρίαις ἐξάντεις\nτοὺς μαιφόνους κατέστησαν. οὐ γὰρ θεός τις ἦν,\nἀλλ᾿ ἄνθρωπος, ὁ τῆς ἀνθρωποθυσίας τὴν χρόνιον\nκαὶ μακρὰν παραλύσας νόσον.\nὍτι δὲ φαύλων ἦν καὶ πονηρῶν ταῦτα δαιμόνων\nεἴη ἄν σοι ἔτι μᾶλλον συμφανὲς, εἰ λογίσαιο\nτὰ τῆς ἐπιρρήτου καὶ ἀκολάστου πορνείας αὐτῶν τῆς\nἐν Ἡλίου πόλει τῆς Φοινίκης εἰσέτι νῦν ἐπιτελούμενα\nκαὶ παρὰ πλείστοις ἄλλοις ἀνθρώπων. μοιχείας\nγοῦν καὶ φθορὰς καὶ παρανόμους ἑτέρας μίξεις ἐπὶ\nτιμῇ θεῶν, ὥσπερ τι χρέος ὀφειλόμενον, χρῆναί φα-\nσιν ἐκτελεῖν, καὶ τῆς μοιχιδίου καὶ πορνικῆς πράξεως\nτοῖς θεοῖς ἀπάρχεσθαι, τῆς ἀκλεοῦς ταύτης καὶ\nἀσέμνου ἐμπορίας, ὥσπερ τι χαριστήριον ἀγαθὸν,\nτοὺς καρποὺς αὐτοῖς ἀνατιθέντας. ὅμοια γὰρ ταῦτα\nταῖς ἀνθρωποθυσίαις.\nεἰ δὴ οὖν οὐδὲ σώφρονος\nἀνδρὸς οἰκεῖον τὸ χαίρειν φόνοις αἰσχρορρημοσύναις\nτε καὶ παρανόμοις γυναικῶν μίξεσιν, ἐπὶ μισθῷ τὴν\nὥραν ἀπεμπολούσαις, πολλοῦ δεῖ φάναι θεῶν ἢ δαι-\nμόνων εἶναι ἀγαθῶν τὸ ἀποδέχεσθαι τὰ τοιαῦτα. εἰ\nδὲ δὴ λέγοι τις φαύλων μὲν ὁμολογουμένως εἶναι\nταῦτα δαιμόνων, πλὴν ἀλλ᾿ ἑτέρους εἶναι τοὺς ἀγαθοὺς,\nοὓς δὴ μάλιστα σέβειν αὐτοὺς οἷα σωτῆρας,\nπευστέον ποῦ ἄρα ἦσαν αὐτοῖς οἱ ἀγαθοὶ σωτῆρες,\nεἰ δὴ καὶ τούτους ἔσεβον, ὥστε μὴ τοὺς πονηροὺς\nτοιαῦτα δρῶντας κατὰ τῶν προσφύγων ἀπερύκειν,\nποῦ δὲ οἱ ἀγαθοὶ δαίμονες, τοὺς βλαπτικοὺς μὴ ἀπελαύνειν\nκαὶ τοῖς θεραπεύουσι συμμαχεῖν; τί δὲ καὶ\nπεριεφρόνουν παρορῶντες τὸ λογικὸν καὶ θεοφιλὲς\nἀνθρώπων γένος τῇ τῶν φαύλων δαιμόνων ὠμότητι\nκατατρυχόμενον, οὐχὶ δὲ ἄντικρυς τοῖς πᾶσι προεκή-\n\n\nρυττον ἀμεταστρεπτὶ φεύγειν καὶ ἀποτρέπεσθαι πάντα\nθεὸν ὀνομαζόμενον ὡς οὐ θεὸν, ἀλλὰ φαῦλον δαίμονα,\nᾧ τὰ ὠμὰ καὶ ἀπάνθρωπα καὶ παράνομα καὶ\nαἰσχρὰ φίλα τυγχάνει;\nκαὶ εἴτε τις ἦν πάλαι\nπρότερον ἐν Ῥόδῳ νενομισμένος θεὸς χαίρων ἀνθρω-\nποθυσίαις , τοῦτον ὁ ἀληθὴς θεὸς , εἴ τις ἦν ἄρα τὴν\nπρᾶξιν ἐπισχὼν, οὐ θεὸν, ἀλλὰ φαῦλον ἡγεῖσθαι δαίμονα\nτοῖς πάσι προεκήρυξεν , εἴτε ἐν Σαλαμῖνι τῇ\nπρότερον Κορωνείᾳ ὀνομαζομένῃ , ἐν ᾑ ἐν μηνὶ κατὰ\nΚυπρίους Ἀφροδισίῳ ἐθύετο ἄνθρωπος , καὶ τοῦτον\nὁ ἀληθὴς θεὸς ἀπέφηνεν ἂν ἀλιτήριον εἶναι δαίμονα,\nπαύσας ὡς ἀσεβὲς καὶ ἀνόσιον τὸ γινόμενον;\nεἰ δὲ καὶ ἐν Ἠλίου πόλει τῆς Αἰγύπτου τὸν τῆς\nἀνθρωποκτονίας νόμον Ἄμωσις ἔλυσε, πολὺ κρείττονα\nτοῦ θεοῦ τὸν ἄνθρωπον ὁ ἀληθὴς θεὸς ἐδίδα-\nξεν ἂν γεγονέναι· οὐ γὰρ θεὸς, δαίμων δὲ πάλιν\nκἀκεῖνος ἦν ὁ κατάρχων τῆς ἀνθρωποκτονίας. οὐκ\nἂν δὲ ὁ ἀληθὴς θεὸς καὶ τὸν τῆς Ἥρας δαίμονα οὐχὶ\nμιαρὸν ἡγεῖσθαι δεῖν ἐνομοθέτησεν, ᾡ τῆς ἡμέρας\nἑκάστης τρεῖς ἀνθρώπους θύεσθαι παρέστησεν ἡ\nἱστορία.\nτί δ’ ἂν γένοιτο δαιμονικώτερον ἀληθῶς\nθῶς τοῦ καλουμένου Ὠμαδίου Διονύσου. ᾧ φασιν\nἐν Χίῳ ἄνθρωπον μελιστὶ διασπῶντας θύειν, ἢ τοῦ\nἐν Τενέδῳ ὡσαύτως , ὃν καὶ αὐτὸν διὰ τῆς ἀνθρωποθυσίας\nἱλάσκοντο; ἀπηγόρευσε δ’ ἂν ὁ ἀληθὴς\nθεὸς καὶ τῷ Ἄρει τῷ βροτολοιγῷ καὶ φιλοπολέμῳ\nδαίμονι θύειν ἄνθρωπον, ἐνομοθέτησε δ’ ἂν μήτε\nτῶν οἰκείων μήτε τῶν ἀλλοτρίων τὰ φίλτατα κατα-\nσφάττειν αὐτῷ.\nεἰ δὲ καὶ τῇ Ἀθηνᾷ κατ’ ἔτος\nπαρθένος, ὥς φασιν, ἐθύετο ἐν Λαοδικείᾳ τῇ κατὰ\nΣυρίαν, καὶ ταύτην εἰπεῖν πονηρὸν δαίμονα οὐκ ἂν\nἐφυλάξατο ὁ ἀληθὴς θεός· ὡς καὶ τὸν ἐν Λιβύῃ τοῖς\n\n\nὁμοίοις χαίροντα καὶ τὸν ἐπὶ τῆς Ἀραβίας, ᾧ καὶ\nαὐτῷ κατ᾿ ἔτος ἕκαστον ἔθυον παῖδα, ὂν καὶ ὑπὸ\nβωμὸν ἔθαπτον.\nΤούτους ἅπαντας, καὶ τούς γε αἰσχρορρημονοσύναις\nκαὶ γυναικῶν παρανόμοις διαφθοραῖς\nτῇ τε ἄλλῃ τῇ προκατειλεγμένῃ μανίᾳ χαίροντας,\nπροεφώνησεν ἂν ὁ ἀληθὴς καὶ ἀγαθὸς εἴτε θεὸς εἴτε\nκαὶ δαίμων μηδαμῶς ἡγεῖσθαι θεούς. τοῦτο δὲ οὐδεὶς\nτῶν πώποτε ἢ μόνος ὁ παρ᾿ Ἑβραίοις τιμώμενος,\nὡς ἂν μόνος καὶ ἀληθὴς θεὸς, πεποιηκὼς μνημονεύεται.\nμόνος γὰρ οὗτος διὰ τοῦ προφήτου καὶ θεολόγου\nΜωυσέως προεκήρυξε τοῖς πᾶσι μὴ σέβειν ὡς\nἀγαθοὺς δαίμονας τοὺς φαύλους, ἔμπαλιν δὲ ἀποτρέπεσθαι\nκαὶ ἀπελαύνειν, ὡς ἂν πονηρὰ τυγχάνοντας\nπνεύματα· καὶ μὴν καὶ καθαιρεῖν αὐτῶν τούς τε\nνεὼς καὶ τὰς ἀνιέρους καὶ ἀτελέστους θρησκείας, καὶ\nπάμπαν ἐξ ἀνθρώπων ἀφανίζειν τὴν ὡς περὶ θεῶν\nαὐτῶν μνήμην, καὶ τὴν ἀπονεμομένην αὐτοῖς τιμὴν\nἐνομοθέτησεν. οὐδὲ γὰρ τοὺς φαύλους ἀπομειλίσσεσθαι\nὅσιον ἦν τοὺς τοῖς ἀγαθοῖς μεμελημένους.\nεἴτε δὲ Φύλαρχος εἴτε καὶ ὁστισοῦν ἱστορεῖ πάντας\nτοὺς Ἓλληνας πρὶν ἐπὶ τοὺς πολέμους ἐξιέναι\nἀνθρωποκτονεῖν, καὶ τοῦτον μάρτυρα τῆς Ἑλλήνων\nδαιμονικῆς ἐπιληψίας μὴ ὄκνει παραλαμβάνειν· μὴ\nπαρίδῃς μηδὲ τοὺς κατὰ τὴν Ἀφρικὴν, τούς τε Θρᾷκας\nκαὶ τοὺς Σκύθας τὰ ὅμοια πράττοντας, ταῖς αὐταῖς\nτῶν δαιμόνων ὑπῆχθαι μανίαις ἀποφαίνεσθαι·\nὡς καὶ τοὺς Ἀθηναίους καὶ τοὺς κατὰ τὴν Μεγάλην\nπόλιν, εἰ δὴ καὶ οὗτοι κατὰ τὰς τοῦ Μεγάλου Δῖός\nἑορτὰς ἀνθρώπους ἔσφαζον.\nἀλλὰ γὰρ συναγαγὼν\nὁμοῦ τὸν πάντων τῶν προειρημένων κατάλογον εὕροις\nἂν σχεδὸν εἰπεῖν πᾶσαν τὴν τῶν ἐθνῶν θεο-\n\n\nποιίαν τούτοις αὐτοῖς τοῖς ἀνθρωποκτόνοις πνεύμασι\nκαὶ τοῖς πονηροῖς δαιμονίοις ἀνακειμένην. εἰ γὰρ ἐν\nῬόδῳ καὶ ἐν Σαλαμῖνι καὶ ταῖς ἄλλαις νήσοις, ἔν τε\nἨλίου πόλει τῇ κατ’ Αἴγυπτον, ἔν τε Χίω καὶ Τενέδῳ\nκαὶ Λακεδαίμονι καὶ Ἀρκαδίᾳ, Φοινίκῃ τε καὶ\nΛιβύῃ 5 καὶ πρὸς τούτοις ἅπασιν ἐν Συρίᾳ καὶ Ἀρα-\nβίᾳ , καὶ παρά γε τοῖς Πανέλλησιν καὶ ἔτι τούτων\nτοῖς Κορυφαιοτάτοις Ἀθηναίοις, κατά τε Καρχηδόνα\nκαὶ τὴν Ἀφρικὴν καὶ παρὰ Θρᾳξὶ καὶ Σκύθαις ἀποδέδεικται\nτὰ τῆς δαιμονικῆς ἀνθρωποκτονίας κατὰ\nτοὺς παλαιοὺς χρόνους ἐπιτελούμενα , καὶ μέχρι τοῦ\nσωτῆρος ἡμῶν παρατείναντα· πῶς οὐκ εὐλόγως τοὺς\nπάντας εἴποις ἂν τότε τοῖς πονηροῖς δαίμοσι δεδου-\nλῶσθαι , οὐ πρότερόν τε παῦλαν τῶν τοσούτων γενέσθαι\nτῷ βίῳ κακῶν ἢ τὴν τοῦ σωτῆρος ἡμῶν καταλάμψαι\nδιδασκαλίαν; ὅτι δὴ μέχρι τῶν Ἀδριανοῦ\nχρόνων διαμεῖναι ταῦτα, λελύσθαι δ’ ἐξ ἐκείνου παρέστησεν\nὁ τῆς ἱστορίας λόγος. οὗτος δὲ μάλιστα ἦν\nὁ χρόνος, καθ’ ὃν ἡ σωτήριος εἰς πάντας ἀνθρώπους\nἤκμαζε διδασκαλία.\nκαὶ μὴν οὐδὲ δυνατὸν αὐ-\nτοῖς εἰπεῖν ὡς τοῖς πονηροῖς δαίμοσιν · αὐτοῖς\nγὰρ μάλιστα τοῖς μεγίστοις θεοῖς ἡ ἱστορία τὰς ἀν-\nθρωποθυσίας ἐδήλωσεν ἐπιτελεῖσθαι. θύεσθαι γὰρ\nἔφησε τῇ Ἥρᾳ καὶ τῇ Ἀθηνᾷ Κρόνῳ τε καὶ Ἄρει καὶ\nΔιονύσω , καὶ αὐτῶ τῷ ἐπὶ πάντων Διὶ καὶ τῷ\nΦοίβῳ, τῷ δὴ σεμνοτάτῳ πάντων καὶ σοφωτάτῳ\nἈπόλλωνι· τούτους δὲ καὶ οὐκ ἄλλους τοὺς μεγί-\nστους θεοὺς ἀγαθοὺς καὶ σωτῆρας ἀναγορεύουσιν.\nαὐτοὶ δ’ ἄρα εἶεν ἂν οἶ πονηροὶ δαίμονες. εἰ γὰρ\nοἵδε τοιαύταις ἀνθρωποθυσίαις καὶ ἀνθρωποκτονίαις\nἔχαιρον, πῶς οὐκ ἂν αὐτοὺς εἰκότως τῇ τῶν πονηρῶν\nπνευμάτων μιαιφονίᾳ καταριθμήσειας, εἴτε αὐτοὶ χαί-\n\n\nρειν λέγοιντο τοῖς τοιούτοις εἴτε συγχωρεῖν καὶ περιορᾶν\nἑτέροις γιγνόμενα;\nτί γὰρ χρῆν ὅλως ἐπιτρέπειν\nἀνθρώποις ἱλάσκεσθαι τὰ πονηρὰ πνεύματα;\nτί δὲ τοσοῦτον πλανᾶσθαι ὡς θεραπεύειν καὶ κολακεύειν\nτοὺς φαύλους; τί δὲ τοῖς πονηροῖς καταδουλοῦσθαι,\nδέον ἀγαθοὺς ὄντας καὶ θεοὺς πορρωτάτω\nτῆς ἀνθρώπων διατριβῆς πᾶν ὅ τι φαῦλον καὶ πονηρὸν\nδυνάμει κρείττονι καὶ θειοτέρᾳ ἀπελαύνειν;\nἦ πατὴρ μὲν ἀγαθὸς οὐκ ἂν ὑπὸ φαύλοις ἀνδράσι\nφθειρόμενον περιίδοι ἂν τὸν αὑτοῦ παῖδα, οὐδὲ τὸν\nοἰκέτην σώφρων δεσπότης ὑπὸ τοῖς ἐχθροῖς ἀγόμενον\nπεριόψεται, οὐδέ γε πολέμου στρατηγὸς, τοὺς οἰκείους\nπαρὸν διασώσασθαι, τοῖς πολεμίοις αἰχμαλώτους\nἀνήσει, οὐδὲ ποιμὴν τὰ θρέμματα τοῖς λύκοις· θεοὶ\nδὲ ἄρα καὶ ἀγαθοὶ δαίμονες ὑπὸ τοῖς μοχθηροῖς καὶ\nφαύλοις ἀνήσουσι τὸ ἀνθρώπων γένος;\nκαὶ οἱ τρισμύριοι φύλακες μερόπων ἀνθρώπων,\nοἱ δὴ ποιμένες καὶ σωτῆρες, βασιλεῖς τε καὶ πατέρες\nκαὶ κύριοι, τοῖς ἐχθροῖς καὶ πολεμίοις καὶ ἀγρίοις\nθηρσὶν ἀνηλεῶς οὕτως καὶ ὠμῶς ἄγειν καὶ φέρειν\nτὰ φίλτατα παραδώσουσιν, οὐχὶ δὲ προπολεμήσουσιν\nὑπερασπίζοντες τῶν προσφύγων, καὶ τοὺς μὲν ἐχθροὺς\nκαὶ πονηροὺς δαίμονας τῆς ἀνθρώπων ἀγέλης μακρὰν\nὥσπερ τινὰς ἀγρίους καὶ ὠμοβόρους θῆρας ἀποδιώ-\nξουσι, διδάξουσι δὲ πάντα ἄνθρωπον μυρίων θεῶν\nκαὶ δαιμόνων ἀγαθῶν πλήθει προσῳκειωμένων ἐπιθαρσοῦντα,\nκαὶ τοῖς οὐ μόνον κρείττοσιν, ἀλλὰ καὶ\nπλείοσιν καὶ μεγίστοις θεοῖς καθωσιωμένον, σμικρὰ,\nμᾶλλον δὲ τὸ μηδὲν ἐπιστρέφεσθαι τῆς τῶν πονηρῶν\nδαιμόνων ἀσθενείας;\nὅτε δὲ τοῦτο μὴ ἔπραττον,\nσυνήργουν δ᾿ ἔμπαλιν τοῖς πονηροῖς αὐτοὶ, διὰ τῶν\nχρησμῶν τὰς προδηλωθείσας ἀνιέντες ἀνθρωποθυ-\n\n\nσίας, χαίροντές τε αἰσχρορρημοσύναις ἀπάσαις καὶ\nταῖς τούτων ἀκολούθοις πράξεσιν, ἔργῳ, φασὶ, δῆλον\nὡς οὐδέν τι καὶ αὐτοὶ φαύλων δαιμόνων τὴν\nφύσιν διήλλαττον, μᾶλλον δὲ μιᾶς καὶ τῆς αὐτῆς\nὑπῆρχον προαιρέσεως καὶ γνώμης· καὶ ἔτι μᾶλλον\nεἰπεῖν ὡς οὐδὲ ὅλως θεός τις ἢν, οὐδέ τις ἀγαθὸς\nδαίμων, ὁ πάλαι πρὸς τῶν ἐθνῶν ἁπάντων κατὰ πό-\nλεις τε καὶ χώρας προσκυνούμενος.\nπῶς γὰρ ἂν\nγένοιτό ποτε τῷ ἀγαθῷ τὸ φαῦλον φίλον, εἰ μὴ καὶ\nφωτὸς καὶ σκότους κρᾶσιν δύνασθαι μίαν φαίη τις\nἄν γενέσθαι; πόσῳ δὲ κρείττων ὁ παρ’ ἀνθρώποις\nλογισμὸς τῶν νενομισμένων θεῶν, μηδὲ φαύλοις δαί-\nμοσι χρῆναι θύειν παρακελευόμενος ; λέγει δ’ οὖν ὁ\nπρόσθεν εἰρημένος συγγραφεὺς, ἐν οἷς ἔφησε μὴ δεῖν\nζῳοθυτεῖν, ὅτι μηδὲ φαύλοις δαίμοσι θυτέον, τοῦτον\n’τον τρόπον\n\" Διὸ συνετὸς ἀνὴρ καὶ σώφρων εὐλαβη-\nθήσεται τοιαύταις χρῆσθαι θυσίαις, δι’ ὧν ἐπισπά-\nσεται πρὸς ἑαυτὸν τοὺς τοιούτους, σπουδάσει δὲ καθαίρειν\nτὴν ψυχὴν παντοίως · καθαρᾷ γὰρ ψυχῇ οὐκ\nἐπιτίθενται , διὰ τὸ αὐτοῖς ἀνόμοιον. εἰ δὲ ταῖς πόλεσιν\nἀναγκαῖον καὶ τούτου ’ς ἀπομειλίττεσθαι, οὐδὲν\nπρὸς ἡμὰς · ταύταις γὰρ καὶ πλοῦτος καὶ τὰ ἐκτὸς καὶ\nτὰ σωματικὰ ἀγαθὰ εἶναι νενόμισται, καὶ τὰ ἐναντία,\nκακὰ, ὀλιγοστὸν δὲ ἐν αὐταῖς τὸ τῆς ψυχῆς ἐπιμελούμενον.\"\nΤούτοις ἑξῆς ἐπάγει λέγων\n\"'Ημεῖς δὲ κατὰ δύναμιν οὐ δεησόμεθα ὧν\nοὗτοι παρέχουσιν, ἀλλ’ ἔκ τε ψυχῆς ἔκ τε τόν ἐκτὸς\nπάσαν σπουδὴν ποιούμεθα θεῷ μὲν καὶ τοῖς ἀμφ’\n\n\n\nαὐτὸν ὁμοιοῦσθαι , ( ὃ γίνεται δι’ ἀπαθείας καὶ τῆς\nπερὶ τῶν ὄντως ὄντων διηρθρωμένης διαλήψεως καὶ\nπρὸς αὐτὰ καὶ κατ’ αὐτὰ ζωῆς,) πονηροῖς δὲ ἀνθρώ-\nποις καὶ δαίμοσι καὶ ὅλως παντὶ τῷ χαίροντι τῷ\nθνητῷ τε καὶ ὑλικῷ ἀνομοιοῦσθαι.\n“Ὂν δὲ ἡμεῖς ὑπογράφομεν φιλόσοφον\nστάμενον τῶν ἐκτὸς, εἰκότως φαμὲν μὴ ἐνοχλήσειν\nδαίμοσι, μηδὲ μάντεων δεήσεσθαι, μηδὲ σπλάγχνων\nζῴων. ὣν γὰρ ἕνεκα αἱ μαντεῖαι, τούτων οὗτος μεμελέτηκεν\nἀφίστασθαι. οὔτε γὰρ εἰς γάμον καθίησιν,\nἔνα περὶ γάμου τὸν μάντιν ἐνοχλήσῃ· οὐκ εἰς ἐμπο-\nρίαν, οὐ περὶ οἰκέτου, οὐ περὶ κλοπῆς καὶ τῆς ἄλ-\nλης παρὰ ἀνθρώποις δοξοκοπίας. περὶ ὧν δὲ ζητεῖ,\nμάντις μὲν οὐδεὶς, οὐδὲ σπλάγχνα ζῴων μηνύσει τὸ\nσαφές· αὐτὸς δὲ δι’ ἑαυτοῦ, ὡς λέγομεν , προσιὼν\nτῷ θεῷ, ὃς ἐν τοῖς ἀληθινοῖς αὐτοῦ σπλάγχνοις ἵδρυται,\nπερὶ τοῦ αἰωνίου βίου λήψεται τὰς ὑποθήκας,\nὅλος ἐκεῖ συρρευσας.\nΣαφέστατα δὴ διὰ τούτων ὁ λόγος ἐξέφηνεν\nτίνων ἡγεῖσθαι χρὴ τὰ μαντεῖα καὶ τὰς διὰ θυτικῆς\nἐρωτήσεις, τάς τε παρὰ τοῖς πολλοῖς θαυμαζομένας\nπερὶ τῶν ἀδήλων προγνώσεις. ταῦτα γὰρ πάντα δο-\nξοκοπίας ὀνομάσας ὡς ἂν ὑπὸ δαιμόνων πονηρῶν\nἐνεργούμενα ἀποβάλλει.\nτὸν γοῦν περὶ φαύλων\nδαιμόνων διεξιὼν λόγον , καὶ φάσκων τὸν συνετὸν\nἄνδρα καὶ σώφρονα μή ποτε τούτοις ἑαυτὸν ἐπιδοῦναι,\nμηδ’ ἐπισπάσασθαι εἰς ἑαυτὸν διὰ τῶν θυσιῶν\nτοὺς τοιούτους, ἑξῆς ἐπισυνάπτει λέγων τὸν φιλόσοφον\nμηδὲ μαντείων δεήσεσθαι, μηδὲ σπλάγχνων\nζῴων, καὶ τῶν παραπλησίων , ὡς ἂν τῆς δαιμονικῆς\nὄντων κακοτεχνίας.\nεἰ δὴ οὖν κατὰ ταῦτα εὐλα-\nβητέον τῷ συνετῷ καὶ σώφρονι τοιαύταις χρῆσθαι\n\n\nθυσίαις, δι’ ὧν ἐπισπάσεται πρὸς ἑαυτὸν τοὺς δαί-\nμονας—αὗται δ’ ἦσαν αἱ δι’ αἱμάτων ἐκχύσεως καὶ\nδι’ ἀλόγων ζῴων σφαγῆς — οὐδεὶς ἂν ἐνδίκως ῥηθείη\nσώφρων καὶ συνετὸς τῶν πάλαι ζῳοθυτούντων τοῖς\nδαίμοσι, καὶ πολὺ μᾶλλον τῶν ἀνθρωποθυτούντων.\nἥλω δὲ τὰ πανταχοῦ πάντα σχεδὸν εἰπεῖν ἔθνη,\nπρόσθεν ἢ τὸν ἡμέτερον σωτῆρα εἰς ἀνθρώπους ἀναδειχθῆναι,\nτοὺς φαύλους ἱλεούμενα δαίμονας ταῖς\nκατὰ πάντα τόπον ἐπιτελουμέναις ἀνθρωποθυσίαις.\nοὐδεὶς ἄρα τούτων συνετὸς ἦν καὶ σώφρων.\nὁ\nμὲν οὖν κοινὸς καὶ ἀνθρώπινος λογισμὸς ἑπόμενος\nὀρθῷ λόγῳ παντὶ τῷ συνετῷ καὶ σώφρονι διαρρήδην\nπροκηρύττει μὴ χρῆσθαι θυσίαις ἐπὶ θεραπείᾳ\nτῶν πονηρῶν δαιμόνων, σπουδάζειν δὲ καθαίρειν\nτὴν ψυχὴν παντοίως· καθαρᾷ γὰρ ψυχῇ μὴ ἐπιτίθεσθαι,\nδιὰ τὸ αὐτοῖς ἀνόμοιον·\nὁ δὲ θεὸς αὐτοῖς ὁ\nἈπόλλων , ( πάλιν γὰρ ἀνθρώποις τοῦτον παραβλητέον,\nκαὶ δεικτέον ὅσον τοῦ ὀρθοῦ λείπεται λογισμοῦ,)\nπροστάττει τῷ πονηρῷ δαίμονι θύειν, οὐκ ἄλλως ἢ\nδηλαδὴ φίλος ὢν αὐτῷ · κακῷ δὲ τὸ ὅμοιον φίλον.\nτούτου δὲ μάρτυς ὁ καὶ πρόσθεν ἐν οἷς ἐπέγραψε\nΠερὶ τῆς ἐκ λογίων φιλοσοφίας’’ ὧδε ἱστορῶν πρὸς\nλέξιν.\n“ Σπεύδοντος γοῦν τοῦ προφήτου αὐτοπτῆσαι\nτὸ θεῖον καὶ ἐπειγομένου ὁ Ἀπόλλων ἀδύνατον ἔφη\nτὸ τοιοῦτον πρὶν λύτρα τῷ πονηρῷ δαίμονι δοῦναι.\nλέγει δὲ οὕτως\nλύτρα δίδου γαίης πατρίης οἰκήτορι σεμνῷ,πρῶτα χοὰς, μετέπειτα πυρὴν ἠδ’ αἷμα κελαινὸνοἴνου παμμέλανός τ’ ὀίων θ’ ἅμα λευκὰ ῥέεθρα.\nκαὶ σαφέστερον εἶπε περὶ τῶν αὐτῶν\nοἶνον καὶ γάλα βάλλε καὶ ὕδατος ἀγλαὸν εἶδος,καὶ ξύλα καρπὸν ἔχοντα διογνήτων ἀκυλάων·σπλάγχνα δὲ κατθέμενος λιπαροῖς ἅμα νάμασι σπένδε.\nμετὰ ποίας δὲ εὐχῆς ἐρωτηθεὶς ἤρξατο μὲν, οὐ μὴν\nἐπλήρωσεν, οὕτως εἰπὼν\nδαῖμον ἀλιτρονόων ψυχῶν διάδημα λελογχὼς,ἠερίων ὑπένερθε μυχῶν χθονίων τ’ ἐγύπερθεν.”\nΤαῦτα μὲν ὁ θαυμάσιος θεὸς, μᾶλλον δὲ τὸ\nπολυπλανὲς δαιμόνιον· τὰ δὲ τοῦ κατὰ φύσιν λογισμοῦ\nτἀναντία, καθαίρειν τὴν ψυχὴν, ἀλλὰ μὴ θυσίαις\nἐπισπᾶσθαι τοὺς πονηροὺς δαίμονας, παρακελευόμενα·\nκαθαρᾷ γὰρ ψυχῇ μὴ ἐπιτίθεσθαι διὰ τὸ\nαὐτοῖς ἀνόμοιον. εἰ δὲ δὴ συνετὸς εἶναι καὶ σώφρων\nἀνὴρ ὀρθῶς ἐκρίθη ὁ εὐλαβὴς καὶ μὴ θύων δαίμοσιν,\nὁ τοῖς πονηροῖς θύειν διὰ τοῦ χρησμοῦ παραινῶν\nτίς ἂν εὐλόγως καὶ ποδαπὸς νομισθείη σοὶ καταλείπω\nσκοπεῖν.\nἐντεῦθεν δὲ ἀναδραμόντι προφανὲς\nἔσται ποῖοί τινες ὑπῆρχον τὴν τοῦ τρόπου\nφύσιν οἱ ταῖς ἀνθρωποθυσίαις χαίροντες, ἢ οἱ τοὐτοις\nπᾶν τὸ ἀνθρώπινον γένος πάλαι πρότερον καταδεδουλωμένοι.\nεἰ δὲ λέγοι τις μὴ φαῦλον εἶναι τὸν\nτῆς ἀνθρωποθυσίας τρόπον , ὀρθότατα δ’ ὑπὸ τῶν\nπαλαιῶν τελεῖσθαι, ὥρα τοῖς νῦν καταμέμφεσθαι πᾶσιν,\nὅτι μηδεὶς ὁμοίως τοῖς πατράσιν εὐσεβεῖ.\nΕἰ δ’ ἐμφρόνως οἱ καθ’ ἡμὰς τῆς ἀπηνοῦς\nκαὶ ἀγρίας ὠμότητος τὴν ἀποστροφὴν ἐποιήσαντο,\nτῶν παλαιῶν οὐδεὶς ἦν ἄρα σοφὸς, τοὺς πονηροὺς\nδαίμονας ταῖς ἀνθρωποκτονίαις μειλισσόμενος. ἀλλὰ\nγὰρ καὶ τυφλῷ, φασὶ, δῆλον ὡς οὔτε θεοὶ ἂν εἶεν\nοὔτε δαίμονες ἀγαθοὶ οἱ πάλαι πρὸς τῶν ἐθνῶν\nἁπάντων θεολογούμενοι , πορρωτάτω δὲ τοὐ ἀγαθοῦ\nἐξῳκισμένοι.\nδιὸ καὶ ἐνδίκως θεομάχοι τινὲς καὶ\nἀσεβεῖς λεχθεῖεν ἂν, τὸν πάντα λυμηνάμενοι βίον, ὧν\n\n\nἐξ αἰῶνος· οὐδεὶς ἢ μόνος ὁ σωτὴρ καὶ κύριος ἡμῶν\nὁ Χριστὸς τοῦ θεοῦ πᾶσιν ἀνθρώποις τὴν φυγὴν\nπροεξένησεν, εὐαγγελιζόμενος ὁμοῦ πάντας Ἕλληνάς\nτε καὶ βαρβάρους θεραπείαν τῆς πατρικῆς νόσου,\nκαὶ τῆς πικρὰς καὶ παλαιτάτης δουλείας ἐλευθερίαν·\nἐφ’ ἣν σπεύδειν ὁ τῆς εὐαγγελικῆς ἀποδείξεως παρορμᾷ\nλόγος, μεγάλῃ τῇ φωνῇ τοῖς πᾶσιν εἰς ἐξάχουστον\nβοῶν “πνεῦμα κυρίου ἐπ’ ἐμὲ, οὗ ἕνεκεν ἔχρισέ\nμε , εὐαγγελίσασθαι πτωχοῖς ἀπέσταλκέ με , κηρῦξαι\nαἰχμαλώτοις ἄφεσιν καὶ τυφλοῖς ἀνάβλεψιν, ἰάσασθαι\nτοὺς συντετριμμένους τὴν καρδίαν.’ καὶ πάλιν\nἐξαγαγεῖν ἐκ δεσμῶν πεπεδημένους , καὶ ἐξ οἴκου\nφυλακῆς καθημένους ἐν σκότει.’’\nταῦτα γὰρ ἄνωθεν\nἐκ παλαιοῦ τὰ θεῖα ὡς ἀληθῶς παρ’ Ἑβραίοις\nἐθέσπιζε λόγια, τὴν ἡμῶν τῶν πάλαι τυφλῶν τὰς\nψυχὰς καὶ δαιμόνων πονηρῶν πολυπλόκοις δεσμοῖς\nπεπεδημένων ἀπολύτρωσιν εὐαγγελιζόμενα. ὅθεν εἰκότως\nτοὺς τῆς διανοίας ὀφθαλμοὺς πρὸς τοῦ\nσωτηρίου λόγου καταυγασθέντες , σώφρονές τε καὶ εὐλαβεῖς\nβεῖς καὶ συνετοὶ γενόμενοι, καὶ πάντων ἐλεύθεροι\nκακῶν, οὔτε θύσομεν οὔτε δουλεύσομεν τοῖς τῶν\nἐθνῶν νενομισμένοις θεοῖς, οἳ δὴ καὶ ἡμῶν τὸ πρὶν\nκατετυράννουν· ἀχθέντες δὲ καὶ προσαχθέντες ὑπὸ\nτῆς τοῦ σωτῆρος ἡμῶν διδασκαλίας τῷ μόνῳ καὶ\nἀληθεῖ θεῷ, τῷ δὴ καὶ δεσπότῃ καὶ τροφεῖ, σωτῆρί\nτε καὶ εὐεργέτῃ , καὶ ἔτι ποιητῇ καὶ δημιουργῷ\nκαὶ παμβασιλεῖ τῶν ὅλων, μόνον τοῦτον ἀληθῆ θεὸν\nἡγησόμεθα, καὶ μόνῳ τὸ προσῆκον ἀπονεμοῦμεν σέβας,\nμόνον γεραίροντες καὶ μόνον αὐτὸν εὐσεβοῦντες,\nτες, οὐχ ᾗ τοῖς δαίμοσι φίλον, ἀλλ’ ᾗ τῷ πρὸς αὐτοῦ\nκαταπεμφθέντι πάντων ἀνθρώπων σωτῆρι διὰ τῆς\nεὐαγγελικῆς αὐτοῦ διδασκαλίας παραδέδοται.\nταύ-\n\n\nτῇ δὲ θεοσεβοῦντες διώξομεν καὶ ἀπελάσομεν ἑαυτῶν,\nπολλοῦ δεῖ φοβηθησόμεθα , τοὺς πονηροὺς δαίμονς\nμόνας δι’ ἁγνείας καὶ καθαροῦ τρόπου βίου τε σώφρονος\nκαὶ παναρέτου , τοῦ δὴ πρὸς τοῦ σωτῆρος\nἡμῶν διωρισμένου . καθαρᾷ γὰρ μὴ δύνασθαι ψυχῇ\nπλησιάζειν διὰ τὸ ἀνόμοιον ὡμολόγηται ἀλλ’ οὐδὲ\nμαντείας καὶ χρησμῶν δεησόμεθα , οὐδὲ σπλάγχνα\nζῴων διερευνήσομεν, οὐδέ τι τῶν διὰ δαιμονικῆς κινήσεως\nνήσεως ἐνεργουμένων πολυπραγμονήσομεν.\nὧν\nγὰρ ἕνεκα ταῦτα τοῖς πολλοῖς σπουδάζεται, τούτων\nἡμῖν ἀφίστασθαι μελετᾶν ὁ τοῦ Χριστοῦ λόγος διεστείλατο,\nμόνων δὲ ἐκείνων ἐφίεσθαι προύτρεψε, περὶ\nὧν ἀληθῶς μάντις μὲν οὐδεὶς οὐδὲ σπλάγχνα ζῴων\nμηνύσει τὸ σαφὲς, αὐτὸς δὲ μόνος ὁ τοῦ θεοῦ λόγος,\nὁ ἐν τοῖς ἀληθινοῖς ἐνοικῶν σπλάγχνοις τῶν οἴων τε\nαὐτὸν δι’ ἄκραν ψυχῆς καθαρότητα ἔνδον ἐν ἑαυτοῖς\nχωρεῖν. περὶ ὧν φησί που έν τοῖς ἱεροῖς γράμμασιν\n\" ἐνοικήσω ἐν αὐτοῖς, καὶ ἐμπεριπατήσω , καὶ ἔσομαι\nαὐτῶν θεὸς, καὶ αὐτοὶ ἔσονταί μοι λαός.’’\nΤαῦτα μὲν οὖν τὰ ἀπὸ τοῦ περὶ θυσιῶν τόπου\nἀπελεγκτικὰ τῆς τῶν δαιμόνων μοχθηρίας. ἄκουε\nδ’ οἷα περὶ τῶν αὐτῶν αὖθις ὁ τῆς Περὶ τῶν ἐμψύχων\nἀποχῆς συγγραφεὺς ἱστορεῖ, διαρρήδην ὁμολογῶν\nτοὺς πονηροὺς δαίμονας ἐν σχήμασι πλείοσιν\nἐκτυπουμένοις , καὶ παντοίας μορφὰς χαρακτηρίζονιας,\nλανθάνειν καὶ ἐξαπατᾶν τοὺς πολλοὺς τῶν ἀνθρώπων.\nἀγαθῶν γὰρ , φησὶν, ὑποδυόμενοι πρόσωπα\nκαὶ προσεταιριζόμενοι τὰ πλήθη διὰ τοῦ τὰς\nἐπιθυμίας τῶν ἀνθρώπων ἐκκαίειν, τοὺς ἀνωτάτω\nθεοὺς ἑαυτοὺς ἐπιφημίζεσθαι βούλονται. τοσοῦτόν\nτέ φησιν αὐτοὺς ἰσχῦσαι ὡς ἀπατῆσαι καὶ τοὺς σοφωτάτους\nτῶν Ἑλλήνων ποιητὰς καὶ φιλοσόφους, οὓς\n\n\nκαὶ ὁμολογεῖ τῆς τοῦ πλήθους γεγονέναι διαστροφῆς\nαἰτίους· ὅτι τε ἐξ αὐτῶν πᾶσα γοητεία συνέστη, καὶ\nτὰ πρὸς ἡδονὴν ἀνθρώποις δι’ αὐτῶν προξενεῖται·\nὅπως τε θεοὶ εἶναι βούλονται , δαίμονες ὄντες φαῦλοι·\nκαὶ ὡς ἡ προεστῶσα αὐτῶν δύναμις δοκεῖ θεὸς\nεἶναι ὁ μέγιστος. ταῦτα δὲ ὁ Πορφύριος πάντα τοῦτον\nἱστορεῖ ’τον τρόπον\n\" Ὅσαι δὲ ψυχαὶ τοῦ συνεχοῦς πνεύματος\nοὐ κρατοῦσιν, ἀλλ’ ὡς τὸ πολὺ καὶ κρατοῦνται, διὰ\nτοῦτο ἄγονταί τε καὶ φέρονται λίαν, ὅταν αἶ τοῦ πνεύματος\nὀργαί τε καὶ ἐπιθυμίαι τὴν ὁρμὴν λάβωσιν·\nαὗται δὲ αἱ ψυχαὶ δαίμονες μὲν καὶ αὐταὶ, κακοεργοὶ\nδ’ ἂν εἰκότως λέγοιντο.\nκαί εἰσιν οἱ σύμπαντεσ\nοὗτοί τε καὶ οἷ τῆς ἐναντίας δυνάμεως , ἀόρατοί\nτε καὶ τελείως ἀναίσθητοι αἰσθήσεσιν ἀνθρωπίναις.\nοὐ γὰρ στερεὸν σῶμα περιβέβληνται, οὐδὲ μορφὴν\nπάντες μίαν, ἀλλ’ ἐν σχήμασι πλείοσιν· ἐκτυποὐμεναι\nδὲ καὶ χαρακτηρίζουσαι τὸ πνεῦμα αὐτῶν αἶ μορφαὶ\nτοτὲ μὲν ἐπιφαίνονται , τοτὲ δὲ ἀφανεῖς εἰσιν·\nἐνίοτε δὲ καὶ μεταβάλλουσι τὰς μορφὰς οἵ γε χείρους.\nτὸ δὲ πνεῦμα ῂ μέν ἐστι σωματικὸν; παθητικόν\nἐστι καὶ φθαρτόν· τῷ δὲ ὑπὸ τῶν ψυχῶν οὕτως δεδέσθαι\nὥστε τὸ εἶδος αὐτῶν διαμένειν πλείω χρόνον,\nοὐ μήν ἐστιν αἰώνιον ’ καὶ γὰρ ἀπορρεῖν αὐτοῦ\nτι συνεχῶς εἰκός ἐστι καὶ τρέπεσθαι.\nἐν συμμετρίᾳ\nμὲν οὖν τὰ τῶν ἀγαθῶν, ὡς καὶ τὰ σώματα τῶν\nφαινομένων, τῶν δὲ κακοποιῶν ἀσύμμετρα, οἵ πλέον\nτῷ παθητικῷ νέμοντες τὸν περίγειον τόπον οὐδὲν ὅ\nτι τῶν κακῶν οὐκ ἐπιχειροῦσι δρᾶν. βίαιον γὰρ ὅλως\nκαὶ ὕπουλον ἔχοντες ἦθος , ἐστερημένον τε τῆς φυ-\n\n\n\nλακῆς τῆς ἀπὸ τοῦ κρείττονος δαιμονίου , σφοδρ’\nκαὶ αἰφνιδίους , οἷον ἐνέδρας, ὡς τὸ πολὺ ποιοῦν\nτὰς ἐμπτώσεις , πὴ μὲν λανθάνειν πειρώμενοι, πῆ δὲ\nβιαζόμενοι.’’\nΚαὶ ἐξῆς ἐπιλέγει\nΤαῦτα δὲ καὶ τὰ ὅμοια ποιοῦσι μεταστῆσαι\nἡμᾶς ἐθέλοντες ἀπὸ τῆς ὀρθῆς ἐννοίας τῶν θεῶν καὶ\nἐφ’ ἑαυτοὺς ἐπιστρέψαι. πᾶσι γὰρ τοῖς οὕτως ἀνομολόγως\nκαὶ ἀκαταλλήλως γιγνομένοις αὐτοὶ χαίρουσι,\nκαὶ ὥσπερ ὑποδύντες τὰ τῶν ἄλλων θεῶν\nπρόσωπα τῆς ἡμετέρας ἀβουλίας ἀπολαύουσι, προσεταιριζόμενοι\nτὰ πλήθη, διὰ τοῦ τὰς ἐπιθυμίας τῶν\nἀνθρώπων ἐκκαίειν ἔρωσι καὶ πόθοις πλούτων καὶ\nδυναστειῶν καὶ ἡδονῶν, κενοδοξίας τε αὖ , ἐξ ὢν\nστάσεις καὶ πόλεμοι φύονται καὶ τὰ συγγενῆ τούτων.\nτὸ δὲ πάντων δεινότατον, ἐπαναβαίνουσιν\nἐκ τῶνδε, καὶ τὰ ὅμοια ἀναπείθουσι καὶ περὶ τῶν\nμεγίστων θεῶν, μέχρι τοῦ καὶ τὸν ἄριστον θεὸν τούτοις\nτοῖς ἐγκλήμασιν ὑπάγειν· ᾧ δὴ καὶ τεταράχθαι\nφασὶ πάντ’ ἄνω κάτω. πεπόνθασι δὲ τοῦτο οὐκ ἰδιῶται\nμόνον, ἀλλὰ καὶ τῶν ἐν φιλοσοφίᾳ διατριβόντων\nοὐκ ὀλίγοι.\nἡ δ’ αἰτία δι’ ἀλλήλων γέγονε. καὶ\nγὰρ τῶν φιλοσοφούντων οἱ μὴ ἀποστάντες τῆς καινῆς\nφορᾶς εἰς τὰ αὐτὰ τοῖς πλήθεσι συνέβησαν· καὶ\nπάλιν αὖ τὰ πλήθη σύμφωνα ταῖς αὐτῶν δόξαις παρὰ\nτῶν δοκούντων σοφῶν ἀκούοντα ἐπερρώσθη φρονεῖν\nἐπὶ μᾶλλον περὶ τῶν θεῶν τὰ τοιαῦτα.\nτὸ μὲν\nγὰρ ποιητικὸν καὶ προσεξέκαυσε τὰς ὑπολήψεις τῶν\nἀνθρώπων τῷ χρῆσθαι φράσει πρὸς ἔκπληξιν καὶ\nγοητείαν πεποιημένῃ , κήλησίν τε ἐμποιῆσαι καὶ πίστιν\nπερὶ τῶν ἀδυνατωτάτων δυναμένῃ , δέον ἐμπεσως\nπεπεῖσθαι ὅτι οὔτε τὸ ἀγαθὸν βλάπτει ποτὲ\n\n\nοὔτε τὸ κακὸν ὠφελεῖ. οὐ γὰρ θερμότητος, ὥς φησι\nΠλάτων, τὸ ψύχειν, ἀλλὰ τοῦ ἐναντίου, οὐδὲ ψυχρότητος\nτὸ θερμαίνειν, ἀλλὰ τοῦ ἐναντίου, οὕτως οὐδὲ\nτοῦ δικαίου τὸ βλάπτειν.\nδικαιότατον δὲ δήπου\nφύσει πάντων τὸ θεῖον, ἐπεὶ οὐδ᾿ ἂν ἦν θεῖον. οὐκοῦν\nἀποτετμῆσθαι δεῖ ταύτην τὴν δύναμιν καὶ μοῖραν\nτῶν δαιμόνων τῶν ἀγαθοεργῶν. ἡ γὰρ βλάπτειν\nπεφυκυῖά τε καὶ βουλομένη ἐναντία τῇ ἀγαθοεργῷ·\nτὰ δ᾿ ἐναντία περὶ τὸ αὐτὸ οὐκ ἄν ποτε γένοιτο.”\nΚαὶ αὖθις\n“Διὰ μέντοι τῶν ἐναντίων καὶ ἡ πᾶσα γοητεία\nἐπιτελεῖται· τούτους γὰρ μάλιστα καὶ τὸν προεστῶτα\nαὐτῶν ἐκτιμῶσιν οἱ τὰ κακὰ διὰ τῶν γοητειῶν διαπραττόμενοι\nπλήρεις γάρ εἰσι πάσης φαντασίας\nκαὶ ἀπατῆσαι ἱκανοὶ διὰ τῆς τερατουργίας. διὰ τούτων\nφίλτρα καὶ ἐρωτικὰ κατασκευάζουσιν οἱ κακοδαίμονες·\nπᾶσα γὰρ ἀκολασία καὶ πλούτων ἐλπὶς καὶ\nδόξης διὰ τούτων, καὶ μάλιστα ἡ ἀπάτη.\nτὸ γὰρ\nψεῦδος τούτοις οἰκεῖον· βούλονται γὰρ εἶναι θεοὶ\nκαὶ ἡ προεστῶσα αὐτῶν δύναμις δοκεῖν θεὸς εἶναι\nὁ μέγιστος. οὗτοι οἱ χαίροντες ῾λοιβῇ τε κνίσῃ τέ,᾿\nδι᾿ ὧν αὐτῶν τὸ πνευματικὸν καὶ σωματικὸν πιαίνεται.\nζῇ γὰρ τοῦτο ἀτμοῖς καὶ ἀναθυμιάσεσι, ποικί-\nλως διὰ τῶν ποικίλων, καὶ δυναμοῦται ταῖς ἐκ τῶν\nαἱμάτων καὶ σαρκῶν θυσίαις.”\nΔιὰ δὴ τούτων ἀκηκόαμεν ὁμολογούντων ὅτι\nμὴ μόνον οἱ παρ᾿ Ἕλλησι ποιηταὶ προσεξέκαυσαν τὰς\nὑπολήψεις τῶν ἀνθρώπων τὰς περὶ τῶν φαύλων δαιμόνων\nὡς περὶ θεῶν καὶ ἀγαθῶν, ἀλλὰ καὶ τῶν ἐν\nφιλοσοφίᾳ διατριβόντων οἱ περὶ θεοὺς δοκοῦντες\nσπουδαίως ἔχειν, οἳ καὶ αὐτοὶ οὐ θεοὺς, ἀλλὰ πονη-\nροὺς δαίμονας περιέποντες τὰ πλήθη καὶ τοὺς δή-\n\n\nμους εἰς τὴν ὁμοίαν πλάνην ἐξετραχήλισαν.\nὡμολόγησε\nγοῦν σαφῶς ὁ λόγος ὡς ἄρα παρὰ τῶν δοκουντων\nσοφῶν ἀκούοντα περὶ θεῶν τὰ πλήθη συμφωνα\nταῖς αὐτῶν δόξαις ἐπερρώσθη φρονεῖν ἐπὶ\nμᾶλλον ὡς περὶ θεῶν περὶ τῶν μοχθηρῶν δαιμόνων.\nκαὶ ταῦτα οὐκ ἐξ ἡμῶν κατηγορεῖται, ἀλλ’ ὑπ’ αὐτῶν\nτῶν ἀκριβέστατα τὰ οἰκεῖα μᾶλλον ἢ ἡμεῖς εἰδότων.\nὁ γέ τοι αὐτὸς συγγραφεὺς οὐ παρέργως\nὁμιλήσας τῇ τοὺς πολλοὺς λανθανούσῃ δεισιδαιμονίᾳ\nφησὶ τοὺς πονηροὺς δαίμονας βούλεσθαι εἶναι θεοὺς\nκαὶ ἀγαθῶν δόξαν ἔχειν παρὰ ἀνθρώποις, τίς τε\nπροεστῶσα αὐτῶν δύναμις τυγχάνει ὁ αὐτὸς πάλιν\nδιασαφήσει, τοὺς ἄρχοντας τῶν πονηρῶν δαιμόνων\nλέγων εἶναι τὸν Σάραπιν καὶ τὴν Ἑκάτην · ἡ δὲ θεία\nγραφὴ τὸν βελζεβούλ. ἄκουε δ’ ὅπως καὶ περὶ τούτου\nτου γράφει ἐν τοῖς ‘‘Περὶ τῆς ἐκ λογίων φιλοσοφίας.”\n“ Τοὺς δὲ πονηροὺς δαίμονας οὐκ εἰκῆ\nὑπὸ τὸν Σάραπιν ὑποπτεύομεν , οὐδ’ ἐκ τῶν συμβόλων\nμόνων ἀναπεισθέντες, ἀλλ’ ὅτι τὰ μειλίγματα\nκαὶ τὰ τούτων ἀποτρόπαια πρὸς τὸν Πλούτωνα γίνεται,\nὡς ἐν τῷ πρώτῳ ἐδείκνυμεν. αὐτὸς δὲ τῷ\nΠλούτωνι ὁ θεὸς, καὶ διὰ τοῦτο μάλιστα δαιμόνων\nἄρχων, καὶ σύμβολα διδοὺς πρὸς τὴν τούτων ἔλασιν.\nοὕτος γοῦν καὶ τοῖς ἱκέταις ἐδήλωσεν ὡς πᾶσι ζῲοις\nὁμοιούμενοι προσίασι τοῖς ἀνθρώποις · ὅθεν καὶ\nπαρ’ Αἰγυπτίοις καὶ παρὰ Φοίνιξι καὶ ὅλως παρὰ\nτοῖς τὰ θεῖα σοφοῖς ἱμάντες ἐν τοῖς ἱεροῖς ἐπιρρήσσονται,\nκαὶ ζῷα προσουδίζεται πρὸ τῆς θρησκείας\nτῶν θεῶν, ἐξελαυνόντων τῶν ἱερέων τούτους, διὰ\nτοῦ δοῦναι πνεῦμα, ἢ αἷμα ζῴων, καὶ διὰ τῆς τοῦ\nἀέρος πληγῆς, ἔνα τούτων ἀπελθόντων παρουσία του\nθεοῦ γένηται.\nκαὶ οἶκος δὲ πᾶς μεστὸς, καὶ διὰ\n\n\nτοῦτο προκαθαίρουσι καὶ ἐκβάλλουσι τούτους, ὅταν\nθεὸν κατακαλῶσι. καὶ τὰ σώματα τοίνυν μεστὰ ἀπὸ\nτούτων· καὶ γὰρ μάλιστα ταῖς ποιαῖς τροφαῖς χαίρουσι.\nσιτουμένων γὰρ ἡμῶν προσίασι καὶ προφαῖςνουσι\nτῷ σώματι, καὶ διὰ τοῦτο αἱ ἁγνεῖαι, οὐ διὰ\nτοὺς θεοὺς προηγουμένως , ἀλλ’ ἔν’ οὗτοι ἀποστῶσι.\nμάλιστα δὲ αἵματι χαίρουσι καὶ ταῖς ἀκαθαρσίαις, καὶ\nἀπολαύουσι τούτων εἰσδύνοντες τοῖς χρωμένοις.\nὅλως γὰρ ἡ ἐπίτασις τῆς πρός τι ἐπιθυμίας καὶ ἡ\nτοῦ πνεύματος τῆς ὀρέξεως ὁρμὴ ἀλλαχόθεν οὐ σφοδρύνεται\nἢ ἐκ τῆς τούτων παρουσίας · οἱ καὶ εἰς ἀσήμους\nφθόγγους καὶ φύσας ἀναγκάζουσι τοὺς ἀνθρώπους\nἐμπίπτειν ἐμπίπτειν διὰ τῆς συναπολαύσεως τῆς μετ’ αὐτῶν\nγιγνομένης.\nὅπου γὰρ πνεύματος πλείονος\nὁλκὴ ἢ τῆς γαστρὸς ἐξ ἡδυπαθείας πεπληρωμένης, ἢ\nτῆς προθυμίας δι’ ἡδονῆς ἐπίτασιν ἐκφυσώσης καὶ\nπολὺ τὸ ἔξωθεν σπώσης , ἐκεῖ παρουσία τῶν τοιούτων\nπνευμάτων πνευμάτων σοι δηλούσθω. ἄχρι τούτων τολμᾷ\nφύσις ἀνθρώπου εὑρίσκειν τὰς περὶ αὑτῆς συνεστώσας\nπαγίδας· καὶ γὰρ ὁ θεὸς ὅταν εἰσκριθῇ, πολυπλασιάζεται\nτὸ πνεῦμα.”\nΤαῦτα μὲν οὑν περὶ τῶν πονηρῶν δαιμόνων,\nὧν φησιν ἄρχοντα εἶναι τὸν Σάραπιν. καὶ τὴν ‘Εκάτην\nδὲ τούτων ἄρχειν ὁ αὐτὸς διδάσκει λέγων οὕτως\n“ Μήποτε οὗτοί εἰσιν ὧν ἄρχει ὁ Σάραπις, καὶ\nτούτων σύμβολον ὁ τρίκρανος κύων, τουτέστιν ὁ ἐν\nτοῖς τρισὶ στοιχείοις , ὕδατι, γῇ, ἀέρι, πονηρὸς δαίμων·\nοὓς καταπαύει ὁ θεὸς ὁ ἔχων ὑπὸ χεῖρα. ἄρχει\nδ’ αὐτῶν καὶ ἡ Ἑκάτη, ὡς συνέχουσα τὸ τρίστοιχον.”\nΚαὶ πάλιν φησὶν\n“Ἕν χρηστήριον ἔτι παραθεὶς, ὅπερ αὐτὴ ἡ\nἙκάτη πεποίηται, καταπαύσω τὸν περὶ ταύτης λόγον\n\n\nἥδ’ ἐγώ εἰμι κόρη πολυφάσματος, οὐρανόφοιτος,ταυρῶπις, τρικάρηνος, ἀπηνὴς, χρυσοβέλεμνος,Φοίβη ἀπειρολεχὴς , φαεσίμβροτος Εἰλήθυια,τριστοίχου φύσεως συνθήματα τρισσὰ φέρουσα·αἰθέρα μὲν πυρόεσσιν ἐειδομένη εἰδώλοις,ἠέρα δ’ ἀργεννοῖσι τροχάσμασιν ἀμφικάθημαι ·γαῖα δ’ ἐμῶν σκυλάκων δνοφερὸν γένος ἡνιοχεύει.’\nοἶς ἐπιλέγει ὁ συγγραφεὺς σαφῶς τίνες οἶ σκύλακες·\nὅτι οἶ πονηροὶ δαίμονες, περὶ ὧν ἄρτι πεπαύμεθα\nλέγοντες. τοσαῦτα μὲν δὴ καὶ ταῦτα. περὶ\nδὲ τοῦ δαίμονας εἶναι πονηροὺς ἀληθῶς , ἀλλ’ οὐδὲν\nἀγαθὸν ἐπαγομένους , τοὺς παρὰ τοῖς πολλοῖς θεολουμένους,\n, φέρε ἔτι μᾶλλον διὰ πλειόνων\nκρατύνωμεν.\nΠΡΟΟΙΜΙΟΝ.Ἱκανὰ μὲν καὶ τὰ προπαρατεθέντα συστῆσαι\nἢν ὅτι μὴ θεοὶ, μηδ’ ἀγαθοὶ δαίμονες, πᾶν δὲ τοὐναντίον\nὑπῆρχον οἶ παρὰ τοῖς ἔθνεσι κατά τε πόλεις\nκαὶ χώρας ὡς θεοὶ τετιμημένοι· οὐ λυπεῖ δὲ ἐκ περιουσίιας\nτὴν αὐτὴν ὑπόθεσιν ἔτι μᾶλλον βεβαιώσασθαι\nπλείοσι καὶ δαψιλεστέροις ἐλέγχοις τῆς τούτων\nἀποδείξεως τὴν διὰ τῆς τοῦ σωτῆρος ἡμῶν εὐγγελικῆς\nδιδασκαλίας προξενηθεῖσαν ἅπασιν ἀνθρώποις\nἐλευθερίαν τῶν πάλαι κακῶν ἐκφαινούσης.\nἄκουε\nτοιγαροῦν αὐτῶν Ἑλλήνων ὁμολογούντων έκλελοιπέναι\n’ναι αὐτῶν τὰ χρηστήρια, οὐκ ἄλλοτέ ποτε ἐξ αἰῶνος\nἢ μετὰ τοὺς χρόνους τῆς σωτηρίου καὶ εὐαγγελικῆς\nδιδασκαλίας τὴν ἑνὸς τοῦ παμβασιλέως καὶ δημιουργοῦ\nτῶν ὅλων θεοῦ γνῶσιν φωτὸς δίκην πᾶσιν ἀνθρώποις\nἀνατειλάσης.\nαὐτίκα γοῦν μάλα ὅσον\n\n\nοὐδέπω παραστήσομεν ὡς ἄρα μετὰ τὴν ἐπιφάνειαν\nαὐτοῦ καὶ θάνατοι τῶν δαιμόνων ἱστορήθησαν καὶ\nτὰ θαυμαστὰ καὶ πάλαι βοώμενα χρηστήρια διαλέλοιπεν.\nἤδη δὲ καὶ πρότερον ἀποδέδεικται ὅτι δὴ\nπαῦλαν κακῶν οὐδ’ ἄλλοτέ πω πρότερον ἢ μετὰ τὴν\nεὐαγγελικὴν διδασκαλίαν εἰλήφασιν αἶ παρὰ πᾶσι\nτοῖς ἔθνεσιν ὠμῶς καὶ ἀνηλεῶς ἐπιτελούμεναι τὸ\nπρὶν ἀνθρωποθυσίαι· οἶς ἐπὶ τοῦ παρόντος προσθεῖναι\nκαλὸν ὅτι μὴ μόνον ἐξ ἐκείνου τὰ τῆς δαιμονικῆς\nἀπέσβη δεισιδαιμονίας, ἀλλὰ καὶ τὰ τῆς τῶν\nἐθνῶν πολυαρχίας.\nσχεδὸν γὰρ κατὰ πᾶσαν πόκαὶ\nκαὶ κώμην βασιλεῖς καὶ τυράννους τοπάρχας τε\nκαὶ δυνάστας παλαιὸν ἦν ὁρᾶν, ἐθναρχίας τε καὶ\nπολυαρχίας , δι’ ἃς ἐπὶ τοὺς κατ’ ἀλλήλων πολέμους\nσυνεχῶς ὁρμῶντες δῃώσεις τε χωρῶν καὶ πόλεων πολιορκίας\nἀνδραποδισμούς τε καὶ αἰχμαλωσίας τῶν\nπλησιοχώρων ἀεὶ καὶ διὰ παντὸς ἐνήργουν, πρὸς τῶν\nοἰκείων δαιμόνων ἐπὶ τὸν κατ’ ἀλλήλων πόλεμον\nἐξοιστρούμενοι.\nὧν οὕτως ἐχόντων ἐν ὁποία τότε\nσυγχύσει κακῶν συμφορῶν τε ἐπαλλήλων ὁ πᾶς ἐνέσχητο\nβίος καὶ αὐτῷ σοι παραλείπω σκοπεῖν.\nτούτων\nδὴ οὖν ἀθρόως ἁπάντων ὁμοῦ σὺν τῇ πολυθέῳ\nπλάνη ἐκποδὼν μεταστάντων οὐκ ἄλλοτε ἢ μετὰ τὴν\nτοῦ σωτῆρος ἡμῶν εἰς ἀνθρώπους ἐπιδημίαν, πῶς οὐ\nχρὴ τὸ μέγα μυστήριον τῆς ἀληθῶς σωτηρίου καὶ\nεὐαγγελικῆς ἀποδείξεως ὑπερθαυμάζειν, δι’ ἧς ἀθρόως\nκατὰ πᾶσαν τὴν τῶν ἀνθρώπων οἰκουμένην προσευκτήρια\nκαὶ ναοὶ τῷ παμβασιλεῖ καὶ δημιουργῷ τῶν\nἁπάντων καὶ μόνῳ θεῷ ἔν τε πόλεσι καὶ κώμαις βαρβάρων\nτε ἐθνῶν ἐν ἐρημίαις ἀφιερωμένα συνέστη,\nβίβλοι τε καὶ ἀναγνώσματα, μαθήματά τε παντοῖα\nδιδασκαλίαι, περὶ τῆς εἰς ἄκρον ἀρετῆς καὶ τρόκαὶ\n\n\nπου τοῦ κατὰ τὴν ἀληθῆ θεοσέβειαν παραγγέλματα\nπεριέχουσαι, ἀνδράσιν ὁμοῦ καὶ γυναιξὶ καὶ παισὶν\nεἰς ἐπήκοον παραδέδονται, νεκρὰ δὲ τὰ ἀπὸ δαιμόνων\nπάντα χρηστήριά τε καὶ μαντεύματα;\nοὐδέ\nτις εἰς τοσοῦτον ἀνθρώπων μέμηνε νῦν, ἐξ οὑπερ εἰς\nπάντας φωτὸς δίκην ἐξέλαμψεν ἡ τοῦ σωτῆρος ἡμῶν\nἔνθεος καὶ εὐαγγελικὴ δύναμις, ὡς τολμᾶν τῷ τοῦ\nφιλτάτου φόνῳ καὶ ταῖς δι’ ἀνθρωποθυσιῶν σφαγαῖς\nτὰ φονικὰ καὶ φίλαιμα καὶ μισάνθρωπά τε καὶ ἀπάνθρωπα\nδαιμόνια ἐξιλεοῦσθαι , οἷα πράττειν τοῖς πάλαι\nσοφοῖς τε καὶ βασιλεῦσι δαιμονῶσιν ὡς ἀληθῶς\nφίλον ἦν.\nπερὶ δὲ τοῦ μηκέτι δύνασθαί τι καὶ\nἰσχύειν τοὺς φαύλους δαίμονας μετὰ τὴν τοῦ σωτῆρος\nἡμῶν εἰς ἀνθρώπους πάροδον καὶ αὐτὸς ὁ καθ\nἡμᾶς τῶν δαιμόνων προήγορος ἐν τῇ καθ’ ἡμῶν συσκευῇ\nτοῦτόν που λέγων μαρτυρεῖ τὸν τρόπον\n“ Νυνὶ δὲ θαυμάζουσιν εἰτοσούτων ἐτῶν κατείληφε\nτὴν πόλιν ἡ νόσος, Ἀσκληπιοῦ μὲν ἐπιδημίας\nκαὶ τῶν ἄλλων θεῶν μηκέτ’ οὔσης. Ἰησοῦ γὰρ τιμωμένου\nοὐδεμιᾶς τις θεῶν δημοσίας ὠφελείας ᾔσθετο.’’\nΤαῦτα ῥήμασιν αὐτοῖς ὁ Πορφύριος. εἰ δὴ\nοὖν κατὰ τήνδε τὴν ὁμολογίαν Ἰησοῦ τιμωμένου οὐδεμιᾶς\nτις θεῶν δημοσίας ὠφελείας ᾔσθετο, μηκέτ’\nοὔσης μήτ’ Ἀσκληπιοῦ ἐπιδημίας μήτε τῶν ἄλλων\nθεῶν, πόθεν δὴ λοιπὸν τὸ ὡς περὶ θεῶν καὶ ἡρώων\nδόγμα;\nτί γὰρ οὐχὶ μᾶλλον τὰ τῶν θεῶν καὶ τὰ\nἈσκληπιοῦ κρατεῖ τῆς Ἰησοῦ δυνάμεως; εἰ δὴ ὁ μὲν\nθνητὸς, ὡς ἂν φαῖεν, ἄνθρωπος — τάχα δ’ ἂν εἴποιεν\nὅτι καὶ πλάνος — οἶ δὲ σωτῆρες καὶ θεοὶ, τί δῆτα\nτοίνυν πάντες ἀθρόως αὐτῷ Ἀσκληπιῷ πεφεύγασι,\nτὰ νῶτα τῷ θνητῷ, καὶ πᾶσαν ἐξῆς ὑποχείριον τὴν\nἀνθρωπότητα τῷ μηκέτ’ ὄντι, ὡς ἂν εἴποιεν αὐτοὶ,\n\n\nπαραδεδωκότες;\nὁ δὲ καὶ μετὰ θάνατον παρὰ\nπᾶσι τοῖς ἔθνεσιν ὁσημέραι διαιωνίζει τιμώμενος,\nἄντικρυς τῆς μετὰ θάνατον ζωῆς τὸ ἐναργὲς καὶ ἔνθεον\nτοῖς οἵοις τε συνορᾶν ἐπιδεικνύμενος.\nἀλλὰ\nκαὶ εἶς ὢν, καὶ, ὡς ἄν τις ὑπολάβοι , μόνος, τὸ πλὴθος\nτῶν ἀνὰ πᾶσαν τὴν οἰκουμένην θεῶν ἐλαύνει,\nκαὶ τάς γε τιμὰς αὐτῶν ἀθετῶν κρατεῖ, ὡς τοὺς μὲν\nθεοὺς μηκέτ’ εἶναι, μηδ’ ἐνεργεῖν, μηδέ πη παραφαίνεσθαι,\nμηδὲ συνήθως ταῖς πόλεσιν ἐπιδημεῖν,\nὅτι μὴ θεοὶ, δαίμονες δ’ ἦσαν πονηροί· μόνου δὲ\nαὐτοῦ καὶ τοῦ καταπέμψαντος αὐτὸν θεοῦ τῶν ὅλων\nαὔξειν ὁσημέραι τὰς τιμὰμὰς, καὶ εἰς μεῖζον ἀρετῆς καθ’\nὅλης τῆς ἀνθρωπότητος ἐπιδιδόναι,\nδέον ἕμταλιν\nτοὺς μὲν θεοὺς, εἰ δή τινες ὄντως ἤσαν τῶν ἐπὶ\nγῆς κηδεμόνες , τοῦ μὲν ἄρδην μεταστήσασθαι τὴν\nπλάνην, εἰ ἄρα τις ἦν, αὐτοὺς δὲ τὰς ἐξ αὐτῶν θεραπείας\nτε καὶ ὠφελείας ἀφθόνως τοῖς πᾶσιν ἐμπαρέχειν.\nνυνὶ δὲ τοῖσδε καὶ τοῦτ’ ἐπικεχείρηται\nμὲν πολλάκις , διὰ τῶν κατὰ χρόνους ἀρχόντων τὴν\nτοῦ σωτῆρος ἡμῶν κραταιοτάτην πολεμησάντων διδασκαλίαν·\nἄπρακτον δ’ ὅμως εὕροντο τῆς ἐγχειρήσεως\nτὸ τέλος, ὑπερνικώσης τοὺς πάντας ἀεὶ τῆς τοῦ\nσωτῆρος ἡμῶν ἐνθέου δυνάμεως, καὶ πάσας τὰς κατὰ\nτῆς διδασκαλίας αὐτοῦ τῶν πονηρῶν δαιμόνων ἐπαναστάσεις\nκαθαιρούσης, αὐτούς τε ἐλαυνούσης , δαίμουας\nμὲν ἀληθῶς φαύλους ὄντας, ψευδῶς δὲ νενομισμένους\nεἶναι θεοὺς ἢ καὶ ἀγαθοὺς δαίμονας.\nΟἵδε γοῦν περίγειοί τινες ὄντ’ ἐς καὶ καταχθόνιοι,\nτόν τε ἐπὶ γῆς βαρὺν καὶ ζοφερὸν ἀέρα περιπολοῦντες,\nπολοῦντες, καὶ τὸ σκότιον καὶ γεῶδες οἰκητήριον\nἔχειν κατακεκριμένοι δι’ ἃς ὕστερον ἀποδώσομεν αἰτίας,\nτάφοις νεκρῶν καὶ μνήμασι καὶ πάσῃ τῇ μυ-\n\n\nσαρᾷ καὶ ἀκαθάρτῳ ὕλῃ ἐμφιλοχωροῦντες, αἵμασί τε\nκαὶ λύθροις καὶ παντοίων ζῴων σώμασι τῇ τε ἐκ τῶν\nἀναθυμιωμένων καὶ ἀπὸ τῆς γῆς ἐξατμιζομένων ἀναδόσει\nχαίροντες, οἵ τε τούτων ἄρχοντες ἀέριοί τινες\nὑπάρχοντες, ἢ καὶ καταχθόνιοι δυνάμεις, ἐπεὶ κατέμαθον\nτὸ ἀνθρώπινον γένος κάτω που περὶ νεκρῶν\nἀνδρῶν θεοποιίαν ἰλυσπώμενον, θυσίαις τε καὶ κνί-\nσαῖς ταῖς δὴ μάλιστα αὐτοῖς κεχαρισμέναις διὰ πάσης\nσπουδῆς ἐκπονούμενον, ἐγγύθεν ἔφεδροι καὶ\nσυνεργοὶ τῆς πλάνης παρῆσαν, τοῖς τῶν ἀνθρώπων\nκακοῖς ἐπεντρυφῶντες, καὶ τοὺς ἠλιθίους τὰς ψυχὰς\nεὐχερῶς ἀπατῶντες κινήσεσί τε ξοάνων, ἃ δὴ ἐπὶ\nτιμῇ τῶν κατοιχομένων ἀνδρῶν πρὸς τῶν παλαιῶν\nἀφιέρωται, καὶ ταῖς διὰ χρησμῶν φαντασίαις, θεραπείαις\nτε σωμάτων, ἃ διὰ τῆς οἰκείας αὐτῶν ἐνεργείας\nἀφανῶς αὐτοὶ λυμαινόμενοι, πάλιν οἱ αὐτοὶ\nδιὰ τῆς ἐξ αὐτῶν ἀνέσεως ἐλευθέρους παθῶν ἡφίε-\nσαν.\nδι᾿ ὧν ἐπὶ μᾶλλον κατὰ κρημνῶν ἔφερον\nτοὺς δεισιδαίμονας, ὡς αὐτοὺς εἶναι νομίζειν ποτὲ\nμὲν οὐρανίους δυνάμεις καί τινας ἀληθῶς θεοὺς,\nποτὲ δὲ τὰς τῶν τεθεοποιημένων ἡρώων ψυχάς.\nἐντεῦθεν γοῦν ἤδη μείζων τις εἶναι καὶ σεμνοτέρα\nτοἲς πολλοῖς ἐνομίζετο ἡ τῆς πολυθέου πλάνης ὑπόληψις,\nμεταβαινούσης τῆς διανοίας ἀπὸ τῶν ὁρωμένων\nἐπὶ τὸ ἀφανὲς τῶν ἐγκρυπτομένων τοῖς ξοάνοις,\nκαὶ τὴν πλάνην κραταιότερον ἐπικυρούσης .\nοὕτω\nδῆτα λοιπὸν οἱ περίγειοι δαίμονες, οἵ τε ἀμφὶ τὸν\nἀέρα κοσμοκράτορες καὶ τὰ πνευματικὰ τῆς πονηρίας,\nὅ τε ἐπὶ πᾶσιν αὐτοῖς τῆς κακίας ἐξάρχων, θεῶν οἱ\nμέγιστοι παρὰ τοῖς πᾶσιν ἐνομίζοντο· ἥ τε τῶν πάλαι\nνεκρῶν μνήμη τῆς μείζονος ἠξιοῦτο θεραπείας.\nὧν\nτὰς μὲν τῶν σωμάτων ἰδέας οἱ τῶν κατὰ πόλεις ἀφιε-\n\n\nρωμένων εἰκόνων φέρειν ἐδόκουν τύποι, τὰς δὲ ψυχὰς\nκαὶ τὰς ἐνθέους καὶ ἀσωμάτους δυνάμεις οἱ φαῦλοι\nδαίμονες καθυπεκρίνοντο διὰ πολλῆς τερατοποιίας·\nκαὶ αὐτῶν ἤδη τῶν θεραπευόντων καὶ ἱερωμένων\nαὐτοῖς ἐπὶ τὸ μεῖζον ἀεὶ τὸν ἐκ τῆς φαντασίας τῦφον\nἀπαγόντων, καὶ δὴ καὶ γοητικαῖς κακοτεχνίαις τὰ\nπολλὰ συσκευαζόντων, τῆς καὶ τούτων διδασκαλίας\nαὐτῶν πάλιν τῶν φαύλων δαιμόνων τοῖς θεραπεύουσι\nπροκαταρξάντων. οἔδε γοῦν καὶ τῆς ἀρχεκάκου\nγοητείας παντὶ τῷ τῶν ἀνθρώπων βίῳ κατέστησαν\nαἴτιοι, ὡσπεροῦν ὁ πρὸ τούτου διήλεγξε λόγος.\nΤούτων τοιγαροῦν τῶν μοχθηρῶν καὶ περι-\nγείων δαιμόνων, τῶν τε ἀερίων καὶ καταχθονίων\nπνευμάτων, οὓς κοσμοκράτορας καὶ πνευματικὰ πονηρίας\nἀρχάς τε καὶ ἐξουσίας οἱ θεῖοι λόγοι προσαγορεύουσι,\nτοτὲ μὲν εἰς ἀγαθοὺς δαίμονας ὑποκρινομένων,\nτοτὲ δὲ εἰς οὐρανίους θεοὺς σχηματιζομένων,\nκαὶ πάλιν ἄλλοτε εἰς ἥρωας μεταμορφουμένων,\nἔστι δ᾿ ὅπη ἄντικρυς διὰ τῶν δρωμένων τῆς μοχθηρίας\nτὸ δεῖγμα παραφαινόντων, εἰκότως πολὺς ὁ πλάνος\nἀνθρώποις ἔτι μᾶλλον ἐπῄει, τῶν μὲν θεοὺς εἶναι,\nτῶν δὲ ἥρωας καὶ δαίμονας, ἀλλ᾿ οὐ θεοὺς\nὑπάρχειν ὁμολογούντων, καὶ τῶν δαιμόνων τοὺς μὲν\nἀγαθοὺς ἐπιφημιζόντων, τοὺς δὲ φαύλους ἐπικαλούντων,\nπλὴν ἀλλὰ δεῖν φασκόντων καὶ τοὺς φαύλους\nἐξιλεοῦσθαι διὰ τὰς ἐξ αὐτῶν βλάβας· ὥστε τὴν πᾶσαν\nαὐτοῖς θεοποιίαν εἰς εἴδη πλείονα καταπίπτειν.\nπρῶτον μὲν τὸ ἐκ τῶν φαινομένων κατ᾿ οὐρανὸν\nφωστήρων, οὓς καί φασι δια τὸ θέειν, ὅπερ ἐστὶ τρέχειν,\nδιά τε τὸ αἰτίους εἶναι τοῦ θεωρεῖν τὰ ὁρώμενα,\nπρώτους θεοὺς ἀνηγορεῦσθαι· δεύτερον τὸ διὰ τὰς\nεἰς τὸν κοινὸν βίον, ὥς φασιν, εὐεργεσίας ἐκτετιμη-\n\n\nμένον, ὃ δὴ ἐξ ἀνθρώπων γεγεννῆσθαι καὶ αὐτοὶ\nὁμολογοῦσι, τοὺς καλουμένους ἥρωας παραφέροντες,\nραλέα καὶ Διοσκούρους, Διόνυσόν τε καὶ τοὺς\nπαρὰ βαρβάροις ὁμοίους.\nἐξ ὧν ἀφορίσαντες καὶ\nδιαστειλάμενοι τὰ περὶ τῶν αὐτῶν αἰσχρότερα μνημονευόμενα\nτρίτον εἶδος θεοποιίας ὑπέθεντο, μυθικὸν\nαὐτὸ ἐπικαλέσαντες. ὃ δὴ ἐπαισχυνθέντεσ, καίπερ\nἀληθὲς καὶ παλαίτατον τυγχάνον, ἐπὶ τὸ φυσικωτερον,\nὥς φασι, μεταβεβλήκασι τροπικωτέραις\nἀλληγορίαις , θεωρίας δή τινας εὑρεσιλογήσαντες.\nἀλλ’ οὐδ’ εἰς τοῦτο πλάνης αὐτοῖς ἀπήρκει στῆναι,\nἀλλὰ καὶ μέχρι τῶν οἰκείων παθῶν τὸ σεβάσμιου\nκαὶ προσκυνητὸν ὄνομα τοῦ θεοῦ καταβαλόντες\nτέταρτον θεοποιίας προσεπενοήσατο τρόπον, οὐδ’\nἀντιρρήσεως ἄξιον, τῷ καὶ αὐτὸν προφανὲς ἐπάυεσθαι\nτὸ αἶσχος,\nεἰ δή Ἔρωτα καἰ Αφροδίτην\nκαὶ Πόθον, τὰς αἰσχρὰς καὶ ἀκολάστους αὐτῶν ἐπιθυμίας,\nθεοὺς ἀνειπόντες , καὶ τὸν μὲν λόγον Ἑρμῆν,\nμῆν’, τὸν δὲ λογισμὸν Ἀθηνᾶν ἐπονομάσαντες, καὶ\nταῦτα τῇ οἰκείᾳ παρειλήφασι θεολογίᾳ , ὡς καὶ τὸ\nπέμπτον ἐκ τῶν ἐν ἀνθρώποις γιγνομένων πραγμάτων\nἀναπλασάμενοι.\nτὰς γὰρ ἐνεργείας τάς τε\nπολεμικὰς καὶ τὰς τεχνικὰς ἀνειδωλοποιήσαντες θεοῖς\nἀπένειμαν, Ἄρει μὲν καὶ Ἀθηνᾷ τὰς πολεμικὰς, Ἡφαί-\nστῳ δὲ καί τισιν ἑτέροις τὰς τεχνικάς.\nἐπὶ πᾶσι\nτούτοις ἕκτον καὶ ἕβδομον εἶδος αὐτοῖς τὸ δαιμονικὸν\nπαρεισήχθη , πολύτροπον ἀληθῶς τυγχάνον καὶ πολύμορφον,\nτοτὲ μὲν θεοὺς ὑποκρινόμενον , τοτὲ δὲ\nψυχὰς τεθνηκότων, καὶ μηδὲν μὲν ἡμῖν εἰς ἀρετὴν\nψυχῆς συμβαλλόμενον, ἐπιτωθάζον δὲ ἀεὶ καὶ κατὰ\nκρημνῶν φέρον διὰ τῆς ἀπατηλοῦ πλάνης πάντα τὸν\nδεισιδαίμονα·\nὃ καὶ αὐτὸ διόλου φαῦλον ὂν εἰς\n\n\nδύο διελόντες , εἴς τε τὸ βλαπτικὸν καὶ εἰς τὸ ὠρελοῦν,\nἀγαθῶν καὶ φαύλων αὐτοῖς τεθείκασι προσηγορίας.\nὧν οὕτως ἐχόντων ἀναγκαῖον εἶναί μοι\nδοκεῖ τὰ μηδ’ ἀντιρρήσεως δεόμενα παρεκθεμένους\nτὸν περὶ τῆς δαιμονικῆς ἐνεργείας ἀκόλουθον συνιδεῖν\nλόγον· ὃν ἐκ μέρους προθεωρήσαντες ἐν τῷ πρὸ\nτούτου συγγράμματι τὰ λείποντα νῦν\nἀποπληρώσομέν.\nφέρ’ οὖν ἤδη λοιπὸν ἐπ’ αὐτὰς χωρήσωμεν\nτὰς ἀποδείξεις. θήσω δὲ πρώτας τὰς ἀπὸ τῆς Πλουτάρχου\nτάρχου γραφῆς , ἣν πεποίηται Περὶ τῶν\nἐκλελοιπότων χρηστηρίων·’ ἔνθα περὶ τοῦ πονηρῶν δαιμόνων\nεἶναι τὰ παρὰ τοῖς ἔθνεσι μαντεῖά τε καὶ χρηστήρια\nτόνδε γράφει τὸν τρόπον\n“Εὖ μὲν οὖν λέγουσι καὶ οἱ λέγοντες ὅτι\nΠλάτων’ τὸ ταῖς γεννωμέναις ποιότησιν ὑποκείμενον\nστοιχεῖον ἐξευρὼν, ἣν ὕλην καλοῦσι, πολλῶν ἀπήλλαξε\nκαὶ μεγάλων ἀποριῶν τοὺς φιλοσόφους · ἐμοὶ δὲ\nδοκοῦσι πλείονας λῦσαι καὶ μείζονας ἀπορίας οἱ τὸ\nτῶν δαιμόνων γένος ἐν μέσῳ θεῶν καὶ ἀνθρώπων\nθέντες, καὶ τρόπον τινὰ τὴν κοινωνίαν ἡμῶν συνάγον\nεἰς ταὐτὸ καὶ συνάπτον ἐξευρόντες , εἴτε μάγων\nτῶν περὶ Ζωροάστρην ὁ λόγος οὗτός ἐστιν, εἴτε Θρᾴκιος\nἀπὸ Ὀρφέως, ἢ Αἰγύπτιος, ἢ Φρύγιος, ὡς τεκμαιρόμεθα\nταῖς ἑκατέρωθι τελεταῖς ἀναμεμιγμένα\nπολλὰ θνητὰ καὶ πένθιμα τῶν ὀργιαζομένων καὶ\nδρωμένων ἱερῶν ὁρῶντες. Ἑλλήνων δὲ Ὅμηρος μὲν\nἐπιφαίνεται κοινῶς ἀμφοτέροις χρώμενος τοῖς ὀνόμασι\nκαὶ τοὺς θεοὺς ἔστιν ὅτε δαίμονας προσαγορεύων.\nἩσίοδος δὲ καθαρῶς καὶ διωρισμένως πρῶτον\n’τον ἐξέθηκε τῶν λογικῶν τέσσαρα γένη · θεοὺς, εἶτα\n\n\n\nδαίμονας, εἶτα ἥρωας, τὸ δ’ ἐπὶ πᾶσιν, ἀνθρώπους.\nἐξ ὧν ἔοικε ποιεῖν τὴν μεταβολὴν , τοῦ μὲν χρυσοῦ\nγένους εἰς δαίμονας πολλοὺς κἀγαθοὺς, τῶν δ’ ἡμιθέων\nεἰς ἥρωας ἀποκριθέντων.’’\nΕἶθ’ ἑξῆς φησιν\n“ Ἀλλὰ περὶ μὲν τούτων οὐκ ἀναγκαῖον ἡμᾶς Δημητρίῳ\nδιαφέρεσθαι. καὶ γὰρ κἂν πλείων εἴη χρό-\nνος, κἂν ἐλάττων, κἂν τεταγμένος, κἂν ἄτακτος, ἐν\nᾧ μεταλλάττει δαίμονος ψυχὴ καὶ ἥρωος βίος, οὐδὲν\nἧττον ἐφ’ ᾧ βούλεται δεδείξεται μετὰ μαρτύρων σοφῶν\nκαὶ παλαιῶν ὅτι φύσεις τινές εἰσιν ὥσπερ ἐν\nμεθορίῳ θεῶν καὶ ἀνθρώπων δεχόμεναι πάθη θνητὰ\nκαὶ μεταβολὰς ἀναγκαίας , οὓς δαίμονας ὀρθῶς ἔχει\nκατὰ νόμον πατέρων ἡγουμένους καὶ ὀνομάζοντας\nσέβεσθαι.’’\nΤούτοις μεθ’ ἕτερα ἐπιλέγει\nΤὸ μὲν οὖν ἐφεστάναι τοῖς χρηστηρίοις μὴ θεοὺς,\nοἶς ἀπηλλάχθαι τῶν περὶ γῆν προσῆκόν ἐστιν, ἀλλὰ\nδαίμονας ὑπηρέτας θεῶν, οὐ δοκεῖ μοι κακῶς ἀξιοῦσθαι·\nτὸ δὲ τοῖς δαίμοσι τούτοις, μονονουχὶ δραχμὴν\nλαμβάνοντας ἐκ τῶν ἐπῶν τῶν Ἐμπεδοκλέους, ἁμαρτίας\nκαὶ ἄτας καὶ πλάνας θεηλάτους ἐπιφέρειν , τελευτῶντας\nδὲ καὶ θανάτους ὥσπερ ἀνθρώπων ὑποτίθεσθαι,\nθρασύτερον ἡγοῦμαι καὶ βαρβαρικώτερον.’\nΚαὶ πάλιν προστίθησι τοῖς εἰρημένοις ταῦτα\n“ Εἰσὶ γὰρ ὡς ἐν ἀνθρώποις καὶ δαίμοσιν ἀρετῆς\nδιαφοραὶ) καὶ τοῦ παθητικοῦ καὶ ἀλόγου τοῖς μὲν\nἀσθενὲς καὶ ἀμαυρόν ἐστι λείψανον, ὡς περίττωμα,\nτοῖς δὲ πολὺ καὶ δυσκατάσβεστον ἔνεστιν, ὧν ἴχνη\nκαὶ σύμβολα πολλαχοῦ θυσίαι τε καὶ τελεταὶ καὶ μυθολογίαι\nσώζουσι καὶ διαφυλάττουσι διεσπαρμέναι.\nκαὶ περὶ μὲν τῶν μυστικῶν , ἐν οἷς τὰς μεγίστας\n\n\nἐμφάσεις καὶ διαφάσεις λαβεῖν ἔστι τῆς περὶ\nδαιμονῶν ἀληθείας, εὔστομά μοι κείσθω καθ’ Ἡρόδοτον·\nἑορτὰς δὲ καὶ θυσίας, ὥσπερ ἡμέρας ἀποφράδας καὶ\nσχυθρωπὰς, , ἐν αἷς ὠμοφαγίαι καὶ διασπασμοὶ νηστεῖαί\nτε καὶ κοπετοὶ, πολλαχοῦ δὲ πάλιν αἰσχρολογίαι\nπρὸς ἱεροῖς, μανίαι τε ἄλλαι ὀρινόμεναι ῥιψαύχενι\nσὺν κλόνῳ , θεῶν μὲν οὐδενὶ, δαιμόνων δὲ\nφαύλων ἀποτροπῆς ἕνεκα φήσαιμ’ ἂν τελεῖσθαι παραμύθια·\nκαὶ τὰς πάλαι ποιουμένας ἀνθρωποθυσίας\nοὔτε οὔτε θεοὺς ἀπαιτεῖν ἢ προσδέχεσθαι πιθανόν\nἐστιν, οὔτε μάτην ἂν ἐδέχοντο βασιλεῖς καὶ στρατηγοὶ,\nπαῖδας αὑτῶν ἐπιδιδόντες καὶ καταρχόμενοι καὶ\nσφάττοντες, ἀλλὰ χαλεπῶν καὶ δυστρόπων ὀργὰς καὶ\nβαρυθυμίας ἀφοσιούμενοι καὶ ἀποπιμπλάντες ἀλαδτόρων,\nἐνίων δὲ μανικοὺς ἔρωτας, οὐ δυναμένων οὐδὲ\nβουλομένων σώμασι καὶ διὰ σωμάτων ὁμιλεῖν. ἀλλ’\nὥσπερ Ἡρακλῆς Οἰχαλίαν ἐπολιόρκει διὰ παρθένον,\nοὕτω πολλάκις ἰσχυροὶ καὶ βίαιοι δαίμονες\nἐξαιτούμενοι ψυχὴν ἀνθρωπίνην περιεχομένην σώματι λοιμούς\nτε πόλεσι καὶ γῆς ἀφορίας ἐπάγουσι , καὶ πολέ-\nμους καὶ στάσεις ταράττουσιν, ἄχρις οὗ λάβωσι καὶ\nτύχωσιν οὗ ἐρῶσι.’\nΣαφῶς διὰ τούτων ὁ προδηλωθεὶς φιλόσοφος\nὅτι δαίμοσι πονηροῖς τὰ προειρημένα κατὰ πάσας τὰς\nπόλεις ἐπετελεῖτο παρέστησεν. εἰ δὲ καί τινες ἦσαν\nἐν τούτοις, ὥς φασιν, ἀγαθοὶ τὴν φύσιν ἢ καὶ θεοὶ,\nτί χρῆν θεραπεύειν τοὺς φαύλους, πρὸς τῶν ἀγαθῶν\nἀπελαύνεσθαι αὐτοὺς δέον;\nεἰ γὰρ δή τινες ἦσαν\nαὐτοῖς ἀγαθοὶ προστάται, τούτοις ἐπιθαρσοῦντας τὸ\nμηδὲν τῶν χειρόνων χρῆν δήπου φροντίζειν, καὶ διὰ\nσωφρόνων λόγων τε καὶ εὐχῶν, ἀλλὰ μὴ δι’ αἰσχρορρημοσυνων\nτὰς ἐναντίας ἀποτρέπεσθαι δυνάμεις\nὅτε δὲ τούτων μὲν οὐδὲν ἔπραττον, βίῳ δ’ αἰσχρῷ\nκαὶ ἀκολάστῳ καὶ ῥήμασιν ἀσέμνοις ὠμοφαγίαις\nτε καὶ διασπασμοῖς καὶ ἀνθρωποθυσίαις τοῖς πονηροῖς\nδαίμοσιν ἐκαθικέτευον, πῶς καὶ δυνατὸν ἦν αὐτοὺς\nτὰ τοιαῦτα δρῶντας, καὶ τὰ τοῖς φαύλοις κεχαρισμένα\nδιαπραττομένους , τῷ ἐπὶ πάντων θεῷ , ἢ\nταῖς ὑπ’ αὐτὸν θείαις δυνάμεσιν, ἢ ὅλως ἀγαθοῖς\nτισὶ προσοικειοῦσθαι;\nἀλλὰ γὰρ τοῖς πᾶσι πρόδηλον\nὡς ὁ τὰ φίλα τοῖς φαύλοις ἐπιτελῶν οὐκ ἄν ποτε\nτῶν ἀγαθῶν γένοιτο προσφιλής. οὐκ ἄρα θεοῖς, οὐδ’\nἀγαθοῖς δαίμοσιν, μόνοις δὲ τοῖς φαύλοις ἐλάτρευον\nοἱ δεδηλωμένοι.\nἔτι δὲ μᾶλλον τοῦτον πιστοῦται\nτὸν λόγον ὁ Πλούταρχος ἐν οἷς φησι τὰς μυθικὰς\nὡς περὶ θεῶν διηγήσεις λόγους εἶναί τινας περὶ δαιμόνων,\nτά τε παρ’ Ἕλλησιν ᾀδόμενα γιγαντικά τινα\nκαὶ Τιτανικὰ δαιμονικὰ εἶναι διηγήματα, ὡς\nκαινοτέραν ὑποβάλλειν διάνοιαν.\nμήποτε ἄρα τοιαῦτα\nἦν τὰ περὶ τῶν πρὸ τοῦ κατακλυσμοῦ γιγάντων ἐν\nτῇ θείᾳ γραφῇ λεγόμενα, τά τε περὶ τῶν τούτους γεγεννηκότων,\nπερὶ ὧν εἴρηται “ ἰδόντες δὲ οἱ ἄγγελοι\nτοῦ θεοῦ τὰς θυγατέρας τῶν ἀνθρώπων, ὅτι καλαί\nεἰσιν, ἔλαβον ἑαυτοῖς γυναῖκας ἐκ πασῶν ὧν ἐξελέξαντο·\nἀφ’ ὧν ἐγεννήθησαν οἱ γίγαντες οἶ ὀνομαστοὶ\nἐξ αἰῶνος.’\nεἴποι γὰρ ἄν τις τούτους ἐκείνους\nεἶναι, καὶ τὰ ἐκείνων πνεύματα παρὰ τοῖς μετὰ ταῦτα\nἀνθρώποις τεθεοποιημένα, καὶ τὰς ἐκείνων μάχας,\nτάς τε πρὸς ἀλλήλους διαστάσεις, καὶ τοὺς πολέμους.\nταῦτ’ εἶναι τὰ ὡς περὶ θεῶν μυθευόμενα. λέγει δ’\nοὖν ὁ Πλούταρχος ἐν ᾧ συνέταξε λόγῳ \" Περὶ τῶν\nκατὰ τὴν Ἴσιν καὶ τοὺς Αἰγυπτίων θεούς’’ αὐτοῖς\nῥήμασι ταῦτα\n“Bἐλτιον οὖν οἱ τὰ περὶ Τυφῶνα καὶ Ὄσιριν\nκαὶ Ἴσιν ἱστορούμενα μήτε θεῶν πάθη, μήτε ἀνθρώπων,\nἀλλὰ δαιμόνων μεγάλων εἶναι νομίζοντες, οὓς\nκαὶ Πλάτων’ καὶ Πυθαγόρας καὶ Ξενοκράτης καὶ Χρύσιππος,\nἑπόμενοι τοῖς πάλαι θεολόγοις,\nἐρρωμενεστέρους ἀνθρώπων λέγουσι γεγονέναι, καὶ πολὺ τῇ δυνάμει\nτὴν φύσιν ὑπερφέροντας ἡμῶν, τὸ δὲ θεῖον\nοὐκ ἀμιγὲς οὐδὲ ἄκρατον ἔχοντας, ἀλλὰ καὶ ψυχῆς\nφύσει καὶ σώματος αἰσθήσει συνειληχὸς, ἡδονὴν δεχομένῃ\nχομένῃ καὶ πόνον , καὶ ὅσα ταύταις γινόμενα ταῖς\nμεταβολαῖς πάθη τοὺς μὲν μᾶλλον, τοὺς δ’ ἧττον\nἐπιταράττει. γίνονται γὰρ ὡς ἐν ἀνθρώποις καὶ δαίμοσιν\nἀρετῆς διαφοραὶ καὶ κακίας. τὰ γὰρ γιγαντικὰ\nκαὶ Τιτανικὰ παρ’ Ἔλλησιν ᾀδόμενα, καὶ πολλαί τινες\nἄθεσμοι πράξεις, καὶ Πυθῶνος ἀντιτάξεις πρὸς\nΑπόλλωνα, φυγαί τε Διονύσου καὶ πλάναι Δήμητρος,\nοὐδὲν ἀπολείπουσι τῶν Ὀσιριακῶν καὶ Τυφωνικῶν,\nὧν παρὰ πᾶσιν ἀνέδην ἔξεστι μυθολογουμένων\nἀκούειν· ὅσα τε μυστικοῖς ἱεροῖς μυθολογουμένων\nτελεταῖς ἄρρητα διασώζεται καὶ ἀθέατα πρὸς τοὺς\nθεοὺς ὅμοιον ἔχει λόγον.”\nΚαὶ ἐπιφέρει λέγων ἑξῆς\nἘμπεδοκλῆς δὲ καὶ δίκας φησὶ διδόναι τοὺς\nδαίμονας ὧν ἂν ἐξαμάρτωσιν καὶ πλημμελήσωσιν,\nαἰθέριον μὲν γάρ σφε μένος πόντονδε διώκει ·πόντος δὲ χθονὸς οὖδας ἀπέπτυσε, γαῖα δ’ ἐς αὐγὰςἠελίου ἀκάμαντος · ὁ δ’ αἰθέρος ἔμβαλε δίναις ’ἄλλος δ’ ἐξ ἄλλου δέχεται , στυγέουσι δὲ πάντες ·\nἄχρις οὗ κολασθέντες αὖθις τὴν κατὰ φύσιν χώραν\nκαὶ τάξιν ἀπολάβωσι. τούτων δὴ καὶ τῶν τοιούτων\n\n\n\nἀδελφὰ λέγεσθαί φασι περὶ Τυφῶνος, ὡς δεινὰ μὲν\nὑπὸ φθόνου καὶ δυσμενείας εἰργάσατο, πάντα πράγματα\nταράξας , ἐνέπλησε δὲ κακῶν γῆν ὁμοῦ τε πᾶσαν\nκαὶ θάλασσαν, εἶτα δίκην ἔδωκε.’’\nΤαῦτα ὁ Πλούταρχος ἐν τῷ δηλωθέντι συγγράμματι\nπαραθέμενος , καὶ διὰ πλειόνων\nἐξεργασάμενος τὸν λόγον, τὰ παραπλήσια καὶ ἐν τῷ “ Περὶ\nτῶν ἐκλελοιπότων χρηστηρίων τοῦτον ἱστορεῖ τὸν\nτρόπον\n\" Ἐκεῖνος οὖν τὴν μαντικὴν ἀνῆγεν εἰς δαίμονας,\nνᾶς, πλεῖστον δὲ Δελφῶν λόγον εἶχε, καὶ τῶν λεγομένων\nπερὶ τὸν Διόνυσον ἐνταῦθα καὶ δρωμένων\nἱερῶν οὐδενὸς ἀνήκοος ἦν, ἀλλὰ κἀκεῖνα δαιμόνων\nἔφασκεν εἶναι πάθη μεγάλα, καὶ ταῦτα δὴ τὰ περὶ\nτὴν Πυθίαν. τῷ δὲ ἀποκτείναντι μήτε ἐννέα ἐτῶν,\nμήτε εἰς τὰ Τέμπη γενέσθαι τὴν φυγὴν , ἀλλ’ ἐκπεσόντα\nἐλθεῖν εἰς ἕτερον κόσμον· ὕστερον δ’ ἐκεῖθεν\nἐνιαυτῶν μεγάλων ἐννέα περιόδοις ἁγνὸν γενόμενον,\nκαὶ Φοῖβον ὡς ἀληθῶς κατελθόντα τὸ χρηστήριον\nπαραλαβεῖν, τέως ὑπὸ Θέμιδος φυλασσόμενον.\nδὲ ἔχειν καὶ τὰ Τυφωνικὰ καὶ τὰ Τιτανικὰ,\nδαιμονῶν μάχας γεγονέναι πρὸς δαίμονας , εἶτα φυγὰς τῶν\nκρατηθέντων , ἢ δίκας ὑπὸ θεοῦ τῶν ἐξαμαρτόντων,\nοἷα Τυφών τε λέγεται περὶ Ὄσιριν ἐξαμαρτεῖν καὶ\nΚρόνος περὶ Οὐρανόν ’ ὧν ἀμαυρότεραι γεγόνασιν\nαἱ τιμαὶ παρ’ ἡμῖν, ἢ παντάπασιν ἐκλελοίπασι , μεταστάντων\nεἰς ἕτερον κόσμον. ἐπεὶ καὶ Σολύμους\nπυνθάνομαι , τοὺς Λυκίων προσοίκους, ἐν τοῖς μάλιστα\nτιμᾶν τὸν Κρόνον· ἐπεὶ δὲ ἀποκτείνας τοὺς\nἀρχηγέτας αὐτῶν Ἄρσαλον καὶ Ἄρυτον καὶ Τόσιβιν,\n\n\n\nἔφυγε, καὶ μετεχώρησεν ὁποιδήποτε—τοῦτο γὰρ οὐκ\nἔχουσιν εἰπεῖν — ἐκεῖνον μὲν ἀμεληθῆναι , τοὺς δὲ\nπερὶ τὸν Ἄρσαλον σκιροὺς θεοὺς προσαγορεύεσθαι,\nκαὶ τἀς κατάρας ἐπὶ τούτων ποιεῖσθαι δημοσίᾳ καὶ\nἰδίᾳ Λυκίους. τούτοις μὲν οὑν ὅμοια πολλὰ λαβεῖν\nἔστιν ἐκ τῶν μυθολογουμένων. εἰ δὲ τοῖς νενομισμένοις\nτῶν θεῶν ὀνόμασι δαίμονάς τινας καλοῦμεν\nοὐ θαυμαστέον, εἶπεν ὁ ξένος. ᾧ γὰρ ἕκαστος\nσυντέτακται, καὶ οὑ τῆς δυνάμεως μετείληχεν, ἀπὸ\nτούτου φιλεῖ καλεῖσθαι · καὶ γὰρ ἡμῶν ὁ μέν τίς ἐστι\nΔῖος 5 ὁ δὲ Ἀθηναῖος , ὁ δὲ Ἀπολλώνιος , ἢ Διονύσιος,\nἢ Ἕρμαιος. ἀλλ’ ἔνιοι μὲν ὀρθῶς κατὰ τύχην\nἐκλήθησαν, οἱ δὲ πολλοὶ μηδὲν προσηκούσας , ἀλλ’\nἐνηλλαγμένας ἐκτήσαντο θεῶν παρωνυμίας.’’\nΤοσαῦθ’ ὁ Πλούταρχος ἐν οἷς ἐσπούδασε ‘‘Περὶ\nτῶν ἐκλελοιπότων χρηστηρίων,” πρὸς τοῖς ἄλλοις καὶ\nθνήσκειν παριστὰς τοὺς δαίμονας, ὃ καὶ αὐτὸ κατὰ\nτὸν δέοντα καιρὸν παραθήσομαι.\nτέως δὲ φέρε\nσυλλεξώμεθα ὅσα ἄλλα περὶ τῆς τῶν ἀγαθῶν, ὥς\nφησι, δαιμόνων δυνάμεως τε καὶ ἐνεργείας αὖθις ὁ\nτὴν καθ’ ἡμῶν συσκευὴν πεποιημένος ἐν οἷς ἐπέγραψε\n“ Περἰ τῆς ἐκ λογίων φιλοσοφίας ἐκτίθεται\nμάλιστα γὰρ αὐτῷ καὶ νῦν ὥσπερ οὖν καὶ πολλάκις\nμάρτυρι χρήσομαι καὶ ἐλέγχῳ τῆς περὶ οὓς ὑπολαμβάνουσι\nθεοὺς πλάνης, ὡς ἂν ἐκ τῶν οἰκείωυ βελῶν\nκαὶ τοξευμάτων βαλλόμενοι καταισχύνοιντο.\nοὕτως\nγὰρ καὶ γένοιτ’ ἂν ἡμῖν ἐξ αὐτῶν τῶν τοῖς θεοῖς c\nπροσφιλῶν, καὶ δὴ καὶ εὐσεβῶν νενομισμένων, ἀκριβῶς\nτε τὸν περὶ τῶν οἰκείων λόγον διηρευνηκότων,\nἀνελλιπὴς καὶ ἀπαραίτητος ἡ τῶν προκειμένων ἀπόδειξις.\nγράφει δὲ ταῦτα ὁ δεδηλωμένος ἐν οἷς\nἐπέγραψε “ Περὶ τῆς ἐκ λογίων φιλοσοφίας ” ἔνθα\n\n\nμαρτύρεται μὴ τὰ ἀπόρρητα τῶν θεῶν ἐκφαίνειν,\nἐπομνύμενός τε αὐτὸς καὶ παραγγέλλων κρύπτειν καὶ\nμὴ εἰς πολλοὺς ἐκφέρειν τὰ λεχθησόμενα.\nτίνα δὲ\nἦν τὰ τοιαῦτα; τὸν Πᾶνα Διονύσου φησὶ θεράποντα\nεἶναι, τοῦτον δὲ τῶν ἀγαθῶν ὄντα δαιμόνων ἐπιφ-\nνέντα ποτὲ τοῖς κατ᾿ ἀγρὸν γεωπουοῦσι. τί χρῆν\nἀγαθὸν ὄντα παρασχεῖν ἢ πάντως ἀγαθοῦ τινὸς παρουσίαν\nτοῖς τῆς θεοφανείας τοῦ ἀγαθοῦ κατηξιωμένοις;\nἆρ᾿ οὖν ὑπῆρξεν ἀγαθόν τι τοῖς θεαταῖς τοῦ\nἀγαθοῦ δαίμονος, ἢ κακὸν εἰλήχασι δαίμονα, ἔργῳ\nτῆς πείρας ᾐσθημένοι; φησὶ γοῦν ὁ θαυμάσιος μάρτυς\nτοὺς τῆς ἀγαθῆς ταύτης θέας ἠξιωμένους ἄθρουν\nθάνατον ὑπομεῖναι λέγων ὧδε\n“Ἤδη δὲ καὶ ἐν ἄλλοις οἱ μὲν θεράποντές\nτινων ἀνεδείχθησαν, ὡς ὁ Πὰν τοῦ Διονύσου· δεδήλωλκε\nδὲ τοῦτο ὁ ἐν Βραγχίδαις Ἀπόλλων διὰ τούτων.\nἐννέα γὰρ εὑρέθησαν ἀποθανόντες· πυνθανομένων\nοὖν τῶν τὸν ἀγρὸν οἰκούντων τὴν αἰτίαν ἔχρησεν\nὁ θεὸς\nχρυσόκερως βλοσυροῖο Διωνύσου θεράπων Πὰν,βαίνων ὑλήεντα κατ᾿ οὔρεα, χειρὶ κραταιῇῥάβδον ἔχεν, ἑτέρη δὲ λιγὺ πνείουσαν ἔμαρπτεσύριγγα γλαφυρὴν, Νύμφῃσι δὲ θυμὸν ἔθελγεν·ὀξὺ δὲ συρίξας μέλος ἀνέρας ἐπτοίησενὑλοτόμους πάντας, θάμβος δ᾿ ἔχεν εἰσορόωνταςδαίμονος ὀρνυμένου κρυερὸν δέμας οἰστρήεντος.καί νύ κε πάντας ἔμαρψε τέλος κρυεροῦ θανάτοιο,εἰ μή οἱ κότον αἰνὸν ἐνὶ στήθεσσιν ἔχουσαἌρτεμις ἀγροτέρη παῦσεν μένεος κρατεροῖο,ἣν καὶ χρὴ λίσσεσθ᾿, ἵνα σοι γίγνητ᾿ ἐπαρωγός.”\nἈκήκοας οἷκα τοῦ δαίμονος, οὗ φησιν ἀγαθοῦ,\nτό τε σχῆμα καὶ τὰς πράξεις ὁ έν Βραγχίδαις\nξεν Ἀπόλλων· θέα δὴ καὶ τῶν λοιπῶν τὰ γενναῖα\n\n\nκατορθώματα , ὧν δὴ ἕνεκα τὴν οὐράνιον ἀπολελοιπότες\nδιατριβὴν τὴν σὺν ἀνθρώποις ἀντικατηλλάξαντο.\nπάντως δήπου χρῆν αὐτοὺς σωφροσύνης\nκατάρχειν, καὶ τὰ λυσιτελῆ καὶ ὠφέλιμα τοῖς ἀνθρώποις\nὑποτίθεσθαι. οἶ δὲ τούτων μὲν οὐδέν· ἄκουε\nδ’ οἷα ἐκφαίνει ὁ τὰ ἀρρητότερα τῶν ἀρρήτων\nδιηρευνηκὼς καὶ τῶν ἀπορρήτων ἀξιωθεὶς τῆς γνώσεως.\nτοτὲ μὲν οὖν τινὰς τῶν ἀγαθῶν τούτων δαιμόνων\nφησὶν ἐρωτικαῖς ἡδυπαθείαις ὑπηρετεῖσθαι, τοτὲ δ’\nἑτέρους τυμπάνοις καὶ αὐλοῖς καὶ θηλειῶν πατάγοις\nχαίρειν , ἄλλους δὲ αὖ πάλιν μάχαις καὶ πολέμοις\nἀγάλλεσθαι , καὶ κυνηγεσίοις τὴν Ἄρτεμιν καὶ τοῖς\nἀπὸ γῆς καρποῖς τὴν Δῃῶ· θρηνεῖν δὲ τὸν Ὄσιριν\nεἰσέτι νῦν τὴν Ἶσιν καὶ τὸν Ἀπόλλω μαντεύεσθαι.\nτοιαῦται ὧν φασιν ἀγαθῶν δαιμόνων αἶ εἰς\nἀνθρώπους ὠφέλειαι. δέχου δὲ καὶ τούτων τὰς ἀπο-\nδείξεις\nοὐδὲν ἐν ἀθανάτοισι θεοῖς ποτὲ δία μάταιονοὐδ’ ἄκραντον ἔλεξε σοφοῖς Ἑκάτη θεοφήταις·ἀλλ’ ἀπὸ παγχράτοιο νόου πατρόθεν κατιοῦσααἰὲν ἀληθείῃ σελαγίζεται , ἀμφὶ δὲ μῆτιςἔμπεδος ἀρρήκτοισι μένει λογίοις βεβαυῖα.δεσμῷ δ’ οὖν κλήιζε· θεὴν γὰρ ἄγεις με τοσήνδε,ὅσση ψυχῶσαι πανυπέρτατον ἤρκεσα κόσμον.\nκαὶ μήποτε διὰ τοῦτο τρίμορφος τριμερής τε καὶ\nἡ ψυχή. ταύτης δὲ τὸ μὲν θυμοειδὲς , τὸ δὲ ἐπιθυμητιχόν·\nὅθεν καὶ πρὸς τὰ ἐρωτικὰ καλεῖται. ταῦτα\nοὐκ ἐμὰ, μήτοι νομίσῃς, τοῦ δὲ προειρημένου συγ-\nγραφέως ἀκήκοας, οὗ πάλιν ἐστὶ καὶ ταῦτα\n‘Πάνυ δέ με θράττει πῶς ὡς κρείττους\nπαρακαλούμενοι ἐπιτάττονται ὡς χείρους· καὶ δίκαιον εἶσθέντεσ\nδιέναι ἀξιοῦντες τὸν θεράποντα, τἄδικα αὐτοὶ σελευσθέντεσ\nδρᾶν ὑπομένουσι, καὶ καθαρῷ μὲν μὴ ὄντι\n\n\nἐξ ἀφροδισίων οὐκ ἂν καλοῦντι ὑπακούσαιεν , αὐτοὶ\nδ’ ἄγειν εἰς παράνομα ἀφροδίσια τοὺς τυχόντας οὐκ\nὀκνοῦσιν.’’\nΕὕροις δ’ ἂν καὶ ταῦτα ἐν τῇ Πρὸς Ἀνεβῶ\nτὸν Αἰγύπτιον τοῦ αὐτοῦ ἐπιστολῇ. ἐν δὲ τῇ προλεχθείσῃ\nπραγματείᾳ Περὶ τῆς ἐκ λογίων φιλοσοφίας\nπροστίθησι τοῖς εἰρημένοις λέγων ὧδε\n“Καὶ μὴν ὅ τι ἑκάστῳ ἐπιτέτακται αὐτοὶ\nδεδηλώκασιν, ὥσπερ ὁ Διδυμαῖος διὰ τούτων· ἦν δ’ ἡ πεῦσις\nεἰ δεῖ ὀμόσαι τῷ ἐπαγαγόντι τὸν ὅρκον·)\nμητέρι μὲν μακάρων μέλεται Τιτηνίδι Ρείῃαὐλοὶ καὶ τυπάνων πάταγοι καὶ θῆλυς ὅμιλος ·Παλλάδι δ’ εὐπήληκι μόθοι καὶ δῆρις Ἐνυοῦς,καὶ βαλίαις σκυλάκεσσι βαθυσκοπέλους ἀνὰ πρῶναςθῆρας ὀρειονόμους ἐλάαν Λητωίδι κούρῃ ·Ἥρῃ δ’ εὐκελάδῳ μαλακὴ χύσις ἠέρος ὑγρῆς·λήια δ’ εὐαλδῆ κομέειν σταχυητρόφα Δῃοῖ·Ἴσιδι δ’ αὖ Φαρίῃ, γονίμοις παρὰ χεύμασι Νείλου,μαστεύειν οἴστροισιν ἑὸν πόσιν ἁβρὸν Ὄσιριν.\nεἰ δὴ οὖν ‘αὐλοὶ καὶ τυπάνων πάταγοι καὶ θῆλυς\nὅμιλος” μέλεται τῇ μητρὶ τῶν θεῶν, ἀσκητέον δὴ\nταῦτα πάσης ἀρετῆς ἀφεμένους, ὅτι μηδὲν\nσωφροσύνης μηδέ τινος ἄλλης θεοφιλοῦς πράξεως μέλεται τῇ\nπροειρημένῃ, ὡς καὶ τῇ Ἀθηνᾷ μόθοι καὶ μάχαι καὶ\nπόλεμοι, ἀλλ’ οὐκ εἰρήνη καὶ τὰ ἐν εἰρήνῃ πράγματα.\nκαὶ τῇ Λητωίδι δὲ κούρῃ , τῇ Ἀρτέμιδι , μελέσθων αἶ\nβαλίαι σκύλακες, διὰ τὸ κατ’ ἀγροὺς κυνηγὸν οὖσαν\nτοῖς θηρσὶ πολεμεῖν, ὡς καὶ ταῖς ἄλλαις τὰ κατειλεγμένα.\nτί οὖν δὴ ταῦτα πρὸς τὸν θεοφιλῆ καὶ μαχάριον\nσυντείνοι ἂν βίον; ἐπίσκεψαι δὲ πότερά σοι\nθείας εἷναι δοκεῖ φύσεως , ἢ φαύλης καὶ μοχθηροτάτης,\nτὰ ἑξῆς ἐπιλεγόμενα\n“Ὀρθῶς καὶ τοῦτο ὁ Ῥόδιος Πυθαγόρας\n\n\nἀπεφήνατο , ὅτι οὐχ ἥδονται οἶ κλῃζόμενοι ἐπὶ ταῖς\nθυσίαις θεοὶ, ἀνάγκῃ δέ τινι ἀκολουθίας συρόμενοι\nπαραγίνονται, καὶ οἱ μὲν μᾶλλον, οἶ δὲ ἧττον.\nτιωὲς\nδὲ καὶ ὥσπερ ἔθος ποιησάμενοι τῆς ἑαυτῶν παρουσίας\nεὐμαρέστερον φοιτῶσι, καὶ μάλιστα ἐὰν καὶ\nφύσει ἀγαθοὶ τυγχάνωσιν· οἱ δὲ, κἂν ἔθος ἔχωσι τοῦ\nπαραγίνεσθαι, βλάβην τινὰ προθυμοῦνται ποιεῖν,\nκαὶ μάλιστα ἐὰν ἀμελέστερόν τις δοκῆ\nἀναστρέφεσθαί ἐν τοῖς πράγμασι.\nτοῦ γὰρ Πυθαγόρου\nταῦτα εἰρηκότος παρετήρησα ἐκ τῶν λογίων ὡς ἀληθές\nἐστι τὸ εἰρημένον. πάντες γὰρ δι’ ἀνάγκην φασὶν\nἀφῖχθαι, οὐχ ἀπλῶς δὲ, ἀλλ’ οἷον, εἰ χρὴ οὕτω\nφάναι, πειθανάγκην.\nεἴρηται δ’ ἐν τοῖς ἔμπροσθεν\nἐκεῖνα τὰ τῆς Ἑκάτης, δι’ ὦν φησιν ἐπι\nφαίνειν\nἠέριον μετὰ φέγγος ἀπείριτον ἀστεροπληθὲςἄχραντον πολὺ δῶμα θεοῦ λίπον, ἠδ’ ἐπιβαίνωγαίης ζῳοτρόφοιο, τεῇς ὑποθημοσύνῃσι,πειθοῖ τ’ ἀρρήτων ἐπέων, οἶς δὴ φρένα τέρπεινἀθανάτων ἐδάη θνητὸς βροτός.\nκαὶ πάλιν\nἤλυθον εἰσαίουσα τεῆς πολυφράδμονος εὐχῆς.ἣν θνητῶν φύσις εὗρε θεῶν ὑποθημοσύνῃσι.\nκαὶ ἔτι σαφέστερον\nτίπτε δ’ ἀεὶ θείοντος ἀπ’ αἰθέρος ὧδε χατίζωνθειοδάμοις Ἑκάτην με θεὴν ἐκάλεσσας ἀνάγκαις;\nκαὶ ἐξῆς\nτοὺς μὲν ἀπορρήτοις ἐρύων ἴυγξιν ἀπ’ αἴθρηςῥηιδίως ἀέκοντας ἐπὶ χθόνα δίαν ἄγεσθαι,τοὺς δὲ μέσους μεσάτοισιν ἐπεμβεβαῶτας ἀήταις,νόσφι πυρὸς θείοιο, πανομφέας ὥσπερ ὀνείρους,εἰσκρίνεις μερόπεσσιν, ἀεικέα δαίμονας ἕρδων.\nκαὶ πάλιν\nἀλλ’ οἱ μὲν καθύπερθε μετήοροι Οὐρανίωνεςσπερχόμενοι κούφαισι μεθ’ Ἁρπυίαισι φέρονται ·ῥίμφα δὲ θειοδάμοισιν ἐπημύσαντες ἀνάγκαιςεἰς χθόν’ ἐπειγόμενοι Δηώϊον ἀίσσουσι,θνητοῖς ἐσσομένων ὑποφήτορες.\nκαὶ πάλιν ἄλλος ἀναγκαζόμενος ἔφη\nκλῦθί μευ οὐκ ἐθέλοντος, ἐπεί μ’ ἐπέδησας ἀνάγκῃ.\nἘπὶ τούτοις πάλιν ὁ συγγραφεύς φησιν\n“Ἐπεὶ καὶ ἐπανάγκους ἑαυτῶν ἐκδιδόασιν, ὧς\nδηλώσει ὁ ἀπὸ τοῦ Ἀπόλλωνος ἐκδοθεὶς περὶ ἑαυτοῦ\nἐπάναγκος.\nλέγεται δὲ οὕτως\nοὔνομ’ ἀναγκαίης τόδε καρτερὸν ἠδ’ ἔτι βριθύ.\nκαὶ ἐπήγαγε\nμόλε δ’ ἐσσυμένως τοισίδε μύθοις,οὓς ἀπ’ ἐμῆς κραδίης ἀνάγωἱεροῖσι τύποιςσυνθλιβομένου πυρὸς ἁγνοῦ.τολμᾷ δὲ φύσις ταῦτα προφαίνειντῆς σῆς γενέθλης, ἄμβροτε Παιάν.\nκαὶ πάλιν ὁ Ἀπόλλων\nῥεῦμα τὸ Φοιβείης ἀπονεύμενον ὑψόθεν αἴγληςπνοιῇ ὑπὸ λιγυρῇ κεκαλυμμένον ἠέρος ἁγνοῦ,θελγόμενον μολπαῖσι καὶ ἀρρήτοις ἐπέεσσι,κάππεσεν ἀμφὶ κάρηνον ἀμωμήτοιο δοχῆοςλεπταλέων ὑμένων · μαλακὸν δ’ ἐνέπλησε χιτῶνα,ἀμβολάδην διὰ γαστρὸς ἀνεσσύμενον παλίνορσον ·αὐλοῦ δ’ ἐκ βροτέοιο φίλην ἐτεκνώσατο φωνήν.”\nΤούτοις ὁ συγγραφεὺς ἐπιλέγει\n\" Τούτων οὔτε σαφέστερα οὔτε θεϊκώτερα καὶ\nφυσικώτερα γένοιτ’ ἄν. πνεῦμα γὰρ τὸ κατιὸν καὶ\nἀπόρροια ἐκ τῆς ἐπουρανίου δυνάμεως εἰς ὀργανικὸν\nσῶμα καὶ ἔμψυχον εἰσελθοῦσα, βάσει χρωμένη τῇ\n\n\nψυχῇ , διὰ τοῦ στόματος ὡς ὀργάνου φωνὴν\nἀποδίδωσιν.”\nἈλλ’ ὅτι μὲν ἀναγκάζονται ἱκανὰ καὶ ταῦτα\nπαραστῆσαι· ὅτι δὲ καὶ ἀξιοῦσιν ἀπολυθῆναι , ὡς\nοὐκ ἐπ’ αὐτοῖς τῆς ἀναχωρήσεως κειμένης , μάθοις\nἀν’ ἐκ τούτων\n“Ὅτι δὲ σπεύδουσιν ἀναχωρεῖν οἶ κληθέντες\nθεοὶ δηλώσει τὰ τοιαῦτα, λεγόντων\nλύετε λοιπὸν ἄνακτα, βροτὸς θεὸν οὐκέτι χωρεῖ.\nκαὶ πάλιν\nτίπτ’ ἐπιδευόμενοι δηρὸν βροτὸν αἰκίζεσθε;\nκαὶ πάλιν\nἕρπε, καὶ ὀτραλέως ἐπιέρχεο τόνδε σαώσας.\nκαὶ πῶς ἀπολύειν αὐτοὺς χρὴ αὐτὸς διδάξει λέγων\nπαύεο δὴ πρόφρων ὀάρων, ἀνάπαυε δὲ φῶτα,ῥάμνων ἐκλύων πολιὸν τύπον, ἠδ’ ἀπὸ γυίωνΝειλῴην ὀθόνην χερσὶν στιβαραῖς ἀπαείρας.\nκαὶ τὴν ἀπόλυσιν εἶπεν\nὑψίπρῳρον αἶρε ταρσὸν, ἴσχε βάξιν ἐκ μυχῶν,\nκαὶ τὰ τούτοις ἐπιλεγόμενα. οἷς ἐπιφέρει “λαὶ\nβραδυνόντων ἀπολῦσαι φησὶ\nσινδόνας ἀμπέτασον, νεφέλην λῦσόν τε δοχῆα.\nκαὶ πάλιν ἄλλοτε ἀπόλυσιν ἐξέδωκε τοιαύτην\nΝαιάδες Νύμφαι, Μοῦσαι μέγα κλείετε Φοῖβον,ἀείδουσαι ὅσαι ἑκατηβόλον Ἀπόλλωνα.\nκαὶ πάλιν ἄλλοτέ φησι\nλύσατέ μοι στεφάνους , καί μευ πόδας ὕδατι λευκῷῥάνατε , καὶ γραμμὰς ἀπαλείψατε , καί κε μόλοιμι.χειρὸς δεξιτερῆς δάφνης κλάδον ἄρατε χερσὶ,ψήχετέ τ’ ὀφθαλμοὺς διδύμους ῥῖνάς τε προσώπουἄρατε φῶτα γέηθεν ἀναστήσαντες ἑταῖροι.’’\nΟἷς ἐπιλέγει ὁ συγγραφεὺς\n“Τὰς γραμμὰς τοίνυν παρακελεύεται ἀπαλείφειν,\nἵνα ἀπέλθῃ· ταύτας γὰρ κρατεῖν, καὶ μέντοι καὶ τὸ\nἄλλο σχῆμα τῆς ἐνδύσεως, διὰ τὸ φέρειν εἰκονίσματα\nτῶν κεκλημένων θεῶν.”\nΔεδεῖχθαι σαφῶς ἡγοῦμαι διὰ τούτων ὅτι\nμηδὲν τὸ καθόλου θεοπρεπὲς, μήτε μέγα μήτε ἀλη-\nθῶς θεῖον, ἔνεστι τοῖς εἰς τοσοῦτον ταπεινότητος καταπεπτωκόσι\nπνεύμασιν, ὡς τοῖς τυχοῦσιν ἀνθρώποις\nὑποσύρεσθαι καθέλκεσθαί τε οὐ δι᾿ ἀρετῆς καὶ σοφίας\nἀνάληψιν, ἀλλ᾿ εἰ μόνον τὰ τῆς περιέργου γοητείας\nμετέλθοιέν τε καὶ διαπράξοιντο.\nοὔτ᾿ οὖν\nὀρθῶς ὁ ῾Ρόδιος Πυθαγόρας οὔθ᾿ ὁ τούτῳ ταύτην\nπαρασχὼν τὴν μαρτυρίαν οὔθ᾿ ὁστισοῦν ἀνθρώπων\nθεοὺς προσείποι ἂν εὐλόγως, ἀλλ᾿ οὐδὲ ἀγαθοὺς\nδαίμονας, τοὺς ὑπὸ θνητῶν ἀνθρώπων, καὶ ταῦτα\nγοήτων, οὐ κατὰ γνώμην οἰκείαν, βίᾳ δὲ καὶ ἀνάγκῃ\nσυρομένους, καὶ μηδὲ τῆς τῶν δεσμῶν ἀπολύσεως\nτὴν ἐξουσίαν ἐφ᾿ ἑαυτοἲς ἔχοντας.\nεἰ γὰρ δὴ\nἀβίαστον καὶ ἀκατανάγκαστον καὶ πάντων κρεἲττον\nτὴν φύσιν ἀπαθὲς ὂν καὶ ἐλεύθερον τὸ θεῖον, πῶς\nἂν εἷεν θεοὶ, μαγγανείαις ταῖς διὰ τοιῶνδε σχημάτων\nκαὶ γραμμῶν καὶ τύπων στεφάνοις τε καὶ τοῖς\nἀπὸ γῆς ἄνθεσι καί τισιν ἄλλοις ἀσήμοις καὶ βαρβάροις\nἤχοις τε καὶ φωναῖς κηλούμενοι, καὶ τοῖς τυχοῦσιν\nἀνθρώποις χειρούμενοι, καὶ ὡσπερεὶ δεσμοῖς καταδουλούμενοι,\nὥστε μηδὲ τὴν αὐτεξούσιον καὶ\nπροαιρετικὴν σώζειν ἐφ᾿ ἑαυτοῖς δύναμιν;\nπῶς\nδὲ κἂν ἀγαθοὶ δαίμονες λεχθεῖεν βίᾳ καὶ ἀνάγκῃ\nκατασπώμενοι; τί γὰρ τὸ αἴτιον τοῦ ἄκοντας, οὐχὶ δὲ\nαὐτεξουσίους σφᾶς αὐτοὺς τοῖς βοηθείας δεομένοις\nἐπιδιδόναι;\nεἰ γὰρ ἐπ᾿ ἀγαθῷ ποιοῦνται τὴν πά-\n\n\nροδον ἀγαθοὶ ὄντες, καὶ εἴ τις ἦν ἐξ αὐτῶν ψυχῆς\nὠφέλεια, χρῆν δήπου προαιρέσει τὸ ἀγαθὸν ἀσπάζεσθαι,\nφθάνοντας ταῖς εὐποιίαις τοὺς δεομένους,\nἀλλὰ μὴ περιμένειν ἀνάγκην·\nεἰ δ᾿ οὐ καλὸν ἦν\nοὐδ᾿ ὠφελοῦν τὸ πραττόμενον, διὸ μηδὲ κατὰ γνώμην\nαὐτοῖς γίνεσθαι, καὶ πῶς ἂν ἀγαθοὶ εἶεν, τὸ μὴ\nκαλὸν μηδὲ συμφέρον πράττοντες;\nπῶς δὲ θαυμάζεσθαι\nἄξιοι καὶ θεραπείαις θεῶν τιμᾶσθαι, οἱ καὶ\nτοῖς τυχοῦσι γόησι τὸν τρόπον πανωλεστάτοις καταδουλούμενοι\nκαὶ τὸ μὴ καλὸν μηδὲ συμφέρον παρὰ\nγνώμην πράττειν ἀναγκαζόμενοι, ἀγόμενοί τε καὶ\nκαθελκόμενοι, οὐ δι᾿ ἀποδοχὴν σωφροσύνης ἀνθρώπων,\nοὐδὲ ἀρετῆς χάριν ἤ τινος μέρους φιλοσοφίας,\nμεθόδοις δὲ γοήτων ἀπειρημέναις, ἃς ὁ αὐτὸς αὖ-\nθις συγγραφεὺς ἐν τῇ πρὸς τὸν εἰρημένον Αἰγύπτιον\nἐπιστολῇ, ὡς ἂν προφήτῃ τἀληθῆ καὶ ἀπόρρητα\nκοινούμενος, τέθειται, τοὺς λόγους, καθ᾿ οὓς\nταῦτα συντελοῦσιν, ἀξιῶν παρ᾿ αὐτοῦ διδαχθῆναι;\nπυνθάνεται γοῦν ὧδέ πως ἀπορῶν καὶ λέγων\n“Πάνυ δέ με θράττει πῶς ὡς κρείττους παρα-\nκαλούμενοι ἐπιτάττονται ὡς χείρους, καὶ δίκαιον εἶναι\nἀξιοῦντες τὸν θεράποντα τὰ ἄδικα αὐτοὶ κελευσθέντες\nδρᾶν ὑπομένουσι· καὶ καθαρῷ μὲν μὴ ὄντι ἐξ\nἀφροδισίων οὐκ ἂν καλοῦντι ὑπακούσαιεν, αὐτοὶ δὲ\nἄγειν εἰς παράνομα ἀφροδίσια τοὺς τυχόντας οὐκ\nὀκνοῦσι.\nκαὶ ἀπὸ ἐμψύχων μὲν ἀποχῆς κελεύουσι\nδεῖν εἶναι τοὺς ὑποφήτας, ἵνα μὴ τοἲς ἀπὸ τῶν σωμάτων\nἀτμοῖς χραίνωνται, αὐτοὶ δὲ ἀτμοῖς τοῖς ἀπὸ\nθυσιῶν μάλιστα δελεάζονται, καὶ νεκροῦ μὲν ἀθιγῆ\nδεἲν εἶναι τὸν ἐπόπτην, διὰ νεκρῶν δὲ τὰ πολλὰ\nζῴων αἱ θεαγωγίαι ἐκτελοῦνται.\nπολλῷ δὲ τούτων\nἀλογώτερον τὸ μὴ δαίμονι, εἰ τύχοι, ἢ ψυχῇ τεθνη-\n\n\nκότος, αὐτῷ δὲ τῷ βασιλεῖ ἡλίῳ, ἢ σελήνῃ, ἤ τινι\nτῶν κατ᾿ οὐρανὸν, ἄνθρωπον τῷ τυχόντι ὑποχείριον\nἀπειλὰς προσφέροντα ἐκφοβεῖν, ψευδόμενον, ἵν᾿\nἐκεἲνοι ἀληθεύσωσι.\nτὸ γὰρ λέγειν ὅτι τὸν οὐρανὸν\nπροσαράξει καὶ τὰ κρυπτὰ τῆς Ἴσιδος ἐκφανεῖ,\nκαὶ τὸ ἐν Ἀβύδῳ ἀπόρρητον δείξει, καὶ τὴν βᾶριν\nστήσει, καὶ τὰ μέλη τοῦ Ὀσίριδος διασκεδάσει τῷ\nΤυφῶνι, τίνα οὐχ ὑπερβολὴν ἐμπληξίας μὲν τῷ\nἀπειλοῦντι, ἃ μήτε οἶδε μήτε δύναται, καταλείπει,\nταπεινότητος δὲ τοῖς δεδοικόσιν οὕτω κενὸν\nφόβον καὶ πλάσματα, ὡς κομιδῆ παῖδες ἀνόητοι;\nκαίτοι καὶ Χαιρήμων ὁ ἱερογραμματεὺς ἀναγράφει\nταῦτα, ὡς καὶ παρ᾿ Αἰγυπτίοις θρυλούμενα, καὶ\nταῦτά φασιν εἶναι καὶ τὰ τοιαῦτα βιαστικώτατα.\nαὐταὶ δὲ αἱ εὐχαὶ τίνα ἔχουσι λόγον, τὸν ἐξ ἰλύος\nἀναφανέντα λέγουσαι, καὶ ἐπὶ τῷ λωτῷ καθήμενον,\nκαὶ ἐπὶ πλοίου ναυτιλλόμενον, καὶ καθ᾿ ὥραν τὰς\nμορφὰς ἀμείβοντα, καὶ κατὰ ζῴδιον μετασχηματιζόμενον;\nοὕτω γάρ φασιν αὐτοπτεῖσθαι, ἀγνοοῦντες\nὅτι τὸ ἴδιον πάθος τῆς αὐτῶν φαντασίας ἐκείνῳ περιάπτουσιν.\nεἰ δὲ συμβολικῶς λέγεται ταῦτα, τῶν\nἐκείνου δυνάμεων ὄντα σύμβολα, τὴν ἑρμηνείαν τῶν\nσυμβόλων εἰπάτωσαν. δῆλον γὰρ ὡς εἰ τοῦ ἡλίου ἦν\nτὸ πάθος, καθάπερ ἐν ταῖς ἐκλείψεσι, πᾶσιν ἂν ὤφθη\nταυτὸν τοῖς εἰς αὐτὸν ἀτενίζουσι.\nτί δὲ καὶ τὰ\nἄσημα βούλεται ὀνόματα καὶ τῶν ἀσήμων τὰ βάρ-\nβαρα πρὸ τῶν ἑκάστῳ οἰκείων; εἰ γὰρ πρὸς τὸ\nσημαινόμενον ἀφορᾷ τὸ ἀκοῦον, αὐτάρκης ἡ αὐτὴ\nμένουσα ἔννοια δηλῶσαι, κἂν ὁποιονοῦν ὑπάρχῃ,\nτοὔνομα.\nοὐ γάρ που καὶ ὁ καλούμενος Αἰγύπτιος\nἦν τῷ γένει· εἰ δὲ καὶ Αἰγύπτιος, ἀλλ᾿ οὔ τί γε Αἰγυπτίᾳ\nχρώμενος φωνῇ, οὐδ᾿ ἀνθρωπείᾳ ὅλως χρώ-\n\n\nμένος. ἢ γὰρ γοήτων ἦν ταῦτα πάντα τεχνάσματα\nκαὶ προκαλύμματα διὰ τῶν ἐπιφημιζομένων τῷ θείῳ\nτῶν περὶ ἡμὰς γινομένων παθῶν, ἢ λελήθαμεν ἐναντίας\nἐννοίας ἔχοντες περὶ τοῦ θείου ἢ αὐτὸ τῷ ὄντι\nδιάκειται.’’\nΤαῦτ’ εἰπὼν πάλιν ἀπορεῖ πρὸς τὸν Αἰγύπτον\nλέγων\nἘἰ δὲ οἱ μὲν ἀπαθεῖς , οἱ δὲ ἐμπαθεῖς, οἶς διὰ\nτούτων φαλλούς φασιν ἱστάναι καὶ ποιεῖσθαι αἰσχρορρημοσήνας,\nμάταιοι αἱ θεῶν κλήσεις ἔσονται,\nπροσκλήσεις αὐτῶν ἐπαγγελλόμεναι, καὶ μήνιδος ἐριλάσεις,\nκαὶ ἐκθύσεις, καὶ ἔτι μᾶλλον αἱ λεγόμεναι\nἀνάγκαι θεῶν. ἀκήλητον γὰρ καὶ ἀβίαστον καὶ ἀκατανάγκαστον\nτὸ ἀπαθές.’’\nΚαὶ πάλιν ἑξῆς ἐπιλέγει\n“Μάτην αὐτοῖς ἡ σοφία ἐξήσκηται περὶ δραπέτου\nεὑρέσεως, ἢ χωρίου ὠνῆς, ἢ γάμου, εἰ τύχοι, ἢ\nἐμπορίας , τὸν θεῖον νοῦν ἐνοχλήσασιν. εἰ δ’ οὐ παρεῖται\nμὲν, οἱ δὲ συνόντες περὶ μὲν τῶν ἄλλων τάληθέστατα\nλέγουσι, περὶ δὲ εὐδαιμονίας οὐδὲν ἀσφαλὲς\nοὐδ’ ἐχέγγυον, οὐκ ἦσαν ἄρα οὔτε θεοὶ οὔτ’\nἀγαθοὶ δαίμονες, ἀλλ’ ἢ ἐκεῖνος ὁ λεγόμενος πλάνος.’’\nΤαῦτα μὲν οὖν ἐπὶ τοσοῦτον καὶ ἀπὸ ταύτης\nπροκείσθω τῆς Πορφυρίου γραφῆς. καὶ μὴν καὶ\nδιδάσκαλοί γε τῆς κακοτέχνου γοητείας αὐτοὶ δὴ\nπρῶτοι οἶ γενναῖοι θεοὶ κατέστησαν. πόθεν γὰρ ἀνθρώποις\nταῦτα παρῆν εἰδέναι ἢ τῶν δαιμόνων αὐτῶν\nτὰ περὶ ἑαυτῶν ἐξειπόντων καὶ τοὺς καταδέσμους\nτοὺς κατ’ ἀλλήλων ἐξηγορευκότων ;\nμηδὲ τοῦτον\nδὲ ἡμέτερον εἶναι τὸν λόγον ἡγοῦ · οὐδὲν γὰρ τούτων\nἡμεῖς ὁμολογοῦμεν οὔτε ἐπίστασθαι οὔτε θέλειν εἰ-\nδέναι. πλὴν εἰς ἔλεγχον τῆς περὶ ταῦτα ἀτοπίας καὶ\n\n\nεἰς ἡμετέραν ὁμοῦ τῆς τούτων ἀναχωρήσεως ἀπολο-\nγίαν ὁ τούτων ἡμῖν παρεισήχθω μάρτυς , σοφὸς ὢν\nἐν τοῖς γνωρίμοις, καὶ πάντα ἀκριβῶς τὰ οἰκεῖα εἰδώς\nτε καὶ ὑποτιθέμενος. ὁ δὴ οὑν αὐτὸς ἐν τῇ δηλωθείσῃ\nτῶν λογίων συναγωγῇ ταῦτα λέγει πρὸς\nλέξιν\n“ Οὐ μόνον δὲ τὴν πολιτείαν αὐτῶν αὐτοὶ\nμεμηνύκασι, καὶ τὰ ἄλλα τὰ εἰρημένα, ἀλλὰ καὶ οἶστισι\nχαίρουσι καὶ κερατοῦνται ὑπηγόρευσαν , καὶ μὴν\nκαὶ τίσιν ἀναγκάζονται, τίνα δὲ δεῖ θύειν, καὶ ἐκ\nποίας ἡμέρας ἐκτρέπεσθαι, τό τε σχῆμα τῶν ἀγαγμάτων\nμάτων ποταπὸν δεῖ ποιεῖν , αὐτοί τε ποίοις σχήμασι\nφαίνονται, ἔν τε ποίοις διατρίβουσι τόποις, καὶ ὅλως\nἕν οὐδέν ἐστιν ὃ μὴ παρ’ αὐτῶν μαθόντες οἱ ἄνθρωποι\nοὕτως αὐτοὺς ἐτίμησαν. πολλῶν δ’ ὄντων ἃ τούτων\nἐστὶ παραστατικὰ, ὀλίγα ἐκ τῶν πολλῶν\nπαραθησόμεθα, ἵνα μὴ ἀμάρτυρον τὸν λόγον καταλείπωμεν.\nΧΙΙ. “ Ὀτι δὲ καὶ τὰ ἀγάλματα αὐτοὶ ὑπέθεντο\nπῶς χρὴ ποιεῖν καὶ ἐκ ποίας ὕλης δηλώσει τὰ τῆς·\nἙκάτης ἔχοντα τοῦτον τὸν τρόπον\nἀλλὰ τέλει ξόανον κεκαθαρμένον ὥς σε διδάξω ·πηγάνου ἐξ ἀγρίοιο δετὰς ποίει , ἠδ’ ἐπικόσμειζῴοισιν λεπτοῖσι κατοικιδίοις καλαβώταις ’σμύρνης καὶ στύρακος λιβάνοιό τε μίγματα τρίψαςσὺν κείνοις ζῴοισι καὶ αἰθριάσας ὑπὸ μήνηναὔξουσαν τέλει, αὐτὸς ἐπευχόμενος τήνδ’ εὐχήν.\nΕἶτ’ ἐξέδωκεν εὐχὴν , ἐδίδαξέ τε πόσους ληπτέον\nἀσκαλαβώτας\nὅσσαι μορφαί μοι, τόσσοις ζῴοις σε κελεύω,καὶ σφόδρα ταῦτα τελεῖν · δάφνης δέ μοι αὐτογενέθλουοἴκου ἐμοῦ χώρημα ποιεῖν; καὶ ἀγάλματι πολλὸνκείνῳ ἐπευχόμενος δι’ ὕπνων τοίαν ἀναθρήσεις.\nκαὶ πάλιν ἄλλοτε ἄγαλμα αὐτῆς ἐξέδωκε τοιοῦτον.”\nΚαὶ περὶ τῶν σχημάτων ὅπως φαντάζονται\nαὐτοὶ μεμηνύκασιν, ἀφ’ ὧν καὶ τὰ ἀγάλματα οὕτω\nκαθιδρύθη. λέγει γοῦν ὁ Σάραπις ἰδὼν τὸν Πάνα\nπερὶ ἑαυτοῦ\nφαιδρὴ μὲν κατὰ δῶμα θεοῦ καταλάμπεται αὐγή·ἦλθε γὰρ, ἠντεβόλησε θεὸς μέγας· εἶδεν ἐμεῖοκάρτος ἀμαιμάκετον, λαμπηδόνα φλογμοτύραννον,βόστρυχον ἐκ κεφαλῆς νεάτης χαροποῖσι μετώποιςἀμφὶς ἰαινόμενον πλοχμοῖς θ’ ἱεροῖσι γενείου.’’\n“ Καὶ ὁ Πὰν περὶ ἑαυτοῦ ὕμνον ἐδίδαξεν ἔχοντα\nοὕτως\nεὔχομαι βροτὸς γεγὼςΠανὶ συμφύτῳ θεῷ,δισσοκέρατι, δισσόποδι,τραγοσκελεῖ, τρυφῶντι.\nκαὶ τὰ ἀκόλουθα.\nκαὶ ἡ Ἑκάτη δὲ περὶ ἑαυτῆς\nοὕτω φησὶν\nἤδη μοι σύ γε πάντα ποίει · ξοάνῳ δ’ ἄρ’ ἐν αὐτῷμορφή μοι πέλεται Δημήτερος ἀγλαοκάρπου,εἵμασι παλλεύκοις , περὶ ποσσὶ δὲ χρυσοπέδιλος ·ἀμφὶ δέ τοι ζώνῃ δολιχοὶ δράκοντες, δράκοντες,ἴχνεσιν ἀχράντοισιν ἐφερπύζοντες , ἄνωθεναὐτῆς ἐκ κεφαλῆς ἀρτώμενοι ἐς πόδας ἄκρους,σπειρηδὸν περὶ πᾶσαν ἑλισσόμενοι κατὰ κόσμον.4. ὕλη δὲ, φησὶν)ἢ Παρίοιο λίθου, ἢ εὐξέστου ἐλέφαντος.”\nἘμφαίνουσι δὲ πολλαχοῦ οἶ θεοὶ ἅπερ λέγουσι\nπροσημαίνοντες, τῷ ἑκάστου γινώσκειν τὴν\nτῆς γενέσεως σύστασιν, εἶναι αὐτοὺς , εἰ χρὴ οὕτω\nφάναι, ἄκρους τε μάγους καὶ ἄκρους γενεθλιαλόγους.\nκαὶ πάλιν ἐν χρησμοῖς ἔφη τὸν Ἀπόλλωνα εἰπεῖν\n‘‘κλῄζειν Ἑρμείην ἠδ’ Ἠέλιον κατὰ ταὐτὰ,ἡμέρῃ Ἠελίου , Μήνην δ’ ὅτε τῆσδε παρείη,ἠδὲ Κρόνον καὶ Ρέαν ἠδ᾿ ἑξείης Ἀφροδίτηνκλήσεσιν ἀφθέγκτοις, ἃς εὗρε μάγων ὄχ᾿ ἄριστοςτῆς ἑπταφθόγγου βασιλεὺς, ὃν πάντες ἴσασιν·\nὈστάνην λέγεις εἰπόντων ἐπήγαγεν\nκαὶ σφόδρα καὶ καθ᾿ ἕκαστον ἀεὶ θεὸν ἑπτάκι φωνεῖν.”\nὁ δ᾿ αὐτὸς καὶ ταῦτα παρατίθησιν\n“Ἒστι δὲ σύμβολα μὲν τῆς Ἑκάτης κηρὸς τρίχρωμος,\nἐκ λευκοῦ καὶ μέλανος καὶ ἐρυθροῦ συνεστὼς,\nἔχων τύπον Ἑκάτης φερούσης μάστιγα καὶ\nλαμπάδα καὶ ξίφος, περὶ ἣν εἱλείσθω δράκων· οὐ-\nρανοῦ δὲ ἀστέρες οἱ θαλάττιοι πρὸ τῶν θυρῶν πεπατταλευμένοι.\nταῦτα γὰρ οἱ θεοὶ αὐτοὶ μεμηνύκασι\nδιὰ τούτων. λέγει δὲ ὁ Πὰν\nτούσδε δ᾿ αὖ ἐλαύνετε,κηρὸν ἐν πυρὸς μένειθέντες αἰόλου χροός·λευκὸς ἔστω καὶ μέλας,καὶ τὸ πῦρ φαεσφόρονἄνθρακος πεφλεγμένου,δεῖμα νερτέρων κυνῶνγλύμμα δεινὸν Ἑκάτης.λαμπὰς ἔστω πρὸς χέρας,καὶ ξίφος τὸ ποίνιμον,καὶ δράκων περισταλὴςἅμμασιν κόρην κρατῶν,δεινὸν ἀμφὶ κρᾶτα θεὶς,αἰόλη τε κλεὶς ὁμοῦκαὶ τὸ δαιμόνων κράτοςμάστιγος ψόφος πολύς.”\nΔιὰ τούτων καὶ τῶν τούτοις ὁμοίων ὁ γενναἲος\nἙλλήνων φιλόσοφος, ὁ θαυμαστὸς θεολόγος, ὁ\nτῶν ἀπορρήτων μύστης, τὴν ἐκ λογίων φιλοσοφίαν\nὡς ἀπόρρητα θεῶν περιέχουσαν λόγια παραφαίνει,\nἄντικρυς τῆς πονηρᾶς καὶ δαιμονικῆς ἀληθῶς δυνά-\n\n\nμεως ἐξαγορεύων τὰς κατ᾿ ἀνθρώπων ἐνέδρας. τί\nγὰρ ἂν εἴη βιωφελὲς ἀνθρώποις ἐκ τῆς κακοτέχνου\nγοητείας;\nτί δ᾿ ἂν ἔχοι θεοφιλὲς ἡ τῶν ἀψύχων\nξοάνων περιεργία; ποίας δ᾿ εἰκὼν ἐνθέου γένοιτ᾿ ἂν\nδυνάμεως ἡ τῶν τοιῶνδε σχημάτων μόρφωσις; τί δ᾿\nοὐ μᾶλλον φιλοσοφεῖν ἢ μαγεύειν καὶ τὰ ἀπειρημένα\nδιώκειν συμβουλεύειν ἐχρῆν, τοῦ κατ᾿ ἀρετὴν καὶ\nφιλοσοφίαν τρόπου πρ`ς εὐδαίμονα καὶ μακάριον\nβίον αὐτάρκους τυγχάνοντος; ὁ δὲ ἐπιτείνων τὸν οἰκεῖον\nἔλεγχον προστίθησι τοῖς εἰρημένοις καὶ ταῦτα\n“Ὅτι δὲ φιλοῦσι τὰ σύμβολα τῶν χαρακτήρων\nἡ Ἑκάτη παραβάλλουσα πρὸς ἃ φιλοῦσιν οἱ ἄνθρωποι\nμεμήνυκε διὰ τούτων\nτίς βροτὸς οὐ πεπόθηκε χαρακτῆρας ὀπάσασθαιχαλκοῦ καὶ χρυσοῦ καὶ ἀργύρου αἰγλήεντος;τίς δὲ τάδ᾿ οὐ φιλέει, τῶν δὴ καθύπερθεν ἐφεστὼς,εἰς ἓν ἀγειρόμενος εἴρω πολυμοιρέα φωτῶν;\nοὐ μόνον δ᾿ ὅτι φίλοι οἱ χαρακτῆρες δεδήλωκεν,\nἀλλ᾿ ὅτι καὶ, ὅπερ ἔφαμεν, αὐτοὶ περιγράφονται, καί\nεἰσιν οἷον ἐν ἱερῷ χωρίῳ τῇ ὑποκειμένῃ εἰκόνι· οὐ\nγὰρ ἐπὶ γῆς ὀχεῖσθαι, ἀλλ᾿ ἐπὶ γῆς ἱερὰς ἐδυνήθησαν·\nἱερὰ δὲ ἡ εἰκόνα φέρουσα θεοῦ, ἧς ἀρθείσης\nλέλυται τὸ κρατοῦν ἐπὶ γῆς τὸ θεῖον.”\nΔιὰ δὴ τούτων ἁπάντων ἡγοῦμαι σαφῶς ἐληλέγχθαι\nὡς ἄρα περίγειοί τινες καὶ φιλοπαθεῖς δαίμονες\nἥλωσαν αὐτῶν ὄντες οἱ θεοί· διό μοι δοκῶ\nσώφρονι λογισμῷ τὴν ἀποστροφὴν αὐτῶν πεποιῆσθαι.\nὁρᾷς γοῦν ὡς κρατεῖν αὐτοὺς ἔν τισι γῆς χωρίοις\nτοὺς κατὰ μαγείαν φασὶ τύπους καὶ τοὺς τοιούσδε\nχαρακτῆρας, δέον, εἴπερ ἄρα θεῖόν τι ἦν ἀληθῶς,\nμηδ᾿ ἀλλαχῆ πη ἐπιβαίνειν ἢ ἐν μόνῃ ψυχῆς διανοίᾳ,\nκαὶ ταύτῃ παντὸς ῥύπου καὶ πάσης κηλῖδος κεκαθαρ-\n\n\nμένῃ, σωφροσύνῃ τε καὶ δικαιοσύνῃ καὶ ταῖς ἄλλαις\nἀρεταῖς κεκοσμημένη.\nτούτων γὰρ ἐν ἀνθρώπου\nψυχῇ ὧς ἐν ἀληθῶς ἱερῷ χωρίῳ προυποκειμένων,\nεἰκότως ἂν ἐπέλθοι θείου πνεύματος παρουσία ’ οὐδ’\nἂν ἦν ἔτι χρεία τῆς κακοτέχνου γοητείας ταῖς εἰς\nὑποδοχὴν τοῦ θείου κατὰ τὴν ἐνάρετον καὶ φιλόθεον\nπρᾶξιν προηυτρεπισμέναις ψυχαῖς.\nὥστε διαρρήδην\nἔξ ἀπάντων τούτων περιγείους τινὰς ἁλίσκεσθαι,\nφιλοπαθεῖς τε καὶ φιλοσωμάτους ὑπάρχειν δαίμονας,\nπερὶ ὧν ἄρτι ἐλέγομεν. ἀλλὰ γὰρ ἑξῆς τούτοις ἄκουε\nοἷα ὁ αὐτὸς συγγραφεὺς περὶ τοῦ ἐκλελοιπέναι αὐτῶν\nτὰ βοώμενα χρηστήρια ἐν τοῖς αὐτοῖς τίθησι τοῦτον\n’τον τρόπον\n“ Ἄμφι δὲ Πύθω οἱ Κλαρίην τε θεοπρόπα Φοίβου\nαὐδήσει φάτις ἡμετέρη θεμιτώδεσιν ὀμφαῖς.μύρια μὲν γαίης μαντήια θέσκελα νώτῳἐβλύσθη, πηγαί τε καὶ ἄσθματα δινήεντα·καὶ τὰ μὲν ἂψ χθονίοισιν ὑπαὶ κόλποισιν ἔδεκτοἀυτὴ γαία χανοῦσα , τὰ δ’ ὤλεσε μυρίος αἰὼν.μούνῳ δ’ ἠελίῳ φαεσιμβρότῳ εἰσέτ’ ἔασινἐν Διδύμων γυάλοις Μυκαλήϊον ἔνθεον ὕδωρ,Πυθῶνός τ’ ἀνὰ πέζαν ὑπαὶ Παρνάσιον αἶπος,καὶ κραναὴ Κλαρίη, τρηχὺ στόμα φοιβάδος ὀμφῆς.\nΝίκαεῦι δὲ χρῶν ἔφη\nΠυθῷον δ’ οὐκ ἔστιν ἀναρρῶσαι λάλον ὀμφήν·ἤδη γὰρ δολιχοῖσιν ἀμαυρωθεῖσα χρόνοισινβέβληται κληῖδας ἀμαντεύτοιο σιωπῆς.ῥέξατε δ’ ὡς ἔθος ἐστὶ θεοπρόπα θύματα Φοίβῳ.\nΤούτοις κατὰ καιρὸν ἐνταῦθα προσήκει καὶ\nτὰ Πλουτάρχου προσθεῖναι ἀφ’ οὗ πεποίηται δυγγράμματος\n“ Περὶ τῶν ἐκλελοιπότων χρηστηρίων.’’\nΠαυσαμένου δὲ τοῦ Ἀμμωνίου , Μαλλὸν, ἔφην\n\n\n\nἐγὼ, περὶ τοῦ μαντείου δίελθε ἡμῖν, ὦ Κλεόμβροτε·\nμεγάλη γὰρ ἡ πάλαι δόξα τῆς ἐκεῖ θεότητος, τὰ δὲ\nνῦν ἔοικεν ἀπομαραίνεσθαι.\nτοῦ δὲ Κλεομβρότου\nσιωπῶντος καὶ κάτω βλέποντος ὁ Δημήτριος οὐδὲν\nἔφη δεῖν περὶ τῶν ἐκεῖ πυνθάνεσθαι καὶ διαπορεῖν,\nτὴν ἐνταῦθα τῶν χρηστηρίων ἀμαύρωσιν, μᾶλλον δὲ\nπλὴν ἑνὸς ἢ δυοἲν ἁπάντων ἔκλειψιν ὁρῶντας, ἀλλὰ\nκοινῇ σκοπεῖν δι᾿ ἣν αἰτίαν οὕτως ἐξησθένηκε.\nτὰ\nγὰρ ἄλλα τί δεῖ λέγειν, ὅπου γε τὴν Βοιωτίαν ἕνεκα\nχρηστηρίων πολύφωνον οὖσαν ἐν τοῖς πρότερον χρόνοις\nνῦν ἐπιλέλοιπε κομιδῆ, καθάπερ νάματα, καὶ\nπολὺς ἐπέσχε μαντικῆς αὐχμὸς τὴν χώραν. οὐδαμοῦ\nγὰρ ἀλλαχόθι νῦν ἢ περὶ Λεβάδειαν ἡ Βοιωτία παρέχει\nτοἳς χρῄζουσιν ἀρύσασθαι μαντικῆς· τῶν δ᾿\nἄλλων τὰ μὲν σιγὴ, τὰ δὲ παντελὴς ἐρημία\nκατέσχηχε.”\nἜτι πρὸς τούτοις ὁ αὐτὸς περὶ τοῦ καὶ θνήσκειν d\nτοὺς αὐτῶν δαίμονας ταῦτά φησι\n“Tὸ μὲν ἐφεστάναι τοῖς χρηστηρίοις, εἶπε,\nμὴ θεοὺς, οἷς ἀπηλλάχθαι τῶν περὶ γῆν προσῆκόν\nἐστιν, ἀλλὰ δαίμονας ὑπηρέτας θεῶν, οὐ δοκεῖ μοι\nκακῶς ἀξιοῦσθαι. τὸ δὲ τοῖς δαίμοσι τούτοις, μονονουχὶ\nδραχμὴν λαμβάνοντας ἐκ τῶν ἐπῶν τῶν Ἐμπεδοκλέους,\nἁμαρτίας καὶ ἄτας καὶ πλάνας θεηλάτους\nἐπιφέρειν, τελευτῶντας δὲ καὶ θανάτους ὥσπερ ἀνθρώπων\nὑποτίθεσθαι, θρασύτερον ἡγοῦμαι καὶ βαρβαρικώτερον.\nἠρώτησεν οὖν ὁ Κλεόμβροτος τὸν\nΦίλιππον ὅστις εἴη καὶ ὁπόθεν ὁ νεανίας. πυθόμενος\nδὲ τοὔνομα καὶ τὴν πόλιν, οὐδὲ ἡμᾶς αὐτοὺς,\nἔφη, λανθάνομεν, ὦ Ἡρακλέων, ἐν λόγοις ἀτόποις\nγεγονότες, ἀλλ᾿ οὐκ ἔστι περὶ πραγμάτων μεγάλων\nμὴ μεγάλαις προσχρησάμενον ἀρχαῖς ἐπὶ τὸ εἰκὸς τῇ\n\n\nδόξῃ προελθεῖν.\nσὺ δὲ σεαυτὸν λέληθας ὃ δίδως\nἀφαιρούμενος. ὁμολογεῖς γὰρ εἶναι δαίμονας, τῷ δὲ\nμὴ φαύλους ἀξιοῦν εἶναι, μηδὲ θνητοὺς, οὐκέτι δαίμονας\nφυλάττεις. τίνι γὰρ τῶν θεῶν διαφέρουσιν,\nεἰ καὶ κατ᾿ οὐσίαν τὸ ἄφθαρτον καὶ κατ᾿ ἀρετὴν τὸ\nἀπαθὲς καὶ ἀναμάρτητον ἔχουσι;\nπρὸς ταῦτα τοῦ\nἩρακλέωνος σιωπῇ διανοουμένου τι πρὸς αὐτὸν ὁ\nΦίλιππος, ἀλλὰ φαύλους μὲν δαίμονας οὐκ Ἐμπεδο-\nκλῃς μόνον, ὦ Ἡρακλέων, ἀπέλιπεν, ἀλλὰ καὶ Πλάτων\nκαὶ Ξενοκράτης καὶ Χρύσιππος· ἔτι δὲ Δημόκριτος\nεὐχόμενος εὐλόγχων εἰδώλων τυγχάνειν δῆλος\nἦν ἕτερα δυστράπελα καὶ μοχθηρὰς γινώσκων ἔχοντα\nπροαιρέσεις τινὰς καὶ ὁρμάς.\nπερὶ δὲ τοῦ θανάτου\nτῶν τοιούτων ἀκήκοα λόγον ἀνδρὸς οὐκ ἄφρονος\nοὐδὲ ἀλαζόνος. Αἰμιλιανοῦ γὰρ τοῦ ῥήτορος, οὗ καὶ\nἡμῶν ἔνιοι διακηκόασιν, Ἐπιθέρσης ἦν πατὴρ, ἐμὸς\nπολίτης καὶ διδάσκαλος γραμματικῶν.\nοὗτος ἔφη\nποτὲ πλέων εἰς Ἰταλίαν ἐπιβῆναι νεὼς ἐμπορικὰ χρήματα\nκαὶ συχνοὺς ἐπιβάτας ἀγούσης· ἐσπέρας δ᾿ ἤδη\nπερὶ τὰς Ἐχινάδας νήσους ἀποσβῆναι τὸ πνεῦμα καὶ\nτὴν ναῦν διαφερομένην πλησίον γενέσθαι Παξῶν·\nἐγρηγορέναι δὲ τοὺς πλείστους καὶ πίνειν, ἐπεὶ δεδειπνηκότες\nἦσαν· ἐξαίφνης δὲ φωνῆς ἀπὸ τῆς νήσου\nτῶν Παξῶν ἀκουσθῆναι, Θαμνοῦν τινὸς βοῇ καλοῦντος,\nὥστε θαυμάζειν· ὁ γὰρ Θαμνοῦς Αἰγύπτιος\nἦν κυβερνήτης, οὐδὲ τῶν ἐμπλεόντων γνώριμος πολλοῖς\nἀπ᾿ ὀνόματος. δὶς μὲν οὖν κληθέντα σιωπῆσαι,\nτὸ δὲ τρίτον ὑπακοῦσαι τῷ καλοῦντι, κἀκεῖνον ἐπιτείναντα\nτὴν φωνὴν εἰπεῖν, ὁπόταν γένῃ κατὰ τὸ\nΠαλῶδες, ἀπάγγειλον ὅτι Πὰν ὁ μέγας τέθνηκεν.\nτοῦτο ἀκούσαντας ὁ Ἐπιθέρσης ἔφη πάντας ἐκπλαγῆναι,\nκαὶ διδόντας ἑαυτοῖς λόγον, εἴτε ποιῆσαι βέλ-\n\n\nτίον εἴη τὸ προστεταγμένον, εἴτε μὴ πολυπραγμονεῖν,\nἀλλ’ ἐὰν, οὕτω γνῶναι τὸν Θαμνοῦν, εἰ μὲν εἴη πνεῦμα,\nπαραπλεῖν ἡσυχίαν ἔχοντα, νηνεμίας δὲ καὶ γαλήνης\nπερὶ τὸν τόπον γενομένης ἀνειπεῖν ἃ ἤκουσεν.\nὡς οὖν ἐγένετο κατὰ τὸ Παλῶδες, οὔτε πνεύματος\nὄντος οὔτε κλύδωνος, ἐκ πρύμνης βλέποντα τὸν Θαμονῦν\nπρὸς τὴν γῆν εἰπεῖν, ὥσπερ ἤκουσεν, ὅτι Πὰν\nὁ μέγας τέθνηκεν, οὐ φθῆναι δὲ παυσάμενον αὐτὸν,\nκαὶ γενέσθαι μέγαν οὐχ ἑνὸς, ἀλλὰ πολλῶν στεναγμὸν,\nἅμα θαυμασμῷ μεμιγμένον.\nοἶα δὲ πολλῶν\nἀνθρώπων παρόντων ταχὺ τὸν λόγον ἐν τῇ Ρώμῃ\nσκεδασθῆναι καὶ Θαμνοῦν γενέσθαι μετάπεμπτον\nὑπὸ Τιβερίου Καίσαρος · οὕτω δὲ πιστεῦσαι τῷ λόγῳ\nτὸν Τιβέριον ὥστε διαπυνθάνεσθαι καὶ ζητεῖν περὶ\nτοῦ Πανός· εἰκάζειν δὲ τοὺς περὶ αὐτὸν φιλολόγους\nσυχνοὺς ὄντας τὸν ἐξ Ἑρμοῦ καὶ Πηνελόπης γεγενημένον.\nὁ μὲν οὑν Φίλιππος εἶχε τῶν παρόντων\nἐνίους μάρτυρας, Αἰμιλιανοῦ τοῦ γέροντος\nἀκηκοότας ὁ δὲ Δημήτριος ἔφη τῶν περὶ τὴν Βρεττανίαν\nνήσων εἶναι πολλὰς ἐρήμους σποράδας , ὧν ἐνίας\nδαιμόνων καὶ ἡρώων ὀνομάζεσθαι · πλεῦσαι δὲ αὐτὸς\nἱστορίας καὶ θέας ἕνεκα πομπῇ τοῦ βασιλέως εἰς\nτὴν ἔγγιστα κειμένην τῶν ἐρήμων, ἔχουσαν οὐ πολ-\nλοὺς ἐποικοῦντας, ἱεροὺς δὲ καὶ ἀσύλους πάντας ὑπὸ\nτῶν Βρεττανῶν ὄντας.\nἀφιγμένου δὲ αὐτοῦ νεωστὶ\nστὶ σύγχυσιν μεγάλην περὶ τὸν ἀέρα καὶ διοσημίας\nπολλὰς γενέσθαι, καὶ πνεύματα καταρραγῆναι, καὶ\nπεσεῖν πρηστῆρας. ἐπεὶ δ’ ἐλώφησε, λέγειν τοὺς\nνησιώτας ὅτι τῶν κρειττόνων τινὸς ἔκλειψις γέγονεν ·\nὡς γὰρ λύχνος ἀναπτόμενος, φάναι, δεινὸν οὐδὲν\nἔχει, σβεννύμενος δὲ πολλοῖς λυπηρός ἐστιν, οὕτως\nαἶ μεγάλαι ψυχαὶ τὰς μὲν ἀναλάμψεις εὐμενεῖς καὶ\n\n\nἀλύπους ἔχουσιν, αἱ δὲ σβέσεις αὐτῶν καὶ φθοραὶ\nπολλάκις μὲν, ὡς νῦν, πνεύματα καὶ χαλάζας τρέφουσι,\nπολλάκις δὲ λοιμικοῖς πάθεσι τὸν ἀέρα φαρμάττουσιν.\nἐκεῖ μέντοι μίαν εἶναι νῆσον, ἐν ᾗ\nτὸν Κρόνον καθεῖρχθαι φρουρούμενον ὑπὸ τοῦ Βριάρεω\nκαθεύδοντα· δεσμὸν γὰρ αὐτῷ τὸν ὕπνον μεμηχανῆσθαι·\nπολλοὺς δὲ περὶ αὐτὸν εἶναι δαίμονας\nὀπαδοὺς καὶ θεράποντας.”\nΤοσαῦτα ὁ Πλούταρχος. ἐπιτηρῆσαι δὲ ἄξιον\nτὸν καιρὸν ἐν ᾧ φησι τὸν θάνατον γεγονέναι τοῦ\nδαίμονος. οὗτος δὲ ἦν ὁ κατὰ Τιβέριον καθ᾿ ὃν ὁ\nἡμέτερος σωτὴρ τὰς σὺν ἀνθρώποις ποιούμενος διατριβὰς\nπᾶν γένος δαιμόνων ἐξελαύνειν τοῦ τῶν ἀνθρώπων\nἀναγέγραπται βίου· ὥστε ἤδη τινὰς τῶν\nδαιμόνων γονυπετεῖν αὐτὸν, καὶ ἱκετεύειν μὴ τῷ\nπεριμένοντι αὐτοὺς Ταρτάρῳ παραδοῦναι.\nἔχεις\nοὖν καὶ τῆς τῶν δαιμόνων καθαιρέσεως τὸν χρόνον,\nοὐκ ἄλλοτε ἐξ αἰῶνος ἱστορηθείσης, ὥσπερ οὖν καὶ\nτῆς ἀνθρωποθυσίας τῶν ἐθνῶν τὴν κατάλυσιν οὐκ\nἄλλοτε ἢ μετὰ τὸ προελθὸν εἰς πάντας ἀνθρώπους\nκήρυγμα τῆς εὐαγγελικῆς διδασκαλίας γεγενημένην.\nταῦτα μὲν οὖν ἡμῖν ἀπὸ τῆς νεωτέρας ἱστορίας\nἐληλέγχθω.\nἈλλ᾿ ἐπεὶ μὴ τοῖς πᾶσι γνώριμα τυγχάνει\nτὰ εἰρημένα, εὖ μοι δοκεῖ ἐντεῦθεν ἐπὶ τὰ πᾶσι πρό-\nδηλα τοῖς φιλολόγοις μεταβῆναι, καὶ τοὺς παλαιτάτους\nτῷ χρόνῳ χρησμοὺς ἐξετάσαι ἀνὰ στόμα πάντων\nἙλλήνων ᾀδομένους, κἀν ταῖς κατὰ πόλιν διατριβαῖς\nτοῖς ἐπὶ παιδείᾳ φοιτῶσι παραδιδομένους.\nἄνωθεν\nτοίνυν ἀναλαβὼν τὰς παλαιὰς ἱστορίας ἐπίσκεψαι\nοἷα ὁ Πύθιος Ἀθηναίοις χρᾷ λοιμῷ πιεσθεῖσι διὰ\nτὴν Ἀνδρόγεω τελευτήν. ἐλοίμωσσον δὲ πάντες Ἀθη-\n\n\n\nναίοι δι’ ἑνὸς ἀνδρὸς θάνατον, τῆς δ’ ἐκ τῶν θεῶν\nἐπικουρίας τυχεῖν ἠξίουν.\nτί ποτ’ οὖν αὐτοῖς ὁ\nσωτὴρ καὶ θεὸς παραινεῖ; τάχα πού τις οἰήσεται δικαιοσύνης\nτοῦ λοιποῦ καὶ φιλανθρωπίας ἐπιμέλεσθαι\nκαὶ τῆς ἄλλης ἀρετῆς, ἢ μετανοεῖν ἐπὶ τῷ πλημμελήματι,\nκαί τι τῶν ὁσίων καὶ εὐσεβῶν ἐκτελεῖν, ὡς\nἂν τῶν θεῶν τούτοις ἱλασκομένων. ἀλλὰ τούτων μὲν\nἦν οὐδέν.\nτί γὰρ δὴ καὶ μέλον ἢν τούτων τοῖς\nθαυμασίοις θεοῖς, μᾶλλον δὲ τοῖς παμπονήροις δαἰμοσι;\nπάλιν οὖν τὰ αὐτοῖς συγγενῆ καὶ οἰκεῖα , τὰ\nἀνηλεῆ καὶ ὠμὰ καὶ ἀπάνθρωπα , λοιμὸν ἐπὶ λοιμῷ\nφασι καὶ θανάτους ἐπὶ θανάτῳ.\nκελεύει γοῦν ὁ\nἈπόλλων ἔτους ἑκάστου πέμπειν αὐτοὺς τῶν ἰδίων\nπαίδων ἄρρενας ἐνήβους ἑπτὰ καὶ θηλειῶν ἰσαρίθμους\nπαρθένους, ἀνθ’ ἑνὸς δέκα καὶ τέσσαρας ἀναιτίους\nκαὶ ἀπράγμονας, οὐκ εἰς ἅπαξ, ἀλλὰ, καὶ κατὰ\nπᾶν ἔτος τυθησομένους ἐν Κρήτῃ παρὰ τῷ Μίνωϊ· ὥστε\nκαὶ μέχρι τῶν τοῦ Σωκράτους χρόνων πλέον ἢ πεντακοσίοις\nὕστερον ἔτεσιν ὁ δεινὸς οὗτος καὶ άπανθωπότατος\nδασμὸς μνήμην παρ’ Ἀθηναίοις διεφύλαττε.\nτοῦτο δὲ ἦν ἄρα τὸ καὶ Σωκράτει τὴν\nἀναβολὴν τοῦ θανάτου πεποιημένον.\nτίθησι γοῦν\nὁμοῦ καὶ ἀπελέγχει τὸν χρησμὸν εὖ μάλα τις τῶν\nνέων ἀνδρικῷ λογισμῷ γοήτων φωρὰν ἐν οἰκείῳ συγγραμματι\nπεποιημένος οὐ καὶ αὐτοῦ τῶν φωνωι·,\nἀλλὰ μὴ τῶν ἐμῶν ἄκουε, πρὸς τὸν χρησμῳδὸν ὧδέ\nπως ἀποτεινομένου·\n“ Τί δ’ ; οὐκ Ἀθηναῖοι τὸν Ἀνδρόγεων ἀποχτείναντες,\nκτείναντες, καὶ λοιμώξαντες ἐπὶ τούτῳ , εἶπον ἂν μετανοεῖν;\nἢ μὴ λεγόντων , οὐ σὲ προσῆκον ἦν εἰπεῖν\nμετανοεῖτέ μᾶλλον ἢ\n\n\nλοιμοῦ καὶ λιμοῦ τέλος ἔσσεται, ἤνπερ ἑαυτῶνσώματ’ ἀπὸ κλήρου ἄρρεν καὶ θῆλυ νέμητεΜίνωι, εἰς ἅλα δῖαν ἀποστέλλοντες, ἀμοιβὴντῶν ἀδίκων ἔργων· οὕτω θεὸς ἴλαος ἔσται.\nἐῶ γὰρ τὸ Ἀνδρόγεω μὲν Ἀθήνησιν ἀποθανόντος\nὑμᾶς ἀγανακτεῖν , τῶν δὲ τοσούτων καὶ πανταχόθι\nκαὶ πάντοτε καθεύδειν. καίτοι εἰδὼς ὅτι ἐδαλασσοκράτει\nτότε ὁ Μίνως, καὶ μέγα ἐδύνατο, καὶ πᾶσα ἡ\nἙλλὰς αὐτὸν ἐθεράπευε, καὶ ἦν καὶ διὰ τοῦτο δικαιότατος,\nκαὶ νομοθέτης ἀγαθὸς, καὶ Ὁμήρῳ ἐδόκει\nΔῖός μεγάλου εἶναι ὀαριστὴς, καὶ ἀποθανὼν ἐν Ἅιδου\nδικαστὴς , καὶ σὺ διὰ τοῦθ’ ὑπὲρ αὐτοῦ τἀς δίκας\nταύτας εἰσεπράττου.\nἀλλὰ παραλείπω γε οὐδὲν\nταῦτα ὑμῶν, καὶ ὅτι τοὺς φονεῖς ἐάσαντες τοὺς\nοὐδὲν αἰτίους πέμπειν ἐκελεύετε ἀποθανουμένους,\nκαὶ τοῦτ’ ἐπ’ ἄνδρα, ὃν ἀναδεικνύναι ἐμέλλετε\nκοινὸν ἀνθρώπων δικαστὴν, ὃς οὐδ’ αὐτὸ τοῦτο ἠπίατατο\nδικάσαι. καίτοι πόσους ὑμεῖς οἶ θεοὶ ἀντὶ τούτων\nτῶν κορῶν δίκαιοι πέμπειν ἐστὲ Ἀθηναίοις, οὖς\nἀδίκως Αυδρόγεω ἀπεκτείνατε;”\nὉ δ’ αὐτὸς οὗτος συγγραφεὺς ὁπόσοις ὁ Ἀπόλων\nδιὰ τῆς τῶν χρησμῶν ἀμφιβολίας θανάτου αἴτιος\nτιος γέγονε, τὴν ἀμφὶ τοὺς Ἡρακλείδας ἀναλαβὼν\nἱστορίαν, εὐθύνει λέγων οὕτως\n\" Ἐπεἰ δέ πως ἐπεμνήσθην τοῦδε τοῦ λόγου,\nφέρε τὰ καθήκοντα διέλθω τοῦ κατὰ τοὺς Ἡρακειδας\nc διηγήματος. οὔτοι γάρ ποθ’ ὡρμημένοι κατὰτὸν\nἸσθμὸν εἰσβαλεῖν εἰς Πελοπόννησον ἐσφάλησαν. Ἀριστόμαχος\nοὖν ὁ Ἀριδαίου, ἐπειδὴ ὁ Ἀριδαῖος\nἀποτεθνήκει ἐν τῇ εἰσβολῇ , ἔρχεται ἀκουσόμενος παρὰ σοῦ\nπερὶ τῆς ὁδοῦ · ἐπεθύμει δὲ ὥσπερ καὶ ὁ πατήρ.\nσὺ δ’ αὐτῷ λέγεις\n\n\nνίκην σοι φαίνουσι θεοὶ δι’ ὁδοῖο στενύγρων,\nκαὶ ὃς κατὰ τὸν Ἰσθμὸν ὥρμησεν ἐπιχειρεῖν καὶ μάχῃ\nτελευτᾷ. τούτου υἱὸς ὁ Τήμενος κακοδαίμων ἧκεν\nἐκ κακοδαιμόνων τρίτος · σὺ δ’ αὐτῷ παρεγγυᾷς ἃ\nκαὶ Ἀριστομάχῳ τῷ πατρί· καὶ ὃς, ἀλλὰ κἀκεῖνός\nσοι, ἔφη, πεισθεὶς ἀπέθανεν ἐν τῇ εἰσβολῇ.\nκαὶ\nσὺ ἔφης, οὐ κατὰ γῆν λέγω στενύγρην , ἀλλὰ κατὰ\nτὴν εὐρυγάστορα, ἐπειδὴ χαλεπὸν ἦν εἰπεῖν κατὰ τὴν\nθάλασσαν , κἀκεῖνος ᾔει κατὰ τὴν θάλασσαν, δόξαν\nἐμποιήσας ὅτι κατὰ γῆν εἰσίοι, καὶ μέσον στρατοπεδεύεται\nΝαυάτου καὶ Τυπαίου · καὶ διακοντίζει Κάρνον\nνον ἱππότην φυλάνδρου τὸν Αἰτωλὸν, εὑ, ἐμοὶ δοκεῖ\n, ποιῶν· καὶ ἐπειδὴ συνεκύρησε νόσος πλησία καὶ\nἀπέθανεν Ἀριστόδημος , πάλιν ἐπανεχώρουν, καὶ ὁ\nΤήμενος ἐλθὼν ἀπεμέμφετο τῇ ἀποτυχίᾳ, καὶ ἤκου-\nσεν ὅτι ποινὴν ἀνεμάξατο τοῦ θείου ἀγγέλου , καὶ τὸ\nὑπὲρ τῆς εὐχῆς Ἀπόλλωνι Καρνείῳ ποίημα τὸ διὰ\nτοῦ χρησμοῦ λέγον\nἄγγελον ἡμέτερον κτείνας ἀνεμάξαο ποινήν.\nτί οὖν φησιν ὁ Τήμενος; τί χρὴ ποιεῖν; καὶ πῶς\nἂν ἱλασαίμην ὑμᾶς;\nεὔχεο Καρνείῳ τελέειν σέβας Ἀπόλλωνι.\nὢ μιαρώτατε καὶ ἀναισχυντότατε μάντι· εἶτ’ οὐκ\nἠπίστασο ὅτι διαμαρτήσεται τῆς στενύγρης ὁ τὴν\nστενύγρην ἀκούσας ; ἀλλ’ οὐδὲν ἧττον ἐπιστάμενος\nχρᾷς, ἔπειτα περιορᾷς διαμαρτάνοντα.\nἀλλ’ ἀμφίβολος\nἡ στενύγρη, ὅπως νικήσαντι μὲν αἴτιος εἶναι\nδοκῆς νίκης, ἡττηθέντι δὲ μηδὲν αἴτιος εἶναι ἥττης,\nἔχῃς δὲ ἀποφυγεῖν ἐπὶ τὴν εὐρυγάστορα. ἀλλ’ ἧκεν\nἄνθρωπος ἐπὶ τὴν εὐρυγάστορα, καὶ οὐκ ἔτυχεν.\nεὕρηται πάλιν εἰς ἀποφυγὴν Κάρνος ἄγγελος ἀποθα-\n\n\nνῶν.\nκαίτοι πῶς, ca κράτιστε , ὁ κηδόμενος οὕτω\nτοῦ Κάρνου ἄλλοις μὲν αὐτὸν θεοφορεῖσθαι ἐκέλευες,\nἑαυτῷ δὲ οὔ ; καὶ δέον σώζειν ἴνα ὄντα Κάρνον, αὐτόν\nτε περιεῖδες καὶ ἐναποθανόντι αὐτῷ Ὁμηρικὴν\nνόσον ἐνέβαλες εἰς τὸ πλῆθος καὶ εὐχὰς ἐπὶ τῇ νόσῳ\nἀφηγοῦ;\nεἰ δ’ εὐχόμενος οὐδὲν ἤνυεν, ἄλλο τι ἂν\nἐξεύροιτο ἄκος τῷ σῷ σοφίσματι, καὶ οὐδέποτ’ ἂν\nἐλήξατε, οἱ μὲν ἐρωτῶντες, σὺ δὲ σοφιζόμενος , ἵνα\nκαὶ νικῶσι καὶ ἡττωμένοις ᾖς ἀφώρατος κακουργῶν.\nἱκανὸν γὰρ τὸ πάθος καὶ ἡ ἐπιθυμία παραβουκολῆσαι,\nὡς μηδ’ εἰ χιλιάκις σφαγεῖεν ἀπιστεῖν σοι\nποιῆσαι.’\nΤούτοις ἄξιον ἐπισυνάψαι τὰ περὶ Κροῖσον.\nΛυδίας οὗτος ἐβασίλευσεν, ἄνωθεν ἐκ παλαιῶν εἰς\nαὐτὸν ἥκουσαν παραλαβὼν τὴν ἀρχήν · εἶτά τι πλέον\nτῶν προγόνων κατορθώσειν ἐλπίσας τοὺς θεοὺς εὐδεβεῖν\nδιενοήθη , καὶ διὰ πείρας ἐλθὼν ἁπάντων τὸν\nἐν Δελφοῖς Ἀπόλλω προκρίνει, κἄπειτα κρατῆρσι καὶ\nπλίνθοις χρυσαῖς ἀναθημάτων τε μυρίων πλήθει\nκοσμήσας τὸ ἱερὸν τῶν πανταχοῦ γῆς ἐν ὀλίγῳ χρόνῳ\nπλουσιώτατον ἀπέφηνεν, οὐδ’ ὅσα πρὸς θυσίας ἐξήρκει\nπαραλιπὼν τῇ μεγαλοψυχίᾳ.\nἐπειδὴ οὖν τὰ\nτοσαῦτα προδεδάνειστο τῷ θεῷ, ταῖς τῆς εὐσεβείας\nεἰκότως Λυδὸς ὁ Λυδὸς ἐπιθαρσῶν μεγαλουργίαις στρατεῦσαι\nἐπὶ Πέρσας διανοεῖται, αὐξῆσαι τὴν ἀρχὴν εἰς\nμέγα τῇ τοῦ θεοῦ συμμαχίᾳ προμηθούμενος.\nτί\nοὖν ὁ θαυμάσιος χρησμῳδός; αὐτὸς ἐκεῖνος ὁ ἐν Δελφοῖς,\nὁ Πύθιος, ὁ φίλιος , τὸν ἱκέτην , τὸν εὐσεβῆ,\nτὸν πρόσφυγα, οὐχ ὅπως τῆς ἀλλοτρίας τυχεῖν ἀρχῆς,\nἀλλὰ καὶ τῆς οἰκείας ἐκπεσεῖν παρασκευάζει, οὔ\nτι ἑκὼν, ἔμοιγε δοκεῖ, ἀγνοίᾳ δὲ μᾶλλον τοῦ ἀποβησομένου·\n(μὴ γὰρ τὸ μέλλον εἰδὼς ὁ θεὸς, ἐπεὶ μὴ\n\n\nθεὸς ἦν μηδέ τις ἀνθρώπου κρείττων δύναμις, ἐπὶ\nθάτερα σοφιστικῶς τὸν χρησμὸν ἡρμόσατο·) καὶ μονονυχὶ\nφήσας\nΚροῖσος Ἅλυν διαβὰς μεγάλην ἀρχὴν καταλύσει,\nτὴν ἐκ προγόνων διαδοχῆς εἰς τὸν εὐσεβῆ κατελθοῦσαν\nτῆς Λυδίας ἀρχὴν, μεγάλην οὖσαν γαῖ πολυχρόνιον,\nκαταστρέφει, τῆς ἄγαν περὶ αὐτὸν σπουδῆς τοῦτον\nἀποδοὺς τῷ θεοφιλεῖ τὸν καρπόν.\nἘπὶ τούτοις ὁ συγγραφεὺς οἷα οὐκ ἀλόγως διαγαναχτεῖ\nἄκουε\n“Ἔοικας δὴ ὡς ἀληθῶς τὰ μὲν ὅσα ψάμμου\nἄξιά ἐστιν εἰδέναι, καλὸν δὲ μηδὲν εἰδέναι. τὸ\nγοῦν ὀσμὴν ἐς φρένας σὰς ἐλθεῖν κραταιρίνοιο χελώνησ\nἑψομένης ψάμμου ἄξιον ἐπίστημά ἐστιν, οὐκ\nἀληθὲς μὲν ὂν οὐδ’ αὐτὸ, ἀλλὰ προσεοικός γε ὅμως\nτῷ ἀλαζόνι καὶ ἀναιδεῖ καὶ ἐπὶ τοῖς κενοῖς εἰδήμασι\nτὴν ὀφρὺν ἐπαίροντι , καὶ τὸ Λύδιον ἀνδράποδον τὸν\nΚροῖσον πείθοντι μὴ καταφρονεῖν αὐτοῦ ·\nὃς μετ’\nὀλίγον ἐπὶ τῇ πείρᾳ ἤμελλεν ἀνερωτᾶν σε εἰ στρατεύοι\nἐπὶ Πέρσας , καὶ σύμβουλον ποιεῖσθαι ὑπὲρ\nτῆς αὐτοῦ μανίας καὶ πλεονεξίας. ᾧ οὐκ ὤκνησας\nεἰπεῖν ὅτι\nἍλυν διαβὰς μεγάλην ἀρχὴν καταλύσει.\nἐκεῖνο μέντοι εὖ, ὅτι σοι οὐδὲν ἔμελεν εἴ τι ἄτοπον\nπείσεται ὑπ’ ἀμφιβόλου χρησμοῦ ἐπαρθεὶς ἐπ’\nἀλλοτρίαν ἀρχὴν , οὐδ’ εἰ πικροί τινες ἄνθρωποι καὶ\nδέον ἐπαινεῖν σε ἐπὶ τῷ τραχηλίσαι μαινόμενον\nἄνθρωπον, καὶ προσεγκαλοῖεν ὡς οὐδὲ ἰσόρροπον\nφωνὴν ἀφέντα, ἵν ὀκνήσειεν καὶ βουλεύσαιτο\nὁ Λυδός· ἀλλὰ ‘καταλῦσαι’ καθ’ ἴνα τρόπον ἔστι\nνοεῖσθαι πρὸς τῶν Ἑλλήνων , οὐ τὸ τῆς οἰκείας ἀρχῆς\n\n\nἐκπεσεῖν, ἀλλὰ τὸ τὴν ἀλλοτρίαν περιποιήσασθαι.\nὁ μὲν γὰρ ἡμίμηδος ἢ ἡμιπέρσης Κῦρος , ἢ ὁ μητρόθεν\nμὲν ἐκ τυραννικοῦ , πατρόθεν δὲ ἐξ ἰδιωτικοῦ\nγένους ἡμίονος ὢν ἐν τῷ αἰνίγματι, παρεμφαίνει\nμὲν τὴν ἔκτυφον μοῦσαν, ἀλλὰ καὶ τὴν ἄμαντιν μαντικὴν,\nεἴπερ οὐκ ᾔδη μὴ οὐ συνήσοντα τοῦ αἰνίγματος\nὁ μάντις.\nεἰ δ’ οὐχ ὑπὸ ἀγνοίας, ἀλλ’ ὑπὸ\nτρυφῆς καὶ πονηρίας ἔπαιζε, βαβαὶ οἶα τὰ θεῖα παίγνιά\nἐστιν. εἰ δ’ οὐδὲ τοῦτο, ἀλλ’ ὅτι ἐχρῆν οὕτω\nγενέσθαι, ἀνιερώτατος μὲν οὗτος λόγων σοφιστικῶν·\nτί δ’ ὅμως , εἰ οὕτως ἐχρῆν γενέσθαι, σὺ ὁ δύστηνος\nἐν Δελφοῖς καθέζῃ τὰ κενὰ καὶ μάταια ᾄδων; τί δὲ\nσοῦ ὄφελος ἡμῖν; τί δὲ μαινόμεθα οἶ πανταχόθεν\nτῆς γῆς ἐπὶ σὲ διώκοντες; τί δὲ σὺ κνισιᾶς;’’\nΤοιαῦτα τῆς Οἰνομάου παρρησίας τὰ τῆς τῶν\nγοήτων φωρᾶς, κυνικῆς οὐκ ἀπηλλαγμένα πικρίας.\nοὐδὲ γὰρ δαίμονος, μὴ ὅτι θεοῦ, τοὺς παρὰ τοῖς\nΠανέλλησι θαυμαζομένους χρησμοὺς εἶναι βούλεται,\nγοήτων δ’ ἀνδρῶν πλάνας καὶ σοφίσματα ἐπὶ ἀπάτῃ\nτῶν πολλῶν ἐσκευωρημένα · ὧν ἐπείπερ ἅπαξ ἐμνήσθημεν,\nοὐδὲν ἂν γένοιτο ἐμποδὼν τοῦ καὶ ἑτέρων\nἐλέγχων ἐπακοῦσαι, καὶ πρώτου γε δι’ οὗ φησιν ὁ\nαὐτὸς ἑαυτὸν ὑπὸ τοῦ Κλαρίου Ἀπόλλωνος ἠπατῆσθαι,\nγράφων ὧδε\n“ Ἀλλὰ δὴ ἔδει τι καὶ ἡμᾶς τῆς κωμῳδίας\nμετασχεῖν καὶ μὴ σεμνύνεσθαι ὡς οὐκ ἐμπεσόντας\nεἰς τὴν κοινήν παραπληξίαν , καὶ τὴν ἐμπορίαν εἰ\nπεῖν, ἣν καὶ αὐτοὶ περὶ σοφίας ἐνεπορευσάμεθα ἐκ\nτῆς Ἀσίας, ὠ Κλάριε, παρὰ σοῦ·\nἔστιν ἐν Τρηχῖνος αἴῃ κῆπος Ἡρακλήιοςπάντ’ ἔχων θάλλοντα, πᾶσι δρεπόμενος πανημαδὸν,οὐδ’ ὀλιζοῦται, βέβριθε δ’ ὑδάτεσιν διηνεκές.\nεἶτ’ ἐγὼ ἀκούσας ὁ βάκηλος καὶ αὐτὸς ὑπὸ τοῦ\nἩρακλέους ἐφυσήθην , καὶ τοῦ Ἡρακληίου κήπου\nθάλλοντος Ἡσιόδειόν τινα ὀνειροπολῶν ἱδρῶτα διὰ\nτὴν Τρηχῖνα, καὶ ῥηιδίην αὖθις ζωὴν διὰ τὸν θάλλοντα\nκῆπον.\nεἶτά μοι ἐπερομένῳ εἴ μοι συναίρονται\nοἶ θεοὶ 5 εἶς τις ἐκ τῶν πολλῶν λέγει, ἐπομνύμενος\nαὐτοὺς τοὺς συναιρομένους θεοὺς, ή μὴν παρὰ\nσοῦ ἀκηκοέναι αὐτὸ τοῦτο Καλλιστράτῳ δεδομένον\nΠοντικῷ τινὶ ἐμπόρῳ.\nἐγὼ οὖν ὡς ἤκουσα, πῶς\nοἴει ἠγανάκτησα , ὡς δὴ τῆς ἀρετῆς ὑπ’ αὐτοῦ ἀποστερούμενος;\nἀλλὰ καίπερ ὅμως δυσφορῶν ἀνεσκοπούμην\nτὸν ἔμπορον, εἰ τι κἀκεῖνος ἐθάλφθη ὑπὸ τοῦ\nΗρακλέους· ἐφαίνετο δὴ οὖν κἀκεῖνος πόνον τινὰ\nπονεῖν, καὶ κέρδους ἐφίεσθαι, καὶ βίον τινὰ ἡδὺν ἐκ\nτοῦ κέρδους προσδοκᾶν.\nὡς δ’ ἐφαίνετο ὁ ἔμπορος\nἐξισούμενος, οὐκέτι τὸν χρησμὸν ἐδεχόμην, οὐδὲ τὸν\nἩρακλέα, ἀλλ’ ἀπηξίουν τῶν αὐτῶν κοινωνεῖν, εἴς\nτε τοὺς παρόντας πόνους αὐτῶν ἀποβλέπων καὶ τὰς\nἐν ἐλπίδι φάτνας.\nἀλλ’ οὐδ’ ὁ λῃστὴς ἄμοιρος\nἐφαίνετο τοῦ χρησμοῦ, οὐδ’ ὁ στρατιώτης, οὐδ’ ἐρῶν\nἀνὴρ , οὐδ’ ἐρῶσα γυνὴ , οὐδὲ κόλαξ, οὐδὲ ῥήτωρ,\nοὐδὲ συκοφάντης. ἑκάστῳ γὰρ ὡς ἐπιθυμεῖ ἡγεῖσθαι\nμὲν τὸν πόνον, προσδοκᾶσθαι δὲ τὴν εὐφροσήνην.”\nΤαῦτα ἐκθέμενος εὐθὺς ἐπισυνάπτει ὡς καὶ\nδεύτερον ἐρωτήσας καὶ τρίτον οὐδὲν εἰδότας ἔγνω\nτοὺς θαυμασίους, μόνῳ δὲ τῷ τῆς ἀσαφείας σκότῳ\nτὴν σΦῶν ἄγνοιαν ἐπικρύπτοντας. λέγει δ’ οὖν\n“ Ἐπεὶ δέ μοι τὰ τῆς ἐμπορίας ἤδη πρὸ\nὁδοῦ ἦν, ἀνδρὸς δὲ ἔδει τοῦ ξεναγωγήσοντος ἐπὶ τὴν\nσοφίαν, ἄπορος δὲ ἐφαίνετο οὗτος, σὲ ἐδεόμην καὶ\nτούτου γενέσθαι ἐνδείκτην\n\n\nἔν τε τοῖσιν εὐπελέεσσιν ἠδ’ Ἀχαιοῖσιν χρέοςθήσεται, τὸ δ’ ἐκτεκμαρθὲν οὐδὲ μικρὸν ἕξεται.\nτί φῄς; εἰ δ’ ἀγαλματοποιός τις ἢ ζωγράφος ἐπεθύμουν\nγενέσθαι καὶ διδασκάλους ἐζήτουν, ἆρά μοι\nἤρκει ἀκοῦσαι ἔν τε τοῖσιν εὐπελἐεσσιν’, ἀλλ’ οὐκ\nἂν μαίνεσθαι εἶπον τόυ λέγοντα ;\nἀλλὰ τοῦτο μὲν\nἴσως οὐχ ἱκανὸς εἶ διανοῆσαι, ἀσάφειαν γὰρ ἔχει πολλὴν\nτὰ ἀνθρώπεια ἤθη· ὅπου δέ μοι ἐκ Κολοφῶνος\nἄμεινον πορεύεσθαι, οὐκέθ’ οὕτως ἀφανὲς τῷ θεῷ,\nἐκ τανυστρόφοιο λᾶας σφενδόνης ἱεὶς ἀνὴρχῆνας ἐναρίζειν βολαῖσιν ἀσπέτους ποιηβόρους.\nτοὐς δὲ ἀσπέτους ποιηβόρους χῆνας τίς μοι μηνύσει\nὅ τί ποτε λέγουσι; τίς δὲ τὴν τανύστροφον σφενδόνην;\nὁ Ἀμφίλοχος, ἢ ὁ Δωδωναῖος, ἢ σὺ ἐν Δελφοῖς\nεἰ γενοίμην, οὐκ ἀπάγξῃ που ἀπελθὼν τῇ τανυστρόφῳ\nσφενδόνῃ μετὰ τοῦ ἀδιανοήτου\nποιήματος;”\nἈλλὰ γὰρ τούτων ὧδε ἐληλεγμένων ὥρα\nσυνιδεῖν αὖθις ἄνωθεν ὅπως τοὺς παλαιτάτους χρησμοὺς\nτοὺς ἐν Δελφοῖς ὁ αὐτὸς ἀπελέγχει , τοὺς δὴ\nμάλιστα ἐν ταῖς Ἑλληνικαῖς ἱστορίαις θαυμαζομένους.\n‘Πολὺς ἦν ὁ Περσῶν στρατὸς ὡπλισμένος\nκατὰ Ἀθηναίων, οὐδ’ ἦν τις αὐτοῖς ἄλλη σωτηρίας\nἐλπὶς ἢ μόνος ὁ θεός· οἳ δὴ τοῦτον ὅστις ἦν οὐκ εἰδότες\nτὸν πάτριον ἀρωγὸν ἐπεκαλοῦντο· ὁ ἐν Δελφῖς\nἈπόλλων οὗτος ἦν.\nτί οὖν ὁ θαυμαστὸς οὑτος;\n; ἀρά γε τῶν οἰκείων ὑπερεμάχει ; ἆρα λοιβῆς καὶ\nκνίσης ἐμέμνητο καὶ ὧν αὐτῷ συνήθως ἐτέλουν τὰς\nἑκατόμβας ἐπιθύοντες; οὐμενοῦν. ἀλλὰ τί φησιν;\nφεύγειν, καὶ φεύγειν ξύλινον τεῖχος παρασκευασαμένους,\nοὕτω τὸ ναυτικὸν δηλῶν, δι’ οὗ μόνου φησὶν\nαὐτοὺς σωθήσεσθαι τῆς πόλεως ἐμπρησθείσης.\nὢ\n\n\nμεγάλης θεοῦ βοηθείας. εἶτα πολιορκίαν οὐ μόνον\nτῶν ἄλλων κατὰ τὴν πόλιν οἰκοδομημάτων, ἀλλὰ καὶ\nαὐτῶν τῶν τοῖς θεοῖς ἀφιερωμένων προλέγειν δῆθεν\nπροσποιεῖται. τοῦτο δὲ καὶ δίχα χρησμοῦ τοῖς πᾶσιν\nἐκ τῆς τῶν πολεμίων ἐφόδου προσδοκᾶν ἠν.”\nΕἰκότα δῆτα ποιῶν ὁ συγγραφεὺς διαπαίζει πάλιν\nτὴν Ἑλληνικὴν ἀπάτην ἐξελέγχων ἐν τούτοις\n“ Ἀλλὰ τὰ μὲν τοιαῦτα ἴσως ἐθελοκάκου\nτινός ἐστιν, ἐκεῖνα δὲ δεῖ μᾶλλον εἰς τὴν κρίσιν\nπροάγειν τὰ πρὸς Ἀθηναίους. καὶ δὴ λεγέσθω τὰ\nπρὸς Ἀθηναίους\nὢ μέλεοι, τί κάθησθε; πόλιν φύγετ’ ἔσχατα γαίης·οὔτε γὰρ ἡ κεφαλὴ μένει ἔμπεδος οὔτε τὸ σῶμα,οὐ χέρες, οὐδὲ πόδες νέατοι· κατὰ γάρ μιν ἐρείψειπῦρ τε καὶ ὀξὺς Ἄρης, συριηγενὲς ἅρμα διώκων·πολλὰ δὲ τῇδ’ ἀπολεῖ πυργώματα καὶ κατερείψει ’πολλοὺς δ’ ἀθανάτων νηοὺς μαλερῷ πυρὶ δώσει·οἴ που νῦν ἱδρῶτι ῥεούμενοι ἑστήκασιν,δείματι παλλόμενοι.\nἰδοὺ δή σοι τὸ πρὸς Ἀθηναίους λόγιον ’ ἦπού τι\nμαντικὸν ἔνεστι; σὺ γὰρ οὕτως ἐθάρρεις αὐτῷ νὴ\nΔία, φαίη τις ἄν. εἰ δὲ προσθείης ἃ δεομένων βοη-\nθεῖν αὐτοῖς ἐπιλέγεται, γνωσθήσεται. ἰδοὺ δὴ προσ-\nκείσθω,\nοὐ δύναται Πάλλας Δί’ Ὀλύμπιον ἐξιλάσασθαι,λισσομένη πολλοῖσι λόγοις . . . . . .σοὶ δὲ τόδ’ αὖτις ἔπος ἐρέω, ἀδάμαντι πελάσσας·τῶν ἄλλων γὰρ ἁλισκομένων . . . . .τεῖχος Τριτογενεῖ ξύλινον διδιοῖ εὐρύοπα Ζεὺςμοῦνον ἀπόρθητον τελέθειν, τὸ σὲ τέκνα τ’ ὀνήσει·μηδὲ σύ γ’ ἱπποσύνην τε μένειν καὶ πεξὸν ἰόντα,νῶτον ἐπιστρέψας· ἔτι τοί ποτε κἀντίος ἔσται.ὠ θείη Σαλαμὶς, ἀπολεῖς δὲ σὺ τέκνα γυναικῶν,ἤ που σκιδναμένης Δημήτερος, ἢ συνιούσης.\nἄξιός τέ σοι ὁ Ζεὺς τοῦ Δῖός , ὦ υἱὲ τοῦ Δῖός ’\nἀλλὰ καὶ ἡ Ἀθηνᾶ τῆς Ἀθηνᾶς, ὦ τῆς Ἀθηνᾶς\nἀδελφέ· ἥ τε σπουδὴ αὕτη καὶ ἡ ἀντισπουδία ἐπιπρέπει\nτῷ πατρὶ καὶ τῇ θυγατρὶ, μᾶλλον δὲ τοῖς\nθεοῖς ’ ὅ τε Ὀλύμπιος οὗτος ὁ τὴν μίαν ταύτην ἐξελεῖν\nπόλιν ἀσθενῶν, εἰ μὴ ἀπὸ Σούσων ἐπάγοι αὐτῇ\nτὸν ἄπειρον ἐκεῖνον στρατὸν, μέγας τις ἄρα ἦν καὶ\nτὴν τοῦ παντὸς Κυρείαν ἔχων , καὶ πιθανὸς ἅμα, ἐκ\nμὲν τῆς Ἀσίας εἰς τὴν Εὐρώπην κινῶν ἔθνη τοσαῦτα,\nἐν δὲ τῇ Εὐρώπῃ μίαν πόλιν ἀνατρέψαι ἀδύνατος\nὤν.\nκαὶ σὺ δὲ, ὁ τολμηρὸς ἅμα καὶ ἐπὶ τῷ\nμηδενὶ ῥιψοκίνδυνος , οὐκ οἰμώζεις; εἶπον ἂν ἄνθρωποι,\nὑπὲρ ὧν ἡ Πάλλας οὐ δύναται Δί’ Ὀλύμπιον\nἐξιλάσασθαι·) ἢ οὐ τοῖς ἀνθρώποις ἐμήνιεν ὁ Ζεὺς,\nἀλλὰ τοῖς λίθοις καὶ τοῖς ξύλοις ’ κἄπειτα σὺ μὲν τοὺς\nἀνθρώπους ἔσωζες , ὁ δὲ τὰ οἰκοδομήματα ἐνεπίμπρα\nἐπακτῷ πυρί; οὐ γὰρ ἦν αὐτῷ κεραυνὸς τηνικαῦτα.\nἢ μή τι μᾶλλον ἡμεῖς τολμηροί τε ἐσμὲν καὶ ῥιψο-\nκίνδυνοι, οὐκ ἐπιτρέποντες ὑμῖν οὕτω φληναφεῖν.\nπῶς δὲ, ὦ μάντι, ὅτι μὲν ἡ θείη Σαλαμὶς ἀπολεῖ\nτέκνα γυναικῶν ᾔδεις, πότερα δὲ σκιδναμένης Δημήτερος\nἢ συνιούσης οὐκέτ’ ᾔδεις ; πῶς δὲ οὐδὲ τοῦτο\nᾔδεις, ὅτι τὰ τέκνα τῶν γυναικῶν εἴποι μὲν ἄν τις\nεἶναι καὶ τὰ οἰκεῖα, εἴποι δ’ ἂν καὶ τὰ πολέμια, αἰσθόμενος\nτοῦ κακοτεχνήματος;\nπεριμένειν δὲ δεῖ\nτὸ ἀποβησόμενον ’ ἒν γὰρ δεῖ τι τούτων ἀποβήσεσθαι.\nἡ γάρ τοι Σαλαμὶς ἡ θείη οὐδὲ ἡττωμένων ἀφήρμοσεν\nἂν, ὡς εἰς οἶκτον οὕτως ἐπιφωνουμένη· ἥ τε\nμέλλουσα τῶν νηῶν μάχη, ἤτοι που σκιδναμένης Δημήτερος\nἢ συνιούσης, καταπέπλασται τῇ ποιητικῇ\nσεμνολογίᾳ, ἵνα γένηται μάντευμα ἀφώρατον τῷ σοφισμῷ\nκαὶ μὴ εὐθὺς καταφανὲς ᾖ, ὅτι ἐν χειμῶνι\n\n\nμάχη ναυτικὴ οὐ συνίσταται.\nἤδη δὲ οὐδὲ ἡ τραγῳδία\nἀφανὴς, οὐδὲ οἱ θεοὶ ἐπεισκυκλούμενοι, ὁ μὲν\nἱκετεύων, ὁ δὲ οὐ κατακαμπτόμενος ’ χρήσιμοι τῷ\nμέλλοντι καὶ τῇ τοῦ πολέμου παραδόξῳ ῥοπῇ , ὁ μὲν\nσωζομένοις , ὁ δ’ ἀπολλυμένοις. εἴτε γὰρ σώζοιντο,\nἰδοὺ αἱ τῆς Παλλάδος λιταὶ προμεμήνυνται , ἱκαναὶ\nοὖσαι κάμψαι τὴν τοῦ Δῖός ὀργήν· εἴτε καὶ μὴ, οὐδὲ\nτοῦτο τῷ μάντει ἀκατασκεύαστον· οὐ γὰρ δύναται\nΠάλλας τὸν Δία ἐξιλάσασθαι· πρός τε τὰς ημικάκους\nτύχας ὁ τεχνίτης ἐκέρασε τὸ λόγιον, ὡς δὴ τοῦ\nΔῖός τῇ μὲν τὴν ἑαυτοῦ πρόθεσιν ἐκτελέσαντος, τῇ\nδὲ τὴν δέησιν τῆς θυγατρὸς οὐ περιφρονήσαντος.\nτά τε πυργώματα ὅτι πολλὰ ἀπολεῖται, εἰ μετὰ\nναρθήκων, ἀλλὰ μὴ μετὰ σιδήρου καὶ πυρὸς ἐπῄεσαν,\nτάχα ἂν ψεῦδος ἦν, ὁπότε καὶ μετὰ ναρθήκων ἔπρα-\nξαν ἄν τι πάντως οἶ τοσοῦτοι. ἀλλ’ ἐγὼ , φησὶν, ἐξεῦρον\nτὸ ξύλινον τεῖχος, τὸ μόνον ἀπόρθητον. συμβούλευμα\nσύ γε, ἀλλ’ οὐ μάντευμα, οὐκ ἀπεοικὸς\nτῷ.\nφεύγειν, μηδὲ μένειν, μηδ’ αἰδεῖσθαι κακὸς εἶναι.\nὁ γοῦν ἐπιλυσάμενος ἐκεῖνο τὸ αἴνιγμα οὐ χείρων\nἦν σου κατιδεῖν , ὅτι ἡ τῶν Ἀθηναίων πόλις πρόφασις\nἦν τῷ Πέρσῃ τῆς ὁδοῦ , καὶ ἡ πᾶσα ἔλασις ἐπὶ\nταύτην πρώτην τε καὶ ἐξοχωτάτην ἐγένετο , ἐπεὶ καὶ\nὁ ἂμαντις αὐτὸς ἐγὼ τοῦτ’ αἰσθόμενος καὶ τὸν Ἀθηναῖον\nἂν, οὐ μόνον τὸν Λυδὸν, ἐκέλευον φεύγειν\nνῶτα ἐπιστρέψαντα. ἔτι γάρ ποτε κἀντίος ἔσται·\nπολλὴ γὰρ ἱπποσύνη καὶ πεζὸς ἐπέρχεται.\nὅτι\nδὲ ναυσὶν, ἀλλ’ οὐ κατ’ ἤπειρον· καὶ γὰρ ἦν γελοῖον\nἔχοντας ναυτικὸν καὶ ἐπὶ θαλάσσης κατοικοῦντας μὴ\nοὐ πασσυδὶ σκευωρησαμένους καὶ τροφὰς ὅσας εἶχον\n\n\nσυνεμβαλλομένους σώζεσθαι, παραδόντας τοῖς βουλομένοις\nτὴν γῆν. ”\nΤαῦτα μὲν οὖν τὰ πρὸς Ἀθηναίους· ἀσθενῆ\nδὲ σφόδρα καὶ καταγέλαστα τὰ πρὸς Λακεδαιμονίους.\nἤτοι γὰρ πᾶσα, φησὶν, ἡ πόλις πολιορκηθήσεται, ἢ\nἀπολωλότα τὸν βασιλέα πενθήσει. τοῦτο δ’ ἐξ ἃπαντος\nεἰκὸς ἦν παντί τῳ στοχάζεσθαι , τὸ ἤτοι τόδε ἢ\nτόδε συμβήσεσθαι.\nἀλλ’ οὐ δήπου θεοῦ ἦν μάν-\nτευμα ὧδέ πως ἀμφιβάλλειν ἀγνοίᾳ τοῦ μέλλοντος,\nβοηθεῖν δέον καὶ σωτῆρα τῶν Ἑλλἠνων ἐν καιρῷ\nπαραφαίνεσθαι , καὶ μᾶλλον τὴν κατὰ τῶν ἐχθρῶν\nκαὶ βαρβάρων νίκην τοῖς Ἓλλησιν ὡς ἂν οἰκείοις φί-\nλοις προξενεῖν· εἰ δὲ μὴ τοῦτο δυνατὸς ἦν, κἂν τὸ\nμὴ παθεῖν αὐτοὺς, μηδ’ ἁλῶναι παρέχειν. ὁ δὲ οὐδὲ\nτοῦτο , ἀλλ’ οὐδ’ ὅπως αὐτοῖς τὰ τῆς ἥττης περισττήσεται\nγινώσκει. διὸ καὶ πρὸς ταῦτα οἷά φησιν ὁ\nἔλεγχος ἄκουε\n“ ‘Αλλ’ οὐ δεῖ Λακεδαιμονίοις , φήσεις,\nταὐτὸν παραινεῖν. ἀληθῆ λέγεις. οὐ γὰρ ἠπίστασο,\nὦ σοφιστὰ, οἷ χωρήσει τὰ τῆς Σπάρτης ὥσπερ τὰ\nτῆς Ἀττικῆς. ἐδεδοίκεις οὖν μὴ σὺ μὲν κελεύσῃς αὐ-\nτοὺς φεύγειν, κἄπειτα οἱ μὲν φεύγοιεν, οἶ δὲ μὴ\nἐπέλθοιεν.\nἐπεὶ οὑν ἔδει τι λέγειν , οὕτως εἶπας\nτοῖς Λακεδαιμονίοις\nὑμὶν, ὢ Σπάρτης οἰκήτορες εὐρυχόροιο,ἤ μέγα ἄστυ ἐρικυδὲς ὑπ’ ἀνδράσι Περσείδῃσιπέρσεται, ἡ τὸ μὲν οὐχὶ, ἀφ’ Ἡρακλέος δὲ γενέθληςπενθήσει βασιλῆ φθίμενον Λακεδαίμονος οὖρος.\nπάλιν ὁ ἀμαντευτότατος σύνδεσμος. ἀλλ’ ἐῶμεν\nαὐτὸν, ὡς μὴ δὶς περὶ τοῦ αὐτοῦ σοι ἐπιπηδῶντες\nἐπαχθεῖς ἅμα καὶ ἄποροι δοκῶμεν εἶναι, τὰ δὲ λοιπὰ\nἐπισκοπῶμεν.\nεἰς σὲ μὲν ἀπέβλεπον ἅπαντες ἐν\n\n\nτηλικούτῳ κινδύνῳ, σὺ δ’ αὐτοῖς καὶ τόν μελλόντων\nμηνυτὴς καὶ τῶν ποιητέων ἦσθα σύμβουλος. καὶ σὲ\nμὲν ἐκεῖνοι πιστὸν, σὺ δ’ αὐτοὺς ἐπέπεισο ἠλιθίους\nεἶναι, καὶ ὁ καθεστὼς καιρὸς ὅτι ἱκανὸς ἦν ἄγειν καὶ\nτραχηλίζειν τοὺς ἀβελτέρους οὐ μόνον εἰς Δέλφικά\nκαὶ Δωδωναῖα σοφιστήρια, ἀλλ’ ἤδη καὶ ἐπὶ τὰ ὀρνιθομαντεῖα\nκαὶ ἀλευρομαντεῖα καὶ τοὺς ἐγγαστρι-\nμύθους.\nπιστοὶ δὲ οὐ μόνον οἶ θεοὶ τηνικαῦτα,\nἀλλ’ ἤδη καὶ αἱ γαλαῖ καὶ αἱ κορῶναι καὶ τὰ καθύπνια\nπαραπταίσματα οὔκουν ἄδηλον ὅτι οὔτ’ ἂν\nἀμφότερα μᾶλλον ἐδέξαντο ἢ τὸ ἕτερον οὔτ’ ἂν τὸ\nμεῖζον ἀντὶ τοῦ μείονος, μεῖον δὲ εἶναι ἔνα ἀντὶ πάντττων\nπεσεῖν τὸν βασιλέα.\nμετὰ μὲν δὴ τῆς πό-\nλεως πιπτούσης οὐδεμία οὐδ’ αὐτῶ ἀποφυγή· εἰ δ’\nαὐτὸς ἄλλῃ πη τάττοιτο, τάχα ἄν τι καὶ παράδοξον\nγένοιτο. λείπεται δὴ τοὺς ταῦτα λογιζομένους τὸν\nμὲν βασιλέα πέμψαι προσπολεμήσοντα, αὐτοὺς δὲ oἴκοι\nμένοντας ἔξω κινδύνων καραδοκεῖν.\nτῷ μὲν\nοὖν μετ’ ὀλίγων ἐναντίῳ ἱσταμένῳ πρὸς τὸν ἄπειρον\nὄχλον ὄλεθρος προφανὴς , ἡ δὲ Σπάρτη ἀνοχὰς εἶχε\nτοῦ φόβου καὶ παραδόξους ἐλπίδας. μηδὲν δὲ ἧττον\nἀφώρατον εἶναι τὸ σόφισμα καὶ διαφυγούσης καὶ\nἁλούσης.\nτί δή ποτε; ὅτι οὐκ εἴρητο μὰ Δία εἰ\nὁ βασιλεὺς ἀποθάνοι, ἡ πόλις σωθήσεται, ἀλλ’ ὅτι\nἢ μόνος ἀπολεῖται ἢ ἡ σύμπασα πόλις· τοῦτο δὲ ἐν\nἑκατέρῳ ἀνεύθυνον, καὶ μόνου αὐτοῦ ἀπολουμένου\nκαὶ μὴ μόνου. οὗτος δὲ τύφου καὶ ἀφροσύνης\nκαρπός. ”\nἈλλὰ ταῦτα μὲν ταύτῃ. οὐκ ἄξιον δὲ παρελθεῖν\nκαὶ ἅπερ Κνιδίοις ἔχρησε πάλιν εὐχομένοις καὶ\nτὴν παρὰ τοῦ θεοῦ. συμμαχίαν αἰτοῦσιν. ”\n“ Ἒπαθον δὲ καὶ οἶ Κνίδιοι τούτῳ προσ-\n\n\nεοικὸς Ἁρπάγου ἐπ᾿ αὐτοὺς στρατεύσαντος. τὸν γὰρ\nἰσθμὸν τὸν αὐτόθι διακόπτειν ἐπιχειροῦντες καὶ τὴν\nπόλιν νησοποιεῖν, τὰ μὲν πρῶτα τοῦ ἔργου εἴχοντο,\nἐπεὶ δὲ αὐτοῖς ἀπήντα ἡ ἐργασία, ἀπαγορεύοντες\nἤδη ἐχρῶντο.\nσὺ δὲ αὐτοῖς εἶπας\nἸσθμὸν δὲ μὴ πυργοῦτε μηδ᾿ ὀρύσσετε·Ζεὺς γάρ κ᾿ ἔθηκε νῆσον, εἴ κ᾿ ἐβούλετο,\nκαὶ οἱ βλᾶκες ἐπείσθησαν καὶ ἀποτραπόμενοι παρέδωκαν\nἑαυτοὺς τῷ Ἁρπάγῳ. τὸ δὲ ῥᾳδιούργημα. ἐπεὶ\nγὰρ οὐκ ἦν βέβαιος ἀποφυγὴ ὀρύξασι, τούτου μὲν\nἔπαυσας· ὡς δὲ μὴ κελεύων ἔργου ἔχεσθαι ἐπαγγέλλῃ\nτὴν ἀποφυγήν.\nτούτῳ δὲ οὐ τὸ λῷον εἶναι\nμὴ ὀρύξασι προσετίθεις, ἀλλ᾿ ὅτι οὐ δοκεῖ τῷ Διὶ\nαὐτὴν νῆσον εἶναι. ἐν μὲν οὖν τῇ ἀποτροπῇ ἀμφό-\nτερα ἰσόρροπα, ἐν δὲ τῇ προτροπῇ τὸ διαφεύξεσθαι\nπροεῖχεν· οὗ δὴ ἀσφαλὲς ἦν τῷ σοφιστῇ τὸ ἀνατρέπειν.\nοὕτως τε οὐδὲν εἰπὼν ὧν ἕνεκα ἦσαν ἀφιγμένοι\nἀπέπεμψας οἰομένους ἀκηκοέναι τι.”\nΤαῦτα δὲ ἡγοῦμαι τὸ ἀδρανὲς τῶν τε χρώντων\nκαὶ τῶν χρωμένων ἀπελέγχειν αὐταρκῶς, καὶ\nὅτι μηδὲν ἀληθὲς ἢ ἔνθεον ἔστιν εὑρεῖν ἐν τοῖς δηλουμένοις.\nτὸ δὲ κακότροπον τοῦ ἤθους εἴτε τῶν\nπονηρῶν δαιμόνων εἴτε τῶν τὰ μαντεῖα καθυποκρινομένων\nἀνδρῶν ἴδοις ἂν, εἰ μάθοις ὡς καὶ εἰς τὸν\nκατ᾿ ἀλλήλων πόλεμον τοὺς χρωμένους αὐτοῖς ἠρέθιζον,\nεἰρήνης καὶ φιλίας δέον αὐτοὺς εἶναι βραβευτάς.\nτοτὲ μὲν οὖν Λακεδαιμονίους ὡς ἂν οἰκείους καὶ\nφίλους ὁ ἐν Δελφοῖς πάλιν κατὰ Μεσσηνίων παροξύνει,\nτοτὲ δ᾿ αὖ Μεσσηνίοις κατὰ Λακεδαιμονίων χρᾷ,\nεἰ πάλιν οὗτοι δι᾿ ἀνθρωποθυσίας ἱλάσοιντο τοὺς\nδαίμονας. ἄκουε δὲ καὶ τὰ περὶ τούτων\n“Ἐπικρινεῖ δὲ τὰ τοιαῦτα ἡ σοφία παρ-\n\n\nοὖσα τῇ μαντικῇ , καὶ οὐκ ἐπιτρέψει αὐτῇ ὡς ἔτυχε\nδιαλέγεσθαι , ἅτε δὴ τῶν πάντων ἀναψαμένη τὰ πείσματα\nκαὶ ἐπιθεμένη τὰ πρεσβεῖα, οὐδ’ ἐφήσει ματαίῳ\nὄντι τῷ Πυθίῳ χρᾶν οὔτε τούτοις οὔτε Λακεδαιμονίοις\nπερὶ Μεσσηνίων καὶ τῆς γῆς, ἧς εἶχον\nΜεσσήνιοι ἀπάτῃ νικήσαντες Λακεδαιμονίους\nοὔ σε μάχης μόνον ἔργ’ ἐφέπειν χερὶ Φοῖβος ἄνωγεν,ἀλλ’ ἀπάτῃ μὲν ἔχει γαῖαν Μεσσηνίδα λαός ’ταῖς δ’ αὐταῖς τέχναις τις ἁλώσεται αἷσπερ ὑπῆρξεν.\nεἰρήνης μᾶλλον μεμνῆσθαι κελεύει καὶ ὀλιγοδείας\nκαὶ αὐταρκείας. οἱ δέ που τοῖς Λυκούργου νόμοις\nκατακοσμούμενοι ἧκον ὑπὸ ἀπληστίας καὶ δόξης κενῆς\nἐρησόμενοι , ὡς μὴ δοκοῖεν Μεσσηνίων μάχῃ λείπεσθαι,\nἐν νόμοις καρτερικοῖς τεθράφθαι δοκοῦντες.\nεἰ δέ γε οἶ ἐν καρτερικοῖς ἤσαν νόμοις οὕτω τεθραμμένοι,\nἐκαρτέρουν ἂν ἐπὶ τοῖς ὀλίγοις, καὶ οὐδὲν\nἂν μάχης αὐτοῖς ἔδει, οὐδὲ ὅπλων καὶ τῆς λοιπῆς\nἀποπληξίας.\nταῦτα Λακεδαιμονίοις κατὰ Μεσσηνίων,\nπάλιν δ’ αὖ Μεσσηνίοις κατὰ Λακεδαιμονίων\nταῦτα ’ σὺ γὰρ καὶ Μεσσηνίοις κατὰ Λακεδαιμονίων,\nοὐ μόνον Λακεδαιμονίοις κατὰ Μεσσηνίων χρη-\nσμῳδεῖς\nπαρθένον Αἰπυτίδα κλῆρος καλεῖ, ἥντινα δοίηςδαίμοσι νερτερίοις, καί κεν σώσειας Ἰθώμην.\nτὰ γὰρ παρευρήματα οὐ δέχομαι, ὅτι οὐκ ἦν κα-\nθαρὸν ἐκ γένους Αἰπύτου τὸ ἱερεῖον, ὅθεν ἀτέλεστα\nΜεσσηνίοις εἶναι. τοιοῦτος γὰρ εἰ οἷος ταράττειν. ”\nΤὰ μὲν δὴ τῆς παλαιᾶς ἱστορίας τοιαῦτα. μυρία\nδ’ ἐστὶ καὶ καθ’ ἡμᾶς τούτοις συνιδεῖν ὅμοια , ἐκ\nπαλαιοῦ χρόνου καὶ εἰς ἡμὰς αὐτοὺς τῶν κατὰ χρόνους\nἀρχόντων τοτὲ μὲν εἰς ἀπράκτους πολέμους διὰ\nτῆς τῶν χρησμῶν συμβουλίας ὁρμώντων, τοτὲ δὲ\n\n\nσφαλλομένων ἐκ τῆς τῶν χρησθέντων ἀδηλίας , ἂλλοτε\nδὲ ἀποπλανωμένων ἐκ τῆς αὐτόθεν τῶν λογίων\nἀπάτης.\nτί δεῖ δὲ λέγειν, ὥς ποτε ἐν ταῖς μεγίσταις\nσυμφοραῖς , ἤτοι τῶν πρὸς τοὺς ἐχθροὺς παρατάξεων,\nἢ τῶν ἐν ταῖς σωματικαῖς ἀρρωστίαις κινδύνων,\nτῆς τῶν νενομισμένων θεῶν ἐπικουρίας ἢ θεραπείας\nοὐδὲν ὤναντο.\nτοιαῦτα δὲ ἀεὶ καὶ διὰ\nπαντὸς αὐτοῖς τὰ ἀπὸ τῶν χρησμῶν ἐκπίπτει, οἶα\nκαὶ τὰ τῆς παλαιὰς ἱστορίας συνίστησιν.\nἀλλ’\nἐπεὶ τῶν μάλιστα παρὰ Ἓλλησι θρυλουμένων τοῦ\nΠυθίου χρησμῶν εἶς τις ἦν καὶ ὁ πρὸς Λυκοῦργον,\nᾧ προσιόντι ἡ Πυθία ἐπεφώνησε τὸ βοώμενον ἐκεῖνο,\nἥκεις, ὢ Λυκόεργε, ἐμόν ποτὶ πίονα νηὸν,Ζηνὶ φίλος καὶ πᾶσιν Όλύμπια δώματ’· ἔχουσι·δίζω ἤ σε θεὸν μαντεύσομαι, ἢ ἄνθρωπον·ἀλλ’ ἔτι καὶ μᾶλλον θεὸν ἔλπομαι· ὠ Λυκόεργε,ἥκεις εὐνομίην διζήμενος· αὐτὰρ ἐγώ τοιδώσω ,\nκαὶ τὰ τούτοις συνεπιλεγόμενα· φέρε καὶ πρὸς ταῦτα\nτίνα ποτὲ συνεῖδεν ὁ προδηλωθεὶς ἔλεγχος ἐποπτεύσωμεν.\nγράφει δὲ ὧδε\n“ Ἀλλὰ σὺ τὸν Τυρταῖον προκαθηγεμόνα\nκαὶ σκοπὸν ἐλθόντα ποτὲ ὡς σὲ ἥκειν ἔφης ἔκ κοίλης\nΛακεδαίμονος Ζηνὶ φίλον καὶ πᾶσιν Ὀλύμπια\nδώματ’ ἔχουσι , δίζεσθαί τε εἰ θεὸν αὐτὸν μαντεύσῃ,\nἢ ἄνθρωπον, ἀλλ’ ἔτι καὶ μᾶλλον θεὸν, ὅτι ἦλθεν εὐνομίην\nαἰτήσων.\nκαὶ πῶς, εἰ θεὸς, οὐκ ἠπίστατο\nνόμον πολιτικὸν ὁ φίλος τοῦ Δῖός καὶ πάντων τῶν\nὈλυμπίων; ἀλλ’ ἐπεί τοι καὶ οὐ δίχα θεοῦ ἴσως τὰ\nτοιαῦτα εὑρίσκεται , ἃ δέδεικται τῷ θειοτάτῳ ἀνθρώπων\nὑπὸ τῆς θεοῦ φωνῆς , φέρε ἴδωμεν τὴν θείαν\nφωνὴν, καὶ ἃ ἐδίδαξας τὸν Λυκοῦργον\n\n\nἥκεις εὐνομίην διζήμενος, αὐτὰρ ἐγώ τοιδώσω.\nδὸς, εἴποιμι ἂν ἐγώ· οὐδεμίαν γάρ πω δόσιν οὐδενὶ\nἐπηγγείλω τοιαύτην.\nὡς ἂν μαντείῃσιν ὑποσχέσιάς τε καὶ ὅρκους,καὶ δίκας ἀλλήλοισι καὶ ἀλλοδαποῖσι διδῶτε,ἁγνῶς καὶ καθαρῶς πρεσβηγενέας τιμῶντες,Τυνδαρίδας δ’ ἐποπιζόμενοι, Μενέλαν τε καὶ ἄλλουςἀθανάτους ἥρωας , οἳ ἐν Λακεδαίμονι δίῃ,οὕτω δή χ’ ὑμῶν περιφείδοιτ’ εὐρύοπα Ζεύς.\nἌπολλον, διδασκαλίας καὶ παρεγγυήσεως θείας·\nκαὶ οὐ μακρὸς ἕνεκα τούτων ὁ στόλος, οὐδὲ ὅπως εἰς\nΔελφοὺς ἐκ Πελοποννήσου , ἀλλ’ οὐδ’ εἰς Ὑπερβορέους\nαὐτοὺς, ὅθεν ἀφῖχθαι λέγουσι κατὰ χρησμὸν\nἉστερίας ἄλλης μάντεως\nοἰκητὰς Δήλοιο θυώδεος ἠδ’ ἱερῆας.\nδοκεῖ δέ μοι ὁ Λυκοῦργος οὗτος οὐκ ἐσχηκέναι\nτιτθὴν, οὐδὲ σύνθωκος πρεσβυτέρων οὐδέποτε κεκαθικέναι,\nπαρ’ ὧν καὶ παρ’ ἧς εἶχε καλλίω τούτων\nἀκοῦσαι καὶ σοφώτερα.\nτάχα δέ πού τι προσθήσεις,\nἐάν σε λιπαρῇ ὁ Λυκοῦργος εἰπεῖν τι σαφές.\nεἰ οἱ μὲν εὖ ἡγοῖντο, οἱ δ’ ἕποιντο, οὐκέτι φήσω τοῦ\nαὐτοῦ εἶναι συνθώκου τοῦτο, καὶ ἀξιώσω τὸν Λυκοπυργον\nμὴ ἀποκαμεῖν εἴ τι δύναιτο πολιτικὸν παρὰ\nσοῦ δίδαγμα ἀναλαβὼν ἀπιέναι εἰς τὴν Σπάρτην.\nεἰσὶν ὁδοὶ δύο πλεῖστον ἀπ’ ἀλλήλων ἀπέχουσαι,ἡ μὲν ἐλευθερίας εἰς τίμιον οἶκον ἄγουσα,ἡ δ’ ἐπὶ δουλείας φυκτὸν δόμον ἡμερίοισι ’καὶ τὴν μὲν διά τ’ ἀνδροσύνης ἱερῆς θ’ ὁμονοίαςἔστι περᾶν, ἣν δὴ λαοῖς ἡγεῖσθε κέλευθον,τὴν δὲ διὰ στυγερῆς ἴριδος καὶ ἀνάλκιδος ἄτηςεἰσαφικάνουσι . . . ,\nτὴν δὲ πεφυλάχθαι.\nμάλιστα ἀνδρείους εἶναι κε-\n\n\nλεύεις· τοῦτο μὲν καὶ παρὰ τῶν δειλῶν πολλάκις\nἠκούσαμεν ’ ἀλλὰ καὶ ὁμόφρονας ’ τοῦτο οὐ παρὰ τῶν\nσοφῶν μόνων, ἀλλ’ ἤδη καὶ παρ’ αὐτῶν τῶν στασιαξόντων.\nὥστε ιούτου μὲν τοῦ παρεγγυήματος\nἀφίεμέν σε.\nκαίτοι μάντις ὢν οὐκ ἔγνως ἡμᾶς\nπολλάκις καὶ παρὰ πολλῶν εἰληφότας αὐτὸ , οὔτε τῆς\nδάφνης ἐμφαγόντων οὔτε τὸ Κασταλίας ὕδωρ πιόντων,\nοὐδ’ ἐπὶ σοφίᾳ τὴν ὀφρύν ποτε ἀνασπασάντων;\nλέγ’ οὖν περὶ ἀνδρείας, λέγε περὶ ἐλευθερίας,\nλέγε περὶ ὁμοφροσύνης , τίνα τρόπον ἐγγίνεται ταῦτα\nπόλει , καὶ μὴ ἡμᾶς τοὺς οὐκ εἰδότας κέλευε ἡγεῖσθαι\nτοῖς λαοῖς τῆς κελεύθου ταύτης, ἀλλ’ αὐτὸς ἡγοῦ.\nκαλὴ μὲν γὰρ, ἀλλ’ ἄπορος ἡμῖν καὶ φοβερά. ”\nΤούτοις προστίθησι λέγων\nΣὺ δὲ καὶ περὶ γάμου ἕτοιμος λέγειν\nἌργεος ἱπποβότου πῶλον λάβε κυανοχαίτου.\nπερὶ δὲ παίδων\nἨετίων, οὔ τίς σε τίει πολύτιτον ἐόντα·λάβδα κύει, τέξει δ’ ὀλοοίτροχον.\nπερὶ δὲ ἀποικίας\nστέλλ’ ἐπὶ χρυσείους ἄνδρας πολυεθνέα λαὸν,ὤμοις μὲν χαλκὸν προφέρων, χερσὶν δὲ σίδηρον.\nπερὶ δὲ κενῆς δόξης\nγαίης μὲν πάσης τὸ Πελασγικὸν οὖδας ἄμεινον·ἵπποι Θρηίκιαι, Λακεδαιμόνιαι δὲ γυναῖκες,ἄνδρες θ’ οἳ πίνουσιν ὕδωρ καλῆς Ἀρεθούσης.\nκαί μοι δοκεῖς οὐδὲν τόν τερατοσκόπων καλουμένων\nκρείττων εἶναι, ἀλλ’ οὐδὲ τῶν ἄλλων ἀγυρτῶν\nκαὶ σοφιστῶν. ἀλλὰ τῶν μὲν οὐδὲν ἔγωγε ἐθαύμασ,\nεἰ μισθοῦ τραχηλίζουσι , σοῦ δὲ τοῦ θεοῦ καὶ\nτῶν ἀνθρώπων , εἰ μισθοῦ τραχηλίζονται.\nεἶθ’ ὁ\nμὲν Σωκράτης ἐκεῖνος οὐδέτερον ἀπεκρίνατο πρὸς\n\n\nτὸν ἐρωτήσαντα πότερον γαμήσει ἢ μὴ, ἀλλ’ ὅτι με-\nτανοήσει ἀμφότερα· πρὸς δὲ τὸν ἐπιθυμοῦντα παίδων\nοὐκ εὖ ἔφη αὐτὸν ποιήσειν, ὃς ἐάσας ἐπιχειρεῖν\nὅπως, εἴ οἱ παῖδες γένοιντο, ἄριστα αὐτοῖς χρῷτο,\nτούτου μὲν οὐδένα λόγον ἐποιήσατο, αὐτὸ δὲ μόνον\nἐσκοπεῖτο, πῶς ἂν αὐτῷ γένοιντο.\nἑτέρου δὲ ἀπο-\nδημεῖν ἐγνωκότος διὰ τὸ κακῶς ἔχειν αὐτὸν οἴκοι οὐκ\nἔφη ὀρθῶς αὐτὸν βουλεύεσθαι ’ τὴν μὲν γὰρ πατρίδα\nαὐτόθι ἀπολιπὼν ἄπεισι, τὴν δὲ ἀμαθίαν μεθ’ ἑαυτοῦ\nἄγων, ἥτις αὐτὸν καὶ τοῖς ἐκεῖ δυσαρεστεῖν ποιήσει\nκαθάπερ καὶ τοῖς ἐνθάδε. καὶ οὐχ ὁπότε ἠρωτᾶτο\nμόνον, ἀλλὰ καὶ αὐτόκλητος ἐπὶ τὰς τοιάσδε\nσυνουσίας ἰών·\nεἴκοσι τὰς πρὸ κυνὸς καὶ εἴκοσι τὰς μετέπειταοἴκῳ ἐνὶ σκιερῷ Διονύσῳ χρῆσθαι ἰητρῷ.\nἈθηναίοις ὑπὸ καύματος ἐνοχλουμένοις ἰατρικὸν, ἀλλ’\nοὐ μαντικὸν.\nἘργῖνε Κλυμένοιο πάι Πρεσβωνιάδας,ὄψ’ ἦλθες γενεὴν διζήμενος· ἀλλὰ καὶ ἔμπηςἱστοβοῆι γέροντι νέαν ποτίβαλλε κορώνην.\nγέροντι νέαν συνοικεῖν, εἰ παίδων ἐπιθυμεῖ, οὐ μάν-\nτεως οὐδὲ τοῦτο, ἀλλὰ φύσιν ἐπισταμένου. ἀλλ’ ἡ\nἐπιθυμία τοὺς βλᾶκας ἐξίστησι. ”\nΔιόπερ σοι καὶ νάρθηκα παραινῶ ἐπ’ αὐτοὺς\nλαμβάνειν , εἴ μὴ πείθοις μανθάνειν ἀντὶ τῶν\nκαταπτύστων ἐρωτημάτων ἄξιόν τι τοῦ θείου φοιτητηρίου ·\nἢ Ἀντιόχῳ τῷ Παρίω ἀποβαλόντι τὴν οὐσίαν\nἐν πολιτικῇ φλυαρίᾳ καὶ ὑπὸ λύπης ἥκοντι πρὸς\nσὲ λέγειν\nἈντίοχ’ , εἰς Θάσον ἐλθὲ, καὶ οἴκει εὐκλέα νῆσον·\nὃς ἐκείνως ἂν μᾶλλον ὤνατο ἀκούσας,\nἈντίοχ’, εἰς νοῦν ἐλθὲ, καὶ ἐν πενίᾳ μὴ ὀδύρου.\nἢ τοῖς ἥκουσι Κρητῶν\nΦαιστοῦ καὶ Τάρρας ναέται, Δίου τε πολύρρου,Πυθωον κέλομαι τελέειν Φοίβοιο καθαρμὸνεὐαγέοντας, ὅπως Κρήτην καταναιετάητε,ὄλβον μὴ πατρίοισι νόμοις , καὶ Ζῆνα σέβοντες.\nοἶς ἀκοῦσαι ἐκεῖνο κρεῖττον ἦν\nλήρου καὶ μανίας ναέται, πολλοῦ θ’ ἅμα τύφουοἰκεῖον τελέειν κέλομαι λήροιο καθαρμὸνεὐαγέοντας, ὅπως σοφίαν καταναιετάητε,ὄλβον μὴ πατρίοισι νόμοις, θείοις δὲ σέβοντες.\nὡς μὴ μᾶλλον τῆς Κρήτης σὺ καθαρμοῦ προσδέῃ,\nὈρφικούς τινας ἢ Ἐπιμενιδείους καθαρμοὺς φαντα-\nζόμενος.\nΔιὰ τί δὲ, (6 σοφώτατε, Χαρίλαος καὶ\nἈρχέλαος οἶ Λακεδαιμονίων βασιλεῖς,\nεἴ κεν ἐπικτήτου μοίρης λάχος Ἀπόλλωνιἥμισυ δάσσωνται, πολὺ λώιον ἔσσεται αὐτοῖς,\nποίῳ δὲ καὶ ἄλλῳ λέγεις Ἀπόλλωνι ; οὐ γὰρ δὴ αὐτῷ\nσοι, ὦ ἀναίσχυντε μάντι , ὡς μή τίς σοι αὐτῷ ἐπιπλήξειεν,\nἅτε κακῶς οὕτω συνδιαιρουμένῳ τοῖς λῃ-\nσταῖς.”\nΤαῦτα μὲν οὑν ὧδε ἐχέτω. φέρε δὲ τούτοις\nπροσθῶμεν καὶ δι’ ὧν αὖθις ὁ Ἀπόλλων θαυμάζει\nτὸν Ἀρχίλοχον , ἄνδρα παντοίαις κατὰ γυναικῶν αἰ-\nσχρορρημοσύναις καὶ ἀρρητολογίαις, ἃς οὐδ’ ἀκοῦσαί\nτις σώφρων ἀνὴρ ὑπομείνειεν ἂν, ἐν τοῖς οἰκείοις\nποιήμασι κεχρημένον ’ καὶ τὸν Εὐριπίδην τῆς μὲν\nΣωκράτους διατριβῆς καὶ φιλοσοφίας ἐκπεσόντα, εἰσέτι\nδὲ καὶ νῦν ἐπὶ τῆς θυμέλης τραγῳδούμενον·\nκαὶ Ὃμηρον ἐπὶ τούτοις, ὃν ὁ γενναῖος Πλάτων’ ἐξωθεῖ\nτῆς ἑαυτοῦ πολιτείας ὡς κατ’ οὐδὲν ὠφέλιμον,\nἀλλὰ καὶ τὰ ἔσχατα τοὺς νέους λυμαινομένων λόγων\n\n\nποιητὴν γεγενημένον. ἐφ’ οἷς πάλιν ὁ προδηλωθεὶς\nτὸν χρησμῳδὸν θεὸν ὧδέ πως σκώπτει\n“ ’Αθάνατός σοι παῖς καὶ ἀοίδιμος, ὢ Τελεσίκλεις,ἔσσετ’ ἐν ἀνθρώποις. ὁ δὲ παῖς ἦν Ἀρχίλοχος.\nἔσται σοι κοῦρος, Μνησαρχίδῃ , ὅντινα πάντεςἄνθρωποι τίσουσι, καὶ ἐς κλέος ἐσθλὸν ὀρούσει,καὶ στεφέων ἱερῶν γλυκερὴν χάριν ἀμφιβαλεῖται.\nὁ δὲ κοῦρος ἦν Εὐριπίδης. Ὅμηρος δὲ\nσοὶ ζωὴ δοιὰς μοίρας λάχεν, ἡ μὲν ἀμαυρῶνἠελίων δισσῶν, ἡ δ’ ἀθανάτοις ἰσόμοιρος,ζῶν καὶ ἀποφθίμενος.\nκαὶ διὰ ταῦτα ἤκουεν\nὄλβιε καὶ δύσδαιμον, ἔφυς γὰρ ἐπ’ ἀμφοτέροισι.\nλέγει δὲ οὐκ ἄνθρωπος , ἀλλά τις διατεινάμενός\nποτε, ὅτι αὐτὸν οὐ χρὴ\nἀνθρώπων θεὸν ὄντα δυηπαθέων ἀλεγίζειν.\nἄγε οὖν, ὦ θεὲ, μὴ περιίδῃς μηδ’ ἡμᾶς. ἐπιθυμοῦμεν\nγὰρ, εἰ μή τι ἀδικοῦμεν, οἶ μὲν Κλεοῦς ἐσθλοῦ,\nοἷ δὲ στεφάνων ἱερῶν , οἱ δὲ πρὸς θεοὺς ἰσομοιρίας,\nοἶ δὲ αὐτῆς ἀθανασίας.\nτί ποτ’ οὖν ἦν τοῦτο δι’\nὅ σοι Ἀρχίλοχος ἔδοξεν ἄξιος εἶναι τοῦ οὐρανοῦ; μὴ\nφθονήσῃς , ὦ φιλανθρωπότατε θεῶν, μηδ’ ἄλλοις\nἀνθρώποις τῆς ἄνω ὁδοῦ. τί πράττειν κελεύεις ἡμᾶς ;\nἢ δηλαδὴ τὰ Ἀρχιλόχου , εἰ μέλλοιμεν ἄξιοι φανεῖσθαι\nτῆς ὑμετέρας ἑστίας,\nλοιδορῆσαι μὲν πικρῶς\nτὰς οὐκ ἐθελούσας ἡμῖν γαμεῖσθαι, ἅψασθαι δὲ καὶ\nτῶν κιναίδων, ἐπειδὴ τῶν ἄλλων πονηρῶν πολὺ πονηρότεροί\nεἰσιν· οὐχὶ δίχα μέτρου, αὕτη γὰρ διάλεκτος\nκαὶ θεῶν, ὥσπερ οὖν καὶ θείων ἀνδρῶν, ὥσπερ\nἈρχιλόχου.\nκαὶ οὐδὲν ἴσως θαυμαστόν. διὰ γὰρ\n\n\nτὴν ἐν τούτοις ὑπεροχὴν εὖ μὲν οἶκος οἰκεῖται, εὖ δὲ\nἰδιώτης βίος, πόλεις δὲ ὁμοφρόνως καὶ ἔθνη εὐνόμως\nσυνεστᾶσιν.\nοὐκ ἀπεικότως ἄρα σοι καὶ Μουσῶν\nθεράπων ἔδοξεν εἶναι, καὶ ὁ φουεὺς αὐτοῦ οὐκ\nἄξιος εἶναι τῆς πρὸς ὑμᾶς τοὺς θεοὺς εἰσόδου, οὐδὲ\nτῆς παρ’ ὑμῶν φωνῆς , ἄνδρα φωνάεντα ἀποκτείνας.\nοὔκουν ἄδικος ἡ πρὸς τὸν Ἀρχίαν ἀπειλὴ, οὐδ’\nἄκαιρος ἡ Πυθία τιμωροῦσα Ἀρχιλόχῳ τῷ πάλαι νεκρῷ\nκαὶ κελεύουσα ἐξιέναι τοῦ ναοῦ τὸν ἐναγῆ ’ Μουσάων\nγὰρ ἀπέκτεινε θεράποντα.\nοὔκουν ἔμοιγ’\nἐφάνης ἐπαμύνων τῷ ποιητῇ ἀπρεπὴς εἶναι· ἐμεμνήμην\nγὰρ καὶ τοῦ ἑτέρου ποιητοῦ καὶ τῶν ἱερῶν\nτοῦ Εὐριπίδου στεφάνων, καίτοι ἀπορῶν καὶ ἀκοῦσαι\nἐπιθυμῶν οὐχ ὅτι ἐστεφανοῦτο, ἀλλὰ πῶς ἦν τὰ\nστέφη ταῦτα ἱερά· οὐδ’ ὅτι αὐτοῦ κλέος ὄρουσεν, ἀλλὰ\nπῶς ἐσθλὸν ἦν τοῦτο.\nἐκροταλίζετο μὲν γὰρ ἐν\nτοῖς ὄχλοις, οἶδα, καὶ τυράννοις ἤρεσκε, καὶ τοῦτο\nοἶδα· καὶ ἔργον ἐπετήδευεν , ἐφ’ ᾧ οὐχ ὅπως αὐτὸς\nἐθαυμάζετο ὁ ἐραστὴς, ἀλλ’ ἤδη καὶ ἡ τῶν Ἀθηναίων\nπόλις, ὅτι μόνη τραγῳδοὺς ἤνεγκεν.\nεἰ μὲν οὖν\nὁ κρότος ἱκανὸς κριτὴς καὶ ἡ ἐν ἀκροπόλει τράπεζα,\nοὐδὲν ἔτι λέγω, βλέπων ἐν ἀκροπόλει δειπνοῦντα τὸν\nΕὐριπίδην καὶ τὸν Ἀθηναίων ἅμα καὶ τὸν Μακεδόνων\nδῆμον ἐπιψοφοῦντα ’ εἰ δὲ καὶ δίχα τούτων ἐστί\nτις καὶ θεῶν ψῆφος , καὶ αὕτη πιστὴ , καὶ οὐχ ἥττων\nτῆς τῶν τυράννων, οὐδὲ τῆς τῶν ὄχλων, φέρε , φράσον\nσὸν ἡμῖν ἐπὶ τίνι τῶν καλῶν ἠνέγκατε ὑμεῖς οἱ θεοὶ\nτὴν ὑπὲρ τοῦ Εὐριπίδου ψῆφον, ἔνα σπεύσωμεν καὶ\nδιώξωμεν τὸν οὐρανὸν κατὰ πόδας τῶν ὑμετέρων\nἐπαίνων.\nοὐ γὰρ δὴ οὐκ εἰσὶ καὶ νῦν ἕτοιμοι\nκωμῳδεῖσθαι καὶ Σαβαῖοι καὶ Λυκάμβαι, πρὸς δέ\nγε τὸ τραγῳδεῖσθαι οὐκ ἂν οὐδὲ νῦν ἐνσταίη οὔτε\n\n\nὁ Θυέστης οὔτε ὁ Οἰδίπους οὔτε ὁ Φινεὺς ἐκεῖνος ,\nοὐδ’ ἂν, οἶμαι, φθονήσαιεν οὐδενὶ ἐπιθυμοῦντι φιλίας\nτῆς τῶν θεῶν, ἀλλὰ καὶ αὐτοὶ ἄν μοι δοκοῦσιν\nἐκεῖνοι , εἰ ᾔσθοντο ὅτι ἔσοιτό τις Εὐριπίδης 5 ἀνὴρ\nἐπὶ τῷ διασκευάσαι αὐτοὺς γενόμενος θεοφιλὴς, ἐμελῆσαι\nἂν τῶν κακῶν ἐκείνων, καὶ οὐκ ἐπὶ τὸ κρείττονα\nφρονεῖν, ἀλλ’ ἐπὶ τὸ μετροποιεῖν τραπέσθαι·\nκαὶ τῶν ἔμπροσθεν ἀνθρώπων εἰ τὰ ὀνόματα ὂγκου\nπλήρη ἤκουον, χρῆσθαι τούτοις εἰς τὴν πρὸς τὸν οὐρανὸν\nὁδοιπορίαν , ἵν ἐλθόντες καθίζοιντο ἐν τῷ\nὈλύμπῳ μετὰ τῶν πυκτῶν ἐν τῇ τοῦ Δῖός αὐλῇ·\nταῦτα γὰρ λέγει ὁ ἐν Δελφοῖς ποιητής.\nφέρε καὶ\nτὴν Ὁμήρου τοῦ ὀλβίου ἴδωμεν ἐρώτησιν, ἣν τὸν θεὸν\nἐρωτᾷ· ἦπου γάρ τις οὐρανία ἦν καὶ ἱκανὴ τὸν θεὸν\nἐκκαλέσασθαι· οὐ γὰρ ἂν οὕτω ῥᾳδίως ὁ θεὸς ὄλβιον\nμὲν ἐπεφώνησεν, ἐπὶ δὲ τῷ ὀλβίῳ ῥῆσιν ἀπένειμε\nπατρίδα δίζηαι· μητρὶς δέ τοι, οὐ πατρίς ἐστι·Μίνωος δ’ ἀπὸ γῆς, οὔτε σχεδὸν οὔτ’ ἀπὸ τηλοῦ,ἐν τῇ σοι μοῖρ’ ἐστὶ τελευτῆσαι βιότοιο,εὖτ’ ἂν ἀπὸ γλώσσης παίδων μὴ γνῷς ἐπακούσαςἀξύνετον πολλοῖσι λόγοις εἰρημένον ὕμνον.\nδεινὸν γὰρ, ὡ σοφώτατε ἀνδρῶν, μᾶλλον δὲ θεῶν,\nεἰ μήτε ὅπου τῆς γῆς ἐξέθορε τῆς μητρὸς εἰδείη ὂλβιος\nβιος μήτε ὅπου καταμύσας κείσεται. ἐγὼ δὲ καὶ ᾤμην\nἴσον Ὃμηρόν τε ὄντα περὶ τούτων προσιέναι τῷ\nθεῷ καὶ ἴνα τῶν κανθάρων, καὶ τὸν θεὸν μὴ μᾶλλον\nἂν Ὁμήρῳ ἀφηγήσασθαι περὶ τοιούτων ἀγνοημάτων\nἢ κανθάρῳ.\nοἶον εἰ καὶ κάνθαρός τις γεννηθεὶς\nοὐκ ἐνεβίωσε οὐδ’ ἐνεγήρασεν ἐν ἐκείνῃ τῇ κοπρίᾳ,\nἀλλ’ ἐχθρῷ ἀνέμῳ περιέτυχε, καὶ κανθαρίῳ δαίμονι\nσκληρῷ, ὃς αὐτὸν μετέωρον ἄρας βίᾳ ἀπήνεγκεν ἐπί\nτινα ἄλλην γῆν καὶ ἄλλην κοπρίαν, κἄπειτα ἐλθὼν\n\n\nεἰς Δελφοὺς ἀνηρώτα ἥτις ἄρα ποτὲ αὐτῷ ἦν ἡ πατρῴα\nκοπρία, καὶ ἥτις αὐτὸν γῆ δέξεται ἀποθανόντα.\nΤαῦτα μὲν οὖν περὶ τῶν ποιητῶν.\nἘπεὶ δὲ οὐ μόνους ποιητὰς, ἤδη δὲ καὶ\nπύκτας καὶ ἀθλητὰς ὁ θαυμάσιος θεὸς διὰ τῶν οἰκείων\nχρησμῶν ἐξεθέωσεν , εἰκότως μοι δοκεῖ καὶ\nταῦτα ἀπελέγχειν ὁ δεδηλωμένος τούτοις τοῖς ῥή-\nμασιν\nὢ εἰδὼς ψάμμου τ’ ἀριθμὸν καὶ μέτρα θαλάσσης,καὶ κωφοῦ ξυνιεὶς καὶ μὴ λαλέοντος ἀκούων.\nεἴθε ὤφελες τὰ μὲν τοιαῦτα πάντα ἀγνοεῖν, ἐκεῖνο\nδὲ εἰδέναι, ὅτι ἡ πυκτικὴ τῆς λακτιστικῆς οὐδὲν διαφέρει,\nἔν ἢ καὶ τοὺς ὄνους ἀπηθανάτους , ἢ μηδὲ\nΚλεομήδην πύκτην Ἀστυπαλαιέα, λέγων οὕτως\nὕστατος ἡρώων Κλεομήδης Ἁστυπαλαιεὺς,ὃν θυσίαις τιμᾶθ’ ὡς οὐκέτι θνητὸν ἐόντα.\nδιὰ τί γὰρ, ὦ πάτριε τῶν Ἑλλήνων ἐξηγητὰ, ὥς\nσε καλεῖ Πλάτων’, ἐθέωσας τὸν ἄνδρα τοῦτον; ἢ ὅτι\nὈλυμπίασι πληγῇ μιᾷ πατάξας τὸν ἀνταγωνιστὴν\nἀνέῳξε τὴν πλευρὰν αὐτοῦ καὶ ἐμβαλὼν τὴν χεῖρα\nἐλάβετο τοῦ πνεύμονος;\nἌπολλον , ἀξιοθέου ἔργου·\nἢ οὐ μόνον, ἀλλὰ καὶ ὅτι προστιμηθεὶς τεσσάρων\nταλάντων ζημίαν ἐπὶ τούτῳ οὐχ ὑπέστη, ἀλλ’\nὑπ’ ἀχθηδόνος καὶ βαρυθυμίας ἐνήρεισε τὸν θυμὸν\nτοῖς ἐν τῷ διδασκαλείῳ παισὶ, τὸν κίονα ὑφελκύσας,\nὃς ἀνεῖχε τὴν στέγην; ἆρ’, ὦ θεοποιὲ, διὰ ταῦθ’\nὑμῖν ὁ Κλεομήδης τιμητέος ἐστίν ;\nἢ κἀκεῖνο προσθήσεις,\nτὸ ἕτερον δεῖγμα τῆς ἐκείνου ἀνδρείας ἅμα\nκαὶ θεοφιλίας , ὅτι δὴ ἐμβὰς εἰς ἱερὸν κιβώτιον καὶ\nτὸ πῶμα ἐπαγόμενος ἄληπτος ἐγένετο τοῖς διώκουσι,\nπειρωμένοις αὐτὸν ἐξελκύσαι,. ὦ Κλεόμηδες , ἆρα\n\n\nἥρως οὐκέτι θνητὸς, οἷα τὰ μηχανήματα ὑπὲρ ἀθανασίας\nἐξεῦρες.\nᾔσθοντο γοῦν εὐθέως οἱ θεοὶ τῆς\nἀγαθουργίας καὶ ἀνηρείψαντό σε, ὥσπερ οἱτοῦ Ὁμήρου\nτὸν Γανυμήδην· ἀλλὰ τὸν μὲν ἐπὶ τῷ κάλλει, σὲ\nδὲ ἐπὶ τῇ ἰσχύϊ καὶ τῆς ἰσχύος τῇ χρήσει τῇ ἀγαθῇ.\nεἴθε οὖν, ὦ μάντι, ὡς ἔφην, ἐάσας τὴν ψάμμον\nκαὶ τὴν ἅλμην ἀντ᾿ αὐτῶν ἐξέμαθες ὁπόσου ἄξιόν\nἐστιν ἡ πυκτικὴ, ἵνα καὶ τοὺς πύκτας ὄνους θεοὺς\nἐνόμιζες καὶ τοὺς ὀνάγρους τῶν θεῶν τοὺς ἀρίστους·\nκαὶ ἦν ἄν τι οἰκεῖον λόγιον ἐπ᾿ ἀποθανόντι ὀνάγρῳ\nμᾶλλον ἢ ἐπὶ τῷ σῷ πύκτῃ\nἔξοχος ἀθανάτων ὄνος ἄγριος, οὐ Κλεομήδης,ὃν θυσίαις τιμᾶθ᾿ ὡς ουκέτι θνητὸν ἐόντα.\nμὴ γὰρ δὴ θαυμάσῃς εἰ καὶ ὄναγρος ἐπιδικάσεται\nἀθανασίας, ἱκανῶς τὰ θεῖα παρεσκευασμένος· καὶ\nἀκούσας μὴ ἀνασχέσθαι, ἀλλ᾿ ἀπειλῆσαι καὶ αὐτὸν\nτὸν Κλεομήδην πατάξας εἰς τὸ βάραθρον ἐμβαλεῖν,\nκαὶ οὐκ ἐπιτρέψειν αὐτῷ εἰς τὸν οὐρανὸν ἀναβῆναι·\nεἶναι γὰρ αὐτοῦ ἀξιώτερος αὐτῶν τῶν θείων δώρων,\nἅτε μήτε αὐτῷ μόνῳ ἕτοιμος ὢν μάχεσθαι, κἂν\nεἰ σιδηροῖς χρῷτο τοῖς ἱμᾶσιν, ἀλλὰ καὶ τῷ Θασίῳ\nπύκτῃ ἅμα ἀμφοτέροις, ὑπὲρ οὗ τοῦ ἀνδριάντος\nἐχαλέπηναν οἱ θεοὶ καὶ τὴν Θασίων γῆν ἄφορον\nεἰργάσαντο.\nπιστεύομεν δὲ καὶ περὶ τούτου οὐκ\nἀνθρώπῳ, ἀλλὰ θεῷ τῷ αὐτῷ. ἐξ ὧν ἐγὼ καὶ πάνυ\nκατενόησα ὅτι θεῖόν τι ἄρα ἦν ἐπιτήδευμα ἡ πυκτικὴ,\nτοὺς δὲ πολλοὺς καὶ οἰομένους εἶναι σοφοὺς ἐλελήθει,\nἵν᾿ ἀφέμενοι τοῦ καλοὶ κἀγαθοὶ εἶναι ἤσκουν\nτὰ τοῦ Θασίου πύκτου· ᾧ ἀθανασίαν μὲν, ὥσπερ\nΚλεομήδει, οὐκ ἔδωκαν, ἐφίλησαν δὲ μεγάλως οἱ\nθεοί.\nοὕτω καὶ ὁ χάλκεος αὐτοῦ ἀνδριὰς ἔδειξέ\nτι ὑπὲρ τὰς τῶν ἄλλων ἀνθρώπων εἰκόνας, ἐπικα-\n\n\nτενεχθεὶς τῷ μαστιγοῦντι ἐχθρῷ, κατά τινα, ὡς\nἔοικε, δαιμονίαν μέριμναν.\nἀλλ᾿ οἱ ἄφρονες\nΘάσιοι καὶ θείων ἄπειροι πραγμάτων ἠγανάκτησάν\nτε καὶ ἄγος ἐπεκάλεσαν τῷ ἀνδριάντι, καὶ δίκην εἰσεπράξαντο,\nκαὶ καταδῦσαι ἐτόλμησαν εἰς τὴν θάλασσαν.\nοὐ μὴν διέφυγόν γε οἱ Θάσιοι, ἀλλ᾿ οἱ\nθεοὶ ἔδειξαν ἡλίκον κακὸν ὑπ᾿ αὐτῶν ἐτολμήθη, λιμὸν\nἐπιπέμψαντες τὸν τῆς θείας δίκης διάκονον, ὃς\nἐδίδαξε μόλις αὐτοὺς τὰ τῶν θεῶν βουλεύματα, ὅ τε\nφιλανθρωπότατος θεῶν σὺ τῷ οἰκείῳ τρόπῳ τὴν βοήθειαν\nαὐτοῖς ἔπεμψας λέγων\nεἰς πάτρην φυγάδας κατάγων Δήμητρ᾿ ἀπαμήσεις.\nἀλλ᾿ οἱ ἀβέλτεροι πάλιν τοὺς φεύγοντας ἀνθρώπους\nᾤοντο ὅτι δεῖ αὐτοὺς κατακαλεῖν· κακῶς εἰδότες.\nτί γὰρ δὴ καὶ μέλει τοῖς ἀφιλανθρωποτάτοις\nθεοῖς ἀνθρώπων κατακαλουμένων ὅσονπερ ἀνδριάντων;\nἀμέλει οὐδὲν ἐπὶ τούτῳ ὠφελήθη ἡ γῆ ὥστε\nπαύσασθαι νοσοῦσα, εἰ μὴ τῶν σοφῶν καὶ ἐπισταμένων\nτις τὸν θεῖον νοῦν συνῆκε φυγάδα εἶναι τὸν\nκαταπεποντωμένον ἀνδριάντα. καὶ ἦν οὕτως. ἅμα\nγὰρ ἀνεστάθη καὶ εὐθὺς ἡ μὲν γῆ ἀνέθαλλεν, οἱ δὲ\nἐκόμων Δήμητρι λοιπόν.\nπῶς οὖν οὐ τεκμήρια\nταῦτά εἰσιν ἐναργῆ τῆς θεοπρεποῦς ἀθλητικῆς, ὅτι\nἐστὶ θεοτίμητος; καὶ γὰρ καὶ ἐπὶ πεντάθλου ἀνδριάντι\nὑβρισμένῳ ἐμήνισαν οἱ θεοὶ, καὶ Λοκροὶ ἐπείνησαν\nδιὰ τοῦτο, ὥσπερ Θάσιοι, ἕως αὐτοὺς ἰάσατο\nλόγιον σὸν ἔχον οὕτως\nἐν τιμῇ τὸν ἄτιμον ἔχων τότε γῆν ἀναρώσεις.\nοὐδὲ γὰρ Λοκροὶ ᾔσθοντο θείας διανοίας πρότε-\nρον ἢ σὲ αὐτοῖς τούτου πρόξενον γενέσθαι. ἀλλ᾿ Εὐθυκλέα\nτὸν πένταθλον ἐνέβαλον εἰς εἱρκτὴν, αἰτια-\n\n\nσάμενοι αὐτὸν ἐπὶ τῇ πατρίδι εἰληφέναι δῶρα· καὶ\nοὐ μόνον τοῦτο, ἀλλὰ καὶ ἀποθανόντος καὶ οὗτοι εἰς\nτὰς εἰκόνας ἐξύβριζον, ἕως οἶ θεοὶ οὐκ ἀνασχόμενοι\nτῶν γινομένων ἐπαφῆκαν αὐτοῖς τὸν κράτιστον λιμόν·\nκἂν ὑπὸ τοῦ λιμοῦ διώλοντο ἂν, εἰ μὴ ἡ παρὰ\nσοῦ ἦλθε βοήθεια , λέγουσα ὅτι δεῖ αὐτοὺς τιμᾶν ἄνδρας\nπεφατνευμένους , οὓς οἱ θεοὶ φιλοῦσιν οὐχ ἡττον\nἢ οὓς οἶ ἀλφιτοποιοὶ πιαίνουσι βοῦς, δι’ ὧν\nὑμᾶς οἱ ἄνθρωποι ἐνίοτε θύοντες πείθουσιν ’ οὐχ ἡττον\nἴσως , ἀλλὰ καὶ πολὺ μᾶλλον παχέων βοῶν οἱ\nπαχεῖς ἄνθρωποι εὐφραίνουσιν ὑμᾶς οὕτως ὥστε\nἐνίοτε ὅλῃ πόλει καὶ ὅλῳ ἔθνει ὀργίζεσθαι , ἑνὸς ἢ\nδυοῖν ἀδικούντων ταῦτα τὰ θρέμματα.\nὡς δὴ\nὤφελες, ὦ μάντι, ἀλείπτης ἡμῖν ἀντὶ μάντεως γενέσθαι,\nσθα, ἢ καὶ μάντις ἅμα καὶ ἀλείπτης, ἵν ᾖ ὥσπερ\nχρηστήριον Δελφικὸν, οὕτω καὶ γυμναστήριον. καὶ\nγὰρ οὐδ’ ἀλλότριον ἦν ἀγῶνος Πυθικοῦ Πυθικὸν εἶναι\nκαὶ τὸ γυμναστήριον.’\nΤούτοις ἐπισυνάψω καὶ ἅ φησιν ἀπελέγχων ὡς\nκαὶ τοὺς τυράννους κολακεύειν εἰώθασιν οἶ περὶ ὧν\nὁ λόγος.\n“ οὗτος ἀνὴρ, ὃς ἐμὸν δόμον ἐσκαταβαίνει,Κύψελος Αἰακίδης, βασιλεὺς κλεινοῖο Κορίνθου.\nοὐκοῦν καὶ οἱ τύραννοι , οὐ μόνον οἶ τῶν τυράννων\nἐπίβουλοι,\nΚύψελος, ὃς δὴ πολλὰ Κορίνθῳ πήματα τεύξει,\nκαὶ Μελάνιππος ὁ πολλὰ ἀγαθὰ τῇ Γελώων πόλει\nτεύξας.\nπῶς δ’ εἰ Κύψελος ὄλβιος, ὦ κακόδαιμον,\nοὐ καὶ Φαλαρὶς ὄλβιός , ὁμότροπος ὢν Κυψέλῳ ;\nὥστ’ ἂν ἐκείνως ἄμεινον εἶναι ὑμῖν\nεὐδαίμων Φαλαρὶς καὶ Μελάνιππος ἔφυ ,θείας ἁγητῆρες ἐν ἀνθρώποις διχονοίας.\nἤκουσα δέ σου καὶ διαλελυμένον χρησμὸν περὶ\nτοῦ Θαλάριδος, ἐπαινοῦντα καὶ τιμῶντα, ὅτι λαβὼν\nἐπιβουλεύοντας ῂκίσατο μὲν, καρτεροῦντας δὲ ἀγάμενος\nἀφῆκε ’ Λοξίας καὶ Ζεὺς πατὴρ ἀναβολὴν ἐψηφίσαντο\nθανάτου Φαλαρίδι, ἀνθ’ ὧν ἡμέρως Χαρίτωνι\nκαὶ Μελανίππῳ προσηνέχθη. ἀλλ’ εὖ γε καὶ\nμόλις ἡμῖν τὰ περὶ τοῦ θανάτου ἔδειξας καὶ τῆς ζωῆς,\nὅτι κάλλιστόν τι ἐστὶν ἡ ζωή. ἐπὶ τούτοις ἅπασι καὶ\nτόδε προσκείσθω\nἀλλά κε Μηθύμνης ναέταις πολὺ λώιον ἔσταιφαλληνὸν τιμῶσι Διωνύσοιο κάρηνον.\nθύουσι γὰρ αἱ πόλεις καὶ τελετὰς ἄγουσιν οὐ μόνον\nφαλληνοῖς Διωνύσοιο καρήνοις, ἀλλὰ καὶ λιθίνοις καὶ\nχαλκέοις καὶ χρυσέοις, καὶ οὐ μόνον φαλληνοῖς, ἀλλὰ\nκαὶ αὐτοῖς τοῖς Διονυσίοις καὶ ἄλλοις παμπόλλοις\nἩσιοδείοις θεοῖς.\nτρὶς γὰρ ὡς ἀληθῶς μύριοί\nεἰσιν ἐπὶ χθονὶ πουλυβοτείρῃ , οὐκ ἀθάνατοι , ἀλλὰ\nλίθινοι καὶ ξύλινοι δεσπόται ἀνθρώπων· οἳ εἰ ἀνθρώπων\nὕβριν τε καὶ εὐνομίην ἐφεώρων, οὐκ ἂν\nτοσοῦτος ἤρθη λῆρος, ὥστε καὶ ἤδη καὶ μέχρις ὑμῶν\nκεχωρηκέναι τὸ κακὸν, ἐπιδιαβὰν καὶ εἰς τὸν Ὂλυμπον,\nὅθι, φασὶ, θεῶν ἶδος ἀσφαλὲς αἰεί.\nκαίτοι\nεἰ ἀσφαλὲς ἦν, οὐκ ἂν ἦν ἐπιβατὸν λήρῳ, οὐδ’ ἂν\nεἷς τις τῶν Ὀλυμπίων εἰς τοῦτο ἦλθε παρανοίας ὥστ’ ’\nἐλάινον κορμὸν θεῶσαι ’ ὃν οἶ Μηθυμναῖοι σαγήνης\nἐμπλακέντα τοῖς λίνοις ἀνείλκυσαν, καὶ δὶς, εἰ βούλει,\nκαὶ τρὶς καὶ πλεονάκις ἐν τῷ αὐτῷ σαγηνεύοντες\nἄνθρωποι , καὶ ἐξ ἐκείνου εἰς τὸ Λιβυκὸν ἐξοκείλαντες,\nοὐδ’ εἰς τὴν γῆν ἔξω ἐκβαλόντες αὐτόν· ἐπεὶ\nοὐκ ἂν, μὰ τον Διόνυσον, ἔτι αὐτοῖς ἐνεπλάκη τοῖς\nλίνοις.\nἀλλ’ ἐξ ἄκρου κεφαλοειδὴς ὁ κορμὸς (Ἄπολλον,\nξένου κατασκευάσματος·) τί ποτ’ οὖν ἔπραττεν\n\n\nἐν τῷ πελάγει; ἀπορήσαι ἄν τις. τί γὰρ ἄλλο ἢ\nἐκάθητο, νὴ Δία, ἀναμένων ἕως ἄνθρωποι μαινόμενοι,\nοὐ γὰρ φήσω ὅτι καὶ θεοὶ, ἐγκυρήσαντες αὐτῷ,\nοὐ διοπετὲς, ἀλλὰ ποσειδωνοπετὲς ἡγήσωνται, κἄπεικτα\nεἰς ἄστυ ἀπαγάγωσιν, ὥσπερ τινὰ ἀγαθὴν τύ-\nχην, κακὴν οὖσαν ὡς ἀληθῶς, οὐ τύχην, ἀλλὰ τυφεδόνα;\nἢ οὐκ ἤρκει ἄρα αὐτοῖς οἴκοθεν διολλύουσα,\nἀλλ᾿ αὐτὴν ἐπέρρωσέ τε καὶ προσεπέτεινε θεοπληξίας,\nὡς ἄν τις εἴποι, ἐκ Δελφῶν μετάπεμπτος\nἐπιθήκη.’\nΤοσαῦτα καὶ ὁ Οἰνόμαος. ἀλλὰ γὰρ μετὰ τὰ\nεἰρημένα μεταβὰς αὖθις ἐπὶ τὴν Ἐκ λογίων φιλοσοφίαν\nτοῦ τὴν συσκευὴν καθ᾿ ἡμῶν πεποιημένου,\nἀνάγνωθι ἐκ τῶν περὶ εἱμαρμένης τοῦ Πυθίου χρησμῶν,\nεἰ μὴ καὶ σοὶ θείας ἀλλότριος ὢν δυνάμεως\nἔτι μᾶλλον ὁ περὶ τῶν θρυλουμένων χρηστηρίων\nὑποπεσεῖται λόγος.\nΠΡΟΟΙΜΙΟΝ.Τοῦ περὶ τῶν χρηστηρίων τρόπου διὰ τῶν προδιηνυσμένων\nαὐτάρκως ἡμῖν ἀπεληλεγμένου, καὶ τῆς\nθείας δυνάμεως τοῦ σωτῆρος ἡμῶν διὰ τῆς εὐαγγελικῆς\nαὐτοῦ διδασκαλίας τὸ θεοπρεπὲς ἅμα καὶ\nβιωφελὲς ἐπιδεδειγμένης, ὅτι δὴ διὰ μόνης αὐτῆς,\nκαὶ οὐ δι᾿ ἄλλης, τῶν ἐξ αἰῶνος τὸν πάντα βίον ἐπισκοτισάντων\nτε καὶ λυμηναμένων δαιμονικῶν φαντασμάτων\nἐλευθερία πᾶσιν ὑπῆρχεν ἀνθρώποις, φέρε\nκαὶ ἀπὸ τῶν περὶ εἱμαρμένης ψευδοδοξουμένων αὐτοῖς\nτὸν περὶ τῶν αὐτῶν ἀπευθύνωμεν λόγον, ὡς ἂν\n\n\nμὴ διὰ μόνης τῆς τοῦ τρόπου μοχθηρίας, ἀλλὰ καὶ\nδιὰ τῶν οὐκ ὀρθῶς οὐδὲ ἀληθῶς αὐτοῖς δοξαζομένων,\nφαῦλοι καὶ ἀδρανεῖς ὄντες οἱ τὰ χρηστήρια κινεῖν\nνενομισμένοι δαίμονες δειχθεῖεν.\nσκέψαι δ᾿ οὖν\nεἰ μὴ καὶ σοὶ θείας ἀλλότριος ὢν δυνάμεως ὁ περὶ\nαὐτῶν ὑποπεσεῖται λόγος, ἔκ τε ὧν παραθήσομαι\nἀνατρεπτικῶν τοῦ περὶ εἱμαρμένης καὶ αὐτόθεν ἐκ\nτοῦ τρόπου, καθ᾿ ὃν τὰς μαντείας ποιεῖσθαι λέγονται.\nοὐ γὰρ δὴ δυνάμει κρείττονι τὴν τῶν μελλόντων\nγνῶσιν προειληφέναι φασὶν αὐτοὺς, ἐκ θεωρίας\nδὲ τῆς τῶν ἄστρων κινήσεως ὁμοίως ἀνθρώποις\nτὰ μέλλοντα καταστοχάζεσθαι. οὕτως οὐδὲν δύνασθαι\nοὔτ᾿ ὠφελεῖν οὔτε τι τὸ παράπαν ἐνεργεῖν αὐτοὺς,\nεἰ μὴ τὰ καθ᾿ εἱμαρμένην, φασί. τούτων δὲ\nἔλεγχος αὐτὸς ἐκεῖνος ὁ τῶν δαιμόνων προήγορος, ἐν\nοἷς ἐπέγραψε “Περὶ τῆς ἐκ λογίων φιλοσοφίας” ὧδε\nλέγων πρὸς λέξιν\n“Ἃ γὰρ λέγουσιν οἱ θεοὶ, εἴπερ τὰ μεμοιραμένα\nγινώσκοντες λέγουσιν, ἀπὸ τῆς τῶν ἄστρων φορᾶς\nδηλοῦσιν, καὶ τοῦτο σχεδὸν πάντες ἐξέφηναν οἱ\nἀψευδεῖς τῶν θεῶν.”\nΕἶθ᾿ ἑξῆς ὑποβάς φησιν\n“Ἐρωτηθεὶς ὁ Ἀπόλλων τί τέξεται ἡ γυνὴ, ἐκ\nτῶν ἄστρων εἶπεν ὅτι θῆλυ, ἐκ τοῦ σπορίμου ἐπιγνοὺς\nχρόνου. λέγει δ᾿ οὕτως\nἐκφύεται γαίηθεν ὁδῶν, ὅθι λείμακες ὄμβρουδιψοσύνῃ κατέμαρψαν ὅλον πόμα μητέρος αυτῆς,ἔνδον ὀρινομένης χρόνον ἄρκιον· οὔ τι δὲ κοῦρον,ἀλλὰ κόρην· Φοίβη γὰρ ἐΰσκοπος ἤροσεν ἁγνὴνΚύπριν, ἐπειγομένην θῆλυν γόνον, ὦ φίλε, σεῖο.\nἰδοὺ καὶ ἀπὸ τοῦ σπορίμου, ὅτι σελήνη ἐπὶ Ἀφροδίτην\nἐφέρετο, εἶπεν ὅτι θῆλυ γεννηθήσεται. καὶ\nI. \"\"^ γὰρ λέγουσιν οἱ θεοὶ, εἴπερ τὰ μεμοιρα-\n\n\nμὴν καὶ τὰς νόσους ἐκεῖθεν προλέγουσιν. ἐπάκουσον\nγὰρ\nἡ μάλα μιν κακὸς ἰὸς ἐνὶ στέρνοισι δαμάζει,πνεύμονος ἀλγινόεσσαν ὑπερβλύζων κακότητα.\nκαὶ ἑξῆς , οἶς ἐπιλέγει\nταῦτα δὲ Μοιράων νόος ἤγαγεν, ἠδὲ κελαινὴνεἰς ἔριν ἐστήριξε, κακηπελίῃσι δαμάζειν,ὑψιπόλοιο Κρόνοιο κακὴν ὐπ’ ἀταρπὸν ἰόντος.\nκαὶ μεθ’ ἕτερα\nἀλλά σε μόρσιμον ἦμαρ ἀναπλῆσαι βιότοιοἀλγινόεις βροτολοιγὸς ἐπισπέρχων Κρόνῳ ἄντασπεύσατο , σῆς δὲ θέμειλον ἀπὸ φρενὸς ἠίστωσε ·τοὔνεκα καὶ πατέρος θεοειδέος ἱερὸν ἦτορφευγέμεναι κακοεργὸν ἐπηπείλησεν Ἄρηα.\nταῦτα μὲν ὅτι οὐδὲ ἐκ θείας αὐτῶν δυνάμεως\nμαντεύονται , ἀλλ’ ἐξ ἄστρων ἐπιτηρήσεως κατὰ τοὺς\nμαθηματικῶν λόγους , ὡς μηδὲν ἐν τούτῳ διαφέρειν\nἀνθρώπων μηδέ τι κρεῖττον καὶ φύσεως θειοτέρας\nἔργον ἐπιδείκνυσθαι.\nθέα δ’ ὡς καὶ τὸ ἐφ’ ἡμῖν\nἀναιροῦσιν, ἱν , οὐ μόνον τὰ ἐκτὸς καὶ τὰ οὐκ ἐφ’ ἡμῖν\nτῇ τῶν ἄστρων ἀνατιθέντες φορᾷ, ἀλλὰ καὶ τὰς ἡμετέρας\nπροαιρέσεις.\n“ Οὓτως καὶ ὁ Ἀπόλλων περί τινος, ἅμα καὶ b\nτὴν περὶ στρατιὰν προθυμίαν ἀφηγούμενος πόθεν\nαὐτῷ γίνεται, ἔφη\nἌρεα κραιπνὸν ἔχει γενεθλήιον, ὅς μιν ὀρίνει,οὐδέ ἑ ταρχύσει · Ζῆνός γὰρ ἐπέχραε βουλὴ ,ἤ οἱ κῦδος ἄρειον ἀπ’ Ἄρεος εὐθὺς ὀρέξει.\nκαὶ πάλιν ἐπ’ ἄλλου\nεὐχαίτης ἐπέκειτο Κρόνος, στυγεροῖσι δὲ κέντροιςἄλγυνεν παιδὸς Ταλαοῦ δυσπέμφελον ἠῶ.\nεἰς τοσοῦτον δὲ τὴν εἱμαρμένην οἱ γενναῖοι θεοὶ\nπεφρίκασιν ὡς ὁμολογεῖν μηδὲ κεραυνουμένοις αὐτῶν\n\n\nτοῖς ἱεροῖς δύνασθαι ἐπαμύνειν. πολλὴ ἄρα γένοιτ’\nἂν ἐλπὶς ἀνθρώποις εὐχομένοις τυχεῖν βοηθείας παρὰ\nτῶν μηδὲ σφίσιν αὐτοῖς ἐπαρήγειν δυνατῶν. τί δὲ\nχρὴ λοιπὸν εὐσεβεῖν καὶ τοὺς θεοὺς προσκυνεῖν καὶ\nθεραπεύειν, μηδὲν οἵους τε καθόλου μηδὲ ἑαυτοῖς\nἐπαρκεῖν ; ἄκουε δ’ οὖν ἅ φησιν ὁ χρησμός·\nΟὕτω καὶ ναῶν μοῖραι καὶ ἱερῶν, καὶ αὐτοῦ\nγε τοῦ Ἀπόλλωνος τὸ ἱερὸν μεμοίρατο κεραυνωθῆναι,\nὥς φησιν\nὠ ζαθέης γεγαῶτες Ἐριχθονίοιο γενέθλης ,ἔτλητ’ ἐλθέμεναι καἲ ἐμὴν ἐρεεινέμεν ὀμφὴν,ὁππόθι δῃωθῇ περικαλλέος ἕδρανα σηκοῦ.κλῦτε δαφνηρεφέων μυχάτων ἄπο θέσκελον ὀμφήν.εὖτ’ ἂν ἄνω πνείοντες ὑπηέριοι κελάδοντεςτρίβωνται πατάγοισιν ἐναντία δηριόωντες —κρυμὸς δ’ αὖ περὶ κόσμον ἀπείρονα νήνεμος ἔσται —μηδὲ διεξερύγησιν ἔχῃ κεκακωμένος αἰθὴρ,αἰθαλόεις περὶ γαῖαν, ὅπη τύχεν, ἔκπεσε πυρσός ’τὸν μὲν δὴ θῆρές τε κατ’ οὔρεα δειμαίνοντεςφεύγουσιν πυμάτοις ὑπὸ κεύθεσιν, οὐδὲ μένουσινεἰσιδέειν ὄσσοισι καταιβάσιον Δῖός ἔγχος.τοῦ μὲν καὶ νηοὶ μακάρων καὶ δένδρεα μακρὰἠλιβάτων τ’ ὀρέων κορυφαὶ νῆές τ’ ἐνὶ πόντῳδάμνανται ζαπύροις πωτήμασιν ἐμπελάοντος ·καὶ δ’ αὐτὴ πληγεῖσα Ποσειδάωνος ἑταίρηπολλάκις ἠχήεσσ’ ἀναχάζεται Ἀμφιτρίτη.ὑμεῖς οὑν καὶ ἄτλητον ἐνὶ φρεσὶν ἄλγος ἔχοντες,τέτλατε Μοιράων ἀμετάτροπα δήνεα θυμῷ ’ταῖσι γὰρ Οὐρανίδαο Δῖός κατένευσε κάρηνον,ὅττι κε δι)νήσωσι μένειν ἀσάλευτον ἀτράκτοις.αἶσα γὰρ ἢν δολιχοῖσι χρόνοις περικαλλέα σηκὸνπυρσῶν αἰώρῃσι διιπετέεσσι δαμῆναι.\nεἰ δὴ οὖν Μοιρῶν ἀτράκτοις καὶ τῶν σεβασμίων\nθεῶν οἱ ναοὶ , τά τε ἱερὰ αὐτῶν δώματα δάμναται\nζαπύροις πωτήμασι , τίς ἂν ἔτι λείποιτο ἐλπὶς θνη-\n\n\nτοῖς ἀνθρώποις τῆς τῶν πεπρωμένων ἀποφυγῆς ; εἰ\nδὲ καὶ μηδεμία ἐκ θεῶν ὑπάρχοι βοήθεια, δεῖ δὲ ἐξ\nἅπαντος τετλάναι\nΜοιράων ἀμετάτροπα δήνεα θυμῷ ,\nτίς ἡ περὶ τοὺς θεοὺς ματαία σπουδή ; εἴποι ἄν τις.\nτί δὲ δεῖ λοιβῆς τε κνίσης τε καὶ τὸ ἐκ τούτων γέρας\nτοῖς μηδὲ τούτων ἀξίοις ἀπονέμειν, εἰ κατ’ οὐδὲν\nἧμας ὠφελεῖν δύνανται; ἐπεὶ μηδὲ τῶν ἀγαθῶν δο-\nτῆρας οἴεσθαι χρῆν αὐτοὺς, ἀλλ’ ἣν καὶ τῶν ἐναντίων\nὡμολόγουν αἰτίαν.\nεἰ γὰρ πέπρωται ἀνθρώποις\nεἴτε τι ἀγαθὸν εἴτε τι καὶ ἐναντίον , ἔσται ἐξ\nἀνάγκης καὶ παρέσται τοῦτο καὶ βουλομένων καὶ μὴ\nτῶν θεῶν. μόνην ἄρα τὴν ἀνάγκην θεραπευτέον,\nσμικρὰ, μᾶλλον δὲ τὸ μηδὲν φροντίσαντας τῶν θεῶν,\nμήτε λυπεῖν μήτε εὐεργετεῖν δυναμένων.\nεἰ δὲ\nδὴ τῶν Μοιρῶν μόνος ὁ ἐπὶ πάντων ἐπιστατεῖ θεὸς,\nκαὶ μόνος καὶ τούτων ὑπάρχει κύριος,\nταῖσι γὰρ Οὐρανίδαο φησὶ) Δῖός κατένευσε κάρηνον,ὅττι κε δινήσωσι μένειν ἀσάλευτον ἀτράκτοις,\nτί δὴ οὐχὶ πάντα ὑπερθέμενος τὸν παμβασιλέα καὶ\nτῆς εἱμαρμένης δεσπότην μόνον θεὸν εἶναι ὁμολογεῖς,\nκαὶ μόνον ἀγαθῶν δοτῆρα καὶ σωτῆρα; ὅτι δὴ μόνῳ\nαὐτῷ καὶ ἃ φῄς Μοιράων ἀμετάτροπα δήνεα τρέπειν\nκαὶ μεταλλάττειν ῥᾴδιον· ὡς μήτ’ ἀνάγκῃ μήτε εἱμαρμένῃ\nτὸν τῷ παμβασιλεῖ θεῷ καθωσιωμένον καὶ\nμόνον αὐτὸν εὐσεβοῦντα δουλεύειν, οἷα δὲ ἐλεύθερον\nκαὶ παντὸς ἀφειμένον δεσμοῦ ταῖς ἐνθέοις καὶ σωτηριώδεσιν\nοἰκονομίαις ἀκωλύτως ἐφέπεσθαι. ἀλλ’ ὁ\nμὲν ἀληθὴς τοιαῦτα προφαίνει λόγος, ὁ δ’ ἔμπαλιν\nὅρα διὰ τίνων φησὶ τὰ τῆς εἱμαρμένης λύεσθαι.\nΔεηθέντος γάρ τινος καταδέξασθαι θεὸν,\n\n\nεἰπὼν ὁ θεὸς ὅτι ἀνεπιτήδειός ἐστι διὰ τὸ ὑπὸ φύσεως\nκαταδεδέσθαι, καὶ διὰ τοῦτο ἀποτροπιασμοὺς\nὑπαγορεύσας , ἐπάγει\nῥιπῇ δαιμονίη γὰρ ἅλις ἐπιδέδρομεν ἀλκὴσαῖσι γοναῖς , ἃς χρή σε φυγεῖν τοίαισι μαγείαις.\nδι’ ὧν καὶ σαφῶς δεδήλωται ὅτι ἡ μαγεία ἐν τῷ\nλύειν τὰ τῆς εἱμαρμένης παρὰ θεῶν ἐδόθη εἰς τὸ\nὁπωσοῦν ταύτην παρατρέπειν. ”\nΤαῦτά σοι ὁ Πορφύριος , οὐκ ἐγώ. ὁ τοίνυν\nμαγείαις παραινῶν λύειν τὰ τῆς εἱμαρμένης πῶς αὐτὸς\nθεὸς ὢν τὰ πεπρωμένα κατὰ τοῦ ἰδίου ναοῦ κεραυνῷ\nπιμπραμένου μὴ ἔλυσεν ; ὁ δὲ δὴ μαγεύειν,\nἀλλὰ μὴ φιλοσοφεῖν παρορμῶν, πῶς οὐκ ἂν εἴη δῆλος\nὁποῖος ὢν τυγχάνει τὸν τρόπον; ἐπὶ πᾶσι τούτοις\nκαὶ ψεύδεσθαι τοὺς θεοὺς ὁ αὐτὸς ὁμολογεῖ.\n“ ‘Αλλ’ ἤδη καὶ τὴν γνῶσιν τῆς φορὰς τὴν\nἀκριβῆ καὶ τὰς ἐκ τούτων συμβάσεις ἀκατάληπτον\nεἶναι ἀνθρώποις , καὶ οὐ μόνον τούτοις, ἀλλὰ καί\nτισι τῶν δαιμονίων ’ ὅθεν καὶ ψεύδονται περὶ πολλῶν\nἐρωτηθέντες. ”\nΤούτοις αὖθις ἐπιλέγει\n“ Καὶ τὸ περιέχον ἀναγκάζον ψευδῆ γίνεσθαι τὰ\nμαντεῖα, οὐ τοὺς παρόντας ἑκόντας προστιθέναι τὸ\nψεῦδος. πολλάκις γοῦν προλέγουσιν ὅτι ψεύσονται·\nοἱ δὲ μένουσι καὶ λέγειν ἀναγκάζουσι διὰ τὴν ἀμαθίαν.\nεἶπε γοῦν ὁ Ἀπόλλων ποτὲ, τοιαύτης οὒσης\nτῆς καταστάσεως, ὡς ἐδείξαμεν, πονηρᾶς τοῦ\nπεριέχοντος,\nκλεῖε βίην κάρτος τε λόγων · ψευδηγόρα λέξω.\nκαὶ ὅτι ταῦτα ἀληθῆ ἐστιν ἅπερ ἔφαμεν δηλώσει τὰ ὢ\nλόγια.\nἔφη γοῦν τις κληθεὶς τῶν θεῶν\n\n\nσήμερον οὐκ ἐπέοικε λέγειν ἄστρων ὁδὸν ἱρήν ’ἕδρανα μαντοσύνης γὰρ ἐν ἄστρασι νῦν πεπέδηται.\nκαὶ ἐπιλέγει\n“ Πέφηνεν ἄρα πόθεν πολλάκις τὸ ψεῦδος συνί-\nσταται.”\nἈρά σοι πέπαυται λοιπὸν τὰ τῆς ἀμφιβόλου\nγνώμης, ὅτι μηδέν τι ἢν θεῖον ἐν τοῖς τῶν θεῶν\nχρησμοῖς. πῶς γάρ ποτε τὸ θεῖον ψεύσαιτ’ ἂν, τὴν\nφύσιν ὂν ἀψευδέστατον , εἴ γε ἀψευδὲς τὸ θεῖον;\nπῶς δὲ ἀγαθὸς δαίμων ταῖς ψευδολογίαις ἀπατήσειέ\nποτε τοὺς χρωμένους ; πῶς δ’ ἂν εἴη κρεῖττον ἀνθρώπου\nτὸ τῇ τῶν ἄστρων φορᾷ πεπεδημένον;\nθνητὸς\nμὲν οὑν ἀνὴρ βραχεῖαν ἀρετῆς σπουδὴν εἰσενεγκάμενος\nοὔποτ’ ἂν ψεύσαιτο, τἀληθὲς προτιμᾶν προθέμενος,\nοὐδ’ εἱμαρμένης ἀνάγκην οὐδ’ ἄστρων φορὰν\nαἰτιάσαιτο ψευσάμενος· ἀλλ’ εἰ καὶ τῷ σώματι\nπῦρ τις ἢ σίδηρον προσφέροι, διαφθείρειν ἐξαναγκάζων\nτὸν ἀληθῆ λόγον, ἀλλὰ καὶ πρὸς τοῦτο ἐλευθε-\nροστομῶν ἀντιφθέγξεται,\nἴτω μὲν πῦρ , ἴτω δὲ φάσγανα ·τέμνε, κάταιθε σάρκας , ἐμπλήσθητί μουπίνων κελαινὸν αἷμα· πρόσθε γὰρ κάτωγῆς εἶσιν ἄστρα, γῆ δ’ ἄνεισ’ ἐς οὐρανὸν,πρὶν ἐξ ἐμοῦ σοι θῶπ’ ἀπαντῆσαι λόγον.\nτὸ δέ γε λαοπλάνον καὶ ἀπατηλὸν δαιμόνιον σκήπτεται\nτοὺς ἄφρονας σοφιζόμενον, ἔν ἐν οἶς ἂν\nτῆς τοῦ μέλλοντος προρρήσεως ἀποπίπτοι καταφυγὴν\nαὐτῷ τῆς ἀλογίας τὴν εἱμαρμένην πορίζοιτο.\nπάντα\nδ’ εἱμαρμένης διὰ τῶν χρησμῶν ἀναρτήσας ὁ δαίμων,\nκαὶ τὸ ἐφ’ ἡμῖν ἐκ τῆς αὐτοπροαιρέτου κινήσεως ἀνελὼν,\nλὼν, ἀνάγκῃ δὲ καὶ τοῦτο καταδουλώσας , θέα εἰς\nοἷον κακῶν δογμάτων ὄλεθρον τοὺς αὐτῷ πειθομέ-\n\n\nνους καταβέβληκεν.\nεἰ γὰρ ἄστροις καὶ εἱμαρμένῃ\nοὐ μόνα τὰ ἐκτὸς, ἀλλὰ καὶ τὰς κατὰ λογισμὸν προθυμίας\nἀναθετέον, καί τις ἀπαραίτητος ἀνάγκη τὰς\nἀνθρωπίνας ἐκβιάζεται γνώμας, οἰχήσεταί σοι φιλοσοφία,\nοἰχήσεται χαὶ εὐσέβεια· οὐδέ τις ἦν τοῖς σπουδαίοις\nἔπαινος ἀρετῆς, οὐδέ τις θεοφιλία, οὐδὲ τῶν\nἐν ἀσκήσει πόνων καρπὸς ἐπάξιος, ἀνάγκης καὶ εἱμαρμένης\nτὴν αἰτίαν πάντων ἀναδεδεγμένης.\nοὐ\nδὴ οὖν προσήκει καταμέμφεσθαι τοῖς περὶ τὸν βίον\nπλημμελοῦσιν, οὐδέ γε τοῖς ἀσεβέσι καὶ ἐπιρρητοτάτοις,\nἀλλ᾿ οὐδὲ τοὺς σπουδαίους θαυμάζειν· ταύτῃ\nδὲ, ὡς ἔφην, οἰχήσεται καὶ τὸ μέγα τῆς φιλοσοφίας\nκλέος, οὐκ αὐτοπροαιρέτου μελέτης καὶ ἀσκήσεως,\nἀλλ᾿ ἐκ τῆς τῶν ἄστρων ἀνάγκης ἀπῃωρημένον.\nὅρα οὖν εἰς οἷον κακῶν δογμάτων βυθὸν οἱ θαυμάσιοι\nθεοὶ καταβεβλήκασι, καὶ σκέψαι ὡς εἰς ἀσωτίαν\nκαὶ ἀδικίαν καὶ ἄλλα μυρία κακὰ παρορμᾷ καὶ\nπροτρέπει τουτὶ τὸ δόγμα, ἀνατροπὴν τοῦ παντὸς\nβίου ἀθρόως κατεργαζόμενον.\nεἰ γοῦν τις αὐτόθεν\nπιστεύσειε τοῖς θαυμαστοῖς τῶν θεῶν χρησμοῖς, ὅτι\nτε τὸ ἀληθεύειν καὶ τὸ ψεύδεσθαι οὐχ ἡμέτερον ἔργον\nἦν, ἀλλὰ τῆς ἀπαραιτήτου εἱμαρμένης, καὶ τὸ\nθέλειν ἐπὶ στρατείαν ἢ ἐπ᾿ ἄλλο τι τῶν πρακτέων\nὁρμᾶν, καὶ τὸ μὴ θέλειν τὰ τοιάδε, πῶς οὐκ ἂν ἐθελήσειεν\nἀμελεῖν καὶ καταρρᾳθυμεῖν ἐν ἅπασι τοῖς\nμὴ ἄνευ καμάτων καὶ πόνων καὶ τῆς ἡμῶν αὐτῶν\nπροθυμίας κατορθοῦσθαι δυναμένοις;\nεἰ γὰρ ἐξ\nεἱμαρμένης τόδε τι γενήσεσθαι νομίζοι, εἴτε πονοίημεν\nἡμεῖς περὶ αὐτὸ καὶ σπουδάζοιμεν εἴτε καὶ μὴ,\nπῶς οὐκ ἄν τις ἐθελήσειε τὸ ῥᾷον αἱρεῖσθαι, παρεὶς\nἑαυτὸν καὶ ἀμελῶν, ὡς ἐξ εἱμαρμένης καὶ ἀνάγκης\nγενησομένου τοῦ πραχθησομένου;\nὅθεν καὶ λεγόν-\n\n\nτῶν ἔστιν ἀκοῦσαι τῶν πολλῶν ὅτι ἄρα πραχθήσεται\nτοῦτο , εἴ γε εἵμαρταί μοι , καὶ τί με χρὴ παρέχειν\nἐμαυτῷ πράγματα;\nεἰ γὰρ ὁ ἐπὶ στρατείαν ὁρμῶν\nοὐκ ἐκ προαιρέσεως οἰκείας τοῦτ’ ἔπραττεν, ελαυνόμενος\nδὲ ὑπὸ τῆς ἔξωθεν ἀνάγκης , δῆλον ὅτι καὶ ὁ\nἐπὶ λῃστείαν καὶ τυμβωρυχίας καὶ ἐπὶ τὰς ἄλλας ἤτοι\nἀνοσιουργίας καὶ ἀκολασίας ἢ κοσμίους καὶ σώφρονας\nἐπιτηδεύσεις ’ τοῦτο γὰρ ἂν εἴη ἀκόλουθον τῷ\nπερὶ εἱμαρμένης λόγῳ.\nπῶς οὖν ὁ ταῦτα μὴ ἐξ\nαὑτοῦ ἡγούμενος ἐγχειρεῖν, ἀλλ’ ὑπὸ τῆς ἐξωθεν\nἀνάγκης προσέξοι ἄν ποτε τῷ νουθετοῦντι καὶ διδάσκοντι\nσκοντι μὴ ἑαυτὸν ἐπιδιδόναι ἔκδοτον τοῖς προειρημένοις\n;\nεἴποι γὰρ ἂν πρὸς τὸν νουθετοῦντα ὡς καὶ\nτῶν πρὸ ἡμῶν τισὶν εἴρηται, τί με, ὦ ἄνθρωπε, νουθετεῖς ;\nταῦτα γὰρ οὐ δήπου ἐστὶν ἐπ’ ἐμοὶ, τὸ μεταβάλλειν\nβάλλειν τὴν προαίρεσιν· ἡ γὰρ εἱμαρμένη προκατεί\nληφε.\nτί οὖν δεῖ συντετάσθαι πρὸς ἃ οὐδὲ προ-\nθυμεῖσθαι δυνήσομαι, εἰ μὴ καὶ τοῦτο καθείμαρταί\nμοι; προθυμήσομαι δὲ, εἰ καθείμαρται, καὶ ἄνευ\nτῆς σῆς διδασκαλίας ὑπὸ τῆς εἱμαρμένης ἀγόμενος.\nτί οὖν μάτην σεαυτῷ ἐνοχλεῖς;\nἀλλ’ εἰ καὶ τὸ σὲ\nπαραινεῖν καὶ διδάσκειν φήσεις κατὰ ἀνάγκην ἐπιτελεῖδθαι\nεἰς τὸ παραινεῖν καὶ πείθειν ἐμὲ τοιαῦτα,\nἀλλὰ κἀν τούτῳ τί χρὴ σπουδάζειν; ἀργὴ γὰρ καὶ\nἀνωφελὴς ἡ παραίνεσις. εἰ γὰρ εἵμαρταί μοι , φιλο-\nπονήσω ’ εἰ δὲ μὴ εἵμαρται , ματαίαν ποιεῖσθαι τὴν\nσπουδὴν ἀμφοτέρους συμβήσεται.\nπῶς δὲ οὐ μᾶλλον\nἀπορρᾳθυμῶν εἴποι ἂν πρὸς ἑαυτὸν ὁ ταύτην ἔχων\nτὴν δόξαν, ἄγε μηδαμῶς φιλοπονήσω , μηδὲ μάτην\nἐνοχλήσω ἐμαυτῷ· γενήσεται γὰρ τὸ εἱμαρτὸν ἐξ ἀνάγκης·\nκης· ὁ δὲ περί τι σπουδάζων, ἢ διδάσκων ἢ προτρέιτςε\nτρέπων ἑαυτὸν ἢ ἄλλον καὶ τὸ πείθεσθαι καὶ τὸ μὴ\n\n\nπείθεσθαι , καὶ τὸ ἁμαρτάνειν καὶ μὴ, τό τε ἐπιτιμᾶν.\nἁμαρτάνουσι , καὶ τὸ ἐπαινεῖν τοὺδθοῦντααα\nθοῦντας, πῶς οὐκ ἐναργῶς ἐλέγχεται τὸ μὲν ἔργον\nκαταλιπὼν τοῦ παρ’ ἡμῖν καὶ τοὐ αὐτεξουσίου, τὸ\nδὲ τῆς εἱμαρμένης ὄνομα αὐτῷ συνάπτων μόνον;\nὥσπερ εἰ τις τὴν τοῦ ἀγαθοῦ φύσιν, ἧς κατὰ τὴν\nπαρουσίαν ἄριστα διοικεῖται τὸ ζῷον, τῷ τοῦ κακοῦ\nπροσαγορεύοι ὀνόματι. οὕτω γὰρ ἐπεὶ ἐναργῶς ἑαυτῶν\nαἰσθανόμεθα μὴ βιαζομένων ὑπ’ ἄλλης τινὸς\nαἰτίας ἐν τῷ παιδεύειν τοὺς υἱεῖς καὶ μαστίζειν τοὺς\nοἰκέτας ἁμαρτήσαντας , καὶ ἐν τῷ τόδε τι βούλεσθαι\nκαὶ μὴ βούλεσθαι, ἀλλ’ αὐτοτελῶς ἐκ τῆς ἰδίας ἐξουσίας\nσίας εἰς τὰς τοιαύτας κινήσεις ἀφικνουμένων, ἁμαρτάνοι\nἂν ὁ ταῦτα λέγων γίνεσθαι καθ’ εἱμαρμένην,\nπρὸς τὸ παραλύειν τάς τε ἡμῶν αὐτῶν προθυμίας\nκαὶ τὰς εἰς ἄλλους γινομένας παρακλήσεις καὶ νουθετήσεις,\nἐξ ὧν ὁρῶμεν μάλιστα κατορθούμενα τὰ\nτῶν ἀνθρώπων πράγματα.\nκαὶ μὴν καὶ νόμους\nἀνατρέποι ἂν οὗτος ὁ λόγος τοὺς τοῦ συμφέροντος\nἕνεκεν ἀνθρώποις κειμένους. τί γὰρ δεῖ προστάττειν\nἢ ἀπαγορεύειν τοῖς ὑφ’ ἑτέρας ἀνάγκης κατεσχημένοις ;\nἀλλ’ οὐδὲ τοὺς ἁμαρτάνοντας δεήσει κολάζειν\nμὴ παρὰ τὴν αὐτὴν αἰτίαν ἡμαρτηκότας, οὐδὲ τοῖς τὰ\nκάλλιστα πράττουσι τιμὰς ἀπονέμειν, ὧν ἑκάτερον\nπολλὴν αἰτίαν παρέσχηκεν εἰς ἀναστολὴν ἀδικίας καὶ\nεἰς εὐποιίας ἑτοιμότητα.\nἀλλὰ καὶ τὴν πρὸς τὸ\nθεῖον εὐσέβειαν ἀνατρέποι ἂν ἥδε ἡ δόξα , εἴ γε μηδὲν\nἡμῖν ὁ θεὸς, μηδὲ μὴν αὐτοὶ οἶ τῶνδε χρησμῳδοὶ,\nδοὶ, μήτ’ εὐχομένοις μήτ’ εὐσεβοῦσι συμβάλλονται\nεἱμαρμένης ἀνάγκαις πεπεδημένοις.\nτὸ δὲ δίκην\nἀψύχων λέγειν κινεῖσθαι ἡμὰς, τῇδε καὶ τῇδε ὑπό\nτινος ἔξωθεν δυνάμεως νευροσπαστουμένους , εἰς τὸ\n\n\nἐπάναγκες ἐθελῆσαι τάδε πρᾶξαι, καὶ ἑλέσθαι παρὰ\nπροαίρεσιν ἕτερα, πῶς οὐκ ἂν εἴη ἀναιδὲς καὶ ἀναισχυντότατον,\nἐπείπερ ἐναργῶς αἰσθανόμεθα ἑαυτῶν\nἡμετέρᾳ ὁρμῇ καὶ κινήσει τάδε τινὰ προθυμουμένων,\nκαὶ ἀμελούντων, πάλιν ἑαυτῶν ἀντιλαμβανόμεθα,\nκαὶ παρὰ ταύτην τὴν αἰτίαν κατορθούντων ἢ μὴ κατορθούντων,\nκαὶ ἐξ οὐδενὸς ἑτέρου βιαζομένων, ἀλλὰ\nτὰ μὲν ἑκουσίῳ γνώμῃ αἱρουμένων, τὰ δὲ φευγόντων\nκαὶ παραιτουμένων ἐκ τῆς ἡμῶν αὐτῶν προαιρέσεως ;\nοὕτ’ ὢ δὲ ἄρα ἐναργὴς ἦν ὁ τοῦ αὐθεκουσίου λόγος\nὥστε ὁμοίως τὸ ἀλγεῖν καὶ τὸ ἥδεσθαι, καὶ τὸ\nτόδε τι ὁρᾶν, καὶ τόδ’ ἀκούειν, οὐ συλλογισμῷ, ἀλλ’\nἐνεργείᾳ καταλαμβανομένων , συναισθέσθαι ἑαυτῶν\nἐξ ἡμῶν αὐτῶν καὶ τῆς ἡμετέρας βουλῆς ὁρμώντων,\nκαὶ τάδε τινὰ αἱρουμένων, τινὰ δὲ ἀποστρεφομένων,\nὥστε ἐξ ἅπαντος τὸ ἐλεύθερον καὶ τὸ αὐτεξούσιον\nτῆς ἐν ἡμῖν λογικῆς καὶ νοερὰς φύσεως ἐνδίκως ὁμολογεῖσθαι.\nεἰ δὲ καὶ παρὰ προαίρεσιν μυρία\nσυμβαίνοντα ἡμῖν τοὺς πολλοὺς τῶν ἀνθρώπων ταρἀττεο.\nδιαιρετέον ἐνταῦθα τὴν τῶν ἐν οἷς ἐσμὲν φύσιν,\nκαὶ τὸν λόγον, καθ’ ὃν τὰ οὐκ ἐφ’ ἡμῖν γίνεται,\nἐπιθεωρητέον. οὕτω γὰρ καὶ τούτων τὸ αἴτιον οὔτις\nἄλογος ἀναδέξεται εἱμαρμένη, λόγος δὲ πάλιν ἄλλος\nτῆς τῶν ὅλων προνοίας ἀπηρτημένος. φέρ’ οὖν ἐπιμενλῶς\nτὸ πρόβλημα ἐπισκεψώμεθα.\nΠάντα μὲν ἀθρόως ἐκ θεοῦ προνοίας εἶναί\nτε καὶ διοικεῖσθαι οἱ τῆς ἀληθοῦς εὐσεβείας θεσμοὶ\nδιαγορεύουσιν.\nἤδη δὲ κατ’ εἶδος ἰδίως ἕκαστα\nτῶν γιγνομένων τὰ μὲν ἔξει, τὰ δὲ φύσει, τὰ δὲ\nὁρμῇ καὶ φαντασίᾳ, τὰ δὲ λογισμῷ καὶ οἰκείᾳ κρίσει\nτε καὶ προαιρέσει κινούμενα , καὶ ἄλλα μὲν κατὰ\nπροηγούμενον λόγον γιγνόμενα, ἕτερα δὲ κατ’ ἐπι-\n\n\nσυμβεβηκότα τοῖς προηγουμένως γεγονόσι, ποικίλην\nκαὶ πολύτροπον τὴν τοῦ παντὸς συνεστήσατο διακόσμησιν,\nἑκάστῳ γένει τῶν ὄντων ἰδίαν καὶ ἀφωρισμένην\nτινὰ φύσεως κατασκευὴν τοῦ τῶν ὅλων αἰτίου\nδιανείμαντος.\nσχολῇ μὲν οὖν τις τὸν περὶ\nτῶν ἄλλων διεξέλθοι λόγον, τὸν δὲ περὶ τοῦ αὐτεξουσίου\nῥᾷον ἂν καταμάθοι ὡδε\nἐπεὶ μὴ μονογενὲς\nχρῆμα μηδ’ ἐκ μιᾶς συνεστὼς φύσεως τυγχάνει ὢν ὁ\nἄνθρωπος, ἐκ δυοῖν δὲ ἐναντίων εἴληχε τὴν σύνοδον,\nσώματος καὶ ψυχῆς, τοῦ μὲν κατὰ συμβεβηκὸς ὀργάνου\nτῇ ψυχῇ δεδεμένου , τῆς δὲ νοερᾶς οὐσίας κατὰ\nτὸν προηγούμενον ὑποστάσης λόγον, καὶ τοῦ μὲν ἀλόγου,\nτῆς δὲ λογικῆς τυγχανούσης, καὶ τοῦ μὲν φθαρτοῦ,\nτῆς δὲ ἀφθάρτου, καὶ θατέρου θνητοῦ, θατέρας\nδὲ ἀθανάτου, ὥσθ’ ἡμᾶς θηρσὶ μὲν ἀλόγοις ἀδελφὸν\nφέρειν τὸ σῶμα, ψυχὴν δὲ τῇ λογικῇ καὶ ἀθανάτῳ\nφύσει συγγενῆ ’ ταύτῃ τοι εἰκὸς τὸ διφυὲς τουτὶ βλάστημα,\nδιττῆς ἅτε φύσεως κεκοινωνηκὸς , διττῷ καὶ\nδιαφόρῳ τὸ ζῆν ἀπευθύνειν τρόπῳ, τοτὲ μὲν φύσει\nσώματος δουλεῦον, τοτὲ δὲ τῇ θειοτέρᾳ μοίρᾳ τὴν\nοἰκείαν ἀσπαζόμενον ἐλευθερίαν· ὡς καὶ δοῦλον εἶναι\nτὸν αὐτὸν καὶ ἐλεύθερον, τοιαύτην τινὰ παρὰ\nτοῦ θεοῦ, δι’ οὓς οἶδε λόγους αὐτὸς, κεκληρωμένον\nψυχῆς καὶ σώματος ἐπιμιξίαν.\nεἰ δὴ οὑν τις τὰ\nκατὰ φύσιν ἤτοι τοῦ σώματος ἢ καὶ τῆς ψυχῆς , εἱμαρμένης\nὀνόματι χρώμενος, ὑπ’ αἰτίαν ἀνάγκης καταβάλλοι,\nδιαμάρτοι ἂν τῆς οἰκείας προσηγορίας. εἰ\nγὰρ εἱμαρμένης ἀνάγκη τις ἦν ἀκώλυτος, πολλὰ δὲ\nτῶν τῷ σώματι καὶ τῇ ψυχὴ κατὰ φύσιν προσόντων\nπαραποδίζεται, μυρία τε ἔξωθεν ἄλλα συναντᾷ παρὰ\nφύσιν κατά τι συμβεβηκὸς καὶ ψυχῇ καὶ σώματι παρεπόμενα,\nεπόμενα, πῶς ἂν εἴη ταὐτὸν εἱμαρμένη καὶ φύσις;\nεἰ γὰρ ἀπαράλλακτόν φασιν εἷναι τὴν εἱξμαρμένην,\nκαὶ μὴ δύνασθαι τι παρ’ αὐτὴν γίνεσθαι (ἀνάγνην,\nγὰρ εἶναι ἀπαραίτητον·) πολλὰ δὲ, ὡς ἔφην,\nπαρὰ τὰ κατὰ φύσιν καὶ ψυχὴ καὶ σώματι συμβαίνει,\nοὐκ ἂν ὀρθῶς τις ὀνομάζοι ταὐτὸν εἶναι λέγων εἱμαρμένην\nκαὶ φύσιν.\nγένοιτ’ ἂν οὑν τῶν ὄντων\nἐν ἡμῖν τὰ μὲν κατὰ λογισμὸν καὶ προαίρεσιν τὴν ἐφ’\nἡμῖν γιγνόμενα, οἶα τὰ κατὰ φύσιν ψυχῆς, τὰ δὲ\nκατὰ φύσιν τοῦ σώματος, τὰ δὲ τούτοις μὲν συμβεβηκότα,\nψυχῇ λέγω καὶ σώματι, ἑτέροις δὲ συντελούμενα\nκατὰ φύσιν· ἀλλ’ οὔτε τῆς ψυχῆς τὸ ἐφ’ ἡμῖν\nοὔτε τοῦ σώματος τὸ κατὰ φύσιν , οὐδὲ μὴν τῶν\nἔξωθεν τὸ κατὰ συμβεβηκὸς, ἐνδίκως ἄν τις ἀποστεροίη\nτὸν αἴτιον.\nθεὸς γὰρ αὐτὸς ὁ τῶν ὅλων\nκαὶ τῶν ἐφ’ ἡμῖν, καὶ τῶν κατὰ φύσιν, καὶ τῶνκατὰ\nκατὰ συμβεβηκὸς δημιουργὸς ὢν ἀποπέφανται. καθόλου\nγὰρ περὶ πάντων ἀκουστέον τῆς θείας γραφῆς,\nτὸ “ αὐτὸς εἶπεν , καὶ ἐγενήθησαν· αὐτὸς ἐνετείλατο,\nκαὶ ἐκτίσθησαν” ἀποφηναμένης.\nεἰ\nδὴ οὖν βουλομένοις ποτέ τινα ἕτερα παρὰ τὴν\nἡμετέραν γνώμην συμβαίνει, ὑπομνηστέον αὐτοὺς\nὡς ἄρα τοῦτ’ ἦν ἐκεῖνο τὸ διττὸν καὶ ἑτερογενὲς τῆς\nἐν ἡμῖν συμπλοκῆς, λέγω δὴ ψυχῆς καὶ σώματος,\nπαρ’ ὃ καὶ ψυχῆς οὐσία, τὴν φύσιν οὖσα νοερὰ καὶ\nλογικὴ , ἐν νηπιάζοντι κατὰ φύσιν σώματι παρὰ φὐσιν\nαὐτὴ χώραν ἀλόγου μετείληφε· καὶ νοῦς ὁ φρονήσεως\nοἰκεῖος ἀφραίνει πολλάκις κατά τι συμβεβηκὸς,\nπαρατραπεὶς ἐν ὑπερβαλλούσαις φέρε σώματος\nἀρρωστίαις.\nπολλάκις δὲ καὶ γήρας ἐπελθὸν σώματι\nκατὰ φύσιν τῶν κατὰ τὴν ἀκμὴν κατορθωμάτων\nτὴν διάνοιαν ἀπεστέρησε, τῆς νοερᾶς ψυχῆς τὸ λογικὸν\nπαρὰ φύσιν ἀμβλῦναν.\nαἰκίαι δ’ αὖ πάλιν\n\n\nκαὶ ἀλγηδόνες σώματι πηρώσεις τε ἐπισυμβᾶσαι πάρα\nφύσιν, τὸ αὐθεκούσιον τῆς ψυχῆς παρὰ τὸ συμβεβη-\nκὸς ἐξενίκησαν, ἐνδούσης ταῖς ἀλγηδόσι διὰ τὴν πρὸς\nτὸ σῶμα συμπλοκήν ’ ὡς ἁλίσκεσθαι δεσμὸν ἄφυκτον\nἐμποδὼν προβεβλῆσθαι τῷ κατὰ ψυχὴν ἐλευθέρῳ\nτοτὲ μὲν τὴν τοῦ σώματος φύσιν, τοτὲ δὲ τὰ ἐκτὸς\nἐπισυμβαίνοντα.\nἦν δὲ ἄρα καὶ τὸ τῆς ἐφ’ ἡμῖν\nπροαιρέσεως εἰς τοσοῦτον ἧκον ἀρετῆς καὶ ἰσχύος\nὡς ἀντιβαίνειν ἐπὶ πολλῶν τολμᾶν καὶ ἀντιλέγειν τῇ\nτε τοῦ σώματος φύσει καὶ τοῖς ἔξωθεν ἐπισμβαίνουσιν.\nἡ μέν γε τοῦ σώματος φύσις ἐπὶ τὴν τῶν\nἀφροδισίων ὁρμὴν τὸν ἄνδρα καλεῖ, ἡ δὲ ψυχὴ λόγῳ\nσώφρονι χαλινὸν ἐμβαλοῦσα τῷ πάθει κρείττων καθίσταται\nτῆς τοῦ σώματος φύσεως· καὶ πάλιν ἡ μὲν πει-\nνῆν καὶ διψῆν καὶ ῥιγοῦν καὶ τὰ τοιαῦτα προσαναγκάζουσα\nἐπὶ τὰς κατὰ φύσιν θεραπείας τε καὶ πληρώσεις\nπαρακαλεῖ, ἡ δὲ προαίρεσις λόγοις σώφροσιν ἀνα-\nπεισθεῖσα, καί τινας ἀσκητικὰς προτροπὰς αύθεκουσίως\nἀγαπήσασα, πολυημέροις ἀσιτίαις καὶ καρτε-\nρίαις παρακρούεται τὴν τοῦ σώματος φύσιν , ἀρετῇ\nλογισμοῦ κρίνασα τοῦτο καὶ ἑλομένη.\nκαὶ αὖ πάλιν\nἡ μὲν κατὰ φύσιν πάσαις ἡδοναῖς χαίρει καὶ τῇ\nλείᾳ τῶν σωμάτων κινήσει , ἡ δὲ προαίρεσις ἀρετῆς\nἐπιθυμίᾳ τὸν ἐπίπονον καὶ τραχὺν ἠσπάσατο βίον.\nεἰσὶ δὲ οἱ καὶ ἐπὶ τὸ χεῖρον τραπέντες “ μετίλλαξαν\nτὴν φυσικὴν χρῆσιν εἰς τὴν παρὰ φύσιν, ἄρσε-\nνες ἐν ἄρσεσι τὴν ἀσχημοσύνην κατεργαζόμενοι.\nοὕτως ἄρα καὶ τῇ φύσει οὐ κατὰ πάντα ἐνδίδω-\nσιν ὁ λογισμὸς, κρατεῖ δὲ ἐν πλείστοις , ὡς καὶ κρα-\nτεῖται, καὶ τοτὲ μὲν αὐτὸς ἄγει, τοτὲ δὲ αὐτὸς ἂγεται,\nτᾶι, ὡς καὶ πρὸ ὥρας ἔσθ’ ὅπη χερσὶν ἐπισπᾶσθαι\nτὴν ἀπαλλαγὴν τοῦ σώματος , ὅτε τὸ ζῆν αὐτῷ μὴ\n\n\nλυσιτελὲς κριθείη.\nεἰ μὲν οὖν πρὸς μόνην τὴν\nοἰκείαν τοῦ σώματος φύσιν ὁ πᾶς ἀγὼν ἦν αὐτῷ,\nμέτριος ἂν ἦν οὗτος ’ ἐπεὶ δὲ τὴν πολιτείαν καὶ τὸν\nἐν ἀνθρώποις βίον ὁ θεὸς αὐτῷ μεταξὺ πολλῶν καταβέβληται,\nὡς μετὰ θηρίων καὶ ἑρπετῶν ἰοβόλων,\nἐν μέσῳ τε πυρὸς καὶ ὕδατος ἀέρος τε τοῦ περιέχοντος\nκαὶ τῶν ἐν τούτοις ἅπασι παρηλλαγμένων καὶ\nδιαφόρων φύσεων τὰς διατριβὰς πεποιῆσθαι, εἰκότως\nαὐτῷ ἡ διαμάχη καὶ ἡ ἔνστασις οὐ πρὸς τὴν οἰκείαν\nἐστὶ καὶ συνημμένην αὐτῷ μόνον φύσιν τοῦ σώματος,\nἀλλὰ καὶ πρὸς μυρία τὰ ἐκτὸς συμβεβηκότα , ὧν ἐν\nμέσῳ ζῇ ὁ τὸν θνητὸν βίον διεξάγων, ὥστε καὶ πρὸς\nταῦτα καρτερῶς ἀντέχειν.\nπολλαὶ γοῦν ἤδη καὶ\nτοιόνδε τροφῶν φύσεις καὶ τοιαίδε συγκράσεις τοῦ\nπεριέχοντος , κρυμῶν τε ἐπιφοραὶ καὶ φλογμῶν ἐκκαύσεις,\nπλεῖστά τε ἄλλα κατά τινας οἰκείους λόγους\nφυσικῶς μὲν κινούμενα, συμβατικῶς δὲ ἡμῖν προσπίπτοντα\nτάραχον οὐ τὸν τυχόντα τῷ καθ’ ἡμᾶς αὐτεξουσίῳ\nδιὰ τὴν πρὸς τὸ σῶμα συμπλοκὴν παρέσχηκε,\nτῆς τῶν ἡμετέρων σωμάτων φύσεως τὰς τῶν\nἔξωθεν ἐπιφορὰς οὐχ ὑπομενούσης , κρατουμένης δὲ\nκαὶ νικωμένης ὑπὸ τῶν ἐκτὸς κατὰ φύσιν οἰκείαν\nἐπιτελουμένων.\nπάλιν τε αὖ, ἐπειδὴ μετὰ πλείστων\nἀνδρῶν ποιούμεθα τὰς διατριβὰς, οἱ δὲ καὶ αὐτοὶ\nτῆς ἴσης ἡμῖν λαχόντες οὐσίας τὸ ἐφ’ ἡμῖν αὐτοῖς\nἐπὶ τῆς ἰδίας ἐξουσίας ἀποφέρονται , ἐλευθέρᾳ τῇ\nσφῶν χρώμενοι προαιρέσει, ταύτῃ πάλιν εἰκότως καὶ\nταῖς ἑτέρων γνώμαις ὑποκεισόμεθα, τοῦ αὐτῶν ἐκείνων\nαὐτεξουσίου ὧδέ πως ἡμῖν κατὰ τοῦ σώματος ἢ\nπερὶ τὴν ψυχὴν χρωμένου.\nὥσπερ γὰρ ἡ τοῦ σώματος\nἡμῶν φύσις νικᾶται πολλάκις πρὸς τῶν ἔξωθεν\nπροσπιπτόντων, οὕτως ἔστιν ὅτε καὶ προαίρεσις ὑπὸ\n\n\nμυρίων ἔξωθεν ἐνοχλουμένη προαιρέσεων, αὐτεξου-\nσίῳ γνώμῃ πεισθεῖσα, ἑαυτὴν τοῖς ἔξωθεν ἐπιδίδωσι,\nκαὶ τοτὲ μὲν βελτίων, τοτὲ δὲ χείρων ἀποτελεῖται.\nοἶδε γὰρ συνουσία φαύλη κακύνειν, ὥσπερ αὖ τούναντίον\nποιεῖν ἀμείνους τῶν καλῶν ὁμιλία. “ φθείρουσι\nγὰρ ἤθη χρηστὰ ὁμιλίαι κακαί, ” ὥσπερ οὖν\nκαὶ σώζουσι βελτιοῦσαι τῶν ἀγαθῶν αἱ συνουσίαι.\nκαὶ λόγοις μὲν ἡ λογικὴ τῆς ψυχῆς δύναμις τῶν\nἔξωθεν ἐπισυμβαινόντων ὧδέ πως καὶ τῇδε φέρεται ’\nἰσχύει δὲ πάλιν οἰκεία καὶ λογικῆς οὐσίας ἀρετὴ, καὶ\nθείαν ὡς ἀληθῶς καὶ θεοειδῆ τὴν δύναμιν ἐπιδείκνυται,\nὅτε πρὸς πάντα τὰ ἐκτὸς ἀντέχουσα, καὶ τὰ\nπάντα ἐλευθέρῳ φρονήματι ὑπερνικῶσα, πρὸς οὐδὲν\nτῆς οἰκείας ἀρετῆς ὑφιεμένη, φιλοσοφεῖν παρεσκεύασται.\nὅτε μὴν ὀλιγωρεῖ, ὑπὸ τῶν χειρόνων τὰ χείριστα\nδιατίθεται, ὥσπερ οὑν καὶ βελτιοῦται τῆς\nἔξωθεν τυγχάνουσα ἐπιμελείας.\nτί χρὴ λέγειν\nἐπὶ τούτοις, ὡς καὶ φοραὶ καὶ ἀφορίαι τοιῶνδε ψυχῶν\nκαὶ σωμάτων, κατά τινα περίπτωσιν οἰκείως τῇ\nτοῦ παντὸς διοικήσει συντελούμεναι , εὑ τε καὶ ὀρθῶς\nἔχουσαι τῷ παντὶ, πλείστην ὅσην τοῖς κατὰ μέρος\nκαὶ δὴ καὶ τοῖς ἐφ’ ἡμῖν παντοίας κινήσεως περιουσίαν\nἀπειργάσαντο;\nπᾶσιν δὲ καθόλου τοῖς\nοὖσι, τοῖς τε παρ’ ἡμᾶς γινομένοις καὶ παρὰ τὴν\nἡμετέραν αἰτίαν , καὶ τοῖς ἔξωθεν κατὰ συμβεβηκὸς\nἐπιοῦσι, τοῖς τε φυσικῶς ἐνεργουμένοις, μία παναλκὴς\nκαὶ παντοδύναμος ἐπιστατεῖ ἡ διὰ πάντων ἐπιπορευομένη\nτοῦ θεοῦ πρόνοια , ἣ καὶ τὰ πλεῖστα\nθειοτέροις ἡμῖν τε ἀρρήτοις οἰκονομεῖ λόγοις, εὐηνίως\nτὸ πᾶν διακυβερνῶσα, πολλά τε καὶ τῶν κατὰ φύσιν\nἐπὶ τὸ προσῆκον τοῖς καιροῖς μετασκευάζουσα , συνεργοῦσά\nτε καὶ συμπράττουσα τοῖς ἐφ’ ἡμῖν, καὶ τοῖς\n\n\nἐκτὸς πάλιν συμβαίνουσι τὴν δέουσαν τάξιν ἀπονέμουσα.\nΤούτων εἰς τρία τοῦτον διῃρημένων τὸν τρό-\nπον, εἴς τε τὰ ἐφ’ ἡμῖν, καὶ τὰ κατὰ φύσιν γινόμενα,\nτά τε κατὰ συμβεβηκὸς, πάντων δὲ ἐφ’ ἔνα λόγον\nτὸν ἐκ θεοῦ βουλῆς ἀνακεφαλαιουμένων , οὐδαμοῦ\nμὲν ὁ περὶ εἱμαρμένης χώραν ἔξει λόγος.\nγένοιτο\nδ’ ἂν ἡμῖν εὑρημένη καὶ ἡ παρὰ τοῖς πολλοῖς ἀπορουμένη\nτῆς κακίας πηγὴ, ἐν οὐδενὶ μὲν χώραν\nἔχουσα τῶν κατὰ φύσιν , οὔτ’ ἐν σώμασιν οὔτ’ ἐν\nοὐσίαις, πολλοῦ δεῖ ἐν τοῖς κατὰ συμβεβηκὸς ἔξωθεν\nἐπιγινομένοις· εὑρεθείη δ’ ἂν ἐν μόνῃ τῇ τῆς ψυχῆς\nαὐτοπροαιρέτῳ κινήσει, καὶ ἐν ταύτῃ οὐχ ὅτε κατὰ\nφύσιν ὁδεύουσα τὴν εὐθεῖαν βαδίζει, ἀλλ’ ὅτε τῆς\nβασιλικῆς ἐκστᾶσα οἰκείᾳ γνώμῃ τὴν παρὰ φύσιν\nτρέπεται, αὐτὴ ἑαυτῆς καθεστῶσα κυρία\nἐπειδὴ\nτοῦτο γέρας ἐξαίρετον παρὰ θεοῦ λαβοῦσα ἐλευθέρα\nκαὶ αὐτοκράτωρ τυγχάνει, τῆς οἰκείας ὁρμῆς τὸ κρι-\nτήριον εἰς ἑαυτὴν ἀναδεδεγμένη· νόμος δὲ θεῖος αὐτῇ\nσυνεζευγμένος κατὰ φύσιν, λαμπτῆρος καὶ φωστῆρος\nδίκην, ἐπιφωνεῖ ἔνδοθεν ὑπηχῶν αὐτῇ καὶ λέγων,\nὉσῷ βασιλικῇ πορεύσῃ, οὐκ ἐκκλινεῖς δεξιὰ οὐδὲ\nἀριστερά· βασιλικὴν τὴν κατὰ τὸν ὀρθὸν λόγον πορείαν\nεἶναι διδάσκων.\nτοῦτον γὰρ ἁπάσῃ ψυχῇ\nφυσικὸν νόμον βοηθὸν αὐτῇ καὶ σύμμαχον ἐπὶ τῶν\nπρακτέων ὁ τῶν ὅλων δημιουργὸς ὑπεστήσατο , διὰ\nμὲν τοῦ νόμου τὴν εὐθεῖαν αὐτῇ παραδείξας ὁδὸν,\nδιὰ δὲ τῆς αὐτῇ δεδωρημένης αὐτεξουσίου ἐλευθε-\nρίας τὴν τῶν κρειττόνων ἳρεσιν ἐπαίνου καὶ ἀποδοχῆς\nἀξίαν ἀποφήνας γερῶν τε καὶ μειζόνων\nἐπάθλων τῶν ἐπὶ τοῖς κατορθουμένοις , ὅτι μὴ βε-\nβιασμένως, γνώμῃ δὲ αὐτεξουσίῳ κατώρθου , παρὸν\n\n\nκαὶ τὴν ἐναντίαν ἑλέσθαι· ὡς ἔμπαλιν τὴν τὰ χείριστα\nἑλομένην ψόγου καὶ τιμωρίας εἶναι ἀξίαν, ἅτε\nοἰκείᾳ κινήσει τοῦ μὲν κατὰ φύσιν νόμου παραμελήσασαν,\nκακίας δὲ ἀρχὴν καὶ πηγὴν ἀπογεννήσασαν,\nφαύλως τε ἑαυτῇ κεχρημένην οὐκ ἔκ τινος ἔξωθεν\nἀνάγκης, ἀλλ’ ἐξ ἐλευθέρας γνώμης καὶ κρίσεως.\nαἰτία δὴ τοῦ ἑλομένου , θεὸς ἀναίτιος. οὔτε γὰρ\nφύσιν φαύλην ὁ θεὸς εἰργάσατο , οὐδέ .γε ψυχῆς οὐσίαν·\nἀγαθῷ γὰρ οὐδὲν πλὴν ἀγαθὰ δημιουργεῖν\nθέμις. ἀγαθὸν δὲ πᾶν ὅ τι κατὰ φύσιν. ψυχῇ δὲ\nπάσῃ λογικῇ κατὰ φύσιν πάρεστι τὸ αὐτεξούσιον ἀγαθὸν,\nκαὶ τοῦτο ἐπ’ ἀγαθῶν αἱρέσει γεγενημένον.\nφαύλως δὲ ὅτε πράττει, οὐ τὴν φύσιν αἰτιατέον.\nοὐ γὰρ κατὰ φύσιν, παρὰ φύσιν δὲ αὐτῇ γίνεται τὸ\nφαῦλον, προαιρέσεως ὂν , ἀλλ’ οὐ φύσεως ἔργον. ᾧ\nγὰρ παρήν δύναμις τῆς τἀγαθοῦ αἱρέσεως, ὅτε μὴ\nτοῦτο εἴλετο, ἑκὼν δὲ τὸ κρεῖττον ἀπεστράφη τοὐ\nχείρονος μεταποιηθεὶς , τίς ἂν τούτῳ τόπος ἀποφυγῆς\nλείποιτο τῆς οἰκείας αἰτίῳ καταστάντι νόσου, τοῦ\nτε συμφύτου νόμου σωτῆρος οἶα καὶ ἰατροῦ παραμελήσαντι ;\nὁ δὴ τούτων ἀπάντων μηδένα λόγον\nποιούμενος , ἀνάγκης τε καὶ ἄστρων φορᾶς ἀναρτῶν\nτὰ πάντα, τῆς τε τῶν πλημμελουμένων ἀνθρώποις\nἀτοπίας μὴ ἐξ ἡμῶν εἶναι φάσκων τὰ αἴτια, ἀλλ’ ἐκ\nτῆς τὰ πάντα κινούσης δυνάμεως , πῶς οὐκ ἀνόσιον\nκαὶ δυσσεβῆ λογισμὸν εἰσφέροι ἄν;\nεἴτε γὰρ αὐτόματον\nκαὶ ἀπρονόητον θείη τὴν τοῦ παντὸς φορὰν,\nἐλέγχοιτ’ ἂν ὡς αὐτόθεν ἄθεος , πρὸς τῷ καὶ ἀβλεπτεῖν\nπερὶ τὴν πάνσοφον ἁρμονίαν καὶ τὴν τῶν ὅλων\nδιάταξιν εὖ καὶ ἐν κόσμῳ τὴν δι’ αἰῶνος κίνησιν\nἀνακυκλουμένην· εἴτε θεοῦ πρόνοιαν ἄγειν καὶ φέρειν\nἐπιστατεῖν τε πᾶσι καὶ πανσόφῳ λόγῳ διοικεῖν\n\n\nὁμολογήσει, οὐδ’ οὕτω τοῦ δυσσεβοῦς ἐκπέφευγε τὴν\nἀτοπίαν, ἐπειδὴ τῶν ἐν ἀνθρώποις ἁμαρτανομένων\nτοὺς μὲν πλημμελοῦντας ἀπολύει, ὡς μηδὲν τῶν ἀτόπων\nἐξ οἰκείας γνώμης διαπεπραγμένους , ἀνάγει δὲ\nτὴν αἰτίαν τῶν κακῶν ἐπὶ τὴν καθόλου πρόνοιαν,\nἀνάγκην αὐτὴν καὶ εἱμαρμένην ἀποκαλῶν, καὶ πάσης\nτῆς ἐν ἀνθρώποις αἰσχρουργίας καὶ ἀρρητοποιίας\nὠμότητός τε καὶ μιαιφονίας αἰτίαν εἶναι λέγων.\nκαὶ τίς ἂν εἴη τούτου δυσσεβὴς ἄλλος, τὸν τῶν ὅλων\nθεὸν, αὐτὸν δὴ τὸν ποιητὴν καὶ δημιουργὸν τοῦδε\nτοῦ παντὸς, εἰσάγων ἐπάναγκες ἐκβιαζόμενον τόνδε\nμὲν οὐκ ἐθέλοντα ἀσεβεῖν τοῦτο πράττειν, καὶ ἄθεον\nεἶναι κατ’ ἀνάγκην, καὶ εἰς ἑαυτὸν βλάσφημον, τόνδε\nδὲ, ὃν αὐτὸς τὴν φύσιν ἄρρενα συνεστήσατο, πάσχειν\nπαρὰ φύσιν τὰ θηλειῶν οὐ κατὰ προαίρεσιν, κατηναγκασμένον\nδὲ πρὸς αὐτοῦ, καὶ ἄλλον ἀνδροφόνον γίνεσθαι\nμὴ παρὰ τὴν οἰκείαν γνώμην, ὑπ’ ἀνάγκης δὲ\nἐλαυνόμενον τοῦ θεοῦ, ὡς μηδ’ εὐλόγως ἐπιμέμφεσθαι\nτοῖς πλημμελοῦσιν, ἀλλ’ ἤτοι μηδὲ ἁμαρτήματα\nταῦτ’ εἶναι ἡγεῖσθαι, ἢ τῶν κακῶν ἁπάντων ποιητὴν\nεἶναι τὸν θεὸν ἀποφαίνεσθαι;\nεἴτε γὰρ αὐτὸς τοῖς\nπᾶσιν ἐπιπαρὼν καὶ τὰ πάντα ὁρῶν καὶ πάντα ἀκούων\nταῦτα πράττειν ἀναγκάζει , εἴτε τὴν τοῦ παντὸς φορὰν\n’ρᾶν καὶ τὴν τοιάνδε τῶν ἄστρων κίνησιν αὐτὸς τούτων\nποιητικὴν καὶ ἀναγκαστικὴν ὑπεστήσατο , ὁ τὸ\nτοιόνδε συστήσας ὄργανον , καὶ τὴν τῶν θηρωμένων\nπαγίδα μηχανησάμενος , εἴη ἂν αὐτὸς ὁ καὶ τῶν ἁλισκομένων\nαἴτιος.\nεἴτ’ οὖν αὐτὸς καθ’ ἑαυτὸν,\nεἴτ’ οὖν πάλιν αὐτὸς διά τινος ἄλλης πρὸς αὐτοῦ\nμεμηχανημένης ἀνάγκης τοὺς οὐκ ἐθέλοντας τοῖσδε\nτοῖς κακοῖς περιβάλλει , αὐτὸς ἂν εἴη, καὶ οὐκ ἄλλος,\nὁ πάντων κακῶν ποιητικὸς, καὶ οὐκέτ’ ἂν ἐν δίκῃ\n\n\nἡμαρτηκὼς ὁ ἄνθρωπος λέγοιτο, ἀλλ’ ὁ τούτου ποιητὴς\nθεός.\nκαὶ τίς ἂν τούτου γένοιτο ἕτερος\nλόγων ἀσεβέστερος; ὁ δὴ οὑν εἱμαρμένην εἰσάγων\nἄντικρυς θεὸν καὶ θεοῦ πρόνοιαν ἐξωθεῖ, ὥσπερ ὁ\nτὸν θεὸν ἐφιστὰς τοῖς πᾶσιν ἀνέλοι ἂν τὸν περὶ εἱμαρμένης\nλόγον. ἢ γὰρ ταὐτὸν ἂν εἴη ὁ θεὸς καὶ\nεἱμαρμένη, ἢ θάτερον διεστὼς ἑτέρου. ταὐτὸν μὲν\nοὖν οὐκ ἂν γένοιτο.\nεἰ γὰρ τὴν εἱμαρμένην εἱρμόν\nτινα αἰτιῶν εἶναί φασιν ἀπ’ αἰῶνος ἀπαραβάτως\nκαὶ ἀμετακινήτως ἐκ τῆς τῶν οὐρανίων ἄστρων φορᾶς\nκαθήκοντα, πῶς οὐ πρότερα ἂν εἴη τῆς εἱμαρμένης\nτὰ σωματικὰ στοιχεῖα , ἐξ ὧν καὶ τὰ οὐράνια\nσυνέστηκεν, ὣν τὴν εἱμαρμένην συμβεβηκός τι σύμπτωμα\nλέγοι ἄν τις εἰκότως;\nκαὶ πῶς ἂν ταὐτὸν\nεἴη τὸ συμβεβηκὸς τοῖς στοιχείοις τῷ ἐπὶ πάντων\nθεῷ, εἰ δὴ τὰ στοιχεῖα ἄψυχα καὶ ἄλογα κατὰ τὴν\nοἰκείαν ἐπιθεωρεῖται φύσιν, ὁ δὲ θεὸς ἔξω σωμάτων\nαὐτοζωὴ καὶ σοφία τυγχάνει ὢν, τῆς ἐξ αὐτοῦ δημιουργίας\nτοῖς τε κατὰ μέρος στοιχείοις καὶ τῇ τῶν\nὅλων διακοσμήσει τὴν ἀπόλαυσιν δωρούμενος; οὐ\nταὐτὸν ἄρα θεὸς καὶ εἱμαρμένη.\nεἰ δὲ δὴ ἕτερον,\nπότερον κρεῖττον; ἀλλ’ οὐδὲν τοῦ θεοῦ κάλλιον, οὐδέ\nτι δυναμικώτερον. οὐκοῦν κρατήσει καὶ περιέσται\nτοῦ χείρονος, ἢ συγχωρῶν κακοποιῷ τυγχανούσῃ τῇ\nεἱμαρμένῃ αὐτὸς ἂν ἐφέλκοιτο τὴν αἰτίαν, ὃς δυνατὸς\nὢν ἐπισχεῖν τὴν κακοποιὸν ἀνάγκην οὐκ ἐπέσχεν,\nἀνῆκε δ’ ἄφετον ἐπὶ λύμῃ καὶ διαφθορᾷ τῶν ἁπάντων,\nμᾶλλον δὲ αὐτὸς τοῦτο εἰργάσατο, εἰ δὴ πάντων\nκαὶ αὐτῆς εἱμαρμένης ποιητὴς καὶ δημιουργὸς εἰσάγοιτο.\nεἰ δ’ οὐδεὶς αὐτῷ λόγος τῆς τοῦ παντὸς\nδιατάξεως, ἀθέων αὖθις ἀνακύψειεν ἂν φωνὴ, πρὸς\nἣν τὰς ἀκοὰς ἀποκλειστέον, τῆς ἐνθέου προνοίας καὶ\n\n\nδυνάμεως ἐναργῶς ἀποφαινούσης ἑαυτὴν ἔκ τε τῶν\nκαθόλου πανσόφων καὶ τεχνικῶν ἀποτελεσμάτων ἔκ\nτε τῶν καθ’ ἡμᾶς ἀναμφιλόγως τὴν ἐλευθέραν καὶ\nαὐτεξούσιον τῆς λογικῆς ψχῆς χῆς δύναμιν παραδεικνυμένων.\nκαθ’ ἣν καίτοι μυρίων ἔξωθεν ἐμποδὼν\nτῇ τε τοῦ σώματος φύσει ταῖς τε κατὰ προαίρεσιν ἐφ’\nἡμῖν ὁρμαῖς κατά τι συμβεβηκὸς προσπιπτόντων,\nὅμως πρὸς ἅπαντα τῆς κατὰ ψυχὴν ἀρετῆς τὸ ἐλεύθερον\nἀντέχει, ἄμαχον καὶ ἀήττητον τὸ ἐφ’ ἡμῖν\nτῶν καλῶν τὴν αἵρεσιν ἐπιδεικνύμενον.\nτοῦτο\nδὲ μάλιστα καὶ ὁ παρὼν καιρὸς τῆς τοῦ σωτῆρος\nἡμῶν διδασκαλίας ἔργοις αὐτοῖς παρεστήσατο ὅτι\nγὰρ ταῦτα μὴ ψόφοι καὶ κενὰ ῥήματα πάρεστί σοι\nτὸν τῶν θεοσεβῶν ἀγῶνα ἐπιβλέψαι, καὶ συνιδεῖν\nτοὺς προαιρέσει αὐθεκουσίῳ τοὺς πόνους τῶν ὑπὲρ\nεὐσεβείας ἄθλων ἀναδεδεγμένους, οὓς καθ’ ὅλης τῆς\nἀνθρώπων οἰκουμένης μυρία πλήθη Ἑλλήνων τε καὶ\nβαρβάρων ἐνεδείξατο, πάσας μὲν προθύμως τὰς κατὰ\nτοῦ σώματος ὑπομείναντα αἰκίας, πᾶν δὲ βασάνων\nεἶδος φαιδρῷ τῷ προσώπῳ διελθόντα, καὶ τέλος πολυτρόποις\nσχήμασι τὴν ἀπὸ τοῦ σώματος λύσιν τῆς\nψυχῆς ἀσπαστῶς καταδεξάμενα.\nκαὶ μὴν οὐδεὶς\nἐνταῦθα λόγος ἐπιτρέψειεν ἂν τὴν εἱμαρμένην αἰτιᾶσθαι.\nποῦ γάρ σοι ἐξ αἰῶνος τοιούσδε ἀθλητὰς εὐσεβείας\nἤνεγκεν ἡ τῶν ἄστρων φορά ; ἢ πότε ὁ τῶν\nἀνθρώπων βίος πρὸ τῆς τοῦ σωτῆρος ἡμῶν εἰς πάντας\nἀνθρώπους καταβληθείσης διδασκαλίας τοιόνδε\nπροβέβληται καθ’ ὅλης τῆς ἀνθρώπων οἰκουμένης\nἀγῶνα;\nποῦ δὲ τοιωνδὶ λόγων διδασκάλιον, δεισιδαίμονος\nμὲν πλάνης ἀναιρετικὸν, ἑνὸς δὲ τοῦ ἐπὶ\nπάντων θεοῦ γνώσεως διδακτικὸν, ἅπασιν άνθρώποις,\nἝλλησι τε καἲ βαρβάροις, ὁ πᾶς αἰὼν ἤνεγκε;\nτίς δὲ τῶν ἐξ αἰῶνος ἀοιδίμων σοφῶν, βάρβαρος\nἢ Ἕλλην, τοιᾶσδέ ποτε ἠξιώθη εἱμαρμένης ὡς\nεἰς τὸν σύμπαντα κόσμον διαφανῆ καταστῆσαι τὸν\nὑπ’ αὐτοῦ προβληθέντα λόγον, γνωσθέντα τε μέχρι\nκαὶ τῶν ἐσχατιῶν, καὶ θεοῦ δόξαν παρὰ τοῖς αὐτῷ\nκαθωσιωμένοις κτήσασθαι;\nεἰ δὲ ταῦτα ἐξ αἰῶνος\nνος οὔτ’ ἦν οὔτε γέγονεν οὔτε ἀκοαῖς ἤκουσται, οὐκ\nἦν ἄρα εἱρμὸς αἰτιῶν καὶ ἀνάγκη τὸ τούτων αἴτιον.\nπάλαι γὰρ ἂν διὰ τῆς αὐτῆς ἀνακυκλήσεως καὶ περιφορᾶς\nτῶν ἄστρων οὐδεὶς ἦν φθόνος καὶ ἄλλους τῆς\nαὐτῆς τυχεῖν γενέσεως τε καὶ εἱμαρμένης\nἐκ\nποίας δὲ ἄρα εἱμαρμένης ὁ μὲν ἡμέτερος σωτὴρ θεὸς\nἐπιφανεὶς καθ’ ὅλης τῆς οἰκουμένης ἀνηγόρευται , οἱ\nδὲ πάλαι νενομισμένοι παρά τε Ἓλλησι καὶ βαρβάροις\nθεοὶ καθῄρηνται , καὶ οὐκ ἄλλως καθῄρηνται ἢ\nδιὰ τῆς τοῦ νέου θεοῦ διδασκαλίας;\nποία δ’ αὐτῶν\nεἱμαρμένη θεὸν δημιουργὸν ἀπάντων πᾶσιν ἀνθρώποις\nκατήγγειλεν, εἱμαρμένην δὲ μὴ εἶναι φάναι\nἐξηνάγκασε; καὶ πῶς ἡ εἱμαρμένη μὴ εἶναι ἑαυτὴν\nλέγειν τε καὶ φρονεῖν ἐβιάσατο ; τί δὲ οἶ τῆς τοῦ\nσωτῆρος ἡμῶν εὐσεβοῦς ἕνεκα διδασκαλίας παντοίους\nἄθλους ἔκπαλαι ἠγωνισμένοι, καὶ εἰσέτι δεῦρο\nδιαθλοῦντες ;\nμιᾶς ἄρα καὶ τῆς αὐτῆς ἔτυχον μοίρας,\nὧς ὑφ’ ἐνὶ λόγῳ καὶ διδασκαλίᾳ δουλωθῆναι,\nμίαν τε γνώμην καὶ προαίρεσιν ἐνδείξασθαι, καὶ\nψυχῆς ἀρετὴν μίαν , ἔνα τε καὶ τὸν αὐτὸν ἀναδέξασθαι\nβίον, καὶ λόγον ἀγαπήσαι τὸν αὐτὸν, τάς τε αὐτὰς\nἀγαπητικῶς ὑπομεῖναι πάθας δι’ ἔνστασιν εὐσεβείας.\nκαὶ τίς ἂν ὀρθὸς τοῦτο συγχωρήσειε λόγος,\nνέους κατὰ ταὐτὸ καὶ πρεσβύτας, καὶ πᾶν μέτρον\nἡλικίας, ἀρρένων τε καὶ θηλειῶν γένη, φύσεις\nτε βαρβάρων ἀνδρῶν, οἰκετῶν ὁμοῦ καὶ ἐλευθερίων,\n\n\nλογίων τε καὶ παιδείας ἀμετόχων, οὐκ ἐν γωνίᾳ γῆς\nοὐδ’ ὑπὸ τοῖσδε γενομένων τοῖς ἄστροις, καθ’ ὅλης\nδὲ τῆς ἀνθρώπων οἰκουμένης , εἱμαρμένης ἀνάγκῃ\nφάναι βεβιασμένους τόνδε τινὰ τῶν πατρῴων ἁπάντων\nπροτιμῆσαι λόγον, καὶ τὸν ὑπὲρ εὐσεβείας ἑνὸς\nτοῦ ἐπὶ πάντων θεοῦ θάνατον ἀσπάσασθαι, τά τε\nπερὶ ψυχῆς ἀθανασίας εὖ μάλα δόγματα παιδεύεσθαι,\nκαὶ φιλοσοφίαν οὐ τὴν ἐν λόγοις, τὴν δὲ δι’ ἔργων\nπροτιμῆσαι;\nταῦτα γὰρ ἂν εἴη τὰ καὶ τυφλῷ δῆλα,\nὡς οὐδεμιᾶς ἀνάγκης , μαθήσεως δὲ καὶ διδασκαλίας\nοἰκεῖα τυγχάνει, αὐθεκουσίου γνώμης καὶ προαιρέ-\nσεως ἐλευθέρας ἐναργῆ τυγχάνοντα παραδείγματα.\nγένοιτο δ’ ἂν καὶ ἄλλα τοῦ προβλήματος παραστατικὰ\nμυρία , ὧν τὰ πολλὰ παρεὶς , αὐτὸς μὲν τοῖς\nεἰρημένους ἀρκεσθήσομαι , σοὶ δὲ τὸ σὸν ἀνάγνωσμα\nτῶν σεπτῶν σου φιλοσόφων καταλείψω σκοπεῖν, ὡς\nἂν μάθῃς ὅσον ἄρα τῶν χρησμῳδῶν σου θεῶν σοφώτερος\nἦν καὶ βελτίων ὁ ἄνθρωπος ὁ τοὺς θαυμασίους\nχρησμοὺς ψευδεῖς ἀπελέγχων καὶ τὸν Πύθιον\nαὐτὸν ἐφ’ οἷς ἔχρησε περὶ εἱμαρμένης ἐπιρραπίζων.\nἄκουε δ’ οὖν αὖθις τοῦ τὴν τῶν γοήτων φωρὰν\nτὸ οἰκεῖον ἐπονομάσαντος σύγγραμμα, ὡς εὖ μάλα\nνεανικῷ φρονήματι τὸν πλάνον τῶν πολλῶν καὶ αὐτοῦ\nγε τοῦ Ἀπόλλωνος ἐπανορθοῦται , δι’ ὧν γράφει\nτάδε κατὰ λέξιν\n“ Σὲ οὖν ἐν Δελφοῖς καθῆσθαι μὴ δυνάμενον,\nμηδ’ εἰ βούλοιο, σιωπᾶν. ὁ δ’ Ἀπόλλων ἄρα ὁ\nτοῦ Δῖός υἱὸς νυνὶ βούλεται , οὐχ ὅτι βούλεται, ἀλλ’\nὅτι ὑπ’ ἀνάγκης εἰς τὸ βουληθῆναι τέτακται.\nδοκῶ\nδέ μοι τὰ λοιπὰ πάντα παρεὶς, ἐπειδὴ εἰς τοῦτον\nτὸν λόγον οὐκ οἶδ’ ὅπως ὑπήχθην , οἰκεῖόν τι καὶ\nἀξιοζήτητον ζητήσειν πρᾶγμα. ἀπόλωλε γὰρ, τό γ\n\n\nἐπὶ τοῖς σοφοῖς, ἐκ τοῦ ἀνθρωπίνου βίου, ἀπόλωλεν,\nεἴτε οἴακά τις αὐτὸ εἴτε ἓρμα εἴτε κρηπῖδα ὀνομάζων\nχαίρει, τῆς ἡμετέρας ζωῆς ἡ ἐξουσία, ἣν ἡμεῖς μὲν\nαὐτοκράτορα τῶν ἀναγκαιοτάτων τιθέμεθα, Δημόχριτος\nδέ γε, εἰ μή τι ἠπάτημαι, καὶ Χρύσιππος , ὁ\nμὲν δοῦλον, ὁ δὲ ἡμίδουλου ἐπινοεῖ τὸ κάλλιστον τῶν\nἀνθρωπίνων ἐπιδεῖξαι.\nἀλλὰ τούτων μὲν λόγος\nτοσοῦτος, ὅσον ἄν τις ἀξιώσειεν ἄνθρωπος ὢν ἀνθρωπίνοις·\nεἰ δ’ ἤδη καὶ τὸ θεῖον ἡμῶν καταστρατεύεται,\nπαπαῖ, οἷα πεισόμεθα.\nἀλλ’ οὐκ εἰκὸς,\nοὐδὲ δίκαιον, ἀπὸ γοῦν τούτων τεκμαιρομένοις ἡμῖν\nἐχθρὲ περικτιόνεσσι, φίλ’ ἀθανάτοισι θεοῖσιν,εἴσω τὸ προβόλαιον ἔχων πεφυλαγμένος ἧσο.\nτί γὰρ, φησὶν ὁ Ἀργεῖος, εἰ βουλοίμην, ἔξεστί μοι,\nκαὶ δύναμαι, εἴ μοι δόξειεν, ἧσθαι καὶ πεφυλάχθαι;\nἔξεστιν, εἴποις ἂν, καὶ δύνασαι· ἢ πῶς ἄν σοι τοῦτ’\nἐγὼ προσέταττον;\nΧείρωνος φίλε τέκνον ἀγακλειτοῖο Κάρυστε,Πήλιον ἐκπρολιπὼν Εὐβοίας ἄκρον ἱκέσθαι,ἔνθ’ ἱερὰν χώραν κτίζειν σοι θέσφατόν ἐστιν.ἀλλ’ ἴθι. μηκέτι μέλλε.\nἦ γὰρ ὡς ἀληθῶς ἐπ’ ἀνθρώπῳ τί ἐστιν, ὦ Ἂπολλον,\nκαὶ βουληθῆναι Πήλιον ἐκπρολιπεῖν κύριός εἰμι\nἐγώ; καὶ μὴν ἤκουον παρὰ πολλῶν καὶ σοφῶν ὅτι εἴ\nμοι πέπρωται Εὐβοίας ἄκρον ἱκέσθαι καὶ ἱερὰν χώραν\n’ρᾶν κτίζειν , καὶ ἕξομαι καὶ καθιῶ, εἴτε λέγοις εἴτε\nμὴ, καὶ εἴτε βουλοίμην εἴτε μή. εἰ δέ με δεῖ καὶ\nβουληθῆναι ὅ τι μοι ἀνάγκη ἐστὶ καὶ εἰ μὴ βουλοίμην\nβουληθῆναι , ἀλλὰ σὺ , ὦ Ἄπολλον, πιστεύεσθαι\nδικαιότερος.\nἔοικα δή σοι μᾶλλον προσέξειν.\nἄγγειλον Παρίοις, Τελεσίκλεεσ, ὥς σε κελεύωνήσῳ ἐν Ἠερίῃ κτίζειν εὐδείελον ἄστυ.\n\n\nἈγγέλω, νὴ Δία, φήσει τάχα που τις τετυφωμένος,\nἢ σὲ ἐλέγχων,) κἂν μὴ κελεύσῃς ’ πέπρωται γάρ. καὶ\nἔστι Θάσος μὲν ἡ Ἠερία νῆσος· ἥξουσι δ’ ἐπ’ αὐτὴν\nΠαρίοι, Ἀρχιλόχου τοῦ ἐμοῦ υἱοῦ φράσαντος ὅτι ἡ\nνῆσος αὕτη πρὶν Ἠερία ἐκαλεῖτο. σὺ οὖν, δεινὸς\nγὰρ ἐπεξελθεῖν, οὐκ ἀνέξῃ, οἶμαι, αὐτοῦ οὕτως ὄντος\nἀχαρίστου καὶ θρασέος, ὃς , εἰ μὴ σὺ μηνῦσαι αὐτῷ\nἐβουλήθης, οὐκ ἄν ποτε ἤγγειλεν, οὐδ’ ἂν Ἀρχίλοχος\nὁ υἱὸς αὐτοῦ Παρίους ἐξενάγησεν, οὐδ’ ἂν οἷ Παρίοι\nΘάσον ᾤκησαν.\nοὐκ οἶδ’ οὖν εἰ σὺ λέγεις μὲν\nταῦτα, οὐκ οἶσθα δὲ ἃ λέγεις. ἀλλ’ ἐπεὶ σχολὴν\nἄγειν ἐοίκαμεν καὶ μακρὰ διαλέγεσθαι, ὁ δὲ λόγος\nοὐ πάρεργος, ἐκεῖνό μοι λέγε· ἴσως γὰρ καὶ ὀλίγα\nἐκ πολλῶν ἀρκεῖ·)\nἆρά γέ τί ἐσμεν ἐγώ τε καὶ σύ ;\nφαίης ἄν. τοῦτο δὲ ὁπόθεν ἴσμεν; τῷ ποτ’ ἄρα τοῦτο\nεἰδέναι ἐκρίναμεν; ἢ οὐκ ἄλλο ἱκανὸν οὕτως ὡς ἡ\nσυναίσθησίς τε καὶ ἀντίληψις ἡμῶν αὐτῶν;\nτί\nδ’ ; ὅτι ζῷά ἐσμεν πῶς ποτ’ ἄρα ἐξεύρομεν ; πῶς δ’\nὅτι καὶ ζῴων, ὡς μὲν ἂν ἐγὼ εἴποιμι, ἄνθρωποι, καὶ\nἀνθρώπων ὁ μὲν γόης , ὁ δὲ γόητος ἀπελεγκτής· ὡς\nδ’ ἂν σὺ, ὁ μὲν ἄνθρωπος, ὁ δὲ θεὸς, καὶ ὁ μὲν μάντις,\nὁ δὲ συκοφάντης ; καὶ ἔστω γέ σοι οὕτως ἔχον,\nἐάνπερ ἔγωγε ἁλῶ.\nπῶς δ’ ὅτι διαλεγόμεθα ἐν\nτῷ παρόντι ἐγνώκαμεν ; τί φής ; ἆρ’ οὐκ ὀρθῶς ἐκρίναμεν\nτὴν ἡμῶν αὐτῶν ἀντίληψιν τῷ πάντων ἐγγυτάτῳ\nπράγματι αὐτῷ; δῆλον ὅτι. οὐ γὰρ ἦν ἄλλο\nαὐτοῦ οὔτε ἀνώτερον οὔτε πρεσβύτερον οὔτε πιστότερον.\nἐπεὶ εἰ μὴ οὕτως ἕξει, μήτε ἄρα ὥς σέ\nτις εἰς Δελφοὺς παραγενέσθω λοιπὸν ὄνομα Ἀλκμαίων,\nἀπεκτονὼς τὴν μητέρα, καὶ οἴκοθεν ἐλαυνόμενος\nκαὶ οἴκαδε ἐπιθυμῶν. οὐ γὰρ οἶδεν οὔτ’ εἰ ἔστι τι\nαὐτὸς τὸ παράπαν, οὔτε εἰ οἴκοθεν ἐλαύνεται, οὔτ’\n\n\nεἰ οἴκαδε ἐπιθυμεῖ· ἀλλ’ εἰ καὶ μαίνεται ὁ Ἀλκμαίων\nκαὶ ὑπονοεῖ τὰ μὴ ὄντα, ὅ γε Πύθιος οὐ μαίνεται.\nμηδὲ λέγε οὕτως\nνόστον δίζηαι πατρίην ἐς γαῖαν ἱκέσθαιΑμφιαρηιάδη.\nοὐδὲ γὰρ σὺ οἶσθά πω εἲ σέ τις ἐρωτᾷ Ἀμφιαρηιάδης,\nοὐδ’ εἰ σὺ τὶ εἶ ὁ ἐρωτώμενος , καὶ λέγειν ἔχων περὶ\nὧν τις ἐρωτᾷ.\nμηδὲ Χρύσιππος ἄρα ὁ τὴν ἡμιδου-\nλείαν εἰσάγων, ὅ τί ποτέ ἐστιν αὐτὸ τοῦτο οὐκ εἰδὼς,\nἀπαντάτω εἰς τὴν Στοὰν, μηδ’ οἰέσθω ἀπαντήσεσθαι\nτοὺς βλέννους ἐκείνους ὡς αὐτὸν ἀκουσομένους τὸν\nΟὖτιν ’ μηδὲ διατεινέσθω περὶ μηδενὸς καταστὰς πρὸς\nμὲν Ἀρκεσίλαον παρόντα, πρὸς δὲ Ἐπίκουρον οὐ\nπαρόντα.\nτί γάρ ἐστιν ὁ Ἀρκεσίλαος , τί δὲ ὁ\nἘπίκουρος , ἢ τί ἡ Στοὰ, ἢ τί οἶ νέοι, ἢ τίς ὁ Οὖτις,\nοὒτ οἶδεν οὔτε οἶος εἰδέναι ’ πολὺ γὰρ· πρότερον οὐδ’\nεἰ αὐτός τί ἐστιν οἶδεν.\nἀλλ’ οὐκ ἀνέξεσθε οὔτε\nὑμεῖς οὔτε ὁ Δημόκριτος , εἰ λέγοι τις ταῦτα ’ οὐ γὰρ\nεἶναι πιστότερον μέτρον οὑ λέγω ’ οὐδ’ εἰ δοκεῖ καὶ\nἄλλα τινὰ εἶναι, τούτῳ γ’ ἂν παρισωθείη ’ ἢ παρισωθείη\nμὲν ἂν, ὑπερβάλλοι δὲ οὐκ ἄν.\nοὐκοῦν,\nφήσειεν ἄν τις, ὦ Δημόκριτε, καὶ σὺ , ὦ Χρύσιππε,\nκαὶ σὺ, ὠ μάντι, ἐπειδὴ ἀγανακτεῖτε εἴ τις ἐθελήσαι\nπαρελέσθαι τὴν ὑμῶν αὐτῶν ἀντίληψιν — οὐ γὰρ ἔτι\nτὰς πολλὰς ἐκείνας βίβλους εἶναι — φέρε καὶ ἡμεῖς\nἀνταγανακτήσωμεν.\nτί δή ποτε; ἔνθα μὲν ἂν\nὑμῖν δοκῇ, ἔσται τοῦτο καὶ πιστότατον καὶ πρεσβύταττον,\nτατὸν, ἔνθα δ’ ἂν μὴ δοκῇ, ἐκεῖ καταδυναστεύσει τι\nλεληθὸς αὐτοῦ εἱμαρμένη πεπρωμένη , διαφορὰν ἑκάστῳ\nὑμῶν ἔχουσα, τῷ μὲν ἐκ θεοῦ, τῷ δὲ ἐκ τῆς τῶν\nμικρῶν ἐκείνων σωμάτων τῶν φερομένων κάτω καὶ\nἀναπαλλομένων ἄνω καὶ περιπλεκομένων καὶ διαλυο-\n\n\nμένων καὶ διισταμένων καὶ παρατιθεμένων ἐξ ἀνάγ-\nκης;\nἰδοὺ γὰρ ᾧ τρόπῳ ἡμῶν αὐτῶν ἀντειλήμμεθα,\nτούτῳ καὶ τῶν ἐν ἡμῖν αὐθαιρέτων καὶ βιαίων.\nοὐ λέληθε δὲ ἡμᾶς ὅσον τὸ μεταξὺ τοῦ βαδίζειν καὶ\nτοῦ ἄγεσθαι , οὐδὲ ὅσον τοῦ αἱρεῖσθαι καὶ τοῦ ἀναγ-\nκάζεσθαι.\nὧν δὲ ἕνεκα ταῦτα προσήνεγκα τῷ\nλόγῳ; ὃτι σε ἐκπέφευγεν, ὠ μάντι, ὧν κύριοί ἐσμεν\nἡμεῖς, καὶ ὁ τὰ πάντα εἰδὼς ταῦτά γε οὐκ ἂν εἰδείης,\nὧν τὰ πείσματα ἀνῆπται ἐκ τῆς ἡμετέρας βουλήσεως.\nαὕτη δέ γε ἐφαίνετο οὐκ ὀλίγων οὖσα πραγμάτων\nἀρχή ὃν δὲ ἡ ἀρχὴ, ἥτις ἦν τῶν μετὰ ταῦτα αἰτία,\nἐκπέφευγεν , ἠ πού γε τὰ μετὰ τὴν ἀρχὴν εἰδείη ἂν\nοὗτος.\nἀναίσχυντος δηλαδὴ ὁ Λαί·ῳ προμαντευόμε-\nνος ὅτι αὐτὸν ἀποκτενεῖ ὁ φύς. ἤμελλε γάρ που ὁ φὺς\nκύριος ἔσεσθαι τῆς ἑαυτοῦ βουλήσεως , καὶ οὔτε τις\nἈπόλλων οὔτε τις αὐτοῦ ὑπέρτερος ἐξικνεῖσθαι ἱκα-\nνὸς οὐδεμιᾷ δυνάμει ὧν οὐκ ἔστιν οὔτε ὕπαρξις οὔτε\nγενέσεως ἀνάγκη\nἐκεῖνο γὰρ δὴ τὸ καταγελαστότατον\nἀπάντων, τὸ μίγμα καὶ ἡ σύνοδος τοῦ καὶ ἐπὶ\nτοῖς ἀνθρώποις τι εἶναι, καὶ εἱρμὸν οὐδὲν ἧττον εἶναι.\nπροσεοικέναι γὰρ αὐτὸν, ὡς λέγουσιν οἱ σοφώτεροι,\n, τῷ Εὐριπιδείῳ λόγῳ ’\nτεκνῶσαι μὲν γὰρ\nἐθελήσαι τὸν Λάϊον, κύριον εἶναι τὸν Λάϊον, καὶ\nτοῦτο ἐκπεφευγέναι τὴν Ἀπολλωνίαν ὄφιν ’ τεκνώσαντι\nδ’ αὐτῷ ἐπεῖναι ἀνάγκην ἄφυκτον ὑπὸ τοῦ\nφύντος αὐτὸν ἀποθανεῖν ’ οὕτως οὑν τὴν ἐπὶ τῷ μελλοντι\nἀνάγκην παρέχειν τῷ μάντει τὴν τοῦ γενησομένου\nπροαίσθησιν.\nἦν δέ που καὶ ὁ φὺς τῆς\nἰδίας βουλήσεως κύριος, ὥσπερ ὁ φύσας, καὶ ὡς ἐκεῖνος\nτοῦ τεκνῶσαι καὶ μὴ , οὕτως οὕτος τοῦ ἀποκτεῖναι\nκαὶ μή. τοιαῦτα δὲ ὑμῶν τὰ μαντεύματα πάντα·\nκαὶ ὁ Εὐριπίδειος Ἀπόλλων τοῦτ’ ἐκεῖνο ἦν ὃ ἔλεγεν, τὸ\n\n\nκαὶ πᾶς σὸς οἶκος βήσεται δι’ αἵματος.\nὅτι πήρωσις μὲν ἔσται αὐτοχειρίᾳ τοῦ φύντος\nἐπὶ γάμῳ μητρὸς καὶ τυραννίδι, ἣν παρέλαβεν ἐπ’\nαἰνίγματος λύσει , παίδων δὲ ἀλληλοκτόνοι σφαγαὶ\nἐπὶ φυγῇ μὲν ἐκ τῆς ἀρχῆς τοῦ ἑτέρου , τοῦ δὲ ἑτέρου\nπλεονεξίᾳ, καὶ γάμῳ τοῦ φυγάδος ἐν Ἄργει, καὶ\nστόλῳ στρατηγῶν ἑπτὰ καταγελάστων καὶ συμβολῇ·\nὣν ἐπὶ πολλὰς ἀρχὰς καὶ ἐξουσίας διαιρουμένων πῶς\nἂν εἴη σοι ἐξεπίστασθαι) ἢ ὁ εἱρμὸς συνδεῖν δύναιτο ;\nεἰ γὰρ αὑτοῦ κύριος ὢν μὴ ἐβουλήθη τυραννεῖν ὁ\nΟἰδίπους, ἢ τοῦτο βουληθεὶς καὶ πράξας γαμεῖν τὴν\nἸοκάστην οὐ προείλετο , ἢ γήμας μὴ ἐτετύφωτο μηδ’\nἦν δύσθυμος καὶ δυσάρεστος, πῶς ἂν τὰ καθ’ ἓκαστα\nἐπράχθη ; πῶς δ’ ἂν τῶν ὀφθαλμῶν ἥψατο ; πῶς\nδ’ ἂν τοῖς παισὶν ἐπηράσατο τὴν Εὐριπίδου καὶ τὴν\nσὴν ἀράν;\nτά τε ἑξῆς τούτων τίνα ἂν τρόπον\nἐγεγόνει, μὴ πρότερον αἰτιῶν γιγνομένων ἢ σὺ τὶ\nπερὶ τῶν μελλόντων λέγειν ἠδύνασο ; πάλιν δ’ αὖ εἰ\nσυμβάντες οἱ παῖδες ἄμα ἐβασίλευον, ἢ εἰ συνθέμενοι\nπαρὰ μέρος ἔμενον ἐπὶ τοῖς συγκειμένοις , ἢ εἰ ὁ\nἀπελαθεὶς ἔγνω μὴ εἰς Ἂργος, ἀλλ’ εἰς Λιβύην ἢ εἰς\nΠερραιβοὺς ἀπελθεῖν, ἢ εἰσελθὼν ἐπὶ τὸ Ἀργὸς ἔγνω\nταριχοπωλεῖν , καὶ μὴ πλουσίαν λαβεῖν γυναῖκα,\nἀλλὰ χερνῆτίν τινα ἢ καπηλιν, ἢ εἰ ὁ Ἂδραστος\nμὴ ἔδωκε τὴν θυγατέρα αὐτῷ , ἢ εἰ ὁ μὲν ἔδωκεν, ὁ\nδ’ οὐκ ἐπεθύμησε τῆς οἴκαδε ὁδοῦ , ἢ εἰ ἐπιθυμήσας\nἐκράτησεν ἑαυτοῦ ἢ εἰ μὴ προσέσχεν αὐτῷ δεομένῳ\nσυμμαχίας ὁ Ἄδραστος, ἢ εἰ τῷ Ἀδράστῳ μήτε ὁ\nἈμφιάραος μήτε ὁ Τυδεὺς μηδὲ τῶν ἄλλων ταξιάρχων\nἕκαστος ἠκολούθουν, ἢ εἰ οἱ μὲν συνηκολούθουν,\nὁ δὲ ἐλθὼν οὐκ ἐμάχετο τῷ ἀδελφῷ, ἀλλ’ ἢ συμβὰς\n\n\nἐβασίλευσεν ἅμα αὐτῷ ἢ μὴ βουλομένῳ ἀνεχώρησε,\nπεισθεὶς Εὐριπίδῃ λέγοντι\nἀσύνετα δ’ ἦλθες καὶ σὺ πορθήσων πάτραν,\nἢ εἰ οὗτος μὲν μὴ, ὁ δ’ ἕτερος, τῶν Εὐριπιδείων\nἀκούσας σοφιστευμάτων ἐκείνων τῶν ἄλλων\nεἶθ’ ἥλιος μὲν νύξ τε δουλεύει βροτοῖς,σὺ δ’ οὐκ ἀνέξῃ δωμάτων ἔχειν ἴσον;\nπῶς ἂν συστάντες ἐμάχοντο καὶ Λαΐου πᾶν δῶμα\nἔβη δι’ αἵματος;\nἀλλὰ μὴν, φήσεις, γέγονε ταῦτα.\nγέγονεν· ἀλλὰ σὺ ποίᾳ ὁδῷ εἰσῆλθες εἰς τὴν τούτων\nεἴδησιν; ἢ οὐχ ὁρᾷς ὡς πυκνὰ διακέκοφε τὸ ὅλον\nδρᾶμα ἡ ἐν ἡμῖν τοῖς τὸ δρᾶμα συμπληροῦσι δύνα-\nμις ; οὕτω δὲ καὶ ἣν βούλει ὑπόθεσιν λαβὼν διατεμῶ\nτὸν εἱρμὸν ὑμῶν, ἀποφανῶ τε ἀδύνατον ὄντα.\nἀλλὰ σὺ τὰ τῆς ὑποθέσεως ἔσχατα εἰδέναι λέγεις,\nἡ δὲ ὑπόθεσις ἐκ διακοπῆς εἱρμοῦ δυνάμεως ὅλη\nσυντέτακται.\nἢ ὃ λέγω οὐ συνίης; ἀλλὰ καθ’\nἑκάστην ὑπόθεσιν, ὠ μάντι, τὰ ζῷα ἢ ὀλίγας πολλάκις\nἀρχὰς ποιούμενα, ἢ πολλὰς ἐν αὐτῇ. αἱ δὲ\nἀρχαὶ ἀεὶ τὰ μέχρις αὐτῶν διακόψασαι αὐτὰ ἄλλα\nπροάγουσι πράγματα· τὰ δ’ ἐπὶ τοσοῦτον προχωρεῖν\nδύναται, ἐφ’ ὅσον ἂν μὴ ἄλλη ποθὲν ἐπιστᾶσα ἀρχὴ\nτὰ μετ’ αὐτὴν μὴ τοῖς ἔμπροσθεν ἀκολουθεῖν , ἀλλ’\nἑαυτῇ κελεύσῃ.\nεἴη δ’ ἂν ἀρχὴ καὶ ὄνος καὶ\nκύων καὶ ψύλλα. οὐ γὰρ παραιρήσει οὐδὲ τῆς ψύλλης,\nλης, μὰ τὸν Ἀπόλλω, τὴν ἐξουσίαν· ἀλλ’ ὁρμήσει\nτινὰ ἰδίαν ὁρμὴν ἡ ψύλλα, ἣ καὶ τοῖς ἀνθρωπίνοις πράγμασιν\nἐνίοτε συμπλακεῖσα ἀρχὴν ἑαυτὴν παρέξεταί τινος\nὁδοῦ. σὺ δὲ χρώμενος οὐκ αἴσθῃ τῷ γένει τούτῳ.\nΤρηχῖν’ ἐξεῖλες πόλιν Ἡρακλέος θείοιο,ὠ Λοκρέ· σοὶ δὲ Ζεὺς ἄλλας δῶκ’ ἠδ’ ἔτι δώσει. τί φῄς; οὐ γὰρ ἐπέπρωτο ὑφ᾿ ὑμῶν ἐξαιρεθῆναι αὐτήν;\nκαὶ τί αἴτιοι ἡμεῖς, ἀλλ᾿ οὐχ ἡ ὑμετἐρα ἀνάγκη;\nοὐ δέκαια ποιεῖς, ὦ Ἄπολλον, οὐδ᾿ ὀρθῶς ἐπιτιμᾷς\nτοῖς οὐδὲν ἀδικοῦσιν ἡμῖν.\nὁ δὲ Ζεὺς οὗτος, ἡ\nτῆς ὑμετέρας ἀνάγκης ἀνάγκη, τί ἡμᾶς τίννυται, ἀλλ᾿\nοὐκ, εἴπερ ἄρα, ἑαυτὸν, ὅτι τοιαύτην κατέδειξεν εἶναι\nτὴν ἀνάγκην; τί δὲ καὶ ἀπειλεῖ ἡμῖν; ἢ τί ἡμεῖς,\nὡς ὄντες τούτου κύριοι, λιμώττομεν; ἀλλὰ καὶ ἤτοι\nἀνοιγισθήσεται πρὸς ἡμῶν, ἢ οὔ· ὁπότερον δ᾿ ἂν ᾖ,\nτοῦτο πέπρωται.\nλῆξον δὴ, ὦ Ζεῦ λιμοποιὲ, τοῦ\nθυμοῦ· ἔσται γὰρ ὃ πέπρωται, καὶ τοῦτο προστέτακται\nποιεῖν ὁ σὸς εἱρμός· ἡμεῖς δὲ πρὸς τοῦτον οὐδέν\nἐσμεν. παῦσαι δὲ καὶ σὺ, ὦ Ἄπολλον, μάταια\nχρησμῳδῶν· ἔσται γὰρ ὃ δεῖ, ἔσται, κἂν σὺ σιωπᾷς.\nἡμεῖς δὲ, ὦ Ζεῦ καὶ Ἄπολλον, τί πάθωμεν, οὐδὲν\nὄντες αἴτιοι τῆς ὑμετέρας νομοθετήσεως, τουτέστιν\nἀναγκοθετήσεως; τί δ᾿ ἡμῖν καὶ ταῖς ὑμετέραις\nἄταις, ἃς αὐτοὶ ἔχειν δίκαιοί ἐστε ὑπὲρ ὧν ἡμεῖς\nἠναγκάσθημεν;\nΟἰταῖοι, μὴ σπεύδετ᾿ ἀτασθαλίῃσι νόοιο.\nἀλλ᾿ οὐ σπεύδομεν, ὦ Ἄπολλον, ἀλλ᾿ ἐλαυνόμεθα,\nοὐδὲ ἀτασθαλίαις, ἀλλὰ τῇ ὑμετέρᾳ ἀνάγκῃ.\nτὸν\nδὲ Λυκοῦργον ἐκεῖνον πῶς, ὦ Ἄπολλον, ἐπαινεῖς, ὃς\nοὐκ ἦν ἀγαθὸς, οὔτε ἑκὼν οὔθ᾿ ἑλόμενος, ἀλλὰ ἄκων;\nεἴπερ που καὶ γίνεταί τις ἀγαθὸς ἄκων. ἔοικε δὲ ὃ\nνῦν ποιεῖτε, ὡς εἴ τις τοὺς μὲν καλοὺς τὰ σώματα\nἐπαινοίη καὶ γεραίροι, τοὺς δὲ αἰσχροὺς ψέγοι καὶ\nκολάζοι.\nδίκαια γὰρ εἴποιεν ἂν πρὸς ὑμᾶς οἱ\nπονηροὶ, ὅτι οὐκ ἐπετρέψατε ἡμῖν, ὦ θεοὶ, ἀγαθοῖς\nγίνεσθαι, οὐ μόνον δὲ, ἀλλὰ καὶ ἐβιάσασθε εἶναι\nπονηρούς· οἵ τε ἀγαθοὶ, εἰ ἐξηγκωνισμένοι περιπα-\n\n\nτοῖεν, οὐκ ἐπιτρέψει τις αὐτοῖς , ἀλλὰ φήσει, ὢ Χρύσιππέ\nτε καὶ Κλέανθες καὶ ὅσοι τούτου τοῦ χοροῦ,\nὑμεῖς γὰρ πεποίησθε εἶναι ἀγαθοὶ,) ἐγὼ μὲν ἀρετὴν\nἐπαΙνῶ , ὑμὰς δὲ τοὺς ἐναρέτους οὐκ ἐπαινῶ.\nἀλλὰ καὶ τὸν Ἐπίκουρον, ὃν σὺ πολλὰ, ὦ Χρύσιππε,\nἐβλασφήμησας, ἐγὼ τό γε ἐπὶ σοὶ ἀφίημι τῶν ἐγκλη-\nμάτων. τί γὰρ πάθῃ ὃς οὐχ ἑκὼν ἦν μαλακὸς οὐδὲ\nἄδικος, ὥσπερ πολλάκις αὐτὸν ἐλοιδόρησας;\nεὐτάκτων θνητῶν βιοτῇ θεοὶ ἵλαοι εἰσιν,εὐσεβέων θ’ αγἶ́ας θυσίας τιμάς τε δέχονται.\nδοκεῖτε δέ μοι οὐκ ἂν ταῦτα λέγειν, μὴ πεπεισμένοι\nὅτι οὐκ ἄκοντες, ἀλλὰ βουλόμενοι χωροῦσιν ἐφ’ ἃ\nχωροῦσιν. ἃ δ’ ἂν βουληθῶσιν, οὔτε θεὸς οὔτε ἄνθρωπος\nσοφιστὴς, οὕτω προεληλεγμένων , τολμήσει\nλέγειν ὅτι ὑποτέτακται · ἢ λόγους μὲν οὐκέτι πρὸς\nαὐτὸν ποιησόμεθα, σκῦτος δέ τι τῶν εὐτόνων λαβόν-\nτες, ὡς ἐπ’ ἀνάγωγον παῖδα, τὰς πλευρὰς εὖ μάλα\nκαταξανοῦμεν αὐτοῦ.’\nΤοσαῦτα πρὸς τὸν χρησμῳδὸν ὁ Οἰνόμαος\nἀπετείνατο. σὺ δ’ ἀλλ’ εἰ μὴ τῷ τοιῷδε χαίρεις, λα-\nβῶν ἀνάγνωθι τὰ ἐκ τῶν ἄλλων φιλοσόφων περὶ εἱμαρμένης\nοὐ μόνον τῶν προπαρατεθέντων χρησμῶν\nἀνατρεπτικὰ, ἀλλὰ καὶ τῶν ἄλλων καθόλου περὶ τοῦ\nδόγματος ἐπινοουμένων.\nἐπειδὴ γὰρ μὴ μόνον\nἀμαθεῖς καὶ ἰδιῶται, ἤδη δὲ καὶ ἐπὶ παιδείᾳ καὶ φι-\nλοσοφίᾳ μέγα φρονήσαντες πλείους κατεσύρησαν\nὁμόσε τῷ δόγματι, ἡγοῦμαι δεῖν ἀναγκαίως τὰς αὐ-\nτῶν τῶν φιλοσόφων πρὸς σφὰς αὐτοὺς ἀντιρρήσεις\nἐκθέσθαι εἰς ἀκριβῆ τοῦ προβλήματος διάσκεψιν.\nπρῶτα δὴ οὑν σοι παραναγνώσομαι ἀπὸ τῶν Διογενιανοῦ\nτὰ περὶ εἱμαρμένης, ὧδέ πως τῷ Χρυσίππῳ\nἀντειρημένα\n‘‘Ἄξιον δὲ ἐπὶ τούτοις ἅπασι παραθέσθαι\nκαὶ τὰ δοκοῦντα Χρυσίππῳ τῷ στωικῷ περὶ τοῦ λό-\nγου τοῦδε. οὕτος γὰρ έν τῷ πρώτῳ Περὶ εἱμαρμένης\nβιβλίῳ βουλόμενος δεικνύναι τὸ δὴ πάνθ’ ὑπὸ τῆς\nἀνάγκης καὶ τῆς εἱμαρμένης κατειλῆφθαι, μαρτυρίοις\nἄλλοις τέ τισι χρῆται καὶ τοῖς οὑτωσὶ παρ’ Ὁμήρῳ\nτῷ ποιητῇ λεγομένοις\nἀλλ’ ἐμὲ μὲν κὴρἀμφέχανε στυγερὴ, ἥπερ λάχε γεινόμενόν περ.\nκαὶ\nὕστερον αὖτε τὰ πείσεται ἅσσα οἱ αἶσαγεινομένῳ ἐπένησε λίνῳ , ὅτε μιν τέκε μήτηρ·\nκαὶ\nΜοῖραν δ’ οὔ τινά φημι πεφυγμένον ἔμμεναι ἀνδρῶν.\nοὐ θεωρῶν ὅτι τὰ ἀλλαχοῦ πάλιν παρὰ τῷ ποιητῇ\nλεγόμενα τούτοις ἄντικρυς ἠναντίωται, οἶς καὶ αὐτὸς\nἐν τῷ δευτέρῳ βιβλίῳ χρῆται , βουλόμενος συνιστᾶν\nτὸ καὶ παρ’ ἡμὰς πολλὰ γίνεσθαι , οἶον τὸ\nαὐτοὶ γὰρ σφετέρῃσιν ἀτασθαλίῃσιν ὄλοντο.\nκαὶ τὸ\nὢ πόποι , οἷον δή νυ θεοὺς βροτοὶ αἰτιόωνται.ἐξ ἡμέων γάρ φασι κάκ ἔμμεναι, οἱ δὲ καὶ αὐτοὶσφῇσιν ἀτασθαλίῃσιν ὑπὲρ μόρον ἄλγε’ ἔχουσι.\nταῦτα γὰρ καὶ τὰ τοιαῦτα τῷ πάντα γίνεσθαι καθ’\nεἱμαρμένην ἠναντίωται. οὐ μὴν οὐδ’ ἐκεῖνο συνιδεῖν\nἠδυνήθη , τὸ μηδαμῶς τὸν Ὅμηρον μηδ’ ἐν ἐκείνοις\nτοῖς ἔπεσι συμμαρτυρεῖν αὐτοῦ τῷ δόγματι. οὐ γὰρ\nτὸ πάντα γίνεσθαι καθ’ εἱμαρμένην, ἀλλὰ μᾶλλον τό\nτινα κατ’ ἐκείνην συμβαίνειν ἐξ αὐτῶν ὑποβάλλων\nεὑρεθήσεται.\nτὸ γὰρ\nἀλλ’ ἐμὲ μὲν κὴρἀμφέχανε στυγερὴ, ἥτις λάχε γεινόμενόν περ,\n\n\nοὖχ ὅτι πάντα κατὰ τὴν κῆρα συμβαίνει λέγοιτο ἂν,\nἀλλ’ αὐτὸ τὸ τεθνήξεσθαι· καὶ γὰρ ὡς ἀληθῶς παντὶ\nγεννητῷ ζῴῳ θανεῖν καθείμαρται.\nἀλλὰ μὴν\nκαὶ τὸ\nὕστερον αὖτε τὰ πείσεται ἅσσα οἱ αἶσαγεινομένῳ ἐπένησε λίνῳ , ὅτε μιν τέκε μήτηρ,\nτὸ αὐτὸ βούλεται. οὐ γὰρ ὅτι πάντα αὐτῷ τὰ μετὰ\nταῦτα καθ’ εἱμαρμένην συμβήσεται λέγει, ἀλλ’ ὅτι\nκατ’ ἀνάγκην αὐτῷ τινὰ συμβήσεται. ἡ γὰρ τοῦ ἅσσα\nδιαστολὴ τί ποτε ἕτερον ἢ τοῦτο σημαίνει; πολλὰ δὲ\nκατ’ ἀνάγκην ἡμῖν , εἰ καὶ μὴ πάντα, ἐπίκειται.\nκαὶ τὸ\nΜοῖραν δ’ οὔ τινά φημι πεφυγμένον ἔμμεναι ἀνδρῶν,\nἄριστα εἴρηται. τίς γὰρ ἂν δύναιτο τὰ κατ’ ἀνάγκην\nπαντὶ ζῴῳ συγκυροῦντα διαφυγεῖν; ὥστ’ οὐχ ὅπως\nσύμψηφον ἂν ἔχοι τὸν Ὅμηρον Χρύσιππος ἐν τῷ\nπάντα καθ’ εἱμαρμένην γίνεσθαι νομίζειν, ἀλλὰ καὶ\nἐναντιούμενον , εἴ γε ἐκεῖνος μὲν ὅτι πολλὰ γίνεται\nπαρ’ ἡμᾶς σαφῶς καὶ πολλάκις εἴρηκε, τὸ δ’ ὅτι κατὰ\nἀνάγκην πάντα συμβαίνει, οὐδαμοῦ ῥητῶς λέγων ἂν\nεὑρεθείη.\nκαὶ τῷ ποιητῇ μὲν , ἅτε οὐ τὴν ἀλήθειαν\nἡμῖν τῆς τῶν ὄντων φύσεως ὑπισχνουμένῳ,\nἀλλὰ μιμουμένῳ πάθη τε καὶ ἤθη καὶ δόξας παντοίας\nἀνθρώπων , ἁρμόττον ἂν εἴη καὶ τὰ ἐναντία λέγειν\nπολλάκις · φιλοσόφῳ δὲ οὔτε τὰ ἐναντία λέγειν οὔτε\nποιητῇ δι’ αὐτὸ τοῦτο χρῆσθαι μάρτυρι\nΚαὶ μεθ’ ἕτερά φησι\n“Τεκμήριον δὲ καὶ ἄλλο ἰσχυρὸν φέρειν Χρύσιπ-\nπος οἴεται τῆς ἐν ἅπασιν εἱμαρμένης τὴν θέσιν τῶν\nτοιούτων ὀνομάτων. τήν τε γὰρ πεπρωμένην πε-\nπερασμένην τινά φησιν εἶναι καὶ συντετελεσμένην\nδιοίκησιν, τήν τε εἱμαρμένην, εἰρομένην τινὰ εἴτε ἐκ\n\n\nθεοῦ βουλήσεως εἴτε ἐξ ἧς δή ποτε αἰτίας.\nἀλλὰ\nκαὶ τὰς Μοίρας ὠνομάσθαι ἀπὸ τοῦ μεμερίσθαι καὶ\nκατανενεμῆσθαί τινα ἡμῶν ἑκάστω. οὕτω δὲ καὶ τὸ\nχρεὼν εἰρῆσθαι τὸ ἐπιβάλλον καὶ καθῆκον κατὰ τὴν\nεἱμαρμένην. τόν τε ἀριθμὸν τῶν Μοιρῶν τοὺς τρεῖς\nὑποβάλλει χρόνους ἐν οἷς κυκλεῖται τὰ πάντα καὶ δι’\nὧν ἐπιτελεῖται.\nκαὶ Λάχεσιν μὲν κεκλῆσθαι\nπαρὰ τὸ λαγχάνειν ἑκάστῳ τὸ πεπρωμένον, Ἄτροπον\nδὲ κατὰ τὸ ἄτρεπτον καὶ ἀμετάθετον τοῦ μερισμοῦ,\nΚλωθὼ δὲ παρὰ τὸ συγκεκλῶσθαι καὶ συνείρεσθαι\nτὰ πάντα, καὶ μίαν αὐτῶν τεταγμένην τινὰ εἶναι\nδιέξοδον. ταῦτα γὰρ καὶ τὰ τούτοις παραπλήσια\nφλυαρῶν ἀποδεικνύναι τὴν ἐν ἅπασιν ἀνάγκην νομίξει.\nἐμοὶ δὲ θαυμάζειν ἔπεισιν εἰ τοιαῦτα λέγων\nοὐκ ᾐσθάνετο τῆς ματαιολογίας τῆς ἑαυτοῦ.\nἔστω γὰρ ταύταις ταῖς ἐννοίαις κεχρημένους τοὺς\nἀνθρώπους , καθὼς αὐτὸς ἐτυμολογεῖ, τὰ ὀνόματα\nτεθεῖσθαι τὰ ἐκκείμενα, δοξάζοντας τὰ πάντα κατει-\nληφέναι τὴν εἱμαρμένην , καὶ ἀμεταθέτους εἶναι τὰς\nἐξ αἰῶνος προκατειλημμένας ἐν πᾶσι τοῖς οὐσί τε καὶ\nγινομένοις αἰτίας.\nτί οὖν ἀκολουθεῖς , ὠ Χρύ-\nσιππε, πάσαις ταῖς τῶν ἀνθρώπων δόξαις, καὶ οὐδεμία\nσοι περὶ οὐδενὸς φαίνεται διεψευσμένη , ἀλλὰ\nπάντες τῆς ἀληθείας εἰσὶ θεωρητικοί;\nπῶς οὖν\nοὐδένα φὴ̣ς ἄνθρωπον , ὃς οὐχὶ μαίνεσθαί σοι δοκεῖ\nκατ’ ισον Ὀρέτῃ τε καὶ Ἀλκμαίωνι, πλὴν τοῦ σο-\nφοῦ; ἴνα δὲ ἢ δύο μόνους φὴς σοφοὺς γεγονέναι,\nτοὺς δὲ ἄλλους δι’ ἀφροσύνην ἐπ’ ἴσης τοῖς προει-\nρημένοις μεμηνέναι;\nπῶς δὲ ἀνασκευάζεις αὐτῶν\nτὰς δόξας ἐκείνας ὡς διημαρτημένας , οἶον τὰς περὶ\nπλούτου καὶ δόξης καὶ τυραννίδος καθόλου τε ἡδο-\nνῆς , ἅπερ ἀγαθὰ νενομίκασιν οἶ πλεῖστοι; πῶς δὲ\n\n\nτοὺς κειμένους νόμους ἡμαρτῆσθαι φῂς ἅπαντας καὶ\nτὰς πολιτείας; ἢ διὰ τί πλῆθος τοσοῦτον βιβλίων\nσυνέγραψας, εἰ περὶ μηδενὸς εἶχον οἱ ἄνθρωποι δόξας\nδιημαρτημένας;\nοὐ γὰρ, ὅταν μὲν ταὐτὰ σοὶ\nδοξάζωσιν, ὀρθῶς φρονεῖν αὐτοὺς φήσομεν, ὅταν δὲ\nδιάφορα, μαίνεσθαι.\nπρῶτον μὲν γὰρ οὐδὲ σὺ\nφῂς σοφὸν εἶναι σεαυτὸν, μήτι γε ἡμεῖς, ἵνα κριτήριον\nποιώμεθα τοῦ καλῶς ποτὲ ἐκείνους φρονεῖν τὸ\nτῇ σῇ δόξῃ συνδραμεῖν· ἔπειτ᾿, εἰ καὶ τοῦτο ἦν ἀληθὲς\nτί λέγειν ἐχρῆν μαίνεσθαι πάντας ἐπ᾿ ἴσης, καὶ\nοὐχὶ καθὸ μὲν ἐφαίνοντο ταυτὰ σοὶ δοξάζοντες κατὰ\nτοῦτο αὐτοὺς ἐπαινεῖν, ὡς ὀρθοῦ τινὸς ἐπειλημμένους,\nκαθὸ δὲ διεφώνουν ἁμαρτάνειν αὐτοὺς ὑπολαμβάνειν;\nμαρτύριον μέντοι τῆς ἀληθείας ἱκανὸν\nἡγεῖσθαι τὸ δοκοῦν ἐκείνοις οὐδὲ οὕτως ἐχρῆν\nφύσει, καὶ μὴ μαίνεσθαι καθάπερ σὺ οἴει, ἀλλὰ πολύ\nγε ἀφεστηκέναι σοφίας πᾶς ἄν τις ὁμολογήσειε.\nγελοίως οὖν καὶ σὺ χρήσῃ μάρτυσι τούτοις διὰ\nτῆς θέσεως τῶν ὀνομάτων, οὓς οὐδὲν ἂν κατά γε\nσύνεσιν σεαυτοῦ φήσαις διαφέρειν, εἰ μὴ ἄρα τοὺς\nἐξ ἀρχῆς θεμένους ταῦτα τὰ ὀνόματα σοφοὺς εἶναι\nσυμβέβηκεν, ὅπερ οὐδαμῶς δεῖξαι δυνήσῃ.\nἀλλὰ\nγὰρ δεδόσθω σοι τοῦθ᾿ οὕτως ἔχειν, καὶ τὰ ὀνόματα\nἐκεῖνα τίθεσθαι ὡς σὺ βούλει τὰς σημασίας ἔχοντα,\nκαὶ μὴ κατὰ δόξας ψευδεῖς τὸ τοιοῦτον γεγονέναι·\nποῦ τοίνυν δι᾿ αὐτῶν σημαίνεται τὰ πάντα ἁπαξαπλῶς\nκαθ᾿ εἱμαρμένην εἶναι, καὶ μὴ, εἰ ἄρα, ταῦτα\nμόνα ὧν ἐστιν εἱμαρμένη;\nὅ τε γὰρ τῶν Μοιρῶν\nἀριθμὸς καὶ τὰ ὀνόματα αὐτῶν καὶ ὁ τῆς Κλωθοῦς\nἄτρακτος, καὶ τὸ ἐπειλημένον αὐτῷ νῆμα, καὶ τὸ ἐπίκλωσμα\nτούτου, καὶ ὅσα ἄλλα τοιαῦτα λέγεται ἐν ἐκείνοις,\nἐνδείκνυται τὸ ἀπαράβατον καὶ ἐξ αἰῶνος κα-\n\n\nθῆγον τῶν αἰτιῶν, ὅσα οὑτωσὶ κατηνάγκασται γενέσθαι,\nκαὶ ὅσα ἄλλως ἔχειν κεκώλυται.\nπολλὰ δ᾿\nἂν εἴη τὰ τοιαῦτα· ὅσα δὲ οὐχ οὕτω γίνεται, τούτων\nτισὶ μὲν οἱ ἄνθρωποι θεοὺς διοικητὰς καὶ δημιουργοὺς\nἐπεφήμισαν, τινῶν δὲ ἡμᾶς αὐτοὺς αἰτίους ὑπέλαβον,\nἄλλων δὲ αὖ πάλιν τὴν φύσιν, ἄλλων τὴν\nτύχην.\nἧς τὸ εὐμετάβολον καὶ ἄστατον καὶ νῦν\nμὲν οὕτω, νῦν δὲ οὕτως ἔχον ἐνδείξασθαι βουλόμενοι,\nεἰδωλοποιήσαντες τὸ ποιὸν τοῦτο σύμπτωμα τῶν\nπραγμάτων, ἐπὶ σφαίρας βεβηκυῖαν τὴν τύχην ἔδει-\nξαν.\nἢ οὐχὶ δεδόξασται παρὰ τοῖς ἀνθρώποις\nκαὶ ταῦτα; καὶ γὰρ εἴ ποτε συνταράττουσι τὰ αἴτια,\nκαὶ ὅσα μὲν καθ᾿ εἱμαρμένην ἢ κατὰ τύχην γίνεται,\nταῦτα ἐκ θείας δυνάμεως γίνεσθαι νομίζουσιν, ὅσα\nδὲ παρ᾿ ἡμᾶς, ταῦτα καθ᾿ εἱμαρμένην, ἀλλ᾿ ὅτι γε\nπάντα τὰ αἴτια ταῦτα ἐν τοῖς οὖσιν εἶναι δοξάζουσι\nπαντί που δῆλον.\nὥστε οὐδὲ τὰς τῶν ἀνθρώπων\nὑπολήψεις, οὐδὲ τὰς θέσεις τῶν τοιούτων ὀνο-\nμάτων συμμαρτυρεῖν τῇ Χρυσίππου δόξῃ συμβέβηκε.”\nΤούτοις ἑξῆς ἐπιλέγει\n“Ἐv μὲν οὖν τῷ πρώτῳ Περὶ εἱμαρμένης βιβλίῳ\nτοιαύταις τισὶν ἀποδείξεσιν κέχρηται, ἐν δὲ τῷ δευτέρῳ\nλύειν πειρᾶται τὰ ἀκολουθεῖν δοκοῦντα ἄτοπα\nτῷ λόγῳ τῷ πάντα κατηναγκάσθαι λέγοντι, ἅπερ καὶ\nἡμεῖς κατ᾿ ἀρχὰς ἐτίθεμεν· οἷον τὸ ἀναιρεῖσθαι δι᾿\nαὐτοῦ τὴν ἐξ ἡμῶν αὐτῶν προθυμίαν περὶ ψόγους\nτε καὶ ἐπαίνους καὶ προτροπὰς καὶ πάνθ᾿ ὅσα παρὰ\nτὴν ἡμετέραν αἰτίαν γινόμενα φαίνεται.\nφησὶν\nοὖν ἐν τῷ δευτέρῳ βιβλίῳ τὸ μὲν ἐξ ἡμῶν πολλὰ\nγίνεσθαι δῆλον εἶναι, οὐδὲν δὲ ἧττον συγκαθειμάρθαι\nκαὶ ταῦτα τῇ τῶν ὅλων διοικήσει.\nκέχρηταί\nτε παραδείγμασι ιοιούτοις τισί. τὸ γὰρ μὴ ἀπολεῖ-\n\n\nσθαι, φησὶ , θοἰμάτιον οὐχ ἁπλῶς καθείμαρτο , ἀλλὰ\nμετὰ τοῦ φυλάττεσθαι, καὶ τὸ ἐκ τῶν πολεμίων σω-\nθήσεσθαι τόνδε τινὰ μετὰ τοῦ φεύγειν αὐτὸν τοὺς\nπολεμίους· καὶ τὸ γενέσθαι παῖδας μετὰ τοῦ βούλεσθαι\nκοινωνεῖν γυναικί.\nὥσπερ γὰρ , φησὶν,\nλέγοντός τινος Ἡγήσαρχον τὸν πύκτην ἐξελεύσε-\nσθαι τοῦ ἀγῶνος πάντως ἄπληκτον , ἀτόπως ἄν τις\nἠξίου καθιέντα τὰς χεῖρας τὸν Ηγήσαρχον μάχεσθαι,\nἐπεὶ ἄπληκτον αὐτὸν καθείμαρτο ἀπελθεῖν , τοὐ τὴν\nἀπόφασιν ποιησαμένου διὰ τὴν περιττοτέραν τἀν-\nθρώπου πρὸς τὸ μὴ πλήττεσθαι φυλακὴν τοῦτο εἰ-\nπόντος, οὕτω καὶ ἐπὶ τῶν ἄλλων ἔχει.\nπολλὰ\nγὰρ μὴ δύνασθαι γενέσθαι χωρὶς τοῦ καὶ ἡμᾶς βού-\nλεσθαι καὶ ἐκτενεστάτην γε περὶ αὐτὰ προθυμίαν\nτε καὶ σπουδὴν εἰσφέρεσθαι, ἐπειδὴ μετὰ τούτου,\nφησὶν, αὐτὰ γενέσθαι καθείμαρτο.\nπάλιν οὖν\nκἀνταῦθα θαυμάσειέ τις ἂν τἀνθρώπου τὸ ἀθεώρητον\nκαὶ ἀνεπιλόγιστον , καὶ τῶν ἐνεργειῶν καὶ τῆς\nτῶν ἰδίων λόγων ἀνακολουθίας. οἶμαι γὰρ ὅτι καθάπερ\nτὸ καλούμενον γλυκὺ τῷ καλουμένῳ πικρῷ\nσυμβέβηκεν ἐναντιώτατον εἶναι, τῷ τε λευκῷ τὸ μέ-\nλαν καὶ τῷ ψυχρῷ τὸ θερμὸν , οὑτωσὶ δὲ καὶ τὸ\nπαρ’ ἡμᾶς τῷ καθ’ εἱμαρμένην, εἴ γε καθ’ εἱμαρμένην\nμὲν ἐκεῖνα καλεῖν προείληφεν ὅσα καὶ ἑκόντων\nἠμῶν καὶ ἀκόντων πάντως γίνεται, παρ’\nὅσα ἐκ τοῦ σπουδάζειν ἡμᾶς καὶ ἐνεργεῖν ἐπὶ τέλος\nἔρχεται, ἢ παρὰ τὸ ἀμελεῖν καὶ ῥᾳθυμεῖν οὐκ ἐπιτε-\nλεῖται.\nἐὰν τοίνυν ἐκ τοῦ σπουδάζειν ἐμὲ θοιμάτιον\nφυλάττειν ἐκεῖνο σώζηται, καὶ ἐκ τοῦ βούλεσθαι\nτῇ γυναικὶ πλησιάζειν τὰ τέκνα γίγνηται , καὶ\nἐκ τοῦ βούλεσθαι φεύγειν τοὺς πολεμίους τὸ μὴ ἀπο-\nθνήσκειν ὑπ’ αὐτῶν, καὶ ἐκ τοῦ διαμάχεσθαι πρὸς\n\n\nτὸν ἀνταγωνιστὴν ἀνδρείως φυλάττεσθαί τε αὐτοῦ\nτὰς τῶν χειρῶν ἐπιβολὰς τὸ ἄπληκτον ἐκ τοῦ ἀγῶνος\nἀπαλλάττεσθαι, πῶς τὸ καθ᾿ εἱμαρμένην ἐνταῦθα\nσωθήσεται;\nεἰ μὲν γὰρ κατ᾿ ἐκείνην ταῦτα συμβαίνει,\nπαρ᾿ ἡμᾶς οὐκ ἂν λέγοιτο συμβαίνειν, εἰ δὲ\nπαρ᾿ ἡμὰς, οὐκ ἂν κατ᾿ ἐκείνην δηλαδὴ, διὰ τὸ μὴ\nδύνασθαι συνδραμεῖν ταῦτα ἀλλήλοις.\nἀλλὰ\nπαρ᾿ ἡμᾶς μὲν ἔσται, φησὶ, περιειλημμένου μέντοι\nτοῦ παρ᾿ ἡμᾶς ὑπὸ τῆς εἱμαρμένης. καὶ πῶς, εἴποιμ᾿\nἂν, περιειλημμένου; εἴ γε καὶ τὸ φυλάττειν\nθοιμάτιον καὶ τὸ μὴ φυλάττειν ἀπὸ τῆς ἐξουσίας\nἐγίνετο τῆς ἐμῆς. οὕτω γὰρ καὶ τοῦ σώζεσθαι τοῦτο\nδηλονότι κύριος ἂν εἴην ἐγώ.\nκαὶ ἐξ αὐτῆς δὲ\nτῆς διαστολῆς, ἣν ποιεῖται Χρύσιππος, δῆλον γίνεται\nτὸ ἀπολελύσθαι τῆς εἱμαρμένης τὴν παρ᾿ ἡμᾶς\nαἰτίαν. καθείμαρται γὰρ, φησὶ, σωθῆναι θοιμάτιον,\nεἰ φυλάττοις αὐτὸ, καὶ παῖδας ἔσεσθαι, εἰ καὶ σὺ\nβουληθείης, ἄλλως δὲ μὴ ἂν ἔσεσθαί τι τούτων.\nἐπὶ δὲ τῶν ὑπὸ τῆς εἱμαρμένης προκατειλημμένων\nοὐκ ἄν ποτε ὑποτιμήσεσι τοιαύταις χρησαίμεθα.\nοὐκ οὖν φαμὲν τεθνήξεσθαι πάντα ἄνθρωπον εἰ τόδε\nτι γένοιτο, μὴ τεθνήξεσθαι δὲ εἰ μὴ γένοιτο, ἀλλ᾿\nἁπλῶς τεθνήξεσθαι, κἂν ὁτιοῦν πρὸς τὸ μὴ ἀποθνήσκειν\nκαθόλου γίγνοιτο· ἢ μὴ ἀλγηδόνος ἔσεσθαι\nδεκτικὸν ἄνθρωπόν τινα, κἂν ταδὶ πράττῃ, ἀλλὰ\nπάντ᾿ ἄνθρωπον ἀλγηδόνος εἶναι δεκτικὸν, ἐάν τε\nβούληται ἐάν τε μή· καὶ ὅσα ἄλλα οὑτωσὶ καὶ μὴ\nἄλλως ἔχειν καθείμαρται.\nὥστε εἰ τὸ γενέσθαι\nτόδε τι ἀναγκαῖόν ἐστιν, εἰ βουληθείημεν ἡμεῖς, ἄλ-\nλως δὲ οὐχὶ, φανερὸν ὅτι τὸ ἡμὰς βουληθῆναί τε καὶ\nμὴ βουληθῆναι ὑπ᾿ οὐδεμιᾶς ἑτέρας αἰτίας προκατείχετο,\nἀλλ᾿ ἦν αὐτεξούσιον·\nεἰ δὲ τοῦτο ἀκατα-\n\n\nνάγκαστον ἦν , καὶ τὸ γενέσθαι τόδε τι δῆλον ὡς ἀπ’\nαἰῶνος οὐ προκατείχετο , εἰ μή τι καὶ αὐτὸ τὸ βού-\nλεσθαι φυλάττειν θοἰμάτιον, ἢ μὴ βούλεσθαι , παρά\nτινα εἱμαρμένην καὶ κατὰ αἰτίαν ἔξωθεν ἀναγκαίαν\nἐγίνετο.\nἀλλ’ οὕτω τέλεον ἡ παρ’ ἡμᾶς ἐξου-\nσιαστικὴ δύναμις ἀναιρεῖται , καὶ οὐκέτι σώζοιτο ἂν\nθοἰμάτιον παρὰ τὴν αἰτίαν τὴν ἐμὴν, ἢ ἀπολλύοιτο·\nδιὸ καὶ εἴην ἂν ἐγὼ καὶ ἀπολλυμένου τούτου κατὰ\nλόγον ἀνεπιτίμητος , (ἄλλη γὰρ αὐτό τις ἀπώλλυεν\nαἰτία) καὶ σωζομένου πάλιν οὐδαμῶς ἐπαινούμενος,\nὅτι μηδὲ τοῦτο εἰργαζόμην ἐγώ. σὺ δὲ ὡς σῶσαι\nπάντα δυνάμενος οὕτ’ ὡς ἀνετείνου τῷ λόγῳ.\nΤαῦτα μὲν ὁ προδηλωθεὶς ἀνήρ. συνήφθω\nδὲ τούτοις καὶ τὰ ἀπὸ τῶν Ἀλεξάνδρου τοῦ Αφροδισιέως,\nἀνδρὸς εὖ μάλα διαφανοῦς ἐν τοῖς κατὰ φι-\nλοσοφίαν λόγοις, ὃς καὶ αὐτὸς ἐν τοῖς Περὶ εἱμαρμέωης\nτοιαῖσδ’ ἐχρήσατο φωναῖς εἰς ἀνασκευὴν τοῦ\nδόγματος\n“ Διαιρεῖται δὲ τὰ τόν γινομένων αἴτια εἰς\nτρόπους αἰτιῶν τέσσαρας , καθὼς ὁ θεῖος Ἀριστοτέλης\nδέδειχε· τῶν γὰρ αἰτίων τὰ μέν ἐστι ποιητικὰ,\nτὰ δὲ ὕλης ἐπέχοντα λόγον · ἔστι δέ τις ἐν αὐτοῖς καὶ\nἡ κατὰ τὸ εἶδος αἰτία· παρὰ δὲ τὰς τρεῖς ταύτας αἰ-\nτίας ἐστὶν ἐν αὐτοῖς αἴτιον καὶ τέλος, οὗ χάριν τὸ\nγινόμενον γίνεται.\nκαὶ τοσαῦται μὲν αἶ τῶν αἰ-\nτίων διαφοραί· ὅ τι γὰρ ἂν αἴτιον ᾖ τινὸς ὑπό τι\nτούτων τῶν αἰτιῶν ὂν εὑρεθήσεται. καὶ γὰρ εἰ μὴ\nπάντα τὰ γινόμενα τοσούτων αἰτίων δεῖται, ἀλλὰ τά\nγε πλείστων δεόμενα οὐχ ὑπερβαίνει τὸν εἰρημένον\nἀριθμόν.\nγνωριμωτέρα δ’ ἂν αὐτῶν ἡ διαφορὰ\nγένοιτο, εἰ ἐπὶ παραδείγματός τινος τῶν γινομένων\nὁραθείη. ἴστω δὴ ἐπ’ ἀνδριάντος ἡμῖν ἡ τῶν αἰτίων\n\n\nδεικνυμένη διαίρεσις. τοῦ δὴ ἀνδριάντος ὡς μὲν\nποιητικὸν αἴτιον ὁ ποιήσας τεχνίτης , ὃν ἀνδριαντο-\nποιὸν καλοῦμεν, ὡς δὲ ὕλη ὁ ὑποκείμενος χαλκὸς,\nἢ λίθος, ἢ ὅ τι ἂν ᾖ τὸ ὑπὸ τοῦ τεχνίτου σχηματι-\nζόμενον κατὰ τὴν τέχνην · αἴτιον γὰρ καὶ τοῦτο τοῦ\nγεγονέναι τε καὶ εἶναι τὸν ἀνδριάντα.\nἔστι δὲ καὶ\nτὸ εἶδος τὸ ἐν τῷ ὑποκειμένῳ τούτῳ γενόμενον ὑπὸ\nτοῦ τεχνίτου καὶ αὐτὸ τοῦ ἀνδριάντος αἴτιον· διὸ\nεἶδός ἐστι δισκεῦον, ἢ ἀκοντίζον, ἢ ἐπ’ ἄλλου τινὸς\nὡρισμένου σχήματος.\nοὐ μόνον δὲ ταῦτα τῆς τοῦ\nἀνδριάντος γενέσεως αἴτια, ἀλλ’ ἔστιν οὐδενὸς τῶν\nαἰτίων τῆς γενέσεως αὐτοῦ δεύτερον τὸ τέλος, οὗ\nχάριν γέγονε, τουτέστιν , ἢ τιμή τινος, ἢ εἰς θεὸν εὐ-\nσέβειά τις. ἄνευ γὰρ τῆς τοιαύτης αἰτίας οὐδ’ ἂν\nτὴν ἀρχὴν ὁ ἀνδριὰς ἐγένετο.\nὄντων τοίνυν τορούτων\nτῶν αἰτίων καὶ τὴν πρὸς ἄλληλα διαφορὰν\nἐχόντων γνώριμον, τὴν εἱμαρμένην ἐν τοῖς ποιητικοῖς\nαἰτίοις δικαίως ἂν καταριθμοῖμεν, ἀναλογίαν σώξουσαν\nπρὸς τὰ γινόμενα κατ’ αὐτὴν τῇ τοῦ ἀνδριάντος\nδημιουργῷ τέχνῃ.’’\n‘‘Τούτου δὲ οὕτως ἔχοντος ἀκόλουθον ἂν εἴη\nπερὶ τῶν ποιητικῶν αἰτίων ποιήσασθαι τὸ.ν λόγον·\nοὕτω γὰρ ἔσται γνώριμον εἴτε πάντων τῶν γιγνομένων\nχρὴ τὴν εἱμαρμένην αἰτιᾶσθαι εἴτε δὴ καὶ ἄλλοις\nτισὶ παρὰ τήνδε συγχωρεῖν, ὡς οὖσι ποιητικοῖς\nτινῶν αἰτίοις.\nἁπάντων δὴ τῶν γιγνομένων Ἀρι-\nστοτέλης ποιούμενος τὴν διαίρεσιν τὰ μὲν αὐτῶν τιωὁς\nχάριν γίγνεσθαι λέγει, σκοπόν τινα καὶ τέλος\nτῶν γιγνομένων προκείμενον ἔχοντος τοῦ ποιοῦντος\nαὐτὰ, τὰ δὲ οὐδενὸς, ὅσα οὐ κατὰ πρόθεσίν τινα\nτοῦ ποιοῦντος γίγνεται, οὐδ’ ἐπὶ τέλος ὡρισμένον\nἔχει τὴν ἀναφορὰν, τοιαῦτα οἶόν ἐστι καρφῶν τε τι-\n\n\nνῶν διακρατήσεις καὶ περι·στροφαὶ, καὶ τριχῶν ἐπαφαί\nτε καὶ ἐκτάσεις, καὶ ὅσα τούτοις ὁμοίως γίνεται.\nὅτι μὲν γὰρ γίνεται καὶ αὐτὰ γνώριμον· οὐ μὴν\nἔχει τὴν κατὰ τὸ τέλος καὶ τὴν οὑ χάριν αἰτίαν. τὰ\nμὲν οὖν οὕτω γινόμενα ἀσκόπως καὶ ἀπλῶς γινόμενα\nοὐδεμίαν εὔλογον ἔχει διαίρεσιν ·\nτῶν δὲ ἐπί τι\nτὴν ἀναφορὰν ἐχόντων καί τινος γιγνομένων χάριν\nτὰ μὲν κατὰ φύσιν, τὰ δὲ κατὰ λόγον γίγνεται. τὰ\nτε γὰρ φύσιν αἰτίαν ἔχοντα τῆς γενέσεως κατά τινας\nἀριθμοὺς καὶ τάξιν ὡρισμένην πρόεισιν ἐπί τι τέλος,\nἐν ᾧ γιγνόμενα τοῦ γίγνεσθαι παύονται , εἰ μή τι\nαὐτοῖς ἐνστὰν ἐμποδὼν γίγνοιτο τῇ κατὰ φύσιν αὐ-\nτῶν ἐπὶ τὸ προκείμενον ὁδῷ.\nἀλλὰ καὶ τὰ κατὰ\nλόγον γιγνόμενα ἔχει τι τέλος. οὐδὲν γὰρ ὡς ἔτυχε\nτῶν κατὰ λόγον γιγνομένων γίγνεται , ἀλλ’ ἐπί τινα\nσκοπὸν ἡ ἀναφορὰ πᾶσιν αὐτοῖς.\nἔστι δὲ κατὰ\nλόγον γιγνόμενα ὅσα ὑπὸ τῶν ποιούντων αὐτὰ γίγνεται\nλογιζομένων τε περὶ αὐτῶν καὶ συντιθέντων καθ’\nὃν ἂν τρόπον γένοιτο. οὕτω γίγνεται τά τε κατὰ τὰς\nτέχνας γιγνόμενα πάντα καὶ τὰ κατὰ προαίρεσιν ·\nἃ\nδιαφέρει τῶν γιγνομένων φύσει τῷ τὰ μὲν φύσει\nγιγνόμενα ἐν αὑτοῖς ἔχειν τὴν ἀρχήν τε καὶ τὰς αἰ-\nτίας τῆς τοιαύτης γενέσεως, τοιοῦτον γὰρ ἡ φύσις),\nκαὶ γίγνεσθαι μὲν κατὰ τάξιν τινὰ, οὐ μὴν τῆς ποιούσης\nαὐτὰ φύσεως ὁμοίως ταῖς τέχναις λογισμῷ περὶ\nαὐτῶν χρωμένης.\nτὰ δὲ γιγνόμενα κατὰ τέχνην\nτε καὶ προαίρεσιν ἔξωθεν ἔχει τὴν ἀρχὴν τῆς κινή-\nσεως καὶ τὴν αἰτίαν τὴν ποιοῦσαν, ἀλλ’ οὐκ ἐν αὑ-\nτοῖς, καὶ τῆς γενέσεως αὐτῶν ὁ τοῦ ποιοῦντος ἡγεῖται\nπερὶ αὐτῶν λογισμός.\nτρίτον δέ ἐστιν ἐν\nτοῖς ἕνεκά του γιγνομένοις καὶ τὰ ἀπὸ τύχης τε καὶ\nτοῦ αὐτομάτου γίγνεσθαι πεπιστευμένα, ταύτῃ τῶν\n\n\nπροηγουμένως ἕνεκά του γιγνομένων διαφέροντα, ᾗ\nἐπ᾿ ἐκείνων μὲν τὰ πρὸ τοῦ τέλους τοῦ τέλους χάριν\nγίγνεται, ἐπὶ δὲ τούτων τὰ μὲν γιγνόμενα πρὸ\nτοῦ τέλους ἄλλου χάριν γίγνεται, ἀπαντᾷ δὲ αὐτοῖς\nἄλλου χάριν γιγνομένοις, ὡς τέλος, τὸ αὐτομάτως τε\nκαὶ ἀπὸ τύχης γίγνεσθαι λεγόμενον.”\n“Τούτων δὲ οὕτως ἐχόντων καὶ πάντων τῶν\nγιγνομένων εἰς τούτους τοὺς τρόπους νενεμημένων\nἀκόλουθον ἐπὶ τούτοις ἰδεῖν ἐν τίνι τῶν ποιητικῶν\nαἰτίων χρὴ τιθέναι τὴν εἱμαρμένην.\nἆρά γε ἐν\nτοῖς οὐδενὸς γιγνομένοις χάριν; ἢ τοῦτο μὲν παντά-\nπασιν ἄλογον; ἀεὶ γὰρ ἐπὶ τέλους τινὸς τῷ τῆς εἱμαρμένης\nὀνόματι χρώμεθα, καθ᾿ εἱμαρμένην τε αὐτὸ\nλέγοντες γεγονέναι· διὸ ἐν τοῖς ἕνεκά του γινομένοις\nἀναγκαῖον τιθέναι τὴν εἱμαρμένην.”\nΤαῦτα αὐτοῖς ῥήμασιν ὁ προδηλωθεὶς ἀνὴρ\nδιελὼν διὰ πλειόνων ἑξῆς συνίστησιν, οὐδ᾿ ἄλλο τι\nεἶναι τὴν εἱμαρμένην ἢ τὰ κατὰ φύσιν γινόμενα· μὴ\nγὰρ ἐν τοῖς κατὰ λογισμὸν ἡμέτερον καὶ κατὰ τέχνην\nἐπιτελουμένοις τὴν τῆς εἱμαρμένης ἀνάγκην ἐπιθεωρεῖσθαι\nφησὶ δὲ τῶν κατὰ φύσιν πλεῖστα ἐμ-\nποδίζεσθαι συμβαίνειν, ἃ καὶ καλεῖσθαι παρὰ φύσιν,\nὥσπερ καὶ ἐν τοῖς κατὰ τὴν τέχνην τὰ παρὰ τὴν τέχνην\nλέγεσθαι. εἰ δὲ ὅλως παρὰ τὸ κατὰ φύσιν γίγνεταί\nτινα, γένοιτ᾿ ἂν καὶ παρὰ τὴν εἱμαρμένην,\nεἴπερ τὰ κατὰ φύσιν ταῦτά ἐστι τὰ καθ᾿ εἱμαρμένην.\n“Ὁρῶμεν γοῦν, φησὶν, ὅτι καὶ τὸ σῶμα τῷ\nτοιόνδε ἢ τοιόνδε εἶναι τὴν φύσιν ἐν νόσοις καὶ\nφθοραῖς ἀκολούθως τῇ φυσικῇ συστάσει γίνεται, οὐ\nμὴν ὁμοίως ἐπὶ πάντων, οὐδὲ ἐξ ἀνάγκης. ἱκαναὶ\nγὰρ ἐκκροῦσαι πολλάκις τὴν τοιάνδε ἕξιν ἐπιμέλειαι\nκαὶ βίων ὑπαλλαγαὶ καὶ προστάξεις ἰατρῶν καὶ συμ-\n\n\nβουλίαι θεῶν.\nκατὰ δὲ τὸν αὐτὸν τρόπον καὶ\nἐπὶ τῆς ψυχῆς εὕροι τις ἂν παρὰ τὴν φυσικὴν κατα-\nσκευὴν διαφόρους ἐν ἑκάστῳ προαιρέσεις καὶ πρά-\nξεις καὶ βίους ἐξ ἀσκήσεως καὶ ἀπὸ μαθημάτων καὶ\nἀπὸ λόγων κρειττόνων βελτιουμένων ....\nεἰπόντος\nγοῦν ποτὲ τοῦ φυσιογνώμονος περὶ τοῦ Σωκράτους\nτοῦ φιλοσόφου ἄτοπά τινα καὶ πλεῖστον ἀφεοτῶτα\nτῆς προαιρέσεως αὐτοῦ τῆς κατὰ τὸν βίον, καὶ ἐπὶ\nτούτοις ὑπὸ τῶν περὶ τὸν Σωκράτην καταγελωμένου,\nοὐδὲν εἶπεν ὁ Σωκράτης ἐσφάλθαι τὸν Ζώπυρον·\nἦν γὰρ ἂν τοιοῦτος , ὅσον ἐπὶ τῇ φύσει , εἰ μὴ διὰ\nτὴν ἐκ φιλοσοφίας ἄσκησιν ἀμείνων τῆς φύσεως\nἐγένετο.\nΚαὶ τοιαῦτα μὲν τὰ κατὰ φύσιν, ἃ καὶ μηδέν\nφησι διαφέρειν τῶν καθ’ εἱμαρμένην.\n“Τὰ δὲ ἀπὸ τύχης τοιαῦτα, ὅταν ἄλλου τινὸς\nχάριν γενομένῳ τινὶ μὴ τοῦτο ἀπαντήσῃ οὗ χάριν\nἐγένετο, ἄλλο δέ τι ὅπερ τὴν ἀρχὴν οὐδὲ ἠλπίζετο.\nθησαυρόν τε γάρ φησιν ἀπὸ τύχης εὑρηκέναι τινὰ,\nὅταν ἄλλου χάριν ὀρύσσων, ἀλλὰ μὴ τοῦ θησαυρὸν\nεὑρεῖν, θησαυρῷ περιπέσῃ · καὶ τὸ ἀργύριον ἀπὸ τύχης\nκεκομίσθαι τινὰ λέγουσιν, ὅταν εἰς τὴν ἀγορὰν\nπροελθὼν ἄλλου τινὸς χάριν ἀργύριον ἔχοντι περιπεσὼν\nτῷ χρεώστῃ τὸ ὀφειλόμενον λάβῃ · καὶ ὁ ἵπ-\nπος δὲ αὐτομάτως τισὶ λέγεται σεσῶσθαι, ὅταν τρο-\nφῆς μὲν ἐλπίδι, ἢ ἄλλου τινὸς χάριν, ἀποφύγῃ τοὺς\nκατέχοντας αὐτὸν, ἀπαντήσῃ δὲ αὐτοῦ τῇ φυγῇ καὶ\nτῷ δρόμῳ τὸ τοῖς δεσπόταις περιπεσεῖν.\nὧν οὕτως\nἐχόντων οὐδὲ ταῦτα ἂν εἴη καθ’ εἱμαρμένην.\nκαὶ ἄδηλα δέ ἐστί τινα αἴτια ἀνθρωπίνῳ λογισμῷ, ἃ\nκατά τινας ἀντιπαθείας γίνεσθαι πεπίστευται, ἀγνο-\nουμένης τῆς αἰτίας δι’ ἣν γίνεται. ὁποῖα περίαπτά\n\n\nτινα ποιεῖν προείληπται, οὐδεμίαν εὔλογον καὶ πιθανὴν\nαἰτίαν τοῦ ταῦτα ποιεῖν ἔχοντα· ἔτι δὲ ἐπαοιδαὶ,\nκαὶ τοιαῦταί τινες μαγγανεῖαι. τούτων γὰρ\nὁμολογεῖται μὲν ὑπὸ πάντων ἄδηλος εἶναι ἡ αἰτία·\nδιὸ καὶ ἀναιτιολόγητα λέγουσιν αὐτά.\nπολλὰ δ᾿\nεἶναι παρὰ ταῦτα καὶ ἐνδεχομένως καὶ ὁπότερα ἔτυχε\nγινόμενα, ἃ οὐδὲ ταῦτ᾿ ἂν εἴη καθ᾿ εἱμαρμένην.\nλέγεται δὲ ἐνδεχομένως γίνεσθαι ταῦτα ἐφ᾿ ὧν\nκαὶ τὸ μὴ γενέσθαι χώραν ἔχει, ὡς καὶ αὐτὸ τὸ ὁπότερα\nἔτυχε λεγόμενον ποιεῖ γνώριμον· οἷον τὸ κινῆσαί\nτι τῶν ἑαυτοῦ μερῶν, καὶ τὴν τυχοῦσαν τοῦ τραχήλου\nπεριστροφὴν καὶ τὴν τοῦ δακτύλου ἔκτασιν καὶ\nτὸ ἐπᾶραι τὰ βλέφαρα, καὶ τὸν καθεζόμενον στῆσαι,\nκαὶ τὸν κινούμενον ἠρεμῆσαι, καὶ τὸν λαλοῦντα σιγῆσαι,\nκαὶ ἐπὶ μυρίων εὕροι τις ἂν δύναμίν τινα\nἐνυπάρχουσαν τῶν ἐναντίων δεκτικὴν, ἃ οὐκ ἂν γένοιτο\nἐξ εἱμαρμένης· τὰ γὰρ ἐξ αὐτῆς οὐ δέχεται\nτοῦ ἐν ᾧ ἐστι τὸ ἐναντίον.”\n“Ἀλλὰ καὶ τὸ βουλεύεσθαι τὸν ἄνθρωπον\nοὐκ εἰς μάτην αὐτῷ ὑπάρχει· ἦν δ᾿ ἂν εἰς μάτην\nβουλευτικὸς, εἰ ἐξ ἀνάγκης ἔπραττε τὰ πραττόμενα\nἀλλ᾿ ἐναργῶς φαίνεται τῶν ἄλλων ζῴων ὁ ἄνθρωπος\nμόνος τοῦτο παρὰ τῆς φύσεως ἔχων πλέον, τὸ μὴ\nὁμοίως ἐκείνοις ταῖς φαντασίαις ἕπεσθαι, ἀλλ᾿ ἔχειν\nτῶν προσπιπτόντων κριτὴν τὸν λόγον· ᾧ χρώμενος,\nεἰ μὲν ἐξεταζόμενα τὰ φαντασθέντα οἷα τὴν ἀρχὴν\nἐφάνη καὶ ἔστι, συγκατατίθεται τῇ φαντασίᾳ, καὶ\nοὕτω μέτεισιν αὐτά· εἰ δὲ ἀλλοῖα φαίνεται, οὐκέτι\nἔμεινεν ἐπὶ τῆς προλήψεως, ἐλέγξαντος αὐτὰ τοῦ\nλόγου, διὰ τὸ συμβουλεύσασθαι περὶ αὐτῶν.”\n“Βουλευόμεθα γοῦν περὶ μόνων ὧν δυνάμεθα\nπράττειν· εἰ δέ ποτε μὴ βουλευσάμενοι πράτ-\n\n\nτοιμεν, πολλάκις μετανοοῦμεν καὶ μεμφόμεθα ἑαυτοῖς\nτῆς ἀβουλίας · ἀλλὰ κἂν ἄλλους ἴδωμεν ἀβούλως\nπράττοντας, ἐπικαλοῦμεν ὡς ἁμαρτάνουσιν, ἀξιοῦμέν\nτε συμβούλοις τοῖσδε χρῆσθαι, ὡς ἐφ’ ἡμῖν ὄντων\nτῶν τοιούτων.’\nὍτι δὲ ψεῦδος ἦν αὐτῶν ὁ περὶ εἱμαρμένης\nλόγος , ἱκανὸν μαρτύριον τὸ μηδ’ αὐτοὺς τοὺς προστάτας\nαὐτοῦ δύνασθαι πείθεσθαι τοῖς ὑπ’ αὐτῶν\nλεγομένοις. καὶ γὰρ καὶ προτρέπειν καὶ διδάσκειν\nἐπαγγέλλονται, καὶ μανθάνειν καὶ παιδεύεσθαι συμ-\nβουλεύουσιν, ἐπιτιμῶσί τε καὶ ἐπιπλήττουσι τοῖς οὐ\nτὰ προσήκοντα δρῶσιν, ὡς κατὰ προαίρεσιν ἰδίαν\nἁμαρτάνουσιν.\nἀλλὰ καὶ συγγράμματα πλεῖστα\nκαταλείπουσι, δι’ ὧν ἀξιοῦσι παιδεύεσθαι τοὺς νέους.\nἐπαύσαντο δ’ ἂν τῆς ἐν τοῖς λόγοις φιλοτιμίας, εἰ\nπροσέσχον ὅτι καὶ συγγνώμης ἀξιοῦσι τοὺς ἀκουσίως\nἁμαρτάνοντας, τοὺς δὲ ἑκουσίως πλημμελοῦντας κολάσεως,\nὡς ἐπ’ αὐτοῖς δηλονότι τοῦ τε ἁμαρτάνειν\nκαὶ τοῦ μὴ κειμένου.\nὥστε καὶ κατ’ αὐτοὺς ἀναιρεῖσθαι\nτὴν ἐξ εἱμαρμένης ἀνάγκην, συνίστασθαι δὲ\nκατὰ φύσιν ἡμῖν ὑπάρχειν τὸ αὐτεξούσιον· μετὰ τοὐ\nπλεῖστα εἶναι καὶ τὰ μὴ ἐφ’ ἡμῖν, ὥσπερ τὰ κατὰ\nφύσιν, καὶ τὰ ἐκ τύχης, ἕτερα ὄντα καὶ αὐτὰ παρὰ\nτὸν τῆς εἱμαρμένης λόγον, καθὼς προδἐδεικται.’’\nΤούτων ἡμῖν ἀπὸ πλείστων ἐπιτετμημένων,\nτῷ πολὺν εἶναι τὸν περὶ τοῦ αὐτεξουσίου λόγον ἐν\nτοῖς καθ’ ἡμᾶς δόγμασιν· ᾧ καὶ τῶν φιλοσόφων\nσυνέδραμον αἱ παρατεθεῖσαι φωναὶ, τοῖς μὲν καθ’\nἡμᾶς θείοις γράμμασιν ἐπιμαρτυροῦσαι , τὰς δὲ περὶ\nεἱμαρμένης οὐ μόνον τῶν πολλῶν ἀνθρώπων , ἀλλὰ\nκαὶ τῶν θαυμαστῶν χρησμῳδῶν θεῶν τὰς δόξας\nψευδεῖς οὔσας ἀπελέγχουσαι·) καὶ τῶν μὲν πρὸς τοὺς\n\n\nγενναίους χρησμοὺς κυνικώτερον ἀποταθέντων, τῶν\nδὲ πρὸς τοὺς θαυμαστοὺς φιλοσόφους παρὰ τῶν αὐ-\nτοῖς γνωρίμων ἀντειρημένων, ὥρα καὶ τῶν ἐξ ἀστρο-\nλογίας πρὸς τοὺς Χαλδαίζοντας τῶν τὴν κακότεχνον\nταύτην γοητείαν ὡς ἐν μέρει μαθήματος ἐπαγγελλομένων\nτοὺς λόγους ἐπισκέψασθαι· παραθήσομαι δέ\nσοι καὶ τῶνδε τὰς ἀποδείξεις ἐξ ἀνδρὸς Σύρου μὲν\nτὸ γένος, ἐπ’ ἄκρον δὲ τῆς Χαλδαικῆς ἐπιστήμης\nἐληλακότος. Βαρδησάνης ὄνομα τῷ ἀνδρὶ, ὃς ἐν τοῖς\nπρὸς τοὺς ἑταίρους διαλόγοις τάδε πη μνημονεύεται\nφάναι\n“Κατὰ φύσιν ὁ ἄνθρωπος γεννᾶται,\nἀκμάζει, γεννᾷ, ἐσθίει, πίνει, κοιμᾶται, γηρᾷ,\nἀποθνήσκει, καὶ τοῦτο παντὸς ἀνθρώπου καὶ παντός\nἀλόγου ζῴου.\nκαὶ τὰ μὲν ἄλλα ζῷα ψυχικὰ ὄντα\nκαὶ διόλου κατὰ συμπλοκὴν γεγενημένα διόλου σχε-\nδὸν κατὰ φύσιν φέρεται. λέων σαρκοφαγεῖ καὶ ἀμύ-\nνεται ἀδικηθεὶς , καὶ διὰ τοῦτο πάντες οἶ λέοντες\nσαρκοφαγοῦσι καὶ ἀμύνονται· καὶ ἀμνάδες χορτοφαγοὺσι\nκαὶ κρεῶν οὐχ ἅπτονται καὶ ἀδικούμεναι οὐκ\nἀμύνονται · καὶ ὁ αὐτὸς τρόπος πάσης ἀμνάδος.\nσκορπίος γῆν ἐσθίει καὶ τοὺς μὴ ἀδικήσαντας\nἀδικεῖ, κέντρῳ ἰοβόλῳ πλήσσων· καὶ ἡ αὐτὴ κακία\nπάντων σκορπίων. μύρμηξ κατὰ φύσιν οἶδε χειμῶνος\nπαρουσίαν καὶ δι’ ὅλης θερείας κάμνων ἀποτίθεται\nἑαυτῷ τροφάς · καὶ ὁμοίως πάντες μύρμηκες ἐργάξονται.\nμέλισσα μέλι γεωργεῖ, ἐξ οὗ καὶ τρέφεται·\nκαὶ ἡ αὐτὴ γεωργία πάσαις μελίσσαις. καὶ ἦν πολλὰ\nεἴδη ἐκθέσθαι ἡμῖν τῶν ζῴων, ἅτινα τῆς φύσεως μὴ\nδυνάμενα ἐκστῆναι πολὺν θαυμασμὸν παρασχεῖν ὑμῖν\nἐδύνατο,\nἀλλ’ αὐτάρκη ἡγησάμην ἐκ τῶν παρακει-\nμένων τὴν ἀπόδειξιν ποιήσασθαι, ὅτι τὰ μὲν ἄλλα\n\n\nζῷα κατὰ τὴν κοινότητα καὶ τὴν διαφορὰν κατὰ φύ-\nσιν δοθεῖσαν ἑκάστῳ ἐξ ἀνάγκης ἡδέως φέρεται, ἄν-\nθρωποι δὲ μόνοι, τὸ ἐξαίρετον ἔχοντες τόν τε νοῦν\nκαὶ τὸν ἐκ τούτου προφερόμενον λόγον, κατὰ μὲν τὴν\nκοινότητα ἕπονται τῇ φύσει, ὡς προεῖπον, κατὰ δὲ\nτὸ ἐξαίρετον οὐ κατὰ φύσιν πολιτεύονται.\nοὐδὲ\nγὰρ μία βρῶσις ἡ τῶν ἁπάντων · ἄλλοι μὲν γὰρ κατὰ\nτοὺς λέοντας τρέφονται, ἄλλοι δὲ κατὰ τὰς ἀμνάδας,\nοὐχ ἓν ἔχοντες σχῆμα φορημάτων, οὐκ ἔθος ἕν, οὐχ\nεἰς νόμος πολιτείας ἐν αὐτοῖς, οὐ μία κίνησις ἐπι-\nθυμίας τῶν πραγμάτων, ἀλλ’ ἕκαστος τῶν ἀνθρώ-\nπων κατὰ τὴν ἰδίαν θέλησιν αἱρεῖται ἑαυτῷ βίον,\nτὸν πλησίον μὴ μιμούμενος , πλὴν ἐν οἶς βούλεται.\nτὸ γὰρ ἐλεύθερον αὐτοῦ οὐχ ὑπόκειται δουλείᾳ,\nκαὶ εἰ ποτε ἑκὼν δουλεύσει , καὶ τοῦτο τῆς ἐλευθε-\nρίας αὐτοῦ ἐστι, τὸ δύνασθαι δουλεύειν ἑκόντα.\nπόσοι τῶν ἀνθρώπων, καὶ μάλιστα τῶν Ἀλαναίων,\nὡς τὰ ἄγρια ζῷα, κρεοβοροῦσιν ἄρτου μὴ γευόμενοι,\nκαὶ οὐ διὰ τὸ μὴ ἔχειν, ἀλλὰ διὰ τὸ μὴ θέλειν; ἄλλοι\nλοὶ κρεῶν οὐ γεύονται, ὡς τὰ ἥμερα ζῷα· ἄλλοι\nἰχθυοφαγοῦσι μόνον· ἕτεροι δὲ ἰχθύων οὐ γεύονται,\nοὐδ’ ἂν λιμώσσωσιν. οἱ μὲν ὑδροποτοῦσιν , οἱ δὲ\nοἰνοποτοῦσιν , οἶ δὲ σικερατίζουσι.\nκαὶ ἀπλῶς\nπολλὴ διαφορὰ βρωμάτων καὶ πομάτων ἐν τῇ ἀνθρωπότητι,\nποτῆτι , μέχρι καὶ ἐν τῇ τῶν λαχάνων καὶ ὀπωρῶν\nβρώσει διαφερόμενοι. ἀλλὰ καὶ οἱ μὲν, ὡς σκορπίοι\nκαὶ ὡς ἀσπίδες, μὴ ἀδικηθέντες ἀδικοῦσιν· οἶ δὲ,\nὡς τὰ ἄλογα ζῷα ἀδικούμενοι ἀμύνονται· ἕτεροι δὲ\nὡς λύκοι ἁρπάζουσι καὶ ὡς γαλαῖ κλέπτουσιν· ἄλλοι\nδὲ ὡς ἀμνάδες καὶ μηκάδες ὑπὸ τῶν ὁμοιοπαθῶν\nἐλαύνονται καὶ τοὺς ἀδικοῦντας οὐκ ἀδικοῦσι· καὶ\nοἷ μὲν λέγονται ἀγαθοὶ, οἱ δὲ κακοὶ, οἶ δὲ δίκαιοι.\nὅθεν ἔστι νοεῖν μὴ πάντως κατὰ φύσιν ἄγεσθαι\nτὸν ἄνθρωπον· ποίαν γὰρ αὐτοῦ ἐροῦμεν φύ.σιν;)\nἀλλὰ πῆ μὲν φέρεται κατὰ φύσιν, πῆ δὲ κατὰ προαί-\nρεσιν. διὸ τὸν ἔπαινον καὶ τὸν ψόγον καὶ τὴν κατα-\nδίκην ἔχει ἐν τοῖς κατὰ προαίρεσιν, ἐν δὲ τοῖς κατὰ\nφύσιν ἔχει τὴν ἀνεγκλησίαν οὐ κατὰ ἔλεος, ἀλλὰ\nκατὰ λόγον.’\nΚαὶ ἐξῆς φησι\n‘‘Νόμους ἔθεντο διαφόρους οἶ ἄνθρωποι ἐν ἑκά-\nστῃ χώρᾳ, τινὰς γεγραμμένους , τινὰς δὲ ἀγράφους·\nἐξ ὧν διηγήσομαι, ὡς οἶδα καὶ ὧν μέμνημαι, ἀρξάμενος\nἐκ τῆς τοῦ κόσμου ἀρχῆς.\nνόμος ἐστὶ παρὰ\nΣήραις μηδένα φονεύειν, μήτε πορνεύειν μήτε κλέπτειω\nμήτε ξόανα προσκυνεῖν , καὶ ἐν ἐκείνῃ τῇ με-\nγίστῃ χώρᾳ οὐ ναὸν ἔστιν ἰδεῖν, οὐ γυναῖκα πορνι\nκἠν, οὐ μοιχαλίδα ὀνομαζομένην , οὐ κλέπτην ἐλκόμενον\nἐπὶ δίκην, οὐκ ἀνδροφόνον, οὐ πεφονευμένον.\nοὐδενὸς γὰρ τὸ αὐτεξούσιον ἠνάγκασεν ὁ τοῦ πυ-\nριλαμπέος Ἄρεος ἀστὴρ μεσουρανῶν ἄνδρα σιδήρῳ\nἀνελεῖν, οὐ Κύπρις σὺν Ἄρει τυχοῦσα ἀλλοτρίᾳ γυναικὶ\nμιγῆναί τινα παρ’ ἐκείνοις, πάντως πάσῃ ἡμέρᾳ\nμεσουρανοῦντος τοῦἌρεος, καὶ πάσῃ ὥρᾳ καὶ ἡμέρᾳ\nγεννωμένων τῶν Σηρῶν.\nπαρὰ Ἰνδοῖς καὶ Βάκτροις\nεἰσὶ χιλιάδες πολλαὶ τῶν λεγομένων Βραχμάνων,\nοἵτινες κατὰ παράδοσιν τῶν προγόνων καὶ νόμων\nοὔτε φονεύουσιν οὔτε ξόανα σέβονται, οὐκ ἐμ-\nψύχου γεύονται, οὐ μεθύσκονταί ποτε, οἴνου καὶ\nσίκερος μὴ γευόμενοι, οὐ κακίᾳ τινὶ κοινωνοῦσι\nπροσέχοντες τῷ θεῷ, τῶν ἄλλων Ἰνδῶν φονευόντων\nκαὶ ἑταιρευόωτνω καὶ μεθυσκομένων καὶ σεβομένων\nξόανα, καὶ πάντα σχεδὸν καθ’ εἱμαρμένην φερομένων.\nἔστι δὲ ἐν τῷ αὐτῷ κλίματι τῆς Ἰνδίας\n\n\nφυλή τις Ἰνδῶν, οἵτινες τοὺς ἐμπίπτοντας ξένους\nἀγρεύοντες καὶ θύοντες ἐσθίουσι· καὶ οὔτε οἱ ἀγα-\nθοποιοὶ τῶν ἄστρων κεκωλύκασι τούτους μὴ μιαιφονεῖν\nκαὶ μὴ ἀθεμιτογαμεῖν, οὔτε οἱ κακοποιοὶ ἠνάγκασαν\nτοὺς Βραχμᾶνας κακουργεῖν.\nπαρὰ Πέρσαις\nνόμος ἦν γαμεῖν τὰς θυγατέρας καὶ τὰς ἀδελφὰς καὶ\nτὰς μητέρας, καὶ οὐ μόνον ἐν τῇ χώρᾳ ἐκείνῃ καὶ ἐν\nτῷ κλίματι ἐκείνῳ τούτους τοὺς ἀνοσίους γάμους οἱ\nΠέρσαι ἐποίησαν, ἀλλὰ καὶ ὅσοι αὐτῶν τῆς Περσίδος\nἐξεδήμησαν, οἵτινες καλοῦνται Μαγουσαῖοι, τὴν αὐτὴν\nἀθεμιστίαν διαπράττονται, παραδιδόντες τοὺς\nαὐτοὺς νόμους καὶ τὰ ἔθη τοῖς τέκνοις κατὰ διαδοχήν.\nἐξ ὧν εἰσι μέχρι νῦν πολλοὶ ἐν Μηδίᾳ καὶ\nἐν Αἰγύπτῳ καὶ ἐν Φρυγίᾳ καὶ ἐν Γαλατίᾳ. καὶ οὐ\nδήπου Κύπρις ἐν ὁρίοις καὶ οἴκοις Κρόνου, σὺν Κρόνῳ\nἐφομαρτοῦντος τοῦ Ἄρεος, ἐν ταῖς τῶν πάντων\nγενέσεσιν εὑρίσκετο.\nπαρὰ Γήλοις νόμος ἐστὶ τὰς\nγυναῖκας γεωργεῖν καὶ οἰκοδομεῖν καὶ πάντα τὰ ἐργατικὰ\nπράσσειν, καὶ κοινωνεῖν οἷς ἂν βούλωνται,\nκαὶ μὴ ἐγκαλεῖσθαι ὑπὸ τῶν ἀνδρῶν, μήτε καλεῖσθαί\nτινα μοιχαλίδα, τῷ πάσας ἐργατικὰς εἶναι, καὶ πᾶσι\nκοινωνεῖν, μάλιστα δὲ τοῖς ξένοις.\nκαὶ οὔτε μυρίζονται\nΓήλισσαι γυναῖκες οὔθ᾿ ἱμάτια βαπτὰ φοροῦσιν,\nἀνυπόδητοι δέ εἰσι πᾶσαι, καίτοι τῶν Γήλων\nἀνδρῶν κοσμουμένων ἐν φορήμασι μαλακοῖς καὶ ἐν\nδιαφόροις χρώμασι, καὶ χρυσοφορούντων καὶ μυριζομένων,\nκαὶ οὐ κατά τινα ἄλλην μαλακίαν, εἰσὶ γὰρ\nἀνδρεῖοι καὶ πολεμικώτατοι καὶ κυνηγετικώτατοι.\nκαὶ οὐ πᾶσαι αἱ τῶν Γήλων γυναῖκες ἔλαχον ἐν\nΑἰγοκέρωτι ἢ ἐν Ὑδρηχόῳ κακοδαιμονοῦσαν τὴν Κύπριν,\nοὐδ᾿ οἱ ἄνδρες αὐτῶν πάντες ἔχουσιν ἐν Κριῷ\nσὺν Ἄρει τὴν Παφίην, ἔνθα τοὺς ἀνδρείους καὶ σπα-\n\n\nτάλους οἱ Χαλδαΐζοντες λέγουσι.\nπαρὰ Βάκτροις\nαἱ γυναῖκες παντὶ κόσμῳ διαφέροντι καὶ παντὶ μύρῳ\nχρῶνται, ὑπηρετούμεναι ὑπὸ παιδίσκων καὶ νεανίσκων\nμᾶλλον ἢ οἱ ἄνδρες, προερχόμεναι μετὰ πολλῆς\nφαντασίας ἔφιπποι, κοσμοῦσαι πολλῷ χρυσῷ καὶ λίθοις\nβαρυτίμοις τοὺς ἵππους, καὶ οὐ σωφρονοῦσιν,\nἀλλ᾿ ἀδιαφόρως κοινωνοῦσι τοῖς δούλοις καὶ τοῖς ξένοις,\nἄδειαν ἔχουσαι τοιαύτην, καὶ ὑπὸ τῶν ἀνδρῶν\nμὴ ἐγκαλούμεναι σχεδὸν κυριεύουσιν αὐτῶν.\nκαὶ\nοὐ πάντως ἐν πάσῃ γενέσει τῶν ἐν Βακτρίᾳ γυναικῶν\nμεσουρανεῖ μετὰ Διὸς καὶ Ἄρεος ἐν ἰδίοις ὅροις\nἡ φιλόγελως Ἀφροδίτη. ἐν δὲ τῇ Ἀραβίᾳ καὶ τῇ\nὈσροηνῇ οὐ μόνον αἱ μοιχαλίδες φονεύονται, ἀλλὰ\nκαὶ αἱ ὑποπτευόμεναι οὐκ ἀφίενται ἀτιμώρητοι.\nπαρὰ Πάρθοις καὶ Ἀρμενίοις οἱ φονεῖς ἀναιροῦνται\nποτὲ μὲν ὑπὸ τῶν δικαστῶν, ποτὲ δὲ ὑπὸ τῶν καθ᾿\nαἷμα τῶν φονευθέντων. καὶ ἐάν τις φονεύσῃ γυναῖκα\nαὐτοῦ, ἢ ἀδελφὸν ἄτεκνον, ἢ ἀδελφὴν ἄγαμον,\nἢ υἱὸν, ἢ θυγατέρα, οὐκ ἐγκαλεῖται ὑπό του,\nνόμου τοιούτου ὑπάρχοντος ἐν ταῖς χώραις ἐκείναις·\nπαρ᾿ Ἕλλησι δὲ καὶ ῾Ρωμαίοις μείζονι τιμωρίᾳ ὑποβάλλονται\nοἱ τῶν συγγενῶν φονευταί.\nἐν Ἄτροις\nὁ κλέπτων τι ὀβολοῦ ἄξιον λιθάζεται, παρὰ Βάκτροις\nὁ ὀλίγα κλέπτων ἐμπτύεται, παρὰ ῾Ρωμαίοις πληγαῖς\nαἰκίζεται· τοιοῦτοι γὰρ οἱ νόμοι.\nἀπὸ Εὐφράτου\nποταμοῦ καὶ μέχρι τοῦ Ὠκεανοῦ, ὡς ἐπὶ ἀνατολὰς,\nὁ λοιδορούμενος ὡς φονεὺς, ἢ ὡς κλέπτης, οὐ πάνυ\nἀγανακτεῖ, ὁ δὲ ὡς ἀρσενοκοίτης λοιδορούμενος ἑαυτὸν\nἐκδικεῖ μέχρι καὶ φόνου· παρ᾿ Ἕλλησι δὲ καὶ οἱ\nσοφοὶ ἐρωμένους ἔχοντες οὐ ψέγονται.\nἐν τῇ\nαὐτῇ ἀνατολῇ ὑβριζόμενοι, ἐὰν γνωσθῶσιν, ὑπὸ ἀδελφῶν,\nἢ πατέρων, καὶ συγγενῶν φονεύονται, καὶ τα-\n\n\nφῆς προδήλου οὐκ ἀξιοῦνται.\nπαρὰ δὲ Γάλλοις\nοἶ νέοι γαμοῦνται μετὰ παρρησίας , οὐ ψόγον τοῦτο\nἡγούμενοι διὰ τὸν παρ’ αὐτοῖς νόμον. καὶ οὐ δυνα-\nτόν ἐστι πάντας τοὺς ἐν Γαλλίᾳ οὕτως ἀθέως ὑβριξομένους\nλαχεῖν ἐν ταῖς γενέσεσι Φωσφόρον μεθ’\nἙρμοῦ ἐν οἴκοις Κρόνου καὶ ὁρίοις Ἄρεος δύνοντα.\nἐν Βρεττανίᾳ πολλοὶ ἄνδρες μίαν γυναῖκα ἔχου-\nσιν, ἐν δὲ τῇ Παρθίᾳ πολλαὶ γυναῖκες ἔνα ἄνδρα,\nκαὶ πᾶσαι σωφρονοῦσι πειθόμεναι αὐτῷ κατὰ τὸν\nνόμον.\nαἶ δὲ Ἀμαζόνες πάσαι ἄνδρας οὐκ ἔχουσιν,\nἀλλ’ ὡς τὰ ἄλογα ζῷα ἅπαξ τοῦ ἔτους περὶ τὴν\nἐαρινὴν ἰσημερίαν ὑπερβαίνουσαι τοὺς ἰδίους ὅρους\nκοινωνοῦσι τοῖς πλησιοχώροις , ἑορτήν τινα ταύτην\nἡγουμένοις· ἐξ ὧν συλλαμβάνουσαι ὑποστρέφουσι,\nκαὶ ἀναγκαίως ἐν ἐνὶ καιρῷ κυίσκουσι κατὰ τὸν τῆς\nφύσεως νόμον, καὶ τοὺς μὲν γεννωμένους ἄρρενας\nῥίπτουσι, τὰς δὲ θηλείας ἀνατρέφουσι· πολεμικαί τέ\nεἰσι, καὶ γυμνασίων προνοούμεναι.\nἙρμῆς μετὰ\nἈφροδίτης ἐν οἴκοις Ἑρμοῦ ποιεῖ πλάστας καὶ ξωγράφους\nκαὶ τραπεζίτας , ἐν οἴκοις δὲ Ἀφροδίτης\nμυρεψοὺς, ἢ φωνασκοὺς , καὶ ὑποκριτὰς ποιημάτων.\nκαὶ παρὰ Ταηνοῖς καὶ Σαρακηνοῖς καὶ ἐν τῇ\nἀνωτέρᾳ Λιβύῃ, καὶ παρὰ Μαύροις καὶ παρὰ τοῖς\nπαρὰ τὸ στόμα τοῦ Ὠκεανοῦ Νομάσι, καὶ ἐν τῇ\nἐξωτέρᾳ Γερμανίᾳ καὶ ἐν τῇ ἀνωτέρᾳ Σαρματίᾳ,\nκαὶ ἐν τῇ Σκυθίᾳ, καὶ ἐν πᾶσι τοῖς ἐξ ἀρκτικῶν\nμερῶν τοὐ Πόντου ἔθνεσι, καὶ ὅλη τῇ Ἀλανίᾳ καὶ\nΑλΒανίᾳ καὶ Ὠτηνῆ̣ καὶ Σαυνίᾳ καὶ ἐν Χρυσῇ\nοὐκ ἔστιν ἰδεῖν οὐ τραπεζίτην , οὐ πλάστην, οὐ ςωγράρον,\nοὐκ ἀρχιτέκτονα, οὐ γεωμέτρην , οὐ φώνασκον,\nοὐχ ὑποκριτὴν ποιημάτων ἀλλ’ ἐστέρηται ὁ\nτῆς τοῦ Ἑρμοῦ καὶ τῆς Ἀφροδίτης ἐνεργείας τρόπος\n\n\nἐν ὅλῳ τῷ κύκλῳ τούτῳ τῆς οἰκουμένης.\nοἱ Μῆδοι\nπάντες τοῖς μετὰ σπουδῆς τρεφομένοις κυσὶ τοὺς\nνεκροὺς ἔτι ἐμπνέοντας παραβάλλουσι, καὶ οὐ πάντες\nσὺν τῇ μήνῃ τὸν Ἄρεα ἐφημερινῆς γενέσεως ἐν\nΚαρκίνῳ ὑπὸ γῆν ἔχουσιν.\nἸνδοὶ τοὺς νεκροὺς\nκαίουσι, μεθ᾿ ὧν συγκαίουσιν ἑκούσας τὰς γυναῖκας,\nκαὶ οὐ δήπου πᾶσαι αἱ καιόμεναι ζῶσαι Ἰνδῶν γυναῖκες\nἔχουσιν ὑπὸ γῆν ἐπὶ νυκτερινῆς γενέσεως σὺν\nἌρει τὸν ἥλιον ἐν Λέοντι ὁρίοις Ἄρεος.\nΓερμα-\nνῶν οἱ πλεῖστοι ἀγχονιμαίῳ μόρῳ ἀποθνήσκουσι, καὶ\nοὐ πάντως τὸ πλῆθος τῶν Γερμανῶν τὴν σελήνην\nκαὶ τὴν ὥραν μεσολαβουμένας ὑπὸ Κρόνου καὶ Ἄρεος\nἔχει.\nπαντὶ ἔθνει καὶ πάσῃ ἡμέρᾳ καὶ παντὶ\nτρόπῳ τῆς γενέσεως γεννῶνται ἄνθρωποι· κρατεῖ δὲ\nἐν ἑκάστῃ μοίρᾳ τῶν ἀνθρώπων νόμος καὶ ἔθος διὰ\nτὸ αὐτεξούσιον τοῦ ἀνθρώπου· καὶ οὐκ ἀναγκάζει ἡ\nγένεσις τοὺς Σῆρας μὴ θέλοντας φονεύειν, ἢ τοὺς\nΒραχμᾶνας κρεοφαγεῖν, ἢ τοὺς Πέρσας ἀθεμίτως μὴ\nγαμεῖν, ἢ τοὺς Ἰνδοὺς μὴ καίεσθαι, ἢ τοὺς Μήδους\nμὴ ἐσθίεσθαι ὑπὸ κυνῶν, ἢ τοὺς Πάρθους μὴ πολυγαμεῖν,\nἢ τὰς ἐν τῇ Μεσοποταμίᾳ γυναῖκας μὴ σωφρονεῖν,\nἢ τοὺς Ἕλληνας μὴ γυμνάζεσθαι γυμνοῖς\nτοῖς σώμασιν, ἢ τοὺς ῾Ρωμαίους μὴ κρατεῖν, ἢ τοὺς\nΓάλλους μὴ γαμεῖσθαι, ἢ τὰ ἄλλα βάρβαρα ἔθνη\nταῖς ὑπὸ τῶν Ἑλλήνων λεγομέναις Μούσαις κοινωνεῖν·\nἀλλ᾿, ὡς προεῖπον, ἕκαστον ἔθνος καὶ ἕκαστος\nτῶν ἀνθρώπων χρῆται τῇ ἑαυτοῦ ἐλευθερίᾳ ὡς βού-\nλεται καὶ ὅτε βούλεται, καὶ δουλεύει τῇ γενέσει καὶ\nτῇ φύσει δι᾿ ἣν περίκειται σάρκα, πῆ μὲν ὠς βούλεται,\nπῆ δὲ ὡς μὴ βούλεται.\nπανταχῆ γὰρ\nκαὶ ἐν παντὶ ἔθνει εἰσὶ πλούσιοι καὶ πένητες καὶ\nἄρχοντες καὶ ἀρχόμενοι καὶ ἐρρωμένοι καὶ νοσοῦν-\n\n\nτες, ἕκαστος κατὰ τοὺς τῆς γενέσεωςαὐτοῦ κλήρους.”\n“Ταῦτα, ὠ Βαρδησάνη, ἄκρως ἡμᾶς πέπεικε,\nφημὶ αὐτῷ. οἱ δὲ ἀστρονόμοι φασὶ τὴν γῆν ταύτην\nμεμερίσθαι εἰς ἑπτὰ κλίματα, καὶ ἄρχειν ἑκάστου\nκλίματος ἴνα τῶν ἑπτὰ ἀστέρων · καὶ τοὺς διαφόρους\nνόμους μὴ τοὺς ἀνθρώπους τεθεικέναι ἑαυτοῖς. ἀλλ’\nἑκάστου ἄρχοντος πλεονάζειν τὸ θέλημα ἐν τῇ ἰδίᾳ\nχώρᾳ, ὃν νόμον νενομίκασιν οἱ κρατούμενοι’’\n“’Απεκρίνατο, οὐκ ἀληθὴς ἡ διάκρισις αὕτη,\nὠ Φίλιππε. εἰ γὰρ καὶ διῄρηται ἡ οἰκουμένη εἰς μέρη\nἑπτὰ, ἀλλ’ οὖν γε ἐν μιᾷ μερίδι εὑρίσκομεν πολ-\nλὰς διαφορὰς νόμων. οὐδὲ γὰρ ἑπτὰ νόμοι εἰσὶ κατὰ\nτοὺς ἑπτὰ ἀστέρας, οὐδὲ δώδεκα κατὰ τὰ ζῴδια, οὐδὲ\nτριάκοντα ἓξ κατὰ τοὺς δεκανοὺς , ἀλλὰ μυρίοι.\nμνημονεύειν τε ὀφείλετε ὧν προεῖπον, ὅτι καὶ ἐν ἐνὶ\nκλίματι καὶ ἐν μιᾷ χώρᾳ τῶνἸνδῶν εἰσιν ἀωθρωποφάγοιἸνδοὶ,\nκαί εἰσιν οἱ ἐμψύχων ἀπεχόμενοι· καὶ\nὅτι οἶ Μαγουσαῖοι οὐκ ἐν Πέρσιδι μόνῃ τὰς θυγατέρας\nγαμοῦσιν, ἀλλὰ καὶ ἐν παντὶ ἔθνει, ὅπου ἂν οἰ-\nκήσωσι , τοὺς τῶν προγόνων φυλάσσοντες νόμους καὶ\nτῶν μυστηρίων αὐτῶν τὰς τελετάς.\nἀλλὰ καὶ\nπολλὰ βάρβαρα ἔθνη κατελέξαμεν, τά τε ὄντα ἐν με-\nσημβρίᾳ καὶ δύσει , καὶ ἀνατολῇ καὶ ἄρκτῳ , τουτέστιν\nἐν διαφόροις κλίμασι , μὴ μετέχοντα Ἑρμαικῆς\nἐπιστήμης.\nπόσοι, νομίζετε, ἄνδρες σοφοὶ παρ-\nήγαγον τοὺς κακῶς κειμένους νόμους; πόσοι δὲ νό-\nμοι ὑπὸ τῆς ἀπορίας κατελύθησαν; πόσοι βασιλεῖς\nκρατήσαντες ἐθνῶν παρήγαγον τοὺς πρὸ αὐτῶν νόμους\nκαὶ ἔθεντο τοὺς ἰδίους ; καὶ οὐδεὶς τῶν ἀστέρων\nἀπώλεσε τὸ ἴδιον κλίμα.\nχθὲς οἱ Ῥωμαῖοι τῆς\nἈραβίας κρατήσαντες τοὺς τῶν βαρβάρων νόμους\n\n\nἤλλαξαν· ἕπεται γὰρ τὸ αὐτεξούσιον τῷ αὐτεξουσίῳ,\nτὸ δὲ δυνάμενον πεῖσαι καὶ τοὺς ἀπίστους ἐκθήσομαι\nὑμῖν.\nἸουδαῖοι πάντες οἱ διὰ Μώσεως δεξάμενοι\nνόμον τοὺς γεννωμένους ἄρρενας παῖδας ἐν τῇ\nὀγδόῃ ἡμέρᾳ αἱμάσσουσι περιτέμνοντες, οὐκ ἀστέρος\nπαρουσίαν ἀναμένοντες, οὐ κλίματος ἐξουσίαν ἐν-\nτρεπόμενοι, οὐχ ὑπὸ νόμου ἀλλοτρίας χώρας ἀγόμενοι\nἀλλ’ εἴτε ἐν Συρίᾳ τυγχάνουσιν, εἴτε ἐν Γαλλίᾳ,\nεἴτε ἐν Ἰταλίᾳ, εἴτε ἐν Ἑλλάδι, ἢ ἐν Παρθίᾳ, ἢ\nἂν ὦσι , τοῦτο ποιοῦσιν.\nὅπερ οὐκ ἔστι κατὰ γένεσιν·\nοὐ γὰρ δύνανται πάντες οἶ Ἰουδαῖοι μίαν γένεσιν\nἔχειν. ἀλλὰ καὶ δι’ ἡμερῶν ἑπτὰ πάντες ὅπου\nἂν ὦσιν ἀργοῦσιν ἐκ παντὸς ἔργου, καὶ οὔτε ὁδεύουσιν\nοὔτε πυρὶ χρῶνται, οὔτε ἀναγκάζει ἡ γένεσις\nἸουδαῖον οὐ κτίσαι οἶκον, οὐ καταλῦσαι , οὐκ ἐργάσασθαι,\nοὐ πωλῆσαι, οὐκ ἀγοράσαι ταῖς ἡμέραις τοῦ\nσαββάτου , καίτοι ἐν τῇ αὐτῇ ἡμέρᾳ γεννώντων Ἰουδαίων\nκαὶ γεννωμένων καὶ νοσούντων καὶ ἀποθνησκόντων.\nταῦτα γὰρ οὐκέτι ἐστὶ τοῦ αὐτεξουσίου.\nἐν τῇ Συρίᾳ καὶ ἐν τῇ Ὀσροηνῇ ἀπεκόπτοντο πολλοὶ\nτῇ Ῥέᾳ , καὶ ἐν τούτῳ μιᾷ ῥοπῇ ὁ βασιλεὺς Ἄβγαρος\nἐκέλευσε τῶν ἀποκοπτομένων τὰ αἰδοῖα ἀποκόπτεσθαι\nκαὶ τὰς χεῖρας, καὶ ἐκ τότε οὐδεὶς ἀπεκόψατο\nἐν τῇ Ὀσροηνῇ.\nτί δὲ ἐροῦμεν περὶ τῆς τῶν Χριστιανῶν\nαἱρέσεως , ἧς ἡμεῖς οἶ δοξασταὶ πολλοὶ ὄντες\nκαὶ ἐν διαφόροις ἀνέστημεν κλίμασιν, ἐν παντὶ\nἔθνει καὶ κλίματι, οἵτινες πολλοὶ ὄντες ἐνὶ ὀνόματι\nκεκλήμεθα;\nκαὶ οὔτε οἶ ἐν Παρθίᾳ Χριστιανοὶ\nπολυγαμὀῦσι, Πάρθοι τυγχάνοντες , οὔθ’ οἶ ἐν Μη-\nδίᾳ κυσὶ προτιθέασι τοὺς νεκροὺς , οὐχ οἱ ἐν\nΠερσίδι γαμοῦσι τὰς θυγατέρας αὐτῶν, Πέρσαι ὄντες,\nπαρὰ Βάκτροις καὶ Γήλοις φθείρουσι τοὺς γάμους,\n\n\nοὐχ οἱ ἐν Αἰγύπτῳ θρησκεύουσι τὸν Ἄπιν ἢ τὸν κύνα\nἢ τὸν τράγον ἢ αἴλουρον, ἀλλ’ ὅπου εἰσὶν, οὔτε ὑπὸ\nτῶν κρκῶς κειμένων νόμων καὶ ἐθῶν νικῶνται οὔθ’\nἡ ὕπο τῶν ἄρχων πρυτανευομένη γένεσις αὐτοὺς\nἀναγκάζει τοῖς ἀπειρημένοις κακοῖς ὑπὸ τοῦ διδασκάλου\nαὐτῶν χρῆσθαι, νόσῳ δὲ καὶ πενίᾳ καὶ πάθεσι\nκαὶ ταῖς νομιζομέναις ἀτιμίαις ὑπόκεινται.\nὥσπερ\nγὰρ ὁ ἐλεύθερος ἡμῶν ἄνθρωπος δουλεύειν οὐκ\nἀναγκάζεται, κἂν ἀναγκασθῇ ἀνθίσταται τοῖς ἀναγάξουσιν,\nοὕτως οὐδὲ ὁ φαινόμενος ἡμῶν δοῦλος ἄν-\nθρωπος τῆς ὑποταγῆς ἐκφεύγειν ῥᾳδίως δύναται.\nεἰ γὰρ πάντα ἐδυνάμεθα, ἡμεῖς ἂν ἦμεν τὸ πᾶν,\nὥστε εἰ μηδὲν ἐδυνάμεθα, ἄλλων ἦμεν, ὡς προεῖπον,\nὄργανα, καὶ οὐχ ἑαυτῶν. θεοῦ δ’ ἐπινεύσαντος πάντα\nδυνατὰ καὶ ἀνεμπόδιστα · τῇ γὰρ ἐκείνου βουλήσει\nοὐδὲν ἀντιστῆναι δύναται. καὶ γὰρ τὰ δοκοῦντα ἀν-\nθίστασθαι , αὐτοῦ χρηστοῦ ὄντος , καὶ συγχωροῦντος\nἑκάστῃ φύσει ἔχειν τὴν ἰδιότητα καὶ τὸ αὐτεξούσιον\nτοῦ θελήματος , ἀνθίσταται.’’\nΤοσαῦτα καὶ ὁ Σύρος. ἑνὸς δὲ ἔτι μνησθεὶς\nπεριγράψω τὸν λόγον. ἐπειδὴ γὰρ τὰ μὲν ἀπὸ τῶν\nἔξωθεν γραμμάτων αὐταρκῶς παρατέθειται, λείπει δὲ\nτὰ ἀπὸ τῶν ἱερῶν γραμμάτων , ὧν δὴ καὶ μάλιστα\nἡμῖν δεῖ εἰς τὴν τῆς Εὐαγγελικῆς Ἀποδείξεως Προπαρασκευὴν,\nεὖ ἂν ἔχοι καὶ τάδε ἐποπτεῦσαι, ὡς ἂν\nκατὰ μηδὲν ὁ λόγος ἐλλείποι τῶν εἰς τὸ πρόβλημα\nθεωρουμένων.\nὅθεν δὴ καὶ τάδε σοι σαφῆ κα-\nταστήσω. οὐ μὴν οἷός τ’ ἂν εἴης γυμνῶν ἐπαίειν\nτῶν ἱερῶν λογίων τὰ πολλὰ συνεσκιασμένως προενηνεγμένων.\nδιόπερ ἐγώ σοι τὸν ἑρμηνέα τούτων παρα-\nστήσομαι· σὺ δ’, εἰ μὴ τοῖς κρείττοσι βασκαίνεις,\nοἶσθά που τὸν ἄνδρα, Χριστοῦ μὲν θιάσοις εἰσέτι\n\n\nδεῦρο χορεύοντα δι’ ὧν ἀπολέλοιπε πόνων, οὐ μὴν\nοὐδὲ τοῖς ἐκτὸς ἀγνῶτα δι’ ἣν ἐπιδέδεικται καὶ πρὸς\nτὰ τῶνδε μαθήματα φιλοτιμίαν. σκέψαι δ’ οὖν ὅσα\nτε καὶ ὁποῖα ἐν τοῖς εἰς τὴν Γένεσιν Ἐξηγητικοῖς\nθαυμάσιος Ὠριγένης περὶ τῆς προκειμένης ὑποθέσεως\nδιείληφε, καὶ ὅπως ἐφώδευσε τὸν περὶ εἱμαρμένης\nλόγον.\n“ Περὶ τοῦ εἰς σημεῖα γεγονέναι τοὺς φωστῆρας,\nοὐκ ἄλλους ἡλίου καὶ σελήνης καὶ τῶν ἄστρων\nτυγχάνοντας , τῶν σφόδρα ἀναγκαιοτάτων ἔστι διαλαβεῖν,\nοὐ μόνον ἐθνῶν τῶν τῆς Χριστοῦ πίστεως\nἀλλοτρίων σφαλλομένων εἰς τὸν περὶ τῆς εἱμαρμένης\nτόπον, τῇ τῶν καλουμένων πλανωμένων ἀστέρων\nἐπιπλοκῇ πρὸς τοὺς ἐν τῷ ζωδιακῷ πάντων αὐτοῖς\nνομιζομένων συμβαίνειν τῶν ἐπὶ τῆς γῆς καὶ τῶν\nπερὶ ἕκαστον ἄνθρωπον , τάχα δὲ καὶ ἀλόγων ζῴων,\nἀλλὰ γὰρ καὶ πολλῶν τῶν πεπιστευκέναι ὑπολαμβα-\nνομένων περισπωμένων μὴ ἄρα ἠνάγκασται τὰ τῶν\nἀνθρώπων πράγματα καὶ ἀμήχανον ἄλλως γενέσθαι\nἢ ὡς οἶ ἀστέρες κατὰ διαφόρους σχηματισμοὺς ἐπιτελοῦσιν.\nἕπεται δὲ τοῖς ταῦτα δογματίζουσιν\nἐξ ὅλων τὸ ἐφ’ ἡμῖν ἀναιρεῖν· διόπερ καὶ ἔπαινον\nκαὶ ψόγον, καὶ πράξεις ἀποδέκτας πάλιν τε αὖ ψεκτάς.\nἅπερ εἰ οὕτως ἔχει, τὰ τῆς κεκηρυγμένης\nτοῦ θεοῦ κρίσεως οἴχεται, καὶ ἀπειλαὶ πρὸς τοὺς\nημαριηχότας, ὡς κολασθησομένους · τιμαί τε αὖ πρὸς\nτοὺς τοῖς κρείττοσιν ἑαυτοὺς ἐπιδεδωκότας καὶ μακαριότητες·\nοὐδὲν γὰρ ἔτι τούτων εὐλόγως ἔσται γε-\nνόμενον.\nκαὶ εἰ τὰ ἀκόλουθά τις ἑαυτῷ ἐφ’ οἷς\nδογματίζει βλέποι, καὶ ἡ πίστις ἔσται ματαία, ἥ τε\n\n\n\nΧριστοῦ ἐπιδημία οὐδὲν ἀνύουσα, καὶ πᾶσα ἡ διὰ\nνόμου καὶ προφητῶν οἰκονομία , κάματοί τε ἀποστόλων\nὑπὲρ τοῦ συστῆσαι τὰς διὰ Χριστοῦ τοῦ θεοῦ\nἐκκλησίας·\nεἰ μὴ ἄρα καὶ Χριστὸς, κατὰ τοὺς\nοὕτω τολμῶντας ὑπὸ τὴν ἀνάγκην τῆς τῶν ἄστρων\nκινήσεως τῷ γένεσιν ἀνειληφέναι γενόμενος , πάντα\nπεποιήκοι τε καὶ πάθοι, οὐ τοῦ θεοῦ καὶ πατρὸς τῶν\nὅλων αὐτῷ τὰς παραδόξους δυνάμεις δωρησαμένου.\nἀλλὰ τῶν ἀστέρων. οἷς ἀθέοις καὶ ἀσεβέσι τυγχάνουσι\nλόγοις ἀκολουθεῖ καὶ τὸ τοὺς πιστεύοντας ὑπὸ\nτῶν ἀστέρων ἀγομένους πιστεύειν εἰς θεὸν λέγεσθαι.\nπυθοίμεθα δ’ ἂν αὐτῶν τί ὁ θεὸς βουλόμενος\nτοιοῦτον ἐποίει κόσμον, ἵν οἱ μὲν ἐν αὐτῷ ἄνδρες\nὄντες τὰ γυναικῶν πάσχωσιν, οὐδαμῶς ἑαυτοῖς αἴτιοι\nτῆς ἀσελγείας γεγενημένοι , ἕτεροι δὲ ἀγρίων ζῴων\nκατάστασιν εἰληφότες, τῷ τὴν φορὰν τοῦ παντὸς τοι-\nούτους αὐτοὺς πεποιηκέναι, διὰ τὸ τὸν θεὸν οὕτω\nκεκοσμηκέναι τὸ πᾶν, ἐπιδιδόασιν ἑαυτοὺς ὠμοτάτοις\nκαὶ σφόδρα ἀπανθρώποις πράγμασιν , ἀνδροφονίαις\nκαὶ πειρατείαις;\nκαὶ τί δεῖ λέγειν ἡμᾶς περὶ τῶν\nσυμβαινόντων ἐν ἀνθρώποις καὶ ἁμαρτανομένων ὑπ’\nαὐτῶν, μυρίων ὅσων τυγχανόντων, οὕστινας οἱ τῶν\nπροïστάμενοι προἱστάμενοι τούτων λόγων ἀπολύοντες\nπαντὸς ἐγκλήματος τῷ θεῷ προσγράφουσι πάντων\nτῶν κακός καὶ ψεκτῶς πραττομένων τὴν αἰτίαν;”\n“Ἐὰν δέ τινες αὐτῶν, ὡς ἀπολογούμενοι περὶ\nθεοῦ , ἕτερον μὲν εἶναι λέγωσι τὸν ἀγαθὸν, οὐδενὸς\nτούτων ἔχοντα τὴν ἀρχὴν, τῷ δὲ δημιουργῷ πάντων\nτὰ τοιαῦτα προσάπτωσι, πρῶτον μὲν οὐδ’ ὣς ὃ βούλονται\nδυνήσονται ἀποδεικνύναι, ὅτι ἐστὶ δίκαιος.\nπῶς γὰρ ἂν ὁ τοσούτων κακῶν κατ᾿ αὐτοὺς πατὴρ εὐλόγως ·\nχρηματίζοι δίκαιος;\nδεύτερον δὲ περὶ ἑαυτῶν\n\n\nτί ποτε φήσουσιν ἐξεταστέον, πότερον ὑπόκεινται τῇ\nφορᾷ τῶν ἀστέρων, ἢ ἠλευθέρωνται, καὶ ἐν τῷ βίῳ\nτυγχάνοντες οὐδὲν ἐνεργούμενον εἰς ἑαυτοὺς ἔχουσιν\nἐκεῖθεν. εἰ μὲν γὰρ φήσουσιν ὑποκεῖσθαι τοῖς ἄστροις,\nδῆλον ὅτι τὰ ἄστρα τὸ νοῆσαι αὐτοῖς τοῦτο ἐχαρίσατο,\nκαὶ ὁ δημιουργὸς ὑποβεβληκὼς ἔσται διὰ τῆς τοῦ\nπαντὸς κινήσεως τὸν λόγον τὸν περὶ τοῦ ἀνωτέρω\nἀναπεπλασμένου θεοῦ, ὅπερ οὐ βούλονται.\nεἰ\nδὲ ἀποκρινοῦνται ὅτι ἔξω τῶν νόμων τυγχάνουσι τοῦ\nδημιουργοῦ τῶν κατὰ τοὺς ἀστέρας, ἵνα μὴ ἀπόφασις\nᾖ τὸ λεγόμενον ὑπ᾿ αὐτῶν ἀναπόδεικτος, πειραθήτωσαν\nἡμᾶς προσάγειν ἀναγκαστικώτερον, διαφορὰν\nπαριστάντες νοῦ τινὸς ὑποκειμένου γενέσει καὶ\nεἱμαρμένῃ καὶ ἑτέρου ἀπὸ τούτων ἐλευθέρου. δῆλον\nγάρ ἐστι τοὺς τοιούτους ὅτι λόγον ἀπαιτηθέντες διδόναι\nαὐτοῖς οὐδαμῶς δυνήσονται.\nπρὸς δὲ τοῖς\nεἰρημένοις καὶ εὐχαὶ παρέλκουσι μάτην παραλαμβανόμεναι.\nεἰ γὰρ κατηνάγκασται τάδε τινὰ γενέσθαι,\nκαὶ οἱ ἀστέρες ποιοῦσιν, οὐδὲν δὲ παρὰ τὴν τούτων\nπρὸς ἀλλήλους ἐπιπλοκὴν δύναται γενέσθαι, θεὸν\nἀλογίστως ἀξιοῦμεν τάδε τινὰ ἡμῖν δωρήσασθαι.\nκαὶ τί ἐπὶ πλεῖον μηκύνειν τὸν λόγον δεῖ, παριστάντα\nτὸ ἀσεβὲς τοῦ κατημαξευμένου ἀβασανίστως\nπαρὰ τοῖς πολλοῖς περὶ εἱμαρμένης τόπου; αὐτάρκη\nγὰρ εἰς ὑπογραφὴν καὶ τὰ εἰρημἐνα.”\n“Πόθεν δὲ ἐξετάζοντες τὸ ῾ἔστωσαν εἰς σημεῖα\nοἱ φωστῆρες᾿ ἐπὶ ταῦτα ἐληλύθαμεν ἑαυτοὺς\nὑπομνήσωμεν. οἱ μανθάνοντες περί τινων ἀληθῆ,\nἤτοι αὐτόπται τῶν πραγμάτων γενόμενοι, ἀποφαίνονται\nτάδε τινὰ ὑγιῶς, τὸ πάθος καὶ τὴν ἐνέργειαν τῶν\nπεπονθότων ἢ ἐνηργηκότων θεασάμενοι, ἢ ἀπαγγελλόντων\nτῶν οὐδαμῶς αἰτίων τοῖς γεγενημένοις ἀκού-\n\n\nσαντες τάδε τινὰ γινώσκουσιν\n(ὑπεξῃρήσθω δὲ\nνῦν τοῦ λόγου τὸ δύνασθαι τοὺς δεδρακότας ἢ πεπονθότας,\nδιηγουμένους ἃ δεδράκασιν ἢ πεπόνθασιν,\nἐνάγειν εἰς γνῶσιν τῶν πεπραγμένων τὸν μὴ παρατετυχηκότα).\nἐὰν οὖν ὁ διδασκόμενος ὑπὸ τοῦ\nμηδαμῶς αἰτίου τῶν γινομένων τὸ τάδε τινὰ τοῖσδε\nγεγονέναι ἢ συμβήσεσθαι μὴ διακρίνῃ ὅτι οὐ πάντως\nὁ διδάσκων περί τινος ὡς γενομένου ἢ ἐσομένου αἴ-\nτιός ἐστι τοῦ τὸ πρᾶγμα τοιόνδε τι τυγχάνειν, οἰήσεται\nτὸν παραστήσαντα περὶ τοῦ τάδε τινὰ γεγονέναι,\nἢ τάδε τινὰ ἔσεσθαι, πεποιηκέναι ἢ ποιήσειν τὰ περὶ\nὧν διδάσκει, οἰήσεται δὲ δηλονότι ἐσφαλμένως.\nὡς εἴ τις ἐντυχὼν προφητικῇ βίβλῳ προδηλούσῃ τὰ\nπερὶ Ἰούδαν τὸν προδότην νομίσαι, μαθὼν τὸ ἐσόμενον,\nὁρῶν αὐτὸ ἀποτελούμενον, τὴν βίβλον αἰτίαν\nεἶναι τόδε τι γεγονέναι ὕστερον, ἐπεὶ ἀπὸ τῆς βίβλου\nμεμάθηκε τὰ ὑπὸ τοῦ Ἰούδα πραχθησόμενα ὕστερον·\nἢ πάλιν μὴ τὴν βίβλον ὑπολάβοι εἶναι αἰτίαν, ἀλλὰ\nτὸν πρῶτον γράψαντα αὐτὴν, ἢ τὸν ἐνεργήσαντα φέρε\nεἰπεῖν τὸν θεόν.\nὥσπερ δὲ ἐπὶ τῶν περὶ τοῦ\nἸούδα προφητευομένων αὐταὶ αἱ λέξεις ἐξεταζόμεναι\nἐμφαίνουσι τὸν θεὸν ποιητὴν μὴ γεγονέναι τῆς τοῦ\nἸούδα προδοσίας, ἀλλὰ μόνον δεδηλωκέναι προεγνωκότα\nτὰ ἀπὸ τῆς τούτου κακίας πραχθησόμενα παρὰ\nτὴν αὐτοῦ αἰτίαν,\nοὕτως εἴ τις ἐμβαθύναι τῷ\nλόγῳ τοῦ προειδέναι τὰ πάντα τὸν θεὸν καὶ τοὺς ἐν\nοἷς οἷον ἐτύπωσε τῆς ἑαυτοῦ προγνώσεως τοὺς λόγους,\nκατανοήσαι ἂν ὅτι οὔτε ὁ προγνοὺς πάντως\nαἴτιος τῶν προεγνωσμένων οὔτε τὰ τοὺς τύπους τῶν\nλόγων τῆς προγνώσεως τοῦ προεγνωκότος δεξάμενα.”\n“Ὅτι μὲν οὖν ἕκαστον τῶν ἐσομένων πρὸ\nπολλοῦ οἶδεν ὁ θεὸς γενησόμενον, καὶ χωρὶς μὲν γρα-\n\n\nφῆς αὐτόθεν ἐκ τῆς ἐννοίας τῆς περὶ θεοῦ δῆλον τῷ\nσυνιέντι ἀξίωμα δυνάμεως νοῦ θεοῦ.\nεἰ δὲ δεῖ\nκαὶ ἀπὸ τῶν γραφῶν τοῦτο παραστήσαι, πλήρεις μέν\nεἰσιν αἶ προφητεῖαι τοιούτων παραδειγμάτων, καὶ τὰ\nκατὰ τὴν Σωσάνναν δὲ τοῦ θεοῦ γινώσκοντος τὰ\nπάντα πρὶν γενέσεως αὐτῶν, οὕτω λέγουσαν “ ὁ θεὸς\nὁ αἰώνιος, ὁ τῶν κρυπτῶν γνώστης, ὁ εἰδὼς τὰ πάντα\nπρὶν γενέσεως αὐτῶν, σὺ ἐπίστασαι ὅτι ψευδῆ μου\nκατεμαρτύρησαν οὗτοι.’’\nσαφέστατα δὲ ἐν τῇ\nτρίτῃ τῶν Βασιλειῶν καὶ ὄνομα βασιλεύοντος καὶ\nπράξεις ἀνεγράφησαν πρὸ πλειόνων ἐτῶν τοῦ γεμέσθαι\nπροφητευόμενα οὕτως ‘καὶ ἐποίησεν Ἱεροβοὰμ\nἑορτὴν ἐν τῷ μηνὶ τῷ ὀγδόῳ , ἐν τῇ πέμπτῃ καὶ δε-\nκάτῃ ἡμέρᾳ τοῦ μηνὸς, κατὰ τὴν ἑορτὴν τὴν ἐν γῇ\nἸούδα. καὶ ἀνέβη ἐπὶ τὸ θυσιαστήριον τὸ ἐν Βαιθὴλ,\nὃ ἐποίησεν ἐν ταῖς δαμάλεσιν αἷς ἐποίησεν.’ εἶτα\nμετ’ ὀλίγα ‘καὶ ἰδοὺ ἄνθρωπος τοῦ θεοῦ ἐξ Ἰούδα\nπαρεγένετο ἐν λόγῳ κυρίου ἐν Βαιθὴλ, καὶ ‘Iεροβοὰμ\nεἱστήκει ἐπὶ τὸ θυσιαστήριον αὐτοῦ ἐπιθῦσαι· καὶ\nἐπεκάλεσεν ἐπὶ τὸ θυσιαστήριον ἐν λόγῳ κυρίου, καὶ\nεἶπε, θυσιαστήριον, θυσιαστήριον, τάδε λέγει κύ-\nριος, ἰδοὺ υἱὸς τίκτεται τῷ οἴκῳ Δαβὶδ, Ἰωσίας ὄνομα\nαὐτῷ , καὶ θύσει ἐπὶ σὲ τοὺς ἱερεῖς τῶν ὑψηλῶν\nτῶν ἐπιθυόντων ἐπὶ σὲ, καὶ ὀστᾶ ἀνθρώπων καύσει\nἐπὶ σέ. καὶ ἔδωκεν ἐν τῇ ἡμέρᾳ ἐκείνῃ τέρας, λέγων,\n‘τοῦτο τὸ τέρας ὃ ἐλάλησε κύριος λέγων, ἰδοὺ τὸ θυ-\nσιαστήριον ῥήγνυται, καὶ ἐκχυθήσεται ἡ πιότης ἡ ἐπ’\nαὐτῷ. καὶ μετ’ ὀλίγα δηλοῦται ὅτι καὶ τὸ θυσια-\nστήριον ἐρράγη καὶ ἐξεχύθη ἡ πιότης ἀπὸ τοῦ θυ-\nσιαστηρίου κατὰ τὸ τέρας ὃ ἔδωκεν ὁ ἄνθρωπος ἐν\nλόγῳ κυρίου.\nκαὶ έν τῷ Ἠσαίᾳ, γενομένῳ πρὸ\nπολλοῦ τῆς αἰχμαλωσίας τῆς εἰς Βαβυλῶνα, μεθ’ ἣν\n\n\nαἰχμαλωσίαν ὕστερόν ποτε γίνεται Κῦρος ὁ Περσῶν\nβασιλεὺς συνεργήσας τῇ οἰκοδομῇ τοῦ ναοῦ, γενο-\nμένῃ κατὰ τοὺς χρόνους Ἔσδρα, ταῦτα περὶ\nὀνομαστὶ προφητεύεται οὕτω λέγει κύριος ὁ θεὸς τῷ\nχριστῷ μου Κύρῳ , οὗ ἐκράτησα τῆς δεξιᾶς αὐτοῦ,\nἐπακοῦσαι ἔμπροσθεν αὐτοῦ ἔθνη, καὶ ἰσχὺν βασιλέων\nδιαρρήξω, ἀνο·ίξω ἔμπροσθεν αὐτοῦ θύρας, καὶ\nπόλεις οὐ συγκλεισθήσονται. ἐγὼ ἔμπροσθέν σου\nπορεύσομαι, καὶ ὄρη ὁμαλιῶ, θύρας χαλκὰς συντρίψω,\nκαὶ μοχλοὺς σιδηροῦς συνθλάσω · καὶ δώσω σοι\nθησαυροὺς σκοτεινοὺς, ἀποκρύφους, ἀοράτους ἀνοίξω\nσοι, ἔνα γνῷς ὅτι ἐγὼ κύριος ὁ θεὸς, ὁ καλῶν τὸ\nὄνομά σου, θεὸς Ἰσραήλ. ἕνεκεν τοῦ παιδός μου\nἸακὼβ, καὶ Ἰσραὴλ τοῦ ἐκλεκτοῦ μου, ἐγὼ καλέσω\nσε τῷ ὀνόματί μου, καὶ προσδέξομαί σε.\nσαφῶς\nγὰρ καὶ ἐκ τούτων δεδŕλωται ὅτι διὰ τὸν λαὸν ὃν\nεὐηργἐτησεν , ὁ κύριος ὁ θεὸς μὴ γινώσκοντι αὐτῷ\nτὴν καθ’ Ἑβραίους θεοσέβειαν ἐδωρήσατο ἐθνῶν\nπλειόνων ἄρξαι. καὶ ἔστι ταῦτα μαθεῖν καὶ ἀπὸ Ἑλληνων\nληνῶν τῶν ἀναγραψάντων τὰ περὶ τὸν προφητευ-\nθέντα Κῦρον.\nἔτι δὲ καὶ ἐν τῷ Δανιὴλ, Βαβυλωνίων\nβασιλευόντων τότε , τῶ Ναβουχοδονόσορ\nδείκνυνται αἱ ἐσόμεναι βασιλεῖαι μετ’ αὐτόν. δεί-\nκνυνται δὲ διὰ τῆς εἰκόνος, χρυσίου μὲν τῆς Βαβυ-\nλωνίων ἀρχῆς ὀνομαζομένης , ἀργυρίου δὲ τῆς Περ-\nσῶν, χαλκοῦ δὲ τῆς Μακεδόνων , σιδήρου δὲ τῆς\nΡωμαίων.\nκαὶ πάλιν ἐν τῷ αὐτῷ προφήτῃ τὰ\nπερὶ Δαρεῖον καὶ Ἀλέξανδρον, καὶ τοὺς τέσσαρας\nδιαδόχους Ἀλεξάνδρου τοῦ Μακεδόνων βασιλέως,\nκαὶ Πτολεμαῖον τὸν τῆς Αἰγύπτου ἄρξαντα, τὸν ἐπι-\nκαλούμενον Λαγὼν , οὕτω προφητεύεται καὶ ἴδον\nτράγος αἰγῶν ἤρχετο ἀπὸ λιβὸς ἐπὶ πρόσωπον πάσης\n\n\nτῆς γῆς. καὶ τῷ τράγῳ κέρας ἀνὰ μέσον τῶν ὀφθαλμῶν.\nκαὶ ἦλθεν ἕως τοῦ κριοῦ τοῦ τὰ κέρατα ἔχοντος,\nοὗ εἶδον ἑστῶτος ἐνώπιον τοὐ Οὐβὰλ, καὶ ἔδραμε\nπρὸς αὐτὸν ἐνώπιον τῆς ἰσχύος αὐτοῦ. καὶ εἶδον\nαὐτὸν φθάνοντα ἕως τοῦ κριοῦ, καὶ ἐξηγριώθη πρὸς\nαὐτὸν καὶ ἔπαισε τὸν κριὸν, καὶ συνέτριψεν ἀμφότερα\nτὰ κέρατα αὐτοῦ, καὶ οὐκ ἦν ἰσχὺς τῷ κριῷ\nστῆναι ἐνώπιον αὐτοῦ, καὶ ἔρριψεν αὐτὸν ἐπὶ τὴν\nγῆν, καὶ συνεπάτησεν αὐτὸν, καὶ οὐκ ἦν ὁ ἐξαιρούμενος\nτὸν κριὸν ἐκ χειρὸς αὐτοῦ. καὶ ὁ τράγος τῶν\nαἰγῶν ἐμεγαλύνθη ἕως σφόδρα. καὶ ἐν τῷ ἰσχῦσαι\nαὐτὸν συνετρίβη τὸ κέρας αὐτοῦ τὸ μέγα, καὶ ἀνέβη\nἕτερα κέρατα ὑποκάτω αὐτοῦ εἰς τοὺς τέσσαρας\nἀνέμους τοῦ οὐρανοῦ, καὶ ἐκ τοῦ ἑνὸς ἐξῆλθεν κέρας\nἓν ἰσχυρὸν, καὶ ἐμεγαλύνθη περισσῶς πρὸς τὸν\nνότον καὶ τὴν δύσιν.\nτί δὲ δεῖ λέγειν τὰς περὶ\nΧριστοῦ προφητείας, οἷον τόπον γενέσεως αὐτοῦ\nΒηθλεὲμ, καὶ τόπον ἀνατροφῆς αὐτοῦ Νάζαρα, καὶ\nτὴν εἰς Αἴγυπτον ἀναχώρησιν, καὶ τεράστια ἃ ἐποί-\nησε, καὶ τίνα τρόπον ὑπὸ Ἰούδα τοῦ εἰς ἀποστολὴν\nκεκλημένου προεδόθη; πάντα γὰρ ταῦτα σημεῖά ἐστι\nτῆς τοῦ θεοῦ προγνώσεως.\nἀλλὰ καὶ αὐτὸς ὁ\nσωτὴρ, ὅταν, φησὶν, ἴδητε κυκλουμένην ὑπὸ στρατοπέδων\nτὴν Ἱερουσαλὴμ, τότε γνώσεσθε ὅτι ἤγγικεν\nἡ ἐρήμωσις αὐτῆς. προεῖπε γὰρ τὸ ὕστερον συμβεβηκὸς\nτὸ τέλος τῆς κατασκαφῆς Ἱερουσαλήμ.”\n“Ἀποδεδειγμένου τοίνυν ἡμῖν περὶ τοῦ προγνώστην\nεἶναι τὸν θεὸν οὐκ ἀκαίρως, ἵνα διηγησώ-\nμεθα πῶς οἱ ἀστέρες γίνονται εἰς σημεῖα, νοητέον\nτοὺς ἀστέρας οὕτω τετάχθαι κινεῖσθαι, ἐναντιοφορούντωντῶν\nτῶν καλουμένων πλανωμένων τοῖς ἀπλανέσιν,\nἵνα σημεῖα ἀπὸ τοῦ σχηματισμοῦ τῶν ἀστέρων πάν-\n\n\nτῶν τῶν περὶ ἕκαστον γινομένων καὶ τῶν καθόλου\nλαμβάνοντες γινώσκωσιν, οὐχὶ οἶ ἄνθρωποι, πολλῷ\nγὰρ μεῖζον ἢ κατὰ ἄνθρωπον τὸ δύνασθαι κατὰ ἀλήθειαν\nἐκλαμβάνειν ἀπὸ τῆς κινήσεως τῶν ἀστέρων\nτὰ περὶ ἑκάστου τῶν ὅ τί ποτε οὖν ἐνεργούντων ἢ\nπασχόντων,) ἀλλ’ αἷ δυνάμεις , ἃς ἀναγκαῖον διὰ\nπολλὰ ταῦτα γινώσκειν, ὡς κατὰ δύναμιν διὰ τῶν\nἑξῆς δείξομεν.\nσυνέντες δὲ οἱ ἄνθρωποι ἔκ τινων\nτηρήσεων, ἢ καὶ ἐκ διδασκαλίας ἀγγέλων τὴν ἰδίαν\nτάξιν παραβεβηκότων, καὶ ἐπὶ τῇ τοῦ γένους ἡμῶν\nἐπιτριβῇ διδαξάντων περὶ τούτων τινὰ, ᾠήθησαν\nτοὺς ἀφ’ ὧν τὰ σημεῖα οἴονται λαμβάνειν αἰτίους\nὑπάρχειν τούτων, ἃ σημαίνειν ὁ λόγος φησι· περὶ\nὧν καὶ αὐτῶν ὡς ἐν ἐπιτομῇ κατὰ δύναμιν έπιμελέστερον\nεὐθέως διαληψόμεθα.\nπροκείσεται\nτοίνυν ταῦτα τὰ προβλήματα. (ά) Πῶς, προγνώστου\nὄντος ἐξ αἰῶνος τοῦ θεοῦ περὶ τῶν ὑφ’ ἑκάστου\nπράττεσθαι νομιζομένων, τὸ ἐφ’ ἡμῖν σώζεται · (β') καὶ\nτίνα τρόπον οἶ ἀστέρες οὐκ εἰσὶ ποιητικοὶ τῶν ἐν\nἀνθρώποις , σημαντικοὶ δὲ μόνον· (γ') καὶ ὅτι ἄν-\nθρωποι τὴν περὶ τούτων γνῶσιν ἀκριβῶς ἔχειν οὐ\nδύνανται, ἀλλὰ δυνάμεσιν ἀνθρώπων κρείττοσι τὰ\nσημεῖα ἔκκειται. (δ') τίς γὰρ ἡ αἰτία τοῦ τὰ σημεῖα\nτὸν θεὸν πεποιηκέναι εἰς γνῶσιν τῶν δυνάμεων,\nτέταρτον ἐξετασθήσεται.\nκαὶ τοίνυν ἴδωμεν τὸ\nπρῶτον, ὅπερ εὐλαβηθέντες πολλοὶ τῶν Ἑλλήνων,\nοἰόμενοι κατηναγκάσθαι τὰ πράγματα καὶ τὸ ἐφ’\nἡμῖν μηδαμῶς σώζεσθαι εἰ ὁ θεὸς προγινώσκει τὰ\nμέλλοντα, ἀσεβὲς δόγμα ἐτόλμησαν ἀναδέξασθαι μαλλον\nἢ προσέσθαι τὸ, ὥς φασιν ἐκεῖνοι, ἔνδοξον μὲν\nπερὶ θεοῦ, ἀναιροῦν δὲ τὸ ἐφ’ ἡμῖν, καὶ διὰ τοῦτο\nἔπαινον καὶ ψόγον , καὶ τὸ τῶν ἀρετῶν ἀποδεκτὸν\n\n\nτῶν τε κακιῶν ψεκτόν.\nκαί φασιν, εἰ ἐξ αἰῶνος\nἔγνω ὁ θεὸς τόνδε τινὰ ἀδικήσειν καὶ τάδε ποιῆσαι\nτὰ ἀδικήματα, ἀψευδὴς δὲ ἡ γνῶσις τοῦ θεοῦ, καὶ\nπάντως ἔσται ἄδικος ποιήσων τάδε τὰ ἀδικήματα ὁ\nτοιοῦτος εἶναι προεωραμένος, καὶ ἀμήχανον μὴ ἀδικήσειν\nαὐτόν· εἰ δὲ ἀμήχανον μὴ ἀδικήσειν αὐτὸν,\nκατηνάγκασται τὸ ἀδικήσειν αὐτὸν, καὶ ἀδύνατον\nἔσται ἄλλο τι πρᾶξαι αὐτὸν ἢ ὅπερ ὁ θεὸς ἔγνω.\nεἰ δὲ ἀδύνατον ἄλλο τι πρᾶξαι αὐτὸν, οὐδεὶς δὲ\nἀδύνατον μὴ ποιήσας ψεκτός ἐστι, μάτην αἰτιώμεθα\nτοὺς ἀδίκους\nἀπὸ δὲ τοῦ ἀδίκου καὶ τῶν ἀδικημάτων\nἐπέρχονται καὶ ἐπὶ τὰ ἄλλα ἁμαρτήματα, εἶτα\nἐκ τοῦ ἐναντίου καὶ τὰ νομιζόμενα κατορθώματα·\nκαί φασιν ἀκολουθεῖν τῷ τὸν θεὸν τὰ μέλλοντα προεγνωκέναι\nτὸ μὴ δύνασθαι τὸ ἐφ᾿ ἡμῖν σώζεσθαι.\nπρὸς οὓς λεκτέον ὅτι ἐπιβάλλων ὁ θεὸς τῇ ἀρχῇ\nτῆς κοσμοποιίας, οὐδενὸς ἀναιτίως γινομένου, ἐπιπορεύεται\nτῷ νῷ ἕκαστον τῶν ἐσομένων ὁρῶν ὅτι\nἐπεὶ τόδε γέγονε τόδε ἕπεται, ἐὰν δὲ γένηται τόδε\nτὸ ἑπόμενον τόδε ἀκολουθεῖ· οὗ ὑποστάντος τόδε\nἔσται· καὶ οὕτω μέχρι τέλους τῶν πραγμάτων ἐπιπορευθεὶς\nοἶδεν ἃ ἔσται, οὐ πάντως ἑκάστῳ τῶν\nγινωσκομένων αἴτιος τοῦ αὐτὸ συμβῆναι τυγχάνων.\nὥσπερ γὰρ εἴ τις ὁρῶν τινὰ διὰ μὲν ἀμαθίαν\nπροπετῆ, διὰ δὲ τὴν προπέτειαν ἀλογίστως ἐπιβαίνοντα\nὁδοῦ ὀλισθηρᾶς, καὶ καταλάβοι πεσεῖσθαι\nὀλισθήσαντα, οὐχὶ αἴτιος τοῦ ὀλίσθου ἐκείνῳ γίνεται,\nοὕτω νοητέον τὸν θεὸν προεωρακότα ὁποῖος ἔσται\nἕκαστος καὶ τὰς αἰτίας τοῦ τοιοῦτον αὐτὸν ἔσεσθαι\nκαθορᾶν, καὶ ὅτι ἁμαρτήσεται τάδε, ἢ κατορθώσει\nτάδε.\nκαὶ εἰ χρὴ λέγειν οὐ τὴν πρόγνωσιν αἰτίαν\nτῶν γινομένων, (οὐ γὰρ ἐφάπτεται τοῦ προ-\n\n\nεγνωσμένου ἁμαρτησομένου ὁ θεὸς, ὅταν ἁμαρτάνῃ,)\nἀλλὰ παραδοξότερον μὲν, ἀληθὲς δὲ ἐροῦμεν, τὸ\nἐσόμενον αἴτιον τοῦ τοιάνδε εἶναι τὴν περὶ αὐτοῦ\nπρόγνωσιν.\nοὐ γὰρ ἐπεὶ ἔγνωσται γίνεται, ἀλλ᾿\nἐπεὶ γίνεσθαι ἔμελλεν ἔγνωσται. διαστολῆς δὲ δεῖ-\nται. εἰ μὲν γὰρ τὸ ῾πάντως ἔσται᾿ οὕτω τις ἑρμηνεύει,\nὡς ἀνάγκην εἶναι γενέσθαι τὸ προεγνωσμένον, οὐ\nδιδόαμεν αὐτῷ· οὐ γὰρ ἐροῦμεν, ἐπεὶ προέγνωσται\nἸούδαν προδότην γενέσθαι, ὅτι πᾶσα ἀνάγκη ἦν\nἸούδαν προδότην γενέσθαι.\nἐν γοῦν ταῖς περὶ\nτοῦ Ἰούδα προφητείαις μέμψεις καὶ κατηγορίαι τοῦ\nἸούδα ἀναγεγραμμέναι εἰσὶ, παντί τῳ παριστῶσαι\nτὸ ψεκτὸν αὐτοῦ. οὐκ ἂν δὲ ψόγος αὐτῷ προσήπτετο,\nεἰ ἐπάναγκες προδότης ἦν, καὶ μὴ ἐνεδέχετο αὐτὸν\nὅμοιον τοῖς λοιποῖς ἀποστόλοις γενέσθαι.\nὅρα δὲ\nεἰ μὴ ταῦτα δηλοῦται δι᾿ ὧν παραθησόμεθα ῥητῶν\nοὕτως ἐχόντων· μηδὲ γενηθήτω οἰκτίρμων τοῖς\nὀρφανοῖς αὐτοῦ, ἀνθ᾿ ὧν οὐκ ἐμνήσθη ποιῆσαι\nἔλεος· καὶ κατεδίωξεν ἄνθρωπον πένητα καὶ πτωχὸν,\nκαὶ κατανενυγμένον τῇ καρδίᾳ τοῦ θανατῶσαι·\nκαὶ ἠγάπησε κατάραν, καὶ ἥξει αὐτῷ, καὶ οὐκ ἠθέ-\nλησεν εὐλογίαν, καὶ μακρυνθήσεται ἀπ᾿ αὐτοῦ.”\n“Εἰ δέ τις διηγήσεται τὸ πάντως ἔσται, κατὰ\nτὸ σημαίνειν αὐτὸ λέγων ὅτι ἔσται μὲν τάδε τινὰ,\nἐνεδέχετο δὲ καὶ ἑτέρως γενέσθαι, τοῦτο ὡς ἀληθὲς\nσυγχωροῦμεν. τὸν μὲν γὰρ θεὸν οὐκ ἐνδέχεται\nψεύσασθαι, ἐνδέχεται δὲ περὶ τῶν ἐνδεχομένων\nγενέσθαι καὶ μὴ γενέσθαι φρονῆσαι τὸ γενέσθαι\nαὐτὰ καὶ μὴ γενέσθαι.\nσαφέστερον δὲ τοῦτο\nἐροῦμεν οὕτως· εἰ ἐνδέχεται Ἰούδαν εἶναι ἀπόστολον\nὁμοίως Πέτρῳ, ἐνδέχεται τὸν θεὸν νοῆσαι περὶ τοῦ\nἸούδα ὅτι μενεῖ ἀπόστολος ὁμοίως Πέτρῳ· εἰ ἐν-\n\n\nδέχεται Ἰούδαν προδότην γενέσθαι, ἐνδέχεται τὸν\nθεὸν φρονῆσαι περὶ αὐτοῦ ὅτι προδότης ἔσται.\nεἰ δὲ προδότης ἔσται Ἰούδας, ὁ θεὸς τῇ προγνώσει\nαὐτοῦ τῶν προειρημένων ἐνδεχομένων δύο, ἐνδεχομένου\nτοῦ εἶναι ἑνὶ αὐτῶν, τὸ ἀληθὲς προγινώσκων,\nπρογνώσεται τὸν Ἰούδαν προδότην γενέσθαι· τὸ δὲ\nπερὶ οὗ ἡ γνῶσις ἐνδέχεται καὶ ἑτέρως γενέσθαι· καὶ\nλέγοι ἂν ἡ γνῶσις τοῦ θεοῦ ὅτι ἐνδέχεται μὲν τόνδε\nτόδε ποιῆσαι, ἀλλὰ καὶ τὸ ἐναντίον· ἐνδεχομένων\nδὲ ἀμφοτέρων οἶδα ὅτι τάδε ποιήσει.\nοὐ γὰρ\nὥσπερ, ὁ θεὸς εἴποι ἂν, οὐκ ἐνδέχεται τόνδε τινὰ\nτὸν ἄνθρωπον πτῆναι, οὕτω χρησμὸν, φέρε εἰπεῖν,\nπερί τινος διδοὺς ἐρεῖ ὅτι οὐκ ἐνδέχεται τόνδε σω-\nφρονῆσαι· δύναμις μὲν γὰρ πάντη οὐκ ἔστι τοῦ\nπτῆναι οὐδαμῶς ἐν τῷ ἀνθρώπῳ, δύναμις δέ ἐστι\nτοῦ σωφρονῆσαι καὶ τοῦ ἀκολαστῆσαι.\nὧν ἀμφοτέρων\nδυνάμεων ὑπαρχουσῶν, ὁ μὴ προσέχων λόγοις\nἐπιτρεπτικοῖς καὶ παιδευτικοῖς ἑαυτὸν ἐπιδίδωσι τῇ\nχειρίστῃ· κρείττονι δὲ ὁ ζητήσας τὸ ἀληθὲς καὶ\nβιῶσαι βεβουλημένος κατ᾿ αὐτό. οὐ ζητεῖ δὲ ὅδε\nμὲν τἀληθῆ, ἐπεὶ ἐπιρρέπει ἐπὶ τὴν ἡδονήν· ὅδε δὲ\nἐξετάζει περὶ αὐτῶν, αἱρεθεὶς ὑπὸ τῶν κοινῶν ἐν-\nνοιῶν καὶ λόγου προτρεπτικοῦ.\nπάλιν δ᾿ αὖ ὅδε\nμὲν αἱρεῖται τὴν ἡδονὴν, οὐχὶ οὐ δυνάμενος ἀντιβλέπειν\nαὐτῇ, ἀλλ᾿ οὐκ ἀγωνιζόμενος· ὅδε δὲ καταφρονεῖ\nαὐτῆς, τὸ ἄσχημον ὁρῶν τὸ ἐν αὐτῇ πολλάκις\nτυγχάνον.\nὅτι μέντοι γε ἡ πρόγνωσις τοῦ θεοῦ\nοὐκ ἀνάγκην ἐπιτίθησι τοῖς περὶ ὧν κατείληφε, πρὸς\nτοῖς εἰρημένοις καὶ τοῦτο λελέξεται, ὅτι πολλαχοῦ\nτῶν γραφῶν ὁ θεὸς κελεύει τοῖς προφήταις κηρύσσειν\nμετάνοιαν, οὐ προσποιησάμενος τὸ ἐγνωκέναι\nπότερον οἱ ἀκούσαντες ἐπιστρέψουσιν, ἢ τοῖς ἁμαρ-\n\n\nτήμασιν ἑαυτῶν ἐμμενοῦσιν· ὥσπερ ἐν τῷ Ἱερεμίᾳ\nλέγεται “ ἴσως ἀκούσονται καὶ μετανοήσουσιν.’’\nοὐ\nγὰρ ἀγνοῶν ὁ θεὸς πότερον ἀκούσουσιν, ἢ οὒ, φησὶν\n‘‘ἴσως ἀκούσονται καὶ μετανοήσουσιν,’’ ἀλλ’ οἱονεὶ τὸ\nἰσοστάσιον τῶν δυνάμεων γενέσθαι δεικνὺς ἐκ τῶν\nλεγομένων, ἵνα μὴ προκατηγγελμένη ἡ πρόγνωσις\nαὐτοῦ καταπεσεῖν ποιήσῃ τοὺς ἀκούοντας, δόξαν\nἀνάγκης παριστᾶσα , ὡς οὐκ ὄντος ἐπ’ αὐτοῖς τοῦ\nἐπιστρέψαι , καὶ οἱονεὶ καὶ αὕτη αἰτία γένηται τῶν\nἁμαρτημάτων.\nἢ πάλιν τοῖς ἐκ τοῦ ἀγνοεῖν τὸ\nπροεγνωσμένον καλὸν δυναμένοις ἐν τῷ ἀγωνίσασθαι\nκαὶ ἀντιτείνειν πρὸς τὴν κακίαν ἐν ἀρετῇ βιῶσαι\nαἰτία γένηται ἡ πρόγνωσις ἐκλύσεως, οὐκέτι εὐτόνως\nἱσταμένοις κατὰ τῆς ἀμαρτίας,ὡς πάντως ἐσομένου τοῦ\nπροειρημένου. καὶ οὕτω γὰρ οἶον ἐμπόδιον γένοιτ’ ἂν\nἡ πρόγνωσις τοῦ ἐσομένου καλοῦ.\nπάντα γοῦν χρη-\nσίμως ὁ θεὸς τὰ κατὰ τὸν κόσμον οἰκονομῶν εὐλόγως\nἡμᾶς καὶ πρὸς τὰ μέλλοντα ἐτύφλωσεν. ἡ γὰρ γνῶσις\nαὐτῶν ἀνῆκε μὲν ἡμᾶςἀπὸ τοῦ ἀθλεῖν κατὰτῆς κακίας,\nἐπέτρεψε δ’ ἂν δόξασα κατειλῆφθαι , πρὸς τὸ μὴ ἀντι-\nπαλαίσαντας ἡμᾶς τῇ ἁμαρτίᾳ τάχιον αὐτῇ ὑποχειρίους\nγενέσθαι.\nἅμα δὲ καὶ μαχόμενον ἐγίνετο τῷ καλὸν\nκαὶ ἀγαθὸνγενέσθαιτινὰτὸ τὴν πρόγνωσιν ἐληλυθέναι\nεἰς τόνδε τινὰ, ὅτι πάντως ἔσται ἀγαθός. πρὸς οἶς γὰρ\nἔχομενκαὶ σφοδρότητος καὶ τάσεως πλείονος χρεία πρὸς\nτὸ καλὸν καὶ καὶ ἀγαθὸν γενέσθαι · προκαταληφθεῖσα\nδὲ ἡ γνῶσις τοῦ πάντως καλὸν καὶ ἀγαθὸν ἔσεσθαι\nὑπεκλύει τὴν ἄσκησιν. διόπερ συμφερόντως οὐκ ἴσμεν\nοὔτε εἰ ἀγαθοὶ οὔτε εἰ πονηροὶ ἐσόμεθα.’\n‘‘Ἐπεὶ δὲ εἰρήκαμεν ὅτι ἀπετύφλωσεν ἡμᾶς\nπρὸς τὰ μέλλοντα ὁ θεὸς, ζητούμενόν τι ῥητὸν ἀπὸ\nτῆς Ἐξόδου ὅρα εἰ δυνάμεθα οὕτω σαφηνίσαι τις\n\n\nἐποίησε δύσκωφον καὶ κωφὸν , καὶ βλέποντα καὶ\nτυφλόν; οὐκ ἐγὼ κύριος ὁ θεός; ἵνα τὸν αὐτὸν\nκαὶ τυφλὸν καὶ βλέποντα πεποιηκὼς ᾐ· βλέποντα\nμὲν πρὸς τὰ ἐνεστηκότα, τυφλὸν δὲ πρὸς τὰ μέλλοντα.\nτὸ γὰρ περὶ τοῦ δυσκώφου καὶ κωφοῦ οὐ\nτοῦ παρόντος καιροῦ διηγήσασθαι.\nὅτι μέντοι γε\nπολλῶν τῶν ἐφ’ ἡμῖν αἴτια πλεῖστα τόν οὐκ ἐφ’\nἡμῖν ἐστι καὶ ἡμεῖς ὁμολογήσομεν· ὧν μὴ γενομένων,\nλέγω δὲ τῶν οὐκ ἐφ’ ἡμῖν, οὐκ ἂν τάδε τινὰ\nτῶν ἐφ’ ἡμῖν ἐπράττετο. πράττεται δὲ τάδε τινὰ\nτῶν ἐφ’ ἡμῖν ἀκόλουθα τοῖσδε τοῖς προγενομένοις\nοὐκ ἐφ’ ἡμῖν, ἐνδεχομένου τοῦ ἐπὶ τοῖς αὐτοῖς προ-\nγενομένοις καὶ ἕτερα πρᾶξαι παρ’ ἃ πράττομεν.\nεἰ\nδέ τις ζητεῖ τὸ ἐφ’ ἡμῖν ἀπολελυμένον εἶναι τοῦ παν-\nτὸς, ὥστε μὴ διὰ τάδε τινὰ συμβεβηκότα ἡμῖν ἡμᾶς\nαἱρεῖσθαι τάδε, ἐπιλέλησται κόσμου μέρος ὢν καὶ\nἐμπεριεχόμενος ἀνθρώπων κοινωνίᾳ καὶ τοῦ περι-\nέχοντος.\nμετρίως μὲν οὖν ὡς ἐν ἐπιτομῇ οἶμαι\nd ἀποδεδεῖχθαι, τὸ τὴν πρόγνωσιν τοῦ θεοῦ μὴ εἶναι\nκαταναγκαστικὴν τῶν προεγνωσμένων πάντως.\n“Φέρε δὲ ἀγωνισώμεθα καὶ περὶ τοῦ τοὺς ἀστέρας\nμηδαμῶς εἶναι ποιητικοὺς τῶν ἐν ἀνθρώποις,\nσημαντικοὺς δὲ μόνον.\nσαφὲς δὴ ὅτι εἰ ὅδε τις\nὁ σχηματισμὸς τῶν ἀστέρων ποιητικὸς νομίζοιτο\nτῶνδέ τινων τῶν γινομένων περὶ τὸν ἄνθρωπον ·\nἔστω γὰρ περὶ τούτου νῦν ζητεῖσθαι τὸν λόγον·)\nοὐκ ἂν ὁ σήμερον, φέρε εἰπεῖν , γενόμενος σχημα-\nτισμὸς περὶ τόνδε δύναται νοεῖσθαι πεποιηκέναι τὰ\nπαρεληλυθότα περὶ ἕτερον ἢ καὶ περὶ ἑτέρους· πᾶν\nγὰρ τὸ ποιοῦν πρεσβύτερον τοῦ πεποιημένου.\nὅσον\nδὲ ἐπὶ τοῖς μαθήμασι τῶν τὰ τοιαῦτα ἐπαγγελλομένων,\nπρεσβύτερα τοῦ σχηματισμοῦ προλέγεσθαι\n\n\nνομίζεται περὶ τοὺς ἀνθρώπους.\nἐπαγγέλλονται\nγὰρ τόνδε τινὰ τρόπον, τὴν ὥραν λαβόντες τοῦδε\nτοῦ ἀνθρώπου, καταλαμβάνειν πῶς ἕκαστος τῶν\nπλανωμένων κατὰ κάθετον , ἢ τῆσδε τῆς μοίρας τοῦ\nζῳδίου, ἢ τῶν ἐν αὐτῷ λεπτῶν, καὶ ποῖος ἀστὴρ τοῦ\nζωδιακοῦ κατὰ τοῦ ἀνατολικοῦ ἐτύγχανεν ὁρίζοντος,\nποῖός τε κατὰ τοῦ δυτικοῦ καὶ τίς κατὰ τοὐ μεσου-\nρανήματος καὶ τίς κατὰ τοῦ ἀντιμεσουρανήματος.\nκαὶ ἐπὰν θῶσι τοὺς ἀστέρας, οὓς νομίζουσιν\nἑαυτοῖς ἐσχηματικέναι , κατὰ τὸν καιρὸν τῆς τοῦ\nδεῖνος γενέσεως ἐσχηματισμένους οὑτωσὶ, τῷ χρόνῳ\nτῆς ἀποτέξεως τοῦ περὶ οὗ σκοποῦσιν, οὐ μόνον τὰ\nμέλλοντα ἐξετάζουσιν, ἀλλὰ καὶ τὰ παρεληλυθότα\nκαὶ τὰ πρὸ τῆς γενέσεως καὶ τῆς σπορᾶς τοῦ περὶ\nοὗ ὁ λόγος γεγενημένα, περὶ πατρὸς, ποταπὸς ὢν τυγ-\nχάνει, πλούσιος ἢ πένης, ὁλόκληρος τὸ σῶμα ἢ\nσεσινωμένος, τὸ ἦθος βελτίων ἢ χείρων , ἀκτήμων\nἢ πολυκτήμων , τήνδε τὴν πρᾶξιν ἢ τήνδε ἔχων.\nτὰ δ’ αὐτὰ καὶ περὶ τῆς μητρὸς καὶ περὶ πρεσβυτέρων\nἀδελφῶν, ἐὰν τύχωσιν ὄντες.\nἔστω δὲ ἡμὰς\nἐπὶ τοῦ παρόντος προσίεσθαι αὐτοὺς καταλαμβάνειν\nτὰ ἐν τόπῳ ἀληθῆ, περὶ οὗ καὶ αὐτοῦ ὕστερον δεί-\nξομεν ὅτι οὐχ οὕτως ἔχει. πευσώμεθα τοίνυν τῶν\nὑπολαμβανόντων κατηναγκάσθαι ὑπὸ τῶν ἄστρων\nτὰ τῶν ἀνθρώπων πράγματα τίνα τρόπον ὁ σήμερον\nσχηματισμὸς ὁ τοιόσδε δύναται πεποιηκέναι τὰ πρεσβύτερα.\nεἰ γὰρ τοῦτο ἀμήχανον, καθ’ ὃ δὴ ὅ τι\nεὑρίσκεται τὸ περὶ τῶν πρεσβυτέρων τοῦ χρόνου\nἀληθὲς, σαφὲς τὸ μὴ πεποιηκέναι τοὺς ἀστέρας οὑτωσὶ\nκινουμένους ἐν οὐρανῷ τὰ παρεληλυθότα καὶ\nγενόμενα πρὸ τοῦ οὕτως ἔχειν αὐτούς. εἰ δὲ τοῦτο,\nτάχα ὁ προσιέμενος ἀληθεύειν αὐτοὺς . ἐπιστήσας\n\n\nτοῖς περὶ τῶν μελλόντων λεγομένοις, ἐρεῖ.ἀληθεύειν\nοὐ τῷ ποιεῖν τοὺς ἀστέρας, ἀλλὰ τῷ σημαίνειν μόνον.\nἐὰν δέ τις φάσκῃ τὰ μὲν παρεληλυθότα μὴ ποιεῖν\nτοὺς ἀστέρας, ἀλλὰ ἄλλους μὲν σχηματισμοὺς τοὺς\nτῆς ἐκείνων γεγέσεως αἰτίους γενομέναι, τὸν δὲ νῦν\nσχηματισμὸν σεσημαγκέναι μόνον, τὰ μέντοι μέλλοντα\nδηλοῦσθαι ἀπὸ τοῦ ἐνεστηκότος σχηματισμοῦ\nτῆς τοῦ δεῖνος γενέσεως, παραστησάτω τὴν διαφορὰν\nτοῦ ἀπὸ τῶν ἀστέρων δύνασθαι δεῖξαι ὅτι τάδε\nμὲν νενόηται ἀληθῆ, ὡς ἀπὸ ποιούντων, τάδε δὲ ὡς\nἀπὸ σημαινόντων μόνον.\nμὴ ἔχοντες δὲ δοῦναι τὴν\nδιαφορὰν εὐγνωμόνως συγγ̣αταθήσονται μηδὲν τῶν\nκατὰ τοὺς ἀνθρώπους ἀπὸ τῶν ἀστέρων γίνεσθαι,\nἀλλ’ ὡς προειρήκαμεν , εἰ ἄρα, σημαίνεσθαι· ὡς εἰ\nμὴ καὶ ἀπὸ τῶν ἀστέρων τις ἐλάμβανε τὰ παρεληλυ-\nθότα καὶ τὰ μέλλοντα, ἀλλ’ ἀπὸ τοῦ νοῦ τοῦ θεοῦ\nδιά τινος λόγου προφητικοῦ.\nὥσπερ γὰρ προ-\nαπεδείξαμεν ὅτι οὐδὲν λυπεῖ τὸν περὶ τοῦ ἐφ’ ἡμῖν\nλόγον τὸ τὸν θεὸν εἰδέναι τὰ πραχθησόμενα ἑκάστῳ,\nοὕτως οὐδὲ τὰ σημεῖα, ἃ ἔταξεν ὁ θεὸς εἰς τὸ ση-\nμαίνειν , ἐμποδίζει τὸ ἐφ’ ἡμῖν, ἀλλὰ παραπλησίως\nβιβλίῳ περιέχοντι τὰ μέλλοντα προφητικῶς ὁ πᾶς\nοὐρανὸς δύναται, οἱονεὶ βίβλος ὢν θεοῦ, περιέχειν\nτὰ μέλλοντα.\nδιόπερ ἐν τῇ προσευχῇ τοῦ Ἰωσὴφ\nδύναται οὕτω νοεῖσθαι τὸ λεγόμενον ὑπὸ τοῦ Ἰακὼβ\nἀνέγνων γὰρ ὲν ταῖς πλαξὶ τοῦ οὐρανοῦ ὅσα συμ-\nβήσεται ὑμῖν καὶ τοῖς υἱοῖς ὑμῶν.’ τάχα δὲ καὶ τὸ\nεἱλιγήσεται ὁ οὐρανὸς ὡς βιβλίον’ τοὺς λόγους τοὺς\nπεριεχομένους σημαντικοὺς τῶν ἐσομένων δηλοῖ\nἀπαρτισθησομένους καὶ , ἔν’ οὕτως εἴπω , πληρωθη-\nσομἐνους, ὥσπερ λέγονται αἱ προφητεῖαι πεπληρῶ-\nσθαι τῷ ἐκβεβηκέναι.\nκαὶ οὕτως ἔσται εἰς\n\n\nσημεῖα τὰ ἄστρα γεγονότα, κατὰ τὴν λέγουσαν φωνὴν\n‘ ἔστωσαν εἰς σημεῖα.’ ὁ δὲ Ἱερεμίας ἐπιστρέφων\nἡμᾶς πρὸς ἑαυτοὺς καὶ περιαιρῶν φόβον τὸν ἐπὶ\nτοῖς νομιζομένοις σημαίνεσθαι, τάχα δὲ καὶ ὑπολαμβαωομένοις\nἐκεῖθεν ἔρχεσθαι, φησὶν ἀπὸ τῶν σημείων\nτοῦ οὐρανοῦ μὴ φοβεῖσθε.’’’\n“ Ἴδνμεν καὶ δεύτερον ἐπιχείρημα, πῶς οὐ\nδύνανται οἱ ἀστέρες εἶναι ποιητικοὶ, ἀλλ’ , εἰ ἄρα,\nσημαντικοί. ἀπὸ πλείστων γὰρ ὅσων γενέσεων ἔστι\nλαβεῖν τὰ περὶ ἑνὸς ἀνθρώπου · (τοῦτο δὲ καθ’ ὑπόθεσιν\nλέγομεν, συγχωροῦντες τὸ ἐπιστήμην αὐτῶν\nἀναλαμβάνεσθαι ὑπ’ ἀνθρώπων δύνασθαι·) φέρε\nγὰρ εἰπεῖν, περὶ τοῦ τόνδε πείσεσθαι τόδε καὶ τεθνήξεσθαι\nπεριπεσόντα λῃσταῖς καὶ ἀναιρεθέντα\nφησὶ δύνασθαι λαμβάνειν ἀπό τε τῆς ἰδίας αὐτοῦ\nγενέσεως, κἂν τύχη ἔχων ἀδελφοὺς πλείονας, ἀπὸ\nτῆς ἑκάστου αὐτῶν.\nπεριέχειν γὰρ οἴονται τὴν\nἑκάστου γένεσιν, ἀδελφὸν ὑπὸ λῃστῶν τεθνηξόμενον,\nὁμοίως καὶ τὴν τοῦ πατρὸς καὶ τὴν τῆς μητρὸς καὶ\nτὴν τῆς γαμετῆς καὶ τῶν υἱῶν αὐτοῦ καὶ τῶν οἰκετῶν\nκαὶ τῶν φιλτάτων, τάχα δὲ καὶ αὐτῶν τῶν ἀναιρούντων.\nπῶς οὑν δυνατὸν τὸν τοσαύταις\nγενέσεσιν, ἔνα αὐτοῖς τοῦτο συγχωρηθῇ, ἐμπεριεχόμενον\nγίνεσθαι ὑπὸ τοῦ σχηματισμοῦ τῶν ἀστέρων\nτῆσδε μᾶλλον τῆς γενέσεως ἢ τῶνδε ; ἀπίθανον γὰρ\nκαὶ τὸ φάσκειν τὸν σχηματισμὸν τὸν ἐν τῇ ἰδίᾳ τοῦδέ\nτινος γενέσει ταῦτα πεποιηκέναι, τὸν δὲ ἐν τῇ τῶνδε\nγενέσει μὴ πεποιηκέναι , ἀλλὰ σεσημασμέναι μόνον.\nἠλίθιον γὰρ τὸ εἰπεῖν ὅτι ἡ πάντων γένεσις\nπεριεῖχε καθ’ ἕκαστον ποιητικὸν τοῦ τόνδε ἀναιρεθῆναι·\nὥστε ἐν γενέσεσιν , καθ’ ὑπόθεσιν λέγω , πεντήκοντα\nπεριέχεσθαι τὸ τόνδε τινὰ ἀναιρεθῆναι. οὐκ\n\n\nοἶδα δ’ ὅπως δυνήσονται σῶσαι τὸ τῶν μὲν ἐν Ἰουδαίᾳ\nσχεδὸν πάντων τοιόνδε εἷναι τὸν σχηματισμὸν\nἐπὶ τῆς γενέσεως, ὡς ὀκταήμερον αὐτοὺς λαμβάνειν\nπεριτομὴν, ἀκρωτηριαζομένους καὶ ἑλκουμένους καὶ\nφλεγμονῇ περιπεσουμένους καὶ τραύμασι, καὶ ἅμα τῇ\nεἰς τὸν βίον εἰσόδῳ ἰατρῶν δεομένους· τῶν δὲ ἐν\nἸσμαηλίταις τοῖς κατὰ τὴν Ἀραβίαν τοιόνδε ὡς\nπάντας περιτέμνεσθαι τρισκαιδεκαετεῖς. τοῦτο γὰρ\nἱστόρηται περὶ αὐτῶν.\nκαὶ πάλιν τῶνδέ τινων\nτῶν ἐν Αἰθίοψι τοῖσδε τὰς κόγχας τῶν γονάτων περιαιρεῖρθαι\nκαὶ τῶν Ἀμαζόνων τοὺς ἑτέρους τῶν\nμαστῶν. πῶς γὰρ ταῦτα ποιοῦσιν οἶ ἀστέρες τοῖσδε\nτοῖς ἔθνεσιν; οἶμαι ὅτι εἰ ἐπιστήσαιμεν οὐδὲ μέχρι\nτοῦ στῆσαι δυνησόμεθά τι ἀληθὲς εἰπεῖν περὶ αὐτῶν.\nτοσούτων δὲ φερομένων ὁδῶν προγνωστικῶν, οὐκ\nοἷδ’ ὅπως ἐξώκειλαν οἶ ἄνθρωποι ἐπὶ τὸ τὴν μὲν\nοἰωνιστικὴν καὶ τὴν θυτικὴν μὴ λέγειν περιέχειν τὸ\nποιοῦν αἴτιον, ἀλλὰ σημαίνειν μόνον, καὶ τὴν ἀρτεροσκοπικὴν,\n, οὐκέτι δὲ τὴν γενεθλιαλογικήν.\nεἰ\nγὰρ ἐπιγινώσκεται , (ἵνα καὶ χαρισώμεθα τὸ γινώσκεσθια,)\nγίνεται δὲ ἐκεῖθεν ὅθεν ἡ γνῶσις λαμβά-\nνεται, τί μᾶλλον ἀπὸ τῶν ἀστέρων ἢ ἀπὸ τῶν οἰωνῶν\nἔσται τὰ γινόμενα, καὶ μᾶλλον ἀπὸ τῶν οἰωνῶν\nἢ ἀπὸ τῶν σπλάγχνων τῶν θυομένων; τί δὲ μᾶλλον\nἀπὸ τῶν σπλάγχνων τῶν θυομένων ἢ ἀπὸ τῶν διᾳττόντων\nἀστέρων; ταῦτα μὲν οὖν ἐπὶ τοῦ παρόντος\nἀρκέσει εἰς ἀναίρεσιν τοῦ ποιητικοὺς εἶναι τοὺς\nἀστέρας τῶν ἀνθρωπίνων.’’\n“ Ὅπερ δὲ συγκεχωρήκαμεν , οὐ γὰρ ἐλύπει\nτὸν λόγον, ὡς τῶν ἀνθρώπων δυναμένων καταλαμβάνειν\nτοὺς οὐρανίους σχηματισμοὺς, καὶ τὰ σημεῖα,\nκαὶ ὣν ἐστι σημεῖα, τοῦτο φέρε νῦν ἐξετάσωμεν εἰ\n\n\nἀληθές ἐστι.\nφασὶ τοίνυν οἶ περὶ ταῦτα δεινοὶ\nτὸν μέλλοντα τὰ κατὰ τὴν γενεθλιαλογίαν ἀληθῶς\nκαταλαμβάνειν εἰδέναι οὐ μόνον τὸ κατὰ πόστου\nδωδεκατημορίου ἐστὶν ὁ καλούμενος ἀστὴρ, ἀλλὰ\nκαὶ κατὰ ποίας μοίρας τοῦ δωδεκατημορίου καὶ\nκατὰ ποίου ἐξηκοστοῦ , οἶ δὲ ἀκριβέστεροι καὶ κατὰ\nποίου ἐξηκοστοῦ τοῦ ἑξηκοστοῦ, καὶ τοῦτό φασι δεῖν\nποιεῖν ἐφ’ ἑκάστου τῶν πλανωμένων, ἐξετάζοντα τὴν\nσχέσιν τὴν πρὸς τοὺς ἀπλανεῖς.\nπάλιν αὖ ἐπὶ\nτοῦ ἀνατολικοῦ ὁρίζοντος δεήσει , φασὶν , ἰδεῖν οὐ\nμόνον τὸ δωδεκατημόριον ποῖον ἦν ἐπ’ αὐτοῦ , ἀλλὰ\nκαὶ τὴν μοῖραν καὶ τὸ ἑξηκοστὸν τῆς μοίρας, τὸ\nπρῶτον ἢ τὸ δεύτερον ἑξηκοστόν.\nπῶς τοίνυν\nτῆς ὥρας πλατεῖ λόγῳ ἥμισυ δωδεκατημορίου περιεχούσης\nδύναταί τις λαβεῖν τὸ ἑξηκοστὸν, μὴ ἔχων\nτὴν ἀναλογίαν τῆς διαιρέσεως τῶν ὡρῶν, ὥστε, φέρε\nεἰπεῖν, εἰδέναι ὅτι γεγέννηται ὁ δεῖνα ὥρα τετάρτῃ\nκαὶ ἡμίσει ὥρας, καὶ τετάρτῳ, ὀγδόῳ, καὶ ἑκκαιδεκάτῳ,\nκαὶ δυοτριακοστῷ;\nπαρὰ πολὺ γάρ φασι\nπαραλλάττειν τὰ σημαινόμενα παρὰ τὴν ἀγνωσίαν οὐ\nτῆς ὅλης ὥρας, ἀλλὰ καὶ τοῦ ποστημορίου αὐτῆς.\nἐν γοῦν τοῖς διδύμοις γεννωμένοις πολλάκις τὸ με-\nταξὺ καὶ ἀκαριαῖον ὥρας ἐστὶ, καὶ πολλαὶ παραλλαγαὶ\nτῶν συμβαινόντων καὶ τῶν πραττομένων ἐπ’ αὐτῶν\nἀπαντῶσιν , ὥς φασιν ἐκεῖνοι, παρὰ τὴν αἰτίαν τῆς\nσχέσεως τῶν ἀστέρων, καὶ τὸ μόριον τοῦ δωδεκα-\nτημορίου τὸ παρὰ τὸν ὁρίζοντα, οὐ καταλαμβανόμενον\nὑπὸ τῶν νομιζομένων τὴν ὥραν τετηρηκένα.\nοὐδεὶς\nγὰρ δύναται λέγειν ὅτι τὸ μεταξὺ τοῦδε τῆς γενέσεως\nπρὸς τὴν τοῦδε ἐστὶν ὥρας τριακοστόν. ἀλλ’ ἔστω\nσυγκεχωρημένον αὐτοῖς τόδε κατὰ τὸ ἐκλαβεῖν τὴν\nὥραν. φέρεται δὴ θεώρημα ἀποδεικνύον τὸνζωδιακὸν\n\n\nκύκλον ὁμοίως τοῖς πλανωμένοις φέρεσθαι ἀπὸ δυσ-\nμῶν ἐπὶ ἀνατολὰς δι’ ἑκατὸν ἐτῶν μοῖραν μίαν, καὶ\nτοῦτο τῷ πολλῷ χρόνῳ ἐναλλάττειν τὴν θέσιν τῶν\nδωδεκατημορίων ἑτέρου μὲν τυγχάνοντος τοῦ νοητοῦ\nδωδεκατημορίου, ἑτέρου δὲ τοῦ ὡσανεὶ μορφώματος.\nτὰ δὲ ἀποτελέσματα φασὶν εὑρίσκεσθαι οὐκ ἐκ τοῦ\nμορφώματος, ἀλλ’ ἐκ τοῦ νοητοῦ ζῳδίου, ὅπερ οὐ\nπάνυ τι δυνατὸν καταλαμβάνεσθαι.\nἔστω δὲ καὶ\nτοῦτο συγκεχωρημένον, τὸ καταλαμβάνεσθαι τὸ νοη-\nτὸν δωδεκατημόριον , ἢ δύνασθαι ἐκ τοῦ αἰσθητοῦ\nδωδεκατημορίου λαμβάνεσθαι τὸ ἀληθές· ἀλλὰ τήν\nγε σύγκρασιν παρ’ αὐτοῖς καλουμένην τῶν ἐν τοῖσδε\nτοῖς σχηματισμοῖς τυγχανόντων καὶ αὐτοὶ ὁμολουήσουσιν\nοὐχ οἷοί τε σώσαι κάτα πὰν , ἀμαυρουμένου\nτοῦ δηλουμένου, φέρε εἰπεῖν, χείρονος, ἀπὸ τοῦδε\nδιὰ τὸ ἐπιβλέπεσθαι αὐτὸν ὑπὸ τοῦδε τοῦ κρείττονος,\nκαὶ ἐπὶ τοσόνδε ἢ τοσόνδε ἀμαυρουμένου.\nπολλάκις πάλιν τῆς ἀμαυρώσεως τῆς τοῦ χείρονος\nὑπὸ τῆς ἐπιβλέψεως τῆς τοῦ κρείττονος ἐμποδιξομένης,\nἐκ τοῦ ἕτερον οὑτωσὶ ἐσχηματίσθαι , χειρόνων\nὄντα σημαντικόν.\nκαὶ οἶμαι ἐπιστήσαντά τινα\nτοῖς τόποις ἀπογνῶναι τὴν περὶ τούτων κατάληψιν,\nοὐδαμῶς ἀνθρώποις ἐκκειμένην , ἀλλ’, εἰ ἄρα, μέχρι\nτοῦ σημανθῆναι μόνον φθάνουσαν.\nεἰ δέ τις ἐν\nπείρᾳ γεγένηται τῶν πραγμάτων , μᾶλλον εἴσεται τὸ\nἐν τῷ στοχάζεσθαι ἀποπτωτικὸν τῶν λεγόντων καὶ\nαὐτῶν τῶν συγγραψαμένων ἤπερ νομιζόμενον ἐπι-\nτευκτικόν. καὶ Ἡσαΐας γοῦν, ὡς οὐ δυναμένων τούτων\nεὑρίσκεσθαι ὑπὸ ἀνθρώπων , φησὶ πρὸς τὴν\nθυγατέρα τῶν Χαλδαίων τῶν ταῦτα μάλιστα παρὰ\nπάντας ἐπαγγελλομένων‘στήτωσαν δὴ καὶ σωσάτω-\nσάν σε οἱ ἀστρολόγοι τοῦ οὐρανοῦ, ἀναγγειλάτωσάν\n\n\nσοι τί μέλλει ἐπὶ σὲ ἔρχεσθαι.’ διὰ γὰρ τούτων διδασκόμεθα\nμὴ δύνασθαι τοὺς πάνυ περὶ ταῦτα φιλομαθεῖς\nπροδηλοῦν ἃ βεβούληται κύριος ἑκάστῳ ἔθνει\nἐπαγαγεῖν.”\nΤοσαῦτα καὶ ὁ δηλωθεὶς ἀνήρ. ἀλλὰ γὰρ ὁ\nπᾶς ἡμῖν οὗτος εἰς δύο τὰ μέγιστα συναιρεῖται λόγος,\nεἴς τε τὸ μὴ θεοὺς εἶναι τοὺς κατὰ πόλιν χρᾶν\nνενομισμένους καὶ εἰς τὸ μηδὲ ἀγαθοὺς δαίμονας,\nτοὐναντίον δὲ γόητάς τινας καὶ πλάνους καὶ ἀπατεῶνας,\nἐπ’ ὀλέθρῳ καὶ διαστροφῇ τῆς ἀληθοῦς εὐσεβείας\nτὴν εἰς ἀνθρώπους πλάνην τήν τε ἄλλην\nκαὶ τὴν περὶ εἱμαρμένης προβεβλημένους.\nἀφ’\nἧς μηδενὸς τῶν ἐξ αἰῶνος πλὴν Ἰησοῦ τοῦ σωτῆρος\nἡμῶν τὸ πὰν τῶν ἀνθρώπων γένος λελυτρωμένου,\nεἰκότως ἡμῖν ἐν ἀρχαῖς τῆς Εὐαγγελικῆς Προπαρασκευῆς\nτὰ παρόντα πάντα διὰ σπουδῆς γέγονεν, ὡς\nἂν ἔργῳ μάθοιμεν ἐκ τίνων προγόνων φύντες καὶ\nοἵᾳ τὸ πρὶν ἀπάτη συνεχομένων , ἐξ ὁπόσης τε καὶ\nπηλίκης ἀνανεύσαντες αὐτοί τε ἡμεῖς καὶ ὁ σύμπας\nτῶν ἀνθρώπων βίος ἀβλεψίας τε καὶ ἀθεότητος τὴν\nἴασιν τῆς μακρὰς καὶ πολυχρονίου δαιμονικῆς ἐνεργείας\nδιὰ μόνης τῆς σωτηρίου Εὐαγγελικῆς εὑράμεθα\nδιδασκαλίας.\nἙβραίων πέρι λοιπὸν καὶ τῆς κατ’ αὐτοὺς φιλοσοφίας\nτε καὶ εὐσεβείας, ἣν τῶν πατρίων ἀπάντων\nπροτετιμήκαμεν , τὸν τοῦ βίου τρόπον ὑπογράψαι\nκαιρός.\nἐπειδὴ γὰρ οὐκ ἀλόγῳ, κεκριμένῳ δὲ καὶ\nσώφρονι λογισμῷ τῆς διεψευσμένης ὁμοῦ πάντων\n\n\nἙλλήνων τε καὶ βαρβάρων θεολογίας τὴν ἀπόλειψιν\nΠεποιημένοι συνέστημεν, ὥρα λοιπὸν τὴν δευτέραν\nἐπιλύσασθαι, τὴν αἰτίαν ἀποδιδόντας τῆς τῶν Ἑβραϊκῶν\nλόγων μεταποιήσεως.\nΤὸ μὲν οὖν μὴ φέρειν\nτινὰ μέμψιν ἡμῖν τὴν ἀπὸ βαρβάρων τοῦ συμφέροντος\nμετάληψιν ἐπὶ τῆς δεούσης σχολῆς παραστήσομεν,\nπάντα τοῖς Ἕλλησι καὶ αὐτοῖς γε τοῖς βοωμένοις\nαὐτῶν φιλοςόφοις τὰ φιλόσοφα μαθήματα, καὶ τὰ\nἄλλως κοινὰ και ταῖς πολιτικαῖς λυσιτελοῦντα χρείαις,\nπαρά βαρβάρων έβκευωρήβθαι έπιδείζοντες· τὸ δὲ\nμηδέν πω μηδ' ὅλως παρά τισιν εύρῆβθαι τῶν ἐθνῶν,\nοἷον τὸ παρ' Ἑβραίων ἡμῖν άγαθόν πεπορισμένον,\nὧδε ἂν γένοιτο πρόδηλον.\nΟί μεν δὴ λοιποί πάντες ἄνθρωποι, ἄνωθεν\nἐκ πρώτης τον βίον σνστάσεως καὶ εἰς τὸν\nχρόνον μόνῃ τῇ τῶν σωμάτων προσανασχόντες αἰσθήσει\nτῷ μηδέν περί τῆς ἐν αὐτοῖς ψνχῆς διειληφέναι\nπλέον τε οὐδὲν τῶν ὁρωμένων ἐν τοῖς οὖσιν\nὑπάρχειν ἡγησάμενοι, τὸ καλόν καὶ συμφέρον καὶ\nμόνον ἀγαθὸν τῇ τῶν σωμάτων ἀνέθηκαν ἡδονῇ·\nμόνην τε ταύτην, ὡς τὸ μόνον οὖσαν ἀγαθὸν καὶ\nπροσηνὲς καὶ ἡδὺ πρὸς ἀπόλανσίν τε εὐδαίμονος\nβίου αὐτάρκη, περισπονδαστον ὑποθέμενοι θεῶν\nμεγίστην ἡγήσαντό τε καὶ τεθειάκασιν, οὐδὲ τῆς\nζωῆς αν της, εἰ μὴ μετέχοι τῆς τῶν σωμάτων ἡδονῆς,\nἐφιέμενοι, καὶ ζῆν οὐ διὰ τὸ ζῆν, διὰ δὲ τὲ ἡδέως\nζῆν ἀσπαζόμενοι, τοῦτο καὶ τοῖς ἰδίοις εὐξάμενοι\nπαιβἰν ὡς μόνον ἀγαθὸν παρεῖναι.\nἔνθεν οἱ μὲν\nτὰ χορηγὰ τῆς ἐνσάρκον ζωῆς ἥλιον εἶναι καὶ σελήνην\nκαὶ ἀστέρας ὑποτοπάβαντες, καί πως καὶ πρὸς\nτὴν ὄψιν τοῦ φωτὸς καταπλαγέντες πρώτους θεὺς\nἀνηγόρευσαν, μόνους αἰτίους τῶν ὅλων εἶναι ἀπο-\n\n\n\nφηνάμενοι· οἶ δὲ τοὺς ἀπὸ γῆς καρποὺς τήν τε\nὑγρὰν καὶ ξηρὰν καὶ θερμὴν οὐσίαν τά τε λοιπὰ\nτοῦ κόσμου μέρη, δι’ ὧν αὐτοῖς τὰ σώματα τρεφό-\nμενά τε καὶ πιαινόμενα τὴν ἔνσαρκον ὁμοῦ ζωήν τε\nκαὶ ἡδονὴν ἐθηρᾶτο, θεῶν πάλιν προσηγορίᾳ τετι-\nμήκασιν· οἱ δὲ πολὺ πρότερον τούτων γυμνῇ καὶ\nἀκαλύπτῳ κεφαλῇ τὰ σφέτερα πάθη καὶ τὴν δέσποι-\nναν αὐτῶν ἡδονὴν, ἔρωτα καὶ πόθον καὶ ἀφροδίτην,\nκαὶ αὐτῶν τῶν θεῶν κρατεῖν εἰπόντες ἀπεθέωσαν·\nοἶ δὲ τοὺς τῶν ἡδέων χορηγούς τε καὶ εὑρετὰς αὐτοῖς\nγενομένους ἄνδρας τυράννους τινὰς καὶ δυνάστας,\nδι’ ἃς ἔτυχον ἐξ αὐτῶν εὐπαθείας, ζῶντάς\nτε ἔτι καὶ μετὰ τελευτὴν ἐθεοποίησαν· οἱ δὲ μοχθηρῶν\nπνευμάτων καὶ δαιμόνων γενόμενοι παραπαίγνια\nἔτι μειζόνως τὸ παθητικὸν αὐτῶν μέρος\nτῆς ψυχῆς συνηύξησαν , τὰ ἡδέα καὶ παρὰ τούτων\nδιὰ τῆς νενομισμένης αὐτῶν θεραπείας ἐκπορίζοντες·\nοἶ δὲ μηδενὸς τούτων ἀνασχόμενοι τὸ ἄθεον ὡς\nπολὺ κρεῖττον τῆς τοιᾶσδε θεολογίας εἰσηγήσαντο·\nοἷ δὲ ἔτι τούτων ἁπάντων ἀναιδέστεροι τὸν φιλόσοφον\nκαὶ τρισευδαίμονα βίον οὐδ’ ἄλλον εἶναι ἢ\nτὸν ἡδὺν ἀπεφήναντο , τέλος τῶν ἀγαθῶν τὴν ἡδονὴν\nὁρισάμενοι.\nταύτῃ δ’ οὖν τὸ πάντων ανθρώπων\nγένος, ὡς ἂν δεσποίνῃ πικρᾷ καὶ χαλεπωτάτῃ,\nἡδονῇ θεῷ , μᾶλλον δὲ αἰσχρῷ καὶ ἀκολάστῳ δαίμονι,\nκαταδεδουλῖομένον παντοίαις ἐνεφύρετο ταλαιπωρίαις.\nαἵ τε γὰρ θήλειαι αὐτῶν, κατὰ τὸν ἱερὸν\nἀπόστολον, μετήλλαξαν τὴν φυσικὴν χρῆσιν τῆς\nθηλείας εἰς τὴν παρὰ φύσιν · ὁμοίως δὲ καὶ οἱ ἄρρενες,\nἀφέντες ἀφέντες τὴν φυσικὴν χρῆσιν τῆς θηλείας,\n- ἐξεκαύθησαν ἐν τῇ ὀρέξει αὐτῶν εἰς ἀλλήλους, ἄρρεωες\nἐν ἄρρεσι τὴν ἀσχημοσύνην κατεργαζόμενοι,\n\n\nκαὶ τὴν ἀντιμισθίαν, ἣν ἔδει, τῆς πλάνης αὐτῶν ἐν\nἑαυτοῖς ἀπολαμβάνοντες.\nταύτῃ καὶ Ἕλληνες καὶ\nβάρβαροι, σοφοί τε καὶ ἰδιῶται, χαμαί τε καὶ ἐπὶ\nγαστέρα πεσόντες, ὡς θεῷ τῇ ἡδονῇ προσεκύνησαν,\nπρηνεῖς τε σφᾶς αὐτοὺς ἑρπετῶν δίκην καταβαλόντες,\nἄμαχον καὶ ἀπαραίτητον θεὸν ταύτην ἡγήσαντό\nτε καὶ ἔστερξαν· ἔν τε ᾠδαῖς καὶ ὕμνοις, ἔν τε θεῶν\nἑορταῖς, ἔν τε ταῖς πανδήμοις θέαις, μόνης τῆς αἰσχρᾶς\nσχρὰς καὶ ἀκολάστου ἡδονῆς τὰ ὄργια καὶ τὰς ἀσέμνους\nτελετὰς μυούμενοί τε καὶ τελοῦντες, ὡς εἰ καί\nτι ἄλλο, καὶ τόδε καλῶς παρ᾿ ἡμῖν ἀνῃρῆσθαι. “ἀρχὴ\nγὰρ πορνείας ἐπίνοια εἰδώλων.”\nκαὶ τὰ μὲν περὶ\nτῆς τῶν ἄλλων ἐθνῶν θεολογίας τοσαύτην εἰλήφει,\nὡς ἐν βραχεῖ φάναι, τὴν πολυτροπίαν, μιᾶς μὲν ἀρχῆς\nτῆς ἀκαθάρτου καὶ μιαρᾶς ἡδονῆς ἀνημμένα,\nὕδρας δὲ πολυαυχένου καὶ πολυκεφάλου τρόπον εἰς\nπολλὰς καὶ ποικίλας διαιρέσεις τε καὶ τομὰς ἐξενηνεγμένα.\nἐπειδὴ τοίνυν τοσαύτην ἔτυχον προβε-\nβλημένοι τὴν πλάνην, εἰκότα δὴ αὐτοῖς ἡδονῇ θεῷ\nκαὶ κακῷ δαίμονι χρωμένοις ἐπὶ κακοῖς κακὰ συν-\nηγείρετο, γυναικομανίαις καὶ ἀρρένων φθοραῖς μητρογαμίαις\nτε καὶ θυγατρομιξίαις τὸν πάντα καταφυρομένοις\nβίον, καὶ τὴν ἄγριον καὶ θηριώδη φύσιν\nὑπερβολῇ φαυλότητος νενικηκόσι. τοιοῦτος μὲν οὖν\nὁ τρόπος τῶν παλαιῶν ἐθνῶν καὶ τῆς διεψευσμένης\nαὐτῶν θεολογίας, διὰ τῶν συνηγμένων ἡμῖν Ἑλληνικῶν\nλογογράφων τε καὶ φιλοσόφων ἐν τοῖς ἔμπροσθεν\nἀποδέδεικται.\nΕἰ δὴ οὖν συνῶπταί σοι ὁ τῶν παλαιῶν βίος,\nἄθρει δὴ λοιπὸν τῇ διανοία μόνους παῖδας Ἑβραίων\nἐν τοσούτοις τὴν ἐναντίαν ἀπιόντας.\nοἵδε γὰρ\nπρῶτοι καὶ μόνοι πάντων ἀνθρώπων ἄνωθεν ἐκ πρώ-\n\n\nτῆς τοῦ βίου καταβολῆς λογικῇ θεωρίᾳ τὴν διάνοιαν\nἀναθέντες, καὶ τῇ περὶ τοῦ παντὸς φυσιολογίᾳ εὐσεβῶς\nἐπιστήσαντες , πρῶτα μὲν τὰ τῶν σωμάτων στοιχεῖα,\nγῆν, ὕδωρ , ἀέρα, πῦρ , ἐξ ὣν τόδε τὸ πᾶν\nσυνεστὼς κατεμάνθανον, ἥλιόν τε καὶ σελήνην καὶ\nἀστέρας, οὐ θεοὺς, ἔργα δὲ εἶναι θεοῦ διελογίσαντο,\nτὴν φύσιν τῆς σωματικῆς οὐσίας οὐ μόνον ἄλογον,\nἀλλὰ καὶ ἄψυχον εἶναι, καθ’ ὅσον ῥοώδης καὶ φθαρτὴ\nοὔσα τυγχάνει, συννοήσαντες, κἄπειτα λογισάμενοι\nὡς οὐχ οἷόν τε τὴν τοῦ σύμπαντος κόσμου διάταξιν,\nεὖ καὶ σοφῶς ἡρμοσμένην , ἔμπλεων τε ζῴων ἐμψύχων\nλογικῶν τε καὶ ἀλόγων ὑπάρχουσαν, αὐτόματον\nἐπιγράφεσθαι τὴν αἰτίαν, οὐδέ γε τῶν ἐμψύχων τὴν\nποιητικὴν ἀρχὴν ἄψυχον ὑπολαμβάνειν, οὐδ’ ἄλογον\nτὴν τῶν λογικῶν δημιουργόν.\nἐπεὶ δὲ μηδὲ ξύλων\nκαὶ λίθων αὐτόματός ποτ’ ἂν οἰκοδομία συσταίη,\nοὐδέ γε ἐσθὴς ὑφάντου δίχα συντελεσθείη, οὐδὲ πόλλεις\nκαὶ πολιτεῖαι νόμων ἐκτὸς καὶ ἀρχοντικῆς δια-\nτάξεως, οὐδὲ ἐκτὸς κυβερνήτου ναῦς, οὐδὲ τὸ ρμικρότατον\nτέχνης ὄργανον ὑποσταίη ἂν μὴ διὰ τεχνίτου,\nοὐδ’ εὐόρμου ποτὲ ναῦς λιμένος τύχοι μὴ οὐχὶ\nσὺν ἀγαθῷ κυβερνήτῃ· οὐδ’ ἡ τῶν καθόλου στοιχείων\nἄρα φύσις, ἄψυχος οὖσα καὶ ἄλογος, τῷ καθ’\nἑαυτὴν λόγῳ δίχα τῆς ἀνωτάτω τοῦ θεοῦ σοφίας λόγου\nποτὲ καὶ ζωῆς ἀνθέξεται. ταῦτα δὴ καὶ τὰ τοιαῦτα\nδιανοηθέντες οἱ τῆς ‘Eβραίων εὐσεβείας πατέρες,\nἐκ μεγέθους καὶ καλλονῆς κτισμάτων νῷ κεκαθαρμένῳ\nκαὶ ψυχῆς διαυγέσιν ὄμμασι τὸν πάντων\nδημιουργὸν θεὸν ἐσεβάσθησαν.\nΚἄπειτα μέρος οὐ μικρὸν τοῦ παντὸς σφὰς\nαὐτοὺς εἶναι συναισθόμενοι τὸ μέν τι αὐτῶν τίμιον\nεἷναι ἡγήσαντο, (τοῦτο δὲ καὶ τὸν ἀληθῆ ἄνθρωπον,\n\n\nτὸν κατὰ ψυχὴν νενοημένον,) τὸ δὲ τούτου χώραν\nπεριβολῆς ἐπέχειν · τοῦτο δὲ εἶναι τὸ σῶμα. καὶ δὴ\nτοῦτον διελόμενοι τὸν τρόπον τὴν πᾶσαν περὶ τῆς\nτοῦ ἔνδον ἀνθρώπου ζωῆς φροντίδα καὶ σπουδὴν\nεἰσηνέγκαντο.\nτοῦτο δὲ παρὰ τῷ πάντων δημιουργῷ\nθεῷ προσφιλὲς εἶναι λογισάμενοι , ὅς που τὴν\nἀνθρώπων φύσιν τῶν ἐπὶ γῆς ἀπάντων κρατεῖν οὐ\nῥώμῃ σώματος ὡς ἀρετῆ̣ ψυχῆς ἐδωρήσατο· τὰ μὲν\nγὰρ τῶν ὄντων εἶναι ἄψυχα, οἷα λίθους καὶ ξύλα,\nτὰ δὲ ζωτικῆς δυνάμεως μέτοχα, οἶα τὰ ἀπὸ γῆς βλαρτήματα,\nτὰ δὲ αἰσθήσεως ὁρμῆς τε φανταστικῆς μεμοιραμένα,\nοἶα ζῴων τὰ ἄλογα· πάντα δὲ ταῦτα ἑνὶ\nτῷ τῶν ἀνθρώπων γένει πρὸς ὑπηρεσίαν δουλοῦσθαι,\nοὐ ῥώμῃ σώματος καὶ ἰσχύι· κατηναγκασμένα , λογισμῷ\nδὲ καὶ ψυχῆς ἀρετῇ , ᾗ τὸ κατὰ πάντων τῶν ἐπὶ\nγῆς ἀρχικόν τε καὶ βασιλικὸν γέρας ἄνωθεν παρὰ\nτοῦ τῶν ὅλων αἰτίου συγκεχωρῆσθαι κατειλήφασιν·)\nἔνθεν ὁρμώμενοι σῶμα μὲν καὶ τὰ σωμάτων ἡδέα\nοὐδέν τι μᾶλλον τῶν ἄλλων ἐπὶ γῆς θρεμμάτων προτιμᾶν\nδιενοήθησαν, τὸ δ’ ἐν αὐτοῖς ἄρχον, ὡς ἂν τοῦ\nπάντων ἄρχοντος οἰκεῖον, καὶ τῆς ψυχῆς τὸ λογικόν\nτε καὶ νοερὸν, θεῖόν τε καἰ ἐπιστημονικὸν ὡς ἂν τοῦ\nἐπὶ πάντων θεοῦ τὴν ὁμοίωσιν φέρον , μόνον διὰ\nσπουδῆς ἔσχον.\nεἶτα μηδὲν ἄλλο τι ἐνθυμηθέντες\nἀγαθὸν εἶναι τοῦ πάντων ἀγαθῶν χορηγοῦ θεοῦ,\nτέλος ἁπάσης εὐδαιμονίας τὴν αὐτοῦ γνῶσίν τε καὶ\nφιλίαν εἶναι ἀπεφήναντο , ὅτι καὶ αὐτῆς ζωῆς καὶ\nψυχῆς καὶ σώματος καὶ τῶν τούτοις ἀναγκαίων μό-\nνος αὐτὸς ἀνῆπται τὴν αἰτίαν.\nτούτῳ δὴ οὖν\nσφᾶς ὅλους αὐτῷ σώματι καὶ ψυχῇ φέροντες ἀνατεθείκασι,\nτεθείκασι, τὸν πάντα αὐτῶν βίον ἐπ’ αὐτὸν ἀναρτησάμενοι,\nκαὶ μόνῳ προσέχειν, ἄλλῳ δὲ μηδενὶ τῶν\n\n\nὁρωμένων ἀξιώσαντες.\nοὕτω δὴ φιλόθεοι ὁμοῦ\nκαὶ θεοφιλεῖς ἀναφανέντες θεραπευταί τινες ὄντως\nκαὶ ἱερεῖς τοῦ ὑψίστου θεοῦ ἀπεφάνθησαν, ἢ καὶ γένος\nἐκλεκτὸν καὶ βασιλικὸν ἱεράτευμά τε θεοῦ καὶ\nἔθνος ἅγιον προσαγορευθῆναι ἠξιώθησαν, σπέρμα\nτῆς ἀληθοῦς ταύτης εὐσεβείας καὶ τοῖς ὀψιγόνοις\nαὐτῶν ἀπολελοιπότες.\nἆρ᾿ οὖν λογισμῷ σοι δοχοῦμεν\nτούσδε τῶν Ἑλληνιχῶν προτετιμηκέναι, καὶ\nμᾶλλον τῶν Φοινίκων τε καὶ Αἰγυπτίων θεῶν τῶν\nτε περὶ τοὺς θεοὺς δυσφήμων ἀτοπημάτων τὰς παρ᾿\nἙβραίοις περὶ εὐσεβῶν ἀνδρῶν διηγήσεις\nἀποδέξασθαι;\nΘέα δ᾿ οὖν ἔτι εἰς ὅσον θεοφιλοῦς ἀρετῆς\nπροελθεῖν φασι τοὺς δηλουμένους. ἀποδεξάμενον τὸ\nθεῖον τῆς τε ἄλλης τοῦ βίου εὐσεβείας καὶ φιλοσοφίας\nτῆς τε περὶ αὐτὸ θεραπείας τοὺς ἄνδρας, ἤδη\nκαὶ θειοτέρων χρησμῶν θεοφανειῶν τε αὐτοὺς καὶ\nἀγγελικῶν ὀπτασιῶν ἠξίου, τὰ ἐνδέοντα τῇ θνητῇ\nφύσει ταῖς τῶν πρακτέων ὑποθήκαις ἐπιδιορθούμενον,\nδογμάτων τε καὶ μαθημάτων αὐτοῖς θεοπρεπῶν\nτὴν γνῶσιν ἀποκαλύπτον, ὡς μηκέτι συλλογισμοῖς,\nμηδὲ εἰκασίαις, ἐκλάμψει δὲ αὐτῆς ἀληθείας φωτίζεσθαι\nτὰς διανοίας αὐτῶν, ὥστε ἤδη θεοφορουμένους\nτὴν τῶν μέλλοντων ἔσεσθαι ὡς παρόντων ἐπιθεωρεῖν\nκατάληψιν, καὶ τὰ καθόλου συμβησόμενα\nτῷ τῶν ἀνθρώπων γένει θεσπίζειν.\nτοιαῦτα τῆς\nἙβραίων ἀρετῆς τὰ πολυύμνητα καὶ ὡς ἀληθῶς θεοφιλῆ\nπεριέχει λόγια, ἃ τῶν Ἑλληνικῶν καὶ πατρίων\nμύθων τε καὶ λήρων προτετιμήκαμεν· οἱ μέν γε περὶ\nθεῶν τὰ αἰσχρότατα περιεῖχον, οἱ δὲ περὶ θεοφιλῶν\nἀνδρῶν τὰς εὐσεβεῖς διδασκαλίας.\nΤαῦτα δὲ πάλαι πρότερον πρὶν ἢ καὶ Μω-\n\n\nσέα καὶ τὸ Ἰουδαίων γένος ὑποστῆναι ἐξ ἔτι μακροῦ\nαἰῶνος παρὰ τοῖς Ἰουδαίων προπάτορσιν ἐγνωρίζετο.\nκαὶ γὰρ οὖν καὶ τοῦτο διαρθρῶσαι καλὸν, ὡς ὁ Ἰουδαϊσμὸς\nοὐκ ἦν πω τότε, ἀλλ᾿ Ἑβραῖοι μὲν οἱ δηλούμενοι\nὁμοῦ τῇ προσηγορίᾳ καὶ τὸν τρόπον ὑπῆρχον,\nἸουδαῖοι δὲ οὔτ᾿ ἦσάν πω οὔτ᾿ ἐχρημάτιζον.\nἙβραίων\nδὲ καὶ Ἰουδαίων τὸ διάφορον γνοίης ἂν ὧδε ὡδε· τὴν\nμὲν προσηγορίαν οἱ μὲν ἀπὸ τοῦ Ἰούδα, ἐξ οὗ τῆς\nφυλῆς τὸ Ἰουδαίων μακροῖς ὕστερον χρόνοις βασίλειον\nσυνέστη, οἱ δὲ ἀπὸ τοῦ Ἕβερ (προπάτωρ δὲ\nτοῦ Ἁβραὰμ οὗτος ἦν) ἐπεγράφοντο.\nπροτερεῖν\nτε Ἰουδαίων Ἑβραίους διδάσκουσιν οἱ ἱεροὶ λόγοι.\nτὸν δὲ τῆς εὐσεβείας τρόπον Ἰουδαίοις μὲν πρῶτον πρῶτον\nἀπάρξασθαι τῆς νομοθεσίας Μωσέα, σαββάτου τινὸς\nπαραδόντα ἡμέραν, καὶ ταύτης πλείστην ὅσην φυλακὴν\nεἰς ὑπόμνησιν σχολῆς τῶν ἱερῶν λόγων, βρωτέων\nτε καὶ οὐ βρωτέων ζῴων διαστολὴν, ἑορτάς τε\nἐτησίους, καί τινας σωμάτων καθαρμοὺς, ἄλλης τε\nμακρᾶς περιόδου κατά τινα σύμβολα θειότερον ἐπιτελουμένης.\nἙβραῖοι δὲ πρεσβύτεροι Μωσέως γενόμενοι\nτοῖς χρόνοις, πάσης τῆς διὰ Μωσέως νομοθεσίας\nἀνεπήκοοι ὄντες, ἐλεύθερον καὶ ἀνειμένον\nεὐσεβείας κατώρθουν τρόπον, βίῳ μὲν τῷ κατὰ φύσιν\nκεκοσμημένοι, ὡς μηδὲν νόμων δεῖσθαι τῶν ἀρξόντων\nαὐτῶν δι᾿ ἄκραν ψυχῆς ἀπάθειαν, γνῶσιν δὲ\nἀληθῆ τῶν περὶ θεοῦ δογμάτων ἀνειληφέναι. ἀλλὰ\nγὰρ τῶνδε τοῦτον εἰρημένων τὸν τρόπον, ὥρα καὶ\nδιὰ τῶν ἐγγράφων ἐλθεῖν.\nὉ τοίνυν μέγας θεόλογος Μωσῆς Ἑβραῖος ὢν\nἐξ Ἑβραίων, εἰ καί τις ἄλλος, εὖ τε τὰ πάτρια ἐξ-\nεπιστάμενος, ὡς ἐν προοιμίοις τῶν ἱερῶν νόμων τοὺς\nτῶν προπατόρων Ἑβραίων βίους μνήμαις ἀνεξαλεί-\n\n\nπτοις παραδέδωκεν, ὧν τε ἀγαθῶν οὗτοι παρὰ θεοῦ\nἠξιοῦντο, καὶ αὖ πάλιν ἄλλων ἀθέων τε καὶ ἀσεβῶν\nτρόπους τε καὶ τιμωρίας, ἀναγκαῖον ἡγησάμενος\nὑπάρξειν τοῦτο τοῖς μέλλουσι τοὺς αὐτοῦ νόμους\nπαιδεύεσθαι μάθημα εἴς τε ἀποφυγὴν τῆς τῶν φαύλων\nὁμοιοτροπίας καὶ εἰς προτροπὴν τοῦ τῶν εὐδεβῶν\nβίου.\nχρῆν δὲ καὶ ἄλλως μὴ ἀγνοεῖν ὅτι δὴ\nφθάσαντες, καὶ πρὸ τῶν ἐγγράφων αὐτοῦ νόμων,\nπλείους ἤδη τῶν προπατόρων ὀρθοῖς λογισμοῖς θεοσεβείας\nἀρετῇ κατεκοσμήθησαν· οἳ καὶ φίλοι θεοῦ\nκαὶ προφῆται χρηματίσαντες αἰωνίας ἔτυχον παρ’\nαὐτῷ μνήμης, ὣν μηδὲ ἀλλοτρίους τὸ γένος εἶναι\nτούτους, οἶς τοὺς νόμους διετάττετο.\nδιὸ καὶ μᾶλλον\nχρῆναι αὐτοὺς, ἀπογόνους θεοφιλῶν καὶ δικαίων\nἀνδρῶν φύντας, τῆς τῶν προπατόρων εὐσεβείας ζηλωτὰς\nάναδειχθῆναι, σπεῦσαί τε τῶν ἴσων τοῖς γεννήσασι\nπαρὰ θεοῦ τυχεῖν, ἀλλὰ μὴ ἀποναρκῆσαι,\nμηδ’ ἀποκνῆσαι ὡς ἐπ’ ἀδυνάτοις τῆς τῶν ἀγαθῶν\nἐλπίδος ἑαυτοὺς ἀπογνόντας·\nδυνατὰ γὰρ εἶναι\nκαὶ τοῖς οἰκείοις αὐτῶν προπάτορσιν ἐντελῶς κατωρθωμένα·\nὧν καὶ τὰς εἰκόνας τοῖς τὰ θεῖα παιδευομένοις\nπαρεδίδου, τοὺς βίους καταλέγων τῶν παλαιῶν,\nκαὶ τὴν ἰδιάζουσαν ἑνὸς ἑκάστου ἀρετὴν ὥσπερ\nἐν εἰκόσι γραφής διατυπούμενος.\nΚαὶ τούτων δὲ οὐδὲν ἐμποδὼν μὴ οὐχὶ διὰ\nβραχέων ἐπιδραμεῖν τὴν ἱστορίαν. πρὸ μὲν οὖν τοῦ\nκατακλυσμοῦ, ὥσπερ ἡ αὐτοῦ Μώσεως περιέχει γραφή·\nδεῖ δέ που, ὡς οἶμαι, μὴ ἄλλοθεν ἢ πάλιν οἴκοθεν\nτὰ Ἑβραίων πάτρια διασκοπῆσαι, ἐπεὶ καὶ τὰ\nΑἰγυπτία παρ’ Αἰγυπτίων καὶ τὰ Φοινίκων παρὰ\nτῶν οἰκείων ἐμανθάνομεν, ὡς αὖ πάλιν τὰ Ἐλλήνων\nπαρὰ τῶν ἐν τούτοις διαφανῶν, τά τε φιλοσόφων\n\n\nπαρὰ τῶν φιλοσόφων, ἀλλ’ οὐ παρὰ τῶν ἀπείρων\nφιλοσοφίας· πόθεν δὲ ἄλλοθεν προσήκοι ἂν καὶ τὰ\nἰατρικῆς ἢ παρὰ τῶν ἐπιστημόνων πυνθάνεσθαι;\nοὕτω δὴ κατὰ τὸ ἀκόλουθον ἡγοῦμαι δεῖν καὶ τὰ\nἙβραίων ἐκ τῶν παρ’ Ἑβραίοις λογίων, ἀλλὰ μὴ ἄλλοθέν\nποθεν ἀποδέχεσθαι)\nὥσπερ οὖν ὁ παρὰ\nτούτοις κατέχει λόγος, ἄνωθεν πρὸ τοῦ κατακλυσμοῦ\nἐκ πρώτης ἀνθρώπων γενέσεως καὶ εἰς τὰς ἑξῆς διαδοχὰς\nθεοφιλεῖς τινες ἄνδρες γεγόνασι καὶ δίκαιοι\nπλείους· ὧν ὁ μὲν ‘ἤλπισεν ἐπικαλεῖσθαι τὸ ὄνομα\nκυρίου τοῦ θεοῦ.”\nτοῦτο δὲ δηλοῖ τὸ μηδένα πλὴν\nτῶν ἁπάντων τὸν δημιουργὸν δεσπότην ὁμοῦ καὶ\nθεὸν τῶν ὅλων ἐπιγράψασθαι. πεπεῖσθαι γὰρ αὐτὸν\nοὐ μόνον ποιητικῇ δυνάμει εὖ καὶ ἐν κόσμῳ τὸ πᾶν\nδιατεθεικέναι, ἀλλὰ καὶ δεσπότου δίκην, ὡς ἂν μεγάλης\nπόλεως, τοῦ σύμπαντος κυριεύειν, οἰκονομεῖν\nτε καὶ οἰκοδεσποτεῖν ὁμοῦ καὶ κύριον ὄντα καὶ βασιλέα\nκαὶ θεόν.\nοὑ τὴν ὡς κυρίου καὶ θεοῦ ἔννοιάν\nτε καὶ προσηγορίαν πρῶτος ὁ δηλούμενος θεοφιλὴς\nἐν νῷ βαλλόμενος βαλλόμενος, ἀντὶ πάσης ὑπάρξεως καὶ προσηγορίας\nκαὶ περιουσίας, μᾶλλον δὲ ἀντὶ παντὸς ἀγαθοῦ\n“ἤλπισεν ἐπικαλεῖσθαι τὸ ὄνομα κυρίου τοῦ\nθεοῦ, τοῦτον ἑαυτῷ θησαυρὸν ἀγαθῶν ψυχῆς τε\nὁμοῦ καὶ σώματος πεπορισμένος.\nπαρ’ ὃ πρῶτος\nἀληθὴς ἄνθρωπος χρηματίσαι παρ’ Ἑβραίοις\nἀναγέγραπται. κέκληται δ’ οὖν Ἐνὼς, ὅπερ ἐστὶν\nἀληθὴς ἄνθρωπος, εὐθυβόλῳ προσωνυμίᾳ. οὐδὲ γὰρ\nἄλλον φασὶν ἀληθῆ προσήκειν ἡγεῖσθαι καὶ ὀνομάζειν\nἄνθρωπον ἢ τὸν θεοῦ γνώσεως καὶ εὐσεβείας\nἐπήβολον, τὸν ἀληθῶς γνωστικὸν ὁμοῦ καὶ εὐσεβῆ.\nὅτι δὴ τοὺς μὴ τοιούτους τοιούτους, θρεμμάτων κατ’ οὐδὲν\nἀλόγων διαφέροντας, οἷα ἐπὶ γαστέρα καὶ ἡδονὴν\n\n\nπρηνεῖς καταβεβλημένους καταβεβλημένους, θῆρας μᾶλλον ἢ ἀνθρώπους\nἡ Ἑβραίων ἀποκαλεῖν διδάσκει γραφὴ, κυριολεκτεῖν\nεἰθισμένη τὰς προσηγορίας.\nπαρ’ ὃ τοὺς\nτοιούσδε τοτὲ μὲν λύκους καὶ κύνας, τοτὲ δὲ σύας\nφορυτῷ χρωμένους καὶ χαίροντας, καὶ πάλιν ἑρπετὰ\nκαὶ ὄφεις, τοῖς τῆς κακίας πολυτρόποις ἐμφερῶς εἴδεσι,\nπροσαγορεύειν εἴωθεν.\nεἰ δὲ καί ποτε τὸν\nκοινὸν καὶ πολὺν ἄνθρωπον καὶ τὸ γένος αὐτὸ χρεὼν\nδιασημῆναι, πάλιν οἰκείᾳ καὶ προσφυεῖ χρωμένη\nπροσηγορίᾳ τὸν πάντα ἄνθρωπον τῇ τοῦ Ἀδὰμ ἐπωνυμίᾳ\nσημαίνει, ὅτι δὴ τοῦτο τῷ προγόνῳ καὶ πάντων\nἀνθρώπων προπάτορι κύριον εἶναι καὶ προσφυὲς\nὄνομα, τὸν γηγενῆ δηλοῦν κατὰ τὴν εἰς Ἑλλάδα φωνὴν\nμετάληψιν μετάληψιν, ὑποφαίνει.\nὅ γέ τοι Ἐνὼς πρῶτος\nθεοφιλῶν παρ’ Ἑβραίοις ἱστόρηται, ἐπεὶ πρῶτος\nἤλπισεν ἐπικαλεῖσθαι τὸ ὄνομα κυρίου τοῦ θεοῦ, τὸ\nκατὰ ψυχὴν παριστὰς λογικὸν ὄντως καὶ γνωστικὸν\nκαὶ τῆς περὶ τὸ θεῖον εὐσεβείας ἐπιστημονικόν· ὣν\nτὸ μὲν πρῶτον θεογνωσίας ἀληθοῦς, τὸ δὲ δεύτερον\nτῆς εἰς τὸν ἐπιγνωσθέντα θεὸν ἐλπίδος γένοιτ’ ἂν\nἀποδεικτικόν.\nτὸ γὰρ μὴ παραμελεῖν μηδ’ ἐν\nδευτέρῳ τίθεσθαι τὰ τῆς θείας ἐπιγνώσεως ἐπιγνώσεως, ἀεὶ δὲ\nκαὶ διὰ παντὸς ἐλπίζειν ἐπικαλεῖσθαι τὸ ὄνομα κυρίου\nτοῦ θεοῦ, τὸ μὲν ὡς οἰκετῶν δεσπότου, τὸ δ’\nὡς ἵλεω καὶ ἀγαθοῦ πατρὸς, τοῦτ’ ἂν εἴη τὸ πάντων\nτρισμακάριον τέλος.\nτοιόσδε μὲν οὖν ὁ παρ’\nΕβραίοις εἰσῆκται πρῶτος καὶ ἀληθὴς ἄνθρωπος, οὐχ\nὁ γηγενὴς ἐπίκλην Ἀδὰμ δι’ ἐντολῆς θεοῦ παράβασιν\nτῆς τῶν κρειττόνων ἐκπεσὼν λήξεως, ἀλλ’ ὁ θεοφιλων\nπρώτιστος, ὃς ἤλπισεν ἐπικαλεῖσθαι τὸ ὄνομα\nκυρίου τοῦ θεοῦ.\nκρίναντες οὑν καὶ αὐτοὶ λογισμῷ\nσώφρονι τὸ τοιόνδε ζηλοῦν ἠγαπήσαμεν, καὶ\n\n\nἀπεδεξάμεθα ὡς λυσιτελῆ καὶ ὠφελιμωτάτην ἡμῖν\nτὴν τοῦ λόγου διήγησιν, εὐχὴν θέμενοι κατ᾿ ἴσα τῇ\nτοῦ δηλωθέντος εἰκόνι τὸ ὄνομα τοῦ τῶν ἁπάντων\nδημιουργοῦ τε καὶ δεσπότου μετὰ βεβαίας καὶ ἀγαθῆς\nἐλπίδος ἐπικαλεῖσθαι.\nἀλλὰ γὰρ μετὰ τὸν εἰρημένον\nἄλλος εὐηρέστησε τῷ κυρίῳ, καὶ οὐχ εὑρίσκετο,\nὥς φησι Μωσῆς, διότι μετέθηκεν αὐτὸν ὁ\nθεὸς δι᾿ ἄκραν ἀρετῆς τελείωσιν. δυσεύρετος γὰρ ὅ\nγε σοφὸς ἀληθῶς.\nοὗτος δ᾿ ἂν εἴη ὁ ἐν τῷ θεῷ\nτέλειος, ὁ τῆς τῶν πολλῶν διατριβῆς μετατεθειμένος.\nὁ γὰρ μὴ τοιοῦτος ἀγορὰς καὶ δικαστήρια καπηλείας\nτε καὶ ἐμπορίας γαῖ τὸν πολὺν ὄχλον μεταδιώκων,\nὠθούμενός τε καὶ ὠθῶν, μέσος ἐν αὐτῷ κακίας βυθῷ\nκαταπίνεται· ὁ δ᾿ ὑπὸ θεοῦ ληφθεὶς καὶ τῶν τῇδε\nἐκεῖσε μετατεθειμένος ἀφανὴς μὲν καὶ ἀνεύρετος\nἀνθρώποις, θεῷ δὲ φίλος γεγονὼς, ὑπὸ θεοῦ εὕρηται.\nτοῦτον Ἐνὼχ Ἑβραίοις ὀνομάζειν φίλον·\nχάριν δὲ θεοῦ σημαίνοι ἂν τοὔνομα. καὶ ταύτης τοιγαροῦν\nὡς ἀγαθῆς εἰκόνος τὸν βίον ζηλοῦν μακάριον\nεἶναι ἡγησάμεθα.\nτρίτος μετὰ τούτους πάλιν\nἄλλος ἄνθρωπος δίκαιος πεφηνὼς ὁ Νῶε ἐν τῇ γενεᾀ\nαὐτοῦ μεμαρτύρηται. τεκμήρια δὲ καὶ τῆς τούτου\nδικαιοσύνης εἴη ἂν τάδε. πολὺς αὐχμὸς καὶ γνόφος\nἀλέκτου κακίας τὸ πάντων ἀνθρώπων κατειλήφει\nγένος, οἵ τε πάντων ἀνὰ στόμα θρυλούμενοι γίγαν\nτες τὰς εἰς δεῦρο βοωμένας θεομαχίας ἀθέοις καὶ\nδυσσεβέσιν ἐγχειρήμασιν ἀπειργάζοντο· ἤδη δὲ καὶ\nοἱ τῆς τούτων γενέσεως αἴτιοι, εἴτε τινὸς κρείττονος\nμοίρας ἢ κατὰ θνητῶν φύσιν ὑπάρξαντες, εἴθ᾿ ὁπωσοῦν\nκατεσκευασμένοι, τῆς ἐν ἀνθρώποις περιέργου\nδιδασκαλίας ἀπάρξαντες, γοητείας καὶ τῆς ἄλλης κακοτρόπου\nμαγγανείας ἐπιτεχνήματα λέγονται παρα-\n\n\nδοῦναι τῷ βίῳ, ὥστε πὰν τὸ ἀνθρώπειον γένος μιᾶς\nὑπὸ ψῆφον γενέσθαι παρὰ θεῷ δίκης.\nκαὶ δὴ\nπάντων ἑνὶ νεύματι διαφθείρεσθαι μελλόντων, μόνος\nεἷς οὗτος ὁ νῦν ἡμῖν δηλούμενος δίκαιος ἐν τῇ γενεᾷ\nαὐτοῦ σὺν καὶ τοῖς οἰκείοις εὕρηται. πάντων δῆτα\nτῶν ἐπὶ γῆς κατακλυσμῷ διολλυμένων καὶ τῆς γῆς\nαὐτῆς ὑδάτων ἀθρόᾳ πλημμύρᾳ τῶν προτέρων κακῶν\nἀποκαθαιρομένης ὁ θεοφιλὴς σὺν παισὶν ἅμα καὶ γυναιξὶ\nτῷ μετὰ ταῦτα βίῳ ζώπυρον σπέρμα παραδοξότατον\nπρὸς τοῦ θεοῦ τετήρηται.\nγένοιτο δ’ ἂν\nκαὶ οὕτος ἀρχέτυπος εἰκὼν, ζῶσα καὶ ἔμψυχος, τοῖς\nἐξ αὐτοῦ γεγενημένοις ὑπόδειγμα τρόπο,υ θεοφιλοῦς\nπαρεσχημένος.\nΚαὶ οἱ μὲν πρὸ τοῦ κατακλυσμοῦ τοιοίδε· οἶ\nδὲ μετὰ τοῦτον ἐπ’ εὐσεβείᾳ διαπρεπεῖς ἄλλοι πάλιν,\nὧν τὴν μνήμην τὰ ἱερὰ διασώζει λόγια. τούτων τις\nἱερεὺς ἀνείρηται τοῦ ὑψίστου θεοῦ, βασιλεὺς δίκαιος\nτῇ Ἑβραίων προσηγορίᾳ χρηματίσας.\nτούτοις δὴ\nπᾶσιν οὐδὲ εἷς σώματος περιτομῆς λόγος ἦν, ἀλλ’\nοὐδὲ τῶν Μώσεως Ἰουδαἱκῶν παραγγελμάτων παραγγελμάτων· διόπερ\nαὐτοὺς οὐδὲ Ἰουδαίους φάναι δίκαιον, οὐδέ γε Ἕλληνας,\nὅτι μηδὲ πλείους θεοὺς ὁμοίως Ἕλλησιν ἢ τοῖς\nλοιποῖς ἔθνεσιν ἡγοῦντο. Ἑβραῖοι δ’ ἂν κυριώτερον\nἐπικληθεῖεν, ἤτοι παρὰ τὸν Ἕβερ, ἢ καὶ μᾶλλον παρὰ\nτὴν ἑρμηνείαν τῆς προσηγορίας.\nπερατικοὶ γάρ\nτινες ἑρμηνεύονται, τὴν ἀπὸ τῶν τῇδε ἐπὶ τὴν τοῦ\nτῶν ὅλων θεοῦ διάβασίν τε καὶ θεωρίαν στειλάμενοι.\nφυσικοῖς γάρ τοι λογισμοῖς καὶ νόμοις ἀγράφοις τὴν\nὀρθὴν τῆς ἀρετῆς διευθύναντες πορείαν, καὶ πέραν\nτῶν σαρκὸς ἡδονῶν ἐπὶ τὸν πάνσοφον καὶ θεοσεβῆ\nβίον διαβεβηκότες ἀναγράφονται.\nἐν δὴ τούτοις\nἡμῖν ἅπασι καὶ ὁ βοώμενος τοῦ παντὸς ἔθνους γε\n\n\nνάρχης Ἁβραὰμ καταριθμείσθω, ᾧ μαρτυρεῖ τὰ λόγια\nδικαιοσύνην, οὐ τὴν ἐκ νόμου πάλιν Μωσέως,\nὅτι μηδὲ ἦν πω τότε, (μετὰ γοῦν τὸν Ἁβραὰμ ἑβδόμῃ\nγενεᾷ Μωσῆς ἀναπέφηνε) πλὴν ἀλλὰ καὶ οὗτος δί-\nκαιος καὶ εὐσεβὴς, εἰ καί τις ἄλλος, ἀνείρηται, τοῖς\nἄνωθεν δεδηλωμένοις παραπλησίως.\nλέγει δ᾿\nοὖν ἡ γραφὴ “καὶ ἐπίστευσεν Ἁβραὰμ τῷ θεῷ, καὶ\nἐλογίσθη αὐτῷ εἰς δικαιοσύνην.” πατέρα δὴ πολλῶν\nἐθνῶν ὁ θεῖος χρησμὸς τοῦτον ἔσεσθαι προαγορεύει,\nδιαρρήδην τε εὐλογηθήσεσθαι ἐν αὐτῷ φησι πάντα\nτὰ ἔθνη τῆς γῆς καὶ πάσας τὰς φυλὰς, ἄντικρυς τὰ\nνῦν καθ᾿ ἡμὰς συντελούμενα θεσπίζων.\nἀλλ᾿\nὅ γε Ἁβραὰμ ἐκεῖνος μετὰ τὴν ἐν δικαιοσύνη τελείωσιν,\nοὐ διὰ τοῦ Μωσέως νόμου, διὰ δὲ πίστεως κατωρθωμένης\nαὐτῷ, μετά γε τὰς ἀναγράπτους θεοφανείας,\nἐπ᾿ αὐτῷ γήρᾳ μέλλων γνησίου παιδὸς χρηματίζειν\nπατὴρ, πρῶτος ἀπάντων κατὰ χρησμὸν τὸ\nσῶμα περιτέμνεται, τοῦτο καὶ τοῖς ἐξ αὐτοῦ γεννωμένοις\nἐπιτελεῖν παραδοὺς, εἴτε εἰς ἐμφανῆ σημείωσιν\nτῆς τῶν ἐξ αὐτοῦ παίδων πολυπληθίας, εἴτε καὶ\nὡς ἔχοιεν οἱ παῖδες πάτριον γνώρισμα, ἤτοι βιοῦντες\nκατὰ τὸν τῶν προγόνων ζῆλον, ἢ τῆς ἐκείνων ἀρετῆς\nἀπολειπόμενοι, εἴτε καθ᾿ ἑτέρας οἱασδηποτοῦν\nαἰτίας, ἃς οὐ νῦν σχολὴ πολυπραγμονεῖν.\nτοι-\nόσδε μὲν οὖν καὶ οὗτος εἰς μίμησιν ἐκκείμενος. μετὰ\nδ᾿ αὐτὸν Ἰσαὰκ τῆς πατρῴας ὁμοῦ θεογνωσίας τε καὶ\nθεοφιλίας διάδοχος ἀναδείκνυται, κλήρων ἁπάντων\nτοῦτον κάλλιστόν τε καὶ τρισμακάριον τοῦ πατρὸς\nδιαδεδεγμένος. μιᾷ τοῦτον γαμετῇ τὰ θεῖά φασι\nσυνελθόντα λόγια μιᾷ χρήσασθαι παιδοποιίᾳ· καθ᾿\nἥν διδύμου γονῆς ἀποδειχθεὶς πατὴρ εἰς τοῦτο περιγράψασθαι\nτὴν πρὸς τὴν γαμετὴν ὁμιλίαν ὑπερ-\n\n\nβολῇ σωφροσύνης λέγεται.\nἐνταῦθά σοι καὶ Ἰακωβ,\nὁ καὶ Ἰσραὴλ, εἰσήχθω, διώνυμός τις γεγονὼς\nἀνὴρ παρὰ τὴν τῶν οἰκείων ἀρετῶν διαλλάττουσαν\nπροκοπήν. ὅτε μὲν οὑν ἐγγυμναζόμενος τοῖς πρακτικοῖς\nἤθεσί τε καὶ βίοις τῶν ὑπὲρ εὐσεβείας πόνων\nἀπεπειρᾶτο, Ἰακὼβ αὐτῷ ὄνομα ἦν, ἀσκητὴν δὲ καὶ\nἀθλητὴν ἡ προσηγορία δηλοῖ ἐπὶ τὴν Ἑλλάδα μεταληφθεῖσα\nφωνήν·\nὅτε δὲ λοιπὸν τὰ νικητήρια\nκατὰ τῶν ἀντιπάλων ἀπολαβὼν στέφεται, ἤδη τε τῶν\nκατὰ θεωρίαν ἀγαθῶν ἀπολαύει, τηνικαῦτα αὐτῷ\nκαὶ τοὔνομα μεταβάλλει ὁ χρηματίζων θεὸς, ὁμοῦ\nκαὶ θεοπτίας αὐτὸν ἀξιῶν, καὶ τῶν θειοτέρων γερῶν\nτε καὶ τιμῶν τὰς ἀμοιβὰς διὰ τῆς προσηγορίας δωρούμενος.\nλέγει δ’ οὖν πρὸς αὐτὸν ὁ χρησμὸς\n“οὐκέτι κληθήσεται τὸ ὄνομά σου Ἰακὼβ, ἀλλ’ Ἰσραὴλ\nἔσται τὸ ὄνομά σου, ὅτι ἐνίσχυσας μετὰ τοῦ θεοῦ,\nκαὶ μετὰ ἀνθρώπων δυνατός,” τὸν ὁρατικὸν ἄνδρα\nκαὶ θεωρητικὸν τοῦ Ἰσραὴλ ὑποφαίνοντος ὑποφαίνοντος· ἐπεὶ καὶ\nτοὔνομα μεταβληθὲν σημαίνει ἄνθρωπον ὁρῶντα\nθεόν.\nτοιόσδε μὲν οὖν καὶ οὗτος ἐξ οὖ τὸ δωδεκάφυλον\nτοῦ Ἰουδαίων ἔθνους ὑπέστη γένος. μυρία\nδ’ ἂν λεχθείη περὶ τοῦ βίου τῶν ἀνδρῶν καὶ τῆς φιλοσόμου\nκαρτερίας τε αὐτῶν καὶ ἀσκήσεως, τὰ μὲν\nπρὸς λέξιν θεωρούμενα, τὰ δὲ καὶ δι’ ὑπονοιῶν ἀλληγορούμενα·\n’ περὶ ὧν εἴρηται μὲν καὶ ἄλλοις, ἀτὰρ\nκαὶ ἡμῖν ἐν οἷς ἐπραγματευσάμεθα περὶ τῆς τῶν παλαιῶν\nἀνδρῶν πολυπαιδίας. τοιοίδε μὲν οὖν καὶ\nοὔτοι.\nἜχω σοι παρ’ αὐτοὺς καὶ ἄλλον εἰπεῖν, Ἰὼβ\nὄνομα τῷ ἀνδρὶ ἀνδρὶ, ὃν τὰ ἱερὰ μαρτυρεῖ λόγια γεγονέναι\nἄνθρωπον ἄμεμπτον, ἀληθινὸν, δίκαιον, θεοσεβῆ,\nἀπεχόμενον ἀπὸ παντὸς πονηροῦ πράγματος· οὗτός\n\n\nγέ τοι οὐδὲν προσήκων τῷ Ἰουδαίων γένει ἐπὶ πᾶσι\nτοῖς τῆς εὐσεβείας κατορθώμασι μεμαρτύρηται.\nοἵ γε μὴν τοῦ Ἰακὼβ παῖδες, τὴν πάτριον θεογνωσίαν\nτε καὶ θεοσέβειαν ἠγαπηκότες, τὴν τῶν ἀνέκα-\nθεν Ἑβραίων φήμην ἐπὶ μέγα δόξης προῆγον, ὥστε\nἤδη καὶ πάσης Αἰγύπτου τὴν ἀρχὴν ἀνάψασθαι.\nὁ γάρ τοι Ἰωσὴφ τοῖς σωφροσύνης προαναστεφθεὶς\nβραβείοις, κἄπειτα τὴν Αἰγυπτίων ὑποδεξάμενος\nἡγεμονίαν, τὸν θεοφιλῆ τῶν Ἑβραίων διέδειξε τρόπον,\nὃν καὶ αὐτὸν ζηλοῦν δι᾿ εὐχῆς πεποιήμεθα, δοῦλον\nαὐτὸν ἐξ οἰκείων ἐπιβουλῆς γεγενημένον καὶ\nδοῦλον Αἰγυπτίου ἀνδρός.\nτὰ μὲν γὰρ ἄλλα ὅσα\nεἰς ὡραιότητα καὶ ῥώμην σώματος αὐτῷ καὶ εὐμορ-\nφίαν ηὐτύχητο παρίημι, εἰ καὶ τὰ λόγια κάλλους αὐτὸν\nὥρᾳ πάντων διενεγκεῖν ἀναγράφει· τὰ δὲ περὶ\nψυχῆς πῶς ἄν τις ἀναγράψειε, κατ᾿ ἀξίαν τῆς τἀνδρὸς\nἀρετῆς τὸν ἔπαινον διελθεῖν προῃρημένος;\nφύσει μὲν αὐτῷ παρεῖναι λόγος τὸ ἐλευθέριον\nγνώρισμα, τοῦ τε τρόπου τὸ εὐγενὲς ἐπανθοῦν τῷ\nπροσώπῳ· τοῖς δὲ εὐσεβείας διαπρέπουσι κόσμοις\nδιαφερόντως ἐξήσκητο ἐξήσκητο, ὡς ἐν σωφροσύνῃ καὶ δικαιοσύνῃ\nφρονήσει τε καὶ ἀνδρείᾳ τὴν ψυχὴν ἐκλάμπειν,\nκαὶ πολὺ πρότερον ἐν ἐπιγνώσει καὶ εὐσεβείᾳ\nτοῦ τῶν ἁπάντων θεοῦ, ἣν οἱ γεννήσαντες ἐκ σπαργάνων\nλέγονται αὐτοῦ τῇ ψυχῇ καταβεβληκέναι.\nἐπιμανείσῃ δ᾿ οὖν αὐτῷ τῇ τοῦ δεσπότου γα-\nμετῇ, εἰς ἀκολάστους τε καὶ ἐρωτικὰς ὁμιλίας ἅτε\nνέον τὸ σῶμα κατασύρειν πειρωμένῃ, καὶ πρῶτα μὲν\nλόγοις ἀπατᾶν αὐτὸν ἐπιχειρούσῃ, εἶτα δὲ ἱκεσίαις\nἀντιβολούσῃ, καὶ τέλος βιαιότερον χεῖρας ἐπάγειν\nτολμώσῃ, ἀναιδέσι τε ἤδη καὶ ἀναισχύντοις περιπλοκαῖς\nχρωμένη, τῆς τῶν πατέρων εὐσεβοῦς διδασκα-\n\n\nλίας ὁ ἥρως τὴν μνήμην ἀναπεμπασάμενος, καὶ τὸν\nθεοσεβῆ καὶ ἀληθῶς Ἑβραῖον ἔργοις ὁμοῦ καὶ λόγοις\nἀποδείξας, τὸ μὲν αἰσχρὸν καὶ ἀκόλαστον γύναιον\nδιασείεται, κραταιοτέρᾳ τῇ χειρὶ παραλλάξας· ὥσπερ\nδέ τινος δεινοῦ καὶ λελυττηκότος θηρὸς ἀποδρὰς\nφυγῇ τὴν σωτηρίαν πορίζεται.\nκἄπειτα αὐτὸς\nπρὸς ἑαυτὸν σώφρονι λογισμῷ τοιάδε ἐπιλογίζεται,\nκαί φησιν “εἰ ὁ κύριός μου δι’ ἐμὲ οὐδὲν γινώσκει\nτῶν ἐν τῷ οἴκῳ αὐτοῦ, καὶ πάντα ὅσα ἐστὶν ἐν αὐτῷ\nδέδωκεν εἰς τὰς χεῖράς μου, καὶ πῶς ποιήσω τὸ πονηρὸν\nῥῆμα τὸ μέγα τοῦτο, καὶ ἁμαρτήσομαι ἐναντίον\nτοῦ θεοῦ;” ἐφ’ οἷς οἶα νικηφόρον τοῖς ἀρετῆς βραβείοις\nἀναστέψας αὐτὸν ὁ τῶν ὅλων θεὸς τὴν κατὰ\nτῶν δεσποτῶν αὐτοῦ καὶ αὐτῆς Αἰγύπτου βασιλείαν\nτε καὶ ἡγεμονίαν παραδίδωσι· πλὴν ἀλλὰ καὶ οὗτος\nΕβραῖος ἐξ Ἑβραίων, οὐχὶ δὲ Ἰουδαῖος, ὅτι μηδὲ ἢν\nπω τὰ Ἰουδαίων, ἐν τοῖς μάλιστα θεοφιλέσι καὶ τρισμακαρίοις\nἀνείληπται.\nΜετὰ δὲ τοὺς εἰρημένους Ἑβραίους, ἐπειδὴ\nεἰς πολυανθρωπίαν ἐπεδίδου τὸ τῶν ἀπογόνων γένος,\nἤδη τε καὶ τὸ Ἰουδαίων ἐξ αὐτῶν ἔθνος συνεστὼς\nἐπλεόναζέν τε ὁσημέραι καὶ ἐπλήθυνεν, τὰ μὲν\nτῆς εὐσεβοῦς ἀγωγῆς τῶν πρόπαλαι θεοφιλῶν προπατόρων\nκατὰ σμικρὸν αὐτοῖς ἐξησθένει καὶ ἀπημβλύνετο,\nτὰ δὲ τῆς παρ’ Αἰγυπτίοις διατριβῆς τοσοῦτον\nτῆς τῶν δηλουμένων κατίσχυε πληθύος ὡς τῆς\nμὲν πατρίου ἀρετῆς εἰς λήθην ἐλθεῖν, τῇ δὲ παρ’\nΑἰγυπτίοις ὁμοιοτροπίᾳ τοὺς βίους περιενεχθῆναι,\nὡς κατὰ μηδὲν Αἰγυπτίων τὸν τρόπον διαφέρειν δοκεῖν.\nἐνταῦθα δῆτα αὐτοῖς τοιοῖσδε ἀποτελεσθεῖσιν\nὁ τῶν προπατόρων θεὸς ἡγεμόνα καὶ νομοθέτην\nἐκπέμπει Μωσέα, τὰς διὰ χρησμῶν τῶν πρὸς τοὺς\n\n\nπρογόνους αὐτῶν πιστούμενος ἐπαγγελίας· κἄπειτα\nδι’ αὐτοῦ τὰ ἀνάγραπτα θαύματα καὶ τὰς παραδόξους\nθεοσημίας ἐπιτελέσας τὸν ἁρμόδιον τοῖς τῶν\nἀκροωμένων ἤθεσι προβάλλεται νόμον·\nοἳ μὴ\nζηλώσαντες τὴν πάτριον ἀρετὴν δι’ ἀβελτερίαν, οἷα\nδὴ τὰς ψυχὰς ἐμπαθεῖς καὶ νενοσηλευμένοι, τὴν κατάλληλον\nπαρελάμβανον πολιτείαν, τὰ μὲν προφανῶς\nἐκ τοῦ προδήλου διαταττομένου Μώσεως, τὰ δὲ δι’\nὑπονοιῶν αἰνιττομένου, σύμβολά τε καὶ σκιὰς, ἀλλ’\nοὐ γυμνὴν ἀλήθειαν φυλάττειν αὐτοῖς καὶ περιέπειν\nὑποθεμένου.\nκαὶ δὴ τὸ Ἰουδαίων πολίτευμα ἐντεῦθέν\nποθεν ἀπὸ Μώσεως ἀρξάμενον μέχρι καὶ τῆς\nτοῦ σωτῆρος ἡμῶν Ἰησοῦ Χριστοῦ παρουσίας ταῖς\nτῶν οἰκείων προφητῶν ἀκολούθως φωναῖς διαρκεῖ,\nὅτι δὴ καὶ τοῦτο Μωσέως ἣν αὐτοῦ καὶ τῶν μετέπειτα\nπροφητῶν θέσπισμα, μὴ πρότερον ἐκλιπεῖν τὰ Μωσέως\nνόμιμά τε καὶ διατάγματα ἢ τὰ τοῦ Χριστοῦ\nφανῆναι, τὰ τῆς καινῆς δηλαδὴ διαθήχης, τῆς διὰ\nτοῦ σωτῆρος ἡμῶν πᾶσι τοῖς ἔθνεσι κατηγγελμένης·\nἃ καὶ ὧδε τέλους ἔτυχεν, ᾗ καὶ ἀναπεφώνηται.\nἈλλ' ἐπειδὴ τὸν τῶν πρὸ Μώσεως Ἑβραίων\nβίον ἐν ὀλίγῳ διεληλύθαμεν, καὶ τόν γε τῆς κατ᾿ αὐτοὺς\nεὐσεβείας χαρακτῆρα παρεστήσαμεν, ὥρα καὶ\nτὸν δογματικὸν αὐτῶν τρόπον ἀπό τε τῆς Μώσεως\nγραφῆς καὶ τῶν μετ’ αὐτὸν προφητῶν ἐπισκέψασθαι.\nΠρῶτος δ’ οὖν ἁπάντων αὐτὸς ἐκεῖνος ὁ θαυμάσιος\nθεόλογος τε καὶ νομοθέτης, πολιτείαν εὐσεβείᾳ\nπροσήκουσαν διὰ τῆς οἰκείας γραφῆς τῷ Ἰουδαίων\nἔθνει προκαταβαλλόμενος, οὐ τοῖς κοινοῖς καὶ\nπεπατημένοις ᾠήθη δεῖν χρήσασθαι προοιμίοις τῶν\nλόγων, προλαβὼν δὲ πάντα νόμον προστακτικὸν τῶν\nποιητέων καὶ τῶν οὐ ποιητέων ἀπαγορευτικὸν, τάς τε\n\n\nδημοτελεῖς καὶ πολιτικὰς περὶ τῶν πρὸς ἀλλήλους\nσυμβολαίων διατάξεις, ἀπὸ τῆς πατρίου θεολογίας\nδεῖν ᾤετο τὴν καταρχὴν ποιήσασθαι τῆς διδασκαλίας,\nοὐδὲ ἑτέραν μάθησιν οἰκείαν νόμοις εὐσεβείᾳ προσήκουσιν\nἡγησάμενος, ἢ τὴν ἄνωθεν ἐκ προπατόρων\nεἰς αὐτὸν ἥκουσαν θεολογίαν.\nἄρχεται τοιγαροῦν\nἀπὸ θεοῦ κατὰ τὰ πάτρια τῆς τῶν προγόνων Ἑβραίων\nθεολογίας, οὐχ ᾗ φίλον Αἰγυπτίοις καὶ Φοίνιξιν ἦν\nἢ τοῖς λοιποῖς ἔθνεσιν εἰς πλῆθος καταβάλλουσι τὴν\nσεβάσμιον προσηγορίαν, θεούς τε ὁρωμένους μὲν τοὺς\nκατ’ οὐρανὸν φωστῆρας νομίζουσιν, ἀφανεῖς δὲ καὶ\nἀοράτους, ἤτοι τοὺς ἐξ ἀνθρώπων κατοιχομένους, ἢ\nκαὶ τοὺς χθονίους καὶ ἀερίους δαίμονας, κατὰ τὰ\nπρόσθεν ἡμῖν ἀπεληλεγμένα.\nἀλλὰ γὰρ ἀπὸ τοῦ\nπάντων αἰτίου ἀοράτων τε καὶ ὁρατῶν δημιουργοῦ\nτὴν καταρχὴν τοῦ παντὸς λόγου πεποιημένος νομοθέτην\nτοῦτον εἶναι διδάσκει τῆς τοῦ παντὸς συστάσεως,\nὥσπερ μιᾶς τινὸς μεγαλοπόλεως τοῦ κόσμου\nβασιλέα καταστήσας.\nπαιδεύει τοιγαροῦν ἀρχόμενος\nτοῦτον ἡγεῖσθαι μὴ μόνον τῶν πρὸς αὐτοῦ σμικρὸν\nὕστερον διαταχθησομένων ἀνθρώποις νόμων\nαὐθέντην εἶναι καὶ κύριον, ἀλλὰ καὶ τῶν ἐν τῇ φύσει\nτῶν ὅλων.\nΒασιλέα γὰρ αὐτὸν καὶ νομοθέτην τοῦ σύμπαντος\nκόσμου παριστᾷ· νεύματι μὲν γὰρ αὐτοῦ καὶ\nδυνάμει τὴν τῶν ἁπάντων οὐσίωσιν γεγονέναι, νόμοις\nδὲ καὶ ὅροις πάλιν αὐτοῦ ὁδῷ καὶ τάξει τὸν\nσύμπαντα διακυβερνᾶσθαι αἰῶνα.\nλόγῳ μὲν γὰρ\nκαὶ νόμῳ θεοῦ πρῶτον ἀπάντων οὐρανὸν ἐστερεῶσθαι,\nκαὶ γῆς τὸ βαρὺ καὶ στερέμνιον παρὰ τὴν οἰκείαν\nφύσιν τοῖς λεπτομερεστέροις τῶν στοιχείων\nθαυμασίως ἐπαιωρεῖσθαι· λόγῳ δὲ καὶ νόμῳ θείῳ\n\n\nνυκτὸς καὶ ἡμέρας τὸν ἀμοιβαῖον ἀνακυκλεῖσθαι δρόμον,\nλόγῳ δὲ θεοῦ καὶ νόμῳ καὶ αὐτὸν ἥλιον καὶ σελήνην\nκαὶ τὴν τῶν λοιπῶν ἀστέρων χορείαν ἐν πρέποντι\nκόσμῳ τὴν προσήκουσαν ἐξανύειν πορείαν,\nνόμῳ δὲ τοῦ παμβασιλέως τροπῶν ἀλλαγὰς καὶ μεταβολὰς\nκαιρῶν ἐνιαυτοῦ τε κύκλους καὶ τἀς ἐτησίους\nὥρας τῇ παναρμονίῳ τοῦ παντὸς ἀποπληροῦσθαι\nσυμφωνίᾳ, νόμῳ θεοῦ χειμῶνα μὲν ὑποχωρεῖν ἔαρι,\nτοῦτο δὲ ταῖς ἄγχιστα τῶν ὡρῶν τροπαῖς, καὶ θαλάττης\nδὲ βυθοὺς ταῖς χειμαδίοις πλημμυρίσιν ἐπικυματίζοντας\nνόμῳ θείῳ τοῖς οἰκείοις ἐναποκεκλεῖσθαι\nπελάγεσιν, ὡς μηδὲ τοὺς ὅρους τῶν ἱερῶν νόμων\nὑπερβαίνειν τολμᾶν, καὶ τὴν ξηρὰν οὐσίαν ὀμβρίοις\nνάμασι καὶ νιφετοῖς νόμῳ θείῳ πάλιν συμμέτρως\nἐπιχορηγουμένοις ἀρδομένην τὴν γῆν μυρία γένη φυτῶν\nτε καὶ ζῴων ἀναδιδόναι·\nἑνί τε λόγῳ, τὴν παμμήτορα\nτῶν ὅλων φύσιν, προστάγματι θεοῦ δεδουλωμένην,\nνόμοις θείοις ὑπείκειν καὶ τῇ τοῦ πανηγεμόνος\nθεοῦ βουλῇ· μὴ γὰρ εἰκῆ, μηδ’ ὡς ἔτυχε, μηδ’\nαὐτομάτῳ καὶ ἀλόγῳ φορᾷ συνεστάναι τὸν τηλικοῦτον\nδιάκοσμον, μηδ’ ἀναιτίου φύσεως ἔργον τυγχάνειν\nτὸ μέγα τοῦτο καὶ περικαλλὲς τεχνούργημα, ἀλλ’\nεἶναι μὲν ποίημα τοῦ πανσόφου τῶν ὅλων ἀρχιτέκτονος,\nτοῦ δὲ αὐτοῦ λόγοις καὶ νόμοις ἱεροῖς διακυβερνᾶσθαι.\nἔνθεν ἀρξάμενος ὁ προφήτης, καὶ πρὸ\nτῆς ἀνθρώπων νομοθεσίας τοὺς περὶ τῆς τῶν ὅλων\nφύσεως προστάξας νόμους, πρώτιστα πάντων προσέχειν\nτῷ παμβασιλεῖ θεῷ, καὶ μὴ ἀπορρᾳθυμεῖν αὐτοῦ\nτῶν νόμων παρεκελεύσατο, ὅτι δὴ καὶ αὐτὸς\nἥλιος οὐρανός τε καὶ κόσμος γῆ τε καὶ τὰ ἐπὶ γῆς\nἅπαντα, ὅσα τε ἔργα φύσεως εἶναι νενόμισται. ἐντολαῖς\nαὐτοῦ καὶ διατάξεσιν ἱεροῖς τε νόμοις καὶ λόγοις\n\n\nδουλεύει.\nδιὸ καὶ μᾶλλον χρῆναι τὸ ἀνθρώπειον\nγένος, οὐ σμικρὸν μέρος τύγχανον του παντος, κατὰ\nτὸ ἀκόλουθον τοῖς θείοις προσανέχειν διατάγμασι,\nμηδ’ ἐλαττοῦσθαι τῶν κατὰ μέρος στοιχείων. γῇ μὲν\nγὰρ ἐν ἀρχῇ νομοθετῆσαι τὸν φήσαντα “βλαστησάτω\nἡ γῆ βοτάνην χόρτου, σπεῖρον σπέρμα κατὰ γένος,\nκαὶ ξύλον κάρπιμον ποιοῦν καρπόν·” τὴν δὲ, ἅμα\nλόγῳ τὸ εὐπειθὲς ἐπιδεικνυμένην τῷ νόμῳ, οὔπω καὶ\nεἰς δεῦρο τῆς θείας παραμελῆσαι διατάξεως.\nοὕτω\nδὲ καὶ τὴν ὑγρὰν οὐσίαν; φήσαντος τοῦ θεοῦ “ἐξαγαγέτω\nτὰ ὕδατα ἑρπετὰ ψυχῶν ζωσων, καὶ πετεινὰ\nπετόμενα κατὰ τὸ στερέωμα τοῦ οὐρανοῦ,” ἅμα λόγῳ\nτοὔργον ἀποδοῦναι, ὁρᾶσθαί τε εἰσέτι δεῦρο τῷ νόμῳ\nπαρέχουσαν τὸ πειθήνιον.\nεἰ δὲ δὴ καὶ ἥλιος καὶ\nσελήνη καὶ ἀστέρες, τοῦ θείου νόμου καὶ αὐτοῖς διωρισμένου\nτοὺς οἰκείους ἀποδιδόναι δρόμους, εἶναί τε\nκαὶ εἰς σημεῖα καὶ εἰς καιροὺς καὶ εἰς ἡμέρας καὶ εἰς\nἐνιαυτοὺς, οὐ παραμελοῦσι τῆς νομοθεσίας, τίς ἂν\nἔτι σοι λείποιτο συγγνώμης ἀποφυγὴ, τῶν θείων\nκατολιγωροῦντι νομων;\nΤαῦτα προπαιδεύσας ὁ θαυμάσιος ἡμὰς τε\nεἶλε καὶ τῆς οἰκείας θεογνωσίας τε καὶ εὐσεβείας\nεἰκότως ζηλωτὰς κατεστήσατο, ὅτι μηδὲν τούτοις\nὅμοιον παρὰ τοῖς τῶν προδηλωθέντων ἐθνῶν θεολόγοις\nεὑρεῖν δεδυνήμεθα.\nμετὰ δὲ τὴν πρώτην\nθεολογίαν μέτεισιν ἐπὶ τὸ δεύτερον δόγμα φυσικὸν\nὁμοῦ καὶ φιλόσοφον. μετὰ γοῦν τὴν περὶ θεοῦ γνῶσιν,\nτήν τε περὶ τῶν ὅλων διακόσμησιν, τάξει πρόεισιν\nἐπὶ τὸ καὶ τῇ φύσει δεύτερον· τοῦτο δ’ ἦν τὸ\nπερὶ φύσεως ἀνθρώπου, ὅτι δὴ μετὰ θεοῦ γνῶσιν\nἀναγκαῖον γνῶναί τινα ἑαυτὸν, διόπερ ἐξῆς παιδεύει\nτί ἄνθρωπος καὶ τί τὸ προάγον αὐτὸν εἰς γνῶσιν καὶ\n\n\nεὐσέβειαν θεοῦ, τίς τε ἡ κατὰ τὸ προηγούμενον ἀνθρώπου\nζωή. διελόμενος δῆτα τὸν περὶ ψυχῆς καὶ\nσώματος λόγον ἐν ψυχῇ μὲν ὁρίζεται τὸν ἀληθῆ ἄνθρωπον,\nνοερᾶς οὐσίας καὶ ἀσωμάτου καὶ λογικῆς\nμέτοχον, ὡς ἂν κατ’ εἰκόνα θεοῦ δεδημιουργημένον·\nσῶμα δὲ γεῶδες εἶναι περίβλημα ψυχῆς· τρίτον δὲ\nτούτοις προστίθησι προστίθησι, πνοὴν ζωῆς, ἑνωτικήν τινα καὶ\nτοῦ ἀπὸ γῆς ληφθέντος τῷ κατ’ εἰκόνα θεοῦ πεποιημένῳ\nσυναπτικὴν δύναμιν.\nκαὶ τὴν πρώτην γε\nτοῦ δηλουμένου ἀνδρὸς διατριβὴν ἐν τρισμακαρίῳ\nθεοῦ παραδείσῳ, ἀθανάτω·ν καὶ αἰωνίων ἀγαθῶν\nἔμπλεῳ, γεγονέναι ἱστορεῖ· νόμῳ δὲ θεοῦ καὶ τοῦτον\nὁμοίως τοῖς ἄλλοις ἐν ἀρχαῖς τοῦ παντὸς ὑποβληθέντα\nδι’ ἀπροσεξίαν καὶ τῆς θείας ἐντολῆς παράβασιν τῆς\nτριποθήτου στερηθῆναι ζωῆς.\nΤαῦτά τοι ὁ Μώσης ἐν προοιμίοις τῶν ἱερῶν\nνόμων φιλοσοφεῖ, μονονουχὶ προκηρύττων μὴ παραμελεῖν\nτῆς οἰκείας ἀξίας καὶ ἧς ἐτύχομεν πρὸς τὸ\nθεῖον ἀφομοιώσεως, ἐξ ἧς ἡμῖν καὶ τὸ ἀθάνατον τῆς\nψυχῆς προσκεκληρῶσθαι.\nμὴ γὰρ δὴ θεμιτὸν\nεἶναι βασιλέως ἀφανίζεσθαι εἰκόνα· εἶναι δὲ ἀρχέτυπον\nκαὶ ἀληθῆ τοῦ θεοῦ τῶν ὅλων εἰκόνα τὸν αὐτοῦ\nλόγον, αὐτοσοφίαν τυγχάνοντα καὶ αὐτοζωὴν καὶ\nφῶς καὶ ἀλήθειαν, καὶ εἴ τι καλὸν καὶ ἀγαθόν τις\nἐπινοήσειεν· εἰκόνα δὲ εἰκόνος τὸν ἀνθρώπειον νοῦν,\nπαρ’ ὃ καὶ κατ’ εἰκόνα θεοῦ γεγονέναι ἀνωμολόγηται.\nἀναγκαῖα δὲ ταῦτα εἶναι ᾤετο Προπαιδεύεσθαι\nτοὺς μέλλοντας ἱεροῖς προσανέχειν νόμοις, μνημονεύειν\nτε τί τὸ ἀπὸ γῆς ληφθὲν αὐτοῖς καὶ εἰς γῆν\nαὖθις ἀναλυθησόμενον, καὶ τί τὸ ἐν ἡμῖν κρεῖττον\nκαὶ θεῷ ἐμφερὲς, ὅπως τε χρῆν ἑκατέρῳ τῶν εἰρημένων\nd προσφέρεσθαι, μηδὲ ἐνυβρίζειν καὶ ἀσεβεῖν\n\n\nεἰς τὸν κατ’ εἰκόνα τοῦ θεοῦ ἄνθρωπον, μηδέ γε αύτὸν\nῥυπαίνειν αἰσχραῖς καὶ παρανόμοις πράξεσι, φέρειν\nδὲ διὰ παντὸς τῆς πρώτης καὶ τρισμακαρίας\nἐκείνης διατριβῆς τε καὶ ζωῆς τὸν πόθον, καὶ σπεύδειν\nπαλινδρομεῖν παλινδρομεῖν, εὐχὴν ποιουμένους τῆς πρώτης\nκαὶ τρισμακαρίου ζωῆς τε καὶ ἀξίας τυχεῖν· ἀλλὰ καὶ\nπαρασκευάζεσθαι ἐνθένδε ἤδη ἐπὶ τὴν ἐκεῖσε ἀποδημίαν,\nὅτι μηδὲ ἄλλως δυνατὸν βεβήλοις καὶ μὴ κεκαθαρμένοις\nτῶν ἱερῶν ἐκείνων ἐπιβαίνειν, ὧν καὶ ὁ\nπρῶτος δι’ ἀπροσεξίαν, θείας καταφρονήσας ἐντολῆς,\nἀποπέπτωκεν.\nἐπὶ τούτοις ὁ ἱεροφάντης προστίθησιν\nἄλλο συνεκτικώτατον δόγμα, μὴ ἀμφιγνοεῖν\nδιδάσκων ὅτι δὴ πάρεστί τις ἑκάστῳ πονηρὸς δαίμων\nἔφεδρος, βάσκανος καὶ μισόκαλος καὶ τῆς ἀνθρώπων\nἀρχῆθεν ἐπίβουλος σωτηρίας.\nδράκοντα δὲ τοῦτον\nκαὶ ὄφιν ὀνομάζει, μέλανά τε καὶ σκότους οἰκεῖον,\nἰοῦ τε καὶ κακίας πλήρη· ὃν καί φησι φθόνῳ τῆς\nἡμετέρας ἐνθέου ζωῆς ὑποσκελίζειν εἰσέτι καὶ νῦν\nκαὶ ὑποσύρειν ἕκαστον τῶν τῷ θεῷ προσανεχόντων\nπειρᾶσθαι· τούτου δ’ ἀπάτῃ καὶ τοὺς προπάτορας\nἡμῶν τοῦ γένους τῆς θειοτέρας λήξεως ἐκπεσεῖν· διὸ\nκαὶ χρῆναι διὰ παντὸς ἐγρηγορέναι πρὸς τὰς τοῦ δηλωθέντος\nκακοτέχνους ῥᾳδιουργίας.\nκαὶ τί χρὴ\nταῦτα προλαμβάνειν, δέον ἤδη ποτὲ καὶ ἐξ αὐτῶν\nτῶν ἐγγράφων ἕκαστα διελθεῖν τῶν διηγορευμένων;\nἀρξώμεθα δὴ πρῶτον ἀπὸ θεοῦ, βοηθὸν αὐτὸν ἐν\nπρώτοις διὰ τοῦ σωτῆρος ἡμῶν ἐπικαλεσάμενοι.\nΤὴν μὲν δὴ τῆς θεολογίας ἀρχὴν ἀπὸ τῆς\nτῶν ὅλων ποιητικῆς τε καὶ δημιουργικῆς δυνάμεως\nἀρχόμενος ὁ κατ’ αὐτοὺς λόγος παρίστησιν, οὐ συλλογισμοῖς\nοὐδὲ πιθανολογίαις πιθανολογίαις, δογματικώτερον δὲ\nκαὶ διδασκαλικώτερον ἐπιθειάζων τῷ ἁγίῳ πνεύματι·\n\n\nὑφ᾿ οὗ θεοφορούμενος ὧδέ πως ὁ Μωσῆς ἀπήρξατο\nτῆς θεολογίας, “ἐν ἀρχῇ ἐποίησεν ὁ θεὸς τὸν οὐρανὸν\nκαὶ τὴν γῆν.”\nεἶτά φησιν “εἶπεν ὁ θεὸς,\nγενηθήτω φῶς, καὶ ἐγένετο φῶς.” καὶ πάλιν “εἶπεν\nὁ θεὸς, γενηθήτω στερέωμα, καὶ ἐγένετο.” καὶ πάλιν\n“εἶπεν ὁ θεὸς, βλαστησάτω ἡ γῆ βοτάνην χόρτου,\nσπεῖρον σπέρμα κατὰ γένος καὶ καθ᾿ ὁμοιότητα, καὶ\nπᾶν ξύλον κάρπιμον ποιοῦν καρπὸν, οὗ τὸ σπέρμα\nαὐτοῦ ἐν αὐτῷ, κατὰ γένος ἐπὶ τῆς γῆς, καὶ ἐγένετο.”\nκαὶ αὖθις “εἶπεν ὁ θεὸς γενηθήτωσαν φωστῆρες\nἐν τῷ στερεώματι τοῦ οὐρανοῦ, ὥστε φαίνειν\nἐπὶ τῆς γῆς, καὶ ἔστωσαν εἰς σημεῖα, καὶ εἰς καιροὺς,\nκαὶ εἰς ἡμέρας, καὶ εἰς ἐνιαυτοὺς, καὶ ἐγένετο.”\nκαὶ πάλιν “εἶπεν ὁ θεὸς, ἐξαγαγέτω τὰ ὕδατα ἑρπετὰ\nψυχῶν ζωσῶν κατὰ γένος, καὶ πάντα τὰ πετεινὰ\nτοῦ οὐρανοῦ κατὰ γένος, καὶ ἐγένετο.” καὶ πάλιν\n“ἐξαγαγέτω ἡ γῆ τετράποδα καὶ ἑρπετὰ καὶ θηρία\nτῆς γῆς κατὰ γένος, καὶ ἐγένετο.”\nἐν δὴ τούτοις\nφάσκουσα ἡ γραφὴ “εἶπεν ὁ θεός” τὸ θεῖον νεῦμα\nκαὶ τὸ ὡδί πως γενέσθαι τὰ ὄντα βουληθῆναι τὸν\nθεὸν παρίστησιν, οὐ μὴν δὲ φωνῇ καὶ συλλαβαῖς\nφάναι αὐτὸν ἐπινοεῖν ἀναγκαῖον, ἀλλὰ τὸν πάντα\nλόγον ἀνακεφαλαιούμενος “αὕτη” φησὶν “ἡ βίβλος\nγενέσεως οὐρανοῦ καὶ γῆς, ᾗ ἡμέρᾳ ἐποίησεν ὁ θεὸς\nτὸν οὐρανὸν καὶ τὴν γῆν καὶ πάντα τὰ ἐν αὐτοῖς.”\nτοιαύτη μὲν ἡ καθ᾿ Ἑβραίους θεολογία, λόγῳ\nθεοῦ δημιουργικῷ τὰ πάντα συνεστάναι παιδεύουσα.\nἔπειτα δὲ, οὐχ ὧδε ἔρημον ὡς ὀρφανὸν ὑπὸ πατρὸς\nκαταλειφθέντα τὸν σύμπαντα κόσμον ὑπὸ τοῦ συστησαμένου\nδιδάσκει, ἀλλ᾿ εἰς τὸ ἀεὶ ὑπὸ τῆς τοῦ θεοῦ\nπρονοίας αὐτὸν διοικεῖσθαι, ὡς μὴ μόνον δημιουργὸν\nεἶναι τῶν ὅλων καὶ ποιητὴν τὸν θεὸν, ἀλλὰ καὶ σω-\n\n\nτἤρᾳ καὶ διοικητὴν καὶ βασιλέα καὶ ἡγεμόνα, ἡλίῳ\nαὐτῷ καὶ σελήνῃ καὶ ἄστροις καὶ τῷ σύμπαντι οὐρανῷ\nτε καὶ κόσμῳ δι’ αἰῶνος ἐπιστατοῦντα, μεγάλῳ\nτε ὀφθαλμῷ καὶ ἐνθέῳ δυνάμει πάντ’ ἐφορῶντα,\nκαὶ τοῖς πᾶσιν οὐρανίοις τε καὶ ἐπιγείοις ἐπιπαρόντα,\nκαὶ τὰ πάντα ἐν κόσμῳ διατάττοντά τε καὶ διοικοῦντα.\nὥσπερ οὖν ἀμέλει καὶ οἷ μετὰ ταῦτα προφῆται,\nἀκόλουθα καὶ αὐτοὶ θειάζοντες, τοτὲ μὲν ἀνεφώνουν\nἐξ αὐτοῦ τοῦ θείου λέγοντες προσώπου ‘‘θεὸς ἐγγίζων\nἐγώ εἰμι, λέγει κύριος, καὶ οὐχὶ θεὸς πόρρωθεν. εἰ\nποιήσει τι ἄνθρωπος ἐν κρυφαίοις, κἀγὼ οὐ γνώσομαι\nαὐτό αὐτό; οὐχὶ τὸν οὐρανὸν καὶ τὴν γῆν ἐγὼ πληρῶ;\nλέγει κύριος,”\nτοτὲ δὲ ὧδέ πη θεολογοῦντες “τίς\nἐμέτρησε tfi χειρὶ τὸ ὕδωρ, καὶ τὸν οὐρανὸν σπιθαμῇ,\nκαὶ πᾶσαν τὴν γῆν δρακί; τίς ἔστησε τὰ ὄρη ’στ’ σταθμῷ\nκαὶ τὰς νάπας ζυγῷ; τίς ἔγνω νοῦν κυρίου, καὶ τίς\nσύμβουλος αὐτοῦ ἐγένετο;” καὶ πάλιν “ὁ στήσας ὡς\nκαμάραν τὸν οὐρανὸν, καὶ διατείνας ὡς σκηνὴν κατοικεῖν.”\nκαὶ αὖθις ἀναβλέψατε εἰς ὕψος τοὺς\nὀφθαλμοὺς ὑμῶν, καὶ ἴδετε τίς κατέδειξε ταῦτα\nπάντα.” καὶ ἑξῆς “κύριος κύριος ὁ θεὸς ὁ ποιήσας τὸν οὐρανὸν,\nκαὶ πήξας αὐτὸν, ὁ στερεώσας τὴν γῆν καὶ\nτὰ ἐν αὐτῇ, καὶ διδοὺς πνοὴν τῷ λαῷ τῷ ἐπ’ αὐτῆς,\nκαὶ πνεῦμα τοῖς πατοῦσιν αὐτὴν, ἐγὼ κύριος ὁ θεός.”\nκαὶ ἑξῆς “ἐξέτεινα ἐξέτεινα τὸν οὐρανὸν μόνος, καὶ ἐστερέωσα\nτὴν γῆν· ἐγὼ κύριος ὁ θεὸς, οὐκ ἔστι πλὴν ἐμοῦ.”\nκαὶ πάλιν ’ οὕτως ἐρεῖτε αὐτοῖς, θεοὶ, οἱ τὸν οὐρανὸν\nκαὶ τὴν γῆν οὐκ ἐποίησαν, ἀπολέσθωσαν ἀπὸ\nπροσώπου τῆς γῆς, καὶ ὑποκάτωθεν τοῦ οὐρανοῦ.\nκύριος ὁ ποιήσας τὴν γῆν ἐν τῇ ἰσχύι αὐτοῦ ἀνώρθωσε\nτὴν οἰκουμένην ἐν τῇ σοφίᾳ αὐτοῦ, καὶ ἐν τῇ\nφρονήσει αὐτοῦ ἐξέτεινε τὸν οὐρανὸν, καὶ ἀνήγαγε\n\n\nνεφέλας ἐξ ἐσχάτου τῆς γῆς, ἀστραπὰς εἰς ὑετὸν\nἐποίησε, καὶ ἐξήγαγεν ἀνέμους ἐκ θησαυρῶν αὐτοῦ.\nἐμωράνθη πᾶς ἄνθρωπος ἀπὸ γνώσεως.”\nκαὶ\nπάλιν ’ ποῦ πορευθῶ ἀπὸ τοῦ πνεύματός σου, καὶ\nἀπὸ τοῦ προσώπου σου ποῦ κρθβῶ; ἐὰν ἀναβῶ εἰς\nτὸν οὐρανὸν, σὺ ἐκεῖ εἶ· ἐὰν στρώσω εἰς τὸν ᾅδην,\nπάρει. εἰ ἀναλάβοιμι τὰς πτέρυγάς μου κατ’ ὄρθρον,\nκαὶ κατασκηνώσαιμι εἰς τὰ ἔσχατα τῆς θαλάσσης·\nκαὶ γὰρ ἐκεῖ ἡ χείρ σου ὁδηγήσει με. με.”\nἈλλὰ ταῦτα μὲν καὶ τὰ τούτοις ὅμοια τῶν\nμετὰ Μωσέα θεολόγων, τῶν δὴ καὶ Ἑβραίων,\nτυγχάνει, συνῳδὰ τοῖς παλαιτάτοις προπάτορσι θεολογούντων·\nτῶν δέ γε πρὸ Μώσεως θεοφιλῶν καὶ\nτρισμακαρίων ἀνδρῶν, τῶν δὴ καὶ πρώτων Ἑβραίων,\nαὐτοῦ τε πρώτου πάντων Ἁβραὰμ, ὅς καὶ προπάτωρ\nτοῦ παντὸς Ἰουδαίων ἔθνους ἀνείρηται, ἄκουε.\n“εἶπε εἶπε δὲ Ἁβραὰμ πρὸς βασιλέα Σοδόμων, ἐκτενῶ\nτὴν χεῖρά μου πρὸς τὸν θεὸν τὸν ὕψιστον, ὃς ἔκτισε\nτὸν οὐρανὸν καὶ τὴν γῆν.” καὶ πρό γε τοῦ Ἁβραὰμ\nεἰσάγεται ὁ Μελχισεδὲκ ἱερεὺς τοῦ θεοῦ τοῦ ὑψίστου,\nτὸν Ἁβραὰμ εὐλογῶν τούτοις τοῖς ῥήμασιν‘‘ “εὐλογημένος\nἉβραὰμ τῷ θεῷ τῷ ὑψίστῳ, ὃς παρέδωκε τοὺς\nἐχθρούς σου ὑποχειρίους σοι· καὶ εὐλογητὸς ὁ θεὸς,\nὃς ἔκτισε τὸν οὐρανὸν καὶ τὴν γῆν.”\nἔτι πρὸς\nτούτοις ὁ λόγος τὸν Ἁβραὰμ εἰσάγει τῷ οἰκείῳ τοιάδε\nπροσδιαλεγόμενον “θὲς θὲς τὴν χεῖρά σου ὑπὸ τὸν μηρὸν\nμου, καὶ ἐξορκιῶ σε κύριον τὸν θεὸν τοῦ οὐρανοῦ,\nκαὶ τὸν θεὸν τῆς γῆς.” καὶ ἐπιλέγει “κύριος ὁ θεὸς\nτοῦ οὐρανοῦ, καὶ ὁ θεὸς τῆς γῆς, ὃς ἔλαβέ με ἐκ τοῦ\nοἴκου τοῦ πατρός μου, καὶ ἐκ τῆς γῆς, ἧς ἐγεννήθην.”\nἐπὶ πᾶσι τούτοις ἐν τῇ πρὸς αὐτὸν Μωσέαθεοφανείᾳ,\nπυθομένῳ τῷ Μωσεῖ, τίνα χρὴ τὸν θεὸν\n\n\nἡγεῖσθαι, φησὶν ὁ χρησμὸς ἐγώ εἰμι ὁ ὤν· οὕτως\nἐρεῖς τοῖς υἱοῖς Ἰσραὴλ, ὁ ὣν ἀπέσταλκέ με πρὸς\nὑμᾶς.”\nΤαῦτα μὲν οὖν ἀπὸ μυρίων ὅσων τῆς Ἑβραίων\nθεολογίας ἐκκείσθω. ἆρ’ οὖν ἄξιον ἐν συγκρίσει παραβάλλειν\nαὐτοῖς τὰς τῶν σοφῶν Ἑλλήνων θεολογίας,\nτῶν μὲν μηδ’ ὅλως εἶναι θεὸν ἀποφηναμένων, τῶν\nδὲ τοὺς ἀστέρας εἶναι φασκόντων, οὓς καὶ μύδρους\nτυγχάνειν διαπύρους, ἥλων καὶ πετάλων δίκην ἐμπεπηγότας\nτῷ οὐρανῷ, τῶν δὲ πῦρ εἶναι τεχνικὸν\nὁδῷ βαδίζον, καὶ τῶν μὲν μὴ προνοίᾳ θεοῦ διοικεῖσθαι\nτὸν κόσμον, φύσει δέ τινι ἀλόγῳ, τῶν δὲ τὰ\nμὲν οὐράνια μόνα ὑπὸ θεοῦ διοικεῖσθαι, οὐ μὴν καὶ\nτὰ ἐπὶ γῆς, καὶ πάλιν ἀγέννητον εἶναι τὸν κόσμον,\nκαὶ μηδ’ ὅλως ὑπὸ θεοῦ γενέσθαι, αὐτομάτως δὲ καὶ\nσυντυχικῶς ὑφεστάναι, τῶν δὲ ἐξ ἀτόμων καὶ λεπτῶν\nσωμάτων ἀψύχων τινῶν καὶ ἀλόγων τὴν τοῦ παντὸς\nσύστασν γεγονέναι;\nἀλλὰ τὰ μὲν ἐκ τῶν παρ’\nἙβραίοις λογίων περὶ τοῦ τῶν ὅλων θεοῦ ὡς ἐν\nβραχέσι τοιαῦτα· συνιδεῖν δὲ ἕπεται καὶ τὰ μετὰ\nτὸν τῶν ὅλων θεὸν περὶ τῆς τῶν γενητῶν ἀρχῆς\nἙβραίοις πεφιλοσοφημένα.\nΘαλῆς μὲν ὁ Μιλήσιος ἀρχὴν τῶν ἁπάντων\nτὸ ὕδωρ εἶναι ἀπεφήνατο, Ἀναξιμένης δὲ τὸν ἀέρα,\nἩράκλειτος τὸ πῦρ, Πυθαγόρας ἀριθμοὺς, Ἐπίκουρος\nἅμα Δημοκρίτῳ σώματα ἄτομα, Ἐμπεδοκλῆς τὰ\nτέσσαρα στοιχεῖα. ἴδωμεν τοιγαροῦν καὶ τὰ παρ’\nΕβραίοις λόγια.\nμετὰ τὴν ἄναρχον καὶ ἀγένητον\nτοῦ θεοῦ τῶν ὅλων οὐσίαν, ἄμικτον οὖσαν καὶ ἐπέκεινα\nπάσης καταλήψεως, δευτέραν οὐσίαν καὶ θείαν\nδύναμιν, ἀρχὴν τῶν γενητῶν ἀπάντων πρώτην τε\nὑποστᾶσαν κἀκ τοῦ πρώτου αἰτίου γεγενημένην, εἰσ-\n\n\nάγουσι, λόγον καὶ σοφίαν καὶ θεοῦ δύναμιν αὐτὴν\nπροσαγορεύοντες.\nτοῦτο δὲ πρῶτος διδάσκει λέγων\nἸὼβ “ἡ δὲ σοφία πόθεν εὑρέθη; ποῖος δὲ τόπος\nἐστὶ τῆς ἐπιστήμης; οὐκ οἶδε βροτὸς ὁδὸν αὐτῆς,\nοὐδὲ μὴν εὑρέθη ἐν ἀνθρώποις, ἀκηκόαμεν δὲ αὐτῆς\nτὸ κλέος. ὁ κύριος συνέστησεν αὐτῆς τὴν ὁδὸν, αὐτὸς\nδὲ οἶδε τὸν τόπον αὐτῆς.\nκαὶ ὁ Δαβὶδ δέ που\nἐν ψαλμῳδίαις, ἑτέρῳ προσειπὼν τὴν σοφίαν ὀνόματι,\nφησὶ “τῷ λόγῳ κυρίου οἱ οὐρανοὶ ἐστερεώθησαν,”\nτὸν τῶν ἁπάντων δημιουργὸν λόγον θεοῦ\nτοῦτον ἐνευφημήσας τὸν τρόπον· οὐ μὴν ἀλλὰ καὶ\nὁ τούτου παῖς Σολομῶν ὧδέ πη ἐξ αὐτῆς προσωποποιεῖ\nτῆς σοφίας λέγων “ἐγὼ ἡ σοφία κατεσκήνωσα\nβουλὴν καὶ γνῶσιν, καὶ ἔννοιαν ἐγὼ ἐπεκαλεσάμην.\nδι᾿ ἐμοῦ βασιλεῖς βασιλεύουσι, καὶ οἱ δυνάσται γράφουσι\nδικαιοσύνην.”\nκαὶ πάλιν “κύριος ἔκτισέ με\nἀρχὴν ὁδῶν αὐτοῦ εἰς ἔργα αὐτοῦ, πρὸ τοῦ αἰῶνος\nἐθεμελίωσέ με, ἐν ἀρχῇ πρὸ τοῦ τὴν γῆν ποιῆσαι,\nπρὸ τοῦ τὰς ἀβύσσους γενέσθαι, πρὸ τοῦ ὄρη ἑδρασθῆναι,\nπρὸ δὲ πάντων βουνῶν γεννᾷ με, ἡνίκα\nἡτοίμαζε τὸν οὐρανὸν συμπαρήμην αὐτῷ, καὶ ὡς\nἀσφαλεῖς ἐτίθει πηγὰς τῆς ὑπ᾿ οὐρανὸν, ἤμην σὺν\nαὐτῷ ἁρμόζουσα. ἐγὼ ἤμην ᾗ προσέχαιρε καθ᾿ ἡμέραν,\nηὐφραινόμην δὲ ἐνώπιον αὐτοῦ ἐν παντὶ καιρῷ,\nὅτε ηὐφραίνετο τὴν οἰκουμένην συντελέσας.”\nταῦτα\nΣολομῶν ἐν Παροιμίαις. καὶ ταῦτα δέ πη ἐξ αὐτοῦ\nλέγεται τοῦ προσώπου “τί δέ ἐστιν σοφία, καὶ πῶς\nἐγένετο, ἀπαγγελῶ, καὶ οὐκ ἀποκρύψω ὑμῖν μυστή-\nρια, ἀλλ᾿ ἐξ ἀρχῆς γενέσεως ἐξιχνιάσω.” οἷς ἑξῆς\nἐπιλέγει “ἔστι γὰρ αὕτη πνεῦμα νοερὸν, ἅγιον, μονογενὲς,\nπολυμερὲς, λεπτὸν, εὐκίνητον, τρανὸν, ἀμόλυντον,\nπαντοδύναμον, παντεπίσκοπον, καὶ διὰ πάν-\n\n\nτῶν χωροῦν πνευμάτων, νοερῶν, καθαρῶν, λεπτοτάτων.\nπάσης γὰρ κινήσεως κινητικώτερον σοφία,\nδιήκει δὲ καὶ χωρεῖ διὰ πάντων διὰ τὴν καθαρότητα.\nἀτμὶς γάρ ἐστι τῆς τοῦ θεοῦ δυνάμεως καὶ ἀπόρροια\nτῆς τοῦ παντοκράτορος δόξης εἰλικρινής· διὸ οὐδὲν\nμεμολυσμένον εἰς αὐτὴν παρεμπίπτει. ἀπαύγασμα\nγάρ ἐστι φωτὸς ἀιδίου, καὶ ἔσοπτρον ἀκηλίδωτον\nτῆς τοῦ θεοῦ ἐνεργείας, καὶ εἰκὼν τῆς ἀγαθότητος\nαὐτοῦ. διατείνει δὲ ἀπὸ πέρατος ἐπὶ πέρας εὐρώστως,\nκαὶ διοικεῖ τὰ πάντα χρηστῶς.”\nκαὶ δὴ τόνδε τὸν\nἔνθεον λόγον διαφόρως ἡ θεία γραφὴ πρὸς τοῦ πατρὸς\nἐπὶ τῇ τῶν ἀνθρώπων σωτηρίᾳ πεπεμμένον\nεἰσάγει. αὐτὸν δ’ οὖν καὶ τῷ Ἁβραὰμ Μωσεῖ τε καὶ\nτοῖς ἄλλοις θεοφιλέσι προφήταις φῆναι ἑαυτὸν, καὶ\nχρησμοῖς τὰ πολλὰ παιδεῦσαί τε καὶ θεσπίσαι τὰ\nμέλλοντα ἱστορεῖ, ὁπηνίκα θεὸν καὶ κύριον ὦφθαί\nτε καὶ εἰς λόγους τῶν προφητῶν ἐλθεῖν μνημονεύει.\nτοῦτον καὶ πᾶσιν εἰς γνῶσιν ἐλθεῖν ἀνθρώποις,\nοἷα νοσούντων σωτῆρα καὶ ψυχῶν ἰατρὸν πρὸς τοῦ\nμείζονος ἀπεσταλμένον άλεσταλμένον, ὧδέ πη θεσπίζει ἀπέστειλε\nτὸν λόγον αὐτοῦ, καὶ ἰάσατο αὐτοὺς, καὶ ἐρρύσατο\nαὐτοὺς ἐκ τῶν διαφθορῶν αὐτῶν.’ καὶ πάλιν ἄλλοτέ\nφησιν ἴως τάχους δραμεῖται ὁ λόγος αὐτοῦ.” ἔνθεν\nκαὶ ἡ εὐαγγελικὴ διδασκαλία τὸ προφητικὸν καὶ\nπάτριον ἀνανεουμένη δόγμα ταύτῃ πη διασαφεῖ τὴν\nθεολογίαν “ἐν ἐν ἀρχῇ ἦν ὁ λόγος, καὶ ὁ λόγος ἦν\nπρὸς τὸν θεὸν, καὶ θεὸς ἦν ὁ λόγος. οὗτος ἦν ἐν\nἀρχῇ πρὸς τὸν θεόν. πάντα δι’ αὐτοῦ ἐγένετο, καὶ\nχωρὶς αὐτοῦ ἐγένετο οὐδὲ ἕν ὃ γέγονεν. ἐν αὐτῷ\nζωὴ ἦν, καὶ ἡ ζωὴ ἦν τὸ φῶς τῶν ἀνθρώπων.”\nεἰκότως δῆτα τῷ αὐτῷ πνεύματι καὶ Μώσης ὁ\nπάνσοφος, ἀρχόμενος τῆς κατ’ αὐτὸν κοσμογονίας,\n\n\nἐν τῇ προαποδοθείσῃ ἀρχῇ, πεποιηκέναι τὸν θεὸν\nτὸν οὐρανὸν καὶ τὴν γῆν φησίν· αὐτῷ τε εἰσάγει,\nὡς ἂν οἰκείῳ καὶ πρωτογόνῳ αὐτοῦ λόγῳ λόγῳ, κοινολογούμενον\nἐπὶ τῆς τοῦ ἀνθρώπου δημιουργίας τὸν\nθεὸν ἐν οἷς γράφει καὶ εἶπεν ὁ θεὸς, ποιήσωμεν\nἄνθρωπον κατ’ εἰκόνα ἡμετέραν καὶ καθ’ ὁμοίωσιν.”\nτοῦτο δὲ καὶ ὁ ψαλμῳδὸς ᾐνίττετο, ὁπηνίκα περὶ\nτοῦ πρώτου αἰτίου διεξιὼν “αὐτὸς” φησὶν “εἶπε, καὶ\nἐγεννήθησαν· αὐτὸς ἐνετείλατο ἐνετείλατο, καὶ ἐκτίσθησαν·”\nἄντικρυς τὴν τοῦ πρώτου πρὸς τὸ δεύτερον αἴτιον,\nὡς ἂν πατρὸς πρὸς υἱὸν υἱὸν, διάταξίν τε καὶ παρακέλευσιν\nὑφιστάμενος πάντη γὰρ δήπουθεν δῆλον ὡς\nπᾶς ὁ λέγων τι ἑτέρῳ λέγει, καὶ ὁ ἐντελλόμενος\nἑτέρῳ παρ’ ἑαυτὸν ἐντέλλεται.\nδιαρρήδην δ’ αὖ\nπάλιν Μώσης ἄμφω δυοῖν μνημονεύων κυρίων, πατρὸς\nδηλαδὴ καὶ υἱοῦ, ὧδέ πη ἐπὶ τῆς κατὰ τῶν\nἀσεβῶν τιμωρίας ἱστορεῖ λέγων “καὶ ἔβρεξε κύριος\nπαρὰ κυρίου ἐπὶ Σόδομα καὶ Γόμορρα θεῖον καὶ\nπῦρ.”\nοἷς συμφώνως καὶ Δαβὶδ ψάλλων ἔφησεν\n“εἶπεν ὁ κύριος τῷ κυρίῳ μου, κάθου ἐκ δεξιῶν μου,\nἴως ἂν θῶ τοὺς ἐχθρούς σου ὑποπόδιον τῶν ποδῶν\nσου. καὶ προιὼν τὴν κρύφιον καὶ τοῖς πᾶσιν ἀπόρρητον\nαὐτοῦ γενεσιουργίαν ᾐνίξατο, φάσκων ἐκ\nγαστρὸς πρὸ ἑωσφόρου ἐγέννησά σε.”\nἔνα δὲ μὴ\nσοφίζεσθαί με ταῦτα νομίσῃς, ἑρμηνέα σοι τῆς ἐν τῇ\nγραφῇ διανοίας Ἑβραῖον ἄνδρα παραστήσω παραστήσω, τὰ οἰκεῖα\nπατρόθεν ἀκριβοῦντα καὶ παρὰ διδασκάλων τὸ\nδόγμα μεμαθηκότα μεμαθηκότα, εἰ δή σοι τοιοῦτος ὁ Φίλων.\nἐπάκουσον οὖν καὶ τοῦδε, ὅπως τὰς θείας ἑρμηνεύει\nφωνάς ·\n“Διὰ τί ὡς περὶ ἑτέρου θεοῦ φησι τὸ ἐν\nεἰκόνι θεοῦ ἐποίησα τὸν ἄνθρωπον, ἀλλ’ οὐχὶ τῇ\nἑαυτοῦ; παγκάλως καὶ σοφῶς τουτὶ κεχρησμῴδηται.\nθνητὸν γὰρ οὐδὲν ἀπεικονισθῆναι πρὸς τὸν ἀνωτάτω\nκαὶ πατέρα τῶν ὅλων ἐδύνατο, ἀλλὰ πρὸς τὸν\nδεύτερον θεὸν, ὅς ἐστιν ἐκείνου λόγος.\nἔδει γὰρ\nτὸν λογικὸν ἐν ἀνθρώπου ψυχῇ τύπον ὑπὸ θείου\nλόγου χαραχθῆναι, ἐπειδὴ ὁ πρὸ τοῦ λόγου θεὸς\nκρείσσων ἐστὶν ἢ πάσα λογικὴ φύσις· τῷ δὲ ὑπὲρ\nτὸν λόγον ἐν τῇ βελτίστῃ καί τινι ἐξαιρέτῳ καθεστῶτι\nἰδέᾳ οὐδὲν θέμις ἢν γεννητὸν ἐξομοιοῦσθαι.\nΤαῦτα ἐκ τοῦ πρώτου μοι κείσθω τῶν Φίλωνος\nΖητημάτων καὶ Λύσεων. ὁ δ’ αὐτὸς ἐν τῷ Περὶ\nγεωργίας προτέρῳ καὶ υἱὸν θεοῦ τὸν πρωτόγονον\nαὐτοῦ λόγον τοῦτον ὀνομάζει τὸν τρόπον.\n‘Ταῦτα Ταῦτα δὴ πάντα ὁ ποιμὴν καὶ βασιλεὺς θεὸς\nἄγει κατὰ δίκην, νόμον προστησάμενος τὸν ὀρθὸν\nαὐτοῦ λόγον καὶ πρωτόγονον υἱὸν, ὃς τὴν ἐπιμέλειαν\nῆς ἱερὰς ταύτης ἀγέλης, οἷά τις μεγάλου βασιλέως\nὕπαρχος, διαδέξεται.”\nΚαὶ ἐν τῷ δευτέρῳ δὲ πάλιν ὁ αὐτὸς τάδε\nγράφει πρὸς λέξιν\n‘Τὰς Τὰς δυστροπίας οὖν εἴ τις ἀποδιδράσκειν βούλεται\nτὰς ἐν τοῖς διαπορηθεῖσι, λεγέτω μετὰ παρρησίας\nὅτι οὐδὲν τῶν ἐνύλων κραταιὸν οὕτως ὡς τὸν\nκόσμον ἀχθοφορεῖν ἰσχῦσαι. λόγος δ’ ὁ ἀί·διος θεοῦ\nτοῦ αἰωνίου τὸ ὀχυρώτατον καὶ βεβαιότατον ἔρεισμα\nτῶν ὅλων ἐστίν.\nοὗτος ἀπὸ τῶν μέσων ἐπὶ τὰ\nπέρατα καὶ ἀπὸ τῶν ἄκρων ἐπὶ τὰ μέσα ταθεὶς δολιχεύει\nτὸν φύσεως ἀήττητον δρόμον, συνάγων τὰ\n\n\n\nμέρη πάντα καὶ σφίγγων. δεσμὸν γὰρ αὐτὸν ἄρρηκτον\nτοῦ παντὸς ὁ γεννήσας ἐποίει πατήρ.\nεἰκότως\nοὖν οὐδὲ γῆ πᾶσα διαλυθήσεται πρὸς παντὸς\nὕδατος, ὅπερ αὐτῆς οἱ κόλποι κεχωρήκασιν, οὐδ᾿ ὑπὸ\nἀέρος σβεσθήσεται πῦρ, οὐδ᾿ ἔμπαλιν ὑπὸ πυρὸς\nἀὴρ ἀναφλεχθήσεται, τοῦ θείου λόγου μεθόριον τάττοντος\nαὑτὸν φωνῆεν στοιχείων ἀφώνων, ἵνα τὸ ὅλον\nὥσπερ ἐπὶ τῆς ἐγγράμμου μουσικῆς συνηχήσῃ, τὰς\nτῶν ἐναντίων ἀπειλὰς πειθοῖ τῇ συνόδῳ μεσιτεύοντός\nτε καὶ διαιτῶντος.”\nΤαῦτα ὁ Φίλων. καὶ Ἀριστόβουλος δὲ ἄλλος\nἙβραίων σοφὸς ἀνὴρ, κατὰ τὴν τῶν Πτολεμαίων\nἀκμάσας ἡγεμονίαν, κυροῖ τὸ δόγμα ὡς πάτριον, αὐτῷ\nΠτολεμαίῳ τὴν τῶν ἱερῶν νόμων προσφωνῶν\nἑρμηνείαν, ἐν ᾗ τάδε φησί\n“Μεταφέροιτο δ᾿ ἂν τὸ αὐτὸ καὶ ἐπὶ τῆς σοφίας·\nτὸ γὰρ πὰν φῶς ἐστὶν ἐξ αὐτῆς. διὸ καί τινες\nεἰρήκασι τῶν ἐκ τῆς αἱρέσεως ὄντες τοῦ Περιπάτου\nλαμπτῆρος αὐτὴν ἔχειν τάξιν. ἀκολουθοῦντες γὰρ\nαὐτῇ συνεχῶς, ἀτάραχοι καταστήσονται δι᾿ ὅλου τοῦ\nβίου. σαφέστερον δὲ καὶ κάλλιον τῶν ἡμετέρων προγόνων\nτις εἶπε Σολομῶν, πρὸ οὐρανοῦ καὶ γῆς αὐτὴν\nὑπάρχειν· τὸ δὲ σύμφωνόν ἐστι τῷ\nπροειρημένῳ.”\nΤαῦτα μὲν οὖν καὶ τὰ τοιαῦτα περὶ τοῦδε καὶ\nπαῖδες Ἑβραίων πεφιλοσοφήκασιν ἆρ᾿ οὖν οὐχ οὗτος\nλόγων εἴη ἂν ὁ θεοπρεπέστατος, δυνάμει θεοῦ\nλογικῇ καὶ πανσόφῳ, μᾶλλον δὲ αὐτῇ σοφίᾳ καὶ αὐτῷ\nθεοῦ λόγῳ τὴν ἀρχὴν ἀνατιθεὶς τῆς τοῦ παντὸς\nσυστάσεως ἢ τοῖς ἀψύχοις καὶ ἀλόγοις στοιχείοις;\nἀλλὰ γὰρ τοιαῦτα παρ᾿ Ἑβραίοις καὶ τὰ περὶ τῆς\nτῶν ὅλων ἀρχῆς. σκεψώμεθα δὲ καὶ ἃ περὶ τῆς τῶν\n\n\nλογικῶν συστάσεως, τῶν μετὰ τὴν πρώτην ἀρχὴν,\nἐκδιδάσκουσι.\nΜετὰ τὴν ἄναρχον καὶ ἀγέννητον τοῦ θεοῦ\nπαμβασιλέως οὐσίαν, τὴν οὐκ ἄλλοθεν ἢ ἐκ τοῦ πατρὸς\nγεγεννημένην ἀρχὴν, πρωτότοκόν τε οὖσαν καὶ\nσυνεργὸν τῆς τοῦ πατρὸς βουλῆς, πρὸς αὐτόν τε ἀπεικονισμένην\nδιδάσκουσι.\nταύτην δὲ τῶν μετὰ ταῦτα\nγενητῶν ἀπάντων πρωτεύειν, παρ᾿ ὃ καὶ εἰκόνα θεοῦ\nαὐτὴν, καὶ θεοῦ δύναμιν, καὶ θεοῦ σοφίαν, καὶ θεοῦ\nλόγον, ναὶ μὴν καὶ ἀρχιστράτηγον δυνάμεως κυρίου,\nμεγάλης τε βουλῆς ἄγγελον ἀποκαλεῖν εἰώθασι.\nτὰς\nδὲ μετὰ τήνδε τὴν ἀρχὴν νοερὰς καὶ λογικὰς δυνάμεις\nοὐ λεκτὰς εἶναι ἀνθρώπου φύσει, τοῦ τε πλήθους\nἕνεκα τῆς τε κατ᾿ εἶδος διαφορὰς, πλὴν ὅσον\nἐπιβάλλειν δυνατὸν τοῖς παραδείγμασιν ἐκ τῆς τῶν\nὁρωμένων ἀναλογίας, ἡλίου καὶ σελήνης καὶ ἄστρων\nκαὶ αὐτοῦ δὴ οὐρανοῦ ἔνδον ὑφ᾿ ἑαυτῷ τὰ σύμπαντα\nπεριειληφότος.\n“ἄλλη γὰρ δόξα ἡλίου καὶ ἄλλη δόξα\nσελήνης καὶ ἄλλη δόξα ἀστέρων” φησὶν ὁ θεῖος ἀπό-\nστολος· ἀστέρα γὰρ ἀστέρος διαφέρειν ἐν δόξῃ.\nταύτῃ πη τοιγαροῦν καὶ τὸν ἐν ἀσωμάτοις καὶ\nνοεραῖς οὐσίαις κόσμον χρὴ νοεῖν, τὰ πάντα μὲν\nἀθρόως ἀπολαβούσης τῆς ἀνεκφράστου καὶ ἀπειρομεγέθους\nδυνάμεως τοῦ θεοῦ τῶν ὅλων, δευτερευούσης\nδὲ μετὰ τὸν πατέρα τῆς δημιουργικῆς ὁμοῦ καὶ\nφωτιστικῆς δυνάμεως τοῦ θείου λόγου. διὸ καὶ φῶς\nἀληθινὸν καὶ δικαιοσύνης ἥλιον Ἑβραίοις φίλον αὐτὸν\nὀνομάζειν.\nτρίτης δὲ ἤδη μετὰ τὴν δευτέραν\nοὐσίαν ἐν χώρᾳ σελήνης καθισταμένης τοῦ ἁγίου\nπνεύματος, ὃ καὶ αὐτὸ ἐν τῇ πρώτῃ καὶ βασιλικῇ\nτῆς τῶν ὅλων ἀρχῆς ἀξίᾳ καὶ τιμῇ καταλέγουσιν, εἰς\nἀρχὴν τῶν μετὰ ταῦτα γενητῶν, λέγω δὲ τῶν ὑπο-\n\n\nβεβηκότων καὶ τῆς παρ᾿ αὐτοῦ χορηγίας ἐπιδεομέ-\nνων, καὶ αὐτοῦ πρὸς τοῦ τῶν ὅλων ποιητοῦ κατατεταγμένου.\nἀλλὰ τοῦτο μὲν, τρίτην ἐπέχον τὴν\nτάξιν, τοῖς ὑποβεβηκόσι τῶν ἐν αὐτῷ κρειττόνων δυνάμεων\nἐπιχορηγεῖ, οὐ μὴν ἀλλὰ καὶ ἀντιλαμβάνει\nπαρ᾿ ἑτέρου [του ἢ παρὰ θεοῦ λόγου,] τοῦ δὴ καὶ\nἀνωτέρω καὶ κρείττονος, ὃν δὴ δευτερεύειν ἔφαμεν\nτῆς ἀνωτάτω καὶ ἀγεννήτου φύσεως θεοῦ τοῦ παμβασιλέως·\nπαρ᾿ οὗ δὴ καὶ αὐτὸς ἐπιχορηγούμενος ὁ\nθεὸς λόγος, καὶ ὥσπερ ἐξ ἀενάου πηγῆς θεότητα\nἀναβλυστανούσης ἀρυτόμενος, τοῖς πᾶσιν ὁμοῦ καὶ\nδὴ καὶ αὐτῷ τῷ ἁγίῳ πνεύματι, μᾶλλον ἁπάντων\nαὐτῷ προσεχεῖ καὶ ἐγγυτάτω ὄντι, ταῖς τε μετὰ τοῦτο\nνοεραῖς καὶ θείαις δυνάμεσιν ἀθρόως καὶ ἀνεπιφθόνως\nτῶν τοῦ οἰκείου φωτὸς μαρμαρυγῶν μεταδίδωσι.\nτὴν δὲ τῶν ὅλων ἀγένητον ἀρχὴν, ἀγαθῶν ἁπάντων\nοὖσαν πηγὴν, θεότητός τε καὶ ζωῆς ὁμοῦ καὶ\nφωτὸς καὶ πάσης ἀρετῆς αἰτίαν, καὶ πρώτην γε οὖσαν\nτῶν πρώτων καὶ ἀρχῶν ἀρχὴν, μᾶλλον δὲ καὶ\nἀρχῆς καὶ πρώτου καὶ πάσης ῥητῆς τε καὶ καταληπτῆς\nἐπινοίας ἐπέκεινα, τὰ μὲν πάντα ὅσα περ ἐν\nἀρρήτοις δυνάμεσι περιείληφε τῷ πρώτῳ γεννήματι\nκοινωνεῖν μόνῳ, ὡς ἂν μόνως οἵῳ τε χωρεῖν καὶ\nἀποδέχεσθαι τὴν τοῖς ἄλλοις οὐκ ἐφικτὴν οὐδὲ χωρητὴν\nτοῦ πατρὸς τῶν ἀγαθῶν ἀφθονίαν.\nτὰ δ᾿ ἐν\nμέρει τοῖς κατὰ μέρος ἀξίοις διὰ τῆς τοῦ δευτέρου\nδιακονίας τε καὶ μεσιτείας κατὰ τὸ ἑκάστῳ ἐφικτὸν\nἐμπαρέχειν· ὧν. τὰ τέλεια καὶ ἄκρως ἅγια τῷ τρίτῳ\nμὲν ἀφ᾿ ἑαυτοῦ, ἄρχοντι δὲ καὶ ἡγουμένῳ τῶν μετέπειτα,\nδιὰ τοῦ υἱοῦ τὰ παρὰ τοῦ πατρὸς ἐπικομιζομένῳ,\nδεδωρῆσθαι.\nἔνθεν οἱ πάντες Ἑβραίων\nθεόλογοι, μετὰ τὸν ἐπὶ πάντων θεὸν καὶ μετὰ τὴν\n\n\nπρωτότοκον αὐτοῦ σοφίαν 5 τὴν τρίτην καὶ ἁγίαν δύναμιν,\nἅγιον πνεῦμα προσειπόντες ἀποθειάζουσιν,\nὑφ’ οὗ καὶ ἐφωτίζοντο θεοφορούμενοι.\nἑξῆς δὲ\nοὐρανῷ καὶ ἡλίῳ καὶ σελήνῃ ἀστέρα φασὶν ἀστέρος\nδιαφέρειν ἐν δόξῃ. θνητῇ μὲν οὑν φύσει οὐκ ἔστιν\nἀριθμὸν ἄστρων δυνατὸν εὑρεῖν, πλὴν ἀλλὰ τὸν παμβασιλέα\nθεὸν τὰ Ἑβραίων φασὶ λόγια καὶ τῆς κατ’\nοὐρανὸν στρατιὰς τὰ πλήθη καὶ τὰς προσηγορίας μὴ ἴ’\nἀγνοεῖν. διὸ παρ’ αὐτοῖς λέγεσθαι “ὁ ὁ ἀριθμῶν πλήθη\nἄστρων καὶ πᾶσιν αὐτοῖς ὀνόματα καλῶν.’\nοὕτω δὴ μετὰ τὰ πρῶτα τῶν ἐν ἀσωμάτοις δυνάμεσιν\nἐπινοουμένων ἄστρων, φωτὸς νοεροῦ δυνάμει τε\nκαὶ οὐσίᾳ διαπρεπόντων, πολλή τις καὶ ἡμῖν ἀπερινόητος\nδιαφορὰ τυγχάνει, ἀναρίθμητά τε φῦλα καὶ\nγένη, ἀλλ’ οὐ καὶ τῷ τῶν ὅλων ποιητῇ.\nδιὸ καὶ\nτὸ καταληπτὸν αὐτῶν μόνῳ τῷ θεῷ παριστάς τις\nθεολόγων φησὶ “μύριαι μυριάδες ἐλειτούργουν αὐτῷ\nκαὶ χίλιαι χιλιάδες παρειστήκεισαν ἔμπροσθεν αὐτοῦ”\nδιὰ μὲν τοῦ ἀριθμοῦ δηλῶν τὸ τῷ θεῷ καταληπτὸν\nαὐτῶν, διὰ δὲ τοῦ ποσοῦ τὸ ἡμῖν ἄπειρον· παρ’ ὃ\nκαὶ εἰώθαμεν ὀνομάζειν καθ’ ὑπερβολῆς ἔμφασιν τὰ\nπολλὰ καὶ ἄπειρα μυρία.\nἄλλος δέ τις προφήτης\nπερὶ τῆς οὐσίας αὐτῶν διεξιὼν ὧδέ πως τὸν ποιητὴν\nτῶν ἀπάντων θεολογεῖ, φάσκων κύριε ὁ θεός\nμου μου, ὡς ἐμεγαλύνθης σφόδρα, ἐξομολόγησιν καὶ μεγαλοπρέπειαν\nἐνεδύσω, ἀναβαλλόμενος φῶς ὡς ἱμάτιον,\nἐκτείνων τὸν οὐρανὸν ὡσεὶ δέρριν· ὁ ποιῶν\nτοὺς ἀγγέλους αὐτοῦ πνεύματα καὶ τοὺς λειτουργοὺς\nαὐτοῦ πυρὸς φλόγα.”\nμή τοι νομίσῃς τοῦ παρ’\nἡμῖν θνητοῦ καὶ γεώδους πυρὸς οὐσίας μετέχειν τὰ\nδηλούμενα, μηδέ γε τῶν ἐξ ἀλόγου φύσεως ἀέρος\nπνευμάτων· ἀλλ’ οἶόν περ καὶ αὐτὸν ὀνομάζουσι τὸν\n\n\nθεὸν, ἀσώματον μὲν καὶ ἄϋλον καὶ αὐτόνουν, μᾶλλον\nδὲ ὑπὲρ νοῦν καὶ ὑπὲρ πάντα λόγον ὄντα τὴν\nφύσιν, τροπικώτερον δὲ καὶ πνεῦμα καὶ πῦρ καὶ\nφῶς, καὶ ἄλλαις τισὶ προσηγορίαις θνηταῖς ἀκοαῖς\nκαταλλήλοις ὀνομαζόμενον, ἀγγέλους δῆτα καὶ ἀρχαγγέλους,\nκαὶ πνεύματα καὶ θείας δυνάμεις καὶ στρατιὰς\nοὐρανίους, ἀρχάς τε καὶ ἐξουσίας καὶ θρόνους\nκαὶ κυριότητας, ὡς ἂν μυρίους ἐπὶ μυρίοις ἀστέρας\nτε καὶ φωστῆρας, τὰς νοερὰς καὶ λογικὰς οὐσίας οἱ\nθεῖοι λόγοι προσειπόντες, ἄρχειν ἁπάντων καὶ ἐπιστατεῖν\nτὸν τῆς δικαιοσύνης φασὶν ἥλιον, καὶ τὸ τούτου\nσύζυγον ἅγιον πνεῦμα.\nτὰ δὲ πάντα ἀθρόως\nαὐτῷ υἱῷ καὶ ἁγίῳ πνεύματι, νοερά τε ζῷα καὶ λογικὰ,\nσὺν καὶ τοῖς κατ᾿ οὐρανὸν φαινομένοις, οὐρανόν\nτε αὐτὸν, καὶ ὅσα ἔνδον οὗτος ἐν αὐτῷ περιλαβὼν\nἔχει, μόνῳ τῷ ἐπὶ πάντων θεῷ, τῷ διὰ πάντων\nκαὶ ἐν πᾶσι παμβασιλεῖ καὶ πανηγεμόνι καὶ αἰτίῳ\nτῶν ὅλων, ὡς ἂν δημιουργῷ πάντων ποιητῇ τε καὶ\nφροντιστῇ καὶ σωτῆρι, τὸν πρέποντα ὕμνον καὶ τὴν\nπροσήκουσαν θεολογίαν ἡ θεία καὶ προφητικὴ γραφὴ\nνέμειν παρακελεύεται, φάσκουσα\n“αἰνεῖτε τὸν θεὸν\nἐκ τῶν οὐρανῶν, αἰνεῖτε αὐτὸν ἐν τοῖς ὑψίστοις,\nαἰνεῖτε αὐτὸν πάντες οἱ ἄγγελοι αὐτοῦ, αἰνεῖτε αὐτὸν\nπᾶσαι αἱ δυνάμεις αὐτοῦ, αἰνεῖτε αὐτὸν ἥλιος\nκαὶ σελήνη, αἰνεῖτε αὐτὸν πάντα τὰ ἄστρα καὶ τὸ\nφῶς, αἰνεῖτε αὐτὸν οἱ οὐρανοὶ τῶν οὐρανῶν, καὶ τὰ\nὕδατα τὰ ὑπεράνω τῶν οὐρανῶν αἰνεσάτωσαν τὸ\nὄνομα κυρίου, ὅτι αὐτὸς εἶπε, καὶ ἐγεννήθησαν, αὐ-\nτὸς ἐνετείλατο, καὶ ἐκτίσθησαν. ἔστησεν αὐτὰ εἰς\nτὸν αἰῶνα καὶ εἰς τὸν αἰῶνα τοῦ αἰῶνος, προστάγματα\nἔθετο, καὶ οὐ παρελεύσεται.”\nΤοιαῦτα καὶ τὰ παρὰ Ἑβραίων δόγματα, ἃ\n\n\nτῆς Ἑλλήνων πολυθέου καὶ δαιμονικῆς πλάνης προτετιμήκαμεν,\nθείας μὲν δυνάμεις ὑπηρετικὰς τοῦ\nπαμβασιλέως θεοῦ καὶ λειτουργικὰς εἰδότες, καὶ κατὰ\nτὸ προσῆκον τιμῶντες, μόνον δὲ θεὸν ὁμολογοῦντες,\nκαὶ μόνον ἐκεῖνον σέβοντες, ὃν καὶ αὐτὸς οὐρανὸς,\nκαὶ τὰ κατ᾿ οὐρανὸν ἅπαντα, τά τε ἐπέκεινα οὐρανοῦ\nσέβειν καὶ ὑμνεῖν καὶ θεολογεῖν ἐδιδάχθη· ὅτι καὶ\nαὐτὸς ὁ μονογενὴς τοῦ θεοῦ καὶ πρωτότοκος τῶν ὅλων\nἡ πάντων ἀρχὴ τὸν αὐτοῦ πατέρα μόνον ἡγεῖσθαι\nθεὸν ἀληθῆ καὶ μόνον σέβειν ἡμῖν παρακελεύεται.\nἝπεται καὶ περὶ τῆς ἐναντίας δυνάμεως\nτίνα ποτὲ τὰ Ἑβραίων λόγια παραδίδωσιν ἐπισκέψασθαι.\nτὰς μὲν οὖν θείας δυνάμεις, νεύματι τοῦ πατρὸς\nτῷ σύμπαντι ἐφεστώσας κόσμῳ, τά τε λειτουργικὰ\nπνεύματα εἰς διακονίαν ἀποστελλόμενα, διὰ τοὺς\nμέλλοντας κληρονομεῖν βασιλείαν, τούς τε ἱεροὺς ἀγ-\nγέλους τοῦ θεοῦ καὶ ἀρχαγγέλους, πᾶσάν τε τὴν διάκονον\nτῶν ἀγαθῶν νοερὰν οὐσίαν, φωτεινὴν οὖσαν,\nκαὶ πάντων ὑπηρέτιν τῶν εἰς ἀνθρώπους ἐκ θεοῦ\nδωρουμένων ἀγαθῶν, τὸν παμβασιλέα πάντων δορυφορεῖν\nθεὸν, κἄπειτα τῶν κατ᾿ οὐρανὸν δίκην ἄστρων,\nτὸν ἥλιον τῆς δικαιοσύνης, καὶ τὸ σύζυγον αὐτῷ ἅγιον\nπνεῦμα περιπολεῖν, τῆς τε τούτων χορηγίας τοῦ φωτὸς\nἀπολαύειν· διὸ καὶ φωστῆρσι τοῖς κατ᾿ οὐρανὸν\nεἰκότως παραβάλλεσθαι·\nτὴν δὲ ἐκ τούτων παρατετραμμένην,\nκαὶ τῆς τῶν κρειττόνων χορείας δι᾿ οἰ-\nκείαν φαυλότητα στερομένην, σκότος τε ἀντὶ φωτὸς\nἀλλαξαμένην, ἔμπαλιν ἢ τὰ πρῶτα, ταῖς ἁρμοττούσαις\nτῇ τοῦ τρόπου μοχθηρίᾳ προσηγορίαις ὀνομάζει.\nτὸν γοῦν κατάρξαντα τῆς πτώσεως, αὑτῷ τε καὶ\nἑτέροις τῆς τῶν κρειττόνων ἀποστασίας γενόμενον\nαἴτιον, ὡς ἂν διόλου χαμαὶ τῆς τῶν θειοτέρων εὐσε-\n\n\nβείας ἐκπεπτωκότα, καὶ κακίας μὲν ἰοῦ καὶ δυσσεβείας\nαὐτὸν αὐτῷ δημιουργὸν ὑποστάντα, σκότους δὲ\nκαὶ ἀλογίας ποιητὴν ἐκ τῆς τοῦ φωτὸς αὐθεκουσίου\nἀναχωρήσεως γεγονότα, δράκοντα καὶ ὄφιν ὄθιν, μέλανά\nτε καὶ ἑρπυστικὸν ἑρπυστικὸν, ἰοῦ θανατηφόρου γεννητικὸν,\nθῆρά τε ἄγριον, καὶ ἀνθρωποβόρον λέοντα, καὶ πάλιν\nτὸν ἐν ἑρπετοῖς βασιλίσκον ἀποκαλεῖν εἴωθεν.\nὑπόθεσιν δ’ αὐτῷ φασιν οἶ θεῖοι λόγοι γεγονέναι\nτῆς ἀποπτώσεως μανίαν φρενῶν καὶ διανοίας ἔκστασιν,\nὧδέ πως ὁμοῦ τὴν πτῶσιν αὐτοῦ καὶ τὴν φρενοβλάβειαν\nδιηγούμενοι “πῶς πῶς ἐξέπεσεν ἐκ τοῦ οὐρανοῦ\nὁ ἑωσφόρος, ὁ πρωὶ ἀνατέλλων; συνετρίβη ἐπὶ τὴν\nγῆν ὁ ἀποστέλλων πρὸς πάντα τὰ ἔθνη. σὺ δὲ εἶπας\nἐν τῇ διανοίᾳ σου, εἰς τὸν οὐρανὸν ἀναβήσομαι,\nἐπάνω τῶν ἄστρων τοῦ οὐρανοῦ θήσω τὸν θρόνον\nμου, ἔσομαι ὅμοιος τῷ ὑψίστῳ.”\nκαὶ πάλιν ‘τάδε\nλέγει κύριος, ἀνθ’ ὧν ὑψώθη ἡ καρδία σου, καὶ εἶπας, ,\nθεός εἰμι ἐγὼ, κατοικίαν θεοῦ κατῴκηκα.” καὶ\nαὖθις “σὺ ἀποσφράγισμα ὁμοιώσεως, καὶ στέφανος\nκάλλους, ἐν τῇ τρυφῇ τοῦ παραδείσου τοῦ θεοῦ ἐγενήθης,\nπάντα λίθον χρηστὸν ἐνδέδεσαι” καὶ τὰ ἑξῆς.\nοἷς ἐπιλέγει ἐν ὄρει ἁγίῳ θεοῦ ἐγενήθης, ἐν μέσῳ\nλίθων πυρίνων ἐγεννήθης, ἄμωμος σὺ ἐν ταῖς ἡμέραις\nσου, ἀφ’ ἧς ἡμέρας σὺ ἐκτίσθης, ἕως εὑρέθη τὰ\nἀδικήματα ἐν σοί. ὑψώθη ἡ καρδία σου ἐπὶ τῷ κάλλει\nσου, διεφθάρη ἡ ἐπιστήμη σου μετὰ τοὺ κάλλους\nσου, διὰ πλῆθος ἁμαρτιῶν σου ἐπὶ τὴν γῆν ἔρ-\nριψά σε.”\nΔιὰ δὴ τούτων ἄντικρυς τὴν μετὰ τῶν θειοτέρων\nδυνάμεων προτέραν τοῦ δηλουμένου διατριβὴν\nκαὶ τὴν ἀπὸ τῶν κρειττόνων δι’ οἰκείαν μεγαλαυχίαν\nκαὶ θεομαχίαν ἀπόπτωσιν μεμαθήκαμεν\n\n\nμυρίον δέ ἐστιν ἄλλο γένος ὑπὸ τούτῳ τοῖς παραπλησίοις\nἔνοχον πλημμελήμασιν, ὃ τῆς δυσσεβείας χάριν\nτῆς τῶν εὐσεβῶν ἀποπεσὸν λήξεως, ἀντὶ τῆς πάλαι\nφωτοειδοῦς καὶ θειοτέρας περιβολῆς τῆς τε ἐν τοῖς\nβασιλείοις τιμῆς καὶ τῆς ἐν μακαρίοις καὶ ἀγγελικοῖς\nχοροῖς διατριβῆς τὸν ἐφαρμόζοντα τοῖς δυσσεβέσι\nχῶρον, κρίσει δικαίᾳ καὶ ἀποφάσει τοῦ μεγάλου\nθεοῦ, Τάρταρον οἰκεῖν, ὃν ἄβυσσον οἱ θεῖοι λόγοι\nπροσαγορεύουσι, καὶ σκότος οὐ τὸ παρ’ ἡμῖν, τὸ δ’\nὑπὸ τῶν θείων λογίων δηλούμενον, ἀντικατηλλάξατο\nὧν βραχύ τι καὶ μικρὸν ἀπόσπασμα, γυμνασίου\nχάριν τῶν εὐσεβείας ἀθλητῶν, ἀμφὶ γῆν καὶ τὸν ὑπὸ\nσελήνην ἀέρα καταλειφθὲν, τῆς ἐν ἀνθρώποις πολυθέου\nπλάνης κατ’ οὐδὲν ἀθεότητος διαφερούσης συναίτιον\nγέγονε.\nτέθειται δὲ καὶ τούτοις ἡ θεία γραφὴ\nπροσφυεῖς τἀς προσηγορίας, γυμνότερον μὲν, ὅτε\nπνεύματα πονηρὰ καὶ δαίμονας, ἀρχάς τε καὶ ἐξουσίας,\nκαὶ κοσμοκράτορας, καὶ πνευματικὰ πονηρίας\nἐπονομάζει· συμβολικῶς δὲ, ὅτε τὸν θεοφιλῆ παρορμῇ\nμηδὲν δεδίττεσθαι τὸ τῶν πολεμίων δαιμόνων\nστῖφος, δι’ ὧν φησιν “ἐπ' ἀσπίδα καὶ βασιλίσκον\nἐπιβήσῃ, καὶ καταπατήσεις λέοντα καὶ δράκοντα.·\nδεῖγμα δὲ τούτων τῆς θεοεχθρίας τὸ θέλειν σφὰς\nαὐτοὺς θεοὺς ἀναγορεύεσθαι, καὶ τἀς ἐπὶ θεῷ τιμὰς\nεἰς ἑαυτοὺς ὑφαρπάζειν, μαντείαις τε πειρᾶσθαι καὶ\nχρησμοῖς, ὥσπερ τισὶ θελγήτροις καὶ προβολίοις, τοὺς\nεὐχερεῖς δελεάζειν, καὶ τῆς μὲν ἐπὶ τὸν τῶν ὅλων\nθεὸν ἀνανεύσεως ἀποσπᾶν ἀποσπᾶν, κατασύρειν ἐπὶ τὸν πανώλεθρον\nτῆς δυσσεβοῦς καὶ ἀθέου δεισιδαιμονίας\nβυθόν· διὸ προτροπάδην φεύγειν αὐτῶν τὰς ἀπάτας\nμόνοις Ἑβραίοις ἄνωθεν ἐξ αἰῶνος ἐσπουδάζετο.\nδιαρρήδην παιδεύουσιν ὅτι πάντες οἱ θεοὶ τῶν ἐθνῶν\n\n\nδαιμόνια.\nνυνὶ δὲ, σὺν θεῷ φάναι, διὰ τῆς τοῦ\nσωτῆρος ἡμῶν εὐαγγελικῆς διδασκαλίας πάντα τὰ\nπανταχόθεν τῆς οἰκουμένης ἔθνη, δεσμῶν δαιμονικῶν\nἀπηλλαγμένα, τὸν θεὸν ἀνυμνεῖ, ὃν δὴ καὶ μόνον\nὑπάρχειν σωτῆρα καὶ βασιλέα καὶ θεὸν τῶν ὅλων\nμεμαθήκαμεν.\nΚἀνταῦθα πάλιν ἡ μὲν τῶν Φοινίκων καὶ\nΑἰγυπτίων ζωογονία αὐτόματον εἰσῆγε τῶν ἐπὶ γῆς\nἁπάντων ζῴων τε καὶ ἀνθρώπων τὴν γένεσιν, μίαν\nκαὶ τὴν αὐτὴν ὁμοίως φύσιν συντυχικῶς ἀπὸ γῆς\nπροελθεῖν διαγράφουσα, κατ᾿ οὐδέν τε τὴν ἄλογον\nδιαφέρειν τῆς λογικῆς ψυχῆς τε καὶ οὐσίας ὑποτιθεμένη.\nταῦτα γοῦν ἐδήλουν αἱ προπαρατεθεῖσαι\nτῶν παρ᾿ αὐτοῖς συγγραφέων λέξεις. παῖδες δὲ πάλιν\nἙβραίων εἰκότως ἡμῖν προτετίμηνται, τὰ περὶ\nτῆς πρώτης ἀνθρώπων συστάσεως παγκάλως καὶ σοφῶς\nκαὶ ἀληθῶς διειληφότες,\nὅτι δὴ τῶν ἐν ἡμῖν\nτὸ μέν τι φασὶ θεῖον εἶναι καὶ ἀθάνατον, ἄσαρκόν\nτε τὴν φύσιν καὶ ἀσώματον, τοῦτο δὲ καὶ τὸν ἀληθῆ\nτυγχάνειν ἄνθρωπον κατ᾿ εἰκόνα θεοῦ καὶ ὁμοίωσιν\nγεγενημένον, εἶναι δὲ αὐτὸν ἔργον θεοῦ, ἀλλ᾿ οὐ τύχης\nοὐδ᾿ αὐτομάτου φύσεως, αὐτοῦ δὲ τοῦ τῶν ὅλων\nαἰτίου, κρίσει θείᾳ βεβουλημένου μηδὲ τὰ κατὰ γῆν\nνοερᾶς καὶ λογικῆς οὐσίας ἀμοιρεῖν, ὅπως διὰ πάντων\nαὐτῷ οὐρανίων τε καὶ αἰθερίων τῶν τε ἐπὶ γῆς\nλογικῶν καὶ τῆς αὐτοῦ θειότητος ἀντιληπτικῶν ὁ\nπροσήκων ὕμνος ἀναπέμποιτο.\nοὕτω δ᾿ οὖν περιέχει\nτὰ Ἑβραίων λόγια “καὶ εἶπεν ὁ θεὸς, ποιήσωμεν\nἄνθρωπον κατ᾿ εἰκόνα ἡμετέραν καὶ καθ᾿ ὁμοίωσιν·\nκαὶ ἐποίησεν ὁ θεὸς τὸν ἄνθρωπον, κατ᾿ εἰκόνα θεοῦ\nἐποίησεν αὐτόν.” καὶ πάλιν “καὶ ἔλαβεν ὁ θεὸς χοῦν\nἀπὸ τῆς γῆς, καὶ ἔπλασε τὸν ἄνθρωπον, καὶ ἐνεφύ-\n\n\nσησεν εἰς τὸ πρόσωπον αὐτοῦ πνοὴν ζωῆς, καὶ ἐγένετο\nὁ ἄνθρωπος εἰς ψυχὴν ζῶσαν.” καὶ ταῦτα δὲ\nπάλιν ὁ Ἑβραῖος ἑρμηνεύει Φίλων, ταῖς ἐκτεθείσαις\nαὐτοῦ φωναῖς ἔτι καὶ τάδε ἐπιλέγων\n“Αλλ' οἶ μὲν ἄλλοι, τῆς αἰθερίου φύσεως\nτὸν ἡμέτερον νοῦν μοῖραν εἰπόντες εἶναι, συγγένειαν\nτοῦ ἀνθρώπου πρὸς αἰθέρα συνῆψαν. ὁ δὲ μέγας\nΜώσης οὐδενὶ τῶν γεγονότων τῆς λογικῆς ψυχῆς τὸ\nεἶδος ὡμοίωσεν, ἀλλ’ εἶπεν αὐτὴν τοῦ θείου καὶ\nἀοράτου πνεύματος ἐκείνου δόκιμον εἶναι νόμισμα,\nσημειωθὲν καὶ τυπωθὲν σφραγῖδι θεοῦ, ἧς ὁ χαρακτήρ\nἐστιν ὁ ἀίδιος “ἐνέπνευσε ἐνέπνευσε γὰρ” φησὶν ὁ\nθεὸς‘‘ εἰς τὸ πρόσωπον αὐτοῦ πνοὴν ζωῆς, καὶ ἐγένετο\nἄνθρωπος εἰς ψυχὴν ζῶσαν ζῶσαν”, ὥστε ἀνάγκη πρὸς\nτὸν ἐκπέμποντα τὸν δεχόμενον ἀπεικονίζεσθαι.\nδιὸ\nκαὶ λέγεται κατ’ εἰκόνα θεοῦ τὸν ἄνθρωπον γενέσθαι,\nοὐ μὴν κατ’ εἰκόνα τινὸς τῶν γεγονότων.\nἀκόλουθον οὖν ἦν τῆς ἀνθρώπου ψυχῆς κατὰ τὸν\nἀρχέτυπον τοῦ αἰτίου λόγον ἀπεικονισθείσης ἀπεικονισθείσης, καὶ τὸ\nσῶμα ἀνεγερθὲν πρὸς τὴν καθαρωτάτην τοῦ παντὸς\nμοῖραν, οὐρανὸν, τὰς ὄψεις ἀνατεῖναι.”\nΤαῦτα μὲν οὕτος. εἰκότως δῆτα καὶ ἡ θεία\nγραφὴ οὐχ ὧς τὰ λοιπὰ ζῷα γεγονέναι τὸν ἄνθρωπόν\nφησι· τὰ μὲν γὰρ ἀπὸ γῆς προελθεῖν ἑνὶ κελεύσματι\nτοῦ παμβασιλέως θεοῦ, τὰ δ’ ἐκ τῆς ὑγρᾶς οὐσίας\nἀναπτῆναι πάλιν αὐτοῦ νεύματι· μόνον δὲ τῶν ἐπὶ\nγῆς ζῴων τὸ θεοφιλέστατον, ἡμᾶς αὐτοὺς αὐτοὺς, κατ’ εἰκόνα\nθεοῦ καὶ καθ’ ὁμοίωσιν τὴν ψυχὴν γεγονέναι·\nπρὸς ὃ καὶ ὁρᾶσθαι ἀρχικὸν καὶ βασιλικὸν τὴν φύσιν,\nμόνον τε τῶν ἐπὶ γῆς εἶναι λογικὸν καὶ δημι-\n\n\n\nουργικὸν καὶ κριτικὸν καὶ νομοθετικὸν, τεχνῶν τε\nκαὶ ἐπιστημῶν καταληπτικόν· εἶναι γὰρ μόνην τὴν\nἐν ἀνθρώπῳ ψυχὴν νοερὰν καὶ λογικὴν οὐσίαν, ἧς\nμὴ μετεῖναι τοῖς ἄλλοις ἐπὶ γῆς ζῴοις.\nδιὸ τὰ μὲν\nθητεύειν καὶ χώραν οἰκετῶν παρέχειν ἀνθρώπῳ,\nτὸν δὲ, οἶα δεσπότην καὶ ἡγεμόνα δουλοῦσθαι καὶ\nὑποτάττειν τὰ ῥώμῃ μὲν σώματος πολὺ κρείττονα,\nμείονα δὲ τῇ κατὰ τὴν νοερὰν οὐσίαν στερήσει.\nτοῦτον μὲν οὖν κατ’ εἰκόνα φασὶ θεοῦ καὶ καθ’\nὁμοίωσιν πρὸς αὐτοῦ τοῦ θεοῦ μετά τινος διαφερούσης\nὑπεροχῆς ὑποστῆναι. διὸ καὶ θεοῦ ἐννοίας εἰς\nφαντασίαν ἰέναι, σοφίας τε καὶ δικαιοσύνης καὶ πάσης\nἀρετῆς ἀντιλήψεις ποιεῖσθαι, δρόμους τε ἡλίου\nκαὶ σελήνης καὶ ἄστρων ἡμερῶν τε καὶ ὡρῶν κύκλους\nἀπαριθμεῖσθαι δυνατῶς ἔχειν, τῆς πρὸς τὰ ἄνω συγγενείας\nχάριν, ἣν θνητῶν μόνος ἄνθρωπος ἐπιδείκνυται.\nτὸ δὲ τούτῳ περιπεπλασμένον ἔξωθεν\nἑτερογενὲς μὲν ὑπάρχειν τὴν οὐσίαν καὶ γηγενὲς,\nεἶναι δὲ καὶ αὐτὸ θεοῦ ἔργον ἀπὸ γῆς ληφθὲν καὶ\nεἰς αὐτὴν ὑποστρέφον. διὸ καὶ χρῆναι τούτου μὲν\nὅσα καὶ ἀλόγου θρέμματος τὸν δεσπότην ἠχθισμένου\nφροντίζειν φροντίζειν, ἄγειν τε πράως αὐτὸ, καὶ τρέφειν οἷα\nδοῦλον, πρὸς ἀνθρωπείου βίου διακονίαν εὖ προσηνωμένον,\nτὸν δ’ εἴσω δεσπότην, ὡς ἂν εὐγενῆ καὶ\nθεοῦ συγγενῆ τὴν φύσιν, ἐλευθερίοις τρόποις τιμᾶν,\nἅτε καὶ πρὸς τοῦ πάντων αἰτίου τετιμημένον.\nλέγει\nδ’ οὖν τὰ λόγια ὡς ἄρα τὴν πρώτην ἀνθρώπου\nφύσιν δυνάμεσι θείαις καὶ ὁμοιώσει θεοῦ κοσμήσας\nὁ παμβασιλεὺς ἁρμόδιον οἶς ἐδωρήσατο τὴν πρώτην\nἀπεκλήρωσε διατριβὴν τοῦ βίου ἐν ἀγαθῶν παραδείσῳ,\nδείσω, χορείαις συγκαταλέξας θείαις.\nκαὶ τὸν μὲν\nτάδε ἐν ἀρχαῖς οἷα πανάγαθον αὐτῷ δεδωρῆσθαι\n\n\nπατέρα, τὸν δ’ αὐθεκουσίῳ αἱρέσει τῶν κρειττόνων\nἀποπεσεῖν, καὶ τὸν θνητὸν χῶρον ἀντικαταλλάξασθαι\nθείας ἐντολῆς ὀλιγωρίᾳ.\nδιὸ καὶ μάλιστα προσήκειν\nεὐσεβείας ἐν πρώτοις ἀντιποιεῖσθαι, καὶ τὸ πρώτως\nπλημμεληθὲν δευτέροις αἰσίοις ἐπιδιορθοῦσθαι,\nσπεύδειν τε ἐπὶ τὴν τῶν οἰκείων ἀναδρομήν τε καὶ\nἀποκατάστασιν. εἶναι γὰρ τέλος ἀνθρώπου φύσεως\nοὐχ ὧδε ἐπὶ γῆς εἰς φθορὰν καταστρέφον καὶ ἀπώλειαν,\nἀλλ’ ἐκεῖθεν ὅθεν καὶ ὁ πρῶτος ἀπέσφηλε.\nδιὸ χρῆναι τὸ καθαρὸν αὖθις καὶ τὸ θεοείκελον\nἀνακτήσασθαι τῆς ἐν ἡμῖν νοερᾶς οὐσίας, ἐφ’ ἣν\nπροθυμητέον ἀνιέναι παντὶ σθένει πᾶσιν ἀνθρώποις\nεὐσεβείας καὶ ἀρετῆς ἐπιμελομένοις.\nΤοιαῦτα καὶ τὰ περὶ ἀνθρώπου φύσεως\nἙβραίοις πεφιλοσοφημένα ἄνωθεν, πρὶν ἢ καὶ εἰς\nἀνθρώπους παρελθεῖν Ἕλληνας· οἱ χθιζοί τινες καὶ\nκομιδῇ νέοι ἀπὸ γῆς ἀνακύψαντες, τά τε βαρβάρων\nὑποσυλᾶν διανοηθέντες διανοηθέντες, καὶ τῶν παρ’ Ἑβραίοις οὐκ\nἀπέσχοντο, ὡς προι·ὼν ὁ λόγος αὐτίκα μάλα ἐπιδείξει.\nἀλλ’ ἐπεὶ τῶν Ἑβραἱκῶν δογμάτων ἴδιον ἦν τὸ\nἴνα τῶν ἀπάντων ποιητὴν νομίζεσθαι τὸν ἐπὶ πάντων\nθεὸν, αὐτῆς τε τῆς ὑποκειμένης τοῖς σώμασιν\nοὐσίας, ἣν ὕλην προσαγορεύουσιν Ἕλληνες· τούτῳ\nδὲ μυρίοι βαρβάρων ὁμοῦ καὶ Ἑλλήνων ἐξ ἐναντίας\nἔστησαν, οἶ μὲν κακίας πηγὴν τὴν ὕλην εἶναι ἀποφηνάμενοι\nἀγέννητόν τε ὑπάρχειν, οἶ δὲ τῇ μὲν οἰκείᾳ\nφύσει ἄποιον καὶ ἀσχημάτιστον, τῇ δὲ τοῦ θεοῦ\nδυνάμει τὸν κόσμον αὐταῖς ποιότησι προσειληφέναι,\nδεικτέον ὡς πολὺ κρεῖττον ἡ Ἑβραίων ἐπέχει δόξα,\nμετ’ ἀποδείξεως λογικῆς παρισταμένη τῷ προβλήματι,\nκαὶ τὸν ἐναντίον λογισμοῖς ὀρθοῖς ἀποσκευαζομένη\nλόγον.\nθήσω δὲ φωνὰς τῶν πρὸ ἡμῶν τὸ δόγμα\n\n\nδιηκριβωκότων, καὶ πρώτου γε Διονυσίου, ὃς ἐν τῷ\nπρώτῳ τῶν Πρὸς Σαβέλλιον αὐτῷ γεγυμνασμένων\nτάδε περὶ τοῦ προκειμένου γράφει\n“Οὐδ' ἐκεῖνοι μὲν γὰρ ὅσιοι οἱ τὴν ὕλην\nὡς ἀγέννητον ὑποχείριον εἰς διακόσμησιν διδόντες\nτῷ θεῷ ’ παθητὴν γὰρ αὐτὴν καὶ τρεπτὴν ὑπάρχουσαν\nεἴκειν ταῖς θεοποιήτοις ἀλλοιώσεσι.\nκαὶ πόθεν\nγὰρ ὑπάρχει καὶ τῷ θεῷ καὶ τῇ ὕλῃ τό τε ὅμοιον\nκαὶ τὸ ἀνόμοιον διασαφείτωσαν. ἑκατέρου γὰρ δεῖ\nτινα ἐπινοῆσαι κρείττονα, ὅ μηδὲ θεμιτὸν ἐννοῇς αἰ\nπερὶ τοῦ θεοῦ. τό τε γὰρ ἀγέννητον, ὅμοιον ἐν ἀμφοτέροις\nλεγόμενον, καὶ ἕτερον νοούμενον παρ’ ἑκατερον,\nπόθεν ἐν αὐτοῖς ἐγένετο;\nεἰ μὲν γὰρ αὐτὸ\nἀγέννητόν ἐστιν ὁ θεὸς, καὶ οὐσία ἐστὶν αὐτοῦ, ὡς\nἂν εἴποι τις, ἡ ἀγεννησία, οὐκ ἂν ἀγέννητον εἴη ἡ\nὕλη· οὐ γὰρ ταὐτόν ἐστιν ἡ ὕλη καὶ ὁ θεός·) εἰ δὲ\nἑκάτερον μέν ἐστιν, ὅπερ ἐστὶν ἡ ὕλη καὶ ὁ θεὸς,\nπρόσεστι δὲ ἀμφοτέροις τὸ ἀγέννητον, δῆλον ὡς ἕτερόν\nἐστιν ἑκατέρου, καὶ ἀμφοτέρων πρεσβύτερόν τε\nκαὶ ἀνωτέρω.\nἀνατρεπτικὴ δὲ παντελῶς καὶ τοῦ\nταῦτα συνυπάρχειν συνυπάρχειν, μᾶλλον δὲ τοῦτο ἕτερον αὐτῶν\nτὴν ὕλην ἐφ’ ἑαυτῆς ὑπάρχειν, καὶ ἡ τῆς ἐναντίας\nἕξεως διαφορά.\nεἰπάτωσαν γὰρ τὴν αἰτίαν, δι’ ἣν,\nἀμφοτέρων ὄντων ἀγεννήτων, ὁ μὲν θεὸς ἀπαθὴς,\nἄτρεπτος, ἀκίνητος, ἐργαστικὸς, ἡ δὲ τὰ ἐναντία\nπαθητὴ, τρεπτὴ, ἄστατος, μεταποιουμένη.\nκαὶ\nπῶς ἥρμοσαν καὶ συνέδραμον συνέδραμον; πότερον κατὰ τὴν τῆς\nὕλης φύσιν ἐξοικειώσας ἑαυτὸν ἐτεχνίτευσεν αὐτὴν\nὁ θεός; ἀλλὰ τοῦτό γε ἄτοπον ὁμοίως ἀνθρώποις\nχρυσοχοεῖν καὶ λιθουργεῖν καὶ κατὰ τὰς ἄλλας τέχνας,\nὅσας αἶ ὗλαι μορφοῦσθαι Λαὶ τυποῦσθαι δύνανται,\nχειροκμητεῖν τὸν θεόν.\nεἰ δὲ οἴαν αὐτὸς ἐβούλετο\n\n\nκατὰ τὴν ἑαυτοῦ σοφίαν ἐποίωσε τὴν ὕλην, τὸ πολύμορφον\nκαὶ παμποίκιλον τῆς δημιουργίας ἑαυτοῦ\nσχῆμα καὶ τύπον ἐνσφραγιζόμενος αὐτῇμ, καὶ εὔφημος\nκαὶ ἀληθὴς οὗτος ὁ λόγος, καὶ προσέτι καὶ τὴν\nὑπόστασιν τῶν ὅλων τὸν θεὸν ἀγέννητον εἶναι κρατύνει.\nτῷ γὰρ εἶναι ἀγέννητον ἅμα καὶ τό πως\nεἶναι προσῆψε. πολὺς μὲν οὑν καὶ πρὸς τούτους ὁ\nλόγος, ἀλλ’ οὐ νῦν ἡμῖν πρόκειται· συγκρίσει δὲ τῇ\nπρὸς τοὺς ἀθεωτάτους πολυθέους εὐφημότεροι οὑτοι.”\nΤαῦτα μὲν οὖν καὶ ἀπὸ τῶν Διονυσίου καὶ τῶν\nὨριγένους δὲ ἄκουε\n“Εἰ δέ τινι προσκόπτει διὰ τοὺς ἀνθρωπίνους\nτεχνίτας μὴ δύνασθαι παραδέξασθαι τὸν θεὸν\nχωρὶς ὕλης ἀγεννήτου ὑποκειμένης κατασκευάζειν τὰ\nὄντα, ἐπεὶ μηδὲ ἀνδριαντοποιὸς χωρὶς χαλκοῦ τὸ ἴδιον\nἔργον ποιῆσαι δύναται, μηδὲ τέκτων χωρὶς ξύλων,\nμηδὲ οἰκοδόμος χωρὶς λίθων, ζητητέον πρὸς αὐτοῦ\nπερὶ δυνάμεως θεοῦ, εἰ θελήσας ὑποστῆσαι ὅ τι βούλεται\nὁ θεὸς, τῆς θελήσεως αὐτοῦ οὐκ ἀπορουμένης\nοὐδὲ ἀτονούσης, οὐ δύναται ὑποστῆσαι ὃ βούλεται.\nᾧ γὰρ λόγῳ τὰς ποιότητας, (κατὰ πάντας\nπρόνοιαν εἰσάγοντας τῷ ἰδίῳ λόγῳ,) οὐκ οὔσας ὡς\nβούλεται εἰς διακόσμησιν τοῦ παντὸς ὑφίστησι τῇ\nἀφάτῳ αὐτοῦ δυνάμει καὶ σοφίᾳ, τούτῳ τῷ λόγῳ καὶ\nτὴν οὐσίαν ὅσης χρῄζει ἱκανή ἐστιν αὐτοῦ ἡ βούλησις\nποιῆσαι γενέσθαι.\nἀπορήσομεν γὰρ πρὸς τοὺς\nοὐ βουλομένους ταῦθ’ οὕτως ἔχειν, εἰ μὴ ἀκολουθεῖ\nαὐτοῖς εὐτυχηκέναι τὸν θεὸν, ἀγέννητον εὑρόντα τὴν\nοὐσίαν, ἣν εἰ μὴ τὸ ἀγέννητον αὐτῷ ὑποβεβληκὸς\nἦν, οὐδ.ὲν ἔργον δυνατὸς ἦν ποιῆσαι, ἀλλ’ ἔμενεν οὐ\n\n\n\nδημιουργὸς, οὐ πατὴρ πατὴρ, οὐκ εὐεργέτης, οὐκ ἀγαθ’,\nοὐκ ἄλλο τι τῶν εὐλόγως λεγομένων περὶ θεοῦ.\nπόθεν δὲ καὶ τὸ μετρεῖν τῆς ὑποκειμένης οὐσίας\nτὸ τοσόνδε, ὡς διαρκέσαι τῇ τηλικούτου κόσμου ὑποστάσει;\nοἱονεὶ γὰρ πρόνοιά τις πρεσβυτέρα θεοῦ\nἀναγκαίως τὴν ὕλην ἔσται ὑποβεβληκυῖα τῷ θεῷ,\nπρονοουμένη τοῦ τὴν τέχνην τὴν ἐνυπάρχουσαν αὐτῷ\nμὴ κενοπαθῆσαι, οὐκ οὔσης οὐσίας, ᾗ ὁμιλῆσαι δυνάμενος\nκατεκόσμησε τὸ τηλικοῦτον κόσμου κάλλος.\nπόθεν δὲ καὶ δεκτικὴ γεγένηται πάσης ἧς βούλεται\nὁ θεὸς ποιότητος, μὴ αὐτοῦ τοῦ θεοῦ ἑαυτῷ τοσαύτην\nκαὶ τοιαύτην ποιήσαντος ὁποίαν ἔχειν ἐβούλετο;\nκαθ’ ὑπόθεσιν γοῦν ἀποδεξάμενοι τὸ ἀγέννητον\nεἶναι τὴν ὕλην ταῦτα ἐροῦμεν πρὸς τοὺς τοῦτο\nβουλομένους, ὅτι εἰ προνοίας οὐχ ὑποβαλλούσης τὴν\nοὐσίαν τῷ θεῷ τοιαύτη γεγένηται, εἰ πρόνοια ἦν\nὑφεστῶσα, τί ἂν πλέον πεποιήκει τοῦ αὐτομάτου;\nκαὶ εἰ αὐτὸς, μὴ οὔσης ὕλης, ἐβούλετο κατασκευάσαι\nαὐτὴν, τί ἂν πλέον ἡ σοφία καὶ ἡ θειότης αὐτοῦ\nπεποιήκει τοῦ ἐξ ἀγεννήτου ὑποστάντος ὑποστάντος; εἰ γὰρ εὑρίσκεται\nταὐτὸν γενόμενον ἂν ὑπὸ τῆς προνοίας,\nὅπερ καὶ χωρὶς προνοίας ὑπέστη, διὰ τί οὐχὶ καὶ ἐπὶ\nτοῦ κόσμου ἀθετήσομεν τὸν δημιουργὸν καὶ τὸν τεχνίτην;\nὥσπερ γὰρ ἄτοπον ἐπὶ τοῦ κόσμου εἰπεῖν\nοὕτω τεχνικῶς κατεσκευασμένου τὸ χωρὶς τεχνίτου\nσοφοῦ αὐτὸν τοιοῦτον γεγονέναι, οὕτω καὶ τὸ τὴν\nὕλην τοσαύτην καὶ τοιαύτην καὶ οὕτως εἰκτικὴν τῷ\nτεχνίτῃ λόγῳ θεοῦ ὑφεστηκέναι ἀγεννήτως ἐπ’ ἴσης\nἐστὶν ἄλογον.\nπρὸς μέντοι γε τοὺς παραβάλλοντας\nὅτι οὐδεὶς δημιουργὸς χωρὶς ὕλης ποιεῖ λεκτέον\nὅτι ἀνομοίως παραβάλλουσι. πρόνοια γὰρ παντὶ τεχνίτῃ\nὑποβάλλει τὴν ὕλην ἀπὸ προτέρας τέχνης, ἢ\n\n\nθείας ἢ ἀνθρωπίνης, ἐρχομένην. ταῦτα μὲν οὑν ἐπὶ\nτοῦ παρόντος ἀρκέσει πρὸς τοὺς διὰ τὸ λέγεσθαι “ἡ\nδὲ yij ἦν ἀόρατος καὶ ἀκατασκεύαστος” οἰομένους\nἀγέννητον εἶναι τὴν σωματικὴν φύσιν.”\nΤοσαῦτα καὶ οὗτος. καὶ ὁ Ἑβραῖος δὲ Φίλων ἐν\nτῷ περὶ τῆς προνοίας ταῦτα περὶ τῆς ὕλης διέξεισι\n’ Περὶ δὲ τοῦ ποσοῦ τῆς οὐσίας, εἰ δὴ γέγονεν\nὄντως, ἐκεῖνο λεκτέον. ἐστοχάσατο πρὸς τὴν\nτοῦ κόσμου γένεσιν ὁ θεὸς αὐταρκεστάτης ὕλης, ὡς\nμήτ’ ἐνδέοι μήθ’ ὑπερβάλλοι. καὶ γὰρ ἄτοπον ἦν\nttotg μὲν κατὰ μέρος τεχνίταις, ὁπότε τι δημιουργοῖεν,\nκαὶ μάλιστα τῶν πολυτελῶν, τὸ ἐν ὕλαις αὔταρκες\nσταθμήσασθαι, τὸν δ’ ἀριθμοὺς καὶ μέτρα καὶ\nτὰς ἐν τούτοις ἰσότητας ἀνευρηκότα μὴ φροντίσαι\nτοῦ ἱκανοῦ.\nλέξω δὴ μετὰ παρρησίας ὅτι οὔτ’\nἐλάττονος οὔτε πλείονος οὐσίας ἔδει τῷ κόσμῳ πρὸς\nκατασκευὴν, ἐπεὶ οὐκ ἂν ἐγένετο τέλειος, οὐδ’ ἐν\nπάσι τοῖς μέρεσιν ὁλόκληρος, εὑ δὲ δεδημιουργημένος\nἐκ τελείας οὐσίας ἀπετελέσθη. πανσόφου γὰρ\nτὴν τέχνην ἴδιον, πρὶν ἄρξασθαί τινος κατασκευῆς,\nτὴν ἱκανὴν ἰδεῖν ὕλην.\nἄνθρωπος μὲν οὐν κἂν εἰ\nτῶν ἄλλων τὴν ἐπιστήμην διαφέροι, μὴ δυνάμενος\nκατὰ τὸ παντελὲς ἐκφυγεῖν τὴν συγγενῆ τῶν θνητῶν\nπλάνην, ἀπατῷτο ἂν ἴσως περὶ τὴν ποσότητα τῆς\nὕλης, ὁπότε τεχνιτεύοι, τοτὲ μὲν ὡς ἐλάττονι προστιθέναι,\nτοτὲ δὲ ὡς περιττῆς ἀφαιρεῖν· ὁ δὲ πηγή\nτις ὢν ἐπιστημῶν ἐνδέον ἢ περιττεῦον οὐδὲν ἔμελλεν\nὑποβάλλεσθαι, μέτροις ἅτε χρώμενος εἰς ἀκρίβειαν\nὑπερφυῶς πεπονημένοις ἅπασιν ἐπαινετοῖς.\nὁ δὲ βουλόμενος ἄλλως ὑθλεῖν οὐκ ἂν φθάνοι\n\n\n\nκαὶ τὰ πάντων ἔργα τῶν τεχνιτῶν αἴτια τιθέμενος,\nὡς ἄμεινον τῆς κατασκευῆς ἐπιλαχόντα προσθέσει\nτινὸς ἢ μειώσει τῶν ἐν ὕλαις. ἀλλὰ γὰρ σοφιστείας\nμὲν ἔργον εὑρεσιλογεῖν, σοφίας δὲ ἕκαστα διερευνᾶν\nτῶν ἐν τῇ φύσει.\nΚαὶ τὰ μὲν τοῦ Φίλωνος τοῦτον ἐχέτω τὸν\nτρόπον. Μαξίμῳ δὲ τῆς Χριστοῦ διατριβῆς οὐκ\nἀσήμῳ ἀνδρὶ καὶ λόγος οἰκεῖος συγγέγραπται ὁ\nΠερὶ τῆς ὕλης. ἐξ οὗ μοι δοκῶ μέτρια χρησίμως\nπαραθήσεσθαι εἰς ἀκριβῆ τοῦ προβλήματος ἔλεγχον.\n“Ὅτι μὲν ἀδύνατον ὑπάρχειν ἀγέννητα\nδύο ἅμα οὐδὲ σὲ ἀγνοεῖν νομίζω, εἰ καὶ τὰ μάλιστα\nδοκεῖς προλαβὼν τοῦτο προστεθεικέναι τῷ λόγῳ, τὸ\nπάντως ἐξ ἀνάγκης τὸ ἕτερον δεῖν λέγειν, ἢ ὅτι\nκεχώρισται τῆς ὕλης ὁ θεὸς θεὸς, ἢ αὖ πάλιν ὅτι ἀμέριστος\nαὐτῆς τυγχάνει.\nεἰ μὲν οὖν ἡνῶσθαί τις\nαὐτὸν εἰπεῖν ἐθέλοι, ἕν τὸ ἀγέννητον λέξει· ἑκάτερον\nγὰρ τούτων μέρος ἔσται τοῦ πλησίον· ἀλλήλων δὲ\nμέρη τυγχάνοντα οὐκ ἔσται ἀγέννητα δύο, ὡς οὐδὲ\nδιάφορα μέρη κατακερματιζόμενα εἰς πολλὰ γεννητὰ,\nἀλλ’ ἢ ὡς ὁ λόγος ἀπαιτεῖ) ἔν τι γεννητὸν τὸν ἄνθρωπον\nπολυμερὲς πρὸς τοῦ θεοῦ γεγονέναι φαμέν.\nοὕτως ἀνάγκη, εἰ μὴ κεχώρισται τῆς ὕλης ὁ θεὸς,\nἐν τὸ ἀγέννητον εἶναι λέγειν.\nεἰ δὲ κεχωρίσθαι\nφήσει τις, ἀνάγκη εἶναί τι τὸ ἀνὰ μέσον ἀμφοτέρων,\nὅπερ καὶ τὸν χωρισμὸν αὐτῶν δείκνυσιν. ἀδύνατον\nγὰρ ἐν διαστάσει ἐξετάζεσθαί τι ἀπό τινος, οὐκ ὄντος\nἑτέρου καθ’ ὃ ἡ διάστασις ἑκατέρου γίνεται· ὅπερ\nοὐ μέχρι τούτου ἵσταται καὶ μόνου, ἀλλὰ καὶ πλείστων\nὅσων.\nὃν γὰρ ἐπὶ τῶν δύο ἀγεννήτων εἴπομεν\nλόγον, τοῦτον ἐξ ἀνάγκης ὁμοίως προχωρεῖν,\nεἰ τὰ ἀγέννητα δοθείη τρία. καὶ γὰρ ἐπὶ τούτων\n\n\nἐροίμην ἂν εἰ κεχώρισται ἀλλήλων, ἢ αὖ πάλιν ἕκαστον\nἥνωται τῷ πλησίον.\nεἰ μὲν γὰρ ἡνῶσθαί\nτις εἰπεῖν ἐθέλοι, τὸν αὐτὸν ἀκούσει τῷ πρώτῳ\nλόγον· εἰ δ’ αὖ πάλιν κεχωρίσθαι, οὐ φεύξεται τὴν\nἐξ ἀνάγκης τοῦ χωρίζοντος ὑπόστασιν.”\n“Αν δὲ ἄρα τις καὶ τρίτον εἶναι λέξῃ λόγον\nὡς ἁρμόζοντα περὶ τῶν ἀγεννήτων λέγεσθαι, τουτέστι\nτὸ μήτε κεχωρίσθαι τῆς ὕλης τὸν θεὸν μήτ’ αὖ\nπάλιν ὡς ἐν μέρει ἡνῶσθαι, εἶναι δὲ καθάπερ ἐν\nτόπῳ τῇ ὕλῃ τὸν θεὸν, ἢ καὶ τὴν ὕλην ἐν τῷ θεῷ,\nτὸ συνέχον ἀκουέτω, ὅτι ἐὰν τόπον τοῦ θεοῦ τὴν\nὕλην εἴπωμεν, ἐξ ἀνάγκης αὐτὸν καὶ χωρητὸν λέγειν\nδεῖ καὶ πρὸς τῆς ὕλης περιγραφόμενον.\nἀλλὰ\nμὴν καὶ ὁμοίως αὐτὸν τῇ ὕλῃ ἀτάκτως φέρεσθαι, μὴ\nἵστασθαί τε μηδὲ μένειν αὐτὸν ἐφ’ ἑαυτοῦ ἀνάγκη,\nτοῦ ἐν ᾧ ἐστὶν ἄλλοτ’ ἄλλως φερομένου. πρὸς δὲ\nτούτοις καὶ ἐν χείροσι γεγονέναι τὸν θεὸν εἰπεῖν\nἀνάγκη. εἰ γὰρ ἦν ποτὲ ἄκοσμος ἡ ὕλη, ἐκόσμησε δὲ\nαὐτὴν εἰς τὸ κρεῖττον τρέψαι προαιρούμενος, ἦν ποτὲ\nὅτε ἐν ἀκοσμήτοις ἦν ὁ θεός.\nδικαίως δ’ ἂν καὶ\nτοῦτον ἐροίμην τὸν λόγον, πότερον ἐπλήρου τὴν ὕλην\nὁ θεὸς, ἢ ἐν μέρει τινὶ τῆς ὕλης ἦν. εἰ μὲν οὖν ἐν\nμέρει τινὶ τῆς ὕλης εἰπεῖν τις ἐθέλοι τὸν θεὸν, πλεῖστον\nὅσον μικρότερον τῆς ὕλης λέγει, εἰ δὴ μέρος\nαὐτῆς ὅλον ἐχώρησεν αὐτόν· εἰ δ’ ἐν πάσῃ εἶναι\nλέγοι τῇ ὕλῃ, πῶς ταύτην ἐδημιούργει φραστέον.\nἀνάγκη γὰρ ἢ συστολήν τινα τοῦ θεοῦ λέγειν, ἧς\nγενομένης ἐδημιούργει ἐκεῖνο ἀφ’ οὗ ὑπεχώρησεν,\nἢ καὶ ἑαυτὸν τῇ ὕλῃ συνδημιουργεῖν, οὐκ ἔχοντα\nὑποχωρήσεως τόπον.\nεἰ δὲ τὴν ὕλην ἐν τῷ θεῷ\nεἶναί τις λέξει, ὁμοίως ἐξετάζειν δεῖ πότερον ὡς\nδιισταμένου αὐτοῦ ἀφ’ ἑαυτοῦ. καὶ ὥσπερ ἐν ἀέρι\n\n\nζῴων ὑπάρχει γένη, διαιρουμένου καὶ μεριζομένου\nαὐτοῦ εἰς ὑποδοχὴν τῶν γινομένων ἐν αὐτῷ, ἢ ὡς\nἐν τόπῳ, τουτέστιν ὥσπερ ἐν γῇ ὕδωρ.\nεἰ μὲν\nγὰρ εἴποιμεν ὡς ἐν ἀέρι, μεριστὸν ἀνάγκη τὸν θεὸν\nεἰπεῖν· εἰ δ᾿ ὥσπερ ἐν γῇ τὸ ὕδωρ, ἦν δὲ ἄτακτος\nἡ ὕλη καὶ ἀκόσμητος, πρὸς δὲ τούτοις ἔχουσα καὶ\nκακὰ, τὸν θεὸν λέγειν ἀνάγκη τόπον εἶναι τῶν ἀκοσμήτων\nκαὶ τῶν κακῶν. ὅπερ οὐκ εὔφημον εἶναί μοι\nδοκεῖ, ἐπισφαλὲς δὲ μᾶλλον. ὕλην γὰρ εἶναι θέλεις,\nἵνα μὴ τῶν κακῶν ποιητὴν εἴπῃς τὸν θεὸν καὶ τοῦτο\nφεύγειν προαιρούμενος δοχεῖον αὐτὸν τῶν κακῶν\nεἶναι λέγεις.”\n“Εἰ μὲν οὖν τὴν ὕλην ἐκ τῶν ὑποστάντων γενητῶν\nὑπονοεῖν ἀγένννητον ὑπάρχειν ἔλεγες, πολὺν\nἂν περὶ αὐτῆς ἐποιησάμην λόγον εἰς ἀπόδειξιν τοῦ ὅτι\nἀδύνατον ὑπάρχειν αὐτὴν ἀγέννητον· ἐπεὶ δὲ τὴν τῶν\nκακῶν γένεσιν αἰτίαν ἔφησθα εἶναι τῆς τοιαύτης ὑπονοίας,\nδιὰ τοῦτ᾿ ἐπὶ τὴν ἐξέτασιν τούτων ἔρχεσθαί\nμοι δοκῶ. φανεροῦ γὰρ γενομένου τοῦ λόγου καθ᾿\nὃν τρόπον ἐστὶ τὰ κακὰ καὶ ὅτι οὐχ οἶόν τέ ἐστιν\nἀναίτιον τῶν κακῶν εἰπεῖν τὸν θεὸν ἐκ τοῦ ὕλην\nαὐτῷ ὑποτιθέναι, τὴν τοιαύτην ὑπόνοιαν ἀναιρεῖσθαί\nμοι δοκεῖ.\nΦῂς τοίνυν ἄποιον ὕλην συνυπάρχειν τῷ\nθεῷ, ἐξ ἧς τὴν τοῦδε τοῦ κόσμου γένεσιν\nἐδημιούργησεν.\nΟὕτω μοι δοκεῖ.\nοὐκοῦν εἰ ἄποιος ἐτύγχανεν ἡ ὕλη, γέγονε\nδὲ κόσμος πρὸς τοῦ θεοῦ, ἐν δὲ τῷ κόσμῳ αἱ ποιότητες,\nτῶν ποιοτήτων ποιητὴς γέγονεν ὁ θεός.\nΟὕτως ἔχει.\nἘπεὶ δέ σου καὶ λέγοντος ἔμπροσθεν ἤκουον\n\n\nὡς ἀδύνατον ἐξ οὐκ ὄντων γίνεσθεί τι, πρὸς τὴν ἐρώτησιν\nἀπόκριναι τὴν ἐμήν· δοκεῖ σοι τὰς τοῦ κόσμου\nποιότητας μὴ ἐξ ὑποκειμένων ποιοτήτων γεγονέναι;\nΔοκεῖ.\nἝτερον δέ τι παρὰ τὰς οὐσίας ὑπάρχειν αὐτάς;\nΟὕτως ἔχει.\nΕἰ μὲν οὖν μήτε ἐξ ὑποκειμένων ποιοτήτων\nτὰς ποιότητας ἐδημιούργησεν ὁ θεὸς μήτε ἐκ τῶν\nοὐσιῶν, τῷ μηδὲ οὐσίας αὐτὰς εἶναι, ἐκ μὴ ὄντων\nαὐτὰς ὑπὸ τοῦ θεοῦ γεγονέναι εἰπεῖν ἀναγκαῖον.\nὅθεν περιττῶς ἐδόκεις μοι λέγειν ἀδύνατον εἶναι\nδοξάξειν ἐξ οὐκ ὄντων γεγονέναι τι πρὸς τοῦ θεοῦ.\nἀλλ’ ὁ μὲν περὶ τούτου λόγος ὧδε ἐχέτω. καὶ\nγὰρ παρ’ ἡμῖν θεωροῦμεν ἀνθρώπους ἐξ οὐκ ὄντων\nποιοῦντάς τινα, εἰ καὶ ὅτι μάλιστα δοκοῦσι ποιεῖν ἔν\nτινι, οἷον ἐπὶ τῶν ἀρχιτεκτόνων τὸ παράδειγμα λάβωμεν.\nκαὶ γὰρ οὗτοι ποιοῦσι πόλεις οὐκ ἐκ πόλεων\nκαὶ ναοὺς ὁμοίως οὐκ ἐκ ναῶν.\nεἰ δ’, ὅτι τούτοις\nοὐσίαι ὑπόκεινται, οἴει ἐξ ὄντων αὐτοὺς ταῦτα\nποιεῖν, σφάλλῃ τῷ λόγῳ. οὐδὲ γὰρ ἡ οὐσία ἐστὶν\nἡ ποιοῦσα τὴν πόλιν, ἢ αὖ πάλιν τοὺς ναοὺς, ἀλλ’\nἡ περὶ τὴν οὐσίαν τέχνη· ἡ δὲ τέχνη οὐκ ἐξ ὑποκειμένης\nτινὸς ἐν ταῖς οὐσίαις τέχνης γίνεται, ἀλλ’\nἐξ οὐκ οὔσης ἐν αὐταῖς γίνεται.\nἀπαντήσειν δέ\nμοι δοκεῖς οὕτω τῷ λόγῳ, ὅτι ὁ τεχνίτης ἐξ ἧς ἔχει\nτέχνης τὴν ἐν τῇ οὐσίᾳ τέχνην ποιεῖ. πρὸς δὲ τοῦτο\nλέγεσθαι τοῦτ’ εὖ ἔχειν μοι δοκεῖ, ὅτι οὐδὲ ἐν τῷ\nἀνθρώπῳ ἔκ τινος ὑποκειμένης τέχνης γίνεται. οὐ\nγὰρ ἔνεστιν αὐτὴν ἐφ’ ἑαυτῆς οὖσαν δοῦναι τὴν\nτέχνην· τῶν γὰρ συμβεβηκότων ἐστὶν καὶ τῶν τότε\nτὸ εἶναι λαμβανόντων, ὁπόταν ἐν οὐσίᾳ γίνωνται.\nὁ μὲν γὰρ ἄνθρωπος καὶ χωρὶς τῆς ἀρχιτεκτονικῆς\n\n\nἔσται· ἡ δ’ οὐκ ἔσται, ἐὰν μὴ πρότερον ἄνθρωπος 7].\nὅθεν τὰς τέχνας ἐξ οὐκ ὄντων εἰς ἀνθρώπους πεφυκέναι\nγίνεσθαι λέγειν ἀναγκαῖον. εἰ τοίνυν τοῦτο\nοὕτως ἔχον ἐπ’ ἀνθρώπων ἐδείξαμεν, πῶς οὐχὶ\nπροσῆκε τὸν θεὸν μὴ μόνον ποιότητας ἐξ οὐκ ὄντων\nφάναι δύνασθαι ποιεῖν, ἀλλὰ καὶ οὐσίας; τῷ γὰρ\nδυνατὸν φανῆναι γίνεσθαί τι ἐξ οὐκ ὄντων τὸ καὶ\nτὰς οὐσίας οὕτως ἔχειν δείκνυται.\nἐπεὶ δὲ πόθος ἐστί σοι περὶ τῆς τῶν κακῶν\nγενέσεως ζητεῖν, ἐπὶ τὸν τούτων ἐλεύσομαι λόγον,\nκαί σου βραχέα πυθέσθαι βούλομαι. τὰ κακὰ πότερον\nοὐσίαι σοι δοκοῦσιν εἶναι, ἢ ποιότητες οὐσιῶν;\nΠοιότητας οὐσιῶν εὖ ἔχειν λέγειν μοι δοκεῖ.\nἩ δὲ ὕλη ἄποιος ἦν καὶ ἀσχημάτιστος,.\nΟὕτω προλαβὼν ἐξεῖπον τῷ λόγῳ.\nΟὐκοῦν εἰ τὰ κακὰ ποιότητες ὑπάρχουσιν οὐσιῶν,\nἡ δὲ ὕλη ἄποιος ἦν, τῶν δὲ ποιοτήτων ποιητὴν\nεἶπας τὸν θεὸν εἶναι, ἔσται καὶ τῶν κακῶν δημιουργὸς\nὁ θεός. ὅτε τοίνυν οὐδ’ οὕτως ἀναίτιον τῶν κακῶν\nδυνατὸν εἰπεῖν τὸν θεὸν, ὕλην αὐτῷ προσάπτειν\nπεριττὸν εἶναί μοι δοκεῖ. εἰ δέ τι πρὸς ταῦτα λέγειν\nἔχεις, ἄρχου τοῦ λόγου.\nεἰ μὲν ἐκ φιλονεικίας\nἡμῖν ἡ ζήτησις ἐγίνετο, οὐκ ἂν δεύτερον περὶ τῶν\nκακῶν ἠξίουν ὁρίζεσθαι ’ ἐπεὶ δὲ φιλίας ἕνεκα μᾶλλον\nκαὶ τῆς πρὸς τὸν πλησίον ὠφελείας τὴν ἐξέτασιν\nποιούμεθα τῶν λόγων, ἄνωθεν περὶ τούτων ὁρίζεσθαι\nἀξιῶ συγχωρεῖν.\nΤὴν μὲν προαίρεσιν τὴν ἐμὴν ἐκ πολλοῦ σοι φανερὰν\nεἶναι δοκῶ καὶ τὴν ἐν τοῖς λόγοις σπουδὴν, ὅτι\nοὐ πιθανῶς εἰπὼν ψεῦδος νικῆσαι θέλω, ἀλλὰ δειχθῆναι\nτὴν ἀλήθειαν μετὰ ἀκριβοῦς ἐξετάσεως, καὶ\nσὲ δὲ οὐτῶ διακεῖσθαι σαφῶς ἐπίσταμαι· ὅθεν οἴῳ\n\n\nτρόπῳ χρώμενος νομίζεις δύνασθαι τὸ ἀληθὲς εὑρεῖν,\n- τούτῳ χρῆσαι μηδὲν δυσωπούμενος. οὐ γὰρ σεαυτὸν\nὠφελήσεις μόνον χρησάμενος τῷ κρείττονι, ἀλλὰ πάντως\nκἀμὲ περὶ ὧν ἀγνοῶ.\nΣαφῶς παραστῆναί μοι δοκεῖς καὶ τὰ κακὰ\nοὐσίας ὑπάρχειν τινάς· οὐδὲ γὰρ ἐκτὸς οὐσιῶν αὐτὰ\nὄντα βλέπω. ἐπεὶ τοίνυν, ὠ οὗτος, καὶ τὰ κακὰ οὐσίας\nεἶναι λέγεις, ἀνάγκη τὸν τῆς οὐσίας ἐξετάζειν\nλόγον. δοκεῖ σοι τὴν οὐσίαν σωματικήν τινα σύστασιν\nεἰναι;\nΔοκεῖ.\nἩ δὲ σωματικὴ σύστασις αὐτὴ ἐφ’ ἑαυτῆς\nὑπάρχει οὐ δεομένη τινὸς, οὗ γενομένου τὸ εἶναι\nλήψεται;\nΟὕτως ἔχει.\nΔοκεῖ δέ σοι τὰ κακὰ ἐνεργείας εἶναί τινος;\nΟὕτω μοι φαίνεται.\nΑἶ’ δὲ ἐνέργειαι τότε τὸ εἶναι λαμβάνουσιν,\nὁπόταν ὁ ἐνεργῶν παρῇ;\nΟὕτως ἔχει.\nΟὐκ ὄντος δὲ τοῦ ἐνεργοῦντος, οὐδ’ ὅπερ\nἐνεργεῖ ἔσται ποτέ;\nΟύκ ἔσται.\nΟὐκοῦν εἰ ἡ οὐσία σωματική τις ἐστὶ σύστασις,\nαὕτη δὲ οὐ δεῖταί τινος, ἐν ὁ γενομένη τὸ\nεἶναι λήψεται, τὰ δὲ κακὰ ἐνέργειαι ὑπάρχουσί τινος,\nαἶ δὲ ἐνέργειαι δέονταί τινος, ἐν ᾧ γενόμεναι τὸ\nεἶναι λαμβάνουσιν, οὐκ ἔσονται οὐσίαι τὰ κακά.\nεἰ δὲ οὐσίαι τὰ κακὰ, κακὸν δὲ ὁ φόνος, οὐσία\nἔσται ὁ φόνος· ἀλλὰ μὴν ὁ φόνος ἐνέργεια ὑπάρχει\nτινὸς, οὐκ ἔστιν ἄρα οὐσία ὁ φόνος. εἰ δὲ τὰ ἐνεργοῦντα\nοὐσίαν εἶναι θέλεις, σύμφημι κἀγώ. οἶον\n\n\nἄνθρωπος ὁ φονεὺς, καθ’ ὃν μὲν λόγον ἄνθρωπός\nἐστιν ὑπάρχει οὐσία· ὁ δὲ ὃν ποιεῖ φόνος οὐκ\nἔστιν οὐσία, ἀλλ’ ἔργον τῆς οὐσίας.\nλέγομεν δὲ\nτὸν ἄνθρωπον ποτὲ μὲν κακὸν διὰ τὸ φονεύειν, ποτὲ\nδ’ αὖ πάλιν διὰ τὸ εὐεργετεῖν ἀγαθόν. καὶ προσπλέκεται\nταῦτα τὰ ὀνόματα τῇ οὐσίᾳ ἐκ τῶν συμβεβηκότων\nαὐτῇ, ἅτινα οὐκ ἔστιν αὐτή· οὔτε γὰρ\nὁ φόνος ἐστὶν ἡ οὐσία οὔτ’ αὖ πάλιν ἡ μοιχεία οὔτε\nτι τῶν ὁμοίων κακῶν· ἀλλ’ ὥσπερ ἀπὸ τῆς γραμματικῆς\nὁ γραμματικὸς λέγεται καὶ ἀπὸ τῆς ῥητορικῆς\nὁ ῥήτωρ καὶ ἀπὸ τῆς ἰατρικῆς ὁ ἰατρὸς, τῆς οὐσίας\nοὔτ’ ἰατρικῆς οὔσης οὔτε μὴν ῥητορικῆς οὔτε γραμματικῆς\nἀλλ’ ἀπὸ τῶν συμβεβηκότων αὐτῇ τὴν\nπροσηγορίαν λαμβανούσης, ἀφ’ ὧν οὕτ’ ὡς ὀνομάζεσθαι\nδοκεῖ, οὐδ’ ὁπότερον αὐτῶν οὖσα, ὁμοίως μοι\nφαίνεται καὶ ἀπὸ τῶν δοκούντων εἶναι κακῶν τὴν\nοὐσίαν ὄνομα προσλαβάνειν, οὐδ’ ὁπότερον οὖσαν\nαὐτῶν.\nκαί μοι ὁμοίως ἐπινόησον, εἴ τινα ἕτερον\nἀναπλάττεις ἐν τῷ νῷ τῶν κακῶν τοῖς ἀνθρώποις\nαἴτιον, ὡς κἀκεῖνος, καθὸ ἐν τούτοις ἐνεργεῖ καὶ\nὑποβάλλει ποιεῖν τὰ κακὰ, ἔστι καὶ αὐτὸς κακὸς ἐξ\nὧν ποιεῖ. διὰ τοῦτο γὰρ κἀκεῖνος κακὸς εἶναι λέγεται,\nὅτι τῶν κακῶν ἐστι ποιητής. ἃ δέ τις ποιεῖ,\nοὐκ ἔστιν αὐτὸς, ἀλλ’ αἱ ἐνέργειαι αὐτοῦ, ἀφ’ ὧν\nτὴν προσηγορίαν τοῦ κακὸς λέγεσθαι λαμβάνει.\nεἰ γὰρ αὐτὸν ὑπάρχειν εἴποιμεν ἃ ποιεῖ, ποιεῖ\nδὲ φόνους καὶ μοιχείας καὶ κλοπὰς καὶ ὅσα τούτοις\nὅμοια, αὐτὸς ἔσται ταῦτα· εἰ δὲ ταῦτ’ ἐστὶν αὐτὸς,\nταῦτα δ’ ὅτε γίνεται τὴν σύστασιν ἔχει, οὐ γινόμενα\nδὲ καὶ τοῦ εἶναι παύεται, γίνεται δὲ ταῦτα πρὸς\nἀνθρώπων, ἔσονται τούτων οἶ ἄνθρωποι ποιηταὶ,\nκαὶ τοῦ εἶναι καὶ τοῦ μηκέτ’ εἶναι αἴτιοι.\nεἰ δὲ\n\n\nταῦτα ἐνεργείας αὐτοῦ φὴς, ἐξ ὧν ποιεῖ τὸ κακὸς εἶναι\nἔχει, οὐκ ἐξ ὧν ἐστιν ἡ οὐσία. κακὸν δὲ εἴπομεν\nλέγεσθαι ἀπὸ τῶν συμβεβηκότων τῇ οὐσίᾳ, ἅτινα οὐκ\nἔστιν ἡ οὐσία, ὧς ἀπὸ τῆς ἰατρικῆς ὁ ἰατρός.\nεἰ\nδὲ ἐξ ὧν ἐνεργεῖ ἕκαστος ὑπάρχει κακὸς, ἃ δὲ ἐνεργεῖ\nἀρχὴν τοῦ εἶναι λαμβάνει, ἤρξατο κάκεῖνος εἶναι κακὸς,\nἤρξατο δὲ καὶ ταυτὶ τὰ κακά. εἰ δὲ οὕτως ἔχει,\nοὐκ ἔσται ἀνάρχως κακὸς, οὐδὲ ἀγέννητα τὰ κακὰ\nτῷ γεννητὰ πρὸς αὐτοῦ εἶναι φάναι.\nΤὸν μὲν πρὸς τὸν ἕτερον, ὢ φίλε, λόγον\nἱκανῶς μοι πεποιηκέναι δοκεῖς· ἐξ ὣν γὰρ προύλαβες\nτῷ λόγῳ, ἐκ τούτων συνάγειν ἔδοξας καλῶς. ὡς\nἀληθῶς γὰρ, εἰ ἄποιος ἐτύγχανεν ἡ ὕλη, τῶν δὲ\nποιοτήτων δημιουργὸς ὑπάρχει ὁ θεὸς, ποιότητες δὲ\nτὰ κακὰ, τῶν κακῶν ἔσται ποιητὴς ὁ θεός.\nοὗτος\nμὲν οὖν ὁ λόγος πρὸς ἐκεῖνον εἰρήσθω καλῶς, ἐμοὶ\nδὲ ψεῦδος δοκεῖ τὴν ὕλην ἄποιον εἶναι λέγειν· οὐδὲ\nγὰρ ἔνεστιν εἰπεῖν περὶ ἡστινοσοῦν οὐσίας ὡς ἔστιν\nἄποιος. καὶ γὰρ ἐν ᾧ ἄποιον εἶναι λέγει, τὴν ποιότητα\nαὐτῆς μηνύει, ὁποία ἐστὶν ἡ ὕλη διαγραφόμενος,\nὅπερ ἐστὶν ποιότητος εἶδος.\nὅθεν, εἴ σοι\nφίλον ἐστὶν, ἄνωθεν ἔχου πρὸς ἐμὲ τοῦ λόγου. ἐμοὶ\nγὰρ ἡ ὕλη ἀνάρχως ποιότητας ἔχειν δοκεῖ. οὕτως\nγὰρ καὶ τὰ κακὰ ἐκ τῆς ἀπορροίας αὐτῆς εἶναι λέγω,\nἔνα τῶν κακῶν ὁ μὲν θεὸς ἀναίτιος ᾐ, τούτων δὲ\nἀπάντων ἡ ὕλη αἰτία.\nΤὴν μὲν προθυμίαν τὴν σὴν ἀποδέχομαι, ὠ\nφίλε, καί σου τὴν ἐν τοῖς λόγοις σπουδὴν ἐπαινῶ.\nπροσῆκε γὰρ ὡς ἀληθῶς ἕκαστον τῶν φιλομαθῶν μὴ\nἁπλῶς καὶ ὡς ἔτυχε συγκατατίθεσθαι τοῖς λεγομένοις,\nἀλλ’ ἀκριβῆ ποιεῖσθαι τὴν ἐξέτασιν τῶν λόγων.\nοὐδὲ γὰρ εἰ ὁ προσζητῶν παρὰ λόγον ὁρισάμενος\n\n\nἀφορμὴν παρέσχε τῷ προσδιαλεγομένῳ συνάγειν ὡς\nἐθέλει, τοῦτο καὶ τὸν ἀκροατὴν πείσιε, ἀλλ’ εἴ τι\nδοκεῖ δυνατὸν εἶναι λέγεσθαι καλῶς, τοῦτο λέξει·\nπαρ’ ὧν δυοῖν θάτερον ἔσται· ἢ γὰρ καὶ πρὸς ὃ\nκινεῖσθαι δοκεῖ ἀκούσας τέλεον ὠφεληθήσεται, ἢ τὸν\nπροσδιαλεγόμενον ἐλέγξει οὐ τἀληθῆ λέγοντα.\nΟὐ δοκεῖς δέ μοι δεόντως εἰρηκέναι τὴν\nὕλην ἄνωθεν ποιότητας ἔχειν. εἰ γὰρ τοῦθ’ οὕτως\nἔχει, τίνος ἔσται ποιητὴς ὁ θεός; εἴτε γὰρ οὐσίας\nἐροῦμεν, προεῖναι ταύτας φαμέν· εἴτ’ αὖ πάλιν ποιότητας,\nκαὶ ταύτας ὑπάρχειν.\nοὐκοῦν οὐσίας τε\nοὔσης καὶ ποιοτήτων περιττὸν εἶναί μοι δοκεῖ δημιουργὸν\nλέγειν τὸν θεόν. ἵνα δὲ μὴ ἐμαυτῷ κατασκευάζειν\nτινὰ δόξω λόγον, ἀπόκριναι νῦν ἐρωτώμενος,\nτίνι τρόπῳ δημιουργὸν εἶναι φῄς τὸν θεόν;\nπότερον ὅτι τὰς οὐσίας ἔτρεψεν εἰς τὸ μηκέθ’ ὑπάρχειν\nἐκείνας αἴπερ ἦσάν ποτε, ἀλλ’ ἑτέρας παρ’\nαὐτὰς γενέσθαι, ἢ ὅτι τὰς μὲν οὐσίας ἐφύλαξεν\nἐκείνας αἵπερ ἦσαν πρὸ τούτου, τὰς δὲ ποιότητας\nἔτρεψεν αὐτῶν;\nΟὔ τι μοι δοκεῖ ἀλλαγήν τινα οὐσιῶν γεγο-\nνέναι καὶ γὰρ ἄτοπον τοῦτο λέγειν μοι φαίνεται\nτροπὴν δέ τινα τῶν ποιοτήτων γεγονέναι φημὶ, καθ’\nἃς δημιουργὸν εἶναι λέγω τὸν θεὸν, καὶ ὥσπερ εἰ\nτύχοι λέγειν ἐκ λίθων οἰκίαν γεγονέναι, ἐφ’ ὧν οὐκ\nἔστιν εἰπεῖν ὡς οὐκέτι λίθοι μένουσι τῇ οὐσίᾳ, οἰκία\nγενόμενοι οἶ λίθοι\nτῇ γὰρ ποιότητι τῆς σὺν\nθέσεως τὴν οἰκίαν γεγονέναι φημὶ, τραπείσης δηλονότι\nτῆς προτέρας τῶν λίθων ποιότητος), οὕτω μοι\nδοκεῖ καὶ τὸν θεὸν, ὑπομενούσης τῆς οὐσίας, τροπήν\nτινα τῶν ποιοτήτων αὐτῆς πεποιηκέναι, καθ’ ἣν τὴν\n\n\nτοῦδε τοῦ κόσμου γένεσιν πρὸς τοῦ θεοῦ γεγονέναι\nλέγω.\nἘπεὶ τοίνυν τροπήν τινα τῶν ποιοτήτων\nπρὸς τοῦ θεοῦ γεγονέναι φῄς, ἀπόκριναί μοι βραχέα\nπυθέσθαι προαιρουμένῳ. λέγε δὴ εἰ ὁμοίως καὶ σοὶ\nδοκεῖ τὰ κακὰ ποιότητας εἶναι τῶν οὐσιῶν;\nΔοκεῖ.\nἌνωθεν δὲ ἦσαν αἶ ποιότητες αὗται ἐν τῇ\nὕλῃ, ἢ ἀρχὴν ἔσχον τοῦ εἶναι;\nΣυνεῖναί φημι ἀγεννήτως τῇ ὕλῃ ταυτασὶ τὰς\nποιότητας.\nΟὐχὶ δὲ τὸν θεὸν φὴς τροπήν τινα τῶν\nποιοτήτων πεποιηκέναι ;\nΤοῦτό φημι.\nΠότερον οὖν εἰς τὸ κρεῖττον, ἢ εἰς τὸ χεῖρον ;\nΕἰς τὸ κρεῖττον λέγειν μοι δοκεῖ.\nΟὐκοῦν εἰ ποιότητες τῆς ὕλης τὰ κακὰ, τὰς\nδὲ ποιότητας αὐτῆς εἰς τὸ κρεῖττον ἔτρεψεν ὁ θεὸς,\nπόθεν τὰ κακὰ ζητεῖν ἀνάγκη; οὐ γὰρ ἔμειναν αἶ\nποιότητες ὁποῖαί ποτ’ ἤσαν τῇ φύσει. ἢ, εἰ μὲν πρό-\nτερον οὐκ ἦσαν ποιότητες κακαὶ, ἐκ δὲ τοῦ τραπῆναι\nπρὸς τοῦ θεοῦ τὰς πρώτας τοιαύτας περὶ τὴν ὕλην\nγεγονέναι ποιότητας φῄς, αἴτιος ἔσται τῶν κακῶν ὁ\nθεὸς, τρέψας τὰς οὐκ οὔσας ποιότητας κακὰς εἰς τὸ\nεἶναι κακάς·\nἢ τὰς μὲν κακὰς ποιότητας εἰς τὸ\nκρεῖττον οὐ δοκεῖ σοι τρέψαι τὸν θεὸν, τὰς δὲ λοιπὰς\nκαὶ μόνας, ὅσαι ἀδιάφοροι ἐτύγχανον τῆς διακοσμή-\nσεως ἕνεκα, πρὸς τοῦ θεοῦ τετράφθαι λέγεις ;\nΟὕτως ἄνωθεν ἔσχον ἐγώ.\nΠῶς τοίνυν αὐτὸν τὰς τῶν φαύλων ποιότητας\nὡς εἶχον καταλελοιπέναι λέγεις; πότερον δυνάμενον\nμὲν κἀκείνας ἀνελεῖν, οὐ βουληθέντα δὲ, ἢ\n\n\nτὸ δύνασθαι μὴ ἔχοντα; εἰ μὲν γὰρ δυνάμενον\nλέξεις, οὐ βουληθέντα δὲ, αὐτὸν αἴτιον τούτων\nεἰπεῖν ἀνάγκη, ὅτι δυνάμενος ποιήσαι μὴ εἶναι κακὰ,\nσυνεχώρησεν αὐτὰ μένειν ὡς ἦν, καὶ μάλιστα ὅτε\nδημιουργεῖν τὴν ὕλην ἤρξατο.\nεἰ γὰρ μηδ’ ὅλως\nἔμελεν αὐτῷ τῆς ὕλης, οὐκ ἂν αἴτιος ἦν ὦν συνεχώρει\nμένειν· ἐπεὶ δὲ μέρος μέν τι αὐτῆς ἐδημιούργει,\nμέρος δέ τι οὕτως εἴα, δυνάμενος κἀκεῖνα τρέπειν\nεἰς τὸ κρεῖττον, αἰτίαν ὀφλισκάνειν ἄξιος εἷναί μοι\nδοκεῖ, καταλιπὼν μέρος ὕλης εἶναι πονηρὸν ἐπ’ ὀλέθρῳ\nθρῷ οὗ ἐδημιούργησε μέρους.\nἀλλὰ μὴν καὶ\nτὰ μέγιστα κατὰ τοῦτο τὸ μέρος ἠδικῆσθαί μοι δοκεῖ,\nτοῦθ’ ὅπερ κατεσκεύασε τῆς ὕλης μέρος ἀντιλαμβανόμενον\nτανῦν τῶν κακῶν. εἰ γάρ τις ἐξετάζοι ἐπ’\nἀκριβὲς τὰ πράγματα, χαλεπώτερον νῦν εὑρήσει τὴν\nὕλην πεπονθυῖαν τῆς προτέρας ἀκοσμίας. πρὶν γὰρ\nαὐτὴν διακριθῆναι τὸ μηδὲ αἰσθέσθαι τῶν κακῶν\nπαρῆν αὐτῇ· νυνὶ δὲ ἕκαστον τῶν μερῶν αὐτῆς\nαἴσθησιν λαμβάνει τῶν κακῶν.\nκαί μοι ἐπ’\nἀνθρώπου τὸ παράδειγμα λάβε. πρὶν γὰρ εἰκονισθῇ\nκαὶ ζῷον γένηται τῇ τοῦ δημιουργοῦ τέχνῃ, τὸ μηδενὸς\nἀντιλαμβάνεσθαι τῶν κακῶν παρὰ τῆς φύσεως\nεἶχεν· ἀφ’ οὗ δὲ πρὸς τοῦ θεοῦ ἄνθρωπος γίνεται,\nκαὶ τὴν αἴσθησιν τοῦ προσπελάζοντος κακοῦ προσλαμβάνει,\nκαὶ τοῦθ’, ὅπερ ἐπὶ εὐεργεσία τῆς ὕλης\nπρὸς τοῦ θεοῦ γεγονέναι λέγεις, εὑρίσκεται μᾶλλον\nἐπὶ τῷ χείρονι προσγενόμενον αὐτῇ.\nεἰ δ’ ἐκ\nτοῦ μὴ δύνασθαι τὸν θεὸν ἀνελεῖν τὰ κακὰ τὸ μὴ\nπεπαῦσθαι λέγεις, ἀδύνατον τὸν θεὸν φήσεις ὑπάρχειν.\nτὸ δὲ ἀδύνατον ἤτοι τῷ φύσει ἀσθενῆ ὑπάρχειν\nαὐτὸν ἔσται, ἢ τῷ νικᾶσθαι τῷ φόβῳ δεδουλωμένον\nπρός τινος κρείττονος.\nεἰ μὲν οὖν τὸν\n\n\nθεὸν φύσει ἀσθενῆ ὄντα τολμήσεις εἰπεῖν, περὶ τῆς\nσωτηρίας αὐτῆς κινδυνεύειν μοι δοκεῖς· εἰ δὲ τῷ\nνικᾶσθαι φόβῳ πρός του μείζονος, μείζονα ἔσται τοῦ\nθεοῦ τὰ κακὰ, νικῶντα τῆς προαιρέσεως αὐτοῦ τὴν\nὁρμήν· ὅπερ ἄτοπον εἶναί μοι λέγειν περὶ θεοῦ\nδοκεῖ.\nδιὰ τί γὰρ οὐχὶ μᾶλλον ταῦτ’ ἔσονται\nθεοὶ, νικὰν κατὰ τὸν λόγον τὸν σὸν δυνάμενα τὸν\nθεὸν, εἴπερ θεὸν ἐκεῖνό φαμεν ὃ τὴν ἁπάντων ἐξου-\nσίαν ἔχει;\nΒραχέα δέ σου καὶ περὶ τῆς ὕλης αὐτῆς πυ-\nθέσθαι βούλομαι· καί μοι φέρων λέγε, πότερον ἁπλῆ\nτις ἢν ἡ ὕλη, ἢ σύνθετος γὰρ διαφορὰ τῶν γε-\nγονότων εἰς τοιαύτην με περιίστησιν ἐξέτασιν τοῦδε\nτοῦ λόγου. εἰ γὰρ ἁπλῆ τις ἐτύγχανεν ἡ ὕλη καὶ\nμονοειδὴς, σύνθετος δὲ ὁ κόσμος, καὶ ἐκ διαφόρων\nοὐσιῶν τε καὶ κράσεων τὴν σύστασιν ἔχει * * * τὸ\nγὰρ σύνθετον ἁπλῶν τινων μίξιν μηνύει.\nεἰ δ’\nαὖ πάλιν τὴν ὕλην σύνθετον λέγειν ἐθέλοις, πάντως\nἐξ ἁπλῶν τινων συντεθεῖσθαι φήσεις. εἰ δὲ ἐξ ἁπλῶν\nσυνετέθη, ἦν ποτε καθ’ ἑαυτὰ τὰ ἁπλὰ, ὧν\nσυντεθέντων γέγονεν ἡ ὕλη, ἐξ οὗπερ καὶ γεννητὴ\nοὖσα δείκνυται.\nεἰ γὰρ σύνθετος ἡ ὕλη, τὰ δὲ\nσύνθετα ἐξ ἁπλῶν τὴν σύστασιν ἔχει, ἢν ποτε καιρὸς\nὅτε ἡ ὕλη οὐκ ἦν, τουτέστι πρὶν τὰ ἁπλᾶ συνελθεῖν\nεἰ δὲ ἢν ποτε καιρὸς ὅτε ἡ ὕλη οὐκ ἣν, οὐκ ἦν δέ ποτε\nκαῖρος ὅτε τὸ ἀγέννητον οὐκ ἢν, οὐκ ἔσται ἀγέννητος\nἡ ὕλη.\nτὸ δ’ ἐντεῦθεν ἄρα ἔσται πολλὰ τὰ ἀγέννητα.\nεἰ γὰρ ἦν ἀγέννητος ὁ θεὸς καὶ τὰ ἁπλὰ ἐξ\nὧν ἡ ὕλη συνετέθη, οὐκ ἔσται δύο μόνα τὰ ἀγέννητα.\nδοκεῖ δέ σοι μηδὲν τῶν ὄντων αὐτὸ ἑαυτῷ\nἀντικεῖσθαι;\nΔοκεῖ.\nἈντίκειται δὲ τῷ πυρὶ τὸ ὕδωρ;\nἈντικεῖσθαί μοι φαίνετ·αι.\nὉμοίως δὲ καὶ τῷ φωτὶ τὸ σκότος καὶ τῷ ψυχρῷ\nτὸ θερμὸν, πρὸς δὲ τούτοις καὶ τῷ ξηρῷ τὸ ὑγρόν;\nΟὕτως ἔχειν μοι δοκεῖ.\nΟὐκοῦν εἰ μηδὲν τῶν ὄντων αὐτὸ έαυτῶ̣\nἀντίκειται, οὐκ ἔσονται ὕλη μία, οὐδὲ μὴν ἐξ ὕλης\nμιᾶς. ὅμοιον δέ τινα τούτῳ λόγον πάλιν πυθέσθαι\nσου βούλομαι. δοκεῖ σοι τὰ μέρη μὴ ἀναιρετικὰ τυγχάνειν\nἀλλήλων;\nΔοκεῖ.\nΕἶναι δὲ τῆς ὕλης μέρη τό τε πῦρ καὶ τὸ\nὕδωρ, ὡσαύτως δὲ καὶ τὰ λοιπά;\nΟὕτως ἔχει.\nΤί δέ; οὐ δοκεῖ σοι ἀνατρεπτικὸν μὲν εἶναι τοῦ\nπυρὸς τὸ ὕδωρ, τοῦ δὲ σκότους τὸ φῶς, καὶ τἄλλα\nὅσα τοι τοις παραπλήσια;\nΔοκεῖ.\nΟὐκοῦν εἰ τὰ μέρη οὐκ ἔστιν ἀλλήλων ἀναι-\nρετικὰ, οὐκ ἔσται ἀλλήλων μέρη· εἰ δὲ οὐκ ἔστιν\nἀλλήλων μέρη, οὐκ ἔσονται ὕλης μιᾶς. ἀλλὰ μὴν\nοὐδ’ αὐτὰ ἔσονται ὕλη τῷ μηδέν τι τῶν ὄντων αὐτὸ\nἑαυτοῦ ἀναιρετικὸν ὑπάρχειν κατὰ τὸν τοῦ ἀντικειμένον\nλόγον.\nοὐδὲ γάρ ἐστί τι αὑτῷ ἀντικείμενον·\nτὰ γὰρ ἀντικείμενα ἑτέροις ἀντικεῖσθαι πεφυκεν.\nοἶον τὸ λευκὸν αὐτὸ ἑαυτῷ οὐκ ἀντίκειται,\nπρὸς δὲ τὸ μέλαν ἀντικείμενον λέγεται καὶ τὸ φῶς\nὁμοίως ἑαυτῷ μὴ ἀντικεῖσθαι δείκνυται‚ πρὸς δὲ τὸ\nσκότος οὕτως ἔχον φαίνεται, καὶ ἄλλα γοῦν ὁμοίως\nπλεῖστα ὅσα εἰ τοίνυν καὶ ὕλη μία τις ἦν, οὐκ ἂν\nαὐτὴ αὑτῇ ἀντέκειτο. οὕτω δὲ τῶν ἀντικειμένων\nἐχόντων τὸ μὴ εἶναι τὴν ὕλην δείκνυται.’’\nΤοσαῦτα καὶ ὁ προδηλωθεὶς συγγραφεύς. αὐ-\nτάρκη δὲ περιγραφὴν εἰληφότος τοῦ λόγου, ἐπὶ τὸν\nὄγδοον τῆς Εὐαγγελικῆς Προπαρασκευῆς μεταβάντες,\nτὰ λείποντα τῷ προκειμένῳ σκέμματι, σύμμαχον\nἐπικαλεσάμενοι τὸν θεὸν, ἀναπληρώσομεν\nΠΡΟΟΙΜΙΟΝ.\nΤοὺς βίους τῶν παλαιῶν Ἑβραίων‚ τόν δὴ καὶ\nτὴν προσηγορίαν ἐπαληθευσάντων θεοφιλῶν ἀνδρῶν,\nπρόσθεν ἢ Μωσἐα φανῆναι πάσης ἀρετῆς\nβραβείοις ἀναδησαμένων ‚ τά τε θεοσεβῆ δόγματά τε\nκαὶ παιδεύματα ‚ καὶ προσέτι τὰς παναληθεῖς καὶ\nεὐσεβεῖς αὐτῶν θεολογίας ‚ ὣν εἰς ἔρωτα καὶ πόθον\nἐλθεῖν ὡμολογήκαμεν ‚ διελθὼν ἐν τῷ πρὸ τούτου)\nμέτειμι νῦν ἀκολούθῳ τῇ τάξει χρώμενος ἐπὶ τὴν\nκατὰ Μωσἐα πολιτείαν ‚ δεύτερον ἐπέχουσαν εὐσεβείας\nμετὰ τὸν πρῶτον ἐκεῖνον βαθμὸν ‚ τὸν δὴ καὶ\nμόνῳ τῷ Ἰουδαίων ἔθνει νενομοθετημένον.\nὡς\nγὰρ μόνοις Ἰουδαίοις ‚ οὐκέτι δὲ καὶ τοῖς κατὰ τὴν\nοἰκουμένην ἔθνεσιν, ἦν ἁρμόδια τὰ διὰ Μώσεως,\nοὐδὲ δυνατὰ πᾶσιν ἀνθρώποις ‚ λέγω δὲ τοῖς πόρρω\nπου τῆς Ἰουδαίας γῆς οἰκοῦσιν Ἕλλησί τε καὶ βαρβάροις,\nφυλάττεσθαι κατὰ τὸν οἰκεῖον καιρὸν ἀποδείξομεν.\nνυνὶ δὲ καὶ τούτου, λέγω δὲ τοῦ κατὰ\nΜωσέα βίου, τὸν τρόπον ‚ οὐκ ἐμαῖς φωναῖς, αὐτῶν\nδὲ μόνων πάλιν τῶν παρὰ τοῖς ἀνδράσιν ἐπὶ. τῇ πατρίῳ\nδεδοκιμασμένοις παιδεύσει ‚ παραθήσομαι · καὶ\nγάρ μοι προσήκειν ἡγοῦμαι ταύτῃ, ᾗπερ καὶ ἠρξάμην,\nδιὰ τῶν οἰκείων ἑκάστω τὰς τῶν ἀποδείξεων μαρ-\n\n\nτυρίας παρέχειν.\nὥσπερ οὑν Φοίνικας καὶ Αἰ-\nγυπτίους καὶ Ἕλληνας τῶν παρὰ σφίσιν γνωρίμων\nκατὰ τὴν οἰκείαν χώραν μάρτυρας ἀνεκαλούμην,\nταύτῃ μοι καὶ τούσδε ὁ παρὼν καιρὸς δοκεῖ ἐπιτηδείως\nεἰσποιεῖσθαι ‚ ἀλλὰ μὴ ἡμὰς αὐτοὺς τὰ ὀθνεῖα\nνομίζεσθαι κατασχεδιάζειν.\nΠρὶν δ’ ἐπὶ τοῦτ’ ἐλθεῖν, ὅπως εἰς Ἕλληνας\nτὰ παρ’ αὐτοῖς παρῆλθε λόγια, καὶ τίς ὁ τρόπος\nσυνέστη τῆς τῶν πεπιστευμένων αὐτοῖς θείων γραφῶν\nἑρμηνείας ‚ δι’ ὅσων τε καὶ ὁποίων ἀνδρῶν καὶ\nδι’ ὁπόσης βασιλικῆς σπουδῆς τῆς εἰς τὴν Ἑλλάδα\nγλῶσσαν μεταβολῆς ἔτυχε, τῶν ἀναγκαίων ἡγοῦμαι\nεἰς φανερὸν θέσθαι τοῖς ἐντυγχάνουσιν ‚ οὐκ ἀσυμβούλου\nμοι γενησομένης καὶ τῆς τούτων ἐκθέσεως\nἑ ἐς τὴν τῆς γενησομένης Προπαρασκευῆς ἀπόδειξιν.\nἐπειδὴ γὰρ ὅσον οὔπω τὰ τῆς τοῦ σωτῆρος ἡμῶν\nβιωφελοῦς κηρύξεως ἔμελλεν ἐπὶ τῆς Ρωμαίων ἀρχῆς\nεἰς πάντας ἐκλάμπειν ἀνθρώπους, λόγος τε οὐχ ὁ\nτυχὼν ᾕρει τὰς περὶ αὐτοῦ προφητείας τόν τε βίον\nτῶν πάλαι θεοφιλῶν Ἑβραίων καὶ τὰ τῆς εὐσεβοῦς\nδιδασκαλίας αὐτῶν μαθήματα, τῇ πατρίῳ αὐτῶν\nφωνῇ ἐξ αἰῶνος μακροῦ κεκαλυμμένα ‚ ἤδη ποτὲ εἰς\nπάντα τὰ ἔθνη, οἷς τὶ τῆς θεογνωσίας ἔμελλε προξενεῖσθαι,\nπαρελθεῖν · θεὸς αὐτὸς ὁ τῶνδε τῶν ἀγα-\nθῶν αἴτιος, προλαβὼν τὸ μέλλον ὡς ἂν θεὸς τῇ\nπρογνώσει, τὰς περὶ τοῦ πάντων ἀνθρώπων οὐκ εἰς\nμακρὸν ἀναφανησομένου σωτῆρος ‚ διδασκάλου τε\nεὐσεβείας ἑνὸς τοῦ ἐπὶ πάντων θεοῦ πᾶσι τοῖς ὑφ’\nἥλιον ἔθνεσι καταστησομένου ‚ προρρήσεις ἀποκαλυφθῆναι\nτοῖς πᾶσιν εἰς φῶς τε ἐλθεῖν ἐπ’ ἀκριβὲς\nμεταβληθείσας δημοσίαις τε βιβλιοθήκαις ἀνατεθείσας\nδιοικεῖται ‚ βασιλεῖ Πτολεμαίῳ τοῦτο πρᾶξαι\n\n\nκατὰ νοῦν ἐμβαλὼν, εἰς προπαρασκευὴν, ὡς ἔοικε,\nτῆς τῶν ἐθνῶν ἁπάντων ὅσον οὔπω μελλούσης ἐξ\nαὐτῶν ἔσεσθαι μεταλήψεως.\nὧν γὰρ οὐκ ἂν\nἄλλως ἐτύχομεν παρὰ Ἰουδαίων, ἀποκρυψάντων ἂν\nτὰ παρ᾿ αὐτοῖς λόγια διὰ τὸν πρὸς ἡμᾶς φθόνον,\nτούτων ἐκ τῆς θεόθεν οἰκονομηθείσης ἑρμηνείας ἠξιώθημεν\nπρὸς τῶν παρ᾿ αὐτοῖς ἐπί τε συνέσει καὶ τῇ\nπατρίῳ παιδείᾳ δεδοκιμασμένων ἀνδρῶν μεταβληθέντων.\nγράφει δὲ ταῦτα Ἀρισταῖος, ἀνὴρ λόγιος\nμὲν ἄλλως, οὐ μὴν ἀλλὰ καὶ παρατυχὼν τοῖς\nπραχθεῖσι κατὰ τὸν δεύτερον Πτολεμαῖον, τὸν ἐπι-\nκληθέντα Φιλάδελφον, καθ᾿ ὃν τὰ τῆς ἑρμηνείας\nτῶν Ἰουδαϊκῶν γραφῶν, διὰ σπουδῆς τοῦ βασιλέως\nγενόμενα, τῶν κατὰ τὴν Ἀλεξάνδρειαν βιβλιοθηκῶν\nἠξιώθη. ἐπακοῦσαι δὲ αὐτοῦ καιρὸς, τόνδε πρὸς\nλέξιν ἱστοροῦντος τὸν τρόπον\n“Κατασταθεὶς ἐπὶ τῆς τοῦ βασιλέως βιβλιοθήκης\nΔημήτριος ὁ Φαληρεὺς ἐχρηματίσθη πολλὰ\nδιάφορα πρὸς τὸ συναγαγεῖν ἅπαντα τὰ κατὰ τὴν\nοἰκουμένην βιβλία, καὶ ποιούμενος ἀγορασμοὺς καὶ\nμεταγραφὰς ἐπὶ τέλος ἤγαγεν ὅσον ἐφ᾿ ἑαυτῷ τὴν\nτοῦ βασιλέως πρόθεσιν.\nπαρόντων οὖν ἡμῶν\nἐρωτηθεὶς πόσαι τινὲς μυριάδες τυγχάνουσι βιβλίων,\nεἶπεν, ὑπὲρ τὰς εἴκοσι, βασιλεῦ· σπουδάσω δ᾿ ἐν\nὀλίγῳ χρόνῳ πρὸς τὸ πληρωθῆναι πεντήκοντα μυριάδας\nτὰ λοιπά. προσήγγελται δέ μοι καὶ τὰ τῶν\nἸουδαίων νόμιμα μεταγραφῆς ἄξια καὶ τῆς παρὰ σοὶ\nβιβλιοθήκης εἶναι.\nτί τὸ κωλῦον οὖν, εἶπεν,\nἐστί σε τοῦτο ποιῆσαι; πάντα γὰρ ἀποτέτακταί σοι\nτὰ πρὸς τὴν χρείαν ὁ δὲ Δημήτριος εἶπεν, ἑρμη-\nνείας προσδεῖται· χαρακτῆρσι γὰρ ἰδίοις κατὰ τὴν\nἸουδαίαν χρῶνται, καθάπερ Αἰγύπτιοι τῇ τῶν γραμ-\n\n\nμάτων θέσει, καθὸ καὶ φωνὴν ἰδίαν ἔχουσιν. ὑπο-\nλαμβάνονται δὲ Συριακῇ χρῆσθαι· τὸ δ’ οὐκ ἔστιν,\nἀλλ’ ἕτερος τρόπος.\nμεταλαβὼν δὲ ἕκαστα ὁ βα-\nσιλεὺς εἶπε γραφῆναι πρὸς τὸν ἀρχιερέα τῶν Ἰουδαίων,\nὅπως τὰ προειρημένα τελείωσιν λάβῃ.’’\nΚαὶ μεθ’ ἕτερα ἐπιλέγει\n“ Ὡς δὲ κατεπράχθη ταῦτα, τὸν Δημήτριον\nἐκέλευσεν ἐκδοῦναι περὶ τῆς τῶν Ἰουδαΐκῶν βιβλίων\nἀναγραφῆς πάντα γὰρ διὰ προσταγμάτων καὶ μεγάλης\nἀκριβείας τοῖς βασιλεῦσι τούτοις διῳκεῖτο ‚ καὶ\nοὐδὲν ἀπερριμένως οὐδὲ εἰκῆ. διόπερ καὶ τὸ τῆς\nἐκδόσεως καὶ τὰ τῶν ἐπιστολῶν ἀντίγραφα κατακε-\nχώρικα, καὶ τὸ τῶν ἀπεσταλμένων πλῆθος, καὶ τὴν\nἑκάστου κατασκευὴν ‚ διὰ τὸ μεγαλομερείᾳ καὶ τέχνῃ\nδιαφέρειν ἕκαστον αὐτῶν. τῆς δὲ ἐκδόσεώς ἐστιν\nἀντίγραφον τόδε ·\nΒασιλεῖ μεγάλῳ παρὰ Δημητρίου.\nΠροστάξαντός σου ‚ βασιλεῦ, περὶ τῶν ἀπολειφθέντων\nεἰς τὴν συμπλήρωσιν τῆς βιβλιοθήκης βιβλίων,\nὅπως ἐπισυναχθῇ καὶ τὰ διαπεπτωκότα τύχῃ τῆς\nπροσηκούσης ἐπισκευῆς ‚ πεποιημένος οὐ παρέργως\nτὴν ἐν τούτοις ἐπιμέλειαν προσαναφέρω σοι\nτὰ\nδὲ τοῦ νόμου τῶν Ἰουδαίων βιβλία σὺν ἑτέροις ὀλίγοις\nτισὶν ἀπολείπει τυγχάνει γὰρ Ἑβραϊκοῖς γράμμασι\nκαὶ φωνῇ λεγόμενα· ἀμελέστερον δὲ καὶ οὐχ\nὡς ὑπάρχει σεσήμανται, καθὼς ὑπὸ τῶν εἰδότων\nπροσαναφέρεται· προνοίας γὰρ βασιλικῆς οὐ τετύχηκε.\nδέον δὲ ἔτι καὶ ταῦθ’ ὑπάρχειν παρὰ σοὶ\nδιηκριβωμένα ‚ διὰ τὸ καὶ φιλοσοφωτέραν εἷναι καὶ\nἀκέραιον τὴν νομοθεσίαν ταύτην, ὧς ἂν οὖσαν θείαν.\nδιὸ πόρρω γεγόνασιν οἵ τε συγγραφεῖς καὶ ποιηταὶ\nκαἲ τὸ τῶν ἱστορικῶν πλῆθος τῆς ἐπιμνήσεως τῶν\n\n\nπροειρημένων βιβλίων ‚ καὶ τῶν κατ’ αὐτὰ πεπολιτευμένων\nἀνδρῶν, διὰ τὸ ἁγνήν τινα καὶ σεμνὴν\nεἶναι τὴν ἐν αὐτοῖς θεωρίαν ‚ ὥς φησιν Ἑκαταῖος ὁ\nἈβδηρίτης.\nἐὰν οὖν φαίνηται, βασιλεῦ, γραφήσεται\nπρὸς τὸν ἐν Ἱεροσολύμοις ἀρχιερέα ἀποστεῖλαι\nτοὺς μάλιστα καλῶς βεβιωκότας καὶ πρεσβυτέρους\nἄνδρας, ἐμπείρους τῶν κατὰ τὸν νόμον ἑαυτῶν, ἀφ’\nἑκάστης φυλῆς ἓξ, ὅπως τὸ σύμφωνον ἐκ τῶν πλειόνων\nόνων ἐξετάσαντες, καὶ λαβόντες τὸ κατὰ τὴν ἑρμηνείαν\nἀκριβὲς, ἀξίως καὶ τῶν πραγμάτων καὶ\nτῆς σὴς προαιρέσεως, θῶμεν εὐσήμως. εὐτύχει διὰ\nπαντός.’\nΤῆς δὲ ἐκδόσεως ταύτης γενομένης ἐκέλευσεν\nὁ βασιλεὺς γραφῆναι πρὸς τὸν Ἐλεάζαρον περὶ τούτων,\n‚ σημάναντας καὶ τὴν γενομένην ἀπολύτρωσιν\nτῶν αἰχμαλώτων. ἔδωκε δὲ καὶ εἰς κατασκευὴν κρατήρων\nτε καὶ φιαλῶν καὶ τραπέζης καὶ σπονδείων\nχρυσίου μὲν ὁλκῆς τάλαντα πεντήκοντα ‚ καὶ ἀργυρίου\nτάλαντα ἑβδομήκοντα, καὶ λίθων ἱκανόν τι\nπλῆθος.\nἐκέλευσε δὲ τοὺς χρηματοφύλακας τοῖς\nτεχνίταις ὣν ἂν προαιρῶνται τὴν ἐκλογὴν διδόναι,\nκαὶ νομίσματος εἰς θυσίας καὶ τὰ ἄλλα πρὸς τάλαντα\nἑκατόν. δηλώσομεν δέ σοι περὶ τῆς κατασκευῆς ‚ ὡς\nἂν τὰ τῶν ἐπιστολῶν ἀντίγραφα διέλθωμεν. ἦν δὲ\nἡ τοῦ βασιλέως ἐπιστολὴ τὸν τύπον ἔχουσα τοῦτον\n‘ Βασιλεὺς Πτολεμαῖος ἀρχιερεῖ Ἐλεαξάρῳ\nχαίρειν καὶ ἐρρῶσθαι. Ἐπεὶ συμβαίνει\nπλείονας τῶν Ἰουδαίων εἰς τὴν ἡμετέραν χώραν κατῳκίσθαι,\nγενηθέντας ἀναρπάστους ἐκ τῶν Ἱεροσολύμων\nὑπὸ Περσῶν ‚ καθ’ ὃν ἐπεκράτουν χρόνον,\nἔτι δὲ καὶ συνεληλυθέναι τῷ πατρὶ ἡμῶν εἰς τὴν\nΑἴγυπτον αἰχμαλώτους ‚ ἀφ’ ὧν καὶ πλείονας εἰς τὸ\n\n\nστρατιωτικὸν σύνταγμα κατεχώρισεν ἐπὶ μείζοσι μι-\nσθοφορίαις ‚ ὁμοίως δὲ καὶ τοὺς προόντας κρίνας\nπιστοὺς, φρούρια κτίσας, ἀπέδωκεν αὐτοῖς, ὅπως τὸ\nτῶν Αἰγυπτίων ἔθνος φόβον ἔχῃ διὰ τούτων· καὶ\nἡμεῖς δὲ παραλαβόντες τὴν βασιλείαν φιλανθρωπότερον\nἀπαντῶμεν τοῖς πᾶσι, πολὺ δὲ μᾶλλον τοῖς\nσοῖς πολίταις ‚ ὑπὲρ δέκα μυριάδας αἰχμαλώτων\nἠλευθερώκαμεν ‚ ἀποδόντες τοῖς κρατοῦσι τὴν κατ’\nἀξίαν ἀργυρικὴν τιμὴν, διορθούμενοι καὶ εἴ τι κακῶς\nἐπράχθη διὰ τὰς τῶν ὄχλων ὁρμὰς, διειληφότες εὐσεβῶς\nτοῦτο πράσσειν, καὶ τῷ μεγίστῳ θεῷ χαριστικὸν\nἀνατιθέντες, ὃς ἡμῖν τὴν βασιλείαν ἐν εἰρήνῃ\nκαὶ δόξῃ τῇ κρατίστῃ παρ’ ὅλην τὴν οἰκουμένην\nδιατετήρηκεν· εἴς τε τὸ στράτευμα τοὺς ἀκμαιοτάτους\nταῖς ἡλικίαις τετάχαμεν ‚ τοὺς δὲ δυναμένους\nκαὶ περὶ ἡμᾶς εἶναι καὶ τῆς περὶ τὴν αὐλὴν πίστεως\nἀξίους ἐπικρίνων κατέστησα.\nβουλομένων δὲ\nἡμῶν καὶ σοὶ χαρίζεσθαι καὶ πᾶσι τοῖς κατὰ τὴν\nοἰκουμένην Ἰουδαίοις, καὶ τοῖς μετέπειτα, προῃρήμεθα\nτὸν νόμον ὑμῶν μεθερμηνευθῆναι γράμμασιν\nἙλληνικοῖς ἐκ τῶν παρ’ ὑμῖν Ἑβραικῶν λεγομένων\nγραμμάτων, ἔν ὑπάρχῃ καὶ ταῦτα παρ’ ἡμῖν ἐν\nβιβλιοθήκῃ σὺν τοῖς ἄλλοις βασιλικοῖς βιβλίοις.\nκαλῶς οὖν ποιήσεις καὶ τῆς ἡμετέρας σπουδῆς\nἀξίως ‚ ἐπιλέξας ἄνδρας καλῶς βεβιωκότας ‚ πρεσβυτέρους,\nἐμπειρίαν ἔχοντας τοῦ νόμου ‚ καὶ δυνατοὺς\nἑρμηνεῦσαι, ἀφ’ ἑκάστης φυλῆς ἕξ, ὅπως ἐκ τῶν\nπλειόνων τὸ σύμφωνον εὑρεθῇ, διὰ τὸ περὶ μειζόνων\nεἶναι τὴν σκέψιν. οἰόμεθα γὰρ ἐπιτελεσθέντος τού-\nτου μεγάλην ἀτοίσεσθαι δόξαν.\nἀπεστάλκαμεν\nδὲ περὶ τούτων Ἀνδρέαν τῶν ἀρχισωματοφυλάκων\nκαὶ Ἀρισταῖον, τιμωμένους παρ’ ἡμῖν, διαλεξομένους\n\n\nσοι καὶ κομίζοντας ἀπαρχὰς εἰς τὸ ἱερὸν ἀναθημάτων\nκαὶ εἰς θυσίας καὶ τὰ ἄλλα ἀργυρίου τάλαντα\nἑκατόν. γράφε δὲ καὶ σὺ πρὸς ἡμᾶς περὶ ὧν ἂν\nβούλῃ· κεχαρισμένος γὰρ ἔσῃ καὶ φιλίας ἄξιόν τι\nπράξεις · ὡς ἐπιτελεσθησομένων τὴν ταχίστην περὶ\nὧν ἂν αἱρῇ. ἔρρωσο.’\nΠρὸς ταῦτα ἀντέγραψεν ἐνδεχομένως ὁ Ἐέἀκαρπς\nοὕτως\n’ Ἐλεάζαρος ἀρχιερεὺς βασιλεῖ Πτολεμαίῳ‚\nφίλῳ γνησίῳ, χαίρειν. Εἰ αὐτός τε\nἔρρωσαι καὶ ἡ βασίλισσα Ἀρσινόη ‚ ἡ ἀδελφὴ ‚ καὶ\nτὰ τέκνα, καλῶς ἂν ἔχοι καὶ ὡς βουλόμεθα ‚ καὶ αὐτοὶ\nδὲ ὑγιαίνομεν. λαβόντες τὴν παρὰ σοῦ ἐπιστολὴν,\nμεγάλως ἐχάρημεν διὰ τὴν προαίρεσίν σου καὶ τὴν\nκαλὴν βουλὴν ‚ καὶ συναγαγόντες τὸ πᾶν πλῆθος\nπαρανέγνωμεν αὐτὴν αὐτοῖς, ἔν εἰδῶσιν ἣν ἔχεις\nπρὸς τὸν θεὸν ἡμῶν εὐσέβειαν\nἐπεδείξαμεν δὲ\nκαὶ τὰς φιάλας, ἃς ἀπέστειλας, χρυσᾶς εἴκοσι καὶ ἀργυρᾶς\nτριάκοντα ‚ κρατῆρας πέντε, καὶ τράπεζαν εἰς\nἀνάθεσιν, καὶ εἰς προσαγωγὴν θυσιῶν, καὶ εἰς έπισκευὰς\nὧν ἂν προσδέηται τὸ ἱερὸν, ἀργυρίου τάλαντα\nἑκατὸν, ἅπερ ἐκόμισεν Ἀνδρέας τῶν τετιμημένων\nμένων παρὰ σοὶ καὶ Ἀρισταῖος, ἄνδρες καλοὶ καὶ\nἀγαθοὶ καὶ παιδείᾳ διαφέροντες καὶ τῆς σῆς ἀγωγῆς\nκαὶ δικαιοσύνης ἄξιοι κατὰ πάντα\nοἱ καὶ μετέδωκαν\nἡμῖν τὰ παρὰ σοῦ, πρὸς ἃ καὶ παρ’ ἡμῶν ἀκηκόασιν\nἁρμόζοντα τοῖς σοῖς πράγμασι. πάντα γὰρ\nὅσα σοι συμφέρει, καὶ εἰ παρὰ φύσιν ἐστὶν, ὑπακουσόμεθα.\nτοῦτο γὰρ φιλίας καὶ ἀγαπήσεως ἐστι σημεῖον.\nμεγάλα γὰρ καὶ ἀνεπίληστα τοὺς πολίτας\nἡμῶν κατὰ πολλοὺς τρόπους εὐεργέτηκας.\nεὐθέως\nοὖν προσηγάγομεν ὑπὲρ σοῦ θυσίας καὶ τῆς\n\n\nἀδελφῆς καὶ τῶν τέκνων καἲ τῶν φίλων ‚ καὶ ηὔξατο\nπᾶν τὸ πλῆθος, ἵνα σοι γένηται καθὼς προαιρῇ διὰ\nπαντὸς, καὶ διασώζῃ σοι τὴν βασιλείαν ἐν εἰρήνῃ\nμετὰ δόξης ὁ κυριεύων ἁπάντων θεός.\nκαὶ ὅπως\nγένηται συμφερόντως καὶ μετὰ ἀσφαλείας ἡ τοῦ\nἁγίου νόμου μεταγραφὴ ‚ παρόντων πάντων, ἐπελε-\nξάμην ἄνδρας καλοὺς καὶ ἀγαθοὺς ‚ πρεσβυτέρους,\nἀφ’ ἑκάστης φυλῆς ἕξ, οὓς καὶ ἀπεστάλκαμεν ἔχοντας\nτὸν νόμον. καλῶς οὑν ποιήσεις, βασιλεῦ δίκαιε, προσ-\nτάξας ὡς ἂν ἡ μεταγραφὴ γένηται τῶν βιβλίων ‚ ἔνα\nπάλιν ἀποκατασταθῶσι πρὸς ἡμᾶς ἀσφαλῶς οἱ ἄν-\nδρες. ἔρρωσο.”\nΤούτοις ἐξῆς, πολλὰ διὰ μέσου περὶ τῆς προ-\nτεθείσης εἰπὼν πραγματείας ‚ μετὰ τὴν τῶν γραφῶν\nἑρμηνείαν ἐπιφέρει αὐτοῖς ῥήμασι\n“ Καθὼς δ’ ἀνεγνώσθη ταῦτα τὰ τεύχη ‚ στάντες\nοἱ ἱερεῖς καὶ τῶν ἑρμηνέων οἱ πρεσβύτεροι ‚ καὶ τῶν\nἀπὸ τοῦ πολιτεύματος, οἱ τε ἡγούμενοι τοῦ πλήθους,\nεἶπον, ἐπεὶ καλῶς καὶ ὁσίως διηρμήνευται καὶ κατὰ\nπᾶν ἀκριβῶς ‚ καλῶς ἔχον ἐστὶν, ἵνα διαμένῃ ταῦθ’\nοὕτως ἔχοντα, καὶ μὴ γένηται μηδεμία διασκευή.\nπάντων δὲ ἐπιφωνησάντων τοῖς εἰρημένοις ‚ ἐκέλευσαν\n’σαν ἐπαρᾶσθαι, καθὼς ἔθος ἐστὶν αὐτοῖς, εἴ τις δια-\nσκευάσει προστιθεὶς ἢ μεταφέρων τι τὸ σύνολον τῶν\nγεγραμμένων ἢ ποιούμενος ἀφαίρεσιν ‚ καλῶς τοῦτο\nπράσσοντες ‚ ἔνα διὰ παντὸς ἀέναα μένοντα φυλάσ-\nσηται.\nπροσφωνηθέντων δὲ καὶ τούτων τῷ βα-\nσιλεῖ μεγάλως ἐχάρη· τὴν γὰρ πρόθεσιν ἣν εἶχεν\nἀσφαλῶς ἔδοξε τετελειῶσθαι. παρανεγνώσθη δὲ αὐτῷ\nκαὶ πάντα ‚ καὶ λίαν ἐξεθαύμασε τὴν τοῦ νομοθέτου\nδιάνοιαν, καὶ πρὸς τὸν Δημήτριον εἶπε, πῶς τηλικούτων\nκούτων πραγμάτων συντετελεσμένων οὐδεὶς ἐπέβα\n\n\nβάλετο τῶν ἱστορικῶν οὐδὲ ποιητῶν ἐπιμνησθῆναι;\nἐκεῖνος δὲ ἔφη, διὰ τὸ σεμνὴν εἶναι τὴν νομοθεσίαν.\nκαὶ διὰ θεοῦ γεγονέναι, καὶ τῶν ἐπιβαλλομένων τινὲς\nὑπὸ τοῦ θεοῦ πληγέντες τῆς ἐπιβολῆς ἀπέστησαν\nκαὶ γὰρ ἔφησεν ἀκηκοέναι Θεοπόμπου, διότι μέλλων\nτινὰ τῶν προηρμηνευμένων ἐπισφαλέστερον ἐκ\nτοὐ νόμου προσιστορεῖν, ταραχὴν λάβοι τῆς διανοίας\nπλέον ἡμερῶν τριάκοντα κατὰ δὲ τὴν ἄνεσιν ἐξιλάσκεσθαι\nτὸν θεὸν σαφὲς αὐτῷ γενέσθαι τίνος\nχάριν τὸ συμβαῖνόν ἐστι· δι’ ὀνείρου δὲ σημανθέντος\nὅτι τὰ θεῖα βούλεται περιεργασάμενος εἰς κοινοὺςἀνθρώπους\nἐκφέρειν ‚ ἀποσχόμενον οὕτως ἀποκαταστῆναι.\nκαὶ παρὰ Θεοδέκτου δὲ τοῦ τῶν\nτῶν τραγῳδιῶν ποιητοῦ μετέλαβον ἐγὼ διότι παραφέρειν\nμέλλοντός τι τῶν ἀναγεγραμμένων ἐν τῇ\nβίβλῳ πρός τι δρᾶμα τὰς ὄψεις ἀπεγλαυκώθη, καὶ\nλαβὼν ὑπόνοιαν ὅτι διὰ ταὐτ’ αὐτῷ γέγονεν, ἐξιλασάμενος\nσάμενος τὸν θεὸν ‚ ἐν πολλαῖς ἡμέραις ἀποκατέστη\nμεταλαβὼν δὲ ὁ βασιλεὺς, καθὼς προεῖπον, περὶ\nτούτων τὰ περὶ τοῦ Δημητρίου προσκυνήσας ἐκέλευσε\nμεγάλην ἐπιμέλειαν ποιεῖσθαι τῶν βιβλίων καὶ\nσυντηρεῖσθαι ἁγνῶς. ”\nΤαῦθ’ ἡμῖν ἐκ τῆς τοῦ δηλωθέντος ἐπιτετμήσθωλ\nγραφῆς. φέρε δὴ καὶ τὸ πολίτευμα τῆς κατὰ\nΜωσέα νομοθεσίας ἐκ τῶν παρὰ τοῖς ἀνδράσι διαφανῶν\nθεασώμεθα. πρῶτα δὲ θήσω Φίλωνος τὰ\nπερὶ τῆς ἀπ’ Αἰγύπτου πορείας τῶν Ἰουδαίων ‚ ἣν\nπεποίηνται Μώσεως ἡγουμένου, ἀπὸ τοῦ πρώτου\nσυγγράμματος ὧν ἐπέγραψεν Ὑποθετικῶν, ἔνθα τὸν\nἸουδαίων, ὡς πρὸς κατηγόρους αὐτῶν, ποιούμενος\nλόγον ταῦτά φησιν\n“ Τὸν μὲν παλαιὸν αὐτοῖς πρόγονον ἀπὸ Χαλδαίων\nεἶναι, τὸν δὲ λαὸν ἀναστῆναι τοῦτον ἐξ Αἰγύπτου\nμετῳκισμένον ἀπὸ Συρίας τὸ πάλαι, μυριάσι\nτε ἀμυθήτοις πλήθοντα ‚ καὶ τῆς γῆς οὐκ οὔσης ἱκανῆς.\n‚ πρὸς δ’ ἔτι καὶ νεότητι φρονημάτων ἐντεθραμμένον\nμεγάλως, καὶ ἅμα τοῦ. θεοῦ διὰ φασμάτων καὶ\nὀνειράτων ἔξοδον αὐτοῖς δηλοῦντος, καὶ οὐδενὸς ἡττον\nεἰς πόθον κατὰ δαίμονα ἐμπεσόντας τῆς πατρίου\nκαὶ ἀρχαίας γῆς· ὅθεν δὴ καὶ τὸν πρόγονον ἐκεῖνον\nαὐτοῖς μετὰ τὸ ἐλθεῖν εἰς Αἴγυπτον ‚ εἴτε τῷ θεῷ δὴ\nδόξαν εἴτε προνοίᾳ τινὶ, πάντων εὐδαιμονῆσαι μάλιστα,\nὡς ἀπ’ ἐκείνου μέχρις εἰς τὸ παρὸν τό τε ἔθνος\nαὐτοῖς καὶ γεγενῆσθαι καὶ διαμένειν, κἀπὶ τοσοῦτον\nὑπερβάλλειν εἰς πολυανδρίαν.’\nΚαὶ μετὰ βραχέα φησὶν\n‘‘Ἀνήρ γε μὴν αὐτοῖς ἡγεῖτο τῆς τε ἐξόδου καὶ\nτῆς πορείας εἰς οὐδὲν τῶν πολλῶν ‚ εἰ βούλει, διάφορος·\nοὕτω καὶ ἐλοιδόρουν γόητα καὶ κέρκωπα\nλόγων. καλῆς μέντοι γοητείας καὶ πανουργίας, ἐξ\nἧς τόν γε λαὸν ἅπαντα ἐν ἀνυδρίᾳ καὶ λιμῷ καὶ τῶν\nὁδῶν ἀγνοίᾳ καὶ ἀπορίᾳ τῶν συμπάντων οὐ μόνον\nεἰς τὸ παντελὲς διεσώσατο, καὶ ὥσπερ ἐν εὐθηνίᾳ\nπάσῃ καὶ παραπομπῇ τῶν μεταξὺ κειμένων ἐθνῶν,\nἀλλὰ καὶ πρὸς ἀλλήλους ἀστασιάστους αὐτοὺς καὶ\nπρὸς ἑαυτὸν μάλιστα εὐπειθεῖς διεφύλαξε.\nκαὶ\nταῦτα οὐκ ὀλίγον δήπου χρόνον ‚ ἀλλ’ ὅσον οὐδ’ οἰκίαν\nἐν ὁμοφροσύνῃ συμμεῖναι μετὰ πάσης εὐθηνίας\nεἰκός ἐστιν. καὶ οὐ δίψος, οὐ λιμὸς, οὐ φθορὰ σωμάτων,\nοὐχὶ φόβος περὶ τῶν μελλόντων, οὐκ ἄγνοια\nτῶν συμβησομένων, ἐπὶ τὸν γόητα ἐκεῖνον ἐπῆρε τοὺς\n\n\n\nἐξαπατωμένους καὶ περιφθειρομένους λαούς.\nκαίτοι\nτί βούλει, φῶμεν ἐκείνῳ τινὰ εἶναι τοσαύτην τέχνην,\nἢ δεινότητα λόγων ‚ ἢ σύνεσιν, ὡς τῶν τοσούτων καὶ\nτοιούτων ἀτόπων καὶ πρὸς ὄλεθρον ἅπαντας ἀγόντων\nἐπικρατεῖν; ἢ γὰρ τὰς φύσεις τῶν ὑπ’ αὐτὸν ἀνθρώπων\nοὐκ ἀμαθῶς οὐδὲ δυσκόλως, ἀλλ’ εὐπειθῶς καὶ\nτοῦ μέλλοντος οὐκ ἀπρονοήτως ἔχειν· ἢ τούτους μὲν\nὡς μάλιστα κακοὺς εἶναι, τὸν δὲ θεὸν τὰς δυσκολίας\nαὐτῶν πραύνειν, καὶ τοῦ παρόντος καὶ τοῦ μέλλοντος\nὥσπερ ἐπιστατεῖν. ὅπερ γάρ σοι μάλιστα ἂν ἐκ τούτων\nἀληθὲς εἶναι δόξῃ, πρὸς ἐπαίνου καὶ τιμῆς καὶ\nζήλου περὶ αὐτῶν συμπάντων ἰσχύειν φαίνεται.\nκαὶ τὰ μὲν τῆς ἐξόδου δὴ ταῦτα. ἐπειδὴ δὲ εἰς\nτὴν γῆν ταύτην ἦλθον, ὅπως μέν ποτε ἄρα Ἱδρύθησαν\nκαὶ τὴν χώραν ἔσχον ἐν ταῖς ἱεραῖς ἀναγραφαῖς\nδηλοῦται · οὐ μὴν ἔγωγε δικαιῶ μᾶλλον καθ’\nἱστορίαν ἢ κατά τινα λογισμὸν περὶ αὐτῶν τὰ εἰκότα\nδιεξελθεῖν\nπότερον γάρ ποτε βούλει τῷ πλήθει\nτῶν σωμάτων ἔτι περιόντας ‚ καίπερ εἰς τέλος κεκακωμένους,\nὅμως δ’ ἰσχύοντας, καὶ τὰ ὅπλα ἐν χερσὶν\nἔχοντας, εἶτα κατὰ κράτος ἑλεῖν τὴν χώραν ‚ Σύρους\nτε ὁμοῦ καὶ Φοίνικας ἐν αὐτῇ τῇ ἐκείνων γῇ μαχομένους\nνικῶντας· ἢ τοὺς μὲν ἀπολέμους καὶ ἀνάνδρους\nεἶναι καὶ παντελῶς ὀλίγους ὑποθώμεθα, καὶ\nτῶν εἰς πόλεμον παρασκευῶν ἀπόρους, αἰδέσεως δὲ\nτυχεῖν παρὰ τούτοις καὶ τὴν γῆν λαβεῖν παρ’ ἑκόντων,\nἔπειτα δ’ εὐθὺς οὐκ εἰς μακρὸν τόν τε νεὼν\nοἰκοδομῆσαι, καὶ τἄλλα εἰς εὐσέβειαν καὶ ἁγιστείαν\nκαταστήσασθαι;\nδηλοῖ γὰρ, ὡς ἔοικε ‚ ταῦτα καὶ\nθεοφιλεστάτους αὐτοὺς ἀνωμολογῆσθαι καὶ παρὰ τοῖς\nἐχθροῖς. ἐχθροὶ γὰρ ἦσαν ἐξ ἀνάγκης ὧν ἐπὶ τὴν\nγῆν ἐξαίφνης ἦλθον ὡς ἀφαιρησόμενοι.\nπαρὰ\n\n\nτού τοῖς δ’ οὑν αἰδέσεως καὶ τιμῆς τυγχάνοντες πῶς\nοὐχ ὑπερβάλλειν εὐτυχίᾳ τοὺς ἄλλους φαίνονται;\nτίνα δὲ τὰ δεύτερα ἐφεξῆς, ἢ τὰ τρίτα πρὸς τούτοις\nλέγωμεν; πότερον τὸ τῆς εὐνομίας καὶ εὐπειθείας\nαὐτῶν, ἢ τῆς ὁσιότητος καὶ δικαιοσύνης καὶ εὐσεβείας;\nἀλλὰ τὸν μὲν ἄνδρα ἐκεῖνον, ὅστις ποτὲ ἦν\nὁ τοὺς νόμους αὐτοῖς· θεὶς ‚ οὕτω σφόδρα ἐθαύμασαν\nὡς ὅ τι δήποτε ἔδοξεν ἐκείνῳ, καὶ αὐτοῖς.\nεἴτε\nοὖν λελογισμένος αὐτὸς εἴτε ἀκούων παρὰ δαίμονος\nἔφρασε, τοῦτο ἅπαν εἰς τὸν θεὸν ἀνάγειν, καὶ πλειόνων\nἐτῶν διεληλυθότων, τὸ μὲν ἀκριβὲς οὐκ ἔχω\nλέγειν ὁπόσα ‚ πλέον δ’ οὖν ἢ δισχίλια ἔτη ‚ μηδὲ\nῥῆμά γε αὐτὸ μόνον τῶν ὑπ’ αὐτοῦ γεγραμμένων\nκινῆσαι, ἀλλὰ κἂν μυριάκις αὐτοὺς ἀποθανεῖν ὑπομεῖναι\nθᾶττον ἢ τοῖς ἐκείνου νόμοις καὶ ἔθεσιν\nἐναντία πεισθῆναι.”\nΤαῦτ’ εἰπὼν ἐπιτέμνεται τὴν ἐκ τῶν Μωσέως\nνόμων καταβεβλημένην τῷ Ἰουδαίων ἔθνει πο-\nλιτείαν, γράφων οὕτως\n“ Ἀρά τι τούτων ἢ τούτοις προσόμοιον παρ’\nἐκείνοις ἐστὶ, πρᾶον εἶναι δοκοῦν καὶ τιθασὸν, καὶ\nδικῶν ἐπαγωγὰς καὶ σκήψεις καὶ ἀναβολὰς καὶ τιμήσεις\nκαὶ πάλιν ὑποτιμήσεις ἔχον; οὐδὲν ‚ ἀλλὰ πάντα\nἁπλᾶ καὶ δῆλα ἐὰν παιδεραστῇς ‚ ἐὰν μοιχεύῃς, ἐὰν\nβιάσῃ παῖδα, ἄρρενα μὲν μηδὲ λέγε) ἀλλὰ κἂν θήλειαν·\nὁμοίως ἐὰν σαυτὸν καταπορνεύῃς ‚ ἐὰν καὶ παρ’\nἡλικίαν αἰσχρόν τι πάθῃς, ἢ δοκῇς, ἢ μέλλῃς, θάνατος\nἡ ζημία.\nἐὰν εἰς δοῦλον σῶμα, ἐὰν εἰς ἐλεύθερον\nὑβρίζῃς ‚ ἐὰν δεσμοῖς συνέχῃς ‚ ἐὰν ἀπάγων πωλῇς,\nἐὰν βέβηλα, ἐὰν ἱερὰ παρακλέπτῃς, ἐὰν ἀσεβῇς, οὐκ\nἔργῳ μόνον, ἀλλὰ καὶ ἐὰν ῥήματι τῷ τυχόντι, εἰς μὲν\nθεὸν αὐτὸν, (ἵλεως ἡμῖν ὁ θεὸς καὶ αὐτῆς τῆς περὶ\n\n\nτούτων ἐννοίας γένοιτο, οὐδὲ ἄξιον λέγειν,) ἀλλ’ εἰς\nπατέρα ἢ μητέρα, ἢ εὐεργέτην σαυτοῦ, θάνατος\nὁμοίως, καὶ οὗτος οὐ κοινὸς οὐδ’ ὁ τυχὼν, ἀλλὰ δεῖ\nκαταλευσθῆναι τὸν εἰπόντα μόνον, ὡς οὐ χείρονα\nἀσεβείας πράξαντα.\nἄλλα δ’ αὖ πάλιν, ὁποῖά τινα,\nγυναῖκας ἀνδράσι δουλεύειν ‚ πρὸς ὕβρεως μὲν οὐ-\nδεμιᾶς 5 πρὸς εὐπείθειαν δ’ ἐν ἅπασ·ι · γονεῖς\nἄρχειν, ἐπὶ σωτηρίᾳ καὶ πολυωρίᾳ τῶν ἑαυτοῦ κτη-\nμάτων ἴνα ἕκαστον κύριον εἶναι ‚ μὴ θεόν γε ἐπιφημίσαντα\nαὐτοῖς ‚ μηδ’ ὡς τῷ θεῷ ταῦτα ἀνίησιν\nεἰ δὲ λόγῳ μόνον ὑποσχέσθαι προσπέσοι ‚ ψαῦσαι καὶ\nθιγεῖν αὐτῶν οὐκ ἔστιν, ἀλλ’ εὐθὺς ἁπάντων ἀποκεκλεῖσθαι.\nμή μοι τὰ τῶν θεῶν ἁρπάζειν, μηδ’\nἀποσυλᾶν ἑτέρων ἀναθέντων, ἀλλὰ καὶ τῶν οἰκείων,\nὥσπερ ἔφην, προσπεσόν τι καὶ λαθὸν αὐτὸν ῥῆμα ἐπ’\nἀναθέσει εἰπόντα δὲ πάντων στέρεσθαι, μεταγινώσκοντι\nδὲ ἢ· ἐπανορθουμένῳ τὰ λελεγμένα καὶ τὴν\nψυχὴν προσαφαιρεῖσθαι.\nκαὶ ἐπὶ τῶν ἄλλων ὧν\nκυριεύει ὁ αὐτὸς λόγος ἐὰν ἐπιφημίσῃ τροφὴν· γυναικὸς\nἀνὴρ ἱερὰν εἶναι ‚ τροφῆς ἀνέχειν· ἐὰν πατὴρ\nυἱῷ, ἐὰν ἄρχων τῷ ὑπηκόῳ ‚ ταὐτόν. καὶ ἔκλυσις δὲ\nἐπιφημισθέντων ἡ μὲν τελειοτάτη καὶ μεγίστη, τοῦ\nἱερέως ἀποφήσαντος · ὑπὸ γὰρ τοῦ θεοῦ κύριος οὗτος\nδέξασθαι· καὶ μετὰ ταύτην δὲ ἡ παρὰ τῶν μᾶλλον\nἀεὶ κυρίων ὁσία ἵλεων τὸν θεὸν ἀποφαίνειν ‚ ὡς\nμηδὲ ἐπάναγκες τὴν ἀνάθεσιν δέχεσθαι.\nμυρία\nδὲ ἄλλα ἐπὶ τούτοις, ὅσα καὶ ἐπὶ ἀγράφων ἐθῶν καὶ\nνομίμων, κἀν τοῖς νομίμοις αὐτοῖς. ἅ τις παθεῖν\nἐχθαίρει, μὴ ποιεῖν αὐτόν· ἃ μὴ κατέθηκεν, μηδ’\nἀναιρεῖσθαι, μηδ’ ἐκ πρασιὰς ‚ μηδ’ ἐκ ληνοῦ ‚ μηδ’\nἐξ ἅλωνος· μὴ θημῶνος ὑφαιρεῖσθαι μέγα ἢ μικρὸν\nἀπλῶς μηδέν· μὴ πυρὸς δεηθέντι φθονεῖν· μὴ\n\n\nμάτα ὑδάτων ἀποκλείειν ‚ ἀλλὰ καὶ πτωχοῖς καὶ πηροῖς\nτροφὴν ἐρανίζουσι πρὸς τὸν θεὸν εὐαγῶς ἀνέχειν.\nμὴ ταφῆς νεκρὸν ἐξείργειν ‚ ἀλλὰ καὶ γῆς\nὅσον γε εἰς τὴν ὁσίαν προσεπιβάλλειν· μὴ\nθήκας ‚ μὴ μνήματα ὅλως κατοιχομένων κινεῖν· μὴ\nδεσμὰ, μὴ κακὸν μηδὲν πλέον τῷ ἐν ἀνάγκαις προσεπιφέρειν·\nμὴ γονὴν ἀνδρῶν ἐκτέμνοντας, μὴ γυναικῶν\nἀτοκίοις καὶ ἄλλαις μηχαναῖς ἀμβλοῦν· μὴ\nζῴοις ἔμπαλιν ἢ κατέδειξεν εἴτ’ οὑν ὁ θεὸς, εἴτε τις\nκαὶ νομοθέτης, προσφέρεσθαι· μὴ σπέρμα ἀφανίζειν·\nμὴ γέννημα δουλοῦν·\nμὴ ζυγὸν ἄδικον ἀνθυποβάλλειν,\nμὴ χοίνικα ἄμετρον, μὴ νόμισμα ἄδικον·\nμὴ φίλων ἀπόρρητα ἐν ἔχθρᾳ φαίνειν · ποῖ δὴ πρὸς\nτοῦ θεοῦ ἡμῖν τὰ Βουζύγια ἐκεῖνα ; ἄλλα δὲ πρὸς\nτούτοις ὅρα. μὴ παίδων διοικίζειν γονέας, μηδ’ ἂν\nαἰχμαλώτους ἔχῃς · μὴ γυναῖκα ἀνδρὸς, κἂν νομίμως\nἐωνημένος ᾖς δεσπότης.\nἠ που σεμνότερα καὶ\nμείζω ταῦτα, ἄλλα δὲ μικρὰ καὶ τὰ τυχόντα. μὴ\nνεοττιάν φησι κατοικίδιον ἐρημοῦν, μὴ ζῴων ἱκεσίαν,\nοἷα ἔσθ’ ὅτε προσφευγόντων ἀναιρεῖν · μὴ εἴ τι τῶν\nτοιούτων ἧττόν ἐστιν. οὐδενὸς ἄξια ταῦτά γε εἴποις\nἄν· ἀλλ’ ὅ γε ἐπ’ αὐτοῖς νόμος ἐστὶ μέγας, καὶ πάσης\nἐπιμελείας αἴτιος ‚ καὶ αἶ προρρήσεις μεγάλαι,\nc καὶ ἀραὶ κατά τε ἐξωλείας ‚ καὶ ὁ θεὸς ἐπόπτης τῶν\nτοιούτων, καὶ τιμωρὸς ἁπανταχοῦ.\nΚαὶ μετὰ βραχέα φησὶν\n‘ Ὅλην δὲ ἡμέραν τύχοι, μᾶλλον δὲ οὐδὲ μίαν,\nἀλλὰ πολλὰς,. καὶ ταύτας οὐκ εὐθὺς ἐφεξῆς ἀλλήλαις,\nἀλλ’ ἐκ διαλειμμάτων, (καὶ τούτων δὲ παρ’ ἑπτὰ,\nκρατοῦντος, ὡς καὶ εἰκὸς ἀεὶ, τοῦ παρὰ τὰς βεβήλους\nἔθους,) μηδὲν ἂν παραβῆναι τῶν προστεταγμένων,\nοὐ θαυμάζεις;\nἆρ’ οὐ πρὸς ἀσκήσεως\n\n\nμόνον αὐτοῖς τοῦτο ἐγκρατείας ἐστὶν. ὡς ἐξ ἴσου καὶ\nδρᾶν τι πονοῦντας καὶ ἀνέχειν ἰσχύειν ἀπὸ τῶν ἔργων‚\nεἰ δέοι; οὐ δῆτα. ἀλλ’ εἰ καὶ πρὸς ἔργου μεγάλου\nκαὶ θαυμαστοῦ τινος ᾠήθη δεῖν ὁ νομοθέτης,\nαὐτοὺς μὴ τἄλλα μόνον ἱκανοὺς εἷναι δρᾶν καὶ μὴ\nδρᾶν ὡσαύτως ‚ ἀλλ’ ἔτι καὶ τῶν πατρίων νόμων καὶ\nἐθῶν ἐμπείρως ἔχειν.\nτί οὖν ἐποίησε ταῖς ἑββόμαις\nταύταις ἡμέραις; αὐτοὺς εἰς ταὐτὸν ἠξίου συνάγεσθαι\nκαὶ καθεζομένους μετ’ ἀλλήλων σὺν αἰδοῖ\nκαὶ κόσμῳ τῶν νόμων ἀκροᾶσθαι τοῦ μηδένα ἀγνοῆσαι\nχάριν.\nκαὶ δῆτα συνέρχονται μὲν ἀεὶ καὶ\nσυνεδρεύουσι μετ’ ἀλλήλων, οἱ μὲν πολλοὶ σιωπῇ,\nπλὴν εἰ τι προσεπιφημίσαι τοῖς ἀναγινωσκομένοις\nνομίζεται ’ τῶν ἱερέων δέ τις ὁ παρὼν, ἢ τῶν γερόντων\nεἶς ἀναγινώσκει τοὺς ἱεροὺς νόμους αὐτοῖς, καὶ\nκαθ’ ἕκαστον ἐξηγεῖται μέχρι σχεδὸν δείλης ὀψίας ·\nκἀκ τοῦδε ἀπολύονται τῶν τε νόμων τῶν ἱερῶν\nἐμπείρως ἔχοντες καὶ πολὺ δὴ πρὸς εὐσέβειαν έπιδεδωκότες.\nἀρά σοι οὐ δοκεῖ ταῦτα παντὸς σπουδάσματος\nμᾶλλον ἀναγκαῖα αὐτοῖς; τοιγαροῦν οὐκ\nἐπὶ θεσμῳδοὺς ἔρχονται περὶ τῶν πρακτέων ‚ καὶ μὴ\nδιερωτῶντες οὐδὲ καθ’ ἑαυτοὺς ὑπ’ ἀγνοίας τῶν\nνόμων ῥᾳδιουργοῦσιν, ἀλλ’ ὅντινα αὐτῶν κινεῖς καὶ\nπερὶ τῶν πατρίων διαπυνθάνῃ ‚ προχείρως ἔχει καὶ\nῥᾳδίως εἰπεῖν, καὶ ἀνὴρ γυναικὶ ‚ καὶ παισὶ πατὴρ,\nκαὶ δούλοις δεσπότης ἱκανὸς εἶναι δοκεῖ τοὺς νόμους\nπαραδιδόναι.\nκαὶ μὴν περὶ τοῦ γε ἔτους τοῦ\nἑβδόμου ῥᾴδιον ὡσαύτως λέγειν ‚ οὐ μὴν ταὐτὸν\nἴσως. οὐ γὰρ αὐτοὶ τῶν ἔργων ἀφεστᾶσιν ‚ ὥσπερ\nταῖς ἑβδόμαις ἐκείναις ἡμέραις, ἀλλὰ τὴν γῆν ἀργὴν\nἀφιᾶσιν εἰς τὰ μέλλοντα αὖθις, εὐθενείας χάριν.\nπολὺ γὰρ διαφέρειν αὐτὴν ἀνάπαυλαν λαβοῦσαν,\n\n\nεἶτα δὲ εἰς νέωτα γεωργεῖσθαι, καὶ μὴ τῇ συνεχείᾳ\nτῆς ἐργασίας κατεξάνθαι.\nταυτὸν δὲ καὶ περὶ τὰ\nσώματα ἂν ἴδοις συμβαῖνον εἰς ῥώμην· οὐ γὰρ δὴ\nπρὸς ὑγείαν μόνον διαλείμματα καί τινας ἀναπαύλας\nἀπὸ τῶν ἔργων τοὺς ἰατροὺς προστάττοντας· τὸ\nγὰρ συνεχὲς καὶ ὁμοιοειδὲς ἀεὶ, μάλιστα δὲ ἐπ᾿ ἔργων,\nβλάπτειν ἔοικε.\nσημεῖον δέ· τὴν γὰρ γῆν\nαὐτὴν εἴ τις ἐπαγγέλλοιτο αὐτοῖς ἐξεργάσεσθαι πολὺ\nμᾶλλον ἢ πρόσθεν τὸ ἕβδομον ἔτος τουτὶ καὶ τῶν καρπῶν\nπάντων συμπαραχωρήσειν ὅλων, οὐκ ἂν οὐδαμῶς\nδέξαιντο. οὐ γὰρ αὐτοὶ τῶν πόνων ἀνέχειν οἴονται\nδεῖν μόνοι· (καίτοι κἂν εἰ τοῦτ᾿ ἐποίουν, οὐδὲν\nἂν θαυμαστὸν ἦν·) ἀλλὰ τὴν χώραν αὐτοῖς ἄνεσίν\nτινα καὶ ῥᾳστώνην, εἰς ἀρχὴν ἑτέραν τῆς αὖθις ἐπιμελείας\nκαὶ γεωργίας, λαβεῖν.\nἐπεὶ τί ἐκώλυε\nπρὸς τοῦ θεοῦ ἐπὶ τοῦ παρελθόντος ἔτους αὐτὴν\nπροεκδοῦναι καὶ παρὰ τῶν ἐργαζομένων τὸν ἐκείνων\nφόρον τοῦ ἔτους ἐκλέγειν; ἀλλ᾿, ὥσπερ ἔφην,\nκατ᾿ οὐδένα τρόπον οὐδὲν τῶν τοιούτων, προνοίᾳ,\nμοι δοκεῖ, τῆς χώρας, ἐκδέχονται.\nτῆς δὲ φιλανθρωπίας\nαὐτῶν καὶ τοῦτο μέγα ὡς ἀληθῶς σημεῖον.\nἐπεὶ γὰρ αὐτοὶ τῶν ἔργων ἐκείνου τοῦ ἔτους ἀνέχουσι,\nτοὺς γινομένους καρποὺς οὐκ οἴονται δεῖν συλλέγειν\nοὐδ᾿ ἀποτίθεσθαι, μὴ ἐκ τῶν οἰκείων πόνων\nπεριόντας αὐτοῖς· ἀλλ᾿, ἅτε τοῦ θεοῦ παρεσχηκότος\nαὐτοῖς, ἀνιείσης ἐπ᾿ αὐτομάτου τῆς γῆς, τοὺς βουλομένους\nἢ δεομένους τῶν τε ὁδοιπόρων καὶ τῶν ἄλ-\nλων ἀξιοῦσι μετὰ ἀδείας χρῆσθαι.\nκαὶ περὶ μὲν\nτούτων ἅλις σοι. τὸ γὰρ ταῖς ἑβδόμαις ἤδη τὸν νόμον\nαὐτοῖς στῆσαι, ταῦτα οὐκ ἂν ἐμὲ ἀπαιτήσαις,\nἴσως πολλῶν πολλάκις καὶ ἰατρῶν καὶ φυσιόλογων\nκαὶ φιλοσόφων ἀκηκοὼς περὶ τούτου πρότερον, ἥν-\n\n\nτιν’ ἄρα δύναμιν ἔχει πρός τε τὴν τῶν συμπάντων\nκαὶ δὴ πρὸς τὴν ἀνθρωπείαν φύ.σιν. οὗτος ὁ τῆς\nἑβδόμης λόγος.\nΤοσαῦτα μὲν ὁ Φίλων. ὅμοια δ’ αὐτῷ καὶ\nἸώσηπος ἱστορεῖ ἐν δευτέρῳ συγγράμματι ὧν πεποίηται\nΠερὶ τῆς τῶν Ἰουδαίων ἀρχαιότητος ‚ τοῦτον γρά-\nφων καὶ αὐτὸς τὸν τρόπον\n“ Τίς δ’ ἦν ὁ μάλιστα κατορθώσας τοὺς νόμους\nκαὶ τῆς δικαιοτάτης περὶ τοῦ θεοῦ πίστεως\nἐπιτυχὼν πάρεστιν ἐξ αὐτῶν κατανοεῖν τῶν νόμων\nἀντιπαραβάλλοντας· ἤδη γὰρ περὶ τούτων λεκτέον\nοὐκοῦν ἄπειροι μὲν αἱ κατὰ μέρος τῶν ἐθῶν καὶ\nτῶν νόμων παρὰ τοῖς ἅπασιν ἀνθρώποις διαφοραὶ,\nκεφαλαιωδῶς ἂν ἐπίοι τίς.\nοἷ μὲν γὰρ μοναρχίαις,\nοἱ δὲ ταῖς ὀλίγων δυναστείαις, ἄλλοι δὲ τοῖς\nπλήθεσιν ἐπέτρεψαν τὴν ἐξουσίαν τῶν πολιτευμάτων,\nὁ δ’ ἡμέτερος νομοθέτης εἰς μὲν τούτων οὐδ’ ὁτιοῦν\nἀπεῖδεν, ὡς δ’ ἄν τις εἴποι βιασάμενος τὸν λόγον\nθεοκρατίαν ἀπέδειξε τὸ πολίτευμα ‚ θεῷ τὴν ἀρχὴν\nκαὶ τὸ κράτος ἀναθεὶς, καὶ πείσας εἰς ἐκεῖνον ἅπαντας\nἀφορᾶν ὡς αἴτιον μὲν ἀπάντων ὄντα τῶν αγαθῶν,\nἃ κοινῇ τε πᾶσιν ἀνθρώποις ὑπάρχει καὶ ὅσων\nἔτυχον αὐτοὶ δεηθέντες ἐν ἀμηχάνοις · λαθεῖν δὲ τὴν\nἐκείνου γνώμην οὐκ ἐνὸν οὔτε τι τῶν πραττομένων\nοὐδὲν οὔθ’ ὧν ἄν τις παρ’ αὐτῷ διανοηθείη.\nἀλλ’\nαὐτὸν ἀπέφηνε καὶ ἀγέννητον καὶ πρὸς τὸν ἀίδιον\nχρόνον ἀναλλοίωτον, πάσης ἰδέας θνητῆς κάλλει διαφέροντα,\nφέροντα, καὶ δυνάμει μὲν ἡμῖν γνώριμον ‚ ὁποῖος δὲ\nκατ’ οὐσίαν ἐστὶν ἄγνωστον.\nταῦτα περὶ θεοῦ\nφρονεῖν οἱ σοφώτατοι παρ’ Ἕλλησιν ὅτι μὲν ἐδιδάἸώσηπος]\n\n\n\nχθησαν‚ ἐκείνου τὰς ἀρχὰς παρασχόντος‚ ἐῶ νῦν λέγειν·\nὅτι δέ ἐστι καλὰ καὶ πρέποντα τῇ τοῦ θεοῦ\nφύσει καὶ μεγαλειότητι σφόδρα μεμαρτυρήκασι· καὶ\nγὰρ Πυθαγόρας καὶ Ἀναξαγόρας καὶ Πλάτων’ οἵ τε\nμετ’ ἐκεῖνον ἀπὸ τῆς Στοᾶς φιλόσοφοι καὶ μικροῦ\nδεῖν ἅπαντες οὕτω φαίνονται περὶ τῆς τοῦ θεοῦ φύσεως\nπεφρονηκότες.\nἀλλ’ οἱ μὲν πρὸς ὀλίγους\nφιλοσοφοῦντες εἰς πλήθη δόξαις κατειλημμένα τὴν\nἀλήθειαν τοῦ δόγματος ἐξενεγκεῖν οὐκ ἐτόλμησαν ‚ ὁ\nδ’ ἡμέτερος νομοθέτης, ἅτε δὴ τὰ ἔργα παρέχων τοῖς\nνόμοις σύμφωνα, οὐ μόνον τοὺς καθ’ ἑαυτὸν ἔπεισεν,\nἀλλὰ καὶ τοῖς ἐξ ἐκείνων ἀεὶ γενησομένοις τὴν\nπερὶ τοῦ θεοῦ πίστιν ἐνέφυσεν ἀμετακίνητον.\nαἰτιον\nδ’, ὅτι καὶ τῷ τρόπῳ τῆς νομοθεσίας πρὸς τὸ\nχρήσιμον πάντων πολὺ διήνεγκεν. οὐ γὰρ μέρος\nἀρετῆς ἐποίησε τὴν εὐσέβειαν, ἀλλὰ ταύτης μέρη τε\nἄλλα καὶ συνεῖδεν αὐτὰ καὶ κατέστησε· λέγω δὲ\nτὴν δικαιοσύνην, τὴν σωφροσύνην ‚ τὴν καρτερίαν,\nτὴν τῶν πολιτῶν πρὸς ἀλλήλους ἐν ἅπασι συμφωνίαν.\nἅπασαι γὰρ αἱ πράξεις καὶ διατριβαὶ καὶ\nλόγοι πάντες ἐπὶ τὴν πρὸς τὸν θεὸν ἡμῶν εὐσέβειαν\nἔχουσι τὴν ἀναφοράν · οὐδὲν γὰρ τούτων ἀνεξέταστον\nοὐδ’ ἀόριστον παρέλιπεν.\nδύο μὲν γάρ εἰσιν ἁπάσης\nπαιδείας τρόποι καὶ τῆς περὶ τὰ ἤθη κατασκευῆς,\nὧν ὁ μὲν λόγῳ διδασκαλικὸς, ὁ δὲ διὰ τῆς ἀσκήσεως\nτῶν ἠθῶν οἱ μὲν οὖν ἄλλοι νομοθέται ταῖς γνώμαις\nδιέστησαν καὶ τὸν ἕτερον αὐτῶν ὃν ἔδοξεν ἑκάστοις\nἑλόμενοι τὸν ἕτερον παρέλιπον· οἷον Λακεδαιμόνιοι\nμὲν καὶ Κρῆτες ἔθεσιν ἐπαίδευον, οὐ λόγοις, ’Αθηναῖοι\nδὲ καὶ σχεδὸν οἱ ἄλλοι πάντες Ἕλληνες ἃ μὲν\nχρὴ πράττειν ἢ μὴ προσέταττον διὰ τῶν νόμων ‚ τοῦ\nδὲ πρὸς αὐτὰ διὰ τῶν ἔργων ἐθίζειν ὠλιγώρουν.\nὁ δ’ ἡμέτερος νομοθέτης ἄμφω ταῦτα συνήρμοσε\nκατὰ πολλὴν ἐπιμέλειαν· οὔτε γὰρ κωφὴν ἀπέλιπε\nτὴν τῶν ἠθῶν ἄσκησιν οὔτε τὸν ἐκ τοῦ νόμου λόγον\nἄπρακτον εἴασεν, ἀλλ’ εὐθὺς ἀπὸ τῆς πρώτης ἀρξάμενος\nμένος τροφῆς καὶ τῆς κατὰ τὸν οἶκον ἑκάστων διαίτης\nοὐδὲν οὐδὲ τῶν βραχυτάτων αὐτεξούσιον ἐπὶ ταῖς\nβουλήσεσι τῶν χρησομένων κατέλιπεν, ἀλλὰ καὶ περὶ\nσιτίων ὅσων ἀπέχεσθαι χρὴ καὶ τίνα προσφέρεσθαι,\nκαὶ περὶ τῶν κοινωνησάντων τῆς διαίτης, ἔργων τε\nσυντονίας καὶ τοὔμπαλιν ἀναπαύσεως ὅρον ἔθηκεν\nαὐτὸς καὶ κανόνα τὸν νόμον, ἔν’ ὥσπερ ὑπὸ πατρὶ\nτούτῳ καὶ δεσπότῃ ζῶντες μήτε βουλόμενοι μηδὲν\nμήθ’ ὑπ’ ἀγνοίας ἁμαρτάνωμεν.\nοὐδὲ γὰρ τὴν\nὑπὸ τῆς ἀγνοίας ὑποτίμησιν κατέλιπεν ‚ ἀλλὰ καὶ\nκάλλιστον καὶ ἀναγκαιότατον ἀπέδειξε παίδευμα τὸν\nνόμον, οὐκ εἰσάπαξ ἀκροασαμένοις, οὐδὲ δὶς ἢ πολλάκις,\nἀλλ’ ἑκάστης ἑβδομάδος τῶν ἄλλων ἔργων\nἀφεμένους ἐπὶ τὴν ἀκρόασιν ἐκέλευσε τοῦ νόμου συλλέγεσθαι\nκαὶ τοῦτον ἀκριβῶς ἐκμανθάνειν· ὁ δὴ\nπάντες ἐοίκασιν οἱ νομοθέται παραλιπεῖν.\nκαὶ\nτοσοῦτον ὁ πλεῖστοι τῶν ἀνθρώπων ἀπέχουσι τοῦ\nκατὰ τοὺς οἰκείους ζῆν νόμους ὥστε σχεδὸν αὐτοὺς\nοὐδ’ ἴσασιν· ἀλλ’ ὅταν ἐξαμαρτάνωσι, τότε παρ’\nἄλλων μανθάνουσιν ὅτι τὸν νόμον παραβεβήκασιν.\nοἵ τε τὰς μεγίστας καὶ κυριωτάτας παρ’ αὐτοῖς ἀρχὰς\nδιοικοῦντες ὁμολογοῦσι τὴν ἄγνοιαν· ἐπιστάτας\nγὰρ παρακαθίστανται τῆς τῶν πραγμάτων οἰκονομίας\nτοὺς ἐμπειρίαν ἔχειν τῶν νόμων ὑπισχνουμένους.\nἡμῶν δ’ ὁντινοῦν τις ἕλοιτο, τοὺς νόμους ῥᾷον\nἄν τις εἴποι πάντας ἢ τοὔνομα τὸ ἑαυτοῦ. τοιγαροῦν\nἀπὸ τῆς πρώτης εὐθὺς αἰσθήσεως αὐτοὺς ἐκμανθάνοντες\nἔχομεν ἐν ταῖς ψυχαῖς ὥσπερ ἐγκεχαραγμέ—\n\n\nνοῦς. καὶ σπάνιος μὲν ὁ παραβαίνων ‚ ἀδύνατος δ’\nἡ τῆς κολάσεως παραίτησις.\n“ Τοῦτο πρῶτον ἁπάντων τὴν θαυμαστὴν ὁμόνοιαν\nἡμῖν ἐμπεποίηκε. τὸ γὰρ μίαν μὲν ἔχειν καὶ\nτὴν αὐτὴν δόξαν περὶ θεοῦ, τῷ βίῳ δὲ καὶ τοῖς ἔθεσι\nμηδὲν ἀλλήλων διαφέρειν ‚ καλλίστην ἐν ἤθεσιν ἀνθρώπων\nσυμφωνίαν ἀποτελεῖ.\nπαρ’ ἡμῖν γὰρ\nμόνοις οὔτε περὶ θεοῦ λόγους ἀκούσεται τοὺς ἀλλήλοις\nὑπεναντίους, ὁποῖα πολλὰ παρ’ ἑτέροις· οὐχ\nὑπὸ τῶν τυχόντων γὰρ μόνον τὸ κατὰ τὸ προσπεσὸν\nἑκάστῳ λέγεται πάθος, ἀλλὰ καὶ παρά τισι τῶν φιλοσόφων\nἀποτετόλμηται, τῶν μὲν τὴν ὅλην τοῦ θεοῦ\nφύσιν ἀναιρεῖν τοῖς λόγοις ἐπικεχειρηκότων ‚ ἄλλων\nδὲ τὴν ὑπὲρ ἀνθρώπων αὐτὸν πρόνοιαν ἀφαιρουμένων·)\nοὐδ’ ἐν τοῖς ἐπιτηδεύμασι τῶν βίων ὄψεται\nδιαφορὰν ‚ ἀλλὰ κοινὰ μὲν ἔργα πάντων παρ’ ἡμῖν,\nεἷς δ’ ὁ λόγος ὁ τῷ νόμῳ συμφωνῶν περὶ θεοῦ,\nπάντα λέγων ἐκεῖνον ἐφορᾶν.\nκαὶ μὴν περὶ\nτῶν κατὰ τὸν βίον ἐπιτηδευμάτων ‚ ὅτι δεῖ πάντα τὰ\nἄλλα τέλος ἔχειν τὴν εὐσέβειαν, καὶ γυναικῶν ἀκούσειεν\nἄν τις καὶ τῶν οἰκετῶν. ὅθεν δὴ καὶ τὸ\nπροσφερόμενον ἡμῖν ὑπό τινων ἔγκλημα, τὸ δὴ μὴ\nκαινῶν εὑρετὰς ἔργ’ ὢν ἢ λόγων ἄνδρας παρασχεῖν,\nἐντεῦθεν συμβέβηκεν.\nοἱ μὲν γὰρ ἄλλοι τὸ μηδενὶ\nτῶν πατρίων ἐμμένειν καλὸν εἶναι νομίζουσι,\nκαὶ τοῖς μάλιστα τολμῶσι ταῦτα παραβαίνειν σοφίας\nδεινότητα μαρτυροῦσιν, ἡμεῖς δὲ τοὐναντίον μίαν\nεἶναι καὶ φρόνησιν καὶ ἀρετὴν ὑπειλήφαμεν, τὸ μηδὲν\nὅλως ὑπεναντίον μήτε πρᾶξαι μήτε διανοηθῆναι\nτοῖς ἐξ ἀρχῆς νομοθετηθεῖσιν.\nὅπερ εἰκότως ἂν\nεἴη τεκμήριον τοῦ κάλλιστα τὸν νόμον τεθῆναι. τὰ\nγὰρ μὴ τοῦτον ἔχοντα τὸν τρόπον αἶ πεῖραι δεόμεναι\n\n\nδιορθώσεως ἐλέγχουσιν· ἡμῖν δὲ τοῖς πεισθεῖσιν ἐξ\nἀρχῆς τεθῆναι τὸν νόμον κατὰ θεοῦ βούλησιν οὐδ᾿\nεὐσεβὲς ἦν ἔτι τοῦτο μὴ φυλάττειν.\nτί γὰρ αὐτοῦ\nτις ἂν μετακινήσειεν. ἢ τί κάλλιον ἐξεῦρεν, ἢ τί\nπαρ᾿ ἑτέρων ὡς ἄμεινον μετήνεγκεν; ἆρά γε τὴν\nὅλην κατάστασιν τοῦ πολιτεύματος; καὶ τίς ἂν καλλίων\nἢ δικαιοτέρα γένοιτο τῆς τὸν θεὸν μὲν ἡγεμόνα\nτῶν ὅλων ἡγεῖσθαι πεποιημένης, τοῖς ἱερεῦσι δὲ\nκοινῇ μὲν τὰ μέγιστα διοικεῖν ἐπιτρεπούσης, τῷ δὲ\nπάντων ἀρχιερεῖ πάλιν πεπιστευκυίας τὴν τῶν ἄλλων\nἱερέων ἡγεμονίαν;\nοὓς οὐ κατὰ πλοῦτον\nοὐδέ τισιν ἄλλαις προύχοντας πλεονεξίαις τὸ πρῶτον\nεὐθὺς ὁ νομοθέτης ἐπὶ τὴν τιμὴν ἔταξεν, ἀλλ᾿ ὅσοι τῶν\nμετ᾿ αὐτοῦ πειθοῖ τε καὶ σωφροσύνῃ τῶν ἄλλων διέφερον,\nτούτοις τὴν περὶ τὸν θεὸν θεραπείαν ἐνεχείρισεν.\nτοῦτο δ᾿ ἦν καὶ τοῦ νόμου καὶ τῶν ἄλλων\nἐπιτηδευμάτων ἀκριβὴς ἐπιμέλεια· καὶ γὰρ ἐπόπται\nπάντων καὶ δικασταὶ τῶν ἀμφισβητουμένων καὶ\nκολασταὶ τῶν κατεγνωσμένων οἱ ἱερεῖς ἐτάχθησαν.”\n“Τίς ἂν οὖν ἀρχὴ γένοιτο ταύτης ὁσιωτέρα;\nτίς δὲ τιμὴ θεῷ μᾶλλον ἁρμόζουσα; παντὸς μὲν τοῦ\nπλήθους κατεσκευασμένου πρὸς τὴν εὐσέβειαν, ἐξαίρετον\nδὲ τὴν ἐπιμέλειαν τῶν ἱερέων πεπιστευμένων,\nὥσπερ δὲ τελετή ἐστι τῆς ὅλης πολιτείας οἰκονομουμένης.\nἃ γὰρ ὀλίγων ἡμερῶν ἀριθμὸν ἐπιτηδεύοντες\nἄλλοι φυλάττειν οὐ δύνανται, μυστήρια καὶ\nτελετὰς ἐπονομάζοντες, ταῦτα μετὰ πολλῆς ἡδονῆς\nκαὶ γνώμης ἀμεταθέτου φυλάττομεν ἡμεῖς διὰ τοῦ\nπαντὸς αἰῶνος.\nτίνες οὖν εἰσιν αἱ προρρήσεις\nκαὶ προαγορεύσεις; ἁπλαῖ τε καὶ γνώριμοι. πρώτη\nδ᾿ ἡγεῖται ἡ περὶ θεοῦ λέγουσα, θεὸς ἔχει τὰ σύμπαντα,\nπαντελὴς καὶ μακάριος, αὐτὸς ἑαυτῶ καὶ πᾶ-\n\n\nσιν αὐτάρκης, ἀρχὴ καὶ μέση καὶ τέλος πάντων\nοὗτος· ἔργοις μὲν καὶ χάρισιν ἐναργὴς καὶ παντὸς\nοὑτινοσοῦν φανερώτερος, μορφὴν δὲ καὶ μέγεθος\nἡμῖν ἀφανέστατος.\nπᾶσα μὲν ὕλη πρὸς εἰκόνα\nτὴν τούτου, κἂν ᾖ πολυτελὴς, ἄτιμος· πᾶσα δὲ τέχνη\nπρὸς μιμήσεως ἐπίνοιαν ἄτεχνος· οὐδὲν ὅμοιον οὔτ᾿\nεἴδομεν οὔτ᾿ ἐπινοοῦμεν οὔτ᾿ εἰκάζειν ἐστὶν ὅσιον.\nἔργα βλέπομεν αὐτοῦ, φῶς, οὐρανὸν, γῆν, ἥλιον.\nκαὶ σελήνην, ὕδατα, ζῴων γενέσεις, καρπῶν ἀναδόσεις.\nταῦτα ὁ θεὸς ἐποίησεν, οὐ χερσὶν, οὐ πόνοις,\nοὔ τινων ἐργασαμένων ἐπιδεηθεὶς, ἀλλ᾿ αὐτοῦ καλὰ\nθελήσαντος καλῶς ἦν εὐθὺς γεγονότα.\nτούτῳ\nδεῖ πάντας ἀκολουθεῖν καὶ θεραπεύειν αὐτὸν ἀσκοῦντας\nἀρετήν· τρόπος γὰρ θεοῦ θεραπείας οὗτος ὁσιώτατος.\nεἷς ναὸς ἑνὸς θεοῦ, (φίλον γὰρ ἀεὶ παντὶ\nτὸ ὅμοιον,) κοινὸς ἁπάντων, κοινοῦ θεοῦ ἁπάντων.\nτοῦτον θεραπεύουσι μὲν διὰ παντὸς οἱ ἱερεῖς· ἡγεῖται\nδὲ τούτων ὁ πρῶτος ἀεὶ κατὰ γένος. οὗτος μετὰ\nτῶν συνιερέων θύσει τῷ θεῷ, φυλάξει τοὺς νόμους,\nδικάσει περὶ τῶν ἀμφισβητουμένων, κολάσει τοὺς\nἐλεγχθέντας. ὁ τούτῳ μὴ πειθόμενος ὑφέξει δίκην,\nὡς εἰς τὸν θεὸν αὐτὸν ἀσεβῶν.\nθύομεν τὰς\nθυσίας οὐκ εἰς πλήρωσιν ἑαυτοῖς καὶ μέθην, (ἀβούλητα\nγὰρ τῷ θεῷ τάδε, καὶ πρόφασις ἂν ὕβρεως γένοιτο\nκαὶ πολυτελείας·) ἀλλὰ σώφρονας, εὐτάκτους,\nεὐσταλεῖς, ὅπως μάλιστα θύοντες σωφρονῶσι. καὶ\nἐπὶ ταῖς θυσίαις χρὴ πρῶτον ὑπὲρ τῆς κοινῆς εὔχεσθαι\nσωτηρίας, εἶθ᾿ ὑπὲρ ἑαυτῶν· (ἐπὶ γὰρ κοινωνίᾳ\nγεγόναμεν·) καὶ ταύτην ὁ προτιμῶν τοῦ καθ᾿\nἑαυτὸν ἰδίου μάλιστα εἴη θεῷ κεχαρισμένος.\nπαράκλησις\nδὲ πρὸς τὸν θεὸν ἔστω διὰ τῆς εὐχῆς καὶ\nδέησις, οὐχ ὅπως διδῷ τὰ ἀγαθά· (δέδωκε γὰρ αὐ-\n\n\nτὸς ἑκὼν καὶ πᾶσιν εἰς μέσον κατατέθεικεν·) ἀλλ’\nὅπως δέχεσθαι δυνώμεθα καὶ λαβόντες φυλάττωμεν.\nἁγνείας ἐπὶ ταῖς θυσίαις διῄρηκεν ὁ νόμος ἀπὸ\nκήδους, ἀπὸ λέχους ‚ ἀπὸ κοινωνίας τῆς πρὸς γυναῖκα.\nκαὶ πολλῶν ἄλλων, ἃ μακρὸν ἂν εἴη νῦν γρά-\nφειν. ”\n‘‘Τοιοῦτος μὲν ὁ περὶ θεοῦ καὶ τῆς ἐκείνου\nθεραπείας λόγος ἡμῖν ἐστίν· ὁ δ’ αὐτὸς ἅμα καὶ νόμος.\nτίνες δὲ οἶ περὶ γάμων νόμοι ; μίξιν μόνην οἶδεν\nὁ νόμος τὴν κατὰ φύσιν τὴν πρὸς γυναῖκα, καὶ\nταύτην, εἰ μέλλοι τέκνων ἕνεκα γίνεσθαι· τὴν δὲ\nπρὸς ἄρρενα ἀρρένων ἐστύγηκε, καὶ θάνατος τὸ ἐπιτίμιον\nεἴ τις ἐπιχειρήσειε.\nγαμεῖν δὲ κελεύει\nμὴ προικὶ προσέχοντας, μηδὲ βιαίοις ἁρπαγαῖς, μηδ’\nαὖ δόλῳ καὶ δι’ ἀπάτης πείσαντας ‚ ἀλλὰ μνηστεύειν\nεἴτ’· παρὰ τοῦ δοῦναι κυρίου, καὶ κατὰ συγγένειαν\nἐπιτήδειον. γυνὴ χείρων, φησὶν, ἀνδρὸς εἰς ἅπαντα ·\nτοιγαροῦν ὑπακουέτω, μὴ πρὸς ὕβριν, ἀλλ’ ἵνα ἄρχηται·\nθεὸς γὰρ ἀνδρὶ κράτος ἔδωκε.\nταύτῃ συνεῖναι\nδεῖ τὸν γήμαντα μόνῃ· τὸ δὲ τὴν ἄλλου πειρὰν\nἀνόσιον. εἰ δέ τις τοῦτο πράξειεν, οὐδεμία θανάτου\nπαραίτησις · οὔτε εἰ βιάσαιτο παρθένον ἑτέρῳ συνωμολογημένην\nοὔτ’ εἰ πείσαι γεγαμημένην.\nτέκνα\nτρέφειν ἅπαντα προσέταξε. καὶ γυναιξὶν ἀπεῖπε μήτ’\nἀμβλοῦν τὸ σπαρὲν μήτε διαφθείρειν ‚ ἀλλὰ ἢν φανείη,\nτεκνοκτόνος ἂν εἴη ψυχὴν ἀφανίζουσα καὶ τὸ\nγένος ἐλαττοῦσα.\nτοιγαροῦν οὐδ’ εἴ τις ἐπὶ λέχους\nφθορὰν παρέλθοι, καθαρὸς εἷναι τότε προσήκει. καὶ\nμετὰ τὴν νόμιμον συνουσίαν ἀνδρὸς καὶ γυναικὸς\nἀπολούεσθαι, ψυχῆς ἔχειν τοῦτο μερισμὸν πρὸς ἄλλην\nχώραν ὑπέλαβε. καὶ γὰρ ἐμφυομένη σώμασι κακοπαθεῖ,\nκαὶ τούτων αὖ πάλιν θανάτῳ διακριθεῖσα.\n\n\nδιόπερ ἁγνείας ἐπὶ πάσι τοῖς τοιούτοις ἔταξεν.\nοὐ\nμὴν οὐδ’ ἐπὶ ταῖς τῶν παίδων γενέσεσιν ἐπέτρεψεν\nεὐωχίαν συντελεῖν καὶ προφάσεις ποιεῖσθαι μέθης,\nἀλλὰ σώφρονα τὴν ἀρχὴν εὐθὺς τῆς τροφῆς ἔταξε,\nκαὶ γράμματα παιδεύειν ἐκέλευσε τὰ περὶ τοὺς νόμους,\nκαὶ τῶν προγόνων τὰς πράξεις ἐπίστασθαι,\nτὰς μὲν ἵνα μιμῶνται, τοῖς δ’ ἵνα συντρεφόμενοι\nμήτε παραβαίνωσι μήτε σκῆψιν ἀγνοίας ἔχωσι.\nτῆς εἰς τοὺς τετελευτηκότας προενόησεν ὁσίας, οὐ\nπολυτελείαις ἐνταφίων, οὐδὲ κατασκευαῖς μνημείων\nἐπιφανῶν, ἀλλὰ τὰ μὲν περὶ τὴν κηδείαν ἔταξε τοῖς\nοἰκειοτάτοις ἐπιτελεῖν, πᾶσι δὲ τοῖς παριοῦσι θαπτομένου\nτινὸς καὶ προσελθεῖν καὶ συναποδύρεσθαι\nνόμιμον ἐποίησε. καθαίρειν δὲ κελεύει καὶ τὸν οἶκον\nκαὶ τοὺς ἐνοικοῦντας ἀπὸ κήδους, ἕνα πλεῖστον\nἀπέχῃ τοῦ δοκεῖν καθαρὸς εἶναί τις φόνον ἐργασάμενος.\nγονέων τιμὴν μετὰ τὴν πρὸς θεὸν δευτέραν\nἔταξε καὶ τὸν οὐκ ἀμειβόμενον τὰς παρ’ αὐτῶν\nχάριτας, ἀλλ’ εἰς ὁτιοῦν ἐλλείποντα ‚ λευσθησόμενον\nπαραδίδωσι.\nκαὶ παντὸς τοῦ πρεσβυτέρου τιμὴν\nἔχειν τοὺς νέους φησὶν ‚ ἐπεὶ πρεσβύτατον ὁ θεός.\nκρύπτειν οὐδὲν ἐᾷ πρὸς φίλους, οὐ γὰρ εἶναι\nφιλίαν τὴν μὴ πάντα πιστεύουσαν· κἂν συμβῇ τις\nἔχθρα, τούτων ἀπόρρητα λέγειν κεκώλυκε.\nδικάζων\nεἰ δῶρά τις λάβοι ‚ θάνατος ἡ ζημία. περιορων\nἱκέτην, βοηθεῖν ἐνὸν, ὑπεύθυνος. ὃ μὴ κατέθηκέ\nτις, οὐκ ἀναιρήσεται. τῶν ἀλλοτρίων οὐδενὸς ἄψεται.\nδανείσας τόκον οὐ λήψεται. ταῦτα καὶ πολλὰ\nτούτοις ὅμοια τὴν πρὸς ἀλλήλους ἡμῶν συνέχει κοινωνίαν.”\nΠῶς δὲ καὶ περὶ τῆς πρὸς ἀλλοφύλους ἐπιεικείας\nἐφρόνησεν ὁ νομοθέτης ἄξιον ἰδεῖν · φανεῖται\n\n\nγὰρ ἄριστα πάντων προνοησάμενος ὅπως μήτε τὰ\nοἰκεῖα διαφθείρωμεν μήτε φθονήσωμεν τοῖς μετέχειν\nτῶν ἡμετέρων προαιρουμένοις.\nὅσοι μὲν γὰρ θέλουσιν\nὑπὸ τοὺς αὐτοὺς ἡμῖν νόμους ζῆν ὑπελθόντες,\nδέχεται φιλοφρόνως ‚ οὐ τῷ γένει μόνον, ἀλλὰ καὶ\nτῇ προαιρέσει τοῦ βίου νομίζων εἶναι τὴν οἰκειότητα ·\nτοὺς δὲ ἐκ παρέργου προσιόντας ἀναμίγνυσθαι τῇ\nσυνηθείᾳ οὐκ ἠθέλησε.\nτἄλλα δὲ προείρηκεν\nὣν ἡ μετάδοσίς ἐστιν ἀναγκαία· πάσι παρέχειν τοῖς\nδεομένοις πῦρ, ὕδωρ, τροφὴν ‚ ὀδοὺς φράζειν, ἄταφον\nμὴ περιορᾶν.\nἐπιεικεῖς δὲ καὶ τὰ πρὸς τοὺς\nπολεμίους κριθέντας εἶναι· οὐ γὰρ ἐᾷ τὴν γῆν αὐτῶν\nπυρπολεῖν ‚ οὐδὲ κόπτειν ἥμερα δένδρα συγκεχώρηκεν·\nἀλλὰ καὶ σκυλεύειν ἀπείρηκε τοὺς ἐν τῇ\nμάχῃ πεσόντας, καὶ τῶν αἰχμαλώτων προυνόησεν,\nὅπως αὐτῶν ὕβρις ἀπῇ, μάλιστα δὲ γυναικῶν.\nουτως\nδὲ πόρρωθεν ἡμερότητα καὶ φιλανθρωπίαν διδάσκειν\nἡμᾶς ἐσπούδασεν ὥστε οὐδὲ τῶν ἀλόγων\nζῴων ὠλιγώρησεν, ἀλλὰ μόνην ἀφῆκε τούτων χρὴσιν\nτὴν νενομισμένην, πᾶσαν δ’ ἑτέραν ἐκώλυσεν.\nἃ δ’ ὥσπερ ἱκετεύοντα προσφεύγει ταῖς οἰκίαις, ἀπεῖπεν\nἀνελεῖν· οὐδὲ νεοττοῖς τοὺς γονέας αὐτῶν ἐπέτρεψε\nσυνεξαίρειν· φείδεσθαι δὲ κἀν τῇ πολεμίᾳ\nτῶν ἐργαζόμενον ζῴων καὶ μὴ φονεύειν.’’\n“ Οὕτω πανταχόθεν τὰ πρὸς ἐπιείκειαν περιεσκέψατο,\nδιδασκαλικοῖς μὲν τοῖς προειρημένοις\nχρησάμενος νόμοις, τοὺς δ’ αὖ κατὰ τῶν παραβαινόντων\nτιμωρητικοὺς τάξας ‚ οὐκ ἄνευ προφάσεως. ζημία\nγὰρ ἐπὶ τοῖς πλείστοις τῶν παραβαινόντων ὁ θάνατος,\nἂν μοιχεύσῃ τις, ἂν βιάσηται κόρην, ἂν ἄρρενι\nτολμήσῃ πεῖραν προσφέρειν ‚ ἂν ὑπομείνῃ παθεῖν ὁ\nπειρασθείς.\nἔστι δὲ καὶ ἐπὶ δούλοις ὁμοίως ὁ\n\n\nνόμος ἀπαραίτητος. ἀλλὰ καὶ περὶ μέτρων, ἤν τις\nκακουργήσειεν, ἢ σταθμῶν, ἢ περὶ πράσεως ἀδίκου\nκαὶ δόλῳ γενομένης ‚ κἂν ὑφέληταί τις ἀλλότριον,\nκἂν ὃ μὴ κατέθηκεν ἀνέληται, πάντων εἰσὶ κολάσεις,\nοὐχ οἷαι παρ’ ἑτέροις, ἀλλ’ ἐπὶ τὸ μεῖζον. περὶ μὲν\nγὰρ γονέων ἀδικίας, ἢ τῆς εἰς τὸν θεὸν ἀσεβείας,\nκἂν μέλλῃ τις ‚ εὐθὺς ἀπόλλυται.\nτοῖς μέντοι\nγε κατὰ τοὺς νόμους πάντα πράττουσι γέρας ἐστὶν\nοὐκ ἀργύριον, οὐδὲ χρυσὸς, οὐ μὴν οὐδὲ κοτίνου\nστέφανος, ἢ σελίνου, καὶ τοιαύτη τις ἀνακήρυξις,\nἀλλ’ αὐτὸς ἕκαστος αὑτῷ τὸ συνειδὸς ἔχων μαρτυροῦν\nπεπίστευκε, (τοῦ μὲν νομοθέτου προφητεύσαντος,\nτοῦ δὲ θεοῦ τὴν πίστιν ἰσχυρὰν παρεσχηκότος,)\nὅτι τοῖς τοὺς νόμους διαφυλάξασιν, κἂν εἰ δέοι θνήσκειν\nὑπὲρ αὐτῶν, προθύμως ἀποθανεῖν ‚ ἔδωκεν ὁ\nθεὸς γενέσθαι τε πάλιν καὶ βίον ἀμείνω λαβεῖν ἐκ\nπεριτροπῆς.’’\n“ ”Ωκνουν δ’ ἂν ἐγὼ νῦν ταῦτα γράφειν ‚ εἰ\nμὴ διὰ τῶν ἔργων ἅπασιν ἦν φανερὸν ὅτι πολλοὶ\nκαὶ πολλάκις ἤδη τῶν ἡμετέρων περὶ τοῦ μηδὲ ῥῆμα\nφθέγξασθαι παρὰ τὸν νόμον πάντα παθεῖν γενναίως\nπροείλοντο. καίτοι γε εἰ μὴ συμβεβήκει γνώριμον\nἡμῶν τὸ ἔθνος ἅπασιν ἀνθρώποις ὑπάρχειν ‚ κἀν\nφανερῷ κεῖσθαι τὴν ἐθελούσιον ἡμῶν τοῖς νόμοις\nἀκολουθίαν, ἀλλά τις ἢ συγγράψαι λέγων αὐτὸς ἀνεγίνωσκε\nτοῖς Ἕλλησιν, ἤ που περιτυχεῖν ἔξω τῆς γινωσκομένης\nγῆς ἔφασκεν ἀνθρώποις ‚ τοιαύτην μὲν\nἔχουσι δόξαν οὕτω σεμνὴν περὶ τοῦ θεοῦ, τοιούτοις\nδὲ νόμοις πολὺν αἰῶνα βεβαίως ἐμμεμενηκόσι, πάντας\nἂν οἶμαι θαυμάσαι διὰ τὰς συνεχεῖς παρ’ αὐτοῖς\nμεταβολάς · ἀμέλει τῶν γράψαι τι παραπλήσιον εἰς\nπολιτείαν καὶ νόμους ἐπιχειρησάντων ὡς θαυμαστὰ\n\n\nσυνθέντων κατηγοροῦσι ‚ φάσκοντες αὐτοὺς λαβεῖν\nἀδυνάτους ὑποθέσεις.\nκαὶ τοὺς μὲν ἄλλους\nπαραλείπω φιλοσόφους ‚ ὅσοι τι τοιοῦτον ἐν τοῖς\nσυγγράμμασιν ἐπραγματεύσαντο · Πλάτων’ δὲ θαυμαζόμενος\nπαρὰ τοῖς Ἕλλησιν, ὡς καὶ σεμνότητι βίου\nδιενεγκὼν, καὶ δυνάμει λόγων καὶ πειθοῖ πάντας\nὑπεράρας τοὺς ἐν φιλοσοφίᾳ γεγονότας ‚ ὑπὸ τῶν\nφασκόντων δεινῶν εἶναι τὰ πολιτικὰ μικροῦ δεῖν\nχλευαζόμενος καὶ κωμῳδούμενος διατελεῖ.\nκαίτοι\nτἀκείνου σκώπτων συχνῶς τις ἂν εὕροι ῥᾷον καὶ\nτὰς τῶν πολλῶν ἔγγιον συνηθείας. αὐτὸς δὲ Πλάτων\nὡμολόγηκεν ὅτι τὴν ἀληθῆ περὶ τοῦ θεοῦ δόξαν\nεἰς τὴν τῶν ὄχλων ἄνοιαν οὐκ ἦν ἀσφαλὲς ἐξενεγκεῖν.\nἀλλὰ τὰ μὲν Πλάτωνος λόγους τινὲς εἶναι κενοὺς\nνομίζουσι ‚ κατὰ πολλὴν ἐξουσίαν κεκαλλιγραφημέωους.\nμάλιστα δὲ τῶν νομοθετῶν Λυκοῦργον τεθαυμάκασι,\nκαὶ τὴν Σπάρτην ἅπαντες ὑμνοῦσιν, ὅτι τοῖς\nἐκείνου νόμοις ἐπὶ πλεῖστον ἐνεκαρτέρησαν.\nὀκοῦν\nτοῦτο μὲν ὁμολογείσθω τεκμήριον ἀρετῆς εἷναι,\nτὸ πείθεσθαι τοῖς νόμοις. οἶ δὲ Λακεδαιμονίους\nθαυμάζοντες τὸν ἐκείνων χρόνον Λακεδαιμονίους\n’σαν τοῖς πλείοσιν ἢ δισχιλίοις ἔτεσι τῆς ἡμετέρας\nπολιτείας· καὶ προσέτι λογιζέσθωσαν ὅτι Λακεδαιμόνιοι\nμὲν, ὅσον ἐφ’ ἑαυτῶν χρόνον εἶχον τὴν ἐλευθερίαν,\nἀκριβῶς ἔδοξαν τοὺς νόμους διαφυλάττειν,\nἐπεὶ μέντοι περὶ αὐτοὺς ἐγένοντο μεταβολαὶ τῆς τύχης‚\nμικροῦ δεῖν ἁπάντων ἐξελάθοντο τῶν νόμων·\nἡμεῖς δὲ ἐν τύχαις μυρίαις γεγονότες, διὰ τἀς τῶν\nβασιλευσάντων τῆς Ἀσίας μεταβολὰς, οὐδ’ ἐν τοῖς\nἐσχάτοις τῶν δεινῶν τοὺς νόμους προύδομεν. ”\nΤαῦτα μὲν καὶ Ἰώσηπος περὶ τῆς κατὰ Μωσέα\nἸουδαίων πολιτείας. περὶ δὲ τῆς ἐν τοῖς ὑπ’\n\n\nαὐτοῦ τεθεῖσι νόμοις ἐπεσκιασμένης καὶ ἀλληγορικῆς\nθεωρίας πολλὰ ἔχων εἰπεῖν ἐπαρκεῖν ἡγοῦμαι\nτὰς Ἐλεαζάρου καὶ Ἀριστοβούλου διηγήσεις, ἀνδρῶν\nτὸ μὲν Ἑβραίων ἀνέκαθεν, τὸν δὲ χρόνον κατὰ\nτοὺς Πτολεμαίων χρόνους διαπρεψάντων.\nὧν ὁ\nἘλεάζαρος καὶ τῷ τῆς ἀρχιερωσύνης ἀξιώματι τετιμημένος\nμικρῷ πρότερον ἡμῖν ἐδηλοῦτο, ὃς δὴ τοῖς\nπαρὰ βασιλέως ὡς αὐτὸν ἥκουσι πρεσβείας ἕνεκα τῆς\nτῶν Ἑβραϊκῶν λόγων ἐπὶ τὴν Ἑλλάδα μεταβολῆς\nτὸν τρόπον ὑποτυπούμενος τῆς ἐν τοῖς ἱεροῖς νόμοις\nἀλληγορουμένης ἰδέας, τοιαύτην πεποίηται τοῦ λόγου\nτὴν διδασκαλίαν\nἌξιον δὲ ἐπιμνησθῆναι διὰ βραχ·έων τῶν\nὺποδειχθέντων ὑπ’ αὐτοῦ πρὸς τὰ δι’ ἡμῶν ἐπιζητηθέντα·\nνομίζειν γὰρ τοῖς πολλοῖς περιεργίαν ἔχειν\nτινὰ τῶν ἐν τῆ νομοθεσίᾳ, λέγω δὲ περί τε βρωτῶν\nκαὶ ποτῶν καὶ τῶν νομιζομένων ἀκαθάρτων εἷναι\nκνωδάλων.\nπυνθανομένων γὰρ ἡμῶν διὰ τί,\nμιᾶς καταβολῆς οὔσης ‚ τὰ μὲν ἀκάθαρτα νομίζεται\nπρὸς βρῶσιν, τὰ δὲ καὶ πρὸς τὴν ἁφήν· (δεισιδαιμόνως\nγὰρ τὰ πλεῖστα τὴν νομοθεσίαν ἔχειν ‚ ἐν δὲ\nτούτοις πάλιν δεισιδαιμόνως·) πρὸς ταῦτα οὕτως\nἐνήρξατο·\nΘεωρεῖς ‚ ἔφη, τὰς ἀναστροφὰς καὶ τὰς\nὁμιλίας, οἶον ἐνεργάζονται πρᾶγμα, διότι κακοῖς ὁμιλήσαντες\nδιαστροφὰς ἐπιλαμβάνουσιν ἄνθρωποι, καὶ\nταλαίπωροι δι’ ὅλου τοῦ ζῆν εἰσίν· ἐὰν δὲ σοφοῖς\nκαὶ φρονίμοις συζῶσιν, ἐξ ἀγνοίας ἐπανορθώσεως\nεἰς τὸν βίον ἔτυχον.\nδιαστειλάμενος οὑν τὰ τῆς\nεὐσεβείας καὶ δικαιοσύνης πρῶτον ὁ νομοθέτης ἡμῶν\nκαὶ διδάξας ἕκαστα περὶ τούτων, οὐκ ἀπαγορευτικῶς\n\n\n\nμόνον, ἀλλ’ ἐνδεικτικῶς ‚ καὶ τὰς βλάβας προδήλους\nκαὶ τὰς ὑπὸ θεοῦ γενομένας ἐπιπομπὰς τοῖς αἰτίοις.\nπρουπέδειξε γὰρ πρῶτον πάντων ὅτι μόνος ὁ θεός\nἐστι καὶ διὰ πάντων ἡ δύναμις αὐτοῦ φανερὰ γίνεται,\nπεπληρωμένου παντὸς τόπου τῆς δυναστείας,\nκαὶ οὐδὲν αὐτὸν λανθάνει τῶν ἐπὶ γῆς γινομένων\nὐπ’ ἀνθρώπων κρυφίως ‚ ἀλλ’ ὅσα ποιεῖ τις αὐτῶ\nφανερὰ καθέστηκε καὶ τὰ μέλλοντα γίνεσθαι.\nταῦτ’\nοὖν ἐξεργαζόμενος ἀκριβῶς καὶ πρόδηλα θεὶς ἔδειξεν\nὅτι καὶ ἐὰν ἐννοηθῇ τις κακίαν ἐπιτελεῖν οὐκ ἂν λάθοι,\nμὴ ὅτι καὶ πράξας ‚ δι’ ὅλης τῆς νομοθεσίας τὸ\nτοῦ θεοῦ δυνατὸν ἐνδεικνύμενος.\nποιησάμενος\nοὖν τὴν καταρχὴν ταύτην, καὶ δείξας ὅτι πάντες οἱ\nλοιποὶ παρ’ ἡμὰς ἄνθρωποι πολλοὺς θεοὺς εἶναι ωομίζουσιν,\nαὐτοὶ δυναμικώτεροι πολλῶ καθεστῶτες ὧν\nσέβονται ματαίως. ἀγάλματα γὰρ ποιήσαντες ἐκ λίθων\nἢ ξύλων εἰκόνας φασὶν εἶναι τῶν ἐξευρόντων\nτι πρὸς τὸ ζῆν αὐτοῖς χρήσιμον, οἶς προσκυνοῦσι,\nπαρὰ πόδας ἔχοντες τὴν ἀναισθησίαν.\nεἴτε γὰρ\nκατ’ ἐκεῖνό τις θείη, κατὰ τὴν ἐξεύρεσιν, παντελῶς\nἀνόητον. τῶν γὰρ ἐν τῇ κτίσει λαβόντες τινὰ συνἐθηκαν\nκαὶ προσυπέδειξαν εὐχρηστοτάτην τὴν κατασκευὴν\nσκευὴν αὐτῶν, οὐ ποιήσαντες αὐτοί· διὸ κενὸν καὶ\nμάταιον τοὺς ὁμοίους ἀποθεοῦν.\nκαὶ γὰρ ἔτι καὶ\nνῦν εὑρετικώτεροι καὶ πολυμαθέστεροι τῶν ἀνθρώπων\nτῶν πρίν εἰσι πολλοὶ ‚ καὶ οὐκ ἂν φθάνοιεν αὐτοὺς\nπροσκυνοῦντες.\nκαὶ νομίζουσιν οἱ ταῦτα\nδιαπλάσαντες καὶ μυθοποιήσαντες τῶν Ἑλλήνων οἱ\nσοφώτατοι καθεστάναι. τῶν μὲν γὰρ ἄλλων πολυματαίων\nτί δεῖ λέγειν, Αἰγυπτίων τε καὶ τῶν παραπλησίων,\nοἵτινες ἐπὶ θηρία καὶ τῶν ἑρπετῶν τὰ πλεῖστα\nκαὶ κνωδάλων τὴν ἀπέρεισιν πεποίηνται, καὶ\n\n\nταῦτα προσκυνοῦσι, καὶ θύουσι τούτοις καὶ ζῶσι καὶ\nτελευτήσασι;\nσυνθεωρήσας τοιγαροῦν ἕκαστα\nσοφὸς ὢν ὁ νομοθέτης, καὶ ὑπὸ θεοῦ κατεσκευασμένος\nεἰς ἐπίγνωσιν τῶν ἁπάντων, περιέφραξεν ἡμᾶς\nἀδιακόποις χάραξι καὶ σιδηροῖς τείχεσιν, ὅπως μηδενὶ\nτῶν ἄλλων ἐθνῶν ἐπιμισγώμεθα κατὰ μηδὲν, ἁγνοὶ\nκαθεστῶτες κατὰ σῶμα καὶ κατὰ ψυχὴν, ἀπολελυμένοι\nματαίων δοξῶν, τὸν μόνον θεὸν καὶ δυνατὸν σεβόμενοι\nπαρ᾿ ὅλην τὴν πᾶσαν κτίσιν.\nὅθεν Αἰγυπτίων\nοἱ καθηγεμόνες ἱερεῖς ἐγκεκυφότες εἰς πολλὰ\nκαὶ μετεσχηκότες πραγμάτων ἀνθρώπους θεοῦ προσονομάζουσιν\nἡμᾶς· ὃ τοῖς λοιποῖς οὐ πρόσεστιν, εἰ\nμή τις σέβεται τὸν κατ᾿ ἀλήθειαν θεόν· ἀλλ᾿ εἰσὶν\nἄνθρωποι βρωτῶν καὶ ποτῶν καὶ σκέπης· ἡ γὰρ\nπᾶσα διάθεσις αὐτῶν ἐπὶ ταῦτα καταφεύγει.\nτοῖς\nδὲ παρ᾿ ἡμῖν ἐν οὐδενὶ ταῦτα λελόγισται, περὶ δὲ\nτῆς τοῦ θεοῦ δυναστείας δι᾿ ὅλου τοῦ ζῆν ἡ σκέψις\nαὐτοῖς ἐστί. ὅπως οὖν μηδενὶ συναλισγόμενοι μηδὲ\nὁμιλοῦντες φαύλῳ διαστροφὰς λαμβάνοιμεν, πάντο-\nθεν ἡμᾶς περιέφραξαν ἁγνείαις, καὶ διὰ βρωτῶν καὶ\nποτῶν καὶ ἁφῆς καὶ ἀκοῆς καὶ ὁράσεως νομικῆς.\nτὸ γὰρ καθόλου πάντα πρὸς τὸν φυσικὸν λόγον\nὅμοια καθέστηκεν, ὑπὸ μιᾶς δυνάμεως οἰκονομούμενα,\nκαὶ καθ᾿ ἓν ἕκαστα ἔχει λόγον βαθὺν, ἀφ᾿ ὧν\nἀπεχόμεθα κατὰ τὴν χρῆσιν καὶ οἷς συγχρώμεθα.\nχάριν δὲ ὑποδείγματος ἓν ἢ δεύτερον ἐπιδραμών\nσοι σημανῶ. μὴ γὰρ εἰς τὸν καταπεπτωκότα λόγον\nεἰσέλθῃς, ὅτι μυιῶν καὶ γαλῆς ἢ τῶν τοιούτων χάριν\nπεριεργίας ποιούμενος ἐνομοθέτει ταῦτα Μωσῆς,\nἀλλὰ πρὸς ἁγνὴν ἐπίσκεψιν καὶ τρόπων ἐξαρτισμὸν,\nδικαιοσύνης ἕνεκεν σεμνῶς πάντα ἀνατέτακται.\nτῶν γὰρ πετεινῶν οἷς χρώμεθα πάντα ἥμερα καθέ-\n\n\nστῆκε, καὶ διαφέρει καθαριότητι, πυροῖς καὶ ὀσπρίοις\nχρώμενα πρὸς τροφὴν, οἷον περιστεραὶ ‚ τρυγόνες,\nἄττακοί, πέρδικες, ἔτι δὲ χῆνες καὶ τὰ ἄλλα ὅσα\nτοιαῦτα· περὶ ὧν δὲ ἀπηγόρευται πετεινῶν, εὑρήσεις\nἄγριά τε καὶ σαρκοφάγα, καὶ καταδυναστεύοντα\nτῇ περὶ αὐτὰ δυνάμει τὰ λοιπὰ, καὶ τὴν τροφὴν\nἔχοντα τὴν δαπάνησιν τῶν προειρημένων ἡμέρων\nμετὰ ἀδικίας. οὐ μόνον δὲ ταῦτα, ἀλλὰ καὶ τοὺς\nἄρνας καὶ ἐρίφους ἁρπάζουσι, καὶ τοὺς ἀνθρώπους\nδὲ ἀδικοῦσι, νεκρούς τε καὶ ζῶντας.\nπαράσημον\nοὖν ἔθετο διὰ τούτων, ἀκάθαρτα προσονομάσας ‚ ὅτι\nδέον ἐστὶ κατὰ ψυχὴν ‚ οἷς ἡ νομοθεσία διατέτακται,\nδικαιοσύνῃ συγχρῆσθαι καὶ μηδένα καταδυναστεύειν\nπεποιθότας ἰσχύι· τῇ ἑαυτῶν, μηδ’ ἀφαιρεῖσθαι μηδὲν,\nἀλλ’ ἐκ δικαιοτάτου βίου διακυβερνᾶν, ὡς τὰ τῶν\nπροειρημένων πετεινῶν ἥμερα ζῷα τὰ φυόμενα τῶν\nὀσπρίων ἐπὶ γῆς δαπανᾷ καὶ οὐ καταδυναστεύει πρὸς\nτὴν ἐπαναίρεσιν οὔτε τῶν ὑποβεβηκότων οὔτε τῶν\nσυγγενικῶν.\nδιὰ τούτων οὖν παρέδωκεν ὁ νομοθέτης\nσημειοῦσθαι τοῖς συνετοῖς εἶ.ναι δικαίους τε\nκαὶ μηδὲν ἐπιτελεῖν βίᾳ, μηδὲ τῇ περὶ αὐτοὺς ἰσχύι·\nπεποιθότας ἑτέρους καταδυναστεύειν.\nὅπου γὰρ\nοὐδ’ ἅψασθαι καθῆκε τῶν προειρημένων διὰ τὴν\nπερὶ ἕκαστα διάθεσιν, πῶς οὐ φυλακτέον παντάπασι\nτοὺς τρόπους εἰς τοῦτο κατακλασθῆναι ;\nπάντα\nοὖν τὰ συγχωρηθέντα ἐπὶ τούτων καὶ τῶν κτηνῶν\nτροπολογῶν ἐκτἐθεικε. τὸ γὰρ διχηλεύειν καὶ διαστέλλειν\nὁπλῆς ὄνυχας σημεῖόν ἐστι τοῦ διαστέλλειν\nἕκαστα τῶν πράξεων ἐπὶ τὸ καλῶς ἔχον.\nἡ γὰρ\nἰσχὺς τῶν ὅλων σωμάτων μετὰ ἐνεργείας ἀπέρεισιν\nἐπὶ τοὺς ὤμους ἔχει καὶ τὰ σκέλη. μετὰ διαστολῆς\nοὖν ἅπαντα ἐπιτελεῖν πρὸς δικαιοσύνην ἀναγκάζει τῷ\n\n\nσημειοῦσθαι διὰ τούτων, ἔτι δὲ καὶ διότι παρὰ πάντας\nἀνθρώπους διεστάλμεθα.\nοἱ γὰρ πλείονες\nτῶν λοιπῶν ἑαυτοὺς μολύνουσιν ἐπιμισγόμενοι, συντελοῦντες\nμεγάλην ἀδικίαν, καὶ χῶραι καὶ πόλεις\nὅλαι ἐπὶ τούτοις σεμνύνονται. οὐ μόνον γὰρ πρὸς\nἄρρενας προσάγουσιν, ἀλλὰ καὶ τεκούσας, ἔτι δὲ καὶ\nθυγατέρας μολύνουσιν. ἡμεῖς δὲ ἀπὸ τούτων διεστάλμεθα.\nπερὶ ὃν δέ ἐστιν ὁ προειρημένος τῆς\nδιαστολῆς τρόπος, περὶ τοῦτον καὶ τὸν τῆς μνήμης\nεἶναι κεχαρακτήρικε. πάντα γὰρ ὅσα διχηλεῖ καὶ\nμηρυκισμὸν ἀνάγει, σαφῶς τοῖς νοοῦσιν ἐκτίθεται\nτὸ τῆς μνήμης. ἡ γὰρ ἀναμηρύκισις οὐδὲν ἕτερον\nἀλλ’ ἢ τῆς ζωῆς καὶ συστάσεως ὑπόμνησίς ἐστι.\nτὸ γὰρ ζῆν διὰ τῆς τροφῆς συνεστάναι νομίζει.\nδιὸ παρακελεύεται διὰ τῆς γραφῆς λέγων οὕτως\nμνείᾳ μνησθήσῃ κυρίου τοῦ θεοῦ ‚ τοῦ ποιήσαντος\nἐν σοὶ τὰ μεγάλα καὶ θαυμαστά.”\nκατανοούμενα\nγὰρ ἔνδοξα φαίνεται, πρῶτα μὲν ἡ τοῦ σώματος σύμπηξις\nκαὶ ἡ τῆς τροφῆς διοίκησις καὶ ἡ περὶ ἕκαστον\nμέρος διαστολὴ, πολλῷ δὲ μᾶλλον ἡ τῶν αἰσθήσεων\nδιακόσμησις, διανοίας ἐνέργημα, καὶ κίνησις ἀόρατος,\nἥ τε ὀξύτης τοῦ πρὸς ἕκαστόν τι πράσσειν, καὶ\nτεχνῶν εὕρεσις, ἀπέρατον περιέχει τρόπον.\nδιὸ\nπαρακελεύεται μνείαν ἔχειν, ὡς συντηρεῖται τὰ προειρημένα\nσυνεχόμενα θείᾳ δυνάμει. πάντα γὰρ τόπον\nκαὶ χρόνον ὥρικε, πρὸς τὸ διὰ παντὸς μνημονεύειν\nτοῦ κρατοῦντος θεοῦ ‚ συντηροῦντας καὶ τὰς ἀρχὰς\nκαὶ μεσότητας καὶ τελευτάς.\nκαὶ γὰρ ἐπὶ τῶν\nβρωτῶν καὶ ποτῶν ἀπαρξαμένους εὐθέως τότε συγχρῆσθαι\nκελεύει. καὶ μὴν καὶ ἐκ τῶν περιβολαίων\nπαράσημον ἡμῖν μνείας δέδωκεν· ὡσαύτως δὲ καὶ\nἐπὶ τῶν πόλεων καὶ οἰκήσεων διὰ τὸ σκεπάζεσθαι]\n\n\nκαὶ ἐπὶ τῶν πυλῶν καὶ θυρῶν προστέταχεν ἡμῖν\nτιθέναι τὰ λόγια, πρὸς τὸ μνείαν εἶναι θεοῦ· καὶ\nἐπὶ τῶν χειρῶν δὲ διαρρήδην τὸ σημεῖον κελεύει\nπεριῆφθαι, σαφῶς ἀποδεικνὺς ὅτι πᾶσαν ἐνέργειαν\nμετὰ δικαιοσύνης ἐπιτελεῖν δεῖ, μνήμην ἔχοντας τῆς\nἑαυτῶν κατασκευῆς, ἐπὶ πᾶσι δὲ τὸν περὶ θεοῦ φόβον.\nκελεύει δὲ καὶ κοιταζομένους καὶ διανισταμένους\nκαὶ πορευομένους μελετᾶν τὰς τοῦ θεοῦ κατασκευὰς,\nοὐ λόγῳ μόνον, ἀλλὰ καὶ διαλήψει θεωροῦντας\nτὴν κίνησιν καὶ τὴν ὑπόληψιν ἑαυτῶν, ὅταν\nεἰς ὕπνον ἔρχωνται, καὶ τὴν ἔγερσιν ὡς θεία τίς\nἐστι καὶ ἀκατάληπτος ἡ τούτων μετάθεσις.\nΔέδεικται δέ σοι καὶ τὸ περισσὸν τῆς λογίας\nτῆς κατὰ τὴν διαστολὴν καὶ μνείαν, ὡς ἐξεθέμεθα\nτὴν διχηλίαν καὶ τὸν μηρυκισμόν. οὐ γὰρ εἰκῆ καὶ\nκατὰ τὸ ἐμπεσὸν εἰς ψυχὴν νενομοθέτηται ‚ πρὸς δ’\nἀλήθειαν καὶ σημείωσιν ὀρθοῦ λόγου.\nδιατάξας\nγὰρ ἐπὶ βρωτῶν καὶ ποτῶν καὶ τῶν κατὰ\nτὰς ἁφὰς ἕκαστα κελεύει μηδὲν εἰκῆ μήτε πράσσειν\nμήτε ἀκούειν μήτε τῇ τοῦ λόγου δυναστείᾳ συγχρωμένος\nἐπὶ τὴν ἀδικίαν τρέπεσθαι.\nκαὶ ἐπὶ τῶν\nκνωδάλων δὲ ταὐτὸν ἔστιν εὑρεῖν. κακοποιητικὸς\nγὰρ ὁ τρόπος ἐστὶ καὶ γαλῆς καὶ μυῶν καὶ τῶν τούτοις\nὁμοίων, ὅσα διηγόρευται. πάντα γὰρ λυμαίνονται\nκαὶ κακοποιοῦσι μύες ‚ οὐ μόνον πρὸς τὴν ἑαυτῶν\nτροφὴν, ἀλλὰ καὶ εἰς τὸ παντελῶς ἄχρηστον\nγίνεσθαι ἀνθρώπῳ ὅ τι ἂν δή ποτ’ οὖν ἐπιβάλληται\nκακοποιεῖν.\nτό τε τῆς γαλῆς γένος ἰδιάζον ἐστί·\nχωρὶς γὰρ τοῦ προειρημένου ἔχει λυμαντικὸν κατάστημα.\nδιὰ γὰρ τῶν ὤτων συλλαμβάνει, τεκνοποιεῖ\nδὲ τῷ στόματι. καὶ διὰ τοῦτ’ οὖν ὁ τοιοῦτος τρόπος\nτοῖς ἀνθρώποις ἀκάθαρτός ἐστιν. ὅσα γὰρ δι’ ἀκοῆς\n\n\nλαβόντες, ταῦτα τῷ λόγῳ σωματοποιήσαντες κακοῖς\nἑτέρους ἐνεκύλισαν, ἀκαθαρσίαν τε οὐ τὴν τυχοῦσαν\nἀπετέλεσαν, μιανθέντες αὐτοὶ παντάπασι τῷ τῆς\nἀσεβείας μολυσμῷ.\nκαλῶς δὲ ποιῶν ὁ βασιλεὺς\nὑμῶν τοὺς τοιούτους ἀναιρεῖ, καθὼς μεταλαμβάνομεν.\nἐγὼ δὲ εἶπα, τοὺς ἐμφανιστὰς οἴομαί σε λέγειν· καὶ\nγὰρ αἰκίαις καὶ θανάτοις ἐπαλγέσιν αὐτοὺς παρα-\nβάλλει συνεχῶς. τούτους γὰρ καὶ λέγω· ἐπαγρύ-\nπνησις γὰρ εἰς ἀνθρώπων ἀπώλειαν ἀνόσιος. ὁ δὲ\nνόμος ἡμῶν κελεύει μήτε λόγῳ μήτε ἔργῳ κακοποιεῖν\nμηδένα.\nκαὶ περὶ τούτων οὖν ὅσον ἐπὶ βραχὺ\nδιεξελθεῖν, προσυποδείξαντά σοι διότι πάντα κεκα-\nνόνισται πρὸς δικαιοσύνην καὶ οὐδὲν εἰκῆ κατατέτακται\nδιὰ τῆς γραφῆς οὐδὲ μυθωδῶς, ἀλλ’ ἔνα δι’\nὅλου τοῦ ζῆν καὶ ἐν ταῖς πράξεσιν ἀσκῶμεν δικαιοσύνην\nπρὸς πάντας ἀνθρώπους ‚ μεμνημένοι τοῦ δυ-\nναστεύοντος θεοῦ.\nπερὶ βρωτῶν οὖν καὶ τῶν\nἀκαθάρτων, ἑρπετῶν καὶ κνωδάλων, ὁ πᾶς λόγος\nἀνατείνει πρὸς δικαιοσύνην καὶ τὴν τῶν ἀνθρώπων\nσυναναστροφὴν δικαίαν.\nἐμοὶ μὲν οὑν καλῶς ἐνόμιζε\nπερὶ ἑκάστων ἀπολελογῆσθαι· καὶ γὰρ περὶ τῶν\nπροσφερομένων ἔλεγε μόσχων καὶ κριῶν καὶ χιμάρων\nὅτι δεῖ ταῦτ’ ἐκ βουκολίων καὶ ποιμνίων λαμβάνοντας\nἥμερα κατασκευάζειν καὶ μηδὲν ἄγριον, ὅπως οἶ\nπροσφέροντες τὰς θυσίας μηδὲν ὑπερήφανον ἑαυτοῖς\nσυνιστορῶσι, σημειώσει κεχρημένοι τοῦ διατάξαντος.\nτῆς γὰρ ἑαυτοῦ ψυχῆς τοῦ παντὸς τρόπου τὴν\nπροσφορὰν ποιεῖται ὁ τὴν θυσίαν προσάγων. καὶ\nπερὶ τούτων οὖν νομίζω τὰ τῆς ὁμιλίας ἄξια λόγου\nκαθεστάναι ‚ διὰ τὴν σεμνότητα τοῦ νόμου ‚ ἣν προὴμαι\nδιασαφῆσαί σοι, Φιλόκρατες ‚ δι’ ἣν ἔχεις φιλομάθειαν.”\nΤαῦτα μὲν ὁ ἀρχιερεὺς τοῖς ἥκουσιν ὡς αὐτὸν\nἝλλησι περὶ τῆς ἀλληγορουμένης ἐν τοῖς ἱεροῖς\nνόμοις ἰδέας διεστείλατο, ὡς ἂν μέλλουσι ταῖς ἐκδο-\nθησομέναις περιτεύξεσθαι τῶν γραφῶν ἑρμηνείαις.\nὁ δὲ Ἀριστόβουλος καὶ τῆς κατ᾿ Ἀριστοτέλην φιλοσοφίας\nπρὸς τῇ πατρίῳ μετειληχὼς, (ὁποῖα περὶ τῶν\nἐν ταῖς ἱεραῖς βίβλοις φερομένων ὡς περὶ θεοῦ μελῶν\nδιῆλθεν ἐπακοῦσαι καιρός· οὗτος δ᾿ αὐτὸς\nἐκεῖνος, οὗ καὶ ἡ δευτέρα τῶν Μακκαβαίων ἐν ἀρχῇ\nτῆς βίβλου μνημονεύει·) ἐν τῷ πρὸς Πτολεμαῖον\nτὸν βασιλέα συγγράμματι τοῦτον καὶ αὐτὸς διασαφεῖ\nτὸν τρόπον\n“Πλὴν ἱκανῶς εἰρημένων πρὸς τὰ προκείμενα\nζητήματα ἐπεφώνησας καὶ σὺ, βασιλεῦ, διότι σημαίνεται\nδιὰ τοῦ νόμου τοῦ παρ᾿ ἡμῖν καὶ χεῖρες\nκαὶ βραχίων καὶ πρόσωπον καὶ πόδες καὶ περίπατος\nἐπὶ τῆς θείας δυνάμεως· ἃ τεύξεται λόγου κα-\nθήκοντος καὶ οὐκ ἀντιδοξήσει τοῖς προειρημένοις\nὑφ᾿ ἡμῶν οὐδέν.\nπαρακαλέσαι δέ σε βούλομαι\nπρὸς τὸ φυσικῶς λαμβάνειν τὰς ἐκδοχὰς καὶ τὴν\nἁρμόζουσαν ἔννοιαν περὶ θεοῦ κρατεῖν, καὶ μὴ ἐκπίπτειν\nεἰς τὸ μυθῶδες καὶ ἀνθρώπινον κατάστημα.\nπολλαχῶς γὰρ ὃ βούλεται λέγειν ὁ νομοθέτης\nἡμῶν Μωσῆς, ἐφ᾿ ἑτέρων πραγμάτων λόγους ποιούμενος,\nλέγω δὲ τῶν κατὰ τὴν ἐπιφάνειαν, φυσικὰς\nδιαθέσεις ἀπαγγέλλει καὶ μεγάλων πραγμάτων κατασκευάς.\nοἷς μὲν οὖν πάρεστι τὸ καλῶς νοεῖν\nθαυμάζουσι τὴν περὶ αὐτὸν σοφίαν καὶ τὸ θεῖον\nπνεῦμα, καθ᾿ ὃ καὶ προφήτης ἀνακεκήρυκται· ὧν\nεἰσιν οἱ προειρημένοι φιλόσοφοι καὶ πλείονες ἕτεροι\nκαὶ ποιηταὶ παρ᾿ αὐτοῦ μεγάλας ἀφορμὰς εἰληφότες,\nκαθὸ καὶ θαυμάζονται.\nτοῖς δὲ μὴ μετέχουσι δυ-\n\n\nνάμεως καὶ συνέσεως, ἀλλὰ τῷ γραπτῷ μόνον προσ-\nκειμένοις, οὐ φαίνεται μεγαλεῖόν τι διασαφῶν.\nἄρξομαι δὲ λαμβάνειν καθ’ ἕκαστον σημαινόμενον\nκαθ’ ὅσον ἂν ὠ δυνατός. εἰ δὲ μὴ τεύξομαι\nτἀληθοῦς, μηδὲ πείσω, μὴ τῷ νομοθέτῃ προσάψῃς\nτὴν ἀλογίαν ‚ ἀλλ’ ἐμοὶ τῷ μὴ δυναμένῳ διαιρεῖσθαι\nτὰ ἐκείνῳ νενοημένα.\nχεῖρες μὲν οὑν νοοῦνται\nπροδήλως καὶ ἐφ’ ἡμῶν κοινότερον. ὅταν γὰρ δυνάμενις\nἐξαποστέλλῃς σὺ βασιλεὺς ὢν, βουλόμενός τι\nκατεργάσασθαι, λέγομεν, μεγάλην χεῖρα ἔχει ὁ βασιλεὺς,\nφερομένων τῶν ἀκουόντων ἐπὶ τὴν δύναμιν\nἣν ἔχεις.\nἐπισημαίνεται δὲ τοῦτο καὶ διὰ τῆς\nνομοθεσίας ἡμῶν λέγων ὁ Μώσης οὕτως “ἐν χειρὶ\nκραταιᾷ ἐξήγαγεν ὁ θεός σε ἐξ Αἰγύπτου.’’ καἰ πάλιν\n‘‘ἀποστελῶ, φησὶν ὁ θεὸς, τὴν χεῖρά μου, καὶ πατάξω\nτοὺς Αἰγυπτίους.’’ καὶ ἐπὶ τοῦ τῶν κτηνῶν θανάτου\nφησὶ τῷ Φαραῷ ὁ Μώσης “ ἰδοὺ χεὶρ κυρίου ἔσται\nἐν τοῖς κτήνεσί σου καὶ ἐν πᾶσι τοῖς ἐν τοῖς πεδίοις\nθάνατος μέγας.’’ ὥστε αἶ χεῖρες ἐπὶ δυνάμεως νοοῦνται\nθεοῦ. καὶ γὰρ ἔστι νοῆσαι τὴν πᾶσαν ἰσχὺν\nτῶν ἀνθρώπων καὶ τὰς ἐνεργείας ἐν ταῖς χερσὶν\nεἶναι.\nδιόπερ καλῶς ὁ νομοθέτης ἐπὶ τὸ μεγαλεῖον\nμετενήνοχε, λέγων τὰς συντελείας χεῖρας εἶναι\nθεοῦ. στάσις δὲ θεία καλῶς ἂν λέγοιτο κατὰ τὸ μεγαλεῖον\nἡ τοῦ κόσμου κατασκευή.\nκαὶ γὰρ ἐπὶ\nπάντων ὁ θεὸς, καὶ πάνθ’ ὑποτέτακται, καὶ στάσιν\nεἴληφεν· ὥστε τοὺς ἀνθρώπους καταλαμβάνειν ἀκίνητα\nεἶναι ταῦτα. λέγω δὲ τὸ τοιοῦτον, ὡς οὐδέποτε\nγέγονεν οὐρανὸς γῆ, γῆ δ’ οὐρανὸς, οὐδ’ ἥλιος σελήνη\nλάμπουσα, οὐδὲ σελήνη πάλιν ἥλιος, οὐδὲ ποταμοὶ\nθάλασσα, οὐδὲ θάλασσα ποταμοί.\nκαὶ\nπάλιν ἐπὶ τῶν ζῴων ὁ αὐτός ἐστι λόγος. οὐ γὰρ\n\n\nἄνθρωπος ἔσται θηρίον ‚ οὐδὲ θηρίον ἄνθρωπος.\nκαὶ ἐπὶ τῶν λοιπῶν δὲ ταὐτὸν ὑπάρχει φυτῶν τε καὶ\nἐπὶ τῶν ἄλλων· ἀμετάβλητα μέν ἐστι, τὰς αὐτὰς δ’\nἐν αὐτοῖς τροπὰς λαμβάνει καὶ φθοράς.\nἡ στάσις\nοὖν ἡ θεία κατὰ ταῦτα ἂν λέγοιτο ‚ πάντων ὑποκειμένων\nτῷ θεῷ. λέγεται δὲ κατάβασις ἐπὶ τὸ ὅρος\nθεία γεγονέναι διὰ τῆς γραφῆς τοῦ νόμου, καθ’ ὃν\nἐνομοθέτει καιρὸν, ἔνα πάντες θεωρήσωσι τὴν ἐνέργειαν\nτοῦ θεοῦ. κατάβασις γὰρ αὕτη σαφής ἐστι·\nκαὶ περὶ τούτων οὖν οὕτως ἄν τις ἐξηγήσαιτο ‚ βουλόμενος\nσυντηρεῖν τὸν περὶ θεοῦ λόγον.\nδηλοῦται\nγὰρ ὡς τὸ ὄρος ἐκαίετο πυρὶ, καθώς φησιν ἡ\nνομοθεσία, διὰ τὸ τὸν θεὸν καταβεβηκέναι σαλπίγγων\nτε φωνὰς καὶ τὸ πῦρ φλεγόμενον ἀνυποστάτως\nεἶναι.\nτοῦ γὰρ παντὸς πλήθους μυριάδων οὐκ\nἔλαττον ἑκατὸν, χωρὶς τῶν ἀφηλίκων ‚ ἐκκλησιαξομένων\nκυκλόθεν τοῦ ὄρους, οὐκ ἔλασσον ἡμερῶν\nπέντε οὔσης τῆς περιόδου περὶ αὐτὸ, κατὰ πάντα\nτόπον τῆς ὁράσεως πᾶσιν αὐτοῖς κυκλόθεν ‚ ὡς ἦσαν\nπαρεμβεβληκότες ‚ τὸ πῦρ φλεγόμενον ἐθεωρεῖτο·\nὥστε τὴν κατάβασιν μὴ τοπικὴν εἶναι· πανταχοῦ\nγὰρ ὁ θεός ἐστιν. ἀλλὰ τὴν τοῦ πυρὸς δύναμιν\nπαρὰ πάντα θαυμάσιον ὑπάρχουσαν ‚ διὰ τὸ πάντα\nἀναλίσκειν, οὐκ ἂν ἔδειξε φλεγομένην ἀνυποστάτως,\nμηδὲν ἐξαναλίσκουσαν ‚ εἰ μὴ τὸ παρὰ τοῦ θεοῦ δυναμικὸν\nαὐτῇ προσείη.\nτῶν γὰρ φυομένων ἐν\nτῷ ὄρει ἐκείνῳ ἀναλισκομένων σφοδρῶς οὐδὲν ἐξανάλωσεν,\nἀλλ’ ἔμεινε τῶν ἁπάντων ἡ χλόη πυρὸς\nἄθικτος, σαλπίγγων τε φωναὶ σφοδρότερον συνηκούοντο\nσὺν τῇ τοῦ πυρὸς ἀστραπηδὸν ἐκφάνσει, μὴ\nπροκειμένων ὀργάνων τοιούτων, μηδὲ τοῦ φωνήσαντος,\nἀλλὰ θείᾳ κατασκευῇ γινομένων πάντων.\nὥστε σαφὲς εἶναι διὰ ταῦτα τὴν κατάβασιν τὴν\nθείαν γεγονέναι, διὰ τὸ τοὺς συνορῶντας ἐκφαντικῶς\nἕκαστα καταλαμβάνειν, μήτε τὸ πῦρ κεκαυκὸς, ὡς\nπροείρηται, μηδὲν μήτε τἀς τῶν σαλπίγγων φωνὰς\nδι’ ἀνθρωπίνης ἐνεργείας ἢ κατασκευῆς ὀργάνων γίνεσθαι,\nτὸν δὲ θεὸν ἄνευ τινὸς δεικνύναι τὴν ἑαυτοῦ\nδιὰ πάντων μεγαλειότητα.’\nΤαῦτα ὁ Ἀριστόβουλος. ἐπεὶ δὲ διεληλήθαμεν\nτά τε τῶν ἱερῶν νόμων παραγγέλματα τόν τε\nτρόπον τῆς ἀλληγορουμένης παρ’ αὐτοῖς ἰδέας, ἑξῆς\nἂν εἴη καὶ τόδε ἐπισημήνασθαι, ὡς τὸ πᾶν Ἰουδαίων\nἔθνος εἰς δύο τμήματα διῄρηται, καὶ τὴν μὲν πληθὺν\nταῖς τῶν νόμων κατὰ τὴν ῥητὴν διάνοιαν παρηγγελμέναις\nὑποθήκαις ὑπῆγε ‚ τὸ δ’ ἕτερον τῶν ἐν\nἕξει τάγμα ταύτης μὲν ἠφίει, θειοτέρᾳ δέ τινι καὶ\nτοὺς πολλοὺς ἐπαναβεβηκυίᾳ φιλοσοφίᾳ προσέχειν\nἠξίου, θεωρίᾳ τε τῶν ἐν τοῖς νόμοις κατὰ διάνοιαν\nσημαινομένων.\nἦν δὲ τοῦτο φιλοσόφων Ἰου-\nδαίων γένος, ὧν τὴν τοῦ βίου ἄσκησιν καὶ τῶν ἔξωθεν\nκατεπλάγησαν μυρίοι, τῶν δ’ οἰκείων οἶ περιφανέστατοι\nκαὶ μνήμης ἀλήστου τούτους ἠξίωσαν,\nἸώσηπός τε καὶ Φίλων καὶ ἕτεροι πλείους· ὧν τὰ\nπολλὰ παρεὶς, δείγματος αὐτὸ μόνον ἕνεκα, τῇ τοῦ\nΦίλωνος ἐπὶ τοῦ παρόντος ἀρκεσθήσομαι μαρτυρίᾳ,\nἣν περὶ τῶν δηλουμένων κατὰ πολλὰ τῶν οἰκείων\nὑπομνημάτων τέθειται. τούτων δ’ ἀπὸ τῆς Ὑπὲρ\nἸουδαίων ἀπολογίας λαβὼν σύ γε ἀνάγνωθι ταῦτα\nΜυρίους δὲ τῶν γνωρίμων ὁ ἡμέτερος νομοθέτης\nἤλειψεν ἐπὶ κοινωνίαν, οἳ καλοῦνται μὲν\nἘσσαῖοι, 5 παρὰ τὴν ὁσιότητά μοι δοκῶ τῆς προσηγοΜθρίους\n\n\n\nρίας ἀξιωθέντες. οἰκοῦσι δὲ πολλὰς μὲν πόλεις τῆς\nἸουδαίας ‚ πολλὰς δὲ κώμας καὶ μεγάλους καὶ πολυανθρώπους\nὁμίλους.\nἔστι δ’ αὐτοῖς ἡ προαίρεσις\nοὐ γένει, γένος γὰρ ἐφ’ ἑκουσίοις οὐ γράφεται) διὰ\nδὲ ζῆλον ἀρετῆς καὶ φιλανθρωπίας ἵμερον.\nἘσσαίων\nγοῦν κομιδῇ νήπιος οὐδεὶς ἀλλ’ οὐδὲ πρωτογένειος,\nἢ μειράκιον, ἐπεὶ τά γε τούτων ἀβέβαια\nἤθη τῷ τῆς ἡλικίας ἆτ’ ἑλεῖ συννεωτερίζονται· τέλειοι\nδ’ ἄνδρες καὶ πρὸς γῆρας ἀποκλίναντες ἤδη, μηκέθ’\nὑπὸ τῆς τοῦ σώματος ἐπιρροῆς ἐπικλυζόμενοι, μηδ’\nὑπὸ τῶν παθῶν ἀγόμενοι, τὴν ἀψευδῆ δὲ καὶ μόνην\nὄντως ἐλευθερίαν καρπούμενοι.\nμάρτυς δὲ τῆς\nἐλευθερίας αὐτῶν ὁ βίος. ἴδιον οὐδεὶς οὐδὲν ὑπομένει\nκτήσασθαι τὸ παράπαν ‚ οὐκ οἰκίαν, οὐκ άνδράποδον‚\nοὐ χωρίον, οὐ βοσκήματα, οὐχ ὅσα ἄλλα\nπαρασκευαὶ καὶ χορηγίαι πλούτου· πάντα δ’ εἰς μέσον\nἀθρόα καταθέντες κοινὴν καρποῦνται τὴν ἁπάντων\nὠφέλειαν.\nοἰκοῦσι δ’ ἐν ταὐτῷ, κατὰ θιάσους\nἑταιρίας καὶ συσσίτια πεποιημένοι, καὶ πάνθ’\nὑπὲρ τοῦ κοινωφελοῦς πραγματευόμενοι διατελοῦσιν.\nἀλλ’ ἑτέρων ἕτεραι πραγματεῖαι, αἷς ἐπαποδύντες\nἀόκνως διαθλοῦσιν, οὐ κρυμὸν ‚ οὐ θάλπος, οὐχ ὅσα\nἀέρος νεωτερίσματα προφασιζόμενοι · πρὶν δ’ ἥλιον\nἀνασχεῖν ἐπὶ τὰ συνήθη τρεπόμενοι, δυομένου μόλις\nἐπανίασι χαίροντες, οὐχ ἧττον τῶν ἐν τοῖς γυμνικοῖς\nἐξεταζομένων ἀγῶσιν.\nὑπολαμβάνουσι γὰρ ἄττ’\nἂν ἐπιτηδεύσωσιν εἶναι βιωφελέστερα καὶ ἡδίω ψυχῇ\nκαὶ σώματι τὰ γυμνάσματα, καὶ πολυχρονιώτερα τῶν\nἐν ἀθλήσεσι, μὴ συναφηβῶντα τῇ τοῦ σώματος ἀκμῇ.\nεἰσὶ γὰρ αὐτῶν οἱ μὲν γεηπόνοι, τῶν περὶ σπορὰν\nκαὶ γεωργίαν ἐπιστήμονες ‚ οἱ δ’ ἀγελάρχαι, παντοδαπῶν\nθρεμμάτων ἡγεμόνες, ἔνιοι δὲ σμήνη μελιττῶν\n\n\nἐπιτροπεύουσιν.\nἄλλοι δὲ δημιουργοὶ τῶν κατὰ\nτέχνας εἰσὶν, ὑπὲρ τοῦ μηδὲν ὧν αἱ ἀναγκαῖαι χρεῖαι\nβιάζονται παθεῖν ‚ οὐδὲν ἀναβαλλόμενοι τῶν εἰς\nπορισμὸν ἀνυπαίτιον.\nἐκ δὴ τῶν οὕτως διαφερόντων\nἕκαστοι τὸν μισθὸν λαβόντες ἑνὶ διδόασι τῷ\nχειροτονηθέντι ταμίᾳ· λαβὼν δ’ ἐκεῖνος αὐτίκα τἀπιτήδεις\nὠνεῖται, καὶ παρέχει τροφὰς ἀφθόνους καὶ\nτἄλλα ὧν ὁ ἀνθρώπινος βίος χρειώδης.\nοἶ δ’\nὁμοδίαιτοι καὶ ὁμοτράπεζοι καθ’ ἑκάστην ἡμέραν\nεἰσὶ τοῖς αὐτοῖς ἀσμενίζοντες ‚ ὀλιγοδεείας ἐρασταὶ,\nπολυτέλειαν ὡς ψυχῆς καὶ σώματος νόσον ἐκτρεπόμενοι.\nκοινὴ δ’ οὐ τράπεζα μόνον , ἀλλὰ καὶ\nἐσθὴς αὐτοῖς ἐστί. πρόκεινται γὰρ χειμῶνι μὲν στιφραὶ\nχλαῖναι, θέρει δ’ ἐξωμίδες εὐτελεῖς, ὡς εὐμαρῶς\nἐξεῖναι τῷ βουλομένῳ ἣν ἂν ἐθελήσῃ λαβεῖν,\nἐπειδὴ καὶ τὰ ἑνὸς ἀπάντων καὶ τὰ πάντων ἔμπαλιν\nἑνὸς ὑπείληπται.\nκαὶ μὴν εἴ τις αὐτῶν ἀσθενήσειεν,\nἐκ τῶν κοινῶν νοσηλεύεται, θεραπευόμενος\nταῖς ἁπάντων ἐπιμελείαις καὶ φροντίσιν. οἶ δὲ δὴ\nπρεσβῦται κἂν εἰ τύχοιεν ἄτεκνοι, καθάπερ οὐ πολύπαιδες\nμόνον, ἀλλὰ καὶ σφόδρα εὔπαιδες, ἐν εὐτυχεστάτῳ\nκαὶ λιπαρωτάτῳ γήρᾳ τὸν βίον εἰώθασι\nκαταλύειν, ὑπὸ τοσούτων προνομίας ἀξιούμενοι καὶ\nτιμῆς, ἑκουσίῳ γνώμῃ μᾶλλον ἢ φύσεως ἀνάγκῃ θεραπεύειν\nἀξιούντων.\nἔτι τοίνυν ὅπερ ἢ μόνον\nἢ μάλιστα τὴν κοινωνίαν ἔμελλε διαλύειν ὀξυδερκέστερον\nἰδόντες γάμον παρῃτήσαντο μετὰ καὶ τοῦ\nδιαφερόντως ἀσκεῖν ἐγκράτειαν. Ἐσσαίων γὰρ οὐδεὶς\nἄγεται γυναῖκα, διότι φίλαυτον ἡ γυνὴ καὶ ζηλότυπον\nοὐ μετρίως καὶ δεινὸν ἀνδρὸς ἤθη παλεῦσαι\nκαὶ συνεχέσι γοητείαις ὑπάγεσθαι.\nμελετήσασά\nγὰρ θῶπας λόγους καὶ τὴν ἄλλην ὑπόκρισιν ‚ ὥσπερ\n\n\nἐπὶ σκηνῆς, ὄψεις καὶ ἀκοὰς ὅταν δελεάσῃ, διηπατημένων\nοἱα ὑπηκόων, τὸν ἡγεμόνα νοῦν φενακίζει.\nπαῖδες δ’ εἰ γένοιντο, φρονήματος ὑποπλησθεῖσα\nκαὶ παρρησίας, ὅσα κατ’ εἰρωνείαν πρότερον ὑπούλως\nὑπῃνίττετο, ταῦτα ἀπ’ εὐτολμοτέρου θράσους\nἐκλαλεῖ καὶ ἀναισχυντοῦσα βιάζεται πράττειν, ὧν\nἕκαστον κοινωνίας ἐχθρόν.\nὁ γὰρ ἢ γυναικὸς\nφίλτροις ἐνδεθεὶς ἢ τέκνων ἀνάγκῃ φύσεως προκηδόμενος\nοὐκέτι πρὸς ἄλλους ὁ αὐτός ἐστιν ‚ ἀλλ’\nἕτερος γέγονε λεληθὼς ἀντ’ ἐλευθέρου δοῦλος.\nοὕτως γοῦν ὁ βίος ἐστὶν αὐτῶν περιμάχητος,\nὥστ’ οὐκ ἰδιῶται μόνον, ἀλλὰ καὶ μεγάλοι βασιλεῖς\nἀγάμενοι τοὺς ἄνδρας τεθήπασι, καὶ τὸ σεμνὸν αὐτῶν\nἀποδοχαῖς καὶ τιμαῖς ἔτι μᾶλλον σεμνοποιοῦσι.\nΤαῦτα μὲν ἀπὸ τοῦ εἰρημένου κείσθω συγγράμματος·\nἀπὸ δὲ τοῦ Περὶ τοῦ πάντα σπουδαῖον\nἐλεύθερον εἶναι τὰ οὕτως ἔχοντα παραθήσομαι\n“ εστι δὲ καὶ ἡ ἐν Παλαιστίνῃ Συρία καλοκαγαθίας\nοὐ·κ ἄγονος, ἣν πολυανθρωποτάτου ἔθνους\nτῶν Ἰουδαίων οὐκ ὀλίγη μοῖρα νέμεται.\nλέγονται\nδέ τινες παρ’ αὐτοῖς ὄνομα Ἐσσαῖοι, πλῆθος ὑπὲρ\nτετρακισχιλίους ‚ κατ’ ἐμὴν δόξαν οὐκ ἀκριβεῖ τύπῳ\nδιαλέκτου ‘Eλληνικῆς , παρώνυμοι ὁσιότητος ‚ ἐπειδὴ\nκἀν τοῖς μάλιστα θεραπευταὶ θεοῦ γεγόνασιν ‚ οὐ\nζῷα καταθύοντες, ἀλλ’ ἱεροπρεπεῖς τὰς ἑαυτῶν διανοίας\nκατασκευάζειν ἀξιοῦντες.\nοὗτοι τὸ μὲν\nπρῶτον κωμηδὸν οἰκοῦσι τὰς πόλεις ἐκτρεπόμενοι,\nδιὰ τὰς τῶν πολιτευομένων χειροήθεις ἀνομίας, εἰδότες\nἐκ τῶν συνόντων, ὡς ἀπὸ ἀέρος φθοροποιοῦ\nνόσον, ἐγγινομένην προσβολὴν ψυχαῖς ἀνίατον.\nὧν\n\n\n\nοἱ μὲν γεωπονοῦντες, οἱ δὲ τέχνας μετιόντες, ὅσαι\nσυνεργάτιδες εἰρήνης, ἑαυτούς τε καὶ τοὺς πλησιάζοντας\nὠφελοῦσιν, οὐκ ἄργυρον καὶ χρυσὸν θησαυροφυλακοῦντες,\nοὐδ’ ἀποτομὰς γῆς μεγάλας κτώμενοι\nδι’ ἐπιθυμίαν προσόδων, ἀλλ’ ὅσα πρὸς τὰς ἀναγκαίας\nτοῦ βίου χρείας ἐκπορίζοντες.\nμόνοι γὰρ ἐξ\nἁπάντων σχεδὸν ἀνθρώπων ἀχρήματοι καὶ ἀκτήμονες\nαὐτοὶ γεγονότες, ἐπιτηδεύσει τὸ πλέον ἢ ἐνδείᾳ\nεὐτυχίας) πλουσιώτατοι νομίζονται, τὴν ὀλιγοδἐειαν\nκαὶ εὐκολίαν, ὅπερ ἐστὶν, κρίνοντες περιουσίαν.\nβελῶν ‚ ἢ ἀκόντων, ἢ ξιφιδίων, ἢ κράνους, ἢ θώρακος,\nἢ ἀσπίδος, οὐδένα παρ’ αὐτοῖς ἂν εὕροις\nδημιουργὸν, οὐδὲ συνόλως ὁπλοποιὸν, ἢ μηχανοποιὸν,\nἤ τι τῶν κατὰ πόλεμον ἐπιτηδεύοντα, ἀλλ’\nοὐδ’ ὅσα κατ’ εἰρήνην εὐόλισθα εἰς κακίαν· ἐμπορίας\nγὰρ ἢ καπηλείας ἢ ναυκληρίας οὐδ’ ὄναρ ἴσασι,\nτὰς εἰς πλεονεξίαν ἀφορμὰς ἀποδιοπομπούμενοι.\nδοὐλός τε παρ’ αὐτοῖς οὐδὲ εἷς ἐστιν, ἀλλ’ ἐλεύθεροι\nπάντες, ἀνθυπουργοῦντες ἀλλήλοις· καταγινώσκουσί\nτε τῶν δεσποτῶν οὐ μόνον ὡς ἀδίκων\nἰσότητα λυμαινομένων, ἀλλὰ καὶ ὡς ἀσεβῶν, θεσμὸν\nφύσεως ἀναιρούντων ‚ ἢ πάντας ὁμοίως γεννήσασα\nκαὶ θρέψασα μητρὸς τρόπον ἀδελφοὺς γνησίους, οὐ\nλεγομένους, ἀλλ’ ὄντας ὄντως ἀπειργάσατο.\nὧν\nτὴν συγγένειαν ἡ ἐπίβουλος πλεονεξία παρευημερήσασα\nδιέσεισεν, ἀντ’ οἰκειότητος ἀλλοτριότητα καὶ\nἀντὶ φιλίας ἔχθραν ἐργασαμένη.\nφιλοσοφίας τε\nτὸ μὲν λογικὸν, ὡς οὐκ ἀναγκαῖον εἰς κτῆσιν ἀρετῆς,\nλογοθήραις, τὸ δὲ φυσικὸν, ὡς μεῖζον ἢ κατὰ ἀνθρωπίνην\nφύσιν, μετεωρολέσχαις ἀπολιπόντες, πλὴν ὅσον\nαὐτοῦ περὶ ὑπάρξεως θεοῦ καὶ τῆς τοῦ παντὸς γενέσεως\nφιλοσοφεῖται ‚ τὸ ἠθικὸν εὖ μάλα διαπονοῦσιν,\n\n\nἀλείπταις χρώμενοι τοῖς πατρῴοις νόμοις, οὓς ἀμήχανον\nἀνθρωπίνην ἐπινοῆσαι ψυχὴν ἄνευ κατακωχῆς\nἐνθέου.\nτούτους ἀναδιδάσκονται μὲν καὶ παρὰ τὸν\nἄλλον χρόνον, ἐν δὲ ταῖς ἑβδόμαις διαφερόντως. ἱερὰ\nγὰρ ἡ ἑβδόμη νενόμισται, καθ᾿ ἣν τῶν ἄλλων ἀνέχοντες\nἔργων, εἰς ἱεροὺς ἀφικνούμενοι τόπους, οἳ\nκαλοῦνται συναγωγαὶ, καθ᾿ ἡλικίας ἐν τάξεσιν ὑπὸ\nπρεσβυτέροις νέοι καθέζονται, μετὰ κόσμου τοῦ προσήκοντος\nἔχοντες ἀκροατικῶς. εἷς μέν τις τὰς βίβλους\nἀναγινώσκει λαβὼν, ἕτερος δὲ τῶν ἐμπειροτάτων\nὅσα μὴ γνώριμα παρελθὼν ἀναδιδάσκει· τὰ γὰρ\nπλεῖστα διὰ συμβόλων ἀρχαιοτρόπῳ ζηλώσει παρ᾿\nαὐτοῖς φιλοσοφεῖται.\nπαιδεύονται δὲ εὐσέβειαν,\nὁσιότητα, δικαιοσύνην, οἰκονομίαν, πολιτείαν, καὶ\nἐπιστήμην τῶν πρὸς ἀλήθειαν ἀγαθῶν καὶ κακῶν\nκαὶ ἀδιαφόρων, αἱρέσεις ὧν χρὴ καὶ φυγὰς τῶν\nἐναντίων, νόμοις καὶ κανόσι τριττοῖς χρώμενοι, τῷ\nτε φιλοθέῳ καὶ φιλαρέτῳ καὶ φιλανθρώπῳ.\nτοῦ\nμὲν οὖν φιλοθέου δείγματα μυρία παρέχει ἡ παρ᾿\nὅλον τὸν βίον συνεχὴς καὶ ἐπάλληλος ἁγνεία, τὸ\nἀνώμοτον, τὸ ἀψευδὲς, τὸ πάντων μὲν ἀγαθῶν αἴτιον,\nκακοῦ δὲ μηδενὸς νομίζειν εἶναι τὸ θεῖον· τοῦ δὲ\nφιλαρέτου τὸ ἀφιλοχρήματον, τὸ ἀφιλόδοξον, τὸ ἀφιλήδονον,\nτὸ ἐγκρατὲς, τὸ καρτερικὸν, ἔτι δὲ ὀλιγοδέειαν,\nἀφέλειαν, εὐκολίαν, τὸ ἄτυφον, τὸ νόμιμον,\nτὸ εὐσταθὲς, καὶ ὅσα τούτοις ὁμοιότροπα· τοῦ δὲ\nφιλανθρώπου δείγματα εὔνοια, ἰσότης, ἡ παντὸς\nλόγου κρείττων κοινωνία, περὶ ἧς οὐκ ἄκαιρον\nβραχέα εἰπεῖν.\nπρῶτον τοίνυν οὐδενὸς οἰκία\nτίς ἐστιν ἰδία, ἣν οὐχὶ πάντων εἶναι κοινὴν συμβέβηκε.\nπρὸς γὰρ τῷ κατὰ θιάσους συνοικεῖν ἀνα-\nπέπταται καὶ τοῖς ἑτέρωθεν ἀφικνουμένοις τῶν ὁμο-\n\n\nζήλων.\nεἶτ’ ἐστὶ ταμεῖον ἓν πάντων καὶ δαπάναι ·\nκαὶ κοιναὶ μὲν ἐσθῆτες, κοιναὶ δὲ τροφαὶ συσσίτια\nπεποιημένων. τὸ γὰρ ὁμωρόφιον ‚ ἢ ὁμοδίαιτον ‚ ἢ\nὁμοτράπεζον ‚ οὐκ ἄν τις εὕροι παρ’ ἑτέροις μᾶλλον\nἔργῳ βεβαιούμενον, καὶ μήποτ’ εἰκότως ·\nὅσα γὰρ\nἂν μεθ’ ἡμέραν ἐργασάμενοι λάβωσιν ἐπὶ μισθῷ,\nταῦτ’ οὐκ ἴδια φυλάττουσιν ‚ ἀλλ’ εἰς μέσον προτιθέντες\nκοινὴν τοῖς ἐθέλουσι χρῆσθαι τὴν ἀπ’ αὐτῶν\nπαρασκευάζουσιν ὠφέλειαν· οἵ τε νοσοῦντες οὐχ ὅτι\nπορίζειν ἀδυνατοῦσιν ἀμελοῦνται, πρὸς τὰς νοσηλείας\nἐκ τῶν κοινῶν ἔχοντες ἐν ἑτοίμῳ, ὡς μετὰ πάσης\nἀδείας ἐξ ἀφθονωτέρων ἀναλίσκειν.\nαἰδὼς δ’\nἐστὶ πρεσβυτέρων καὶ φροντὶς, οἵα γονέων ὑπὸ γνησίων\nπαίδων, χερσὶ καὶ διανοίαις μυρίαις ἐν ἀφθονίᾳ\nτῇ πάσῃ γηροτροφουμένων. τοιούτους ἡ δίχα περιεργίας\nἙλληνικῶν ὀνομάτων ἀθλητὰς ἀρετῆς ἀπεργίζεται\nφιλοσοφία, γυμνάσματα προτιθεῖσα τὰς\nἐπαινετὰς πράξεις, ἐξ ὧν ἡ ἀδούλωτος ἐλευθερία\nβεβαιοῦται.\nσημεῖον δὲ, πολλῶν κατὰ καιροὺς\nἐπαναστάντων τῇ χώρᾳ δυναστῶν ‚ καὶ φύσεσι καὶ\nπροαιρέσεσι χρησαμένων διαφερούσαις ‚ οἱ μὲν γὰρ\nεἰς τὸ ἀτίθασον ἀγριότητα θηρίων ἐκνικῆσαι σπουδάσαντες,\nοὐδὲν παραλιπόντες τῶν εἰς ὠμότητα,\nτοὺς ὑπηκόους ἀγεληδὸν ἱερεύοντες ‚ ἢ καὶ ζῶντας\nἔτι μαγείρων τρόπον κατὰ μέρη καὶ μέλη καεουργοῦντες,\nἄχρι τοῦ τὰς αὐτὰς ὑπομεῖναι συμφορὰς\nὑπὸ τῆς τὰ ἀνθρώπεια ἐφορώσης δίκης, οὐκ ἐπαύσαντο·\n’\nοἶ δὲ τὸ παρακεκινημένον καὶ λελυττηκὸς\nεἰς ἑτέρας εἶδος κακίας μεθαρμοσάμενοι, πικρίαν\nἄλεκτον ἐπιτηδεύσαντες, ἡσυχῆ διαλαλοῦντες, ἠρεμαιοτέρας\nφωνῆς ὑποκρίσει βαρύμηνι ἦθος ἐπιδεικνύμενοι,\nκυνῶν ἰοβόλων τρόπον προσσαίνοντες,\n\n\nἀνιάτων γενόμενοι κακῶν αἴτιοι, κατὰ πόλεις μνημεῖα\nτῆς ἑαυτῶν ἀσεβείας καὶ μισανθρωπίας ἀπέλιπον τὰς\nτῶν πεπονθότων ἀλήστους συμφοράς.\nἀλλὰ γὰρ\nοὐδεὶς οὔτε τῶν σφόδρα ὠμοθύμων οὔτε τῶν πάνυ\nδολερῶν καὶ ὑπούλων ἴσχυσε τὸν λεχθέντα τῶν Ἐσσαίων\nἢ Ὁσίων ὅμιλον αἰτιάσασθαι· πάντες δ’ ἀσθενέστεροι\nτῆς τῶν ἀνδρῶν καλοκαγαθίας γενόμενοι\nκαθάπερ αὐτονόμοις καὶ ἐλευθέροις οὖσιν ἐκ φύσεως\nπροσηνέχθησαν ‚ ᾄδοντες αὐτῶν τὰ συσσίτια καὶ τὴν\nπαντὸς λόγου κρείττονα κοινωνίαν, ἣ βίου τελείου\nκαὶ σφόδρα εὐδαίμονός ἐστι σαφέστατον δεῖγμα.”\nΤὰ μὲν οὖν τῆς φιλοσόφου παρὰ Ἰουδαίοις\nἀσκήσεως τε καὶ πολιτείας διὰ τῶνδε προκείσθω·\nτὰ δὲ τοῦ λοιποῦ βίου, ὃν δὴ τῷ πλήθει τοῦ παντὸς\nἔθνους οἱ θεῖοι διηγόρευον νόμοι, τέθειται προλαβὼν\nὁ λόγος.\nτί δῆτα λείπεται ἐπὶ τούτοις ἢ\nκαὶ τὰ τῆς τῶν νέων θεολογίας σύμφωνα ταῖς τῶν\nπροπατόρων εὐσεβείαις παραστήσασθαι, ὡς ἂν καὶ\nτῆσδε τῆς ὑποθέσεως ἐντελὴς ἡμῖν ὁ λόγος ἀποδεδομένος\nεἴη ;\nἐπεὶ τοίνυν τὰ τῆς ἐνθέου γραφῆς\nλόγια πρόκειται διὰ τοῦ πρὸ τούτου συγγράμματος,\nφέρ’ οὖν ἐπὶ τοῦ παρόντος τὰ τῆς διανοίας τῶν παρὰ\nἸουδαίοις σοφῶν ἐπαθρήσωμεν, ὡς ἂν μάθοιμεν\nὁποῖοί τινες καὶ έν τῇ θεολογίᾳ κἀν τῇ περὶ λόγους\nἀρετῇ παῖδες Ἑβραίων γεγόνασι. πάλιν οὖν τὸν\nΦίλωνα παριτέον ἀπὸ τοῦ πρώτου τῶν Εἰς τὸν\nΝόμον\n“ Τινὲς γὰρ τὸν κόσμον μᾶλλον ἢ τὸν κοσμοποιὸν\nθαυμάσαντες τὸν μὲν ἀγέννητόν τε καὶ\nἀίδιον ἀπεφήναντο, τοῦ θεοῦ πολλὴν ἀπραξίαν\n\n\n\nἀνάγνως καταψευσάμενοι ‚ δέον ἔμπαλιν τούτου τὰς\nδυνάμεις ὡς ποιητοῦ καὶ πατρὸς καταπλαγῆναι ‚ τὸν\nδὲ μὴ πλέον ἀποσεμνῦναι τοὐ μετρίου.\nΜώσης\nδὲ καὶ φιλοσοφίας ἐπ’ αὐτὴν φθάσας ἀκρότητα καὶ\nχρησμοῖς τὰ πολλὰ καὶ συνεκτικώτατα τῶν τῆς φύσεως\nἀναδιδαχθεὶς ἔγνω διότι ἀναγκαιότατόν ἐστιν ἐστιν\nἐν τοῖς οὖσι τὸ μὲεν ἴναι δραστήριον * * ὁ τῶν ὅλων\nνοῦς ἐστιν εἰλικρινέστατος καὶ ἀκραιφνέστατος, κρείττων\nἢ ἐπιστήμη, καὶ κρείττων ἢ αὐτὸ τὸ ἀγαθὸν καὶ\nαὐτὸ τὸ καλόν· τὸ δὲ παθητικὸν ἄψυχον καὶ ἀκί\nνῆτον ἐξ αὐτοῦ, κινηθὲν δὲ καὶ μετασχηματισθὲν καὶ\nψυχωθὲν ὑπὸ τοῦ νοῦ μετέβαλεν εἰς τὸ τελειότατον\nἔργον τόνδε τὸν κόσμον · ὃν οἶ φάσκοντες ἀγέννητον\nλελήθασι τὸ ὠφελιμώτατον καὶ ἀναγκαιότατον τῶν\nεἰς εὐσέβειαν ὑποτεμνόμενοι, τὴν πρόνοιαν.\nτοῦ\nμὲν γὰρ γεγονότος ἐπιμελεῖσθαι τὸν πατέρα καὶ\nποιητὴν αἱρεῖ λόγος. καὶ γὰρ πατὴρ ἐκγόνων καὶ\nδημιουργὸς τῶν δημιουργηθέντων στοχάζεται τῆς\nδιαμονῆς, καὶ ὅσα μὲν ἐπιζήμια μηχανῇ πάσῃ διωθεῖται,\nὅσα δὲ ὠφέλιμα καὶ λυσιτελῆ πάντα τρόπον\nἐκπορίζειν ἐπιποθεῖ· πρὸς δὲ τὸ μὴ γεγονὸς οἰκείωσις\nοὐδεμία τῷ μὴ πεποιηκότι.\nπεριμάχητον δὲ\nδόγμα καὶ ἀνωφελὲς ἀναρχίαν ὡς ἐν πόλει κατασκευάζειν\nτῷδε τῷ κόσμῳ, τὸν ἔφορον, ἢ βραβευτὴν,\nἢ δικαστὴν οὐκ ἔχοντι, ὑφ’ οὖ πάντα οἰκονομεῖσθαι\nκαὶ πρυτανεύεσθαι θέμις.\nἀλλ’ ὅ γε μέγας Μωσῶς\nἀλλοτριώτατον τοῦ ὁρατοῦ νομίσας εἶναι τὸ\nἀγέννητον ‚ (πᾶν γὰρ τὸ αἰσθητὸν ἐν γενέσει καὶ\nμεταβολαῖς οὐδέ ποτε κατὰ ταὐτὰ ὂν) τῷ μὲν ἀοράτῳ\nκαὶ νοητῷ προσένειμεν, ὡς ἀδελφὸν καὶ συγγενῆ,\nἀιδιότητα, τῷ δ’ αἰσθητῷ γένεσιν τὸ οἰκεῖον ὄνομα\nἐπεφήμισεν.\nἐπεὶ οὖν ὁρατός τε καὶ αἰσθητὸς\n\n\nὅδε ὁ κόσμος, ἀναγκαίως ἂν εἴη καὶ γεννητὸς , ὄθεν\nοὐκ ἀπὸ σκοποῦ καὶ τὴν γένεσιν ἀνέγραψεν αὐτοῦ,\nμάλα σεμνῶς θεολογήσας.\nΤαῦτα μὲν οὖν περὶ τοῦ γεννητὸν εἶναι τὸν\nκόσμον. ὁ δὲ αὐτὸς ἀνὴρ καὶ περὶ τοῦ προνοίᾳ διοικεῖσθαι\nκεῖσθαι τὸ πᾶν ἐν τῷ Περὶ προνοίας νεανικώτατα\nδιέξεισι, τὰς τῶν ἀθέων ἀντιθέσεις προτάξας καὶ\nπρὸς αὐτὰς ἑξῆς ἀποκρινάμενος. καὶ τούτων δὲ, εἰ\nκαὶ μακρότερα δόξειεν) ἀλλ’ ὡς ἀναγκαῖα τὰ πλείστα\nσυντεμὼν ἐκθήσομαι. κατασκευάζει δὲ τὸν λόγον\nτοῦτον ’τον τρόπον\n“πρόνοιαν Πρόνοιαν εἶναι λέγεις ἐν τοσαύτῃ τῶν\nπραγμάτων ταραχῇ καὶ συγχύσει ; τί γὰρ τῶν κατὰ\nτὸν ἀνθρώπινον βίον διατέτακται; τί μὲν οὖν οὐκ\nἀταξίας γέμει καὶ φορᾶς ; ἢ μόνος ἀγνοεῖς ὅτι τοῖς\nμὲν κακίστοις καὶ πονηροτάτοις ἄφθονα ἐπικωμάζει\nτὰ ἀγαθὰ, πλοῦτος, εὐδοξία, τιμαὶ παρὰ τοῖς πλήθεσιν·\nἡγεμονία πάλιν, ὑγεία, εὐαισθησία, κάλλος,\nἰσχὺς, ἀπόλαυσις ἡδονῶν ἀκώλυτος, διά τε παρασκευῶν\nπεριουσίαν καὶ διὰ τὴν εἰρηνικωτάτην σώματος\nεὐμοιρίαν; οἱ δὲ φρονήσεως καὶ ἀρετῆς ἁπάσης\nἐρασταί τε καὶ ἀσκηταὶ πάντες εἰσὶν, ὀλίγου δέω\nφάναι, πένητες, ἀφανεῖς, ἄδοξοι, ταπεινοί;’’\nΤαῦτα εἰς ἀνασκευὴν καὶ μυρία ἄλλα πλείω\nτούτων εἰπὼν ἑξῆς ἐπιλύεται τὰς ἀντιθέσεις διὰ\nτούτων\nΟὐ τύραννος ὁ θεὸς, ὠμότητα καὶ βίαν καὶ ὅσα\nδεσπότης ἀνημέρου ἀρχῆς ἔργα ἐπιτετηδευκὼς, ἀλλὰ\nβασιλεὺς ἥμερον καὶ νόμιμον ἀνημμένος ἡγεμονίαν,\nμετὰ δικαιοσύνης τὸν σύμπαντα οὐρανόν τε καὶ\n\n\n\nκόσμον βραβεύει.\nβασιλεῖ δὲ οὐκ ἔστι πρόσρησις\nοἰκειοτέρα πατρός. ὃ γὰρ ἐν ταῖς συγγενείαις πρὸς\nτέκνα γονεῖς, τοῦτο βασιλεὺς μὲν πρὸς πόλιν , πρὸς\nδὲ κόσμον ὁ θεὸς, δύο κάλλιστα φύσεως θεσμοῖς ἀκινήτοις\nἀδιαλύτῳ ἑνώσει ἁρμοσάμενος, τὸ ἡγεμονικὸν\nμετὰ τοῦ κηδεμονικοῦ.\nκαθάπερ οὖν τῶν ἀσώτων\nυἱέων οὐ περιορῶσιν οἱ τοκέες , ἀλλὰ τῆς ἀτυχίας\nοἶκτον λαμβάνοντες περιέπουσι καὶ τημελοῦσι, νομίζοντες\nἐχθρῶν ἀσπόνδων ἔργον εἶναι κακοπραγίαις\nἐπεμβαίνειν, φίλων δὲ καὶ συγγενῶν ἐπελαφρίζειν\nτὰ πταίσματα·\nπολλάκις δὲ καὶ τούτοις μᾶλλον\nἢ τοῖς σώφροσιν ἐπιδαψιλευόμενοι χαρίζονται, σαφῶς\nεἰδότες ὡς ἐκείνοις μὲν ἄφθονος εἰς εὐπορίαν ἀφορμὴ\nπάρεστιν ἡ σωφροσύνη , τοῖς δ’ ἐλπὶς μία οἷ γονεῖς,\nἦς εἰ σφαλεῖεν , ἀπορήσουσι καὶ τῶν ἀναγκαίων·\nτὸν αὐτὸν τρόπον καὶ ὁ θεὸς , λογικῆς συνέσεως\nπατὴρ ὢν, ἀπάντων μὲν τῶν λογισμοῦ μεμοιραμένων\nκήδεται, προμηθεῖται δὲ καὶ τῶν ὑπαιτίως ζώντων,\nἅμα μὲν καιρὸν εἰς ἐπανόρθωσιν αὐτοῖς διδοὺς, ἅμα\nδὲ καὶ τὴν ἵλεων φύσιν αὐτοῦ μὴ ὑπερβαίνων , ἧς\nὀπαδὸς ἀρετὴ καὶ φιλανθρωπία γέγονεν, ἐπαξία τὸν\nθεῖον περιπολεῖν οἶκον. ”\n“Ἔνα μὲν δὴ λόγον τοῦτον, ὠ ψυχὴ, δέξαι\nτέως αὐτοῦ παρακαταθήκην , ἕτερον δὲ συνῳδὸν καὶ\nἐναρμόνιον αὐτῷ τοιόνδε μὴ τοσοῦτόν ποτε ψευσθείης\nτῆς ἀληθείας ὡς εὐδαίμονά τινα τῶν φαύλων\nεἷναι νομίσαι, κἂν πουσιώτερος μὲν ᾖ Κροίσου, Λυγκέως\nδ’ ὀξυωπέστερος, ἀνδρειότερος δὲ τοῦ Κροτωνιάτου\nΜίλωνος, καλλίων δὲ Γανυμήδους,\nὄν ὃν καὶ ἀνηρείψαντο θεοὶ Διὶ οἰνοχοεύειν,κάλλεος εἵνεκα οἷο.\nτὸν γοῦν ἴδιον δαίμονα, λέγω δὲ τὸν ἑαυτοῦ νοῦν,\n\n\nμυρίων ὅσων δεσποτῶν δοῦλον ἀποφήνας, ἔρωτος,\nἐπιθυμίας , ἡδονῆς, φόβου , λύπης , ἀφοσύνης, ἀκολασίας,\nδειλίας, ἀδικίας, οὐκ ἂν εἶναί ποτε δύναιτο\nεὐδαίμων, κἂν οἱ πολλοὶ σφαλλόμενοι κρίσεως ἀληθοῦς\nνομίζωσι, δεκασθέντες ὑπὸ κακοῦ διδύμου,\nτύφου καὶ κενῆς δόξης, δεινῶν παλεῦσαι καὶ παρα-\nγαγεῖν ἀνερματίστους ψυχὰς , περὶ ἃ κηραίνει γένος\nτὸ πλεῖστον ἀνθρώπων.\nεἰ μέντοι τὸ τῆς ψυχῆς\nὄμμα τείνας βουληθείης περιαθρῆσαι θεοῦ πρόνοιαν,\nὡς ἔνεστιν ἀνθρωπίνῳ λογισμῷ, τρανοτέραν τὴν τοῦ\nπρὸς ἀλήθειαν ἀγαθοῦ λαβὼν φαντασίαν, γελάσῃ τὰ\nπαρ’ ἡμῖν, ἃ τέως ἐθαύμαζες. ἀεὶ γὰρ ἀπουσίᾳ τῶν\nκρειττόνων τιμᾶται τὰ χείρονα, τὴν ἐκείνων κληρονομοῦντα\nτάξιν· ἐπιφανέντων δὲ ὑποστέλλει, δευτερείοις\nἄθλων ἀρκούμενα.\nκαταπλαγεὶς οὖν τὸ\nθεοειδὲς ἐκεῖνο ἀγαθόν τε καὶ καλὸν, πάντως ἐννοἠσεις\nὅτι παρὰ θεῷ τῶν εἰρημένων πρότερον οὐδὲν\nκαθ’ ἑαυτὸ τῆς ἀγαθοῦ μοίρας ἠξίωται, διότι τὰ μὲν\nἀργύρου μέταλλα καὶ χρυσοῦ γῆς ἐστιν ἡ φαυλοτάτη\nμοῖρα , τῆς πρὸς κὰρ πῶν ἀνειμένης γένεσιν ὅλῳ καὶ\nτῷ παντὶ λειπομένη .\nοὐ γάρ ἐσθ’ ὅμοιον τροφῆς,\nἧς ἄνευ ζῆν ἀδύνατον, εὐπορία χρημάτων. μία τούτων\nἐστὶ βάσανος ἐναργεστάτη λιμὸς, ᾧ τὸ πρὸς άλήθειαν\nἀναγκαῖον καὶ χρήσιμον δοκιμάζεται · θησαυσοὺς\nγὰρ τοὺς πανταχοῦ πάντας ἀντικαταλλάξαιτ’\nἄν τις βραχείας ποτὲ τροφῆς ἄσμενος.\nὅταν δὲ\nἡ τῶν ἀναγκαίων ἀφθονία μυρίῳ φορᾶς ἀκατασχέτῳ\nπλήθει ῥυεῖσα κατὰ πόλεις ἀναχέηται , τοῖς τῆς φύσεως\nἀγαθοῖς ἐντρυφῶντες ἐπ’ αὐτῶν μόνων οὐκ\nἀξιοῦμεν ἵστασθαι , κόρον δ’ ὑβριστὴν ἡγεμόνα τοῦ\nβίου ποιησάμενοι, ἀργύρου τε καὶ χρυσοῦ κτήσεσιν\nἐπαποδύντες , ἅπασι, παρ’ ὧν ἄν τι κερδανεῖν ἐπελ-\n\n\nπέσωμεν, κονιόμεθα καθάπερ τυφλοὶ, μηκέτι τῇ δια-\nνοίᾳ βλέποντες ὑπὸ φιλαργυρίας ὅτι γῆς εἰσιν ὄγκοι,\nπερὶ ὣν ἐκ μὲν εἰρήνης συντχὴς καὶ ἀδιάστατος πόλεμος.\nἐσθῆτές γε μὴν προβάτων εἰσὶν, ὡς οἶ\nποιηταί πού φασιν , ἄνθος , κατὰ δὲ τὴν δημιουργὸν\nτέχνην ὑφαντῶν ἔπαινος. εἰ δέ τις ἐπὶ δόξῃ μέγα\nφρονεῖ, τὴν παρὰ τῶν φαύλων ἀποδοχὴν ἀδπαξόηενος,\nἴστω μὲν καὶ αὐτὸς φαῦλος ὤν· τὸ γὰρ ὅμοιον\nχαίρει τῷ ὁμοίῳ·\nεὐχέσθω δὲ καθαρσίων μεταλαχὼν\nἰαθῆναι τὰ ὦτα, δι’ ὧν αἱ μεγάλαι ψυχῇ νόσοι\nκατασκήπτουσι. μαθἐτωσαν δὲ καὶ ὅσοι ἐπ’ εὐτονίᾳ\nπεφύσηνται μὴ ὑψαυχενεῖν , ἀπιδόντες εἰς τὰς τῶν\nἡμέρων καὶ ἀτιθάσων ζῴων ἀμυθήτους ἀγέλας, αἷς\nἰσχὺς καὶ ῥώμη συγγεγένηνται. τῶν γὰρ ἀτοπωτάτων\nἐστὶν ἐπὶ θηρίων ἀρεταῖς, καὶ ταῦτα σεμνύνεσθαι.\nμένον ὑπ’ αὐτῶν ἄνθρωπον ὄντα σεμνύνεσθαι.\nδιὰ τί δ’ ἄν τις εὖ φρονῶν ἐπὶ σώματος εὐμορφίᾳ\nἀγάλλοιτο , ἣν βραχὺς καιρὸς ἔσβεσε, πρὶν ἐπὶ\nμήκιστον ἀνθῆσαι, τὴν ἀπατηλὴν αὐτῆς ἀκμὴν ἀμαυρώσας,\nκαὶ ταῦθ’ ὁρῶν ἐν ἀψύχοις περιμάχητα καλλιγράφων\nἔργα καὶ πλαστῶν καὶ ἄλλων τεχνιτῶν, ἔν\nτε ζωγραφήμασι καὶ ἀνδριᾶσι καὶ ὑφασμάτων ποικιλίαις,\nἐν Ἑλλάδι καὶ βαρβάρῳ κατὰ πόλιν ἑκάστην\nεὐδοκιμοῦντα;\nτούτων οὑν, ὅπερ ἔφην, οὐδὲν\nπαρὰ θεῷ τῆς ἀγαθοῦ μοίρας ἠξίωται. καὶ τί θανμάξομεν\nεἰ μὴ παρὰ θεῷ; οὐδὲ γὰρ παρὰ ἀνθρώποις\nτοῖς θεοφιλέσι, παρ’ οἶς τὰ πρὸς ἀλήθειαν ἀγαθὰ\nκαὶ καλὰ τετίμηται, φύσεως μὲν εὐμοίρου λαχοῦσι,\nμελέτῃ δὲ μετ’ ἀσκήσεως τὴν φύσιν ἐπικοομŕισασιν,\nὧν ἡ ἄνοθος φιλοσοφία δημιουργός.\nὅσοι δὲ\nνόθου παιδείας ἐπεμελήθησαν, οὐδὲ τοὺς ἰατροὺς\nἐμιμήσαντο τὸ δοῦλον ψυχῆς σῶμα θεραπεύοντας οἶ\n\n\nτὴν δέσποιναν ἐπιφάσκοντες ἰᾶσθαι. ἐκεῖνοι μὲν γὰρ,\nἐπειδάν τις εὐτυχὴς νοσήσῃ, κἂν ὁ μέγας ᾖ βασιλεὺς,\nπάνθ’ ὑπερβάντες τὰ περίστῳα, τοὺς ἀνδρῶνας, τὰς\nγυναικωνίτιδας, γραφὰς, ἄργυρον, χρυσὸν , ἄσημον,\nἐπίσημον, ἐκπωμάτων ἢ ὑφασμάτων πλῆθος, τὸν\nἄλλον τῶν βασιλέων ἀοίδιμον κόσμον, ἔτι δὲ τὸν\nοἰκετικὸν ὄχλον, καὶ τὴν φίλων ἢ συγγενῶν, ὑπηκόων\nτῶν ἐν τέλει θεραπείαν ἄξαντες, τῶν σωματοφυλάκων,\nἄχρι τῆς εὐνῆς ἀφικόμενοι, καὶ τῶν περὶ\nαὐτὸ τὸ σῶμα ἀλογήσαντες, οὔθ’ ὅτι κλῖναι λιθοκόλλητοι\nκαὶ ὁλόχρυσοι θαυμάσαν1ες, οὔθ’ ὅτι ἀσαχνοϋφεῖς\nἢ λινορραφούμεναι στρωμναὶ, οὔθ’ ὅτι ἐσθημάτων\nἰδέαι διάφοροι· προσέτι δὲ τὰς περὶ αὐτὸν\nχλαίνας ἀπαμφιάσαντες ἅπτονται χειρῶν καὶ τὰς\nφλέβας προσπιεζοῦντες ἀκριβοῦσι τοὺς παλμοὺς, εἰ\nσωτήριοι· πολλάκις δὲ καὶ τοὺς χιτωνίσκους ἀναστείλαντες\nεἰ περιπληθής ἐσθ’ ἡ γαστὴρ ἐξετάξουσιν,\nεἰ πεπυρωμένος ὁ θώραξ, εἰ ἄτακτα ἡ καρδία\nπηδᾷ· κἄπειτα τὴν οἰκείαν προσφέρουσι θεραπείαν.\nἔδει δὲ καὶ τοὺς φιλοσόφους ἰατρικὴν ὀμολογοῦντας\nἐπιτηδεύειν ἐπιτηδεύειν τῆς φύσει βασιλίδος ψυχῆς , καταφρονεῖν\nμὲν ἁπάντων ὅσα αἶ κεναὶ δόξαι τυφλορλαστοῦδιν,\nεἴσω δὲ προσιόντας ἅπτεσθαι διανοίας αὐτῆς,\nεἰ ὑπ’ ὀργῆς ἀνισοταχεῖς καὶ παρὰ φύσιν κεκινημένοι\nπαλμοί· ἅπτεσθαι καὶ γλώττης, εἰ τραχεῖα καὶ κακήγορος,\nεἰ πεπορνευκυῖα καὶ ἀταμίευτος· ἅπτεσθαι\nκαὶ γαστρὸς, εἰ ἀπλήστῳ σχήματι ἐπιθυμίας διῴδηκε ·\nκαὶ συνόλως παθῶν καὶ νοσημάτων καὶ ἀρρςστημάτων,\nεἰ κεκράσθαι δοκεῖ, διερευνᾶν ἕκαστον, ἵνα μὴ\nδιαμαρτάνωσι τῶν προσφόρων εἰς τὸ σώζειν.\nνυνὶ\nδὲ ὑπὸ τῆς τῶν ἔξω περιαυγασθέντες λαμπρότητος,\nἄτε νοητὸν φῶς ἰδεῖν ἀδυνατοῦντες , πλαζόμενοι\n\n\nδιετέλεσαν εἰς τὸν αἰῶνα, πρὸς μὲν τὸν βασιλέα λόγισμὸν\nφθάσαι μὴ δυνηθέντες, ἄχρι δὲ τῶν προπυλαίων\nμόλις ἀφικνούμενοι, καὶ τοὺς ἐπὶ θύραις ἀρετῆς,\nπλοῦτόν τε καὶ δόξαν καὶ ὑγείαν καὶ τὰ συγγενῆ\nτεθαυμακότες, προσεκύνουν.\nἀλλὰ γὰρ ὡς ὑπερβολὴ\nμανίας χρωμάτων κριταῖς χρῆσθαι τυφλοῖς ἢ\nκωφοῖς τῶν κατὰ μουσικὴν φθόγγων, οὕτω καὶ\nφαύλοις ἀνδράσι τῶν πρὸς ἀλήθειαν ἀγαθῶν. καὶ\nγὰρ οὗτοι τὸ κυριώτατον τῶν ἐν αὐτοῖς διάνοιαν πεπήρωνται,\nἧς βαθὺ σκότος ἀφροσύνη κατέχεεν.\nεἶτα\nνῦν θαυμάζομεν εἰ Σωκράτης καὶ ὁ δεῖνα ἢ ὁ δεῖνα\nτῶν σπουδαίων ἐν πενίᾳ διετέλεσαν, ἄνθρωποι μηδὲν\nπώποτε τῶν εἰς πορισμὸν ἐπιτηδεύσαντες, ἀλλὰ μηδ᾿\nὅσα ἢ παρὰ φίλων πολυχρημάτων ἢ παρὰ βασιλέων\nδωρεὰς μεγάλας προτεινόντων [παρῆν] λαβεῖν ἀξιώσαντες,\nἕνεκα τοῦ μόνον ἀγαθὸν καὶ καλὸν τὴν τῆς\nἀρετῆς κτῆσιν ἡγεῖσθαι, περὶ ἣν πονούμενοι τῶν ἄλλων\nἀγαθῶν πάντων ἠλόγουν;\nτίς δ᾿ οὐκ ἂν\nἀλογήσαι νόθων ἕνεκα προνοίας τῶν γνησίων; εἰ δὲ\nσώματος θνητοῦ μεταλαχόντες καὶ κηρῶν γέμοντες\nἀνθρωπίνων, καὶ μετὰ τοσούτου πλήθους ἀδίκων\nζῶντες, ὧν οὐδ᾿ ἀριθμὸν εὑρεῖν εὔπορον, ἐπεβουλεύθησαν,\nτί τὴν φύσιν αἰτιώμεθα, δέον τὴν τῶν ἐπιθεμένων\nκακίζειν ὠμότητα;\nκαὶ γὰρ εἰ ἐν ἀέρι\nγεγένηντο λοιμικῷ, πάντως ὤφειλον νοσῆσαι· καταστάσεως\nδὲ λοιμικῆς μᾶλλον, ἢ οὐχ ἧττον, φθοροποιός\nἐστιν ἡ κακία. ὡς δ᾿ ὁπόταν ὑετοῦ μὲν ὄντος,\nἀνάγκη τὸν σοφὸν, εἰ ἐν ὑπαίθρῳ διάγοι, καταβρέχεσθαι,\nβορέου δὲ ψυχροῦ καταπνέοντος ῥίγει πιέζε-\nσθαι [καὶ ψύχει], θέρους δ᾿ ἀκμάζοντος ἀλεαίνεσθαι,\n(ταῖς γὰρ ἐτησίοις τροπαῖς τὰ σώματα συμπάσχειν\nνόμος φύσεως) τὸν αὐτὸν τρόπον τὸν ἐν τοῖς τοιού-\n\n\nτοῖς χωρίοις ἐνοικοῦντα, ἔνθα φόνοι τελοῦνται καὶ\nἄλλων ἔθνεα κηρόν , ἐναλλάττεσθαι τὰς ἀπὸ τῶν τοιούτων\nτιμὰς ἀναγκαῖον.\nἐπεὶ Πολυκράτει γε,\nἐφ’ οἷς δεινοῖς ἠδίκησε καὶ ἠσέβησε, χορηγὸς ἀπἠντνσε,\nχείρων μὲν ἡ τοῦ βίου βαρυδαιμονία· πρόσθες\nδ’ ὡς ὑπὸ μεγάλου βασιλέως ἐκολάζετο καὶ προσηλοῦτο,\nχρησμὸν ἐκπιπλὰς, οἶδα, ἔφη , κἀμαυτὸν οὐ\nπρὸ πολλοῦ ᾐωρῆσθαι δόξαντα ὑπὸ μὲν ἡλίου ἀλεἰφεσθαι,\nλούεσθαι δ’ ὑπὸ Δῖός. αἶ γὰρ διὰ συμβόλων\nαἰνιγματώδεις αὗται φάσεις , ἀδηλούμεναι τὸ πάλαι,\nτὴν διὰ τῶν ἔργων ἀριδηλοτάτην ἐλάμβανον πίστιν.\nοὐκ ἐπὶ τελευτῇ δὲ μόνον, ἀλλὰ παρὰ πάντα τὸν\nἐξ ἀρχῆς βίον, ἐλελήθει πρὸ τοῦ σώματος τὴν ψυχὴν\nκρεμάμενος. ἀεὶ γὰρ φοβούμενος καὶ τρέμων τὸ\nπλῆθος τῶν ἐπιτιθεμένων ἐπτόητο, σαφῶς ἐξεριστάμενος\nὅτι εὔνους μὲν ἦν οὐδεὶς, ἐχθροὶ δὲ πάντες\nδυσπραξίᾳ ἀμείλικτοι.’’\n“ Τῆς δὲ ἀνηνύτου καὶ συνεχοῦς Διονυσίου\nεὐλαβείας μάρτυρες οἶ τὰ Σικελικὰ συγγράψαντες, οἴ\nφασιν ὅτι καὶ τὴν θυμηρεστάτην ὕποπτον εἶχε γυναῖκα\nσημεῖον δέ· τὴν εἰς τὸ δωμάτιον εἴσοδον, δι’ ἧς φοιτήσειν\nἔμελλεν ὡς αὐτὸν, ἐκέλευσε στορεσθῆναι σανίσιν,\nἔνα μὴ λάθῃ ποτὲ παρεισερπύσασα , ψόφῳ δὲ\nκαὶ κτύπῳ τῆς ἐπιβάσεως προμηνύῃ τὴν ἄφιξιν· εἶτ’\nοὐκ ἀνείμονα μόνον, ἀλλὰ καὶ πᾶσι τοῖς μέρεσι γυμνήν,\nἃ μὴ θέμις ὑπ’ ἀνδρῶν ὁρᾶσθαι, παρέρχεσθαι·\nπρὸς δὲ τούτοις τὸ συνεχὲς τοῦ κατὰ τὴν ὁδὸν ἐδάφους\nεἰς τάφρου γεωργικῆς εὖρος καὶ βάθος διακοπηναι,\nκατὰ δέος μή τι πρὸς ἐπιβουλὴν ἀφανῶς ἐρικρὐρτηται,\nκρύπτηται , ὅπερ ἢ ἅλμασιν ἢ μακραῖς διαβάσεσιν\nἔμελλε διελέγχεσθαι.\nπόσων ἄρα κακῶν ὁ ταῦτα\nπαρατηρῶν καὶ τεχνάζων ἐπὶ γυναικὸς . ᾖ πρὸ τῶν\n\n\nἄλλων ὤφειλε πιστεύειν, μεστὸς ἦν; ἀλλὰ γὰρ ἐῴκει\nτοῖς δι᾿ ἀπορρῶγος ὄρους ἐπὶ τῷ τὰς ἐν οὐρανῷ φύσεις\nἀριδηλοτέρας κατανοῆσαι κρημνοβατοῦσιν, οἳ\nμόλις φθάνοντες ἄχρι προνενευκότος αὐχένος οὔτ᾿\nἀναχωρεῖν ἔτι δύνανται, πρὸς τὸ λειπόμενον ὕψος\nἀπειρηκότες, οὔτε καταβαίνειν θαρροῦσι, πρὸς τὴν\nὄψιν τῶν χασμάτων ἰλιγγιῶντες.\nἐρασθεὶς γὰρ,\nὡς θείου πράγματος καὶ περιμαχήτου, τυραννίδος\nοὔτε μένειν οὔτε ἀποδιδράσκειν ἀσφαλὲς εἶναι ὑπελάμβανε.\nμένοντι μὲν γὰρ ἀλλεπάλληλα ἐπέρρει κακὰ\nἀμύθητα, βουλομένῳ δ᾿ ἀποδιδράσκειν ὁ περὶ τοῦ\nζῆν ἐπεκρέματο κίνδυνος, ὡπλισμένων, εἰ καὶ μὴ\nτοῖς σώμασιν, ἀλλά τοι ταῖς διανοίαις κατ᾿ αὐτοῦ.\nδηλοῖ δὲ καὶ τὸ ἔργον, ᾧ πρὸς τὸν μακαρίζοντα\nτὸν τῶν τυράννων βίον φασὶ χρήσασθαι Διονύσιον.\nκαλέσας γὰρ αὐτὸν ἐπὶ λαμπροτάτου καὶ πολυτελεστάτου\nδείπνου παρασκευὴν, ἐκ μηρίνθου πάνυ λεπτῆς\nπροσέταξεν ἠκονημένον ὑπεραιωρηθῆναι πέλεκυν.\nἐπεὶ δὲ κατακλιθεὶς εἶδεν αἰφνίδιον, οὔτ᾿\nἐξαναστῆναι θαρρῶν διὰ τὸν τύραννον, οὔτ᾿ ἀπολαῦσαί\nτινος τῶν παρεσκευασμένοιν διὰ δέος οἷός τε\nὢν, ἀφθόνων καὶ πλουσίων ἀλογήσας ἡδονῶν, ἀνατείνας\nτὸν αὐχένα καὶ τὰς ὄψεις ἐκαραδόκει τὸν\nοἰκεῖον ὄλεθρον.\nσυνεὶς δ᾿ ὁ Διονύσιος, ἆρ᾿ ἤδη\nκατανοεῖς, ἔφη, τὸν ἀοίδιμον καὶ περιμάχητον ἡμῶν\nβίον; ἔστι γὰρ τοιοῦτος, εἰ μὴ βούλοιτό τις ἑαυτὸν\nφενακίζειν, ἐπειδὴ περιέχει παμπληθεῖς μὲν χορηγίας,\nἀπόλαυσιν δ᾿ οὐδενὸς χρηστοῦ, φόβους δ᾿\nἐπαλλήλους καὶ κινδύνους ἀνηκέστους καὶ νόσον\nἑρπηνώδους καὶ φθινάδος χαλεπωτέραν, ἀθεράπευτον\nἀεὶ φέρουσαν ὄλεθρον.\nοἱ δὲ πολλοὶ τῶν\nἀνεξετάστων ὑπὸ τῆς λαμπρᾶς φανερότητος ἀπατώ-\n\n\nμένοι ταὐτὸν πεπόνθασι τοῖς ἀγκιστρευομένοις ὑπὸ\nτῶν εἰδεχθῶν ἑταιρίδων , ἃ τὴν δυσμορφίαν ἐσθῆτι\nκαὶ χρυσῷ καὶ ταῖς τῆς ὄψεως ὑπογραφαῖς ἐπισκιά-\nζοντα, γνησίου κάλλους ἀπορίᾳ, νόθον ἐπ’ ἐνέδρᾳ\nτόν θεωμένων δημιουργεῖ.\nτοιαύτης γέμουσι\nβαρυδαιμονίας οἱ λίαν εὐτυχεῖς , ἧς τὰς ὑπερβολὰς\nαὐτοὶ δικάσαντες παρ’ ἑαυτοῖς οὐ στέγουσιν ^ ἀλλ’\nὥσπερ οἷ τὰ ἀρρωστήματα ὑπ’ ἀνάγκης ἐκλαλοῦντες\nἀφιᾶσι τὰς ἐκ πάθους ἀψευδεστάτας φωνὰς, ἐπὶ συν-\nοὐσίᾳ τιμωριῶν καὶ παρουσῶν καὶ προσδοκωμένων\nζῶντες , καθάπερ τῶν θρεμμάτων τὰ πρὸς ἱερουργίαν\nπιαινόμενα. καὶ γὰρ ταῦτα τῆς πλείστης ἐπιμελείας\nἐπὶ τῷ σφαγῆναι τυγχάνει διὰ πολύκρεων εὐωχίαν.\nεἰσὶ δ’ οἷ καὶ περὶ χρημάτων ἀσεβῶν οὐκ ἀδή-\nλους, ἀλλὰ φανερὰς ἔδοσαν δίκας, ὧν τὰ πλήθη κα-\nταλέγεσθαι περιττὸς πόνος , ἀπόχρη δ’ ἓν ἔργον\nπαράδειγμα πάντων ἑστάναι. λέγεται τοίνυν ὑπὸ\nτῶν ἀναγεγραφότων τὸν ἱερὸν πόλεμον τὸν ἐν Φω-\nκίδι , νόμου κειμένου τὸν ἱερόσυλον κατακρημνίζε-\nσθαι ἢ καταποντοῦσθαι ἢ καταπίμπρασθαι , τρεῖς\nσυλήσαντας τὸ ἐν Δελφοῖς ἱερὸν, Φιλόμηλον καὶ\nὈνόμαρχον καὶ Φάϋλλον, διανείμασθαι τὰς τιμωρίας.\nτὸν μὲν γὰρ διὰ λόφου τραχέος καὶ λιθώδους ῥαγεί-\nῥαγείσης πέτρας κατακρημνισθῆναί τε καὶ καταλευσθῆναι ’\nτὸν δὲ, ἀφηνιάσαντος τοῦ κομίζοντος ἵππου καὶ μέ-\nχρι θαλάσσης καταβάντος, ἐπιδραμόντος τοῦ πελά-\nγους, εἰς ἀχανῆ βυθὸν αὐτῷ ζῴῳ καταδῦναι· Φάὐ̓λ-\nλον δὲ φθινάδι νόσῳ (διττὸς γὰρ ὁ περὶ αὐτοῦ\nλόγος) συντακῆναι, ἢ ἐν τῷ ἐνἈβαις ἱερῷ συνεμ-\nπρησθέντα ἀπολέσθαι.\nταῦτα γὰρ φιλονεἰκότα-\nτον λέγειν ἀποβῆναι κατὰ τύχην. εἰ μὲν γάρ τινες ἢ\nἐν διαφέρουσι καιροῖς ἢ ἑτέραις ἐκολάσθησαν τιμω-\n\n\nρίαις, εἰκὸς ἦν τὸ ἄστατον τῆς τύχης προφασίζεσθαι\nπάντων δ᾿ ἀθρόως καὶ ὑφ᾿ ἕνα καιρὸν καὶ μὴ ἑτέραις\nτιμωρίαις, ἀλλὰ ταῖς περιεχομέναις ἐν τοῖς νόμοις\nκολασθέντων εὔλογον φάσκειν ὅτι θεοῦ δικάσαντος\nἑάλωσαν.”\n“Εἰ δέ τινες τῶν ὑπολειφθέντων βιαίων,\nκαὶ τοῖς πλήθεσιν ἐπαναστάντων, καὶ δουλωσαμένων\nοὐ μόνον δήμους ἑτέρους, ἀλλὰ καὶ πατρίδας τὰς\nἑαυτῶν, ἀτιμώρητοι διετέλεσαν, θαυμαστὸν οὐδέν.\nπρῶτον μὲν γὰρ οὐχ ὁμοίως ἄνθρωπος δικάζει καὶ\nθεὸς, διότι τὰ μὲν φανερὰ ἡμεῖς ἐρευνῶμεν, ὁ δὲ\nἄχρι μυχῶν ψυχῆς εἰσδυόμενος ἀψοφητὶ, καθάπερ ἐν\nἡλίῳ λαμπρὰν διάνοιαν αὐγάζει, ἀπαμπίσχων μὲν τὰ\nπερίαπτα, οἷς ἐγκατείληπται, γυμνὰ δὲ περιαθρῶν\nτὰ βουλήματα, καὶ διαγινώσκων εὐθὺς τά τε παράσημα\nκαὶ δόκιμα.\nμηδέποτ᾿ οὖν τὸ οἰκεῖον δικαστήριον\nτοῦ θείου προκρίναντες ἀψευδέστερον αὐτὸ\nκαὶ εὐβουλότερον εἶναι φῶμεν· οὐ γὰρ ὅσιον. ἐν ᾧ\nμὲν γὰρ πολλὰ τὰ σφάλλοντα, ἀπατηλαὶ αἰσθήσεις,\nπάθη ἐπίβουλα, κακιῶν ὁ βαρύτατος ἐπιτειχισμὸς, ἐν\nᾧ δὲ οὐδὲν μὲν τῶν ἐπ᾿ ἐξαπάτῃ, δικαιότης δὲ καὶ\nἀλήθεια, αἷς ἕκαστον βραβευόμενον ἐπαινετῶς ἐξορ-\nθοῦσθαι πέφυκεν.\nἔπειτ᾿, ὦ γενναῖε, μὴ νομίσῃς\nἀλυσιτελὲς ἐπίκαιρον εἶναι τυραννίδα.. οὐδὲ γὰρ ἡ\nκόλασις ἀλυσιτελὲς, ἀλλὰ τιμωρίας διδόναι τοῖς ἀγαθοῖς\nἢ ὠφελιμώτερον ἢ οὐκ ἀποδέον. οὗ χάριν ἐν\nἅπασι μὲν τοῖς ὀρθῶς γραφεῖσι παρείληπται νόμοις·\nοἱ δὲ γράψαντες ὑπὸ πάντων ἐπαινοῦνται. ὅπερ γὰρ\nἐν δήμῳ τύραννος, τοῦτ᾿ ἐν νόμῳ κόλασις.\nἐπειδὰν\nοὖν ἔνδεια μὲν καὶ σπάνις δεινὴ καταλάβῃ τὰς\nπόλεις ἀρετῆς, ἀφθονία δ᾿ ἀφροσύνης ἐπιπολάσῃ,\nτηνικαῦτα ὁ θεὸς, ὥσπερ ῥεῦμα χειμάρρου τὴν φο-\n\n\n’ρᾶν τῆς κακίας ἀποχετεῦσαι γλιχόμενος , ἵνα καθαρῇ\nτὸ γένος ἡμῶν, ἰσχὺν καὶ κράτος δίδωσι τοῖς τὰς φύσεις\nἀρχικοῖς.\nὠμῆς γὰρ δίχα ψυχῆς οὐ καθαίρεται\nκακία. καὶ ὅνπερ τρόπον αἶ πόλεις ἐπ’ ἀνδροφόνοις\nκαὶ προδόταις καὶ θεοσύλαις δημίους ἀνατρέφονδιν,\nοὐ τὴν γνώμην ἀποδεχόμεναι τῶν ἀνδρῶν,\nἀλλὰ τὸ τῆς ὑπηρεσίας χρήσιμον ἐξετάζουσαι, τὸν\nαὐτὸν τρόπον καὶ ὁ τῆς μεγαλοπόλεως τοῦδε τοῦ\nκόσμου κηδεμὼν οἷα δημοκοίνους ἐφίστησι τοὺς\nτυράννους ταῖς πόλεσιν , ἐν αἷς ἂν αἴσθηται βίαν,\nἀδικίαν, ἀσέβειαν, τὰ ἄλλα κακὰ πλημμύροντα, ὅπως\nἤδη ποτὲ στάντα λωφήσῃ.\nτηνικαῦτα καὶ τοὺς\nαἰτίους, ὡς ἐκ δυσκαθάρτου καὶ ἀνηλεοῦς ψυχῆς\nὑπηρετήσαντας , ἐφ’ ἅπασιν , ὥσπερ τινὰς κορυφαίους,\nἀξιοῖ μετέρχεσθαι. καθάπερ γὰρ ἡ τοῦ πυρὸς\nδύναμις, ὅταν παραβληθεῖσαν ὕλην ἀναλώσῃ, τελευταῖον\nαὑτὴν ἐπινέμεται, τοῦτον τὸν τρόπον καὶ\nοἶ ἐπὶ τοῖς πλήθεσι δυναστείας εἰληφότες , ὅταν δαπανήσαντες\nτὰς πόλεις κενὰς ἀνδρῶν ἐργάσωνται,\nτὰς ὑπὲρ ἁπάντων τίνοντες δίκας ἐπιδιαφθείρονται.\nκαὶ τί θαυμάζομεν εἰ διὰ τυράννων ὁ θεὸς κακίαν\nἀναχυθεῖσαν ἐν πόλεσι καὶ χώραις καὶ ἔθνεσιν\nἀποδιοπομπεῖται; πολλάκις γὰρ μὴ χρώμενος ὐρηρέταις\nἄλλοις αὐτὸς δι’ ἑαυτοῦ τοῦτ’ ἐργάζεται, λιμὸν\nἐπάγων ἢ λοιμὸν ἢ σεισμὸν καὶ ὅσ’ ἁ ἄλλα θεήλατα,\nοἷς ὅμιλοι μεγάλοι καὶ πολυάνθρωποι καθ’ ἑκάστην\nἡμέραν ἀπόλλυνται, καὶ πολλὴ μοῖρα τῆς οἰκουμένης\nἐρημοῦται διὰ προμήθειαν ἀρετῆς. ”\n“Ἰκανῶς μὲν οὖν εἴς γε τὰ παρόντα περὶ\nτοῦ μή τινα τῶν φαύλων εὐδαιμονεῖν, ὡς οἶμαι, λέλεκται·\nδι’ οὗ μάλιστα παρίσταται τὸ εἶναι πρόνοιαν\nεἰ δὲ μηδέπω πέπεισαι, τὸν ἔθ’ ὑποικουροῦντα ἐν-\n\n\nδοιασμὸν εἰπὲ θαρρῶν· ἀμφότεροι γὰρ ᾗ τἀληθὲς\nἔχει συνδιαπορήσαντες εἰσόμεθα.’’\nΚαὶ μεθ’ ἕτερα πάλιν φησίν\n‘‘Ἀνἐμων καὶ ὑετῶν φορὰς οὐκ ἐπὶ λύμῃ τῶν\nπλεόντων, ὡς ἐνόμιζες, ἢ γεωργούντων, ἀλλ’ ἐπ’\nὠφελείᾳ τοῦ παντὸς ἡμῶν γένους ὁ θεὸς εἰργάζετο.\nὕδασι μὲν γὰρ τὴν γῆν καθαίρει, τὸν δ’ ὑπὸ δελἠνην\nἅπαντα χῶρον πνεύμασιν· ἀμφοτέροις δὲ ζῷα\nκαὶ φυτὰ τρέφει καὶ αὔξει καὶ τελειοῖ.\nεἰ δὲ\nτοὺς μὴ ἐν καιρῷ πλωτῆρας ἢ γεωπόνους ἔστιν ὅτε\nβλάπτει, θαυμαστὸν οὐδέν· βραχὺ γὰρ οὗτοι μέρος,\nἡ δ’ ἐπιμέλεια τοῦ παντὸς ἀνθρώπων γένους. ὥσπερ\nοὖν τὸ ἐν τῷ γυμνασίῳ ἄλειμμα τίθεται μὲν ἐπ’ ὠφελείᾳ,\nπολλάκις δ’ ὁ γυμνασίαρχος ἕνεκα πολιτικῶν\nχρειῶν ὥρας τῆς ἐν ἔθει μετέθηκε τὴν τάξιν, δι’ ἧς\nὑστέρησαν ἔνιοι τῶν ἀλειφομένων , οὕτω καὶ ὁ θεὸς,\nοἷα πόλεως τοῦ παντὸς ἐπιμελούμενος κόσμου, θέρη\nχειμαίνοντα καὶ χειμῶνας ἐαρίζοντας εἴωθε ποιεῖν\nἐπὶ τῂ τοῦ παντὸς ὠφελείᾳ, κἂν εἰ ναύκληροί τινες\nἢ γῆς ἐργάται μέλλοιεν ταῖς τούτων ἀνωμαλίαις ξημιοῦσθαι.\nμιοῦσθαι.\nτὰς οὑν τῶν στοιχείων εἰς ἄλληλα μεταβολὰς,\nἐξ ὧν ὁ κόσμος ἐπάγη καὶ συνέστηκεν, εἰδὼς\nἀναγκαιότατον ἔργον , ἀκωλύτους παρέχεται·\nπάχναι δὲ καὶ χιόνες καὶ ὅσα ὁμοιότροπα ἀέρος ἐπακολουθεῖ\nκαταψύξει, καὶ πάλιν προσαράξει καὶ\nπαρατρίψει νεφῶν, ἀστραπαί τε καὶ βρονταί· ὧν\nοὐδὲν ἴσως κατὰ πρόνοιαν, ἀλλ’ ὑετοὶ καὶ πνεύματα\nζωῆς καὶ τροφῆς καὶ αὐξήσεως τοῖς περὶ γῆν αἴτια,\nὧν ταῦτα ἐπακολουθήματα.\nοἷα , γυμνασιάρχου\nφιλοτιμίαις πολλάκις ἀνειμένας ποιουμένου δαπάνας,\nἀνθ’ ὕδατος ἐλαίῳ καταιονούμενοί τινες τῶν ἀρειροκάλων\nροκάλων εἰς τοὔδαφος ῥανίδας ἀποστάζουσιν, ὁ δ’\n\n\nὀλισθηρότατος αὐτίκα γίνεται πηλὸς, ἀλλ’ οὐκ ἄν\nτις εὖ φρονῶν εἴποι τὸν πηλὸν καὶ τὸν ὄλισθον\nπρομηθείᾳ τοῦ γυμνασιάρχου γεγονέναι, παρηκολουθηκέναι\nδὲ ἄλλως τῇ ἀφθονίᾳ τῶν χορηγιῶν ταῦτα.\nἶρις δὲ καὶ ἄλως καὶ ὅσα ὁμοιότροπα πάλιν ἐστὶν\nαὐγῶν ἐγκιρναμένων τοῖς νέφεσιν ἐπακολουθήματα,\nοὐκ ἔργα φύσεως προηγούμενα, φυσικοῖς δ’ ἐπισυμβαίνοντα\nἔργοις · οὐ μὴν ἀλλὰ παρέχει τινὰ καὶ ταῦτα\nχρείαν ἀναγκαίαν τοῖς φρονιμωτέροις· νηνεμίας γὰρ\nκαὶ πνεύματα, εὐδίας τε καὶ χειμῶνας ἀπὸ τούτων\nτεκμαιρόμενοι προλέγουσι.\nτὰς κατὰ πόλιν στοὰς\nοὐχ ὁρᾷς; τούτων αἱ πλείους πρὸς μεσημβρίαν νενευκασιν,\nὑπὲρ του τοὺς ἐμπεριπατοῦντας χειμῶνι\nμὲν ἀλεαίνεσθαι , θέρους δὲ καταπνεῖσθαι. παρακολουθιῖ\nδέ τι καὶ ἕτερον, ὃ μὴ τῇ γνώμῃ τοῦ κατεσκευακότος\nἐπιγίνεται. τί δὲ τοῦτ’ ἔστιν; αἱ ἀπὸ\nτῶν ποδῶν ἐκπίπτουσαι σκιαὶ τὰ μέτρα διασημαίνουσι\nταῖς ὥραις.\nκαὶ μὲν δὴ τὸ πῦρ φύσεως\nἀναγκαιότατον ἔργον, ἐπακολούθημα δὲ τούτου καπνός\nἀλλ’ ὅμως παρέχεταί τινα ὠφέλειαν ἔστιν ὅτε\nκαὶ αὐτός. ἐν γοῦν ταῖς μεθημεριναῖς πυρσείαις,\nἡνίκα τὸ πῦρ ὑπὸ τῶν ἡλιακῶν καταλαμπόμενον αὐγῶν\nἐξαμαυροῦται , καπνῷ μηνύεται πολεμίων ἔφοδος.\nοἷός γ’ οὖν ἐπὶ τῆς ἴριδος , τοιοῦτος καὶ\nἐπὶ τῶν ἐκλείψεων ὁ λόγος · θείαις γὰρ φύσεσιν\nἡλίου καὶ σελήνης ἐπακολουθοῦσιν ἐκλείψεις· αἱ δὲ\nμηνύματά εἰσιν ἢ βασιλέων τελευτῆς, ἢ πόλεων φθοδᾶς·\nὃ καὶ Πίνδαρος ᾐνίξατο γενομένης ἐκλείψεως\nδιὰ τῶν πρόσθεν εἰρημένων.\nὁ δὲ δὴ τοῦ γάλακτος\nκύκλος τῆς μὲν αὐτῆς οὐσίας τοῖς ἄλλοις\nἄστροις μετέσχηκε, δυσαιτιολόγητος δ’ εἴπερ ἐστὶ,\nμὴ ἀποκνείτωσαν οἱ τὰ φύσεως ἐρευνᾶν εἰωθότες.\n\n\nὠφελιμώτατον γὰρ ἡ εὕρεσις, ἥδιστον δὲ καὶ κα\nαὑτὸ τοῖς φιλομαθέσιν ἡ ζήτησις.\nὥσπερ οὑν\nἥλιος καὶ σελήνη προνοίᾳ γεγόνασιν, οὕτω καὶ τὰ ἐν\nοὐρανῷ πάντα, κἂν ἡμεῖς τὰς ἑκάστων φύσεις τε καὶ\nδυνάμεις ἰχνηλατεῖν ἀδυνατοῦντες ἡσυχάζωμεν.\nσεισμοί τε καὶ λοιμοὶ καὶ κεραυνῶν βολαὶ, καὶ ὅσα\nτοιαῦτα, λέγεται μὲν εἶναι θεήλατα, πρὸς δ’ ἀλήθειαν\nοὐκ ἔστι, θεὸς γὰρ οὐδενὸς αἴτιος κακοῦ τοπαράπαν)\nἀλλ’ αἶ τῶν στοιχείων μεταβολαὶ ταῦτα\nγεννῶσιν, οὐ προηγούμενα ἔργα φύσεως , ἀλλ’ ἐπομενα\nμένα τοῖς ἀναγκαίοις καὶ τοῖς προηγουμένοις έπακολουθοῦντα.\nεἰ δέ τινες τῶν χαριεστέρων συναπολαύουσι\nτῆς ἀπὸ τούτων βλάβης, οὐκ αἰτιατέον\nτὴν διοίκησιν. πρῶτον μὲν γὰρ οὐκ εἴ τινες ἀγαθοὶ\nπαρ’ ἡμῖν νομίζονται, καὶ πρὸς ἀλήθειάν εἰσιν,\nἐπειδὴ τὰ θεοῦ κριτήρια τῶν κατὰ τὸν ἀνθρώπινον\nνοῦν πάντων ἀκριβέστερα δεύτερον δὲ τὸ προμηθὲς\nἐπὶ τὰ τῶν ἐν κόσμῳ συνεκτικώτατα ἐφορᾶν\nἀγαπᾷ, καθάπερ ἐν ταῖς βασιλείαις καὶ στραταρχίαις\nΧίαις ἐπὶ τὰς πόλεις καὶ τὰ στρατόπεδα, οὐκ\nτινα τῶν ἠμελημένων καὶ ἀφανῶν ἔνα τὸν προστυχόντα.\nλέγουσι δέ τινες, καθάπερ ἐν ταῖς τυραννοκτονίαις\nκαὶ τοὺς συγγενεῖς ἀναιρεῖσθαι νόμιμόν\nἐστιν ὑπὲρ τοῦ μεγέθει τῆς τιμωρίας ἐπισχεθῆναι\nτὰ ἀδικήματα , τὸν αὐτὸν τρόπον κἀν ταῖς λοιμώδεσι\nνόσοις παραπόλλυσθαί τινας τῶν μὴ ὑπαιτίων,\nἵνα πόρρωθεν οἱ ἄλλοι σωφρονίζωνται , δίχα τοῦ\nἀναγκαῖον εἶναι τοὺς ἐμφερομένους ἀέρι νοσώδει νο-\nσεῖν, ὥσπερ καὶ τοὺς έν νηὶ χειμαζομένους κινδυνεύειν\nνεύειν ἐξίσου.\nτὰ δ’ ἄλκιμα τῶν θηρίων γέγονεν,\nοὐ γὰρ ὑποσιωπητέον, εἰ καὶ τῷ δεινὸς εἰπεῖν εἶναι\nπρολαβὼν τὴν ἀπολογίαν διέσυρες) ἀσκήσεως ἕνεκα\n\n\nτῆς πρὸς τοὺς πολεμικοὺς ἀγῶνας. τὰ γὰρ γυμνάσια\nκαὶ αἱ συνεχεῖς θῆραι συγκροτοῦσι καὶ νευροῦσιν εὖ\nμάλα τὰ σώματα, καὶ πρὸ τῶν σωμάτων τὰς ψυχὰς\nἐθίζουσιν ἐχθρῶν ἐξαπιναίας ἐφόδους τῷ καρτερῷ\nτῆς ῥώμης ἀλογεῖν.\nτοῖς δὲ τὰς φύσεις εἰρηνικοῖς\nἔξεστιν οὐ μόνον τειχῶν ἐντὸς, ἀλλὰ καὶ κλισιάδων\nθαλαμευομένοις, ἀποζῆν ἀνεπιβουλεύτως,\nἔχουσιν εἰς ἀπόλαυσιν ἀφθονωτάτας ἡμέρων ἀγέλας·\nἐπειδὴ σῦς καὶ λέοντες καὶ ὅσα ὁμοιότροπα, ἑκουσίᾳ\nφύσει χρώμενα, μακρὰν ἄστεος ἀπελήλαται τὸ\nμηδὲν παθεῖν ἀγαπῶντα τῆς ἀνθρώπων ἐπιβουλῆς.\nεἰ δέ τινες ὑπὸ ῥᾳθυμίας ἄοπλοι καὶ ἀπαράσκευοι\nταῖς καταδύσεσι τῶν θηρίων ἀδεῶς ἐνδιαιτῶνται,\nτῶν συμβαινόντων ἑαυτοὺς, ἀλλὰ μὴ τὴν φύσιν αἰτιάσθωσαν,\nδιότι φυλάξασθαι παρὸν ὠλιγώρησαν.\nἤδη γοῦν καὶ ἐν ἱπποδρομίαις εἶδόν τινας εἴξαντας\nἀλογιστίᾳ, οἳ, δέον ἐγκαθέζεσθαι καὶ σὺν κόσμῳ\nθεωρεῖν, ἐν μέσῳ στάντες, ὑπὸ τῆς ῥύμης τῶν τεθρίππων\nἀνωσθέντες, ποσὶ καὶ τροχοῖς κατηλοήθη-\nσαν, ἀνοίας τἀπίχειρα εὑράμενοι.”\n“Περὶ μὲν οὖν τούτων ἀπόχρη τὰ λεχθέντα.\nτῶν δ᾿ ἑρπετῶν τὰ ἰοβόλα γέγονεν οὐ κατὰ πρόνοιαν,\nἀλλὰ κατ᾿ ἐπακολούθησιν, ὡς καὶ πρότερον εἶπον.\nζωογονεῖται γὰρ, ὅταν ἡ ἐνυπάρχουσα ἰκμὰς μεταβάλῃ\nπρὸς τὸ θερμότερον. ἔνια δὲ καὶ σῆψις ἐψύχωσεν,\nὡς ἕλμινθας μὲν ἡ περὶ τροφὴν, φθεῖρας δ᾿\nἡ ἀπὸ τῶν ἱδρώτων. ὅσα δ᾿ ἐξ οἰκείας ὕλης κατὰ\nφύσιν σπερματικὴν καὶ προηγουμένην ἔχει γένεσιν,\nεἰκότως ἐπιγέγραπται πρόνοιαν.\nἤκουσα δὲ καὶ\nπερὶ ἐκείνων διττοὺς λόγους ὡς ἐπ᾿ ὠφελείᾳ τοῦ ἀνθρώπου\nγεγονότων, οὓς οὐκ ἂν ἐπικρυψαίμην. ἦν δ᾿\nὁ μὲν ἕτερος τοιόσδε· πρὸς πολλὰ τῶν ἰατρικῶν ἔφα-\n\n\nσάν τινες τὰ ἰοβόλα συνεργεῖν καὶ τοὺς μεθοδεὐοντας\nτὴν τέχνην, εἰς ἃ δεῖ καταχρωμένους αὐτοῖς ἐπιστημόνως,\nἀλεξιφαρμάκων εὐπορεῖν, ἐπὶ τῇ τῶν\nμάλιστα ἐπισφαλῶς ἐχόντων ἀπροσδοκήτῳ σωτηρίᾳ·\nκαὶ μέχρι νῦν ἔστιν ἰδεῖν τοὺς μὴ ῥᾳθύμως καὶ ἀμελῶς\nλῶς ἰατρεύειν ἐπιχειροῦντας ἐν ταῖς συνθέσεσι τῶν\nφαρμάκων καταχρωμένους ἑκάστοις οὐ παρέργως.\nὁ δ’ ἕτερος λόγος οὐκ ἰατρικὸς, ἀλλὰ φιλόσοφος\nἦν , ὡς ἔοικε. τῷ γὰρ θεῷ ταῦτ’ ἔφασκεν ηύτρεπίσθαι\nκατὰ τῶν ἁμαρτανόντων κολαστήρια , ὡς δτρατηγοῖς\nτηγοῖς καὶ ἡγεμόσιν ὕστριχας ἢ σίδηρον· οὑ χάριν\nἠρεμοῦντα τὸν ἄλλον χρόνον ἀνερεθίζεσθαι πρὸς ἀλκὴν\nἐπὶ τοῖς κατακριθεῖσιν, ὧν ἡ φύσις ἐν τῷ ἀδωροδοκήτῳ\nδικαστηρίῳ ἑαυτῆς κατέγνω θάνατον.\nτὸ δ’ ἐν ταῖς οἰκίαις πεφωλευκέναι μᾶλλον ἐστὶ μὲν\nψεῦδος · ἔξω γὰρ ἄστεος ἐν ἀγρῷ καὶ ἐρημίαις θεωρεῖται,\nφεύγοντα ὡς δεσπότην τὸν ἄνθρωπον. οὐ\nμὴν ἀλλ’, εἰ καὶ ἀληθές ἐστιν, ἔχει τινὰ λόγον. ἐν\nγὰρ μυχοῖς σεσώρευται φορυτὸς καὶ σκυβάλων πλῆθος,\nοἶς εἰσδύεσθαι φιλεῖ δίχα τοῦ καὶ τὴν κνῖσαν\nὁλκὸν ἔχειν δύναμιν.\nεἰ δὲ καὶ χελιδόνες ἡμῖν\nσυνδιαιτῶνται θαυμαστὸν οὐδέν· τῆς γὰρ τούτων\nθήρας ἀπεχόμεθα. σωτηρίας δὲ πόθος ἐν ταῖς ψυχαῖς\nοὐ λογικαῖς μόνον, ἀλλὰ καὶ ἀλόγοις ἐνίδρυται,\nτῶν δὲ πρὸς ἀπόλαυσιν οὐδὲν ὁμοδίαιτον διὰ τὰς ἐξ\nἡμῶν ἐπιβουλὰς, πλὴν παρ’ οἷς ἡ τῶν τοιούτων χπῆδις\nσις ἀπηγόρευται νόμῳ.\nτῆς Συρίας ἐπὶ θαλάττῃ\nπόλις ἐστὶν Ἀσκάλων ὄνομα · γενόμενος ἐν ταύτῃ,\nκαθ’ ὃν χρόνον εἰς τὸ πατρῷον ἱερὸν ἐστελλόμην,\nεὐξόμενός τε καὶ θύσων , ἀμήχανόν τι πελειάδων\nπλῆθος ἐπὶ τῶν τριόδων καὶ κατ’ οἰκίαν ἑκάστην\nἐθεασάμην. πυνθανομένῳ δέ μοι τὴν αἰτίαν ἔφασαν\n\n\nοὐ θεμιτὸν εἶναι συλλαμβάνειν · ἀπειρῆσθαι γὰρ ἐκ\nπαλαιοῦ τοῖς οἰκήτορσι τὴν χρῆσιν. οὕτως ἡμέρωται\nτὸ ζῷον ὑπ’ ἀδείας ὥστ’ οὐ μόνον ὑπωρόφιον, ἀλλὰ\nκαὶ ὁμοτράπεζον ἀεὶ γίνεσθαι καὶ τοῖς ἐκεχειρίαις ἐντσυφαᾶν.\nἐν Αἰγύπτῳ δὲ καὶ θαυμασιώτερον ἰδεῖν\nἐστιν. τὸ γὰρ ἀνθρωποβόρον καὶ θηρίων ἀργαλεὠτατον\nὁ κροκόδειλος, γεννώμενος καὶ τρεφόμενος ἐν\nτῷ ἱερωτάτῳ Νείλῳ εἴλω , τῆς ὠφελείας , καίτοι βύθιος\nὢν, ἐπαισθάνεται. παρ’ οἷς μὲν γὰρ τιμᾶται πληθύνει\nμάλιστα , παρὰ δὲ τοῖς λυμαινομένοις οὐδ’\nὄναρ φαίνεται· ὡς τῶν πλεόντων ὄπου μὲν καὶ τοὺς\nπάνυ θρασεῖς μηδ’ ἄκρον ἐπιτολμᾶν καθιέναι δάκτυλον,\nἀγεληδὸν ἐπιφοιτώντων ὅπου δὲ καὶ τοὺς ἄγαν\nδειλοὺς ἐξαλλομένους νήχεσθαι μετὰ παιδιὰς.\nχώρα δ’ ἡ Κυκλώπων, ἐπειδὴ τὸ γένος αὐτῶν ἐστι\nπλάσμα μύθου, δίχα σποράς καὶ γεωπόνων ἀνδρῶν\nἥμερος καρπὸς οὐ φύεται, καθάπερ οὐδ’ ἐκ τοῦ μὴ\nὄντος τι γεννᾶται. τῆς ‘Eλλάδος δ’ οὐ κατηγορητέον\nὡς λυπρὰς καὶ ἀγόνου· πολὺ γὰρ κἀν ταύτῃ τὸ βαθύγειον.\nεἰ δ’ ἡ βάρβαρος διαφέρει ταῖς εὐκαρπίαις,\nπλεονεκτεῖ μὲν τροφαῖς, ἐλαττοῦται δὲ τοῖς τρεφομένοις,\nὧν χάριν αἶ τροφαί μόνη γὰρ ἡ Ἐλλάς\nἀψευδῶς ἀνθρωπογονεῖ, φυτὸν οὐράνιον καὶ βλάστημα\nθεῖον ἠκριβωμένον, λογισμὸν ἀποτίκτουσα οἰκειούμενον\nἐπιστήμη. τὸ δ’ αἴτιον· λεπτότητι ἀέρος\nἡ διάνοια πέφυκεν ἀκονᾶσθαι.\nδιὸ καὶ Ἠράκλειτος\nοὐκ ἄπο σκοποῦ φησιν‘ αὐγὴ ξηρὴ, ψυχὴ σοφω-\nτάτη καὶ ἀρίστη.’’ τεκμηριώσαιτο δ’ ἄν τις καὶ ἐκ\nτοῦ τοὺς μὲν νήφοντας καὶ ὀλιγοδεεῖς συνετωτέρους\nεἶναι, τοὺς δὲ ποτῶν ἀεὶ καὶ σιτίων ἐμπιπλαμένους\nἥκιστα φρονίμους, ἅτε βαπτιζομένου τοῖς ἐπιοῦσι\nτοῦ λογισμοῦ.\nδιὸ κατὰ τὴν βάρβαρον ἔρνη μὲν\n\n\nταῖς εὐτροφίαις καὶ στελέχη περιμήκιστα, καὶ ζῴων\nἀλόγων σφόδρα τὰ γονιμώτατα, νοῦν δ᾿ ἥκιστα γεννᾷ.\nδιότι τὸ ὑψωθῆναι ἐξ ἀέρος αὐτοῦ, αἱ γῆς καὶ\nὕδατος ἐπάλληλοι καὶ συνεχεῖς ἀναθυμιάσεις κατεκράτησαν.\nἰχθύων δὲ καὶ ὀρνίθων καὶ χερσαίων\nγένη ζῴων οὐκ ἔστιν ἐγκλήματα φύσεως ἐφ᾿ ἡδονὴν\nπαρακαλούσης, ἀλλὰ δεινὸς ψόγος τῆς ἡμῶν αὐτῶν\nἀκρασίας. ἀναγκαῖον μὲν γὰρ ἦν εἰς τὴν τοῦ ὅλου\nσυμπλήρωσιν, ἵνα γένηται κόσμος ἐν ἑκάστῳ μέρει,\nφῦναι ζῴων ἰδέας ἁπάντων· οὐκ ἀναγκαῖον δὲ ἐπὶ\nτὴν τούτων ἀπόλαυσιν ὁρμῆσαι τὸ σοφίας συγγενέστατον\nχρῆμα τὸν ἄνθρωπον, μεταβαλόντα εἰς ἀγριότητα\nθηρίων.\nδιὸ καὶ μέχρι νῦν οἷς λόγος ἐγκρατείας\nἁπαξαπάντων ἀπέχονται, λαχανώδει χλόῃ\nκαὶ καρποῖς δένδρων προσοψήμασιν ἡδίστῃ ἀπολαύσει\nχρώμενοι. τοῖς δὲ τὴν τῶν εἰρημένων θοίνην\nἡγουμένοις εἶναι κατὰ φύσιν ἐπέστησαν διδάσκαλοι,\nσωφρονισταὶ, νομοθέται κατὰ πόλεις, οἷς ἐμέλησε\nτὴν ἀμετρίαν τῶν ἐπιθυμιῶν στεἲλαι, μὴ ἐπιτρέψασι\nτὴν χρῆσιν ἀδεᾶ πᾶσι πάντων.\nεἰ δὲ καὶ ῥόδα\nκαὶ κρόκος καὶ ἡ ἄλλη τῶν ἀνθέων ποικιλία πρὸς\nὑγίειαν, οὐ πρὸς ἡδονὴν γέγονεν. ἄπλετοι γὰρ τούτων\nαἱ δυνάμεις, καὶ καθ᾿ αὑτὰς διὰ τῶν ὀσμῶν\nὠφελοῦσιν, εὐωδίας πάντας ἀναπιμπλᾶσαι, καὶ πολὺ\nμᾶλλον ἐν ταῖς ἰατρικαῖς συνθέσεσι τῶν φαρμάκων.\nἔνια γὰρ ἀναμιχθέντα τὰς ἑαυτῶν δυνάμεις ἀριδηλοτέρας\nπαρέχεται, καθάπερ εἰς ζῴου γένεσιν ἡ ἄρρενος\nκαὶ θήλεος μίξις, ἰδίᾳ ἑκατέρου μὴ πεφυκότος\nποιεῖν ἅπερ ἄμφω συνελθόντα.\nταῦτ᾿ ἀναγκαίως\nλέλεκται πρὸς τὰ λοιπὰ τῶν ὑπὸ σοῦ διαπορηθέντων,\nἱκανὴν πίστιν ἐργάσασθαι δυνάμενα τοῖς μὴ φιλο-\n\n\nνείκως ἔχουσι περὶ τοῦ τὸν θεὸν τῶν ἀνθρωπίνων\nἐπιμελεῖσθαι πραγμάτων. ”\nΤαῦτα μὲν οὖν ἐκ τοῦ δηλωθέντος ἐπετεμό-\nμην ἀνδρὸς, ὁμοῦ μὲν δεικνὺς οἷοι καὶ κατὰ τοὺς\nνέους γεγόνασιν Ἑβραίων παῖδες, ὁμοῦ δὲ καὶ τὰ\nτῆς εὐσεβοῦς αὐτῶν περὶ θεοῦ διαλήψεως, τά τε τῆς\nπρὸς τοὺς προπάτορας ὁμοφωνίας ἐμφανῆ καθιστάς.\nἤδη δ’ ἐντεῦθεν μεταβῆναι καιρὸς καὶ ἐπὶ τὰς τῶν\nἔξωθεν περὶ τῶν αὐτῶν μαρτυρίας.\nΚαὶ τῆς τῶν παρ’ Ἑβραίοις λογίων ἀποδοχῆς\nοὐκ ἀσυλλογίστως ἡμῖν, κρίσει δὲ καὶ διανοίᾳ ἐξητασμένῃ\nγεγενημένης , ἐπειδὴ συνῶπται τὰ τῆς ἀποδείξεως,\nὥρα συνιδεῖν ὡς καὶ αὐτῶν Ἑλλήνων οἶ\nμάλιστα διαφανεῖς τῶν καθ’ Ἑβραίους οὐκ ἄπειροι\nγεγόνασι πραγμάτων , ἀλλ’ οἶ μὲν καὶ τῷ βίῳ τῶν\nἀνδρῶν ταῖς τε παρ’ αὐτοῖς φερομέναις ἱστορικαῖς\nδιηγήσεσιν ἀλήθειαν ἐπεμαρτύρησαν, οἱ δὲ καὶ τῆς\nδογματικῆς ὁμοίως αὐτοῖς ἐφήψαντο θεολογίας.\nπρῶτα δὲ τὰ πρῶτα παραθήσομαι , δεικνὺς ὅσοι τῶν\nἙλληνικῶν συγγραφέων ἐπ’ ὀνόματος Ἰουδαίων τε\nκαὶ Ἑβραίων τῆς τε παρ’ αὐτοῖς τὸ παλαιὸν ἀδκουμένης\nφιλοσοφίας καὶ τῆς ἀνέκαθεν τῶν προπατόρων\nἱστορίας ἐμνημόνευσαν.\nἄρξεται δέ μοι ὁ λόγος\nἀπὸ τοῦ τῶν ἀνδρῶν βίου, ὡς ἂν μάθοις ὅτι μὴ ἐκτὸς\nσώφρονος λογισμοῦ τὴν τῶν δηλουμένων φιλοσοφίαν\nτῶν Ἑλλήνων προτετιμήκαμεν.\nἀκόλουθα γοῦν\nτοῖς προεξητασμένοις ἐν τῷ πρὸ τούτου συγγράμματι\nκαὶ τὰ τῆς ἠθικῆς αὐτοῖς ἐπιτελεῖσθαι συνασκήσεως,\n\n\nοὐ μόνον αἶ παρ’ αὐτοῖς ἱεραὶ βίβλοι, ἀλλὰ καὶ τῶν\nπαρ’ Ἕλλησι φιλοσόφων οἶ μάλιστα διαφανεῖς καὶ\nκαθ’ ἡμᾶς βεβοημένοι μαρτυροῦσι. καὶ δὴ λαβὼν\nἀνάγνωθι τὰ Θεοφράστου ἐν τοῖς Πορφυρίῳ γραφεῖσι\nΠερὶ τῆς τῶν ἐμψύχων ἀποχῆς κείμενα τοῦτον τὸν\nτρόπον\n“ Καίτοι Σύρων μὲν Ἰουδαῖοι διὰ τὴν ἐξ ἀρχῆς\nχῆς θυσίαν ἔτι καὶ νῦν, φησὶν ὁ Θεόφραστος, ξῳοθυτούντων,\nεἰ τὸν αὐτὸν ἡμὰς τρόπον τις κελεύοι θὐειν,\nἀποσταίημεν ἂν τῆς πράξεως. οὐ γὰρ ἑστιώμεεἰν,\nνοὶ τῶν τυθέντων , ὁλοκαυτοῦντες δὲ ταῦτα νυκτὸς,\nκαὶ κατ’ αὐτῶν πολὺ μέλι καὶ οἶνον λείβοντες, ἀνήλισκον\nλισκον τὴν θυσίαν θᾶττον , ἔνα τοῦ δεινοῦ μηδ’ ὁ\nπανόπτης γένοιτο θεατής.\nκαὶ τοῦτο δρῶσι νηστεύοντες\nτὰς ἀνὰ μέσον τούτων ἡμέρας· κατὰ δὲ\nπάντα τοῦτον τὸν χρόνον , ἅτε φιλόσοφοι τὸ γένος\nὄντες, περὶ τοῦ θείου μὲν ἀλλήλοις λαλοῦσι, τῆς δὲ\nνυκτὸς τῶν ἄστρων ποιοῦνται τὴν θεωρίαν, βλέποντες\nεἰς αὐτὰ, καὶ διὰ τῶν εὐχῶν θεοκλυτοῦντες.\nκατήρξαντο γὰρ οὗτοι πρῶτοι τῶν τε λοιπῶν ζῴων\nκαὶ σφῶν αὐτῶν, ἀνάγκῃ καὶ οὐκ ἐπιθυμίᾳ τοῦτο\nπράξαντες.’\nΚαὶ ἐν τῷ τετάρτῳ δὲ τῆς αὐτῆς ὑποθέσεως\nτοιαῦτα περὶ τῶν αὐτῶν ἱστορεῖ ὁ Πορφύριος\nΕἰδὶ τοίνυν οἱ Ἐσσαῖοι Ἰουδαῖοι μὲν τὸ γένος,\nφιλάλληλοι δὲ καὶ τῶν ἄλλων πλέον.\nοὗτοι τὰς\nμὲν ἡδονὰς ὡς κακίαν ἀποστρέφονται, τὴν δὲ ἐγκράτειαν\nκαὶ τὸ μὴ τοῖς πάθεσιν ὑποπίπτειν ἀρετὴν\nὑπολαμβάνουσι. καὶ γάμου μὲν αὐτοῖς ὑπεροψία,\nτοὺς δ’ ἀλλοτρίους παῖδας ἐκλαμβάνοντες ἁπαλοὺς\n\n\n\nἔτι πρὸς τὰ μαθήματα συγγενεῖς ἡγοῦνται καὶ τοῖς\nἤθεσιν ἑαυτῶν ἐντυποῦσι, τὸν μὲν γάμον καὶ τὴν ἐξ\nαὐτοῦ διαδοχὴν οὐκ ἀναιροῦντες, τὰς δὲ τῶν γυναικῶν\nἀσελγείας φυλαττόμενοι · καταφρονηταὶ δὲ πλούτου\nκαὶ θαυμάσιον παρ’ αὐτοῖς τὸ κοινωνικὸν, οὐδ’\nἔστιν εὑρεῖν κτήσει τινὰ παρ’ αὐτοῖς ὑπερέχοντα.\nνόμος γὰρ τοὺς εἰς τὴν αἵρεσιν εἰσιόντας δημεύειν\nτῷ τάγματι τὴν οὐσίαν, ὥστε ἐν ἅπασι μήτε πενίας\nταπεινότητα φαίνεσθαι μήθ’ ὑπεροχὴν πλούτου,\nτῶν δὲ ἑκάστου κτημάτων ἀναμεμιγμένων μίαν\nὥσπερ ἀδελφοῖς ἅπασιν οὐσίαν εἶναι.\nκηλῖδα δὲ\nὑπολαμβάνουσι τοὔλαιον, κἂν ἀλειφθῇ τις ἄκων,\nσμήχεται τὸ σῶμα· τὸ γὰρ αὐχμεῖν ἐν καλῷ τίθενται,\nλευχειμονεῖν τε διὰ παντός.\nχειροτονητοὶ δὲ τῶν\nκοινῶν οἱ ἐπιμεληταὶ καὶ ἀδιαίρετοι πρὸς ἁπάντων\nεἰς τἀς χρείας ἕκαστοι. μία δ’ οὐκ ἔστιν αὐτῶν πόλις,\nἀλλ’ ἐν ἑκάστῃ μετοικοῦσι πολλοὶ, καὶ τοῖς ἑτέρωθεν\nἥκουσιν αἱρετισταῖς ἀναπέπταται τὰ παρ’ ἀλλήλοις·\nκαὶ οἶ πρῶτον ἰδόντες εἰσίασιν ὡς πρὸς\nσυνήθεις · διὸ οὐδὲν ἐπικομιζόμενοι ἀποδημοῦσιν\nἀναλωμάτων ἕνεκα.\nοὔτε δὲ ἐσθῆτα οὔτε ὐποδἠματα\nἀμείβουσι, πρὶν διαρραγῆναι πρότερον παντάπασιν,\nἢ δαπανηθῆναι τῷ χρόνῳ. οὐδ’ ἀγοράζουσί\nτι , οὐδὲ πωλοῦσιν, ἀλλὰ τῷ χρῄζοντι διδοὺς ἕκαστος\nτὰ παρ’ ἑαυτῷ τὸ παρ’ ἐκείνου χρήσιμον ἀντικομίξεται·\nκαὶ χωρὶς τῆς ἀντιδόσεως ἀκώλυτος ἡ μετάληψις\nαὐτοῖς παρ’ ὧν ἂν ἐθέλωσι.’’\n“ Πρός γε μὴν τὸ θεῖον ἰδίως εὐσεβεῖς. πρὶν\nγὰρ ἀνασχεῖν τὸν ἥλιον οὐδὲν φθέγγονται τῶν βεβήλων,\n, πατρίους δέ τινας εἰς αὐτὸν εὐχὰς ὥσπερ ίκετεύοντες\nἀνατεῖλαι. μετὰ ταῦτα πρὸς ἃς ἕκαστοι τέχνας\nἴσασιν ὑπὸ τῶν ἐπιμελητῶν ἀφεῖνται, καὶ μέχρι\n\n\nπέμπτης ὥρας ἐργασάμενοι συντόνως, ἔπειτα πάλιν\nεἰς ἕν ἀθροίζονται χωρίον , ζωσάμενοί τε δκεπάσμαδιν\nοὕτως ἀπολούονται τὸ σῶμα ψυχροῖς ὕδασι· καὶ\nμετὰ ταύτην τὴν ἁγνείαν εἰς ἴδιον οἴκημα συνίασιν,\nἐν ᾧ μηδενὶ τῶν ἑτεροδόξων ἐπιτέτραπται παρελθεῖν.\nαὐτοὶ δὲ καθαροὶ καθάπερ εἰς ἅγιόν τι τέμενος\nπαραγίνονται τὸ δειπνητήριον. καθεσθέντων δὲ μεθ’\nἡσυχίας ὁ μὲν σιτοποιὸς ἐν τάξει παρατίθησιν ἄρτους,\nὁ δὲ μάγειρος ἓν ἀγγεῖον ἐξ ἑνὸς ἐδέσματος ἑκάστῳ.\nπροκατεύχεται δὲ ὁ ἱερεὺς τῆς τροφῆς , ἁγνῆς οὔσης\nκαὶ καθαρὰς, καὶ γεύσασθαί τινα πρὶν τῆς εὐχῆς\nἀθέμιτον· ἀριστοπͅοιησαμένοις δὲ ἐπεύχεται πάλιν,\nἀρχόμενοί τε καὶ παυόμενοι γεραίρουσι τὸν θεόν.\nἔπειθ’ ὡς ἱερὰς καταθέμενοι τὰς ἐσθῆτας πάλιν\nἐπ’ ἔργα τρέπονται μέχρι δείλης. δειπνοῦσι δ’ ὑποστρέψαντες\nστρέψαντες ὁμοίως, συγκαθεζομένων τῶν ξένων, εἰ\nτύχοιεν αὐτοῖς παρόντες.\nοὔτε δὲ κραυγή ποτε\nτὸν οἶκον οὔτε θόρυβος μιαίνει· τὰς δὲ λαλιὰς ἐν\nτάξει παραχωροῦσιν ἀλλήλοις, καὶ τοῖς ἔξωθεν ὡς\nμυστήριόν τι φρικτὸν ἡ τῶν ἔνδον σιωπὴ καταφαίνεται.\nτούτου δὲ αἴτιον ἡ διηνεκὴς νῆψις καὶ τὸ\nμετρεῖσθαι παρ’ αὐτοῖς τροφὴν καὶ ποτὸν μέχρι\nκόρου.’’\nΤοῖς δὲ ζηλοῦσι τὴν αἵρεσιν οὐκ εὐθὺς ἡ\nπάροδος , ἀλλ’ ἐπ’ ἐνιαυτὸν ἔξω μένοντι τὴν αὐτὴν\nὑποτίθενται δίαιταν, ἀξινάριόν τε καὶ περίζωμα δόντες\nκαὶ λευκὴν ἐσθῆτα. ἐπειδὰν δὲ ἐν τούτῳ τῷ\nχρόνῳ πεῖραν ἐγκρατείας δῷ, πρόσεισι μὲν ἔγγιον\nτῇ διαίτῃ καὶ καθαρώτερον τῶν πρὸς ἁγνείαν ὑδάτων\nμεταλαμβάνει ,\nπαραλαμβάνεται δὲ εἰς τὰς\nσυμβιώσεις οὐδέπω· μετὰ γὰρ τὴν τῆς καρτερίας\nἐπίδειξιν δυσὶν ἄλλοις ἔτεσι τὸ ἦθος δοκιμάζεται,\n\n\nκαὶ φανεὶς ἄξιος, οὕτως εἰς τὸν ὅμιλον ἐγκρίνεται.\nπρὶν δὲ τῆς κοινῆς ἅψασθαι τροφῆς, ὅρκους αὐτοῖς\nὄμνυσι φρικώδεις· πρῶτον μὲν εὐσεβήσειν τὸ\nθεῖον, ἔπειτα τὰ πρὸς ἀνθρώπους δίκαια φυλάξειν,\nκαὶ μήτε κατὰ γνώμην βλάψειν τινὰ μήτ’ ἐξ ἐριτάυματος,\nμισήσειν δ’ ἀεὶ τοὺς ἀδίκους καὶ συναδικεῖσθαι\nτοῖς δικαίοις · τὸ πιστὸν πᾶσι μὲν παρέξειν,\nμάλιστα δὲ τοῖς κρατοῦσιν· οὐ γὰρ δίχα θεοῦ περιγίγνεσθαί\nτινι τὸ ἄρχειν. κἂν αὐτὸς ἄρχῃ , μηδεπώποτε\nἐξυβρίσαι εἰς τὴν ἐξουσίαν, μηδὲ ἐσθῆτι , ἤ τινι\nπλέονι κόσμῳ τοὺς ὑποτεταγμένους ὐπερλαμπρύνεσθαι·\nτὴν ἀλήθειαν ἀγαπᾶν ἀεὶ καὶ τοὺς ψευδομένους\nπροβάλλεσθαι · χεῖρας κλοπῆς καὶ ψυχὴν ἀνοσίου\nκέρδους καθαρὰν φυλάξειν, καὶ μήτε κρύψειν\nτι τοὺς αἱρετιστὰς μήθ’ ἑτέροις αὐτῶν τι μηνύσειν,\nκἂν μέχρι θανάτου τις βιάζηται.\nπρὸς δὲ τούτοις\nὄμνυσι μηδενὶ μὲν μεταδοῦναι τῶν δογμάτων\nἑτέρως ἢ ὡς αὐτὸς παρέλαβεν, ἀφέξεσθαι δὲ λῃστείας,\nκαὶ συντηρήσειν ὁμοίως τά τε τῆς αἱρέσεως αὐτῶν\nβιβλία καὶ τὰ τῶν ἀγγέλων ὀνόματα.\nτοιοῦτοι\nμὲν οἱ ὅρκοι· οἷ δὲ ἁλόντες καὶ ἐκβληθέντες κακῷ\nμόρῳ φθείρονται. τοῖς γὰρ ὅρκοις καὶ τοῖς ἔθεσιν\nἐνδεδεμένοι οὐδὲ τῆς παρὰ τοῖς ἄλλοις τροφῆς δύ\nνανται μεταλαμβάνειν , ποηφαγοῦντες δὲ καὶ λιμῷ\nδιαφθειρόμενοι ἀπόλλυνται.\nδιὸ δὴ πολλοὺς\nἐλεήσαντες ἐν ταῖς ἐσχάταις ἀνάγκαις ἀνέλαβον, ἱκανὴν\nτιμωρίαν δεδωκέναι νομίζοντες ἐπὶ τοῖς ἁμαρτήμασι\nτὴν μέχρι θανάτου βάσανον.’’\n“ Τὴν δὲ σκαλίδα διδόασι τοῖς μέλλουσιν αἱρετισταῖς,\nἐπεὶ καὶ αὐτοὶ ἄλλως οὐ θακεύουσιν ἢ\nβόθρον ὀρύξαντες εἰς βάθος ποδιαῖον, περικαλύψαντες\nθοἰματίῳ, ὡς μὴ ταῖς αὐγαῖς ἐνυβρίζειν τοῦ\n\n\nθεοῦ.\nτοσαύτη δ’ ἐστὶν αὐτῶν ἡ λιτότης ἡ περὶ\nτὴν δίαιταν καὶ ἡ ὀλιγότης ὡς ἐν τῇ ἑβδομάδι μὴ\nδεῖσθαι κενώσεως, ἣν τηρεῖν εἰώθασιν εἰς ὕμνους\nτῷ θεῷ καὶ εἰς ἀνάπαυσιν.\nἐκ δὲ τῆς ἀσκήσεως\nταύτης τοσαύτην πεποίηνται καρτερίαν, ὡς στρεβλούμενοι\nμένοι καὶ λυγιζόμενοι καὶ καόμενοι καὶ διὰ πάντων\nὁδεύοντες τῶν βασανιστηρίων ὀργάνων, ἵν’ ἢ βλασφημήσωσι\nτὸν νομοθέτην , ἢ φάγωσί τι τῶν ἀσυνήοὐδέτερον\nοὐδέτερον ὑπομένειν.\nδιέδειξαν δὲ τοῦτο ἐν\nτῷ πρὸς ρωμαίους πολέμῳ. ἐπεὶ οὐδὲ κολακεῦσαι\nτοὺς αἰκιζομένους , ἢ δακρῦσαι ὑπομένουσι , μειδιῶντες\nδὲ ἐν ταῖς ἀλγηδόσι, καὶ κατειρωνευόμενοι τῶν\nτὰς βασάνους προσφερόντων , εὔθυμοι τὰς ψυχὰς\nἠφίεσαν, ὡς πάλιν κομιούμενοι· καὶ γὰρ ἔρρωται\nπαρ’ αὐτοῖς ἥδε ἡ δόξα, φθαρτὰ μὲν εἶναι τὰ δὠματα,\nμάτα, καὶ τὴν ὕλην οὐ μόνιμον αὐτῶν, τὰς δὲ ψυχὰς\nἀθανάτους ἀεὶ διαμένειν· καὶ συμπλέκεσθαι μὲν ἐκ\nτοῦ λεπτοτάτου φοιτώσας αἰθέρος, ῥύμῃ φυσικῇ κατασρωμένας,\nἐπειδὰν δ’ ἀνεθῶσι τῶν κατὰ σάρκα\nδεσμῶν, οἶον δὴ μακρᾶς δουλείας ἀπηλλαγμένας,\nτότε χαίρειν καὶ μετεώρους φέρεσθαι.\nἀπὸ δὴ\nτῆς τοιαύτης διαίτης καὶ τῆς πρὸς ἀλήθειαν καὶ τὴν\nεὐσέβειαν ἀσκήσεως εἰκότως ἐν αὐτοῖς πολλοὶ, οἱ\nκαὶ τὰ μέλλοντα προγινώσκουσιν , ὡς ἂν βίβλοις ἱεραῖς\nκαὶ διαφόροις ἁγνείαις καὶ προφητῶν ἀροφθέγμασιν\nἐμπαιδοτριβούμενοι· σπάνιον δὲ, εἰ ἐν ταῖς\nπροαγορεύσεσιν ἀστοχοῦσι.’’\nΤαῦτα μὲν ὁ Πορφύριος , ἐκ παλαιῶν , ὡς\nεἰκὸς , ἀναγνωσμάτων , τῇ τῶν δηλουμένων ἀνδρῶν\nεὐσεβείᾳ τε ὁμοῦ καὶ φιλοσοφίᾳ ἐν τῷ τετάρτῳ συγγράμματι\nτῶν σπουδασθέντων αὐτῷ Περὶ τῆς τῶν\nἐμψύχων ἀποχῆς ἐμαρτύρησεν.\nἙκαταῖος δὲ ὁ Ἀβδηρίτης, ἀνὴρ φιλόσοφος\nἅμα καὶ περὶ τὰς πράξεις ἱκανώτατος, ἰδίαν βίβλον\nἀναθεὶς τῇ περὶ Ἰουδαίων ἱστορίᾳ, πλεῖστα περὶ αὐτῶν\nδιέξεισιν, ἀφ᾿ ὧν ἐπὶ τοῦ παρόντος ἀρκέσει παρατεθέντα\nταῦτα\n“Ἔστι γὰρ τῶν Ἰουδαίων τὰ πολλὰ ὀχυρώματα\nκατὰ τὴν χώραν καὶ κῶμαι· μία δὲ ἡ Ἱερουσαλὴμ\nπόλις ὀχυρὰ, πεντήκοντα μάλιστα σταδίων τὴν περίμετρον,\nἣν οἰκοῦσι μὲν ἀνθρώπων περὶ δώδεκα μυριάδες,\nκαλοῦσι δ᾿ αὐτὴν Ἱεροσόλυμα.\nἐνταῦθα\nδέ ἐστι κατὰ μέσον μάλιστα τῆς πόλεως περίβολος\nλίθινος, μῆκος ὡς πεντάπλεθρος, εὖρος δὲ πήχεων\nἑκατὸν, ἔχων διπλᾶς πύλας, ἐν ᾧ βωμός ἐστι τετράγωνος,\nἀτμήτων συλλέκτων ἀργῶν λίθων οὕτω συγκείμενος·\nπλευρὰν δὲ ἑκάστην εἴκοσι πήχεων, ὕψος\nδωδεκάπηχυ.\nκαὶ παρ᾿ αὐτὸν οἴκημα μέγα, οὗ\nβωμός ἐστι καὶ λυχνίον· ἀμφότερα χρυσᾶ, δύο τάλαντα\nτὴν ὁλκήν· ἐπὶ δὲ τούτων φῶς ἐστιν ἀναπόσβεστον\nκαὶ τὰς νύκτας καὶ τὰς ἡμέρας. ἄγαλμα δ᾿\nοὐκ ἔστιν οὐδ᾿ ἀνάθημα τοπαράπαν, οὐδὲ φύτευμα\nπαντελῶς, οὐδὲ οἷον ἀλσῶδες, ἤ τι τοιοῦτον.\nδιατρίβουσι\nδ᾿ ἐν αὐτῷ καὶ τὰς νύκτας καὶ τὰς ἡμέρας\nἱερεῖς, ἁγνείας τινὰς ἁγνεύοντες, καὶ τοπαράπαν οἷνον\nοὐ πίνοντες ἐν τῷ ἱερῷ.”\nΤαῦτα εἰπὼν ὑποβὰς ὅτι καὶ Ἀλεξάνδρῳ τῷ\nβασιλεῖ συνεστρατεύσαντο, καὶ μετὰ ταῦτα τοῖς διαδόχοις\nαὐτοῦ, μεμαρτύρηκεν. οἷς δ᾿ αὐτὸς παρατυχεῖν\nφησιν ὑπ᾿ ἀνδρὸς Ἰουδαίου κατὰ τὴν στρατείαν γενομένοις,\nτοῦτο παραθήσομαι. λέγει δὲ οὕτως\n“Ἐμοῦ γοῦν ἐπὶ τὴν ἐρυθρὰν θάλασσαν βαδί-\n\n\n\nζοντος συνηκολούθει τις μετὰ τῶν ἄλλων τῶν παραπεμπόντων\nἡμὰς ἱππέων Ἰουδαίων ὄνομα Μοσόμαμος,\nἄνθρωπος ἱκανὸς κατὰ ψυχὴν, εὔρωστος, καὶ τοξότης\nὑπὸ δὴ πάντων ὁμολογούμενος καὶ Ἑλλήνων καὶ τῶν\nβαρβάρων ἄριστος.\nοὗτος οὖν ὁ ἄνθρωπος, βαδιξόντων\nπολλῶν κατὰ τὴν ὁδὸν, καὶ μάντεως τινος ὀρνιθενομένου,\nκαὶ πάντας ἐπισχεῖν ἀξιοῦντος, ἠρώτησε διὰ\nτί προσμένουσι · δείξαντος δὲ τοῦ μάντεως αὐτῷ τὸν\nὄρνιθα, καὶ φήσαντος, ἐὰν μὲν αὐτοῦ μένῃ, προσμένειν\nσυμφέρει πᾶσιν, ἐὰν δὲ ἀναστὰς εἰς τοὔμπροσθεν\nπέτηται, προάγειν, ἐὰν δὲ εἰς τὸ ὄπισθεν, ἀναχωρεῖν\nαὖθις· σιωπήσας καὶ ἑλκύσας τὸ τόξον ἔβαλε, καὶ\nτὸν ὄρνιθα πατάξας ἀπέκτεινεν.\nἀγανακτούντων\nδὲ τοῦ μάντεως καί τινων ἄλλων καὶ καταρωμένων\nαὐτῷ, Τί μαίνεσθε, ἔφη, κακαδαίμονες; εἶτα τὸν ὄρνιθα\nλαβὼν εἰς τὰς χεῖρας, Πῶς γὰρ οὗτος, ἔφη, τὴν\nαὑτοῦ σωτηρίαν οὐ προι·δὼν, περὶ τῆς ἡμετέρας πορείας\nἡμῖν ἄν τι ὑγιὲς ἀνήγγειλεν; εἰ γὰρ ἠδύνατο\nπρογινώσκειν τὸ μέλλον , εἰς τὸν τόπον τοῦτον οὐκ\nἂν ἦλθε , φοβούμενος μὴ τοξεύσας αὐτὸν ἀποκτείνῃ\nΜοσόμαμος ὁ Ἰουδαῖος. καὶ ταῦτα μὲν ὁ Ἑκαταῖος.\n‘‘Κλέαρχος δὲ ὁ περιπατητικὸς φιλόσοφος ἐν\nτῷ πρώτῳ Περὶ ὕπνου βιβλίῳ Ἀριστοτέλει τῷ φιλοδόφῳ\nτοιόνδε τινὰ περὶ Ἰουδαίων ἀνατίθησι λόγον,\nὧδε πρὸς ῥῆμα γράφων,\n‘ ’ Ἀλλὰ τὰ μὲν πολλὰ\nμακρὸν ἂν εἴη λέγειν· ὅσα δὲ ἔχει τῶν ἐκείνου\nθαυμασιότητά τινα καὶ φιλοσοφίαν ὁμοίως διελθεῖν\nοὐ χεῖρον. Σαφῶς δ’ ἴσθι, εἶπεν,Ὑπεροχίδη, θαυμαστὸν\nὀνείροις ἴσα σοι δόξω λέγειν.\nκαὶ ὁ Ὑρεσοχίδης\nεὐλαβούμενος , Δι’ αὐτὸ γὰρ , ἔφη, τοῦτο\n\n\n\nκαὶ ζητοῦμεν ἀκοῦσαι πάντες.\nΟὐκοῦν, εἶπεν ὁ\nἈριστοτέλης, κατὰ τὸ τῶν ῥητορικῶν παράγγελμα,\nγένος αὐτοῦ πρῶτον διέλθωμεν, ἵνα μὴ ἀπειθῶμεν\nτοῖς τῶν ἀπαγγελιῶν διδασκάλοις.\nΛέγε, εἶπεν\nὁ Ύπεροχίδης, οὕτως εἰ δοκεῖ.\nΚεῖνος τοίνυν τὸ\nμὲν γένος ἦν Ἰουδαῖος, ἐκ τῆς Κοίλης Συρίας, οὗτοι\nδ’ εἰσὶν ἀπόγονοι τῶν ἐν Ἰνδοῖς φιλοσόφων· καλοῦνται\nδὲ, ὥς φασιν, οἶ φιλόσοφοι παρὰ μὲν Ἰνδοῖς\nΚαλανοί, παρὰ δὲ Σύροις Ἰουδαῖοι, τοὔνομα λαβόντες\nἄπο του τόπου. προσαγορεύεται γὰρ ὂν κατοικοῦσι\nτόπον Ἰουδαία · τὸ δὲ τῆς πόλεως αὐτῶν ὄνομα\nπάνυ σκολιόν ἐστιν, Ἰερουσαλὴμ γὰρ αὐτὴν καλοῦσιν.\nοὗτος οὑν ὁ ἄνθρωπος ἐπιξενούμενός τε πολλοῖς\nκἀκ τῶν ἄνω τόπων εἰς τοὺς ἐπιθαλαττίους ὐποκαταβαίνων\nἙλληνικὸς ἦν οὐ τῇ διαλέκτῳ μόνον,\nἀλλὰ καὶ τῇ ψυχῇ. καὶ τότε διατριβόντων ἡμῶν περὶ\nτὴνἈσίαν, παραβαλὼν εἰς τοὺς αὐτοὺς τόπους ἄνθρωπος,\nἐντυγχάνει ἡμῖν τε καί τισιν ἑτέροις τῶν\nσχολαστικῶν , πειρώμενος αὐτῶν τῆς σοφίας. ὡς δὲ\nπολλοῖς τῶν ἐν παιδείᾳ συνῳκείωτο, παρεδίδου τι\nμᾶλλον ὧν εἶχε. ταῦτα καὶ ὁ Κλέαρχος.\nΤούτου δὲ μνημονεύει καὶ ὁ ἡμέτερος Κλήμης\nμὴς ἐν τῷ πρώτῳ Στρωματεῖ, δι’ ὧν ταῦτά φησι\nΚλέαρχος δ’ ὁ περιπατητικὸς εἰδέναι φησί\nτινα Ἰουδαῖον, ὃς Ἀριστοτέλει συνεγένετο.’’\nΚαὶ μεθ’ ἕτερα ἐπιλέγει\n“ Νουμᾶς δὲ ὁ Ρωμαίων βασιλεὺς Πυθαγόρειος\nμὲν ἦν , ἐκ δὲ τῶν Μώσεως ὠφεληθεὶς διεκώλυσεν\nἀνθρωποειδῆ καὶ ζωόμορφον εἰκόνα θεοῦ Ῥωμαίους\nκτίζειν.\nἐν γοῦν ἑκατὸν καὶ ἑβδομήκοντα\n\n\n\nτοῖς πρώτοις ἔτεσι ναοὺς οἰκοδομούμενοι ἄγαλμα\nοὐδὲν οὔτε πλαστὸν οὔτε μὴν γραπτὸν ἐροιήσαντο.\nἐπεδείκνυτο γὰρ αὐτοῖς ὁ Νουμᾶς δι’ ἐπικρύψεως\nὡς οὐκ ἐφάψασθαι τοῦ βελτίστου δυνατὸν γλώττῃ,\nμόνῳ δὲ τῷ νῷ.\nἜτι πρὸς τούτοις ἐξῆς ὑποβὰς τάδε φησί\n“ Φανερώτατα δὲ Μεγασθενὴς ὁ συγγραφεὺς\nὁ Σελεύκῳ τῷ Νικάνορι συμβεβιωκὼς ἐν τῇ τρίτη\nτῶν Ἰνδικῶν ὧδε γράφει · ἅπαντα μέντοι τὰ περὶ\nφύσεως εἰρημένα παρὰ τοῖς ἀρχαίοις λέγεται καὶ παρὰ\nτοῖς ἔξω τῆς Ἑλλάδος φιλοσοφοῦσι, τὰ μὲν παρὰ Ἰνδοῖς\nδοῖς ὑπὸ τῶν Βραχμάνων , τὰ δὲ ἐν Συρία ὑπὸ τῶν\nκαλουμένων Ἰουδαίων. ”\nἜτι πρὸς τούτοις ὁ ΚλήμηςἈριστοβούλου τοῦ\nπεριπατητικοῦ καἰ Νουμηνίου τοῦ Πυθαγορείου μνημονευει\nμονεύει λέγων\n“ Ἀριστόβουλος δὲ ἐν τῷ πρώτῳ τῶν πρὸς τὸν\nΦιλομήτορα κατὰ λέξιν γράφει ·\nΚατηκολούθηκε δὲ ὁ Πλάτων’ τῇ καθ’ ἡμᾶς νομοθεσί}α,\nκαὶ φανερός ἐστι περιειργασμένος ἕκαστα\nτῶν ἐν αὐτὴ λεγομένων.\nδιηρμήνευται δὲ πρὸ\nΔημητρίου ὑφ’ ἑτέρων, πρὸ τῆς Ἀλεξάνδρου καὶ\nΠερσῶν ἐπικρατήσεως, τά τε κατὰ τὴν ἐξ Αἰγύπτου\nἐξαγωγὴν τῶν Ἑβραίων τῶν ἡμετέρων πολιτῶν, καὶ\nἡ τῶν γεγονότων ἁπάντων αὐτοῖς ἐπιφάνεια, καὶ κράτησις\nτῆς χώρας, καὶ τῆς ὅλης νομοθεσίας ἐπεξήγησις.\nὥστε εὔδηλον εἶναι τὸν προειρημένον φιλόσοφον\nεἰληφέναι πολλά· γέγονε γὰρ πολυμαθής·\nκαθὼς καὶ Πυθαγόρας πολλὰ τῶν παρ’ ἡμῖν μετεωέγκας\nεἰς τὴν ἑαυτοῦ δογματοποιίαν.\nΝουμήνιος δὲ ὁ Πυθαγορικὸς φιλόσοφος ἄντικρυς\nγράφει · τί γάρ ἐστι Πλάτων’ ἢ Μώσης ἀττικίζων ;\nΤαῦτα ὁ Κλήμης.\nΚαὶ αὐτοῦ δὲ τοῦ Πυθαγορικοῦ φιλοσόφου,\nτοῦ Νουμηνίου λέγω , ἀπὸ τοῦ πρώτου Περὶ τἀγαθοῦ\nτάδε παραθήσομαι\n“ Εἰς δὲ τοῦτο δεήσει εἰπόντα καὶ σημηνάμενον\nταῖς μαρτυρίαις ταῖς Πλάτωνος ἀναχωρήσασθαι καὶ\nξυνδήσασθαι τοῖς λόγοις τοῦ Πυθαγόρου , ἐρικαλἐσασθαι\nδὲ τὰ ἔθνη τὰ εὐδοκιμοῦντα, προσφερόμενον\nαὐτῶν τὰς τελετὰς καὶ τὰ δόγματα, τάς τε ἱδρύσεις\nσυντελουμένας Πλάτωνι ὁμολογουμένως, ὁπόσας Βσαχμᾶνες\nκαὶ Ἰουδαῖοι καὶ Μάγοι καὶ Αἰγύπτιοι διέ-\nθεντο\nΤαῦτα μὲν οὖν περὶ τῶνδε.\nΚαὶ ἐν τῇ τρίτῃ δὲ βίβλῳ Μώσεως ὁ αὐτὸς\nτάδε λέγων μνημονεύει\n“Τὰ δ’ ἐξῆς Ἰαννῆς καὶ Ἰαμβρῆς Αἰγύπτιοι ἱερογραμματεῖς,\nἄνδρες οὐδενὸς ἥττους μαγεῦσαι κριθέντες\nεἶναι, ἐπὶ Ἰουδαίων ἐξελαυνομένων ἐξ Αἰγύπτου.\nΜουσαίῳ γοῦν τῷ Ἰουδαίων ἐξηγησαμένῳ,\nἀνδρὶ γενομένῳ θεῷ εὔξασθαι δυνατωτάτῳ,\nοἱ παραστῆναι ἀξιωθέντες ὑπὸ τοῦ πλήθους τοῦ τῶν\nΑἰγυ ττίων οὗτοι ἦσαν, τῶν τε συμφορῶν ἃς ὁ Μουσαῖος\nἐπῆγε τῇ Αἰγύπτῳ, τὰς νεανικωτάτας αὐτῶν\nἐπιλύεσθαι ὤφθησαν δυνατοί.’\nΔιὰ δὴ τούτων ὁ Νουμήνιος καὶ τοῖς ὑπὸ\nΜώσεως ἐπιIελ͂ῖ-σθ̀εῖσι παραδόξοις θαύμασι καὶ αὐτῷ\nδὲ ὡς θεοφιλεῖ γενομένῳ μαρτυρεῖ.\n“ Τοῦ δὲ Ἰουδαίων ἔθνους καὶ Χοιρίλος ἀρχαῖος\n\n\n\nγενόμενος ποιητὴς μέμνηται, καὶ ὡς συνεστράτευσαν\nτῷ βασιλεῖ Ξέρξῃ ἐπὶ τὴν Ἑλλάδα. λέγει δὲ οὕτως\nτῶν δ᾿ ὄπιθεν διέβαινε γένος θαυμαστὸν ἰδέσθαι,γλῶσσαν μὲν Φοίνισσαν ἀπὸ στομάτων ἀφιέντες,ῳκουν δ᾿ ἐν Σολύμοις ὄρεσι, πλατέῃ παρὰ λίμνῃ,αὐχμαλέοι κεφαλὰς, τροχοκουράδες· αὐτὰρ ὕπερθενἵππων δαρτὰ πρόσωπ᾿ ἐφόρουν ἐσκληκότα καπνῷ.\nδῆλον δ᾿ ἐστὶν ὅτι περὶ Ἰουδαίων αὐτῷ ταῦτ᾿ εἴρητο\nἐκ τοῦ καὶ τὰ Ἱεροσόλυμα ἐν τοῖς παρ᾿ Ἕλλησι\nΣολύμοις ὀνομαζομένοις ὄρεσι κεῖσθαι, πλησίον δὲ\nεἶναι τὴν Ἀσφαλτῖτιν λίμνην, πλατυτάτην οὖσαν\nκατὰ τὸν ποιητὴν καὶ μείζονα πασῶν τῶν ἐν τῇ Συρίᾳ\nλιμνῶν.”\nΤαῦτα μὲν οὖν καὶ οὗτος.\nὉ δὲ Πορφύριος ἐν τῷ πρώτῳ τῆς Ἐκ λογίων\nφιλοσοφίας αὐτὸν εἰσάγει τὸν ἑαυτοῦ θεὸν τῷ Ἑβραίων\nγένει μετὰ τῶν ἄλλων τῶν ἐπὶ συνέσει βοωμένων\nἐθνῶν σοφίαν ἐπιμαρτυροῦντα.\nλέγει δὲ\nὁ παρ᾿ αὐτῷ Ἀπόλλων δι᾿ οὗ ἐκτίθεται χρησμοῦ\nτάδε. ἐκκειμένων δὲ ἔτι περὶ τῶν θυσιῶν ἐπάγει,\nοἷς προσέχειν δεῖ, ἅτε μεστοῖς οὖσι πάσης θεοσοφίας\nαἰπεινὴ μὲν ὁδὸς μακάρων, τρηχεῖά τε πολλὸν,χαλκοδέτοις τὰ πρῶτα διοιγομένη πυλεῶσιν·ἀτραπιτοὶ δὲ ἔασιν ἀθέσφατοι ἐγγεγαυῖαι,ἃς πρῶτοι μερόπων ἐπ᾿ ἀπείρονα πρῆξιν ἔφηνανοἱ τὸ καλὸν πίνοντες ὕδωρ Νειλώτιδος αἴης·πολλὰς καὶ Φοίνικες ὁδοὺς μακάρων ἐδάησαν,Ἀσσύριοι Λυδοί τε καὶ Ἑβραίων γένος ἀνδρῶν,\nκαὶ τὰ τούτοις ἀκόλουθα. οἷς ὁ συγγραφεὺς ἐπιλέγει\n“Χαλκόδετος γὰρ ἡ πρὸς θεοὺς ὁδὸς, αἰπεινή τε\nκαὶ τραχεῖα, ἧς πολλὰς ἀτραποὺς βάρβαροι μὲν ἐξεῦρον,\nἝλληνες δὲ ἐπλανήθησαν, οἱ δὲ κρατοῦντες ἤδη καὶ\nδιέφθειραν. τὴν δὲ εὕρεσιν Αἰγυπτίοις ὁ θεὸς ἐμαρ-\n\n\nτύρησε Φοίνιξί τε καὶ Χαλδαίοις, Ἀσσύριοι γὰρ\nοὗτοι) Λυδοῖς τε καὶ Ἑβραίοις.\nἔτι πρὸς τούτοις\nκαὶ ἐν ἑτέρῳ χρησμῷ φησιν ὁ Ἀπόλλων,\nμοῦνοι Χαλδαῖοι σοφίαν λάχον, ἠδ’ ἄρ Ἑβραῖοι,αὐτογένεθλον ἄνακτα σεβαζόμενοι θεὸν ἁγνῶς.\nκαὶ πάλιν ἐρωτηθεὶς , τίνι λόγῳ πολλοὺς λέγουσιν\nοὐρανοὺς, ἔχρησε τάδε\nεἰς ἐν παντὶ πέλει κόσμου κύκλος, ἀλλὰ σὺν ἑπτὰζώναισιν πεφόρηται εἰς ἀστερόεντα κέλευθα,ἃς δὴ Χαλδαῖοι καὶ ἀριζήλωτοι βραῖοιοὐρανίας ὀνόμηναν, ἐς ἑβδόματον δρόμον ἕρπειν.\nΠερὶ μὲν οὖν τῆς Ἰουδαίων τε καὶ Ἑβραίων\nπροσηγορίας τῆς τε παρ’ αὐτοῖς πάλαι διαπρεπούσης\nεὐσεβείας τε καὶ φιλοσοφίας ἐκκείσθω ταῦτα, περὶ\nδὲ τῆς πατρίου αὐτῶν ἱστορίας θέα ὁπόσοι συνεφώνησαν·\nΜώσεως ἐν ταῖς περὶ τοῦ παντὸς άσχαιολογίαις\nλογίαις κατακλυσμὸν ἱστορήσαντος, καὶ ὡς ὁ παρ’\nἙβραίοις ὀνομαζόμενος Νῶε ἐν λάρνακι ξύλου πε-\nποιημένῃ μετὰ τῶν οἰκείων διασέσωσται, Βηρωσσὸς\nὁ Χαλδαῖος, καὶ Ἱερώνυμος ὁ Αἰγύπτιος, Νικόλαος\nτε ὁ Δαμασκηνὸς ἱστορικοὶ συγγραφεῖς, ὅπως τῶν\nαὐτῶν ἐμνημόνευσαν, Ἰώσηπος ἐν τῇ πρώτῃ τῆς Αρχαιολογίας\nτοῦτον παρατίθεται τὸν τρόπον\n“ Τοῦ δὲ κατακλυσμοῦ τούτου καὶ τῆς λάρνακος\nνάκος μέμνηνται πάντες οἱ τὰς βαρβαρικὰς ἱστορίας\nἀναγεγραφότες, ὧν ἐστι καὶ Βηρωσσὸς ὁ Χαλδαῖος.\nδιηγούμενος γὰρ τὰ περὶ τὸν κατακλυσμὸν οὕτω\nπου διέξεισι·\nλέγεται δὲ καὶ τοῦ πλοίου ἐν τῇ\nἈρμενίᾳ πρὸς τῷ ὄρει τόν Κορδυαίων ἔτι μέρος τι\nεἶναι, καὶ κομίζειν τινὰς τῆς ἀσφάλτου ἀφαιροῦντας.\n\n\n\nχρῶνται δὲ μάλιστα οἶ ἄνθρωποι τῷ κομιζομένῳ\nπρὸς τοὺς ἀποτροπιασμούς.\nμέμνηται δὲ τούτων\nκαὶ Ἱερώνυμος ὁ Αἰγύπτιος , ὁ τὴν ἀρχαιολογίαν τὴν\nΦοινικικὴν συγγραψάμενος, καὶ Μνασέας δὲ καὶ ἄλλοι\nλοὶ πλείους. καὶ Νικόλαος δὲ ὁ Δαμασκηνὸς ἐν ἐν\nἐνενηκοστῇ καὶ ἕκτῃ βίβλῳ ἱστορεῖ περὶ αὐτῶν, λέγων\nγῶν οὕτως ·\nἔστιν ὑπὲρ τὴν Μινυάδα μέγα ὄρος\nκατὰ τὴν Ἀρμενίαν, Βάρις λεγόμενον , εἰς ὃ πολλοὺς\nσυμφυγόντας ἐπὶ τοῦ κατακλυσμοῦ λόγος ἔχει περισωθῆναι,\nκαί τινα ἐπὶ λάρνακος ὀχούμενον ἐπὶ τὴν\nἀκρώρειαν ὀκεῖλαι, καὶ τὰ λείψανα τῶν ξύλων ἐπὶ\nπολὺ σωθῆναι. γένοιτο δ’ ἃν οὗτος ὅντινα καὶ\nΜώσης ἀνέγραψεν ὁ Ἰουδαίων νομοθἐτης.’’\nΤαῦτα μὲν ὁ Ἰώσηπος.\nἘγὼ δέ σοι τὰ Μηδικὰ καὶ Ἀσσύρια διελθών\nθῶν ἐκ τῆς Ἀβυδηνοῦ γραφῆς περὶ τῆς αὐτῆς ἱδτοσίας\nτάσδε τοῦ ἀνδρὸς παραθήσομαι τὰς λέξεις\n“ Μεθ’ ὃν ἄλλοι τε ἦρξαν καὶ Σείσιθρος, ᾧ\nδὴ Κρόνος προσημαίνει μὲν ἔσεσθαι πλῆθος ὄμβρων\nΔεσίου πέμπτῃ ἐπὶ δέκα, κελεύει δὲ πᾶν ὅ τι γραμμάτων\nἦν ἐχόμενον ἐν Ἡλίου πόλει τῇ ἐν Σιππάροισιν\nἀποκρύψαι.\nΣείσιθρος δὲ ταῦτα ἐπιτελέα\nποιήσας εὐθέως ἐπ’ Ἀρμενίης ἀνέπλωε, καὶ παραυτίκα\nμιν κατελάμβανε τὰ ἐκ θεοῦ. τρίτῃ δὲ ἡμέρῃ\nἐπεί τε ὕων ἐκόπασε, μετῄει τῶν ὀρνίθων πείρην\nποιεύμενος , εἴ κου γῆν ἴδοιεν τοῦ ὕδατος ἐκδῦσαν.\nαἶ δὲ ἐκδεχομένου σφέας πελάγεος ἀχανέος ἀπορέουσαι\nὅκη κατορμίσονται παρὰ τὸν Σείσιθρον\nὀπίσω κομίζονται, καὶ ἐπ’ αὐτῇσιν ἕτεραι.\nὡς\nδὲ τῇσι τρίτῃόιν εὐτύχεεν , ἀπίκατο γὰρ δὴ πηλοῦ\n\n\n\nκατάπλεοι τοὺς ταρσοὺς, θεοί μιν ἐξ ἀνθρώπων ἀφα-\nνίζουσιν · τὸ δὲ πλοῖον ἐν Ἀρμενίῃ περίαπτα ξύλων\nἀλεξιφάρμακα τοῖσιν ἐπιχωρίοισι παρείχετο.’’\nΤαῦτα μὲν οὖν οὗτος.\nΠἀλιν δὲ Μώσεως τοὺς πρώτους φύντας\nἀνθρώπων μακροβίους γεγονέναι φήσαντος, μάρτυρας\nκαὶ τούτου παρατίθεται τοῦ λόγου τοὺς ‘Eλλήνων\nσυγγραφεῖς ὧδε λέγων ὁ Ἰώσηπος\n“ Μηδεὶς δὲ πρὸς τὸν νῦν βίον καὶ τὴν βραχύτητα\nτῶν ἐτῶν ἃ ζῶμεν συμβαλὼν τὸν τῶν παλαιῶν\nψευδῆ νομιζέτω τὰ περὶ ἐκείνων λεγόμενα, τῷ\nμηδὲ νῦν τοσοῦτον ἐν τῷ βίῳ παρατείνειν χρόνον\nτεκμαιρόμενος μηδ’ ἐκείνους εἰς ἐκεῖνο τὸ μῆκος τῆς\nζωῆς ἀφῖχθαι.\nοἱ μὲν γὰρ θεοφιλεῖς ὄντες, καὶ\nὑπ’ αὐτοῦ τοῦ θεοῦ γενόμενοι, καὶ διὰ τὸ τὰς τροφὰς\nἐπιτηδειοτέὸας πρὸς πλείονα χρόνον οὔσας, εἰχότως\nἔζων πλῆθος τοσούτων ἐτῶν.\nἔπειτα καὶ δι’\nἀρετὴν καὶ δι’ εὐχρηστίαν ὧν ἐπενόουν, ἀστρολογίας\nκαὶ γεωμετρίας, εἰς πλείονα ζῆν τὸν θεὸν αὐτοῖς\nπαρασχεῖν, ἅπερ οὐκ ἦν ἀσφαλῶς αὐτοῖς προειπεῖν\nμὴ ζήσασιν ἑξακοσίους ἐνιαυτούς· διὰ γὰρ τούτων\nὁ μέγας ἐνιαυτὸς πληροῦται.\nμαρτυροῦσι δέ μου\nτῷ λόγῳ πάντες οἱ παρ’ Ἕλλησι καὶ βαρβάροις συγγραψάμενοι\nτὰς ἀρχαιολογίας. καὶ γὰρ καὶ Μάνεθως\nὁ τὴν τῶν Αἰγυπτιακῶν ποιησάμενος ἀναγραφὴν καὶ\nΒηρωσσὸς ὁ τὰ Χαλδαικὰ συναγαγὼν καὶ Μόλος\nκαὶ‘Eστιαῖος, καὶ πρὸς αὐτοῖς ὁΑἰγύπτιοςἹερώνυμος,\nοἵ τε τὰ Φοινικικὰ συνταξάμενοι , συμφωνοῦσι τοῖς\nὑπ’ ἐμοῦ λεγομένοις· Ἡσίοδός τε καὶ ‘Εκαταῖος καὶ\nἙλλάνικος καὶ Ἀκουσίλαος, καὶ πρὸς τούτοις Ἔφορος\n\n\n\nκαὶ Νικόλαος ἱστοροῦσι τοὺς ἀρχαίους ζήσαντας ἔτη\nχίλια. περὶ μὲν οὖν τούτων, ὡς ἂν ἑκάστοις ῇ φίλον,\nοὕτω σκοπείτωσαν.”\nΠάλιν Μωσέως περὶ τῆς τοῦ πύργου κατασκευῆς\nκαὶ ὡς ἀπὸ μιᾶς γλώττης εἰς πολλὰς συνεχύθησαν\nθησαν διαλέκτους ἱστορήσαντος, ἐν τῇ λεχθείσῃ Περὶ\nτῶν Ἀσσυρίων γραφῇ ὁ μικρῷ πρόσθεν δηλωθεὶς\nσυγγραφεὺς τὰ ὅμοια μαρτυρεῖ λέγων ὧδε\n“Ἐντὶ δ᾿ οἳ λέγουσι τοὺς πρώτους ἐκ γῆς ἀνασχόντας,\nῥώμῃ τε καὶ μεγέθει χαυνωθέντας καὶ δὴ\nθεῶν καταφρονήσαντας ἀμείνονας εἶναι, τύρσιν ἠλίβατον\nἀείρειν, ἵνα νῦν Βαβυλών ἐστιν· ἤδη τε\nἆσσον εἶναι τοῦ οὐρανοῦ, καὶ τοὺς ἀνέμους θεοῖσι\nβωθέοντας ἀνατρέψαι περὶ αὐτοῖσι τὸ μηχάνημα·\nτοῦ δὴ τὰ ἐρείπια λέγεσθαι Βαβυλῶνα. τέως δὲ\nὄντας ὁμογλώσσους ἐκ θεῶν πολύθροον φωνὴν ἐνεί-\nκασθαι, μετὰ δὲ Κρόνῳ τε καὶ Τιτῆνι συστῆναι\nπόλεμον.\n“Ὁ δὲ τόπος ἐν ᾧ τὸν πύργον ᾠκοδόμησαν\nνῦν Βαβυλὼν καλεῖται, διὰ τὴν σύγχυσιν τοῦ περὶ\nτὴν διάλεκτον πρῶτον ἐναργοῦς. Ἑβραῖοι γὰρ τὴν\nσύγχυσιν Βαβὲλ καλοῦσι.”\n“Περὶ δὲ τοῦ πύργου τούτου καὶ τῆς ἀλλοφωνίας\nτῶν ἀνθρώπων μέμνηται καὶ Σίβυλλα, λέγουσα\nοὕτως ῾πάντων ὁμοφώνων ὄντων τῶν ἀνθρώρων\nπύργον ᾠκοδόμησάν τινες ὑψηλότατον, ὡς\nἐπὶ τὸν οὐρανὸν ἀναβησόμενοι δι᾿ αὐτοῦ. οἱ δὲ θεοὶ\nἀνέμους ἐπιπέμψαντες ἀνέτρεψαν τὸν πύργον, καὶ\nἰδίαν ἑκάστῳ φωνὴν ἔδωκαν, καὶ διὰ τοῦτο Βαβυλῶνα\nσυνέβη κληθῆναι τὴν πόλιν.᾿ περὶ δὲ τοῦ\n\n\n\nπεδίου τοῦ λεγόμενον Σενναὰρ ἐν τῇ Βαβυλωνίᾳ\nχώρᾳ μνημονεύει Ἑστιαῖος, λέγων οὕτως “τῶν\nἱερέων τοὺς διασωθέντας , τὰ τοῦ Ἐνυαλίου Δῖός\nἱερώματα λαβόντας, εἰς Σενναὰρ τῆς Βαβυλωνίας\nἐλθεῖν · σκίδνανται δὴ τὸ λοιπὸν ἐντεῦθεν ὑπὸ τῆς\nὁμογλωσσίας , τὰς συνοικίας ποιησάμενοι πανταχοῦ,\nκαὶ γῆν ἕκαστοι κατελάμβανον τὴν ἐντυχοῦσαν.’’\nπάλιν Μώσεως τὴν κατὰ τὸν Ἑβραίων προπάτορα\nἈβραὰμ ἱστορίαν εἰς πλάτος ἐκθεμένου, μαρτυρεῖν\nτυρεῖν αὐτῷ καὶ τοὺς ἔξωθεν ἱστορικοὺς ὁ Ἰώσηπος\nλέγ·ει διὰ τούτων\n“ Μνημονεύει δὲ ἡμῶν τοῦ πατρὸς Ἀβραάμου\nΒηρωσσὸς, οὐκ ὀνομάζων, λέγων δὲ οὕτως οατρὸς μετὰ τὸν\nκατακλυσμὸν δεκάτῃ γενεᾷ παρὰ Χαλδαίοις τις ἦν\nδίκαιος ἀνὴρ καὶ μέγας καὶ τὰ οὐράνια ἔμπειρος.’’\nἙκαταῖος δὲ καὶ τοῦ μνησθῆναι πλεῖόν τι πεποίβιβῖος\nἧκε· βιβλίον γὰρ περὶ αὐτοῦ συνταξάμενος κατέλιπε.\nλιπε.\nΝικόλαος δὲ ὁ Δαμασκηνὸς ἐν τῇ τετάρτῃ\nτῶν ἱστοριῶν λέγει οὕτως “ Ἀβραάμης ἐβασίλευε\nΔαμάσκου, ἔπηλυς σὺν στρατῷ ἀφιγμένος ἐκ τῆς γῆς\nτῆς ὑπὲρ Βαβυλῶνος, Χαλδαίων λεγομένης. μετ’ οὐ\nπολὺν δὲ χρόνον ἐξαναστὰς καὶ ἀπὸ ταύτης τῆς χώσυν\nρας, σὺν τῷ σφετέρῳ λαῷ εἰς τὴν τότε μὲν Χαναναίαν\nλεγομένην, νῦν δὲ Ἰουδαίαν μετῴκησε, καὶ οἱ\nἀπ’ ἐκείνου πληθύσαντες, περὶ ὧν ἐν ἑτέρῳ λόγῳ\nδιέξειμι τὰ ἱστορούμενα.’’\nτοῦ τε Ἀβραάμου ἔτι\nκαὶ νῦν ἐν τῇ Δαμασκηνῇ τὸ ὄνομα δοξάζεται, καὶ\nκώμη ἀπ’ αὐτοῦ δείκνυται Ἀβραάμου οἴκησις λεγομένη.\nμένη. λιμοῦ δὲ χρόνοις ὕστερον τὴν Χαναναίαν\nκαταλαβόντος , Ἅβραμος Αἰγυπτίους εὐδαιμονεῖν\n\n\n\nπυθόμενος διαίρειν πρὸς αὐτοὺς ἦν πρόθυμος, τῆς\nτε ἀφθονίας τῆς ἐκείνων μεθέξων καὶ τῶν ἱερέων\nἀκροατὴς ἐσόμενος, ὧν λέγοιεν περὶ θεῶν· ἢ γὰρ\nκρείσσοσιν εὑρεθεῖσι κατακολουθήσειν, ἢ μεταχοδμήσειν\nαὐτοὺς ἐπὶ τὸ βέλτιον, αὐτὸς ἄμεινον φρονῶν.’’\nΕἶθ’ ἑξῆς ἐπιλέγει\n“ Καὶ συνῆν Αἰγυπτίων τοῖς λογιωτάτοις, τήν τε\nἀρετὴν αὐτῷ καὶ τὴν ἐπ’ αὐτῷ δόξαν ἐντεῦθεν ἐπιθανεστέραν\nσυνέβη γενέσθαι.\nτῶν γὰρ Αἰγυπτίων\nδιαφόροις ἀρεσκομένων ἔθεσι, καὶ τ̣ὰ παρ’ ἀλλήλοις\nἐκφαυλιζόντων νόμιμα, καὶ διὰ τοῦτο δυσμενῶς ἐχόντων\nτῶν πρὸς ἀλλήλους , συμβαλὼν αὐτῶν ἑκάστοις , καὶ\nδιαπτύων τοὺς λόγους οὓς ἐποιοῦντο περὶ τῶν ἰδίων,\nκενοὺς καὶ μηδὲν ἀληθὲς ἔχοντας ἀπέφαινε.\nθαυμασθεὶς\nοὖν ὑπ’ αὐτῶν ἐν ταῖς συνουσίαις ὡς συνετώτατος,\nκαὶ δεινὸς ἀνὴρ οἱ νοῆσαι μόνον, ἀλλὰ καὶ\nπεῖσαι λέγων περὶ ὧν ἂν ἐπιχειρήσειε διδάσκειν, τήν\nτε ἀριθμητικὴν αὐτοῖς χαρίζεται καὶ τὰ περὶ ἀστρολογίαν\nπαραδίδωσι. πρὸ γὰρ τῆς Ἀβραάμου παρουσίας\nΑἰγύπτιοι τούτων εἶχον ἀμαθῶς. ἐκ Χαλδαίων\nγὰρ ταῦτ’ ἐφοίτησεν εἰς Αἴγυπτον, ὅθεν ἦλθε καὶ\nεἰς τοὺς Ἑλληνας. ’\nΤαῦτα ὁ Ἰώσηπος.\nΣυνᾴδει δὲ τούτοις καὶ ὁ Πολυΐστωρ Ἀλέξανδρος,\nὢν καὶ πολυμαθὴς ἀνὴρ , τοῖς τε\nμὴ πάρεργον τὸν ἀπὸ παιδείας καρπὸν πεποιημένοις\nἜλλησι γνωριμώτατος, ὃς ἐν τῇ Περὶ Ἰουδαίων συντάξει\nτὰ κατὰ τὸν Ἀβραὰμ τοῦτον ἱστορεῖ κατὰ λέξιν\nτον τρόπον\n“ Εὐπόλεμος δὲ έν τῷ περὶ Ἰουδαίων τῆς Ἀδσυρίας\nσυρίας φησὶ πόλιν Βαβυλῶνα πρῶτον μὲν κτισθῆναι\nὑπὸ τῶν διασωθέντων ἐκ τοῦ κατακλυσμοῦ· εἶναι\n\n\nδὲ αὐτοὺς γίγαντας, οἰκοδομεῖν δὲ τὸν ἱστορούμενον\nπύργον.\nπεσόντος δὲ τούτου ὑπὸ τῆς τοῦ θεοῦ\nἐνεργείας τοὺς γίγαντας διασπαρῆναι καθ’ ὅλην τὴν\nγῆν. δεκάτῃ δὲ γενεᾷ, φησὶν, ἐν πόλει τῆς Βαβυλωνίας\nΚαμαρίνῃ, ἥν τινας λέγειν πόλιν Οὐρίην·\nεἶναι δὲ μεθερμηνευομένην Χαλδαίων πόλιν) ἐν\nτρισκαιδεκάτῃ γενέσθαι Ἀβραὰμ γενεᾷ, εὐγενείᾳ καὶ\nσοφίᾳ πάντας ὑπερβεβηκότα, ὃν δὴ καὶ τὴν ἀστρολογίαν\nκαὶ Χαλδαικὴν εὑρεῖν , ἐπί τε τὴν εὐσέβειαν\nὁρμήσαντα εὐαρεστῆσαι τῷ θεῷ.\nτοῦτον δὲ διὰ\nτὰ προστάγματα τοῦ θεοῦ εἰς Φοινίκην ἐλθόντα κα-\nτοικῆσαι, καὶ τροπὰς ἡλίου καὶ σελήνης καὶ τὰ ἄλλα\nπάντα διδάξαντα τοὺς Φοίνικας εὐαρεστῆσαι τῷ Βασιλεῖ\nαὐτῶν. ὕστερον δὲ Ἀρμενίους ἐπιστρατεῦσαι\nτοῖς Φοίνιξι· νικησάντων δὲ καὶ αἰχμαλωτισαμένων\nτὸν ἀδελφιδοῦν αὐτοῦ τὸν Ἀβραὰμ μετὰ οἰκετῶν\nβοηθήσαντα ἐγκρατῆ γενέσθαι τῶν αἰχμαλωτισαμένων,\nκαὶ τῶν πολεμίων αἰχμαλωτίσαι τέκνα καὶ γυναῖκας.\nπρέσβεων δὲ παραγενομένων πρὸς αὐτὸν\nὄπως χρήματα λαβὼν ἀπολυτρώσῃ ταῦτα, μὴ προελέσθαι\nτοῖς δυστυχοῦσιν ἐπεμβαίνειν , ἀλλὰ τὰς\nτροφὰς λαβόντα τῶν νεανίσκων ἀποδοῦναι τὰ αἰχμά-\nλωτα, ξενισθῆναί τε αὐτὸν ὑπὸ πόλεως ἱερὸν Αρυαριξὶν,\nὃ εἶναι μεθερμηνευόμενον ὄρος ὑψίστου ·\nπαρὰ\nδὲ τοῦ Μελχισεδὲκ ἱερέως ὄντος τοῦ θεοῦ καὶ βασιλεύοντος\nλαβεῖν δῶρα. λιμοῦ δὲ γενομένου τὸν\nἈβραὰμ ἀπαλλαγῆναι εἰς Αἴγυπτον πανοικίᾳ, κἀκεῖ\nκατοικεῖν, τήν τε γυναῖκα αὐτοῦ τὸν βασιλέα τῶν Αἰγυπτίων\nγῆμαι, φάντος αὐτοῦ ἀδελφὴν εἶναι.\nπερισσότερον\nδ’ ἱστόρησεν ὅτι οὐκ ἠδύνατο αὐτῇ συγγενέσθαι,\nκαὶ ὅτι συνέβη φθείρεσθαι αὐτοῦ τὸν λαὸν\nκαὶ τὸν οἶκον. μάντεις δὲ αὐτοῦ καλέσαντος τοῦτο\n\n\nφάναι, μὴ εἶναι χήραν τὴν γυναῖκα· τὸν δὲ βασιλέα\nτῶν Αἰγυπτίων οὕτως ἐπιγνῶναι ὅτι γυνὴ ἦν τοῦ\nἈβραὰμ, καὶ ἀποδοῦναι αὐτὴν τῷ ἀνδρί.\nσυζή-\nσαντα δὲ τὸν Ἀβραὰμ ἐν Ἡλιουπόλει τοῖς Αἰγυπτίων\nἱερεῦσι πολλὰ μεταδιδάξαι αὐτοὺς, καὶ τὴν ἀστρολογίαν\nκαὶ τὰ λοιπὰ τοῦτον αὐτοῖς εἰσηγήσασθαι,\nφάμενον Βαβυλωνίους ταῦτα καὶ αὑτὸν εὑρηκέναι,\nτὴν δὲ εὕρεσιν αὐτῶν εἰς Ἑνὼχ ἀναπέμπειν, καὶ τοῦτον\nεὑρηκέναι πρῶτον τὴν ἀστρολογίαν, οὐκ Αἰ-\nγυπτίους.\nΒαβυλωνίους γὰρ λέγειν πρῶτον γε-\nνέσθαι Βῆλον, ὃν εἶναι Κρόνον· ἐκ τούτου δὲ γενέσθαι\nΒῆλον καὶ Χαναὰν, τοῦτον δὲ τὸν Χαναὰν\nγεννῆσαι τὸν πατέρα τῶν Φοινίκων, τούτου δὲ Χοὺμ\nυἱὸν γενέσθαι , ὃν ὑπὸ τῶν Ἑλλήνων λέγεσθαι Ἄσβολον,\nπατέρα δὲ Αἰθιόπων, ἀδελφὸν δὲ τοῦ Με-στάεὶμ,\nστραεὶμ, πατέρα Αἰγυπτίων· Ἓλληνας δὲ λέγειν\nτὸν Ἄτλαντα εὑρηκέναι ἀστρολογίαν· εἶναι δὲ τὸν\nἌτλαντα τὸν αὐτὸν καὶ Ἑνώχ · τοῦ δὲ Ἑνὼχ γενέ-\nσθαι υἱὸν Μαθουσάλαν, ὃν πάντα δι’ ἀγγέλων θεοῦ\nγνῶναι, καὶ ἡμὰς οὕτως ἐπιγνῶναι.’’\n“ Ἀρτάπανος δέ φησιν ἐν τοῖς Ἰουδαϊκοῖς\nτοὺς μὲν Ἰουδαίους ὀνομάζεσθαι ’Eρμιοὺθ, ὃ εἷναι\nμεθερμηνευθὲν κατὰ τὴν Ἑλλάδα φωνὴν Ἰουδαῖοι·\nκαλεῖσθαι δὲ αὐτοὺς Ἐβραίους ἀπὸ Ἀβραάμου. τοῦτον\nδέ φησι πανοικίᾳ ἐλθεῖν εἰς Αἴγυπτον πρὸς τὸν\nτῶν Αἰγυπτίων βασιλέα Φαρεθώνην, καὶ τὴν ἀστρο-\nλογίαν αὐτὸν διδάξαι· μείναντα δὲ ἔτη ἐκεῖ εἴκοσι\nπάλιν εἰς τοὺς κατὰ Συρίαν ἀπαλλαγῆναι τόπους ·\nτῶν δὲ τούτῳ συνελθόντων πολλοὺς ἐν Αἰγύπτῳ\nκαταμεῖναι διὰ τὴν εὐδαιμονίαν τῆς χώρας.\nἐν\nδὲ ἀδεσπότοις εὕρομεν τὸν Ἀβραὰμ ἀναφέροντα εἰς\nτοὺς γίγαντας, τούτους δὲ οἰκοῦντας ἐν τῇ Βαβυλωνίᾳ\n\n\nδιὰ τὴν ἀσέβειαν ὑπὸ τῶν θεῶν ἀναιρεθῆναι, ὧν\nἕνα Βῆλον ἐκφεύγοντα τὸν θάνατον ἐν Βαβυλῶνι\nκατοικῆσαι , πύργον τε κατασκευάσαντα ἐν αὐτῷ\nδιαιτᾶσθαι , ὃν δὴ ἀπὸ τοῦ κατασκευάσαντος Βήλου\nΒῆλον ὀνομασθῆναι. τὸν δὲ Ἄβραμον τὴν ἀστρολο-\nγικὴν ἐπιστήμην παιδευθέντα πρῶτον μὲν ἐλθεῖν εἰς\nΦοινίκην καὶ τοὺς Φοίνικας ἀστρολογίαν διδάξαι,\nὕστερον δὲ εἰς Αἴγυπτον παραγενέσθαι.\n“ Ὁ Ὁ δὲ τὴν συσκευὴν τὴν κατὰ Ἰουδαίων\nγράψας Μολὼν κατὰ τὸν κατακλυσμὸν φησιν ἀπὸ τῆς\nἈρμενίας ἀπελθεῖν τὸν περιλειφθέντα ἄνθρωπον\nμετὰ τῶν υἱῶν, ἐκ τῶν ἰδίων ἐξελαυνόμενον ὑπὸ\nτῶν ἐγχωρίων· διανύσαντα δὲ τὴν μεταξὺ χώραν\nἐλθεῖν εἰς τὴν ὀρεινὴν τῆς Συρίας οὖσαν ἔρημον.\nμετὰ δὲ τρεῖς γενεὰς Ἀβραὰμ γενέσθαι , ὃν δὴ\nμεθερμηνεύεσθαι πατρὸς φίλον ὄν ὃν δὴ σοφὸν γενόμενον\nτὴν ἐρημίαν μεταδιώκειν· λαβόντα δὲ δύο\nγυναῖκας, τὴν μὲν ἐντοπίαν, συγγενῆ, τὴν δὲ Αἰγυπτίαν,\nθεράπαιναν, ἐκ μὲν τῆς Αἰγυπτίας γεννῆσαι\nυἱοὺς ιβ’, οὓς δὴ εἰς Ἀραβίαν ἀπαλλαγέντας διελέσθαι\nτὴν χώραν καὶ πρώτους βασιλεῦσαι τῶν ἐγχωρίων·\nὅθεν ἕως καθ’ ἡμὰς δώδεκα εἶναι βασιλεῖς\nἈράβων ὁμωνύμους ἐκείνοις.\nἐκ δὲ τῆς γαμετῆς\nυἱὸν αὐτῷ γενέσθαι ἴνα , ὃν Ἑλληνιστὶ Γέλωτα ὀνομασθἤναι.\nκαὶ τὸν μὲν Ἀβραὰμ γήρα τελευτῆσαι,\nΓέλωτος δὲ καὶ γυναικός ἐγχωρίου υἱοὺς ἕνδεκα γενέσθαι,\nκαὶ δωδέκατον Ἰωσὴφ, καὶ ἀπὸ τοῦδε τρίτον\nΜωσῆν.’’\nΤοσαῦτα ὁ Πολυΐστωρ ’ οἷς μεθ’ ἕτερα ἐπιφερει\nλέγων\nΜετ’ οὐ πολὺν δὲ χρόνον τὸν θεὸν τῷ Ἀβραὰμ\nπροστάξαι Ἰσαὰκ τὸν υἱὸν ὁλοκαρπῶσαι αὐτῷ. τὸν\n\n\nδὲ ἀναγαγόντα τὸν παῖδα ἐπὶ τὸ ὄρος πυρὰν νῆσαι\nκαὶ ἐπιθεῖναι τὸν Ἰσαάκ · σφάζειν δὲ μέλλοντα κωλυθῆναι\nὑπὸ ἀγγέλου, κριὸν αὐτῷ πρὸς τὴν κάρπωσιν\nπαραστήσαντος ’ τὸν δὲ Ἀβραὰμ τὸν μὲν παῖδα\nκαθελεῖν ἀπὸ τῆς πυρᾶς, τὸν δὲ κριὸν καρπῶσαι.’’\n“ Φησὶ δὲ περὶ τούτου καὶ Φίλων ἐν τῷ\nπρώτῳ τῶν περὶ τὰ Ἰεροσόλυμα,\nἔκλυον ἀρχεγόνοισι τὸ μυρίον ὥς ποτε θεσμοῖςἈβραὰμ κλυτοηχὲς ὑπέρτερον ἅμματι δεσμῶνπαμφαὲς πλήμμυρε, μεγαυχήτοισι λογισμοῖς,θειοφιλή θέλγητρα. λιπόντι γὰρ ἀγλαὸν ἕρκοςαἰνοφύτων, ἔκκαυμα βριήπυος αἰνετὸς ἴσχων,ἀθάνατον ποίησεν ἑὴν φάτιν, ἐξ ὅτ’ ἐκείνουἔκγονος αἰνογόνοιο πολύμνιον ἔλλαχε κῦδος,\nκαὶ τὰ ἑξῆς· οἷς μετ’ ὀλίγα ἐπιφέρει\nἄρτι χερὸς θηκτοῖο ξιφηφόρον ἐντύνοντοςλήμματι, καὶ σφαράγοιο παρακλιδὸν ἀθροισθέντος,ἀλλ’ ὁ μὲν ἐν χείρεσσι κερασφόρον ὤπασε κριόν,\nκαὶ τὰ τούτοις ἑπόμενa.’’\nΤαῦτα μὲν δὴ ἀπὸ τῆς προειρημένης τοῦ πολυΐστα\nγραφῆς. καὶ ὁ Ἰώσηπος δὲ ἐν τῇ πρώτῃ\nτῆςἈρχαιολογίας τοῦ αὐτοῦ μνημονεύει διὰ τούτων\n“ Λέγεται δὲ ὡς οὗτος ὁ Ἀφρὴν στρατεύσας ἐπὶ\nτὴν Λιβύην κατέσχεν αὐτὴν, καὶ οἱ υἱωνοὶ αὐτοῦ\nκατοικήσαντες ἐν αὐτῇ τὴν γῆν ἀπὸ τοῦ ἐκείνου ὀνόματος\nμάτος Ἀφρικὰ προσηγόρευσαν.\nμαρτυρεῖ δέ μου\nτῷ λόγῳ Ἀλέξανδρος ὁ Πολυΐστωρ λέγων οὕτως ·\nΚλεόδημος δέ φησιν ὁ προφήτης, ὁ καὶ Μαλχἀς,\nἱστορῶν τὰ περὶ Ἰουδαίων , καθὼς καὶ Μώσης ἱστόρηκεν\nὁ νομοθέτης αὐτῶν, ὅτι ἐκ ΧεττούραςἈ βραάμῳ\nἐγένοντο παῖδες ἱκανοί· λέγει δὲ αὐτῶν καὶ τὰ ὀνόΛέγεται\n\n\n\nμάτα, ὀνομάζων τρεῖς, Ἀφὲρ, Ἀσοὺρ, Ἄφραν.\nκαὶ\nἀπὸ Ἀσοὺρ μὲν τὴν Ἀσσυρίαν , ἀπὸ δὲ τῶν δύο,\nἌφρα τε καὶ Ἀφὲρ , πόλιν τε ‘Αφρὰν καὶ τὴν χώραν\nἈφρικὰ ὀνομασθῆναι. τούτους δὲ Ἠρακλεῖ συστρατεῦσαι\nτεῦσαι ἐπὶ Λιβύην καὶ Ἀνταῖον ’ γήμαντα δὲ τὴν\n‘Αφρά θυγατέρα Ἡρακλέα γεννῆσαι υἱὸν ἐξ αὐτῆς\nἴ’ Διόδωρον. τούτου δὲ γενέσθαι Σοφωνᾶν, ἀφ’ οὗ\nτοὺς βαρβάρους Σοφὰς λέγεσθαι.’’\nΤὰ μὲν οὖν περὶ τοῦ Ἀβραὰμ ὡς ἐν ὀλίγοις τοσαυτα\nπαρακείσθω.\nἈπίωμεν δὲ πάλιν ἐπὶ τὸν Πολυίστορα\n“ Δημήτριός φησι τὸν Ἰακὼβ γενόμενον ἐτῶν ἐβσομήκοντα\nπέντε φυγεῖν εἰς Χαρρὰν τῆς Μεσοποταμίας,\nἀποσταλέντα ὑπὸ τῶν γονέων διὰ τὴν πρὸς\nτὸν ἀδελφὸν κρυφίαν ἔχθρανἨσαῦ, διὰ τὸ εὐλογῆσαι\nαὐτὸν πατέρα δοκοῦντα εἶναι τὸν Ἠσαῦ, καὶ ὅπως\nλάβῃ ἐκεῖθεν γυναῖκα.\nἀφορμῆσαι οὖν τὸν Ἰακὼβ\nεἰς Χαρρὰν τῆς Μεσοποταμίας, τὸν μὲν πατέρα καταλιπόντα\nἸσαὰκ ἐτῶν ἑκατὸν τριάκοντα ἑπτὰ, αὐτὸν\nδὲ ὄντα ἐτῶν ἑβδομήκοντα ἑπτά\nδιατρίψαντα\nοὖν αὐτὸν ἐκεῖ ἑπτὰ ἔτη λαβὰν τοῦ μητρῴου δύο\nθυγατέρας γῆμαι, Λείαν καὶ Ῥαχὴλ, ὄντα ἐτῶν ὀγδοήκοντα\nτεσσάρων· καὶ γενέσθαι ἐν ἑπτὰ ἔτεσιν ἄλλοις\nαὐτῷ παιδία ιβ’ · ὀγδόῳ μὲν ἔτει μηνὶ δεκάτω\nῬουβίν· καὶ τῷ ἔτει δὲ τῷ ἐνάτῳ μηνὶ ὀγδόῳ Συμεών·\nκαὶ τῷ ἔτει δὲ τῷ δεκάτῳ μηνὶ ἕκτῳ Λευίν ·\nτῷ δὲ ἑνδεκάτῳ ἔτει μηνὶ τετάρτῳ Ἰούδαν. Ῥαχὴλ\nτε μὴ τίκτουσαν ζηλῶσαι τὴν ἀδελφὴν, καὶ παρακοιαὐτῷ\nτῷ Ἰακὼβ τὴν ἑαυτῆς παιδίσκην Ζελφἀν, τῷ\nαὐτῷ χρόνῳ ᾧ καὶ Βάλλαν συλλαβεῖν τὸν Νεφθαλείμ,\nτῷ ἑνδεκάτῳ ἔτει μηνὶ πέμπτῳ καὶ τεκεῖν τῷ δωδεκάτῳ\nἔτει μηνὶ δευτέρῳ υἱὸν , ὃν ὑπὸ Λείας Γὰδ\n\n\nὀνομασθῆναι· καὶ ἐκ τῆς αὐτῆς τοῦ αὐτοῦ ἔτους καὶ\nμηνὸς δωδεκάτου ἕτερον τεκεῖν , ὃν καὶ αὐτὸν προσαγορευθῆναι\nὑπὸ Λείας Ἀσήρ.\nκαὶ Λείαν πάλιν\nἀντὶ τῶν μήλων τῶν μανδραγόρου, ἃ Ῥουβὶν εἰσενεγκεῖν\nπαρὰῬαχὴλ, συλλαβεῖν ἐν γαστρὶ, καὶ τῷ αὐτῷ\nχρόνῳ τὴν παιδίσκην αὐτῆς Ζελφὰν , τῷ δωδεκάτῳ\nἔτει μηνὶ τρίτῳ, καὶ τεκεῖν τοῦ αὐτοῦ ἔτους μηνὸς\nδωδεκάτου υἱὸν, καὶ ὄνομα αὐτῷ θέσθαι Ἰσσαχάρ.\nκαὶ πάλιν Λείαν τῷ τρισκαιδεκάτῳ ἔτει μηνὶ δεκάτῳ\nυἱὸν ἄλλον τεκεῖν, ᾧ ὄνομα Ζαβουλὼν, καὶ τὴν\nαὐτὴν τῷ τεσσαρεσκαιδεκάτῳ ἔτει μηνὶ ὀγδόῳ τεκεῖν\nυἱὸν ὄνομα Δάν. ἐν ᾧ καὶ Ῥαχὴλ λαβεῖν ἐν γαστρὶ\nτῷ αὐτῷ χρόνῳ, ᾧ καὶ Λείαν τεκεῖν θυγατέρα Δεῖναν,\nκαὶ τεκεῖν τῷ τεσσαρεσκαιδεγάτῳ ἔτει μηνὶ ὀγδόῳ\nυἱὸν, ὃν ὀνομασθῆναι Ἰωσὴφ, ὥστε γεγονέναι ἐν τοῖς\nἑπτὰ ἔτεσι τοῖς παρὰ λαβὰν δώδεκα παιδία.\nθέλοντα\nδὲ τὸνἸακὼβ πρὸς τὸν πατέρα εἰς Χαναὰν ἀπιέναι, ἀξιωθέντα\nὑπὸ λαβὰν ἄλλα ἴτη ἓξ μεῖναι, ὥστε τὰ πάντα\nαὐτὸν μεῖναι ἐν Χαρρὰν παρὰ λαβὰν ἔτη εἴκοσι.\nπορευομένῳ δὲ αὐτῷ εἰς Χαναὰν ἄγγελον τοῦ\nθεοῦ παλαῖσαι, καὶ ἅψασθαι τοῦ πλάτους τοῦ μηροῦ\nτοῦ Ἰακὼβ, τὸν δὲ ναρκήσαντα ἐπισκάζειν· ὅθεν\nοὐκ ἐσθίεσθαι τῶν κτηνῶν τὸ ἐν τοῖς μηροῖς νεῦρον.\nκαὶ φάναι αὐτῷ τὸν ἄγγελον ἀπὸ τοῦδε μηκέτι Ἰακὼβ,\nἀλλ’ Ἰσραὴλ ὀνομασθήσεσθαι.\nκαὶ ἐλθεῖν αὐτὸν\nτῆς Χαναὰν γῆς εἰς ἑτέραν πόλιν Σικίμων, ἔχοντα\nπαιδία ῥουβὶν ἐτῶν ιβ’ μηνῶν δυοῖν, Συμεῶνα ἐτῶν\nία μηνῶν τεσσάρων, Λευὶν ἐτῶν δέκα μηνῶν ἔξ, Ἱοὐσαν\nἐτῶν θ’ μηνῶν ὀκτὼ, Νεφθαλείμ ἐτῶν ὀκτὼ μηνῶν\nδέκα, Γὰδ ἐτῶν ὀκτὼ μηνῶν δέκα, Ἀσὴρ ἐτῶν ὀκτὼ,\nἸσσαχὰρ ἐτῶν ὀκτὼ , Ζαβουλὼν ἐτῶν ἑπτὰ μηνῶν\nδυοῖν, Δεῖναν ἐτῶν ἓξ μηνῶν τεσσάρων , Ἰωσὴφ\n\n\nἐτῶν ἔξ μηνῶν τεσσάρων.\nπαροικῆσαι δὲ Ἰσραὴλ\nπαρὰ Ἑμμὼρ ἔτη δέκα, καὶ φθαρῆναι τὴν Ἰσραὴλ\nθυγατέρα Δεῖναν ὑπὸ Συχὲμ τοῦ Ἐμμὼρ υἱοῦ, ἐτῶν\nοὖσαν δεκαὲξ μηνῶν τεσσάρων. ἐξαλλομένους δὲ\nτοὺς Ἰσραὴλ υἱοὺς , Συμεῶνα μὲν ὄντα ἐτῶν εἴκοσι\nἑνὸς μηνῶν τεσσάρων , Λευὶν δὲ ἐτῶν εἴκοσι μηνῶν\nἕξ, ἀποκτεῖναι τόν τε Ἑμμὼρ καὶ Συχὲμ τὸν υἱὸν\nαὐτοῦ καὶ πάντας τοὺς ἄρσενας διὰ τὴν Δεῖνας\nφθοράν· Ἰακὼβ δὲ τότε εἶναι ἐτῶν ἑκατὸν ἑπτά.\nἐλθόντα δ’ οὖν αὐτὸν εἰς Λουζὰ τῆς Βαιθὴλ, φάναι\nτὸν θεὸν μηκέτι Ἰακὼβ, ἀλλ’ Ἰσραὴλ ὀνομάζεσθαι.\nἐκεῖθεν δὲ ἐλθεῖν εἰς Χαφραθὰ, ἔνθεν παραγενέσθαι\nεἰςἘφραθὰ, ἣν εἶναι Βηθλεὲμ, καὶ γεννῆσαι αὐτὸν\nἐκεῖ Βενιαμὶν , καὶ τελευτήσαι Ῥαχὴλ , τεκοῦσαν τὸν\nΒενιαμὶν, συμβιῶσαι δ’ αὐτῇ τὸνἸακὼβ ἔτη εἴκοσι\nτρία.\nαὐτόθεν δὲ ἐλθεῖν τὸν Ἰακὼβ εἰς Μαμβρὶ\nτῆς Χεβρὼν πρὸς Ἰσαὰκ τὸν πατέρα. εἶναι δὲ τότε\nἸωσὴφ ἐτῶν δεκαεπτὰ, καὶ πραθῆναι αὐτὸν εἰς Αἴγυπτον,\nκαὶ ἐν τῷ δεσμωτηρίῳ μεῖναι ἔτη δεκατρία,\nὥστ’ εἶναι αὐτὸν ἐτῶν τριάκοντα , Ἰακὼβ δὲ ἐτῶν\nἑκατὸν δέκα, ἐν ᾧ καὶ τελευτῆσαι τὸν Ἰσαὰκ ἔτει ἑνὶ\nἔμπροσθεν, ἐτῶν ὄντα ἑκατὸν ὀγδοήκοντα.\nκρίναντα\nδὲ τῷ βασιλεῖ τὸν Ἰωσὴφ τὰ ἐνύπνια ἄρξαι\nΑἰγύπτου ἔτη ἑπτὰ , ἐν οἷς καὶ συνοικῆσαι Ἀσενὲθ,\nΠεντεφρὴ τοῦ Ἡλιουπόλεως ἱερέως θυγατρὶ , καὶ\nγεννῆσαι Μανασσῆν καὶ Ἐφραΐμ· καὶ τοῦ λιμοῦ\nἐπιγενέσθαι ἔτη β’.\nτὸν δὲ Ἰωσὴφ ἔτη ἐννέα\nεὐτυχήσαντα πρὸς τὸν πατέρα μὴ πέμψαι, διὰ τὸ\nποιμένα αὐτόν τε καὶ τοὺς ἀδελφοὺς εἶναι· ἐπονείσιστον\nδὲ Αἰγυπτίοις εἶναι τὸ ποιμαίνειν· ὅτι δὲ\nδιὰ τοῦτο οὐκ ἔπεμψεν αὐτὸν δεδηλωκέναι. ἐλθόντων\nγὰρ αὐτοῦ τῶν συγγενῶν φάναι αὐτοῖς, ἐὰν\n\n\nκληθῶσιν ὑπὸ τοῦ βασιλέως καὶ ἐρωτῶνται τί διαπράσσονται,\nλέγειν κτηνοτρόφους αὐτοὺς εἶναι.\nδιαπορεῖσθαι δὲ διὰ τί ποτε ὁ Ἰωσὴφ Βενιαμὶν\nἐπὶ τοῦ ἀρίστου πενταπλασίονα μερίδα ἔδωκε, μὴ\nδυναμένου αὐτοῦ τοσαῦτα καταναλῶσαι κρέα. τοῦτο\nοὖν αὐτὸν πεποιηκέναι διὰ τὸ ἐκ τῆς Λείας τῴ πατρὶ\nαὐτοῦ γεγονέναι υἱοὺς ἑπτὰ, ἐκ Ῥαχὴλ τῆς μητρὸς\nαὐτοῦ δύο· διὰ τοῦτο τῷ Βενιαμὶν πέντε μερίδας\nπαραθεῖναι , καὶ αὐτὸν λαβεῖν δύο· γενέσθαι οὖν\nἑπτὰ, ὅσας καὶ τοὺς ἐκ τῆς Λείας υἱοὺς λαβεῖν.\nὡσαύτως δὲ καὶ ἐπὶ τοῦ τὰς στολὰς δοῦναι\nἑκάστῳ διπλᾶς, τῷ δὲ Βενιαμὶν πέντε καὶ τριακοσίους\nχρυσοῦς καὶ τῷ πατρὶ δὲ ἀποστεῖλαι κατὰ\nταὐτὰ, ὥστε τὸν οἶκον αὐτοῦ τῆς μητρὸς εἶναι ἴσον.\nοἰκῆσαι δὲ αὐτοὺς ἐν γῇ Χαναὰν, ἀφ’ οὗ ἐκλεγῆναι\nἈβραὰμ ἐκ τῶν ἐθνῶν καὶ μετελθεῖν εἰς Χαναὰν,\nἈβραὰμ ἐτῶν εἴκοσι πέντε, Ἰσαὰκ ἐτῶν ἑξήκοντα,\nἸακὼβ ἐτῶν ἑκατὸν τριάκοντα, γίνεσθαι τὰ\nπάντα ἔτη ἐν γῇ Χαναὰν σιέ.\nκαὶ τῷ τρίτῳ\nἔτει λιμοῦ οὔσης ἐν Αἰγύπτῳ ἐλθεῖν εἰς Αἴγυπτον\nτὸν Ἰακὼβ, ὄντα ἐτῶν ἑκατὸν τριάκοντα, Ῥουβὶν\nἐτῶν μέ , Συμεῶνα ἐτῶν μδ', Λευὶν ἐτῶν μγ', Ἰούδαν\nἐτῶν μβ' μηνῶν τριῶν, Ἀσὴρ ἐτῶν μ’ μηνῶν ὀκτὼ,\nΝεφθαλεὶμ ἐτῶν μὰ μηνῶν ’ς, Γὰδ ἐτῶν μὰ μηνῶν\nγ’, Ζαβουλὼν ἐτῶν μ’, Δεῖναν ἐτῶν ’λθ’, Βενιαμὶν\nἐτῶν κη.\nτὸν δὲ Ἰωσήφ φησι γενέσθαι ἐν Αἰγύπτῳ\nἔτη ’λθ’. εἶναι δὲ ἀπὸ τοῦ Ἀδὰμ ἴως τοῦ\nεἰσελθεῖν εἰς Αἴγυπτον τοὺς τοῦ Ἰωσὴφ συγγενεῖς\nἔτη ιγχκδ. ἀπὸ δὲ τοῦ κατακλυσμοῦ ἴως τῆς Ἰακὼβ\nπαρουσίας εἰς Αἴγυπτον ἴτη ἔτη ’ ἀφ’ οὗ δὲ ἐκλεγῆναι\nγῆναι Ἀβραὰμ ἐκ τῶν ἐθνῶν καὶ ἐλθεῖν ἐκ Χαρρὰν\nεἰς Χαναὰν ἕως εἰς Αἴγυπτον τοὺς περὶ Ἰακὼβ ἐλθεῖν\n\n\nἔτη σιέ.\nἸακὼβ δὲ ἐκ Χαρρὰν πρὸς Λάβαν ἐλθεῖν,\nἐτῶν ὄντα π᾿, καὶ γεννῆσαι Λευίν· Λευὶν δὲ\nἐν Αἰγύπτῳ ἐπιγενέσθαι ἔτη ιζ΄, ἀφ᾿ οὗ ἐκ Χαναὰν αὐτὸν\nἐλθεῖν εἰς Αἴγυπτον, ὥστε εἶναι αὐτὸν ἐτῶν ξ΄,\nκαὶ γεννῆσαι Κλάθ· τῷ αὐτῷ δὲ ἔτει ᾧ γενέσθαι\nΚλὰθ, τελευτῆσαι Ἰακὼβ ἐν Αἰγύπτῳ, εὐλογήσαντα\nτοὺς Ἰωσὴφ υἱοὺς, ὄντα ἐτῶν ρμζ΄, καταλιπόντα Ἰωσὴφ\nἐτῶν νϛ΄. Λευὶν δὲ γενόμενον ἐτῶν ρλζ΄ τελευτῆσαι,\nΚλὰθ δὲ ὄντα ἐτῶν μ΄ γεννῆσαι Ἀμρὰμ, ὃν\nἐτῶν εἶναι ιδ΄ ἐν ᾧ τελευτῆσαι Ἰωσὴφ ἐν Αἰγύπτῳ\nὄντα ρι΄ ἐτῶν· Κλὰθ δὲ γενόμενον ἐτῶν ἑκατὸν λγ΄\nτελευτῆσαι. Ἀμρὰμ λαβεῖν γυναῖκα τὴν τοῦ θείου\nθυγατέρα Ἰωχαβὲτ, καὶ ὄντα ἐνιαυτῶν οε΄ γεννῆσαι\nἈαρὼν καὶ Μωσῆν· γεννῆσαι δὲ Μωσῆν τὸν Ἀμρὰμ\nὄντα ἐτῶν οή, καὶ γενόμενον Ἀμρὰμ ἐτῶν ρλϛ΄\nτελευτῆσαι.”\nΤαῦτά μοι κείσθω ἀπὸ τῆς Ἀλεξάνδρου τοῦ Πολυΐστορος\nγραφής. ἐξῆς δ᾿ ἐπισυνήφθω καὶ τάδε\n“Τὰ δὲ Σίκιμά φησι Θεόδοτος ἐν τῷ περὶ\nἸουδαίων ἀπὸ Σικιμίου τοῦ Ἑρμοῦ λαβεῖν τὴν ὀνομασίαν·\nτοῦτον γὰρ καὶ κτίσαι τὴν πόλιν· κεῖσθαι\nδ᾿ αὐτήν φησιν ἐν τῇ περὶ Ἰουδαίων οὕτως,\nἡ δ᾿ ἄρ᾿ ἔην ἀγαθή τε καὶ αἰγινόμος καὶ ὑδρηλὴ,οὐδὲ μὲν ἔσκεν ὁδὸς δολιχὴ πόλιν εἰσαφικέσθαιἀγρόθεν· οὐδέ ποτε δρία λαχνήεντα πονεῦσιν.ἐξ αὐτῆς δὲ μάλ᾿ ἄγχι δύ᾿ οὔρεα φαίνετ᾿ ἐρυμνὰ,ποίης τε πλήθοντα καὶ ὕλης· τῶν δὲ μεσηγὺἀτραπιτὸς τέτμηται, ἀραιὴ, [αὐλῶπις·] ἐν δ᾿ ἑτέρωθιἡδ᾿ ἱερὴ Σικίμων καταφαίνεται, ἱερὸν ἄστυ,νέρθεν ὑπὸ ῥίζῃ δεδμημένον, ἀμφὶ δὲ τεῖχοςλισσὸν ὑπώρειαν, ὑπὸ δ᾿ ἔδραμεν αἰπύθεν ἕρκος.\nὕστερον δέ φησιν αὐτὴν ὑπὸ Ἑβραίων κατασχε-\n\n\nθῆναι, δυναστεύοντος Ἑμμὼρ · τὸν γὰρ Ἑμμὼρ υἱὸν\nγεννῆσαι Συχέμ. φησὶ δὲ\nἐνθένδε, ξένε, ποιμενόθι πόλιν ἤλυθ’ Ἰακὼβεὐρεῖαν Σικίμων· ἐπὶ δ’ ἀνδράσι τοῖσιν ἔτῃσινἀρχὸς Ἐμὼρ σὺν παιδὶ Συχὲμ, μάλ’ ἀτειρέε φῶτε.\nεἶτα περὶ Ἰακὼβ καὶ τὴν εἰς Μεσοποταμίαν αὐτοῦ\nπαρουσίαν , καὶ τὸν τῶν δύο γυναικῶν γάμον, καὶ\nτὴν τῶν τέκνων γένεσιν, καὶ τὴν παρουσίαν τὴν ἐκ\nΜεσοποταμίας ἐπὶ τὰ Σίκιμα,\nεἰς δ’ Ἰακὼβ Συρίην κτηνοτρόφον ἷκτο, καὶ εὐρὺῥεῖθρον Εὐφρήταο λίπεν ποταμοῦ κελάδοντος ·ἤλυθε γὰρ κἀκεῖθι λιπὼν δριμεῖαν ἐνιπὴναὐτοκασιγνήτοιο ’ πρόφρων ὑπέδεκτο δόμονδελαβὰν, ὅς οἱ ἔην μὲν ἀνεψιὸς, ἀλλὰ τότ’ οἶοςἤνασσεν Συρίης, νειηγενὲς αἷμα λελογχώς.τῷ δὲ γάμον κούρης μὲν ὑπέσχετο καὶ κατένευσενὁπλοτάτης · οὐ μὴν τελέθειν ἐπεμαίετο πάμπαν,ἀλλὰ δόλον τολύπευσε, καὶ εἰς λέχος ἀνέρι πέμπεΛείαν, ἥ οἱ ἔην προγενεστέρη. οὐδέ μιν ἔμπηςἔλλαθεν, ἀλλ’ ἐνόησε κακορραφίην, καὶ ἔδεκτοπαῖδ’ ἑτέρην, ἀμφοῖν δ’ ἐμίγη σὺν ὁμαίμοσιν ᾗσι.τῷ δ’ υἱεῖς ἐγένοντο νόῳ πεπνυμένοι αἰνῶςἕνδεκα, καὶ κούρη Δεῖνα περικαλλὲς ἔχουσαεἶδος, ἐπίτρεπτον δὲ δέμας καὶ ἀμύμονα θυμόν.\nἀπὸ δὲ τοῦ Εὐφράτου φησὶ τὸν Ἰακὼβ ἐλθεῖν εἰς\nτὰ Σίκιμα πρὸς Ἑμμὼρ · τὸν δ’ ὑποδέξασθαι αὐτὸν,\nκαὶ μέρος τι τῆς χώραις δοῦναι. καὶ αὐτὸν μὲν τὸν\nἸαχώβ γεωμορεῖν, τοὺς δὲ υἱοὺς αὐτοῦ ἕνδεκα τὸν\nἀριθμὸν ὄντας ποιμαίνειν, τὴν δὲ θυγατέρα Δείναν\nκαὶ τὰς γυναῖκας ἐριουργεῖν · καὶ τὴν Δεῖναν παρθένον\nθένον οὖσαν εἰς τὰ Σίκιμα ἐλθεῖν πανηγύρεως οὔσης\nβουλομένην θεάσασθαι τὴν πόλιν· Συχὲμ δὲ\nτὸν τοῦ Ἑμμὼρ υἱὸν ἰδόντα ἐρασθῆναι αὐτῆς, καὶ\nἁρπάσαντα ὡς ἑαυτὸν διακομίσαι καὶ φθεῖραι αὐτήν.\nαὖθις δὲ σὺν τῷ πατρὶ ἐλθόντα πρὸς τὸν Ἰακὼβ\nαἰτεῖν αὐτὴν πρὸς γάμου κοινωνίαν · τὸν δὲ οὐ φάναι\nδώσειν, πρὶν ἂν ἢ πάντας τοὺς οἰκοῦντας τὰ\nΣίκιμα περιτεμνομένους Ἰουδαίσαι· τὸν δὲ Ἑμμὼρ\nφάναι πείσειν αὐτούς. φησὶ δὲ περὶ τοῦ δεῖν περιτέμνεσθαι\nτέμνεσθαι αὐτοὺς ὁ Ἰακὼβ\nοὐ γὰρ δὴ θεμιτόν γε τόδ’ Ἑβραίοισι τέτυκται,γαμβροὺς ἄλλοθεν εἴς γε νυοὺς ἀγέμεν ποτὶ δῶμα,ἀλλ’ ὅστις γενεῆς ἐξεύχεται εἶναι ὁμοίης.\nεἶτα ὑποβὰς περὶ τῆς περιτομῆς,\nὅς ποθ’ ἑῆς πάτρης ἐξήγαγε δῖον Ἀβραὰμ,αὐτὸς ἀπ’ οὐρανόθεν κέλετ’ ἀνέρα παντὶ σὺν οἴκῳσάρκ’ ἀποσυλῆσαι πόσθης ἄπο, καί ῥ’ ἐτέλεσσεν·ἀστεμφὲς δὲ τέτυκται, ἐπεὶ θεὸς αὐτὸς ἔειπε.\nποσευθέτος πορευθέντος οὖν εἰς τὴν πόλιν τοῦ Ἑμμὼρ καὶ\nτοὺς ὑποτασσομένους παρακαλοῦντος περιτέμνεσθαι,\nἔνα τῶν Ἰακὼβ υἱῶν τὸ ὄνομα Συμεῶνα διαγνῶναι\nτόν τε Ἑμμὼρ καὶ τὸν Συχὲμ ἀνελεῖν, τὴν ὕβριν τῆς\nἀδελφῆς μὴ βουληθέντα πολιτικῶς ἐνεγκεῖν· ταῦτα\nδὲ διαγνόντα Λευὶν τῷ ἀδελφῷ κοινώσασθαι · λαβόντα\nδ’ αὐτὸν συγκάταινον ἐπὶ τὴν πρᾶξιν παρορμῆσαιμ\nλόγιον προφερόμενον τὸν θεὸν ἀνελεῖν φάμενον\nτοῖς Ἀβραὰμ ἀπογόνοις δέκα ἔθνη δώσειν.\nφησὶ δὲ οὕτως ὁ Συμεὼν πρὸς τὸν Λευὶν\nεὑ γὰρ ἐγὼ μῦθόν γε πεπυσμένος εἰμὶ θεοῖο·δώσειν γάρ ποτ’ ἔφησε δέκ’ ἔθνεα παισὶν Ἀβραάμ.\nτὸν δὲ θεὸν αὐτοῖς τοῦτον τὸν νοῦν ἐμβαλεῖν, διὰ\nτὸ τοὺς ἐν Σικίμοις ἀσεβεῖς εἶναι. φησὶ δέ\nβλάπτε θεὸς Σικίμων οἰκήτορας, οὐ γὰρ ἔτιονεἰς αὐτοὺς ὅστις κε μόλῃ κακὸς, οὐδὲ μὲν ἐσθλός·οὐδὲ δίκας ἐδίκαζον ἀνὰ πτόλιν οὐδὲ θέμιστας ·λοίγια δ’ ὠρώρει τοῖσιν μεμελημένα ἔργα.\nτὸν οὖν Λευὶν καὶ τὸν Συμεῶνα εἰς τὴν πόλιν\n\n\nκαθωπλισμένους ἐλθεῖν, καὶ πρῶτα μὲν τοὺς ἐντ’\nχάνοντας ἀναιρεῖν, ἔπειτα δὲ καὶ τὸν Ἐμμὼρ καὶ\nτὸν Συχὲμ φονεῦσαι.\nλέγει δὲ περὶ τῆς ἀναιρέσεως\nἀυτῶν οὕτως\nὡς τότε δὴ Συμεὼν μὲν μὼρ ὤρουσεν ἐπ’ αὐτὸν,πλῆξέ τέ οἱ κεφαλὴν, δειρὴν δ’ ἕλεν ἐν χερὶ λαιῇ,λεῖψε δ’ ἔτι σπαίρουσαν, ἐπεὶ πόνος ἄλλος ὀρώρει.τόφρα δὲ καὶ Λευἰν μένος ἄσχετος ἔλλαβε χαίτηςγούνων ἁπτόμενον Συχὲμ, ἄσπετα μαργήναντα.ἤλασε δὲ κληῖδα μέσην· δῦ δὲ ξίφος ὀξὺσπλάγχνα διὰ στέρνων, λίπε δὲ ψυχὴ δέμας εὐθύς.\nπυθομένους δὲ καὶ τοὺς ἑτέρους ἀδελφοὺς τὴν πρᾶξιν\nαὐτῶν ἐπιβοηθῆσαι, καὶ τὴν πόλιν ἐκπορθῆσαι, καὶ\nτὴν ἀδελφὴν ἀναρρυσαμένους μετὰ τῶν αἰχμαλώτων\nεἰς τὴν πατρῴαν ἔπαυλιν διακομίσαι.·’\nΤούτοις καὶ τὰ ἐξῆς περὶ τοῦ Ἰωσὴφ ἐκ\nτῆς αὐτῆς τοῦ Πολυίστορος γραφῆς ἐπισυνήφθω\n“ Ἀρτάπανος δέ φησιν ἐν τῷ περὶ Ἰουδαίων τῷ\nἈβραὰμἸωσὴφ ἀπόγονον γενέσθαι, υἱὸν δὲ Ἰακώβου·\nσυνέσει δὲ καὶ φρονήσει παρὰ τοὺς ἄλλους διενεγκόντα\nὑπὸ τῶν ἀδελφῶν ἐπιβουλευθῆναι· πσοϊδόμενον\nδὲ τὴν ἐπισύστασιν δεηθῆναι τῶν ἀστυγειτόνων\nἈράβων εἰς τὴν Αἴγυπτον αὐτὸν διακομίσαι ·\nτοὺς δὲ τὸ ἐντυγχανόμενον ποιῆσαι · εἶναι γὰρ τοὺς\nτῶν Ἀράβων βασιλεῖς ἀπογόνους Ἰσραὴλ , υἱοὺς τοῦ\nἈβραὰμ, Ἰσαὰκ δὲ ἀδελφούς.\nἐλθόντα δὲ αὐτὸν\nεἰς τὴν Αἴγυπτον καὶ συσταθέντα τῷ βασιλεῖ διοικητὴν\nτῆς ὅλης γενέσθαι χώρας. καὶ πρότερον ἀτάκτως\nτῶν Αἰγυπτίων γεωμορούντων, διὰ τὸ τὴν χώραν\nἀδιαίρετον εἶναι καὶ τῶν ἐλασσόνων ὑπὸ τῶν κσεισσόνων\nσόνων ἀδικουμένων, τοῦτον πρῶτον τήν τε γῆν διελεῖν\nκαὶ ὄροις διασημήνασθαι, καὶ πολλὴν χερσευομένην\nγεωργήσιμον ἀποτελέσαι, καίτινας τῶν ἀρουρῶν\n\n\nτοῖς ἱερεῦσιν ἀποκληρῶσαι.\nτοῦτον δὲ καὶ μέτρα\nεὑρεῖν, καὶ μεγάλως αὐτὸν ὑπὸ τῶν Αἰγυπτίων διὰ\nταῦτα ἀγαπηθῆναι. γῆμαι δ’ αὐτὸν ‘Ηλιουπολίτου\nἱερέως Ἀσενὲθ θυγατέρα, ἐξ ἧς γεννῆσαι παῖδας.\nμετὰ δὲ ταῦτα παραγενέσθαι πρὸς αὐτὸν τόν τε πατέρα\nκαὶ τοὺς ἀδελφοὺς κομίζοντας πολλὴν ὕπαρξιν,\nκαὶ κατοικισθῆναι ἐν τῇ πόλει Καισὰν, καὶ τοὺς Σύρους\nπλεονάσαι ἐν τῇ Αἰγύπτῳ.\nτούτους δέ φησι\nκαὶ τὸ ἐν Ἄθως καὶ τὸ ἐν Ἡλιουπόλει ἱερὸν κατασκευάσαι\nτοὺς ‘Εσμιούθ ὀνομαζοạένους. μετὰ δὲ\nταῦτα τελευτῆσαι τόν τε Ἰωσὴφ καὶ τὸν βασιλέα τῶν\nΑἰγυπτίων. τὸν οὑν Ἰωσὴφ κρατοῦντα τῆς Αἰγύπτου\nτὸν ἐτῶν ἑπτὰ σῖτον, γενόμενον κατὰ τὴν φορὰν\nἄπλετον, παραθέσθαι , καὶ τῆς Αἰγύπτου δεσπότην\nγενέσθαι.’\n“ Μαρτυρεῖ δὲ ταῖς ἱεραῖς βίβλοις καὶ Φίλων\nἐν τῇ ἰδ’ τῶν περὶ Ἱεροσόλυμα, λέγων οὕτως\nτοῖσιν ἕδος μακαριστὸν ὅλης μέγας ἔκτισεν ἄκτωρὕψιστος, καὶ πρόσθεν ἀφ’ Ἀβραάμοιο καὶ Ἰσὰκ,Ἰακὼβ εὐτέκνοιο τόκος Ἰωσὴφ, ὃς ὀνείρωνθεσπιστὴς, σκηπτοῦχος ἐν Αἰγύπτοιο θρόνοισι,δινεύσας λαθραῖα χρόνου πλημμυρίδι μοίρης,\nκαὶ τὰ ἑξῆς. ταῦτα καὶ περὶ τοῦ Ἰωσήφ. ”\n“Ἄκουε δὲ οἷα καὶ περὶ τοῦ Ἰὼβ ὁ αὐτὸς\nἱστορεῖ·\nἈριστέας δέ φησιν ἐν τῷ περὶ Ἰουδαίων τὸν\nἨσαῦ γήμαντα Βασσάραν ἐν Ἐδὼμ γεννῆσαι Ἰὼβ·\nκατοικεῖν δὲ τοῦτον ἐν τῇ Αὐσίτιδι χώρᾳ, ἐπὶ τοῖς\nὅροις τῆς Ἰδουμαίας καὶ Ἀραβίας.\nγενέσθαι δ’\nαὐτὸν δίκαιον καὶ πολύκτηνον · κτήσασθαι γὰρ αὐτὸν\nπρόβατα μὲν ἑπτακισχίλια, καμήλους δὲ τρισχιλίας,\nζεύγη βοῶν πεντακόσια, ὄνους θηλείας νομάδας\n\n\nπεντακοσίας· εἶχε δὲ καὶ γεωργίας ἱκανάς.\nτοῦτον\nδὲ τὸν Ἰὼβ πρότερον Ιωβὰβ ὀνομάζεσθαι. πειράξοντα\nδ’ αὐτὸν τὸν θεὸν ἐμμεῖναι, μεγάλαις δὲ περιβαλεῖν\nαὐτὸν ἀτυχίαις. πρῶτον μὲν γὰρ αὐτοῦ τούς\nτε ὄνους καὶ τοὺς βοῦς ὑπὸ λῃστῶν ἀπελαθῆναι , εἶτα\nτὰ πρόβατα ὑπὸ πυρὸς ἐκ τοῦ οὐρανοῦ πεσόντος κατακαῆναι\nσὺν τοῖς ποιμέσι· μετ’ οὐ πολὺ δὲ καὶ τὰς\nκαμήλους ὑπὸ λῃστῶν ἀπελαθῆναι· εἶτα τὰ τέκνα\nαὐτοῦ ἀποθανεῖν , πεσούσης τῆς οἰκίας· αὐθημερὸν\nδὲ αὐτοῦ καὶ τὸ σῶμα ἑλκῶσαι.\nφαύλως δὲ αὐτοῦ\nδιακειμένου ἐλθεῖν εἰς ἐπίσκεψιν Ἐλίφαν τὸν Θαιδιακειμένου\nμανιτῶν βασιλέα καὶ Βαλδὰδ τὸν Σαυχαίων τύραν-\nνον καὶ Σωφὰρ τὸν Μινναίων βασιλέα, ἐλθεῖν δὲ\nκαὶ ’Eλιοῦν τὸν Βαραχιὴλ τὸν Ζωβίτην. παρακαλούμενον\nδὲ φάναι καὶ χωρὶς παρακλήσεως ἐμμενεῖν\nαὑτὸν ἔν τε τῇ εὐσεβείᾳ καὶ τοῖς δεινοῖς. τὸν δὲ\nθεὸν ἀγασθέντα τὴν εὐψυχίαν αὐτοῦ τῆς τε νόσου\nαὐτὸν ἀπολῦσαι καὶ πολλῶν κύριον ὑπάρξεων\nποιῆσαι.’’\nΤοσαῦτα καὶ περὶ τούτων ὁ Πολυΐστωρ.\nΚαὶ περὶ Μώσεως δὲ ὁ αὐτὸς πάλιν πλεῖστα\nπαρατίθεται, ὧν καὶ αὐτῶν ἐπακοῦσαι ἄξιον\nΕὐπόλεμος δέ φησι τὸν Μωσῆν πρῶτον σοφὸν\nγενέσθαι, καὶ γράμματα παραδοῦναι τοῖςἸουδαίοις\nπρῶτον, παρὰ δὲ Ἰουδαίων Φοίνικας παραλαβεῖν,\nἛλληνας δὲ παρὰ Φοινίκων, νόμους τε πρῶτον γράψαι\nΜωσῆν τοῖς Ἰουδαίοις.’’\n“ Ἀρτάπανος δέ φησιν ἐν τῇ περὶ Ἰουδαίων,\nἈβραὰμ τελευτήσαντος καὶ τοῦ υἱοῦ αὐτοῦ\nΜεμψασθενὼθ , ὁμοίως δὲ καὶ τοῦ βασιλέως τῶν\nΑἰγυπτίων, τὴν δυναστείαν παραλαβεῖν τὸν υἱὸν\nαὐτοῦ Παλμανώθην.\nτοῦτον δὲ τοῖς Ἰουδαίοις\n\n\nφαύλως προσφέρεσθαι· καὶ πρῶτον μὲν τὴν Κεσσὰν\nοἰκοδομῆσαι , τό τε ἐπ’ αὐτῆ̣ ἱερὸν καθιδρύσασθαι,\nεἶτα τὸν ἐν Ἡλιουπόλει ναὸν κατασκευάσαι.\nτοῦ-\n’τον δὲ γεννῆσαι θυγατέρα Μέρριν, ἣν Χενεφρῇ τινι\nκατεγγυῆσαι, τῶν ὑπὲρ Μέμφιν τόπων βασιλεύοντι·\nπολλοὺς γὰρ τότε τῆς Αἰγύπτου βασιλεύειν· ταύτην\nδὲ στεῖραν ὑπάρχουσαν ὑποβαλέσθαι τινὸς τῶν ᾿Ιουδαίων\nπαιδίον, τοῦτο δὲ Μώϋσον ὀνομάσαι· ὑπὸ δὲ\nτῶν Ἑλλήνων αὐτὸν ἀνδρωθέντα Μουσαῖον προσαγορευθῆναι.\nγενέσθαι δὲ τὸν Μώϋσον τοῦτον\nὈρφέως διδάσκαλον· ἀνδρωθέντα δ’ αὐτὸν πολλὰ\nτοῖς ἀνθρώποις εὔχρηστα παραδοῦναι. καὶ γὰρ πλοῖα\nκαὶ μηχανὰς πρὸς τὰς λιθοθεσίας, καὶ τὰ Αἰγυπτία\nὅπλα, καὶ τὰ ὄργανα τὰ ὑδρευτικὰ καὶ πολεμικὰ καὶ\nτὴν φιλοσοφίαν ἐξευρεῖν· ἔτι δὲ τὴν πόλιν εἰς λς\nνομοὺς διελεῖν, καὶ ἑκάστῳ τῶν νομῶν ἀποτάξαι τὸν\nθεὸν σεφθήσεσθαι, τά τε ἱερὰ γράμματα τοῖς ἱερεῦσιν·\nεἶναι δὲ καὶ αἰλούρους καὶ κύνας καὶ ἴβεις·\nἀπονεῖμαι δὲ καὶ τοῖς ἱερεῦσιν ἐξαίρετον χώραν.\nταῦτα δὲ πάντα ποιῆσαι χάριν τοῦ τὴν μοναρχίαν\nβεβαίαν τῷ Χενεφρῇ διαφυλάξαι. πρότερον γὰρ\nἀδιατάκτους ὄντας τοὺς ὄχλους ποτὲ μὲν ἐκβάλλειν,\nποτὲ δὲ καθιστάνειν βασιλεῖς, καὶ πολλάκις μὲν τοὺς\nαὐτοὺς, ἐνιάκις δὲ ἄλλους.\nδιὰ ταῦτα οὖν τὸν Μώϋσον\nὑπὸ τῶν ὄχλων ἀγαπηθῆναι, καὶ ὑπὸ τῶν ἱερέων\nἰσοθέου τιμῆς καταξιωθέντα προσαγορευθῆναι Ἑρμῆν,\nδιὰ τὴν τῶν ἱερῶν γραμμάτων ἑρμηνείαν.\nτὸν δὲ\nΧενεφρῆν ὁρῶντα τὴν ἀρετὴν τοῦ Μωΰσου φθονῆσαι\nαὐτῷ, καὶ ζητεῖν αὐτὸν ἐπ’ εὐλόγῳ αἰτίᾳ τινὶ ἀνελεῖν.\nκαὶ δή ποτε τῶν Αἰθιόπων ἐπιστρατευσαμένων\nτῇ Αἰγύπτῳ τὸν Χενεφρῆν ὑπολαβόντα εὑρηκέναι\nκαιρὸν εὔθετον πέμψαι τὸν Μώϋσον ἐπ’ αὐτοὺς\n\n\nστρατηγὸν μετὰ δυνάμεως· τὸ δὲ τῶν γεωργῶν\nαὐτῷ συστῆσαι πλῆθος, ὑπολαβόντα ῥᾳδίως αὐτὸν\nδιὰ τὴν τῶν στρατιωτῶν ἀσθένειαν ὑπὸ τῶν πολεμίων\nἀναιρεθήσεσθαι.\nτὸν δὲ Μώϋσον ἐλθόντα\nἐπὶ τὸν ‘Eρμοπολίτην ὀνομαζόμενον νομὸν, ἔχοντα\nπερὶ δέκα μυριάδας γεωργῶν, αὐτοῦ καταστρατοπεδεῦσαι·\nπέμψαι δὲ στρατηγοὺς τοὺς προκαθεδουμένους\nτῆς χώρας, οὓς δὴ πλεοκεκτεῖν ἐπιφανῶς\nκατὰ τὰς μάχας · λέγειν δέ φησιν Ἡλιουπολίτας\nτὸν πόλεμον τοῦτον ἔτη δέκα.\nτοὺς οὑν\nπερὶ τὸν Μώϋσον διὰ τὸ μέγεθος τῆς στρατιᾶς πόλιν\nἐν τούτῳ κτίσαι τῷ τόπῳ καὶ τὴν ἶβιν ἐν αὐτῇ\nκαθιερῶσαι, διὰ τὸ ταύτην τὰ βλάπτοντα ζῷα τοὺς\nἀνθρώπους ἀναιρεῖν. προσαγορεῦσαι δὲ αὐτὴν Ἑρμου\nπόλιν.\nοὕτω δὴ τοὺς Αἰθίοπας , καίπερ\nὄντας πολεμίους , στέρξαι τὸν Μώϋσον ὥστε καὶ τὴν\nπεριτομὴν τῶν αἰδοίων παρ’ ἐκείνου μαθεῖν· οὐ\nμόνον δὲ τούτους, ἀλλὰ καὶ τοὺς ἱερεῖς ἅπαντας.\nτὸν δὲ Χενεφρῆν , λυθέντος τοῦ πολέμου, λόγῳ\nμὲν αὐτὸν ἀποδέξασθαι, ἔργῳ δὲ ἐπιβουλεύειν. παρελόμενον\nγοῦν αὐτοῦ τοὺς ὄχλους τοὺς μὲν ἐπὶ τὰ\nὅρια τῆς Αἰθιοπίας πέμψαι προφυλακῆς χάριν, τοῖς\nδὲ προστάξαι τὸν ἐν Δῖός πόλει ναὸν ἐξ ὀπτῆς πλίνθου\nκατεσκευασμένον καθαιρεῖν , ἕτερον δὲ λίθινον\nκατασκευάσαι τὸ πλησίον ὄρος λατομήσαντας ’ τάξαι\nδὲ ἐπὶ τῆς οἰκοδομίας ἐπιστάτην Ναχέρωτα.\nτὸν\nδὲ ἐλθόντα μετὰ Μωΰσου εἰς Μέμφιν πυθέσθαι\nπαρ’ αὐτοῦ εἴ τι ἄλλο ἐστὶν εὔχρηστον τοῖς ἀνθρώποις·\nτὸν δὲ φάναι γένος τῶν βοῶν, διὰ τὸ τὴν γῆν\nὑπὸ τούτων ἀροῦσθαι· τὸν δὲ Χενεφρῆν, προσαγορεὐσαντα\nταῦρον Ἄπιν, κελεῦσαι ἱερὸν αὐτοῦ τοὺς\nὄχλους καθιδρύσασθαι, καὶ τὰ ζῷα τὰ καθιερωθέντα\n\n\nὑπὸ τοῦ Μωΰσου κελεύειν ἐκεῖ φέροντας θάπτειν,\nκατακρύπτειν θέλοντα τὰ τοῦ Μωΰσου ἐπινοήματα.\nἀποξενωσάντων δὲ αὐτὸν τῶν Αἰγυπτίων ὁρκω-\nμοτῆσαι τοὺς φίλους μὴ ἐξαγγεῖλαι τῷ Μωΰσῳ τὴν\nἐπισυνισταμένην αὐτῷ ἐπιβουλὴν καὶ προβαλέσθαι\nτοὺς ἀναιρήσοντας αὐτόν.\nμηδενὸς δ᾿ ὑπακούσαντος\nὀνειδίσαι τὸν Χενεφρῆν Χανεθώθην, τὸν\nμάλιστα προσαγορευόμενον ὑπ᾿ αὐτοῦ· τὸν δὲ ὀνειδισθέντα\nὑποσχέσθαι τὴν ἐπίθεσιν, λαβόντα καιρόν.\nὑπὸ δὲ τοῦτον τὸν καιρὸν τῆς Μέρριδος τελευτησάσης\nὑποσχέσθαι τὸν Χενεφρὴν τῷ τε Μωΰσῳ\nκαὶ τῷ Χανεθώθῃ τὸ σῶμα διακομίσαντας εἰς τοὺς\nὑπὲρ Αἴγυπτον τόπους θάψαι, ὑπολαβόντα τὸν Μώ-\nϋσον ὑπὸ τοῦ Χανεθὼθ ἀναιρεθήσεσθαι.\nπορευομένων\nδὲ αὐτῶν τὴν ἐπιβουλὴν τῷ Μωΰσῳ τῶν\nσυνειδότων ἐξαγγεῖλαί τινα· τὸν δὲ φυλάσσοντα\nαὐτὸν τὴν μὲν Μέρριν θάψαι, τὸν δὲ ποταμὸν καὶ\nτὴν ἐν ἐκείνῳ πόλιν Μερόην προσαγορεῦσαι. τιμᾶσθαι\nδὲ τὴν Μέρριν ταύτην ὑπὸ τῶν ἐγχωρίων οὐκ\nἔλαττον ἢ τὴν Ἶσιν.\nἈάρωνα δὲ τὸν τοῦ Μωΰσου\nἀδελφὸν τὰ περὶ τὴν ἐπιβουλὴν ἐπιγνόντα συμβουλεῦσαι\nτῷ ἀδελφῷ φυγεῖν εἰς τὴν Ἀραβίαν· τὸν δὲ\nπεισθέντα, ἀπὸ Μέμφεως τὸν Νεῖλον διαπλεύσαντα,\nἀπαλλάσσεσθαι εἰς τὴν Ἀραβίαν.\nτὸν δὲ Χανεθώθην\nπυθόμενον τοῦ Μωΰσου τὴν φυγὴν ἐνεδρεύειν\nὡς ἀναιρήσοντα· ἰδόντα δὲ ἐρχόμενον σπάσασθαι\nτὴν μάχαιραν ἐπ᾿ αὐτὸν, τὸν δὲ Μώϋσον\nπροκαταταχήσαντα τήν τε χεῖρα κατασχεῖν αὐτοῦ\nκαὶ σπασάμενον τὸ ξίφος φονεῦσαι τὸν Χανεθώθην·\nδιεκδρᾶναι δὲ εἰς τὴν Ἀραβίαν, καὶ ᾿Ραγουήλῳ\nτῷ τῶν τόπων ἄρχοντι συμβιοῦν, λαβόντα τὴν ἐκείνου\nθυγατέρα· τὸν δὲ ῾Ραγουῆλον βούλεσθαι στρα-\n\n\nτεύειν ἐπὶ τοὺς Αἰγυπτίους, κατάγειν βουλόμενον\nτὸν Μώϋσον, καὶ τὴν δυναστείαν τῇ τε θυγατρὶ καὶ\nτῷ γαμβρῷ κατασκευάσαι· τὸν δὲ Μώϋσον ἀποκωλῦσαι,\nστοχαζόμενον τῶν ὁμοφύλων ’ τὸν δὲ Ῥαγουῆλον\nδιακωλύοντα στρατεύειν τοῖς Ἄραψι προστάξαι\nλῃστεύειν τὴν Αἴγυπτον.\nὑπὸ δὲ τὸν\nαὐτὸν χρόνον καὶ τὸν Χενεφρῆν πρῶτον ἁπάντων\nἀνθρώπων ἐλεφαντιάσαντα μεταλλάξαι ’ τούτῳ δὲ\nτῷ πάθει περιπεσεῖν διὰ τὸ τοὺς Ἰουδαίους προσ-\nτάξαι σινδόνας ἀμφιέννυσθαι , ἐρεᾶν δ’ ἐσθῆτα μὴ\nἀμπέχεσθαι, ὅπως ὄντες ἐπίσημοι κολάζωνται ὑπ’\nαὐτοῦ.\nτὸν δὲ Μώϋσον εὔχεσθαι τῷ θεῷ, ἤδη\nποτὲ τοὺς λαοὺς παῦσαι τῶν κακοπαθειῶν. ἱλασκομένου\nδ’ αὐτοῦ αἰφνιδίως φησὶν ἐκ τῆς γῆς πῦρ\nἀναφθῆναι, καὶ τοῦτο κάεσθαι, μήτε ὕλης μήτε ἄλλης\nτινὸς ξυλείας οὔσης ἐν τῷ τόπῳ. τὸν δὲ Μώϋσον\nδείσαντα τὸ γεγονὸς φεύγειν· φωνὴν δ’ αὐτῷ θείαν\nεἰπεῖν στρατεύειν ἐπ’ Αἴγυπτον , καὶ τοὺς Ἰουδαίους\nδιασώσαντα εἰς τὴν ἀρχαίαν ἀγαγεῖν πατρίδα.\nτὸν\nδὲ θαρρήσαντα δύναμιν πολεμίαν ἐπάγειν διαγνῶναι\nτοῖς Αἰγυπτίοις. πρῶτον δὲ πρὸς Ἀάρωνα τὸν ἀδελφὸν\nἐλθεῖν· τὸν δὲ βασιλέα τῶν Αἰγυπτίων πυθόμενον\nτὴν τοῦ Μωΰσου παρουσίαν καλέσαι πρὸς\nαὑτὸν, καὶ πυνθάνεσθαι ἐφ’ ὅ τι ἥκοι ’ τὸν δὲ φάναι,\nδιότι προστάσσειν αὐτῷ τὸν τῆς οἰκουμένης δεσπότην\nἀπολῦσαι τοὺς Ἰουδαίους.\nτὸν δὲ πυθόμενον εἰς\nφυλακὴν αὐτὸν καθεῖρξαι. νυκτὸς δὲ ἐπιγενομένης\nτάς τε θύρας πάσας αὐτομάτως ἀνοιχθῆναι τοῦ δεσμωτηρίου\nκαὶ τῶν φυλάκων οὓς μὲν τελευτῆσαι,\nτινὰς δὲ ὑπὸ τοῦ ὕπνου παρεθῆναι, τά τε ὅπλα κατεαγῆαι.\nἐξελθόντα δὲ τὸν Μώϋσον ἐπὶ τὰ βασίλεια\nἐλθεῖν· εὑρόντα δὲ ἀνεῳγμένας τὰς θύρας\n\n\nεἰσελθεῖν, καὶ ἐνθάδε τῶν φυλάκων παρειμένων τὸν\nβασιλέα ἐξεγεῖραι. τὸν δὲ ἐκπλαγέντα ἐπὶ τῷ γεγο-\nνότι κελεῦσαι τῷ Μωΰσῳ τὸ τοῦ πέμψαντος αὐτὸν\nθεοῦ εἰπεῖν ὄνομα, διαχλευάσαντα αὐτόν·\nτὸν δὲ\nπροσκύψαντα πρὸς τὸ οὖς εἰπεῖν, ἀκούσαντα δὲ τὸν\nβασιλέα πεσεῖν ἄφωνον, διακρατηθέντα δὲ ὑπὸ τοῦ\nΜωΰσου πάλιν ἀναβιῶσαι·\nγράψαντα δὲ τοὔνομα\nεἰς δέλτον κατασφραγίσασθαι· τῶν δὲ ἱερέων\nτὸν ἐκφαυλίσαντα ἐν τῇ πινακίδι τὰ γεγραμμένα μετὰ\nσπασμοῦ τὸν βίον ἐκλιμπάνειν·\nεἰπεῖν τε τὸν\nβασιλέα σημεῖόν τι αὐτῷ ποιήσαι· τὸν δὲ Μώϋσον\nἣν εἶχε ῥάβδον ἐκβαλόντα ὄφιν ποιῆσαι ’ πτοηθέντων\nδὲ πάντων, ἐπιλαβόμενον τῆς οὐρᾶς ἀνελέσθαι, καὶ\nπάλιν ῥάβδον ποιῆσαι·\nπροελθόντα δὲ μικρὸν\nτὸν Νεῖλον τῇ ῥάβδῳ πατάξαι ’ τὸν δὲ ποταμὸν πολύχουν\nγενόμενον κατακλύζειν ὅλην τὴν Αἴγυπτον·\nἀπὸ τότε δὲ καὶ τὴν κατάβασιν αὐτοῦ γίνεσθαι·\nσυναγαγὸν δὲ τὸ ὕδωρ ἀποζέσαι καὶ τὰ ποτάμια\nδιαφθεῖραι ζῷα, τούς τε λαοὺς διὰ τὴν δίψαν φθείρεσθαι.\nτὸν δὲ βασιλέα, τούτων γενομένων τῶν\nτεράτων, φάναι μετὰ μῆνα τοὺς λαοὺς ἀπολύσειν,\nἐὰν ἀποκαταστήσῃ τὸν ποταμόν ’ τὸν δὲ Μώϋσον\nπάλιν τῇ ῥάβδῳ πατάξαντα τὸ ὕδωρ συστεῖλαι τὸ\nῥεῦμα.\nτούτου δὲ γενομένου τὸν βασιλέα τοὺς\nἱερεῖς τοὺς ὑπὲρ Μέμφιν καλέσαι, καὶ φάναι αὐτοὺς\nἀναιρήσειν, καὶ τὰ ἱερὰ κατασκάψειν, ἐὰν μὴ καὶ\nαὐτοὶ τερατουργήσωσί τι. τοὺς δὲ τότε διά τινων\nμαγγάνων καὶ ἐπαοιδῶν δράκοντα ποιῆσαι καὶ τὸν\nποταμὸν μεταχρῶσαι.\nτὸν δὲ βασιλέα φρονηματισθέντα\nἐπὶ τῷ γεγονότι, πάσῃ τιμωρίᾳ καὶ κολάσει\nκαταικίζειν τοὺς Ἰουδαίους. τὸν δὲ Μώϋσον ταῦτα\nὁρῶντα ἄλλα τε σημεῖα ποιήσαι καὶ πατάξαντα τὴν\n\n\nγῆν τῇ ῥάβδῳ ζῷόν τι πτηνὸν ἀνεῖναι λυμαίνεσθαι\nτοὺς Αἰγυπτίους, πάντα τε ἐξελκωθῆναι τὰ σώματα.\nτῶν δὲ ἰατρῶν μὴ δυναμένων ἰᾶσθαι τοὺς κάμνοντας,\nοὕτω πάλιν ἀνέσεως τυχεῖν τοὺς Ἰουδαίους.\nπάλιν τε τὸν Μώϋσον βάτραχον διὰ τῆς ῥάβδου\nἀνεῖναι, πρὸς δὲ τούτοις ἀκρίδας καὶ σκνίφας. διὰ\nτοῦτο δὲ καὶ τοὺς Αἰγυπτίους τὴν ῥάβδον ἀνατιθέναι\nεἰς πὰν ἱερὸν, ὁμοίως δὲ καὶ τῇ Ἴσιδι, διὰ τὸ τὴν\nγῆν εἶναι Ἰσιν, παιομένην δὲ τῇ ῥάβδῳ τὰ τέρατα\nἀνεῖναι.\nτοῦ δὲ βασιλέως ἔτι ἀφρονουμένου τὸν\nΜώϋσον χάλαζάν τε καὶ σεισμοὺς διὰ νυκτὸς ἀποτελέσαι,\nὥστε τοὺς τὸν σεισμὸν φεύγοντας ἀπὸ τῆς\nχαλάζης ἀναιρεῖσθαι, τούς τε τὴν χάλαζαν ἐκκλίνοντας\nὑπὸ τῶν σεισμῶν διαφθείρεσθαι. συμπεσεῖν δὲ\nτότε τὰς μὲν οἰκίας πάσας τῶν τε ναῶν τοὺς πλείστους.\nτελευταῖον τοιαύταις συμφοραῖς περιπεσόντα\nτὸν βασιλέα τοὺς Ἰουδαίους ἀπολῦσαι ’ τοὺς\nδὲ χρησαμένους παρὰ τῶν Αἰγυπτίων πολλὰ μὲν\nἐκπώματα, οὐκ ὀλίγον δὲ ἱματισμὸν ἄλλην τε παμπληθῆ\nγάζαν, διαβάντας τοὺς κατὰ τὴν Ἀραβίαν\nποταμοὺς, καὶ διαβάντας ἱκανὸν τόπον ἐπὶ τὴν ἐρυθρὰν\nτριταίους ἐλθεῖν θάλασσαν.\nΜεμφίτας\nμὲν οὖν λέγειν ἔμπειρον ὄντα τὸν Μώϋσον τῆς χώρας\nτὴν ἄμπωτιν τηρήσαντα διὰ ξηρᾶς τῆς θαλάσσης\nτὸ πλῆθος περαιῶσαι. Ἡλιουπολίτας δὲ λέγειν ἐπικαταδραμεῖν\nτὸν βασιλέα μετὰ πολλῆς δυνάμεως,\nἄμα] καὶ τοῖς καθιερωμένοις ζῴοις, διὰ τὸ τὴν ὕκαρξιν\nτοὺς Ἰουδαίους τῶν Αἰγυπτίων χρησαμένους\nδιακομίζειν.\nτῷ δὲ Μωΰσῳ θείαν φωνὴν γενέσθαι\nπατάξαι τὴν θάλασσαν τῇ ῥάβδῳ καὶ διαστῆναι.\nτὸν δὲ Μώϋσον ἀκούσαντα ἐπιθιγεῖν τῇ ῥάβδῳ\nτοῦ ὕδατος, καὶ οὕτω τὸ μὲν νᾶμα διαστῆναι, τὴν δὲ\n\n\nδύναμιν διὰ ξηρᾶς ὁδοῦ πορεύεσθαι.\nσυνεμβάντων\nδ’ ἑ τῶν Αἰγυπτίων καὶ διωκόντων φησὶ πῦρ\nαὐτοῖς ἐκ τῶν ἔμπροσθεν ἐκλάμψαι, τὴν δὲ θάλασσαν\nπάλιν τὴν ὁδὸν ἐπικλύσαι· τοὺς δὲ Αἰγυπτίους\nὑπό τε τοῦ πυρὸς καὶ τῆς πλημμυρίδος πάντας διαφθαρῆναι·\nτοὺς δὲ Ἰουδαίους διαφυγόντας τὸν κίνδυνον\nτεσσαράκοντα ἴτη ἐν τῇ ἐρήμῳ διατρῖψαι,\nβρέχοντος αὐτοῖς τοῦ θεοῦ κρίμνον ὅμοιον ἐλύμῳ,\nχιόνι παραπλήσιον τὴν χρόαν. γεγονέναι δέ φησι\nτὸν Μώϋσον μακρὸν, πυρρακῆ, πολιὸν, κομήτην,\nἀξιωματικόν. ταῦτα δὲ πρᾶξαι περὶ ἔτη ὄντα ὀγδοήκοντα\nἐννέα.”\n“ Περὶ δὲ τοῦ τὸν Μώϋσον ἐκτεθῆναι\nὑπὸ τῆς μητρὸς εἰς τὸ ἕλος καὶ ὑπὸ τῆς τοῦ βασιλέως\nθυγατρὸς ἀναιρεθῆναι καὶ τραφῆναι ἱστορεῖ\nκαὶ Ἐζεκιῆλος ὁ τῶν τραγῳδιῶν ποιητὴς, ἄνωθεν\nἀναλαβὼν τὴν ἱστορίαν ἀπὸ τῶν σὺν Ἰακὼβ παραγενομένων\nεἰς Αἴγυπτον πρὸς Ἰωσήφ. λέγει δὲ οὕτως,\nτὸν Μώϋσον παρεισάγων λέγοντα\nἀφ’ οὗ δ’ Ἰακὼβ γῆν λιπὼν Χαναναίανκατῆλθ’ ἔχων Αἴγυπτον ἑπτάκις δέκαψυχὰς σὺν αὐτῷ, κἀπεγέννησεν πολὺνλαὸν κακῶς πράσσοντα καὶ τεθλιμμένον,ἐς ἄχρι τοῦτον τὸν χρόνον κακούμενονκακῶν ὐπ’ ἀνδρῶν καὶ δυναστείας χερός.ἰδὼν γὰρ ἡμῶν γένναν ἅλις ηὐξημένηνδόλον καθ’ ἡμῶν πολὺν ἐμηχανήσατοβασιλεὺς Φαραὼ, τοὺς μὲν ἐν πλινθεύμασινοἰκοδομίας τε βάρεσιν αἰκίζων βροτοὺς,πόλεις τ’ ἐπύργου, σφῶν ἕκατι δυσμόρων.ἔπειτα κηρύσσει μὲν Ἑβραίων γένειτἀρσενικὰ ῥίπτειν ποταμὸν ἐς βαθύρροον.ἐνταῦθα μήτηρ ἡ τεκοῦσ’ ἔκρυπτέ μετρεῖς μῆνας, ὡς ἔφασκεν. οὐ λαθοῦσα δὲὑπεξέθηκε, κόσμον ἀμφιθεῖσά μοι,παρ’ ἄκρα ποταμοῦ, λάσιον, εἰς ἕλος δασύ.Μαριὰμ δ’ ἀδελφή μου κατώπτευεν πέλας·κἄπειτα θυγάτηρ βασιλέως ἅβραις ὁμοῦκατῆλθε λουτροῖς χρῶτα φαιδρῦναι νέον·ἰδοῦσα δ’ εὐθὺς καὶ λαβοῦσ’ ἀνείλετο,ἔγνω δ’ Ἑβραῖον ὄντα· καὶ λέγει τάδεΜαριὰμ ἀδελφὴ προσδραμοῦσα βασιλίδι,‘θέλεις τροφόν σοι παιδὶ τῷδ’ εὕρω ταχὺἐκ Ἑβραίων;' ἡ δ’ ἐπέσπευσεν κόρην·μολοῦσα δ’ εἶπε μητρὶ, καὶ παρῆν ταχὺαὐτή τε μήτηρ κἄλαβέν μ’ ἐς ἀγκάλας.εἶπεν δὲ θυγάτηρ βασιλέως ‘τοῦτον, γύναι,τρόφευε, κἀγὼ μισθὸν ἀποδώσω σέθεν.ὄνομα δὲ Μωσῆν ὠνόμαζε, τοῦ χάρινὑγρὰς ἀνεῖλε ποταμίας ἀπ’ ᾐόνος.\nτούτοις μεθ’ ἕτερα ἐπιλέγει καὶ περὶ τούτων ὁ Ἐζεκιῆλος\nἐν τῇ τραγῳδίᾳ, τὸν Μωυσῆν παρεισάγων\nλέγοντα\nἐΝὶ δὲ καιρὸς νηπίων παρῆλθέ μοι,ἦγέν με μήτηρ βασιλίδος πρὸς δώματα,ἅπαντα μυθεύσασα, καὶ λέξασά μοιγένος πατρῷον καὶ θεοῦ δωρήματα.ἕως μὲν οὖν τὸν παιδὸς εἴχομεν χρόνον,τροφαῖσι βασιλικαῖσι καὶ παιδεύμασινἅπανθ’ ὑπισχνεῖθ', ὡς ἀπὸ σπλάγχνων ἑῶν·ἐπεὶ δὲ πλήρης κόλπος ἡμερῶν παρῆν,ἐξῆλθον οἴκων βασιλικῶν, πρὸς ἔργα γὰρθυμός μ’ ἄνωγε καὶ τέχνασμα βασιλέως·)ὁρῶ δὲ πρῶτον ἄνδρας ἐν χειρῶν νόμῳ,τὸν μὲν γεγῶθ' Ἑβραῖον, ὃν δ’ Αἰγύπτιον.ἰδὼν δ’ ἐρήμους καὶ παρόντα μηδέναἐρρυσάμην ἀδελφὸν, ὃν δ’ ἔκτειν’ ἐγὼ,ἔκρυψα δ’ ἄμμῳ τοῦτον, ὥστε μὴ εἰσιδεῖνἕτερόν τιν’ ἡμὰς κἀπογυμνῶσαι φόνον.τῇ ’παύριον δὲ πάλιν ἰδὼν ἄνδρας δύο,μάλιστα δ’ αὐτοὺς συγγενεῖς, πατουμένους,λέγω ῾τί τύπτεις ἀσθενέστερον σέθεν;᾿ὁ δ᾿ εἶπεν ῾ἡμῖν τίς σ᾿ ἀπέστειλεν κριτὴν,ἢ᾿πιστάτην ἐνταῦθα; μὴ κτενεῖς σύ με,ὥσπερ τὸν ἐχθὲς ἄνδρα; ῾καὶ δείσας ἐγὼἔλεξα ῾πῶς ἐγένετο συμφανὲς τόδε;᾿καὶ πάντα βασιλεῖ ταῦτ᾿ ἀπήγγειλεν ταχύ·ζητεῖ δὲ Φαραὼ τὴν ἐμὴν ψυχὴν λαβεῖν·ἐγὼ δ᾿ ἀκούσας ἐκποδὼν μεθίσταμαι,καὶ νῦν πλανῶμαι γῆν ἐπ᾿ ἀλλοτέρμονα.\nεἶτα περὶ τῶν τοῦ ῾Ραγουὴλ θυγατέρων οὕτως ἐπιβάλλει,\nὁρῶ δὲ ταύτας ἑπτὰ παρθένους τινάς.\nἐρωτήσαντός τε αὐτὰς τίνες εἴησαν αἱ παρθένοι φησὶν\nἡ Σεπφώρα\nΛιβύη μὲν ἡ γῆ πᾶσα κλῄζεται, ξένε,οἰκοῦσι δ᾿ αὐτὴν φῦλα παντοίων γενῶν,Αἰθίοπες ἄνδρες μέλανες· ἄρχων δ᾿ ἐστὶ γῆςεἷς καὶ τύραννος καὶ στρατηλάτης μόνος.ἄρχει δὲ πόλεως τῆσδε καὶ κρίνει βροτοὺςἱερεὺς, ὅς ἐστ᾿ ἐμοῦ τε καὶ τούτων πατήρ.\nεἶτα περὶ τοῦ ποτισμοῦ τῶν θρεμμάτων διελθὼν\nπερὶ τοῦ τῆς Σεπφώρας ἐπιβάλλει γάμου, δι᾿ ἀμοιβαίων\nπαρεισάγων τόν τε Χοὺμ καὶ τὴν Σεπφώραν\nλέγοντας,\nΣ. ὅμως κατειπεῖν χρή σε, Σεπφώρα, τάδε.Χ. ξένῳ πατήρ με τῷδ᾿ ἔδωκεν εὐνέτιν.”\n“Δημήτριος δὲ περὶ τῆς ἀναιρέσεως τοῦ\nΑἰγυπτίου καὶ τῆς διαφορᾶς τῆς πρὸς τὸν μηνύσαντα\nτὸν τελευτήσαντα ὁμοίως τῷ τὴν ἱερὰν βίβλον\nγράψαντι ἱστόρησε· φυγεῖν μέντοι γε τὸν Μωσῆν εἰς\nΜαδιὰν, καὶ συνοικῆσαι ἐκεῖ τῇ Ἰοθὸρ θυγατρὶ Σεπφώρᾳ,\nἣν εἶναι, ὅσα στοχάζεσθαι ἀπὸ τῶν ὀνομάτων,\nτῶν γενομένων ἐκ Χεττούρας, τοῦ Ἀβραὰμ γένους,\nἐκ τοῦ Ἰεζὰν τοῦ γενομένου Ἀβραὰμ ἐκ Χεττούρας·\n\n\nἐκ δὲ τοῦ Ἰεζὰν γενέσθαι Δαδὰν, ἐκ δὲ Δαδὰν\nγουὴλ , ἐκ δὲ Ῥαγουὴλ Ἰοθὸρ καὶ Ἀβὰβ, , ἐκ δὲ tov\nἸοθὸρ Σεπφώραν , ἣν γήμαι Μωσῆν.\nκαὶ τὰς\nγενεὰς δὲ συμφωνεῖν· τὸν γὰρ Μωσῆν εἶναι ἀπὸ\nἈβραὰμ ἕβδομον , τὴν δὲ Σεπφώραν ἕκτην. συνοικουντος\nγὰρ ἤδη τοῦ Ἰσαὰκ, ἀφ’ οὗ Μωσῆν εἶναι,\nγῆμαι Ἀβραὰμ τὴν Χεττούραν ὄντα ἐτῶν ρμ, καὶ\nγεννῆσαι Ἰσαὰρ ἐξ αὐτῆς δεύτερον· τὸν δὲ Ἰσαὰκ,\nὄντα ἐτῶν ἑκατὸν, γεννῆσαι. ὥστε μβ ἐτῶν ὕστερον\nγεγονέναι τὸν Ἰσαὰρ, ἀφ’ οὗ τὴν Σεπφώραν γεγενεαλογῆσθαι.\nοὐδὲν οὑν ἀντιπίπτει τὸν Μωσῆν καὶ\nτὴν Σεπφώραν κατὰ τοὺς αὐτοὺς γεγονέναι χρόνους.\nκατοικεῖν δ’ αὐτοὺς Μαδιὰμ πόλιν, ἣν ἀπὸ ἑνὸς τῶν\nἈβραὰμ παίδων ὀνομασθῆναι. φησὶ γὰρ τὸν Ἀβραὰμ\nτοὺς παῖδας πρὸς ἀνατολὰς ἐπὶ κατοικίαν πέμψαι ·\nδιὰ τοῦτο δὲ καὶ Ἀαρὼν καὶ Μαριὰμ εἰπεῖν ἐν Ἀσηρὼθ\nΜωσῆν Αἰθιοπίδα γῆμαι γυναῖκα.\nλέγει δὲ\nπερὶ τούτων καὶ Ἐζεκιῆλος ἐν τῇ Ἐξαγωγῇ, προσπαρειληφως\nτὸν ὄνειρον τὸν ὑπὸ Μώσεως μὲν ἑωραμένον,\nὑπὸ δὲ πενθεροῦ διακεκριμένον. λέγει δὲ\nαὐτὸς ὁ Μώσης δι’ ἀμοιβαίων πρὸς τὸν πενθερὸν\nοὐτῶ πως\nἔδοξ’ ὄρους κατ’ ἄκρα Σιναίου θρόνονμέγαν τιν’ εἶναι μέχρις οὐρανοῦ πτυχὸς,ἐν ᾧ καθῆσθαι φῶτα γενναῖόν τιναδιάδημ’ ἔχοντα, καὶ μέγα σκῆπτρον χερὶεὐωνύμῳ μάλιστα. δεξιᾷ δέ μοιἔνευσε, κἀγὼ πρόσθεν ἐστάθην θρόνου.σκῆπτρον δέ μοι παρέδωκε, κεἰς θρόνον μέγανεἶπεν καθῆσθαι· βασιλικὸν δ’ ἔδωκέ μοιδιάδημα, καὐτὸς ἐκ θρόνων χωρίζεται.• ἐγὼ δ’ ἐσεῖδον γῆν ἅπασαν ἔγκυκλον,κανερθε γαίας καξύπερθεν οὐρανοῦ,καί μοί τι πλῆθος ἀστέρων πρὸς γούναταἔπιπτ’, ἐγὼ δὲ πάντας ἠριθμησάμην,κἀμοὶ παρῆγεν ὡς παρεμβολὴ βροτῶν.εἶτ’ ἐμφοβηθεὶς ἐξανίσταμ’ ἐξ ὕπνου.\nὁ δὲ πενθερὸς αὐτοῦ τὸν ὄνειρον ἐπικρίνει οὕτως\nὢ ξένε, καλόν σοι τοῦτ’ ἐσήμηνεν θεός ·ζώοιν δ’ ὅταν σοι ταῦτα συμβαίνῃ ποτέ.ἆρά γε μέγαν τιν’ ἐξαναστήσεις θρόνον,καὐτὸς βραβεύσεις καὶ καθηγήσῃ βροτῶν.τὸ δ’ εἰσθεᾶσθαι γῆν ὅλην τ’ οἰκουμένην,καὶ τὰ ὑπένερθεν χὐπὲρ οὐρανὸν θεοῦ,ὄψει τά τ’ ὄντα τά τε προτοῦ τά θ’ ὕστερον.\nπερὶ δὲ τῆς καιομένης βάτου καὶ τῆς ἀποστολῆς\nαὐτοῦ τῆς πρὸς Φαραὼ πάλιν παρεισάγει δι’ ἀμοιβαίων\nτὸν Μωσῆν τῷ θεῷ διαλεγόμενον. φησὶ δὲ\nὁ Μώσης\nἔα ’ τί μοι σημεῖον ἐκ βάτου τόδε,τεράστιόν τε καὶ βροτοῖς ἀπιστία;ἄφνω βάτος μὲν καίεται πολλῷ πυρὶ,αὐτοῦ δὲ χλωρὸν πᾶν μένει τὸ βλαστάνον.τί δή; προελθὼν ὄψομαι τεράστιονμέγιστον • οὐ γὰρ πίστιν ἀνθρώποις φέρει.\nεἶτα ὁ θεὸς αὐτῷ προσομιλεῖ\nἐπίσχες, ὢ φέριστε, μὴ προσεγγίσῃς,Μωσῆ, πρὶν ἣ τῶν σῶν ποδῶν λῦσαι δέσιν·ἁγία γὰρ ἧς σὺ γῆς ἐφέστηκας πέλει ’ὁ δ’ ἐκ βάτου σοι θεῖος ἐκλάμπει λόγος •θάρσησον, ὢ παῖ, καὶ λόγων ἄκου’ ἐμῶν·ἰδεῖν γὰρ ὄψιν τὴν ἐμὴν ἀμήχανονθνητὸν γεγῶτα, τῶν λόγων δ’ ἔξεστί σοιἐμῶν ἀκούειν, τῶν ἕκατ’ ἐλήλυθα.ἐγὼ θεὸς σῶν, ὧν λέγεις, γεννητόρων,Ἀβραάμ τε κ Ἰσαὰκ κ’ Ἰακώβου τρίτου.μνησθεὶς δ’ ἐκείνων καὶ ἔτ’ ἐμῶν δωρημάτωνπάρειμι σῶσαι λαὸν Ἑβραίων ἐμὸν,ἰδὼν κάκωσιν καὶ πόνον δούλων ἐμῶν.ἀλλ’ ἕρπε καὶ σήμαινε τοῖς ἐμοῖς λόγοις,πρῶτον μὲν αὐτοῖς πᾶσιν Ἑβραίοις ὁμοῦ,ἔπειτα βασιλεῖ, τὰ ὑπ’ ἐμοῦ τεταγμένα,ὅπως σὺ λαὸν τὸν ἐμὸν ἐξάγοις χθονός.\nεἶτα ὑποβάς τινα ἀμοιβαῖα αὐτὸς ὁ Μώσης λέγει\nοὐκ εὔλογος πέφυκα, γλῶσσα δ’ ἐστί μουδύσφραστος, ἰσχνόφωνος, ὥστε μὴ λόγουςἐμοὺς γενέσθαι βασιλέως ἐναντίον.\nεἶτα πρὸς ταῦτα ὁ θεὸς αὐτῷ ἀποκρίνεται\nΑάρωνα πέμψον σὸν κασίγνητον ταχὺ,ᾧ πάντα λέξεις τἀξ ἐμοῦ λελεγμένα,καὐτὸς λαλήσει βασιλέως ἐναντίον,σὺ μὲν πρὸς ἡμῶν, ὁ δὲ λαβὼν σέθεν πάρα.\nπερὶ δὲ τῆς ῥάβδου καὶ τῶν ἄλλων τεράτων οὕτω\nδι’ ἀμοιβαίων εἴρηκε,\nΘ. τί δ’ ἐν χεροῖν σοῖν τοῦτ’ ἔχεις; λέξον τάχος.Μ. ῥάβδον τετραπόδων καἰ βροτῶν κολάστριαν.Θ. ῥῖψον πρὸς οὖδας, κἀποχώρησον ταχύ.δράκων γὰρ ἔσται φοβερὸς, ὥστε θαυμάσαι.Μ. ἰδοὺ βέβληται· δέσποθ’, ἵλεως γενοῦ·ὡς φοβερὸς, ὡς πέλωρος· οἴκτειρον σύ με,πέφρικ’ ἰδὼν, μέλη δὲ σώματος τρέμει.Θ. μηδὲν φοβηθῇς, χεῖρα δ’ ἐκτείνας Μεοὐρὰν, πάλιν δὲ ῥάβδος ἔσσεθ’ ὥσπερ ἢν.ἔνθες δὲ χείρ εἰς κόλπον, ἐξένεγκέ τε.ἰδοὺ τὸ ταχθὲν, γέγονεν ὡσπερεὶ χιών.ἔνθες πάλιν δ’ εἰς κόλπον, ἔσται δ’ ὥσπερ ην.”\nτούτοις ἐπάγει, μετά τινα τὰ μεταξὺ αὐτῷ εἰρημέωα,\nλέγων\n“ Ταῦτα δέ φησιν οὕτω καὶ Ἐζεκιῆλος ἐν τῇ Ἐξαγωγῇ\nλέγων, περὶ μὲν τῶν σημείων τὸν θεὸν παρεισάγων\nλέγοντα οὕτως\nἐν τῇδε ῥάβδῳ πάντα ποιήσεις κακά ’πρῶτον μὲν αἷμα ποτάμιον ῥυήσεται,πηγαί τε πᾶσαι χυδάτων συστήματα •βατράχων τε πλῆθος καὶ σκνίπας ἐμβαλῶ χθονί.ἔπειτα τέφραν οἶς καμιναίαν πάσω,ἀναβλύσει δείν’ ἐν βροτοῖς ἕλκη πικρά.κυνόμυια δ’ ἥξει, καὶ βροτοὺς Αἰγυπτίωνπολλοὺς κακώσει. μετὰ δὲ ταῦτ’ ἔσται πάλινλοιμὸς, θανοῦνται δ’ οἶς ἔνεστι καρδίασκληρά· πικρανῶ δ’ οὐρανόν· χάλαζα νῦνσὺν πυρὶ πεσεῖται, καὶ νεκροὺς θήσει βροτούς.καρποί τ’ ὀλοῦνται, τετραπόδων τε σώματα·σκότος δὲ θήσω τρεῖς ἐφ’ ἡμέρας ὅλας,ἀκρίδας τε πέμψω. καὶ περισσὰ βρώματαἅπαντ’ ἀναλώσουσι καἰ καρποῦ χλόην.ἐπὶ πᾶσι τούτοις τέκν’ ἀποκτενῶ βροτῶνπρωτόγονα. παύσω δ’ ὕβριν ανθρώπων κακῶν.Φαραὼ δὲ βασιλεὺς πείσετ’ οὐδὲν ὣν λέγω,πλὴν τέκνον αὐτοῦ πρωτόγονον ἕξει νεκρόν·καὶ τότε φοβηθεὶς λαὸν ἐκπέμψει ταχύ ·πρὸς τοῖσδε λέξεις πᾶσιν Ἑβραίοις ὁμοῦο μεὶς ὅδ’ ὑμῖν πρῶτος ἐνιαυτοῦ πέλει·ἐν τῶδ’ ἀπάξω λαὸν εἰς ἄλλην χθόνα,εἰς ἣν ὑπέστην πατράσιν Ἑβρκαίων γένους.’λέξεις δὲ λαῷ παντὶ, μηνὸς οὑ λέγωδιχομηνίᾳ, τὸ πάσχα θύσαντας θεῷτῇ πρόσθε νυκτὶ, αἵματι ψαῦσαι θύρας,ὅπως παρέλθῃ σῆμα δεινὸς ἄγγελος.ὑμεῖς δὲ νυκτὸς ὀπτὰ δαίσεσθε κρέα.σπουδῇ δὲ βασιλεὺς ἐκβαλεῖ πρόπαντ’ ὄχλον.ὅταν δὲ μέλλητ’ ἀποτρέχειν, δώσω χάρινλαῷ, γυνή τε παρὰ γυναικὸς λήψεταισκεύη, κόσμον τε πάνθ’ , ὃν ἄνθρωπος φέρει,χρυσόν τε καὶ ἄργυρον ἠδὲ καὶ στολὰς, ἴναἀνθ’ ὧν ἔπραξαν μισθὸν ἀποδῶσιν βροτοῖς.ὅταν δ’ ἐς ἴδιον χῶρον εἰσέλθηθ’, ὅπωςἀφ’ ἧσπερ ἠοῦς ἐφύγετ’, Αἰγύπτου δ’ ἄποἑπτὰ διοδοιποροῦντες ἡμερῶν ὁδὸν,πάντες τοσαύτας ἡμέρας ἔτος κάταἄζυμ’ ἔδεσθε, καὶ θεῷ λατρεύσετε,τὰ πρωτότευκτα ζῷα θύοντες θεῶ,ὅσ’ ἂν τέκωσι παρθένοι πρώτως τέκνατἀρσενικὰ, διανοίγοντα μήτρας μητέρων.\nκαὶ πάλιν περὶ τῆς αὐτῆς ταύτης ἐορτῆς φηςὶν\nἐπεξεργαζόενον ἀκριβέστερον εἰρηκέναι\nἀωδρῶν Ἑβραίων τοῦδε τοῦ μηνός λαβώνκατὰ συγγενείας πρόβατα καὶ μόσκους βοῶνἄμωμα δεκάτῃ· καὶ φυλαχθήτω μέχριτετράς ἐριλάμψει δεκάδι, καὶ πρὸς ἑσπέρανθύσαντες, ὀπτὰ πάντα σὺν τοῖς ἔνδοθενοὔτω φάγεσθε ταῦτα· περιεζωσμένοι,καὶ κοῖλα ποσςὶν ὑποδέδεσθε, καὶ χερὶβακτηρίαν ἔχοντες. ἐν σπουδῇ τε γαρ βασιλεὺς κελεύσει πάντας ἐκβαλεῖν κθονός·κεκλήσεται δὲ πᾶς. ὄταν θύσητε δὲ,δεσμην λαβόντες χερςὶν ὐσσώπου κόμςεἰς εἶμα βάψαι, καὶ θιγεῖν σταθμῶν δυοῖν,ὄπως παρέλθῃ θάωατος Ἑβραίων ἄπο.ταύτην δ’ ἐορτήν δεσπότῃ τηρήσετε,ἔφθ’ ἡμέρας ἄζυμα· κοὐ βρωθήσεταιξύμη. κακῶν γὰρ τῶνδ’ ἀραλλαγήσεται,καὶ τοῦδε μηνὸς ἔξοδον διδῖ θεός·ἀρκή δὲ μηνῶν καὶ κρόνων οὖτος πέλει.”\nπάλιν μεθ’ ἔτερα ἐπιλέγει\n“Φηδὶ δὲ καὶ Ἑξεκιῆλος ἐν τῷ δράματι τῷ ἐπιγραφομένῳ\nἘξαγωγὴ, παρεισάγων ἄγγελον λέγοντα\nτήν τε τῶν Ἑβραίων διάθεσιν καὶ τὴν τῶν Αἰγυπτίων\nφθορὰν οὔτως\nὡς γὰρ σὺν ὄχλῳ τῷδ’ ἀφώρμησεν δόμωνβασιλευς Φαραὼ μυρίων ὄπλων μέτα,ἴππου τε τάσης καρμάτων τετραόρων,καὶ προστάταισι καὶ παραστάταις ομοῦ,ἦν φρικτὸς ἀνδρῶν ἐκτεταγμένων ὄχλος. πεζοὶ μὲν ἐν μέσοισι καὶ φαλαγγικοὶδιεκδρομὰς ἔχοντες ἄρμασιν τόπους·ἱππεῖς δ’ ἔταξε, τοὺς μὲν ἐξ εὐωνύμωνἐκ δεξιῶν δὲ ράντας Αἰγύπτου δτρατοῦ.τὸν πάντας δ’ ἀριθμὸν ἠρόμην ἐγὼ στρατοῦ·μυριάδες ἦσαν ἑκατον τὐανδρου μεώ.ἐπεὶ δ’ Ἐβραίων οὑμὸς ἤντησεν στρατὸς,οἱ μὲν παρ’ ἀκτὴν πλησίον βεβλημένοιἐρυθρὰς θαλάσσης ἤσαν ἠθροισμένοι ·οἱ μὲν τέκνοισι νηπίοις δίδουν βορὰν,ὁμοῦ τε καὶ δάμαρσιν, ἔμπονοι κόπῳ ·κτήνη τε πολλὰ, καὶ δόμων ἀποσκευὴ,αὐτοὶ δ’ ἄνοπλοι πάντες εἰς μάχην χέραςἰδόντες ἡμᾶς ἠλάλαξαν ἔνδακρυνφωνὴν, πρὸς αἰθέρα τ’ ἐτάθησαν ἀθρόοι,θεὸν πατρῷον. ἦν πολὺς δ’ ἀνδρῶν ὄχλος.ἡμᾶς δὲ χάρμα πάντας εἶχεν ἐν μέρει.ἔπειθ’ ὑπ’ αὐτοὺς θήκαμεν παρεμβολὴν,Βεελζεφών τις κλῄζεται πόλις βροτοῖς.ἐπεὶ δὲ Τιτᾶν ἥλιος δυσμαῖς προσῆν,ἐπέσχομεν, θέλοντες ὄρθριον μάχην,πεποιθότες λαοῖσι καὶ φρικτοῖς ὅπλοις.ἔπειτα θείων ἄρχεται τεραστίωνθαυμάστ’ ἰδέσθαι. καί τις ἐξαίφνης μέγαςστῦλος νεφώδης ἐστάθη πρὸ γῆς μέγας.παρεμβολῆς ἡμῶν τε χἐβραίων μέσος.κἄπειθ’ ὁ κείνων ἡγεμὼν Μώσης, λαβὼνῥάβδον θεοῦ, τῇ δὴ πρὶν Αἰγύπτῳ κακὰσημεῖα καὶ τεράστι' ἐξεμήσατο ’ἔτυψ’ ἐρυθρᾶς νῶτα κἄσχισεν μέσονβάθος θαλάσσης · οἱ δὲ σύμπαντεςὤρουσαν ὠκεῖς ἁλμυρᾶς δι’ ἀτραποῦ.ἡμεῖς δ’ ἐπ’ αὐτῆς ᾠχόμεσθα συντόμωςκατ’ ἴχνος αὐτῶν· νυκτὸς εἰσεκύρσαμενβοηδρομοῦντες · ἁρμάτων δ’ ἄφνωοὐκ ἐστρέφοντο, δέσμιοι δ’ ὣς ἥρμοσαν.ἀπ’ οὐρανοῦ δὲ φέγγος ὡς πυρὸς μέγαὤφθη τι ἡμῖν· ὡς μὲν εἰκάζειν, παρὴναὐτοῖς ἀρωγὸς ὁ θεός. ὡς δ’ ἤδη πέρανἤσαν θαλάσσης, κῦμα δ’ ἐρροίβδει μέγασύνεγγυς ἡμῶν· καί τις ἠλάλαξ’ ἰδὼν,φεύγωμεν οἴκοι πρόσθεν ὑψίστου χέρας·οἶς μὲν γάρ ἐστ’ ἀρωγὸς, ἡμῖν δ’ ἀθλίοιςὄλεθρον ἕρδει· καὶ συνεκλύσθη πόροςἐρυθρᾶς θαλάσσης καὶ στρατὸν διώλεσε.”\nκαὶ πάλιν μετ’ ὀλίγα\n’’ Ἐκεῖθεν ἦλθον ἡμέρας τρεῖς, ὡς αὐτός τε ὁ Δημήτριος\nλέγει καὶ συμφώνως τούτῳ ἡ ἱερὰ βίβλος.\nμὴ ἔχοντα δὲ ὕδωρ ἐκεῖ γλυκὺ, ἀλλὰ πικρὸν , τοῦ\nθεοῦ εἰπόντος ξύλον τι ἐμβαλεῖν εἰς τὴν πηγὴν, καὶ\nγενέσθαι γλυκὺ τὸ ὕδωρ. ἐκεῖθεν δὲ εἰς ’Eλεὶμ ἐλθεῖν,\nκαὶ εὑρεῖν ἐκεῖ δώδεκα μὲν πηγὰς ὑδάτων,\nἑβδομήκοντα δὲ στελέχη φοινίκων. περὶ τούτων καὶ\nτοῦ φανέντος ὀρνέου Ἐζεκιῆλος ἐν τῇ Ἐξαγωγῇ παρεισάγει\nτινὰ λέγοντα τῷ Μώσῃ περὶ μὲν τῶν φοινίκων\nκαὶ τῶν δώδεκα πηγῶν οὕτως\nκράτιστε Μωσῆ, πρόσχες, οἷον εὕρομεντόπον πρὸς αὐτῇ τῇδέ γ’ εὐαεῖ νάπῃ.ἔστιν γὰρ, ὡς που καὶ σὺ τυγχάνεις ὄρων,ἐκεῖ. τόθεν δὲ φέγγος ἐξέλαμψέ νιν,κατ’ εὐφρόνην σημεῖον ὡς στῦλος πυρός.ἐνταῦθα λειμῶν’ εὕρομεν κατάσκιον,ὑγράς τε λιβάδας · δαψιλὴς χῶρος βαθὺς,πηγὰς ἀφύσσων δώδεκ’ ἐκ μιᾶς πέτρας ·στελέχη δ’ ἐρυμνὰ πολλὰ φοινίκων πέλειἔγκαρπα, δεκάκις ἑπτὰ, καὶ ἐπίρρυτοςπέφυκε χλοίη θρέμμασιν χορτάσματα.\nεἶτα ὑποβὰς περὶ τοῦ φανέντος ὀρνέου διεξέρχεται\nἕτερον δὲ πρὸς τοῖσδ’ εἴδομεν ζῷον ξένον,θαυμαστὸν, οἷον οὐδέπω ὥρακέ τις.διπλοῦν γὰρ ἤν τὸ μῆκος ἀετοῦ σχεδὸν,πτεροῖσι ποικίλοισιν ἠδὲ χρώμασι.στῆθος μὲν αὐτοῦ πορφυροῦν ἐφαίνετο,σκέλη δὲ μιλτόχρωτα, καὶ κατ’ αὐχένακροκωτίνοις μαλλοῖσιν εὐτρεπίζετο.κάρα δὲ κοττοῖς ἡμέροις παρεμφερὲς,καὶ μηλίνῃ μὲν τῇ κόρῃ προσέβλεπεκύκλῳ· κόρη δὲ κόκκος ὡς ἐφαίνετο·φωνὴν δὲ πάντων εἶχεν ἐκπρεπεστάτην.βασκλεὺς δὲ πάντων ὀρνέων ἐφαίνετο,ως ἠν νοῆσαι. πάντα γὰρ τὰ πτήν’ ὁμοῦὄπισθεν αὐτοῦ δειλιῶντ’ ἐπέσσυτο,αὐτὸς δὲ πρόσθεν, ταῦρος ὣς γαυρούμενος,ἔβαινε κραιπνὸν βῆμα βαστάζων ποδός.’\nκαὶ μετὰ βραχέα\n‘‘ Ἐπιζητεῖν δέ τινα πῶς οἱ Ἰσραηλῖται ὅπλα ἔσχον\nἄνοπλοι ἐξελθόντες. ἔφασαν γὰρ τριῶν ἡμερῶν ὁδὸν\nἐξελθόντας καὶ θυσιάσαντας πάλιν ἀνακάμψειν. φαίνεται\nοὖν τοὺς μὴ κατακλυσθέντας τοῖς ἐκείνων ὅπλοις\nχρήσασθαι.’\n“Εὐπόλεμος δέ φησιν ἔν τινι περὶ τῆς Ἠλίου\nπροφητείας Μωσῆν προφητεῦσαι ἔτη μ’ · εἶτα Ἰησοῦν,\nτὸν τοῦ Ναυῆ υἱὸν, ἔτη λ· βιῶσαι δ’ αὐτὸνἐ̓τη ι πρὸς\nτοῖς ρ, πῆξαί τε τὴν ἱερὰν σκηνὴν ἐν Σηλοῖ.\nμετὰ\nδὲ ταῦτα προφήτην γενέσθαι Σαμουήλ. εἶτα τῇ τοῦ\nθεοῦ βουλήσει ὑπὸ Σαμουὴλ Σαοῦλον βασιλέα αἴρεθῆναι,\nἄρξαντα δὲ ἔτη κα τελευτῆσαι.\nεἶτα Δαβὶδ\nτὸν τούτου υἱὸν δυναστεῦσαι, ὃν καταστρέψασθαι Σύρους,\nτοὺς παρὰ τὸν Εὐφράτην οἰκοῦντας ποταμὸν,\nκαὶ τὴν Κομμαγηνὴν καὶ τοὺς ἐν Γαλαδηνῇ Ἀσσυρίους\nκαὶ Φοίνικας. στρατεῦσαι δ’ αὐτὸν καὶ ἐπὶ\nἸδουμαίους καὶ Ἀμμανίτας καὶ Μωαβίτας καὶ Ἰτουραίους\nκαὶ Ναβαταίους καὶ Ναβδαίους.\nαὖθις δὲ\nἐπιστρατεῦσαι ἐπὶ Σούρωνα βασιλέα Τυροῦ καὶ Φοινίκης,\nοὓς καὶ ἀναγκάσαι φόρους Ἰουδαίοις ὑποτελεῖν·\nπρός τε Οὐαφρῆν τὸν Αἰγυπτίων βασιλέα φιλίαν\nσυνθέσθαι.\nβουλόμενόν τε τὸν Δαβὶδ οἰκοδομῆσαι\nἱερὸν τῷ θεῷ ἀξιοῦν τὸν θεὸν τόπον αὐτῷ\nδείξαι τοῦ θυσιαστηρίου· ἔνθα δὴ ἄγγελον αὐτῷ\nὀφθῆναι ἑστῶτα ἐπάνω τοῦ τόπου, οὗ τὸν βωμὸν\nἱδρῦσθαι ἐν Ἱεροσολύμοις , καὶ κελεύειν αὐτὸν μὴ\n\n\nἱδρῦσθαι τὸ ἱερὸν, διὰ τὸ αἵματι ἀνθρωπίνῳ πεφύρθαι\nκαὶ πολλὰ ἔτη πεπολεμηκέναι.\nεἶναι δ’ αὐτῷ\nὄνομα Διαναθάν · προστάξαι τε αὐτῷ τοῦτον ὅπως\nτῷ υἱῷ ἐπιτρέψῃ τὴν οἰκοδομίαν· αὐτὸν δὲ εὐτρεπίζειν\nτὰ πρὸς τὴν κατασκευὴν ἀνήκοντα, χρυσίον,\nἀργύριον, χαλκὸν, λίθους, ξύλα κυπαρίσσινα καὶ\nκέδρινα.\nἀκούσαντα δὲ τὸν Δαβὶδ πλοῖα ναυπηγήσασθαι\nέν Ἀϊλάνοις πόλει τῆς Ἀραβίας , καὶ πέμψαι\nμεταλλευτὰς εἰς τὴν Οὐρφῆ νῆσον , κειμένην ἐν\nτῇ ἐρυθρᾷ θαλάσσῃ , μέταλλα χρυσικὰ ἔχουσαν ’ καὶ\nτὸ χρυσίον ἐκεῖθεν μετακομίσαι τοὺς μεταλλευτὰς\nεἰς τὴν Ἰουδαίαν.\nβασιλεύσαντα δὲ τὸν Δαβὶδ\nἔτη μ’ Σολομῶνι τῷ υἱῷ τὴν ἀρχὴν παραδοῦναι,\nὄντι ἐτῶν ιβ, ἐνώπιον Ἠλεὶ τοῦ ἀρχιερέως καὶ τῶν\nιβ φυλάρχων , καὶ παραδοῦναι αὐτῷ τόν τε χρυσὸν\nκαὶ ἄργυρον καὶ χαλκὸν καὶ λίθον καὶ ξύλα κυπαρίσσινα\nκαὶ κέδρινα. καὶ αὐτὸν μὲν τελευτῆσαι,\nΣολομῶνα δὲ βασιλεύειν, καὶ γράψαι πρὸς Οὐαφρῆν\nτὸν Αἰγύπτου βασιλέα τὴν ὑπογεγραμμένην ἐπιστολήν.”\n“ Βασιλεὺς Σολομῶν Οὐαφρῇ βασιλεῖ\nΑἰγύπτου φίλῳ πατρικῷ χαίρειν.\nΓίνοωσκέ με παρειληφότα τὴν βασιλείαν παρὰ Δαβὶδ\nτοῦ πατρὸς διὰ τοῦ θεοῦ τοῦ μεγίστου, καὶ ἐπῖτεταχότος\nb μοι οἰκοδομῆσαι ἱερὸν τῷ θεῷ, ὃς τὸν οὐρανὸν\nκαὶ τὴν γῆν ἔκτισεν· ἅμα δέ σοι γράψαι ἀποστεῖλαί\nμοι τῶν παρὰ σοῦ λαῶν, οἱ παραστήσονταί\nμοι μέχρι τοῦ ἐπιτελέσαι πάντα κατὰ τὴν χρείαν, καθότι\nἐπιτέτακται.”\n“ Βασιλεὺς Οὐαφρῆς Σολομῶνι βασιλεῖ\nμεγάλῳ χαίρειν.\nΑμα τῷ ἀναγνῶναι τὴν παρὰ σοῦ ἐπιστολὴν σφόδρα\nδρᾶ ἐχάρην, καὶ λαμπρὰν ἡμέραν ἤγαγον ἐγώ τε καὶ\nἡ δύναμίς μου πᾶσα ἐπὶ τῷ παρειληφέναι σε τὴν βασιλείαν\nπαρὰ χρηστοῦ ἀνδρὸς καὶ δεδοκιμασμένου ὑπὸ\nτηλικούτου θεοῦ. περὶ δὲ ὣν γράφεις μοι περὶ τῶν\nκατὰ τοὺς λαοὺς τοὺς παρ’ ἡμῖν, ἀπέσταλκά σοι μυριάδας\nὀκτὼ, ὧν καὶ τὰ πλήθη ἐξ ὧν εἰσι διασεσάφηκά σοι·\nἐκ μὲν τοῦ Σεβριθίτου νομοῦ μυρίους, ἐκ δὲ τοῦ Μενδησίου\nκαὶ Σεβεννύτου δισμυρίους· Βουσιρίτου,\nΛεοντοπολίτου καὶ Ἀθριβίτου ἀνὰ μυρίους. φρόντισον\nδὲ καὶ τὰ δέοντα αὐτοῖς καὶ τὰ ἄλλα, ὅπως\nεὐτακτῇ, καὶ ἔνα ἀποκατασταθῶσιν εἰς τὴν ἰδίαν,\nὡς ἂν ἀπὸ τῆς χρείας γενόμενοι.\n‘‘Βασιλεὺς Σολομῶν Σούρωνι τῷ\nβασιλεῖ Τυροῦ καὶ Σιδῶνος καὶ Φοινίκης\nφίλῳ πατρικῷ χαίρειν.\nΓίνωσκέ με παρειληφότα τὴν βασιλείαν παρὰ Δαβὶδ\nτοῦ πατρὸς, διὰ τοῦ θεοῦ τοῦ μεγίστου, καὶ ἐπιτεταχότος\nμοι οἰκοδομῆσαι ἱερὸν τῷ θεῷ, ὃς τὸν οὐρανὸν\nκαὶ τὴν γῆν ἔκτισεν , ἅμα δὲ καὶ σοὶ γράψαι\nἀποστεῖλαί μοι τῶν παρὰ σοῦ λαῶν, οἳ συμπαραστήσονται\nἡμῖν μέχρι τοῦ ἐπιτελέσαι τὴν τοῦ θεοῦ χρείαν,\nκαθότι μοι ἐπιτέτακται. γέγραφα δὲ καὶ εἰς τὴν Γαλιλαίαν\nκαὶ Σαμαρεῖτιν καὶ Μωαβῖτιν καὶ Ἀμμανῖτιν\nκαὶ Γαλαδῖτιν χορηγεῖσθαι αὐτοῖς τὰ δέοντα ἐκ τῆς\nχώρας κατὰ μῆνα, κόρους σίτου μυρίους· ὁ δὲ κόρος\nἐστὶν ἀρταβῶν ἴξ· καὶ οἴνου κόρους μυρίους· ὁ δὲ\nκόρος τοῦ οἴνου ἐστὶ μέτρα δέκα. τὸ δὲ ἔλαιον καὶ\n\n\nτὰ ἄλλα χορηγηθήσεται αὐτοῖς ἐκ τῆς Ἰουδαίας, ἱερεῖα\nδὲ εἰς κρεοφαγίαν ἐκ τῆς Ἀραβίας.’\n“ Σούρων Σολομῶνι βασιλεῖ μεγάλῳ\nχαίρειν.\nΕὐλογητὸς ὁ θεὸς, ὃς τὸν οὐρανὸν καὶ τὴν γῆν\nἔκτισεν, ὃς εἴλετο ἄνθρωπον χρηστὸν ἐκ χρηστοῦ\nἀνδρός. ἅμα τῷ ἀναγνῶναι τὴν παρὰ σοῦ ἐπιστολὴν\nσφόδρα ἐχάρην, καὶ εὐλόγησα τὸν θεὸν ἐπὶ τῷ παρειληφέναι\nσὲ τὴν βασιλείαν.\nπερὶ δὲ ὧν γράφεις\nμοι περὶ τῶν κατὰ τοὺς λαοὺς τοὺς παρ’ ἡμῖν ἀπέσταλκά\nσοι Τυρίων καὶ Φοινίκων ὀκτακισμυρίους,\nκαὶ ἀρχιτέκτονά σοι ἀπέσταλκα ἄνθρωπον Τύριον, ἐκ\nμητρὸς Ἰουδαίας, ἐκ τῆς φυλῆς τῆς Δαβίδ. ὑπὲρ ὧν\nἂν αὐτὸν ἐρωτήσῃς τῶν ὑπὸ τὸν οὐρανὸν πάντων,\nκαὶ ἀρχιτεκτονίαν , ὑφηγήσεταί σοι καὶ ποιήσει.\nπερὶ δὲ τῶν δεόντων καἰ ἀποστελλομένων σοι παίδων\nκαλῶς ποιήσεις ἐπιστείλας τοῖς κατὰ τόπον ἐπάρχοις,\nὅπως χορηγῆται τὰ δέοντα.’’\n’’ Διελθὼν δὲ Σολομῶν, ἔχων τοὺς πατρικοὺς\nφίλους ἐπὶ τὸ ὄρος τὸ τοῦ Λιβάνου μετὰ τῶν Σιδωνίων\nκαὶ Τυρίων, μετήνεγκε τὰ ξύλα τὰ προκεκομμένα\nὑπὸ τοῦ πατρὸς αὐτοῦ διὰ τῆς θαλάττης εἰς\nἸόππην, ἐκεῖθεν δὲ πεζῇ εἰς Ἱεροσόλυμα. καὶ ἄρξασθαι\nοἰκοδομεῖν τὸ ἱερὸν τοῦ θεοῦ, ὄντα ἐτῶν ιγ·\nἐργάζεσθαι δὲ τὰ ἔθνη τὰ προειρημένα , καὶ φυλὰς\nιβ τῶν Ἰουδαίων παρέχειν ταῖς ἑκκαίδεκα μυριάσι τὰ\nδέοντα πάντα, κατὰ μῆνα φυλὴν μίαν, θεμελιῶσαί τε\nτὸν ναὸν τοῦ θεοῦ, μῆκος πηχῶν ’ξ, πλάτος πηχῶν ’ξ,\nτὸ δὲ πλάτος τῆς οἰκοδομῆς καὶ τῶν θεμελίων πηχῶνι·\nοὕτω γὰρ αὐτῷ προστάξαι Νάθαν τὸν προφήτην τοῦ\nθεοῦ.\nοἰκοδομεῖν δὲ ἐναλλὰξ δόμον λίθινον καὶ\n\n\nἔνδεσμον κυπαρίσσινον , πελεκίνοις χαλκοῖς ταλαντιαίοις\nκαταλαμβάνοντας τοὺς β δόμους. οὕτω δ’\nαὐτὸν οἰκοδομήσαντα ξυλῶσαι ἔξωθεν κεδρίνοις ξύλοις\nκαὶ κυπαρισσίνοις, ὥστε τὴν λιθίνην οἰκοδομὴν\nμὴ φαίνεσθαι · χρυσῶσαί τε τὸν ναὸν ἔσωθεν χωννύντα\nπλινθία χρυσᾶ πενταπήχη, καὶ προστιθέναι\nπροσηλοῦντα ἥλοις ἀργυροῖς, ταλαντιαίοις τὴν ὁλκὴν,\nμαστοειδέσι τὸν ῥυθμὸν , τέσσαρσι δὲ τὸν ἀριθμόν.\nοὕτω δ’ αὐτὸν χρυσῶσαι ἀπὸ ἐδάφους ἕως τῆς\nὀροφῆς, τό τε ὀρόφωμα ποιῆσαι ἐκ φατνωμάτων χρυσῶν,\nτὸ δὲ δῶμα ποιῆσαι χαλκοῦν ἀπὸ κεραμίδων\nχαλκῶν, χαλκὸν χωνεύσαντα, καὶ τοῦτον καταχέαντα.\nποιήσαι δὲ δύο στύλους χαλκοῦς, καὶ καταχρυσῶσαι\nαὐτοὺς χρυσίῳ ἀδόλῳ, δακτύλῳ τὸ πάχος.\nεἶναι\nδὲ τοὺς στύλους τῷ ναῷ ἰσομεγέθεις, τὸ δὲ πλάτος\nκύκλῳ ἕκαστον κίονα πηχῶν δέκα· στῆναι δὲ αὐτοὺς\nτοῦ οἴκου ὃν μὲν ἐκ δεξιῶν, ὅν δὲ ἐξ εὐωνύμων.\nποιῆσαι δὲ καὶ λυχνίας χρυσᾶς , δέκα τάλαντα ἑκάστην\nστῆν ὁλκὴν ἀγούσας, ὑπόδειγμα λαβόντα τὴν ὑπὸ\nΜώσεως ἐν τῇ σκηνῇ τοῦ μαρτυρίου τεθεῖσαν.\nστῆσαι δ’ ἐξ ἑκατέρου μέρους τοῦ σηκοῦ τὰς μὲν\nἐκ δεξιῶν, τὰς δὲ ἐξ εὐωνύμων. ποιῆσαι δ’ αὐτὸν\nκαὶ λύχνου ’ς χρυσοῦς ὁ, ὥστε καίεσθαι ἐφ’ ἑκάστης\nλυχνίας ἑπτά. οἰκοδομῆσαι δὲ καὶ τὰς πύλας τοῦ\nἱεροῦ καὶ κατακοσμῆσαι χρυσίῳ καὶ ἀργυρίῳ · καὶ\nκαταστεγάσαι φατνώμασι κεδρίνοις καὶ κυπαρισσίνοις.\nποιῆσαι δὲ καὶ κατὰ τὸ πρὸς βορρᾶν μέρος\nτοῦ ἱεροῦ στοὰν, καὶ στύλους αὐτῇ ὑποστῆσαι χαλκοῦς\nμή. κατασκευάσαι δὲ καὶ λουτῆρα χαλκοῦν,\nμῆκος πηχῶν κ’ καὶ πλάτος πηχῶν κ’, τὸ δὲ ὕψος\nπηχῶν ἑ . ποιῆσαι δὲ ἐπ’ αὐτῷ στεφάνην πρὸς τὴν\nβάσιν ἔξω ὑπερέχουσαν πῆχυν ἕνα πρὸς τὸ τοὺς\n\n\nἱερεῖς τούς τε πόδας προσκλύζεσθαι καὶ τὰς χεῖρας\nνίπτεσθαι ἐπιβαίνοντας· ποιῆσαι δὲ καὶ τὰς βάσεις\nτοῦ λουτῆρος τορευτὰς χωνευτὰς δώδεκα, καὶ τῷ\nὕψει ἀνδρομήκεις, καὶ στῆσαι ἐξ ὑστέρου μέρους ὑπὸ\nτὸν λουτῆρα, ἐκ δεξιῶν τοῦ θυσιαστηρίου.\nποιῆσαι\nδὲ καὶ βάσιν χαλκῆν τῷ ὕψει πηχῶν δυοῖν,\nκατὰ τὸν λουτῆρα, ἔν ἐφεστήκῃ ἐπ’ αὐτῆς ὁ βασιλεὺς,\nὅταν προσεύχηται, ὅπως ὀπτάνηται τῷ λαῷ\nτῶν Ἰουδαίων. οἰκοδομῆσαι δὲ καὶ τὸ θυσιαστήριον\nπηχῶν κε ἐπὶ πήχεις κ’, τὸ δὲ ὕψος πηχῶν ιβ.\nποιῆσαι δὲ καὶ δακτυλίους δύο χαλκοῦς λυσιδωτοὺς,\nκαὶ στῆσαι αὐτοὺς ἐπὶ μηχανημάτων ὑπερεχόντων\nτῷ ὕψει τὸν ναὸν πήχεις κ’, καὶ σκιάζειν\nἐπάνω παντὸς τοῦ ἱεροῦ· καὶ προσκρεμάσαι ἑκάστῃ\nδίκτυι· κώδωνας χαλκοῦς ταλαντιαίους τετρακοσίους ·\nκαὶ ποιῆσαι ὅλας τὰς δίκτυας πρὸς τὸ ψοφεῖν τοὺς\nκώδωνας καὶ ἀποσοβεῖν τὰ ὄρνεα, ὅπως μὴ καθίζῃ\nἐπὶ τοῦ ἱεροῦ, μηδὲ νοσσεύῃ ἐπὶ τοῖς φατνώμασι\nτῶν πυλῶν καὶ στοῶν καὶ μολύνῃ τοῖς ἀποπατήμασι\nτὸ ἱερόν.\nπεριβαλεῖν δὲ καὶ τὰ Ἱεροσόλυμα τὴν\nπόλιν τείχεσι καὶ πύργοις καὶ τάφροις· οἰκοδομῆσαι\nδὲ καὶ βασίλεια ἑαυτῷ.\nπροσαγορευθῆναι δὲ τὸ\nἀνάκτορον πρῶτον μὲν ἱερὸν Σολομῶνος, ὕστερον\nδὲ παρεφθαρμένως τὴν πόλιν ἀπὸ τοῦ ἱεροῦ Ἱερουσαλὴμ\nὀνομασθῆναι, ὑπὸ δὲ τῶν Ἑλλήνων φερωνύμως\nἹεροσόλυμα λέγεσθαι.\nσυντελέσαντα δὲ τὸ\nἱερὸν καὶ τὴν πόλιν τειχίσαντα ἐλθεῖν εἰς Σηλὼμ,\nκαὶ θυσίαν τῷ θεῷ εἰς ὁλοκάρπωσιν προσαγαγεῖν\nβοῦς χιλίους. λαβόντα δὲ τὴν σκηνὴν καὶ τὸ θυσιαστήριον\nστήριον καὶ τὰ σκεύη , ἃ ἐποίησε Μώσης , εἰς Ἱεροσόλυμα\nἐνεγκεῖν καὶ ἐν τῷ οἴκω θεῖναι.\nκαὶ\nτὴν κιβωτὸν δὲ καὶ τὸν βωμὸν τὸν χρυσοῦν καὶ τὴν\n\n\nλυχνίαν καὶ τὴν τράπεζαν καὶ τὰ ἄλλα σκεύη ἐκεῖ\nκατατίθεσθαι, καθὼς προστάξαι αὐτῷ τὸν προφήτην.\nπροσαγαγεῖν δὲ τῷ θεῷ θυσίαν μυρίαν , πρόβατα\nδισχίλια, μόσχους τρισχιλίους πεντακοσίους.\nτὸ δὲ σύμπαν χρυσίον, τὸ εἰς τοὺς δύο στύλους καὶ\nτὸν ναὸν καταχρησθὲν, εἶναι τάλαντα μυριάδων υς'\nἱείς δὲ τοὺς ἥλους καὶ τὴν ἄλλην κατασκευὴν ἀργυρίου\nτάλαντα χίλια διακόσια τριάκοντα δύο · χαλκοῦ\nδὲ εἰς τοὺς κίονας καὶ τὸν λουτῆρα καὶ τὴν στοὰν\nτάλαντα μυρία ὀκτακισχίλια πεντήκοντα.\nἀποπέμψαι\nδὲ τὸν Σολομῶνα καὶ τοὺς Αἰγυπτίους καὶ\nτοὺς Φοίνικας, ἑκάστους εἰς τὴν ἑαυτῶν, ἑκάστῳ\nχρυσοῦ σίκλους δόντα δέκα· τὸ δὲ τάλαντον εἶναι\nσίκλον. καὶ τῷ μὲν Αἰγύπτου βασιλεῖ Οὐαφρῇ\nἐλαίου μετρητὰς μυρίους, φοινικοβαλάνων ἀρτάβας\nχιλίας, μέλιτος δὲ ἀγγεῖα ἑκατὸν, καὶ ἀρώματα πέμψαι·\nτῷ δὲ Σούρωνι εἰς Τυρὸν πέμψαι τὸν χρυσοῦν\nκίονα, τὸν ἐν Τυρῷ ἀνακείμενον ἐν τῷ ἱερῷ\nτοῦ Δῖός.\nΘεόφιλος δέ φησι τὸν περισσεύσαντα\nχρυσὸν τὸν Σολομῶνα τῷ Τυρίων βασιλεῖ πέμψαι ·\nτὸν δὲ εἰκόνα τῆς θυγατρὸς ζῷον ὁλοσώματον κατασκευάσαι,\nκαὶ ἔλυτρον τῷ ἀνδριάντι τὸν χρυσοῦν\nκίονα περιθεῖναι.\nποιῆσαι δέ φησιν ὁ Εὐπόλεμος\nτὸν Σολομῶνα καὶ ἀσπίδας χρυσᾶς χιλίας , ὧν ἑκάστην\nπεντακοσίων εἶναι χρυσῶν. βιῶσαι δὲ αὐτὸν\nἔτη πεντήκοντα δύο, ὣν ἐν εἰρήνῃ βασιλεῦσαι ἔτη μ’ .\n“ Τιμοχάρης δέ φησιν ἐν τοῖς περὶ Ἀντιόχου\nτὰ Ἱεροσόλυμα τὴν μὲν περίμετρον ἔχειν σταδίους\nμ’· εἶναι δ' αὐτὴν δυσάλωτον , πάντοθεν\nἀπορρῶξι περικλειομένην φάραγξιν. ὅλην δὲ τὴν\nπόλιν ὕδασι καταρρεῖσθαι, ὥστε καὶ τοὺς κήπους ἐκ\nτῶν ἀπορρεόντων ὑδάτων ἐκ τῆς πόλεως ἄρδεσθαι.\n\n\nτὴν δὲ μεταξὺ ἀπὸ τῆς πόλεως ἄχρι τεσσαράκοντα\nσταδίων ἄνυδρον εἶναι, ἀπὸ δὲ τῶν μ’ σταδίων πάλιν\nκάθυδρον ὑπάρχειν.’’\n“Ὁ δὲ τῆς Συρίας σχοινομέτρησιν γράψας\nἐν τῇ πρώτῃ φησὶ κεῖσθαι Ἱεροσόλυμα ἐπὶ με,\nτεώρου τε καὶ τραχέος τόπου · ᾠκοδομῆσθαι δὲ τινὰ\nμὲν μέρη τοῦ τείχους ἀπὸ λίθου ξεστοῦ , τὰ δὲ\nπλείονα ἀπὸ χάλικος· καὶ ἔχειν τὴν περίμετρον τὴν\nπόλιν σταδίων κζ, ὑπάρχειν δὲ καὶ πηγὴν ἐν τῷ\nχωρίῳ ὕδωρ δαψιλὲς ἀναβλύζουσαν.’’\nΦησὶ δὲ ὁ Φίλων ἐν τοῖς περὶ Ἱεροσολύμων\nκρήνην εἶναι, ταύτην δὲ ἐν μὲν τῷ χειμῶνι\nξηραίνεσθαι , ἐν δὲ τῷ θέρει πληροῦσθαι. λέγει δὲ\nἐν τῇ πρώτῃ οὕτως\nνηχόμενος δ’ ἐφύπερθε τὸ θαμβηέστατον ἄλλοδέρκηθρον σὺν ἀοιδὰ μεγιστούχοιο λοετροῖςῥεύματος ἐμπίπλησι βαθὺν ῥόον ἐξανιείσης,\nκαὶ τὰ ἐξῆς.\nοἶς πάλιν ὑποβὰς περὶ τῆς πληρώσεως\nἐπιλέγει\nῥεῦμα γὰρ ὑψιφάεννον, ἐν ὑετίοις νιφετοῖσινἱέμενον, πολυγηθὲς, ὑπὲρ πύργοισιν ὄροισιστρωφᾶται, καὶ ξηρὰ πέδῳ κεκονιμένα, κρήνηςτηλεφαῆ δείκνυσιν ὑπέρτατα θάμβεα λαῶν,\nκαὶ τὰ τούτοις ἀκόλουθα.\nεἶτα πάλιν περὶ τῆς τοῦ\nἀρχιερέωςκρήνης κρήνης καὶ τῆς ἀποχετεύσεως διέξεισιν οὕτως\nαἰπὺ δ’ ἄρ ἐκπτύουσι διὰ χθονὸς ὑδροχόοισισωλῆνες,\nκαὶ ὅσ’ ἁ ἄλλα τούτοις ἕπεται.”\nΤοσαῦτα μὲν δὴ τὰ ἀπὸ τῶν Ἀλεξάνδρου τοῦ\nΠολυίστορος.\nΠερὶ δὲ τῶν ἐν τῇ Ἱερουσαλὴμ ὑδάτων\nκαὶ ὁ Ἀρισταῖος ἐν τῷ γραφέντι αὐτῷ βιβλίῳ\n\n\nΠερὶ τῆς ἑρμηνείας τοῦ τῶν Ἰουδαίων νόμου ταῦτα\nἱστορεῖ\n“Ὁ δὲ οἶκος ἀποβλέπει πρὸς ἠῶ, τὰ δ’ ὀπίσθια\nαὐτοῦ πρὸς ἑσπέραν. τὸ δὲ πᾶν ἔδαφος λιθόστρωτον\nκαθέστηκε καὶ κλίματα πρὸς τοὺς καθήκοντας τόπους\nἔχει τῆς τῶν ὑδάτων ἐπιρροῆς ἕνεκεν, ἣ γίνεται\nδιὰ τὴν σμῆξιν τῶν ἀπὸ τῶν θυσιῶν αἱμάτων· πολλαὶ\nγὰρ μυριάδες κτηνῶν προσάγονται κατὰ τὰς τῶν\nἑορτῶν ἡμέρας.\nὕδατος δὲ ἀνέκλειπτός ἐστι σύστασις,\nὡς ἂν καὶ πηγῆς ἔσωθεν πολυρρύτου φυσικῶς\nἐπιρρεούσης , ἔτι δὲ θαυμασίων καὶ ἀδιηγήτων\nὑποδοχείων ὑπαρχόντων ὑπὸ γῆν, καθὼς ἐπέφαινον,\nπέντε σταδίων κυκλόθεν τῆς κατὰ τὸ ἱερὸν καταβολῆς,\nκαὶ ἐκ τούτων σύριγγας ἀναρίθμους, καθ’ ἔκαστον\nμέρος ἑαυταῖς συναπτόντων τῶν ῥευμάτων·\nκαὶ ταῦτα πάντα μεμολιβδῶσθαι κατ’ ἐδάφους καὶ\nτῶν τοίχων , ἐπὶ δὲ τούτων κεχύσθαι πολὺ πλῆθος\nκονιάσεως, ἐνεργῶς γεγενημένων ἁπάντων.”\nἘπὶ τούτοις καὶ τῆς Ἱερεμίου προφητείας\nτοῦ Πολυίστορος μνήμην πεποιημένου, ἡμᾶς ἀποσιωπῆσαι\nταύτην πάντων ἂν εἴη παραλογώτατον. κείσθω\nτοίνυν καὶ αὕτη\n“ Εἶτα Ἰωναχείμ· ἐπὶ τούτου προφητεῦσαι\nἸερεμίαν τὸν προφήτην. τοῦτον ὑπὸ τοῦ θεοῦ ἀποσταλέντα\nκαταλαβεῖν τοὺς Ἰουδαίους θυσιάζοντας\nεἰδώλῳ χρυσῷ, ᾧ εἶναι ὄνομα Βάαλ.\nτοῦτον δὲ\nαὐτοῖς τὴν μέλλουσαν ἀτυχίαν δηλῶσαι. τὸν δὲ Ἰωναχεὶμ\nζῶντα αὐτὸν ἐπιβαλέσθαι κατακαῦσαι· τὸν\nδὲ φάναι τοῖς ξύλοις τούτοις Βαβυλωνίοις ὀψοποιήσειν,\nκαὶ σκάψειν τἀς τοῦ Τίγριδος καὶ Εὐφράτου\n\n\n\nδιώρυχας αἰχμαλωτισθέντας.\nτὸν δὲ τῶν Βαβυλωνίων\nβασιλέα ἀκούσαντα Ναβουχοδονόσορ τὰ ὑπὸ\nτοῦ Ἱερεμίου προμαντευθέντα παρακαλέσαι Ἀστιβάρην\nτὸν Μηδῶν βασιλέα συστρατεύειν αὐτῷ.\nπαραλαβόντα δὲ Βαβυλωνίους καὶ Μήδους, καὶ\nσυναγαγόντα πεζῶν μὲν ὀκτωκαίδεκα, ἱππέων δὲ μυριάδας\nδώδεκα, καὶ πεζῶν ἅρματα μυρία, πρῶτον\nμὲν τὴν Σαμαρεῖτιν καταστρέψασθαι καὶ Γαλιλαίαν\nκαὶ Σκυθόπολιν καὶ τοὺς ἐν τῇ Γαλαδίτιδι οἰκοῦντας\nἸουδαίους · αὖθις δὲ τὰ Ἱεροσόλυμα παραλαβεῖν, καὶ\nτὸν Ἰουδαίων βασιλέα Ἰωναχεὶμ ζωγρῆσαι· τὸν δὲ\nχρυσὸν τὸν ἐν τῷ ἱερῷ καὶ ἄργυρον καὶ χαλκὸν ἐκλέξαντας\nεἰς Βαβυλῶνα ἀποστείλαι, χωρὶς τῆς καβωτοῦ\nκαὶ τῶν ἐν αὐτῇ πλακῶν· ταύτην δὲ τὸν Ἱερεμίαν\nκατασχεῖν. ”\nΤούτοις ἐπισυνάψαι ἀναγκαῖον καὶ τὰ περὶ\nτῆς Ἰουδαίων αἰχμαλωσίας τῆς ὑπὸ Ναβουχοδονόσορ\nγεγενημένης\n“ Συμμίξας δὲ Ναβουχοδονόσορ τῷ ἀποστάτῃ καὶ\nπαραταξάμενος αὐτοῦ τε ἐκυρίευσε καὶ τὴν χώραν\nἐξαῦθις ὑπὸ τὴν αὐτοῦ βασιλείαν ἐποιήσατο.\nτῷ\nτε πατρὶ αὐτοῦ συνέβη Ναβοπαλλασάρῳ, κατὰ τοῦτον\nτὸν καιρὸν ἀρρωστήσαντι , ἐν τῇ Βαβυλωνίων\nπόλει μεταλλάξαι τὸν βίον, ἔτη βεβασιλευκότι κά·\nαἰσθόμενος δὲ μετ’ οὐ πολὺν χρόνον τὴν τοῦ πατρὸς\nτελευτὴν Ναβουχοδονόσορος, καταστήσας τὰ κατὰ τὴν\nΑἴγυπτον πράγματα καὶ τὴν λοιπὴν χώραν καὶ τοὺς\nαἰχμαλώτους Ἰουδαίων τε καὶ Φοινίκων καὶ Σύρων\nτῶν κατὰ τὴν Αἴγυπτον ἐθνῶν συντάξας τισὶ τῶν\nφίλων εἰς τὴν Βαβυλωνίαν παρεγένετο. ”\nΚαὶ μεθ’ ἕτερά φησι\n“Ναβουχοδονόσορος μὲν οὖν μετὰ τὸ ἄρξασθαι\nτοῦ προειρημένου τείχους ἐμπεσὼν εἰς ἀρρωστίαν\nμετήλλαξε τὸν βίον, βεβασιλευκὼς ἔτη μγ, τῆς δὲ\nβασιλείας κύριος ἐγένετο ὁ υἱὸς αὐτοῦ Εὐιλμαλούρουχος.\nοὗτος προστὰς τῶν πραγμάτων ἀνόμως\nκαὶ ἀσελγῶς, ἐπιβουλευθεὶς ὑπὸ τοῦ τὴν ἀδελφὴν\nἔχοντος αὐτοῦ Νηριγλισάρου, ἀνῃρέθη, βασιλεύσας\nἔτη β.\nμετὰ δὲ τὸ ἀναιρεθῆναι τοῦτον διαδεξάμενος\nτὴν ἀρχὴν ὁ ἐπιβουλεύσας αὐτῷ Νηριγλίσαρος\nἐβασίλευσεν ἔτη δ. τούτου υἱὸς Χαβαεσσοαρᾶχος\nἐκυρίευσε μὲν τῆς βασιλείας, παῖς ὢν, μῆνας ἐννέα·\nἐπιβουλευθεὶς δὲ, διὰ τὸ πολλὰ ἐκφαίνειν κακοήθη,\nὑπὸ τῶν φίλων ἀπετυμπανίσθη.\nἀπολομένου δὲ\nτούτου συνελθόντες οἱ ἐπιβουλεύσαντες αὐτῷ κοινῇ\nτὴν βασιλείαν περιέθηκαν Ναβοννήδῳ τινὶ τῶν ἐκ\nΒαβυλῶνος ὄντι ἐκ τῆς αὐτῆς ἐπισυστάσεως.\nἐπὶ\nτούτου τὰ περὶ ποταμὸν τείχη τῆς Βαβυλωνίων πόλεως\nἐξ ὀπτῆς πλίνθου καὶ ἀσφάλτου κατεκοσμήθη.\nοὔσης δὲ τῆς βασιλείας αὐτοῦ ἐν τῷ ἑπτακαιδεκάτῳ\nἔτει προσεληλυθὼς Κῦρος ἐκ τῆς Πέρσιδος μετὰ δυνάμεως\nπολλῆς, καταστρεψάμενος τὴν λοιπὴν βασιλείαν\nἅπασαν, ὥρμησεν ἐπὶ τῆς Βαβυλωνίας.\nαἰσθόμενος\nδὲ Ναβόννηδος τὴν ἔφοδον αὐτοῦ, ἀπαντήσας\nμετὰ τῆς δυνάμεως καὶ παραταξάμενος , ἡσσηθεὶς\nτῇ μάχῃ , καὶ φυγὼν ὀλιγοστὸς , συνεκλείσθη\nεἰς τὴν Βορσιππηνων πόλιν.\nΚῦρος δὲ Βαβυλῶνα\nκαταλαβόμενος , καὶ συντάξας τὰ ἔξω τῆς πόλεως\nτείχη κατασκάψαι διὰ τὸ λίαν αὐτῷ πραγματικὴν καὶ\nδυσάλωτον φανῆναι τὴν πόλιν, ἀνέξευξεν ἐπὶ Βόρσιππον,\nἐκπολιορκήσων τὸν Ναβόννηδον.\nτοῦ δὲ\nΝαβοννήδου οὐχ ὑπομείναντος τὴν πολιορκίαν, ἀλλ’\n\n\nἐγχειρίσαντος αὑτὸν πρότερον, χρησάμενος Κῦρος\nφιλανθρώπως, καὶ δοὺς οἰκητήριον αὐτῷ Καρμανίαν,\nἐξέπεμψεν ἐκ τῆς Βαβυλωνίας. Ναβόννηδος μὲν οὖν\nτὸν λοιπὸν τοῦ χρόνου διαγενόμενος ἐν ἐκείνῃ τῇ\nχώρᾳ κατέστρεψε τὸν βίον.”\nΤαῦτα σύμφωνον ἔχει ταῖς ἡμετέραις βίβλοις\nτὴν ἀλήθειαν. γέγραπται γὰρ ἐν αὐταῖς ὅτι Ναβουχοδονόσορος\nὀκτωκαιδεκάτῳ τῆς αὐτοῦ βασιλείας\nἔτει τὸν παρ᾿ ἡμῖν ναὸν ἠρήμωσε, καὶ ἦν ἀφανὴς\nἐπὶ ἔτη πεντήκοντα. δευτέρῳ δὲ τῆς Κύρου βασιλείας\nἔτει, τῶν θεμελίων ὑποβληθέντων, δεκάτῳ\nπάλιν τῆς Δαρείου βασιλείας ἐτελέσθη.”\nΤαῦτα ὁ Ἰώσηπος.\nΕὗρον δὲ καὶ ἐν τῇ Ἀβυδηνοῦ περὶ Ἀσσυρίων\nγραφῇ περὶ τοῦ Ναβουχοδονόσορ ταῦτα\n“Μεγασθένης δέ φησι Ναβουκοδρόσορον Ἡρακλέους\nἀλκιμώτερον γεγονότα ἐπί τε Λιβύην καὶ Ἰβηρίην\nστρατεῦσαι· ταύτας δὲ χειρωσάμενον ἀπόδασμον\nαὐτέων εἰς τὰ δεξιὰ τοῦ Πόντου κατοικίσαι.\nμετὰ\nδὲ, λέγεται πρὸς Χαλδαίων, ὡς ἀναβὰς ἐπὶ τὰ βασιλήϊα\nκατασχεθείη θεῷ ὅτεῳ δὴ, φθεγξάμενος δὲ εἶπεν,\nοὗτος ἐγὼ Ναβουκοδρόσορος, ὦ Βαβυλώνιοι,\nτὴν μέλλουσαν ὑμῖν προαγγέλλω συμφορὴν, τὴν ὅ τε\nΒῆλος ἐμὸς πρόγονος ἥ τε βασίλεια Βῆλτις ἀποτρέψαι\nΜοίρας πεῖσαι ἀσθενοῦσιν.\nἥξει Πέρσης\nἡμίονος, τοῖσιν ὑμετέροισι δαίμοσι χρεώμενος συμμάχοισιν·\nἐπάξει δὲ δουλοσύνην. οὗ δὴ συναίτιος\nἔσται Μήδης, τὸ Ἀσσύριον αὔχημα. ὡς εἴθε μιν,\nπρόσθεν ἢ δοῦναι τοὺς πολιήτας, Χάρυβδίν τινα ἢ\nθάλασσαν εἰς δεξαμενὴν ἀϊστῶσαι πρόρριζον· ἤ μιν\nἄλλας ὁδοὺς στραφέντα φέρεσθαι διὰ τῆς ἐρήμου,\nἵνα οὔτε ἄστεα οὔτε πάτος ἀνθρώπων, θῆρες δὲ νο-\n\n\nμὸν ἔχουσι, καὶ ὄρνιθες πλάζονται, ἔν τε πέτρῃσι καὶ\nχαράδρῃσι μοῦνον ἀλώμενον· ἐμέ τε πρὶν εἰς νόον\nβαλέσθαι ταῦτα τέλεος ἀμείνονος κυρῆσαι.\nὁ μὲν\nθεσπίσας παραχρῆμα ἠφάνιστο · ὁ δέ οἱ παῖς Ἀμιλμαρούδοκος\nἐβασίλευε. τὸν δ’ ὁ κηδεστὴς ἀποκτείνας\nἸγλισάρης λείπει παῖδα Λαβασσοάρασκον. τούτου\nδὲ ἀποθανόντος βιαίῳ μόρῳ, Ναβαννίδοχον ἀποδεικνῦσι\nβασιλέα, προσήκοντά οἱ οὐδέν. τὸν δὲ\nΚῦρος, ἑλὼν Βαβυλῶνα, Καρμανίης ἡγεμονίῃ\nδωρέεται.”\nΚαὶ περὶ τοῦ κτίσαι δὲ τὸν Ναβοθχοδονόσορ\nτὴν Βαβυλῶνα ὁ αὐτὸς ταῦτα γράφει\n“ Λέγεται Λέγεται δὲ πάντα μὲν ἐξ ἀρχῆς ὕδωρ εἶναι,\nθάλασσαν καλεομένην. Βῆλον δέ σφεα παῦσαι, χώρην\nῥὴν ἑκάστῳ ἀπονείμαντα, καὶ Βαβυλῶνα τείχει περιβαλεῖν·\nτῷ χρόνῳ δὲ τῷ ἱκνευμένῳ ἀφανισθῆναι.\nτειχίσαι δὲ αὖθις Ναβουχοδονόσορον τὸ μέχρι τῆς\nΜακεδονίων ἀρχῆς διαμεῖναν ἐὸν χαλκόπυλον.’\nΚαὶ μεθ’ ἕτερα ἐπιλέγει\n“ Ναβουχοδονόσορος δὲ διαδεξάμενος τὴν ἀρχὴν\nΒαβυλῶνα μὲν ἐτείχισε τριπλῷ περιβόλῳ ἐν πεντεκαίδεκα\nἡμέρῃσι, τόν τε Ἀρμακάλην ποταμὸν ἐξήγαγεν,\nἐόντα κέρας Εὐφρήτεω, τόν τε Ἀκράκανον.\nὑπὲρ δὲ τῆς Σιππαρηνων πόλιος λάκκον ὀρυξάμενος,\nπερίμετρον μὲν τεσσαράκοντα παρασαγγέων , βάθος\nδ’ ὀργυιέων εἴκοσι, πύλας ἐπέστησεν, τὰς ἀνοίγοντες\nἄρδεσκον τὸ πεδίον· καλέουσι δ’ αὐτὰς ἐχετογνώμονας.\nἐπετείχισε δὲ καὶ τῆς ἐρυθρῆς θαλάσσης\nτὴν ἐπίκλυσιν, καὶ Τερηδόνα πόλιν ἔκτισεν κατὰ τὰς\nἈράβων εἰσβολάς· τά τε βασιλήι·α δένδροις ἤσκησε,\nκρεμαστοὺς παραδείσους ὀνομάσας.”\nΚαὶ ταῦτα δέ μοι ἀπὸ τῆς δηλωθείσης κείσθω\n\n\nγραφῆς, διὰ τὸ φέρεσθαι ἐν τᾐ τοῦ Δανιὴλ προφητείᾳ\nὡς ἄρα Ναβουχοδονόσορ ἐν τῷ ναῷ τῆς βασιλείας\nαὐτοῦ τῷ ἐν Βαβυλῶνι περιπατῶν, μέγα φρανήσας,\nἀπηυθαδίσατο εἰπὼν, οὐχ αὕτη ἐστὶ Βαβυλὼν\nἡ μεγάλη, ἣν ἐγὼ ᾠκοκόμησα εἰς οἶκον βασιλείας, ἐν\nτῷ κράτει τῆς ἰσχύος μου, εἰς τιμὴν τῆς δόξης μου;\nὅτε ἔτι τοῦ λόγου ἐπὶ στόματος ὄντος αὐτοῦ, τὰ τῆς\nμετελθούσης καταστροφῆς αὐτῷ γέγονε.”\nΤαῦτα μὲν οὖν ἡμῖν αὐτάρκως περὶ τῶνδε.\nπροσκείσθω δὲ ἐπὶ πᾶσι καὶ τὰ ἀπὸ τῆς Ἰουδαίων\nἈρχαιότητος Ἰωσήπου, ἔνθα μυρίων συγγραφέων\nαὐτολεξεὶ παραθεὶς φωνὰς ταῦτα ἐπιλέγει\n“ Ἀρκοῦσι δ’ ὅμως εἰς τὴν ἀπόδειξιν τῆς ἀρχαιότητος\nαἵ τε Σύρων καὶ Χαλδαίων καὶ Φοινίκων\nἀναγραφαὶ, πρὸς ἐκείναις τε τοσοῦτοι τῶν Ἑλλήνων\nσυγγραφεῖς, ἔτι δὲ πρὺς τοῖς εἰρημένοις Θεόφιλος\nκαὶ Θεόδοτος καὶ Μνασέας καὶ Ἀριστοφάνης καὶ\nἙρμογένης, Εὐήμερύς τε καὶ Κόμων καὶ Ζωπυρίων\nκαὶ πολλοί τινες ἄλλοι τάχα, (οὐ γὰρ ἔγωγε πᾶσιν\nἐντετύχηκα τοῖς βιβλίοις,) οὐ παρέργως ἡμῶν μεμνημονεύκασιν.\nοἱ πολλοὶ δὲ τῶν εἰρημένων ἀνδρῶν\nτῆς μὲν ἀληθείας τῶν ἐξ ἀρχῆς πραγμάτων διήμαρτον,\nὅτι μὴ ταῖς ἱεραῖς ἡμῶν βίβλοις ἐνέτυχον· κοινῶς\nμέντοι περὶ τῆς ἀρχαιότητος ἅπαντες μεμαρτυρήκασιν,\nὑπὲρ οὗ τανῦν λέγειν προεθέμην. ὁ μέντοι\nΦαληρεὺς Δημήτριος καὶ Φίλων ὁ πρεσβύτερος καὶ\nΕὐπόλεμος οὐ πολὺ τῆς ἀληθείας διήμαρτον. οἷς\nσυγγινώσκειν ἄξιον· οὐ γὰρ ἐνῆν αὐτοῖς μετὰ πάσης\nἀκριβείας τοῖς ἡμετέροις γράμμασι παρακολουθεῖν.”\nΤαῦτα καὶ ὁ Ἰώσηπος. ὅτῳ δὲ φίλον τοῖς\n\n\n\nπερὶ τῆς Ἰουδαίων ἀρχαιότητος λόγοις ἐντυχεῖν τοῦ\nἀνδρὸς πλείστας ἂν εὕροι συμφώνους ταῖς ἐκτεθείσαις\nμαρτυρίας. καὶ πολὺς δὲ ἄλλος μαρτύρων ἡμῖν\nὄχλος παλαιῶν τε καὶ νέων συγγραφέων ἐπιρρεῖ,\nτὴν ὁμοίαν τοῖς τεθεῖσι ψῆφον ἐπισφραγιζομένων,\nὧν τὰς φωνὰς, λόγου προνοούμενοι συμμετρίας, τοῖς\nφιλομαθέσι ζητεῖν τε καὶ διερευνᾶν ἀπολείψαντες\nἐπὶ τὴν λείπουσαν αὐτοὶ μεταβησόμεθα ἐπαγγελίαν.\nΤίσι ποτὲ λόγοις τὴν καθ’ Ἑβραίουσ φιλοσοφίαν\nτῆς Ἑλληνικῆς προτετιμήκαμεν , ὁποίοις τε λογισμοῖς\nτὰς παρὸ τοῖς ἀνδράσιν ἱερὰς βίβλους ἀπεδεξάμεθα\nπροδιειληφότες, κἄπειτα καὶ αὐτοὺς τοὺς\nἝλληνας μὴ ἀγνοῆσαι τοὺς ἄνδρας, μνημονεῦσαι δὲ\nὀνομαστὶ, καὶ τὸν βίον καταπλαγῆναι, τῆς τε βασιλικῆς\nμητροπόλεως καὶ τῆς λοιπῆς αὐτῶν ἱστορίας πολὺν\nπεποιῆσθαι λόγον παραστήσαντες, φέρε ἐπιθεωρήσωμεν,\n, ὡς οὐ μόνον τῶνδε γραφὴς ἠξίωσαν τὴν\nμνήμην, ἀλλὰ καὶ τῆς ὁμοίας αὐτοῖς διδασκαλίας τε\nκαὶ μαθήσεως ἔν τισι τόν εἰς βελτίωσιν ψυχῆς συντεινόντων\nδογμάτων ζηλωταὶ κατέστησαν.\nὡς μὲν\nοὖν τὰ λοιπὰ τῶν μαθημάτων ἄλλοθεν ἄλλος τῶν\nθαυμαστῶν Ἑλλήνων τοὺς βαρβάρους ἐκπεριιὼν συνελέξατο,\nγεωμετρίαν, ἀριθμητικὴν, μουσικὴν, ἀστρονομίαν,\nἰατρικὴν, αὐτά τε τὰ πρῶτα τῆς γραμματικῆς\nστοιχεῖα, μυρίας τε ἄλλας τεχνικὰς καὶ βιωφελεῖς\nἐπιτηδεύσεις, αὐτίκα μάλα παραστήσω.\nὥσπερ\nοὖν τὴν περὶ πλειόνων θεῶν δόξαν , τά τε μυστήρια\nκαὶ τὰς τελετὰς καὶ προσέτι τὰς ἱστορίας καὶ τὰς μυ-\n\n\nθικὰς περὶ θεῶν διηγήσεις, τῶν τε μύθων τὰς ἀλληγορουμένας\nφυσιολογίας , καὶ τὴν λοιπὴν δεισιδαίμονα\nπλάνην, παρὰ βαρβάρων εἰλῆφθαι αὐτοῖς φθάσας\nὁ λόγος ἀπέδειξεν, ὁπηνίκα τὰ πάντα τοὺς\nἛλληνας , γῆν πολλὴν πλανηθέντας , οὐκ ἀταλαιπώρως\nμὲν, ἐξ ἐράνου δὲ τῶν παρὰ βαρβάροις μαθημάτων,\nτὴν οἰκείαν ὑποστήσασθαι θεολογίαν ἐφωράσαμεν·\nὡς δὲ τὰ περὶ εὐσεβείας ἑνὸς τοῦ ἐπὶ πάντων\nθεοῦ , τά τε περὶ τῶν μάλιστα ζητουμένων εἰς\nψυχῆς ὠφέλειαν δογμάτων , ἃ δὴ καὶ συνεκτικώτατα\nγένοιτ’ ἂν τῶν ἐν φιλοσοφίᾳ λόγων , οὐκ ἄλλοθεν\nεἶεν ἂν ἢ παρὰ μόνων Ἑβραίων πεπορισμένοι, οὐκ\nεἰς μακρὰν ἀποδειχθήσεται.\nἡ εἰ μὴ τοῦτο, συνενεχθηναι\nδὲ φαίη τις αὐτοὺς φυσικαῖς ὑποκινηθέντας\nἐννοίαις , καὶ τοῦτο πρὸς ἡμῶν ἂν εἴη , εἰ τὰ μὴ\nμόνοις Ἑβραίοις ἄνωθεν ἐξ αἰῶνος ὑπὸ θεολόγων\nπροφητῶν ἀνδρῶν παραδεδομένα, ἀλλὰ τὰ καί τισιν,\nεἰ καὶ μὴ πᾶσιν, αὐτοῖς δέ γε ὧν μέγα κλέος καθ’\nΕλλάδα, καὶ φιλοσόφων διατριβαῖς ἐξητασμένα, ζηλοῦν\nπροειλόμεθα.\nτούτους δ’ ἂν εὕροις ἀριθμῷ\nμὲν ὄντας ληπτοὺς, ὅτι καὶ πάντα χαλεπά φασιν εἶναι\nτὰ καλὰ, οὐ μὴν ἀλλὰ πρωτείοις τῶν παρ’ Ἕλλησι\nφιλοσόφων τετιμημένους, ὡς διὰ τὴν πολλὴν\nεὐδοκίμησιν τῇ δόξῃ τοὺς ὁμοίους καλύπτειν.\nοὐ\nχρὴ δὲ θαυμάζειν, εἰ καὶ τὰ παρ’ Ἑβραίοις δόγματα\nδυνατὸν εἶναί φαμεν ἐσκευωρῆσθαι αὐτοῖς, ὅτε μὴ\nμόνον τὰ λοιπὰ τῶν μαθημάτων Αἰγυπτίους καὶ\nΧαλδαίους τά τε ἄλλα τῶν βαρβάρων ἐθνῶν συνίστανται\nἀποσυλήσαντες, ἀλλ’ εἰσέτι καὶ νῦν ἁλλίσκονται\nτῆς σφῶν αὐτῶν ἐν συγγράμμασι φιλοτιμίας ἀποστεροῦντες\nἀλλήλους.\nτὰς γοῦν τῶν πέλας ὁ καθ’\nεἷς αὐτῶν λέξεις ὁμοῦ καὶ διανοίας καὶ ὅλας λόγων\n\n\nσυντάξεις ὑποκλέψας, ὡς ἐπ᾿ οἰκείοις πόνοις ἐσεμνύνατο.\nμηδὲ τοῦτον ὑπολάβῃς ἐμὸν εἶναι τὸν λόγον·\nαὐτῶν γὰρ τῶν πανσόφων ἀκούσῃ πάλιν τῆς ἐν\nλόγοις κλοπῆς ἀλλήλους ἀπελεγχόντων.\nτοῦτο δέ\nγε αὐτὸ, ἐπείπερ ἅπαξ ὡρμήθημεν, ἀναγκαῖον πρῶτον\nἁπάντων συνιδεῖν εἰς ἔλεγχον τοῦ τῶν δηλουμένων\nτρόπου. ὁ μὲν οὖν ἡμέτερος Κλήμης ἐν ἕκτῳ\nΣτρωματεῖ τὴν περὶ τούτου σύστασιν εἰς πλάτος\nἀπηύθυνε. τούτου δέ μοι πρώτου λαβὼν ἀνάγνωθι\nτὰς τοιάσδε φωνάς\n“Παραστήσαντες δὲ τὴν ἔμφασιν τῆς Ἑλληνικῆς\nἐπινοίας ἐκ τῆς διὰ τῶν γραφῶν εἰς ἡμᾶς δεδομένης\nἀληθείας περιαυγασθεῖσαν, καθ᾿ ὃ σημαινόμενον\nδιήκειν εἰς αὐτοὺς τὴν κλοπὴν τῆς ἀληθείας\nἐκδεχόμενοι, εἰ μὴ ἐπαχθὲς εἰπεῖν, ἀπεδείξαμεν,\nφέρε μάρτυρας τῆς κλοπῆς αὐτοὺς καθ᾿ αὑτῶν\nπαραστήσωμεν Ἕλληνας.\nοἱ γὰρ τὰ οἰκεῖα\nοὕτως ἄντικρυς παρ᾿ ἀλλήλων ὑφαιρούμενοι βεβαιοῦσι\nμὲν τὸ κλέπται εἶναι, σφετερίζεσθαι δὲ ὅμως\nκαὶ ἄκοντες τὴν παρ᾿ ἡμῶν ἀλήθειαν εἰς τοὺς ὁμοφύλους\nλάθρα διαδείκνυνται. εἰ γὰρ μηδὲ ἑαυτῶν,\nσχολῇ γ᾿ ἂν τῶν ἡμετέρων ἀφέξονται.\nκαὶ τὰ μὲν\nκατὰ φιλοσοφίαν σιωπήσομαι δόγματα, αὐτῶν ὁμολογούντων\nἐγγράφως τῶν τὰς αἱρέσεις διανενμημένων,\nὡς μὴ ἀχάριτοι εὑρεθεῖεν, παρὰ Σωκράτους\nεἰληφέναι τὰ κυριώτατα τῶν δογμάτων· ὀλίγοις δὲ\nτῶν καθωμιλημένων καὶ παρὰ τοῖς Ἕλλησιν εὐδοκίμων\nἀνδρῶν χρησάμενος μαρτυρίοις, τὸ κλεπτικὸν\nδιελέγξας αὐτῶν εἶδος, διαφόροις τοῖς χρόνοις καταχρώμενος,\nἐπὶ τὰ ἑξῆς τρέψομαι.”\nΤαῦθ’ ὡς ἐν προοιμίοις φήσας τοὺς ἐλέγχους\nἑξῆς ἐπάγει, παντοίαις κεχρημένος ἀποδείξεσι , καὶ\nπρώτους γε τοὺς ποιητὰς τὰ παρὰ τῶν ὁμοίων κεκλοφέναι\nδιὰ παραθέσεως τῶν ἑκάστου φωνῶν εὐθύνει.\nεἶθ’ ἑξῆς ἐπιλέγει ταῦτα .\n“Ὡς μηδὲ ἄμοιρον τήν τε φιλοσοφίαν τήν τε ἱστορίαν,\nἀλλὰ μηδὲ τὴν ῥητορικὴν τοῦ ὁμοίου ἐλέγχου\nπεριίδωμεν, καὶ τούτων ὀλίγα παραθέσθαι εὔλογον.’·\nΕἶτ' ἀκολούθως Ὀρφέως, Ἡρακλείτου , Πλάτωνς,\nτωνος, Πυθαγόρου , Ἡροδότου , Θεοπόμπου , Θουκυδίδου,\nκυδίδου, Δημοσθένους , Αἰσχίνου , Λυσίου , Ἰσοκράτους,\nμυρίων ἄλλων παρατίθησιν, ὧν περιττὸν ἐμὲ\nκαταλέγειν τὰς φωνὰς, προκειμένης τῆς τἀνδρὸς\nγραφῆς , ἐν ᾗ μετὰ τοὺς ἐλέγχους τῶν εἰρημένων\nταῦτα πάλιν φησίν\n“ Αἱ μὲν οὖν ἰδέαι κατὰ διάνοιαν Ἑλληνιμῆς\nκλοπῆς εἰς ὑπόδειγμα ἐναργὲς τῷ διορᾶν δυναμένῳ\nτοιαίδε οὖσαι ἅλις ἔστωσάν. ἤδη δὲ οὐ τὰς\nδιανοίας μόνον καὶ τὰς λέξεις ὑφελόμενοι καὶ παραξράσαντες\nἐφωράθησαν, ὡς δειχθήσονται, αὐτοτελῶς\nδὲ τὰ ἑτέρων ὑφελόμενοι ὡς ἴδια ἐξήνεγκαν , καθάπερ\nΕὐγάμμων ὁ Κυρηναῖος ἐκ Μουσαίου τὸ Περὶ\nΘεσπρωτῶν βιβλίον ὁλόκληρον.\nΑὖθις δὲ τούτοις ἐπαγαγὼν πλείστας ἀποδείξεις\nτοῦ λόγου πάλιν τελευτῶν προστίθησι τάδε\nἘπιλείψει με ὁ βίος, εἰ καθ’ ἕκαστον ἐπεξιέναι\nπειρῴμην τὴν Ἑλληνικὴν διελέγχων φίλαυτον κλοπὴν,\nκαὶ ὡς σφετερίζονται τὴν εὕρεσιν τῶν παρ’ αὐτοῖς\nκαλλίστων δογμάτων, ἣν παρ’ ἡμῶν εἰλήφασιν.\nἤδη δὲ οὐ μόνον ὑφαιρούμενοι τὰ δόγματα παρὰ\n\n\n\nτόν βαρβάρων διελέγχονται , ἀλλὰ καὶ προσέτι ἀπομιμούμενοι\nτὰ παρ’ ἡμῖν, ἄνωθεν ἐκ τῆς θείας δυνάμεως\nδιὰ τῶν ἁγίως βεβιωκότων εἰς τὴν ἡμετέραν\nἐπιστροφὴν παραδόξως ἐνεργούμενα , Ἑλληνικῇ μυθολογίᾳ\nτερατευόμενοι.\nκαὶ δὴ πευσόμεθα παρ’\nαὐτῶν ἤτοι ἀληθῆ ταῦτά ἐστιν , ἇι ἱστοροῦσιν, ἢ\nψευδῆ. ψευδῆ μὲν οὐκ ἂν φήσαιεν· οὐ γὰρ ἂν καταψηφίσαιντο\nἑαυτῶν ἑκόντες τὴν μεγίστην εὐήθειαν,\nτὸ ψευδῆ συγγράφειν · ἀληθῆ δ’ εἶναι ἐξ ἀνάγκης\nὁμολογήσαιεν.\nκαὶ πῶς ἔτι ἄπιστα αὐτοῖς καταφαίνεται\nτὰ διὰ Μώσεως καὶ τῶν ἄλλων προφητῶν\nτεραστίως ἐπιδεδειγμένα; πάντων γὰρ ἀνθρώπων ὁ\nπαντοκράτωρ κηδόμενος θεὸς τοὺς μὲν ἐντολαῖς,\nτοὺς δ’ ἀπειλαῖς, ἔστι δ’ οὓς σημείοις τεραστίοις,\nἐνίους δὲ ἠπίαις ἐπαγγελίαις ἐπιστρέφει πρὸς σωτηρίαν.\nπλὴν ἀλλ’ οἱ Ἕλληνες, αὐχμοῦ ποτὲ τὴν\nἙλλάδα πολυχρονίως φθείροντος καὶ ἐπεχούσης\nἀγονίας καρπῶν, οἱ καταλειφθέντες, φασὶ, διὰ λιμὸν\nἱκέται παραγενόμενοι εἰς Δελφοὺς ἤροντο τὴν Πυθίαν\nπῶς ἂν ἀπαλλαγεῖεν τοῦ δεινοῦ. μίαν δ’ αὐτοῖς\nἔχρησεν ἀπαλλαγὴν τῆς συμφορᾶς, εἰ χρήσαιντο\nτῇ Αἰακοῦ εὐχῇ.\nπεισθεὶς οὖν αὐτοῖς Αἰακὸς, ἀνελθὼν\nἐπὶ τὸ Ἑλληνικὸν ὅρος , τὰς καθαρὰς χεῖρας ἐκτείνας\nτείνας εἰς οὐρανὸν, κοινὸν ἐπικαλέσας πατέρα τὸν\nθεὸν, ηὔξατο οἰκτεῖραι αὐτὸν τετρυχωμένην τὴν Ἑλλάδα.\nἅμα δὲ εὐχομένου βροντὴ ἐξαίσιος ἐπεκτύπει,\nκαὶ πᾶς ὁ πέριξ ἀὴρ ἐνεφοῦτο· λάβροι δὲ καὶ\nσυνεχεῖς ὄμβροι καταρραγέντες ὅλην ἐπλήρωσαν τὴν\nχώραν. ἐντεῦθεν ἄφθονος καὶ πλουσία τελεσφορεῖται\nεὐκαρπία , ταῖς Αἰακοῦ γεωργηθεῖσα εὐχαῖς.\nκαὶ ἐπεκαλέσατο, φησὶ, Σαμουὴλ τὸν κύριον, καὶ\nἔδωκε κύριος φωνὰς καὶ ὑετὸν ἐν ἡμέρᾳ θερισμοῦ.\n\n\nὁρᾷς ὅτι ὁ βρέχων ἐπὶ δικαίους καὶ ἀδίκους διὰ τῶν\nὑποτεταγμένων δυνάμεων εἶς ἐστι θεός;” καὶ τὰ ἐξῆς.\nΤούτοις μυρία συνάψας ὁ Κλήμης κλέπτας\nγεγονέναι τοὺς Ἕλληνας ἀναμφιλέκτοις ἐλέγχοις κατεφώρασεν.\nεἰ δέ σοι μὴ πιστὸς οὗτος , ἅτε τῆς Ἑλληνικῆς\nκαὶ αὐτὸς τὴν βάρβαρον ὁμοίως ἡμῖν προτετιμηκὼς\nφιλοσοφίαν , καὶ δὴ ἐάσθω, καίπερ οὐκ ,\nοἰκείαις φωναῖς, ταῖς δ’ αὐτῶν Ἑλλήνων ἀπευθύνας\nτὸν λόγον. τί δ’ ἂν εἴποις, εἰ τὰ ὅμοια καὶ παρ’ αὐτῶν\nμάθοις τῶν γενναίων σου φιλοσόφων ; δέχου\nδῆτα καὶ τούτων τὰς μαρτυρίας.\nΠορφυρίου ἀπὸ τοῦ ἁ τῆς φιλολόγου ἀκροάσεως.\n“Τὰ Πλατώνεια ἑστιῶν ἡμὰς Λογγῖνος ‘Αθήνησι\nκέκληκεν ἄλλους τε πολλοὺς καὶ Νικαγόραν\nτὸν σοφιστὴν καὶ Μαΐωρα, Ἀπολλώνιόν τε τὸν γραμματκὸν,\nκαὶ Δημήτριον τὸν γεωμέτρην, Προσήνην\nτε τὸν περιπατητικὸν καὶ τὸν Στωϊκὸν Καλλιἐτην.\nμεθ’ ὧν ἕβδομος αὐτὸς κατακλινεὶς , τοῦ δείπνου\nπροκόπτοντος , καί τινος ζήτης ἕως περὶ Ἐφόρου ἐν\nτοῖς ἄλλοις γενομένης, Ἀκούσωμεν, ἴφη, τίς ὁ περὶ\nἘφόρου θόρυβος. ἦσαν δ’ οἱ ζητοῦντες Καύστριός\nτε καὶ Μάξιμος· ὁ μὲν γὰρ αὐτὸν καὶ Θεοπόμπου\nπρουτίθει, ὁ δὲ Καύστριος κλέπτην ἀπεκάλει.\nκαὶ\nτί γὰρ Ἐφόρου ἴδιον, ἔφη, ἐκ τῶν Δαιμάχου καὶ\nΚαλλισθένους καὶ Ἀναξιμένους αὐταῖς λέξεσιν ἔστιν\nὅτε τρισχιλίους ὅλους μετατιθέντος στίχους;\nπρὸς\nὃν ὁ γραμματικὸς Ἀπολλώνιος ἔφη, οὐ γὰρ ἔγνως\nὅτι καὶ τὸν Θεόπομπον , ὃν σὺ προτιμᾷς, κατείληφε\nτουτὶ τὸ πάθος, ἐν μὲν τῇ ἑνδεκάτῃ τῶν Περὶ Φιλίπποτυ\nἐκ τοῦ Ἰσοκράτους Ἀρεοπαγιτικοῦ μεταγράφαντα\nαὐτοῖς ὀνόμασιν ἐκεῖνα, ὅτι τῶν ἀγαθῶν καὶ\n\n\nτῶν κακῶν οὐδὲν αὐτὸ καθ’ αὑτὸ παραγίνεται τοῖς\nἀνθρώποις , καὶ τὰ ἐξῆς.\nκαίτοι ὑπερφρονεῖ τὸν\nἸσοκράτην ^ καὶ νενικῆσθαι ὑφ’ ἑαυτοῦ λέγει κατὰ\nτὸν ἐπὶΜαυσωλῷ ἀγῶνα τὸν διδάσκαλον. πραγμάτων\nδ’ ὑφαίρεσιν πεποίηται, μεταθεὶς τὰἐπ ἄλλων ἄλλοις,\nἵνα καὶ ψεύστης ἁλῷ τοῦτον τὸν τρόπον.\nΑνδρω-\nνος γὰρ ἐν τῷ Τρίποδι περὶ Πυθαγόρου τοῦ φιλο-\nψ́φου τὰ περὶ τὰς προρρήσεις ἱστορηκότος, εἰπόντος\n’s ὡς διψήσας ποτὲ ἐν Μεταποντίῳ καὶ ἔκ τινος\nψἐατος ἀνιμήσας καὶ πιὼν προεῖπεν Λς εἰς τρίτην\nἡμ́ραν ἔσοιτο σεισμὸς, καὶ ἕτερά τινα τούτοις ἐπα-\nγα:ὼν ἐπιλέγει,\nταῦτ’ οὖν τοῦ Ἀνδρῶνος περὶ\nΠυtαγόρου ἱστορηκότος πάντα ὑφείλετο Θεόπομπος.\nεἰ μψ περὶ Πυθαγόρου λέγων, τάχα ἂν καὶ ἕτεροι\nἠπίσΜντο.περὶ αὐτοῦ, καὶ ἔλε·γον, ταῦτα καὶ αὐτὸς\nεἰπών νῦν δὲ τὴν κλοπὴν δήλην πεποίηκεν ἡ τοῦ\nὀνόμαψι; μετάθεσις. τοῖς μὲν γὰρ πράγμασι κἐχρη-\nτᾶι τοῖς αὐτοῖς , ἕτερον δ’ ὄνομα μετενήνοχε ’ Φερε-\nκύδην yco τὸν Σύριον πεποίηκε ταῦτα προλέγοντα.\nοὐ μόγον δὲ τούτῳ τῷ ὀνόματι ἀποκρύπτει τὴν\nκλοπὴν, ἀλλὰ καὶ τόπων μεταθέσει. τό τε γὰρ περὶ\nτῆς πρ,ρρήσεως τοῦ σεισμοῦ ἐν Μεταποντίῳ ὑπ’\nΆνδρωιος ῥηθὲν ἐν Συρίᾳ εἰρῆσθαί φησιν ὁ Θεό-\nπομπος , τό τε περὶ τὸ πλοῖον οὐκ ἀπὸ Μεγάρων τῆς\nΣικελίας, ἀπὸ δὲ Σάμου φησὶ θεωρηθῆναι· καὶ τὴν\nΣυβάρεας ἅλωσιν ἐπὶ τὴν Μεσσήνης μετέθηκεν.\nἵνα δἰ τι δοκῇ λέγειν περιττὸν, καὶ τοῦ ξένου\nπροστέθεικε τοὔνομα, Περίλαον αὐτὸν καλεῖσθαι λέ-\nλέγων. κἀγὼ, φησὶν ὁ Νικαγόρας, τοῖς Eλληνικοῖς\nἐντυγχάνων αὐτοῦ τε καὶ τοῦ Ξενοφῶντος πολλὰ τοῦ\nΞενοφῶντος αὐτὸν μετατιθέντα κατείληφα, καὶ τὸ\nδεινὸν, ὅτι ἐπὶ τὸ χεῖρον.\nτὰ γοῦν περὶ τῆς Φαρ-\n\n\nναβάζου πρὸς Ἀγησίλαον συνόδου δι’ Απολλοφ ἄνους\nτοῦ Κυζικηνοῦ, καὶ τὰς ἀμφοῖν πρὸς ἀλλήλους ἐν-\nσπόνδους διαλέξεις, ἃς ἐν τῇ τετάρτῃ Ξενοφῶν ἀνέ-\nγραψε πάνυ χαριέντως καὶ πρεπόντως ἀμφοῖν, εἰς\nτὴν ἐνδεκάτην τῶν Ἑλληνικῶν μεταθεὶς ὁ Θεόπομ-\nπος ἀργά τε καὶ ἀκίνητα πεποίηκε καὶ ἄπρακτα.\nλόγου γὰρ δύναμιν καὶ διὰ τὴν κλοπὴν ἐξεργα-\nσίαν ἐμβάλλειν καὶ ἐπιδείνυσθαι σπουδάζων βραδὺί\nκαὶ μέλλων καὶ ἀναβαλλομένῳ ἐοικὼς φαίνεται, κμ·\nτὸ ἔμψυχον καὶ ἐνεργὸν τὸ Ξενοφῶντος διαφθείρω7.\n’ Ταῦτ’ εἰπόντος τοῦ Νικαγόρου ὁ Ἀπολ ώ-\nὤνιος, Καὶ τί θαυμάζομεν , ἔφη, εἰ Θεοπόμπου καὶ\nἘφόρου τὸ τῆς κλοπῆς πάθος ἥψατο, ἀργοτέρῳ οὕ-\nτὼς ἀνδρῶν, ὅπου γε καὶ Μένανδρος τῆς ἀρροστίας\nταύτης ἐπλήσθη , ὃν ἠρέμα μὲν ἤλεγξε διὰ τι ἄγαν\nαὐτὸν φιλεῖν Ἀριστοφάνης ὁ γραμματικὸς ἐν ταῖς\nπαραλλήλοις αὐτοῦ τε καὶ ἀφ’ ὧν ἔκλεψεν αλογαῖς;\nΛατῖνος δὲ ἓξ βιβλίοις, ἃ ἐπέγραψε Περὶ τῶν οὐκ\nἰδίων Μενάνδρου, τὸ πλῆθος αὐτοῦ ’τον κλοπῶν\nἐξέφηνε·\nκαθάπερ ὁ Ἀλεξανδρεὺς Φλόστρατος\nΠερὶ τῆς τοῦ Σοφοκλέους κλοπῆς πραγματείαν κα-\nτεβάλετο. Καικίλιος δὲ, ὥς τι μέγα πεφωρακὼς,\nSλον δρᾶμα ἐξ ἀρχῆς εἰς τέλος Ἀντιφάνους, tov Οἰω-\nοἰωνιστήν, μεταγράψαι φησὶ τὸν Μένανδρον εἰς τὸν\nΔεισιδαίμονα.\nἐπεὶ δὲ τοὺς κλέπτας ἔδοξεν,\nοὐκ οἶδ’ ὅπως, ὑμῖν, φησὶν , εἰς τὸ μέσον ἀγαγεῖν,\nμηνύω καὐτὸς Ὑπερείδην τὸν καλὸν πολλὰ παρὰ Δη-\nμοσθένους κεκλοφότα ἔν τε τῷ πρὸς Διώγδαν λόγῳ\nκἀν τῷ περὶ τῶν Εὐβούλου δωρεῶν.\nκαὶ ὅτι μὲν ὁ\nἕτερος παρὰ τοῦ ἑτέρου μετέθηκε πρόδηλον· συγχρο-\nνούντων δ’ αὐτῶν, ἡμῶν μὲν ἂν εἴη ἔρλον, φησὶν,\nco Ἀπολλώνιε, ἐκ τῶν χρόνων ἀνιχνεῦσαι τὸν κλέ-\n\n\nπτήν’. ἐγὼ δὲ ὑποπτεύω μὲν τὸν ὑφῃρημένον εἶναι\nτὸν Ὑπερείδην· ἀδήλου δὲ ὄντος ὁπότερος ἄγαμαι\nμὲν Δημοσθένην , εἰ λαβὼν παρὰ Ὑπερείδου πρὸς\nδέον διώρθωσε· μέμφομαι δὲ τὸν Ὑπερείδην, εἰ λαβὼν\nπαρὰ Δημοσθένους πρὸς τὸ χεῖρον διέστρεψε.’’\nΚαὶ μετὰ βραχέα φησί\n“ Καὶ τί ὑμῖν λέγω ὡς τὰ Βαρβαρικὰ νόμιμα\nἙλλανίκου ἐκ τῶν Προδότου καὶ Δαμάστου συνῆκται ;\nἢ ὡς Ἡρόδοτος ἐν τῇ δευτέρᾳ πολλὰ Ἑκαταίου τοῦ\nΜιλησίου κατὰ λέξιν μετήνεγκεν ἐκ τῆς Περιηγήσεως,\nβραχέα παραποιήσας , τὰ τοῦ φοίνικος ὀρνέου\nκαὶ περὶ τοῦ ποταμίου ἵππου καὶ τῆς θήρας τᾶν\nκροκοδείλων; ;\nἢ ὡς τὰ περὶ βασάνων εἰρημένα\nπαρ’ Ἰσαίῳ ἐν τῷ περὶ τοῦ Κύλωνος κλήρου καὶ\nπαρὰ Ἰσοκράτει ἐν τῷ Τραπεζιτικῷ κεῖται καὶ παρὰ\nτῷ Δημοσθένει ἐν τῷ κατὰ Ὀνήτορος ἐξούλης σχεδὸν\nδιὰ τῶν αὐτῶν εἴρηται; ἢ ὡς Δείναρχος ἐν τῷ\nπρώτῳ κατὰ Κλεομέδοντος αἰκίας πολλὰ μετενήνοχεν\nαὐτοῖς ὀνόμασιν ἐκ τοῦ Δημοσθένους κατὰ Κόνωνος\nαἰκίας;\nἢ Ἡσιόδου\nοὐ μὲν γάρ τι γυναικὸς ἀνὴρ ληίζετ’ ἄμεινοντῆς ἀγαθῆς, τῆς δ’ αὖτε κακῆς οὐ ῥίγιον ἄλλο,\nταύτην τὴν διάνοιαν Σιμωνίδης ἐν τῷ ἑνδεκάτῳ μετηνεγκε\nλαβὼν οὕτως\nγυναικὸς οὐδὲν χρῆμ’ ἀνὴρ ληίζεταιἄμεινον ἐσθλῆς, οὐδὲ ῥίγιον κακῆς.\nΕὐριπίδης δὲ ἐν Μελανίππῃ τῇ δεσμώτιδι\nτῆς μὲν κακῆς κάκιον οὐδὲν γίνεταιγυναικὸς, ἐσθλῆς δ’ οὐδὲν εἰς ὑπερβολὴνπέφυκ’ ἄμεινον · διαφέρουσι δ’ αἱ φύσεις.\nτοῦ δὲ Εὐριπίδου εἰπόντος\nγυναῖκές ἐσμεν ἀθλιώτατον φυτόν,\n\n\nΘεοδέκτης ἐν Ἀλκμαίωνί φησι\nσαφὴς μὲν ἐν βροτοῖσιν ὑμνεῖται λόγος,ὡς οὐδέν ἐστιν ἀθλιώτερον φυτὸνγυναικὸς.\nοὕτος οὐ μόνον τὴν ἐπιβολὴν ἐκεῖθεν εἴληφεν, ἀλλὰ\nκαὶ ταῖς λέξεσιν αὐταῖς συγκέχρηται· καὶ ἠθέλησεν\nαὐτὸ πανούργως παροιμιακὸν μᾶλλον εἶναι καὶ ὡς\nὑπὸ πολλῶν λεγομένῳ συγκεχρῆσθαι ἢ δοκεῖν εἰλη-\nφέναι παρὰ τοῦ γεγεννηκότος.\nὁ δ’ Ἀντίμαχος\nτὰ Ὀμήρου κλέπτων παραδιορθοῖ. Ὁμήρου γὰρ εἰ-\nπρντος\nἼδεώ θ’ ὃς κάρτιστος ἐπιχθονίων γένετ’ ἀνδρῶν\nἈντίμαχος λέγει\nἼδεώ θ’ ὃς κάρτιστος ἐπιχθονίων ἤν ἀνδρῶν.\nκαὶ Λυκόφρων ἐπαινεῖ τὴν μετάθεσιν , ὡς δι’ αὐτῆς\nἐστηριγμένου τοῦ στίχου.\nτὸ γὰρ\nτὸν δ’ ἀπαμειβόμενος προσέφη κρείων Διομήδης\nσιγῶ, Ὀμήρου κωμῳδηθέντος ὑπὸ Κρατίνου διὰ τὸ\nπλεονάσαι ἐν τῷ\nτὸν δ’ ἀπα|“ειβόμενο,\nὅπερ οὕτω πεπατημένον οὐκ ὤκνησεν Ἀντίμαχος με-\nταθεῖναι.\nτοῦ δὲ\nλαῶν οἶσιν ἄνασσε, πατὴρ δ’ ὣς ἤπιος ἦεν,\nὉμηρικοῦ ὄντος, καὶ πάλιν ἀλλαχοῦ που λεγομένου,\nοἱ δ’ ἐπεὶ ἀμφοτέρωθεν ἐκαρτύναντο φάλαγγας,\nὁ Ἀντίμαχος μεταθεὶς ἡμιστίχια πεποίηκε\nλαῶν οἷσιν ἄνασσον ἐκαρτύνοντο φάλαγγας.\nἀλλ’ ἔνα μὴ καὶ αὐτὸς κλοπῆς ἄλλους αἰτιώμενος\nκλέπτης ἀλῶ, τοὺς πραγματευσαμένους τὰ περὶ τού-\nτούτων μηνύσω. Λυσιμάχου μέν ἐστι δύο Περὶ τῆς\nἘφόρου κλοπῆς, Ἀλκαῖος δὲ, ὁ τῶν λοιδόρων ἰάμ-\n\n\nβῶν καὶ ἐπιγραμμάτων ποιητὴς, παρῴδηκε ‘Εφόρου\nκλοπὰς ἐξελέγχων , Πολλίωνος δὲ ἐπιστολὴ πρὸς\nΣωτηρίδαν Περὶ τῆς Κτησίου κλοπῆς, τοῦ δ’ αὐτοῦ\nκαὶ Περὶ τῆς Προδότου κλοπῆς ἐστι βιβλίον, καὶ ἐν\nτῷ ἐπιγραφομένῳ Ἰχνευταί πολλὰ περὶ Θεοπόμπου\nλέγεται , Ἀρητάδου τέ ἐστι Περὶ συνεμπτώσεως προγματεία,\nἐξ ὣν τοιαῦτα πολλὰ ἔστι γνῶναι.”\nΚαὶ μεθ’ ἕτερα\n“Καὶ ὁ Προσήνης, Τοὺς μὲν ἄλλους, ἔφη, κλέπτας\nἐφωράσατε · ὅτι δὲ καὶ αὐτὸς οὗτος ὁ ἥρως Πλάτων,\nοὗ τὴν ἐπώνυμον ἑορτὴν σήμερον πανηγυρίζομεν,\nπολλοῖς καταχρῆται τῶν πρὸ αὐτοῦ , αἰδοῦμαι\nγὰρ τῷ τῆς κλοπῆς ὀνόματι ἐπὶ τούτου χρῆσθαι, οὐκέτι\nκατειλήφατε.\nτί λέγεις; ἔφη ὁ Καλλιέτης.\nοὐ λέγω μόνον, φησὶν, ἀλλὰ καὶ τὴν πίστιν τῷ λόγῳ\nπαρέχω. σπάνια δὲ τὰ τῶν πρὸ τοῦ Πλάτωνος γεγονότων\nβιβλία, ἐπεὶ ἴσως πλείους ἄν τις ἐφώρασε\nτοῦ φιλοσόφου κλοπάς . ἐγὼ δ’ οὖν, ᾗ κατὰ τύχην\nπεριπέπτωκα, Πρωταγόρου τὸν Περὶ τοῦ ὄντος ἀναγινώσκων\nλόγον, πρὸς τοὺς ἓν τὸ ὂν εἰσάγοντας τοιαύταις\nαὐτὸν εὑρίσκω χρώμενον ἀπαντήσεσιν · ἐσπούδασα\nγὰρ αὐταῖς λέξεσι τὰ ῥηθέντα μνημονεύειν.”\nΚαὶ ταῦτ’ εἰπὼν διὰ πλειόνων τίθησι τὰς ἀποδείξεις.\nἀλλ’ ὁποῖος μὲν τῶν Ἑλληνικῶν συγγραξέων\nὁ τρόπος, ὅτι τε οὐδὲ τοῦ καθ’ ἑαυτῶν ἐφείσαντο\nἐλέγχου, ἀρκεῖν ἀπὸ μυρίων ἡγοῦμαι τὰ εἰρημένα.\nμένα. ἔτι δὲ εἰς προπαρασκευὴν τῆς ἀπὸ τῶν Ἑβραϊκῶν\nλόγων ἐπιρρυείσης εἰς Ἕλληνας ὠφελείας εὖ μοι\nδοκεῖ καὶ ἀναγκαίως καθόλου πᾶσαν ἀποδεῖξαι τὴν\nβοωμένην Ἑλλήνων παιδείαν τε καὶ φιλοσοφίαν, τά\nτε πρῶτα αὐτῶν μαθήματα, καὶ τὰ σεμνὰ τῆς λογικῆς\nἐπιστήμης ἀπὸ βαρβάρων αὐτοῖς συμπεφορημένα,\n\n\nὡς ἂν μηκέθ’ ἡμῖν ἐπιμέμφοιτό τις αὐτῶν, ὅτι δὴ\nτὴν παρὰ τοῖς βαρβάροις εὐσέβειάν τε καὶ φιλοσο-\nφίαν τῶν παρ’ αὐτοῖς σεμνῶν προτετιμήκαμεν.\nὍτι μὴ ἄνευ λόγου σώφρονος δεύτερα θέ-\nθέμενοι τὰ τῆς Ἑλλήνων φιλοσοφίας τὴν παρ’ Εβραί-\nὄις θεολογίαν προτετιμήκαμεν γνοίης ἂν, μαθὼν ὡς\nκαὶ αὐτῶν Ελλήνων οἱ δὴ μάλιστα ὀρθότερον φιλο-\nσοφίας ἁψάμενοι, καί τι πλέον καὶ μεῖζον τῆς παν-\nδήμου περὶ θεῶν ἀκοῆς διανοηθέντες, οὐδέτερα τῶν\nπαρὰ τοῖς Ἑβραίοις προκεκυρωμένων ἐφεῦρον ἀληθῆ\nδόγματα.\nοἶ μὲν γὰρ ἀλληνάλλως ποικίλαις ψευ-\nδοδοξίαις ἀπαχθέντες εἰς βυθὸν ἀδολεσχίας περιε-\nτράπησαν, οἱ δέ γε ποσῶς εὐγνώμονι λογισμῷ κεχρη-\nμένοι , ἐν οἷς τῆς τἀληθοῦς ἐφήψαντο καταλήψεως,\nἐν τούτοις τῆς Ἑβραίων κοινωνοὶ πεφήνασι διδασκα-\nλίας.\nεἰκὸς γοῦν πολυμαθεῖς γεγονότας ^ τά τε\nτῶν ἐθνῶν νόμιμά τε καὶ μαθήματα περιεργότερον\nἐξητακότας, καὶ τὴν τῶν δηλουμένων μὴ ἀγνοῆσαι\nφιλοσοφίαν ^ νεωτέρους μὲν τῷ χρόνῳ, ὡς ἔπος εἰ-\nπεῖν, ἁπάντων οὐχ Ἐβραίων μόνον, οὐδέ γε Φοινί-\nκῶν καὶ Αἰγυπτίων ^ ἀλλὰ καὶ αὐτῶν τῶν παλαιῶν\nἙλλήνων φύντας.\nοἶς τὰ μὲν ἐκ Φοινίκης Κάδμος\nὁ Ἀγήνορος ^ τὰ δ’ ἐξ Αἰγύπτου περὶ θεῶν, ἢ καί\nποθεν ἄλλοθεν ^ μυστήρια καὶ τελετὰς, ξοάνων τε\nἱδρύσεις, καὶ ὕμνους, ᾠδάς τε καὶ ἐπῳδὰς, ἤτοι\nΘρᾴκιος Ὀρφεὺς , ἢ καί τις ἕτερος ‘ ἢ βάρβα-\nρος, τῆς πλάνης ἀρχηγοὶ γενόμενοι, συνεστήωχντο·\nτούτων γὰρ οὐδένας καὶ αὐτοὶ ἂν ὁμολογήσαιεν Ελ-\nληνες παλαιοτέρους εἰδέναι.\nπρῶτον γοῦν ἁπάν-\nτῶν Ὀρφέα, εἶτα δὲ Λίνον, κἄπειτα Μουσαῖον, ἀμφὶ\nτὰ Τρωϊκὰ γενομένους ἢ μικρῷ πρόσθεν ἠκμακέναι\nφασίν. ἀλλὰ κατά γε τούτους πλέον οὐδὲν τῆς Φοι-\n\n\nνίκων καὶ Αἰγυπτίων πολυπλανοῦς θεολογίας παρὰ\nτοῖς Ἕλλησιν ἐπολιτεύετο.\nκαὶ δὴ καὶ ἐν τοῖς λοιποῖς\nἔθνεσι, κατὰ πάσας χώρας τε καὶ πόλεις, ἴν τε\nἱεροῖς καὶ μυστηρίοις , αὐτὰ δὴ ταῦτα καὶ ὅσα τούτοις\nὅμοια παρεφυλάττετο. πολὺς γοῦν παρὰ τοῖς\nπᾶσιν ὁ προδηλωθεὶς περὶ θεῶν ἐκράτει λόγος· νεῴ\nτε περικαλλεῖς , παντοίοις ἀγάλμασι καὶ ἀναθήμασι\nκεκοσμημένοι, παρὰ τοῖς πᾶσιν ἐξήσκηντο · ἀτὰρ δὴ\nκαὶ ξόανα παντοίας ὕλης εἰς πᾶσαν θνητῶν ζῴων\nἰδέαν τετυπωμένα φιλοκάλως ἐξείργαστο.\nκαὶ μὴν\nκαὶ μαντείων πλείστη τις ἦν καὶ ἄφθονος παρὰ τοῖς\nπᾶσι περιουσία. σεμνός γε μήν τις καὶ μέγας θεὸς\nπαρὰ τοῖς Ἕλλησι διαφερόντως τὸ τηνικάδε μάλιστα\nἦν ἀκμάζων, ὁ Πύθιος καὶ ὁ Κλάριος καὶ ὁ Δωδωναῖος·\nεἶτα δὲ Ἀμφιάρεως καὶ Ἀμφίλοχος, καὶ ἐπὶ\nτούτοις μυρίος ἄλλος ἐπιρρέων χρησμῳδῶν μᾶλλον\nἢ ποιητῶν τε καὶ ῥαψῳδῶν ὄχλος.\nὣν μακροῖς\nποθ’ ὕστερον χρόνοις Ἕλληνας παρελθοῦσα φιλοσοφία,\nμηδὲν τῶν αὐτῇ προσηκόντων παρὰ τοῖς προπάτορσιν\nεὑροῦσα , τὰ μὲν σεμνὰ καὶ παλαιὰ τῆς\nπατρόθεν εἰς αὐτοὺς ἡκούσης θεολογίας , αὐτά τε τὰ\nθαυμαστὰ καὶ παρὰ πᾶσι βοώμενα, θεῖά τε καὶ χρηστήρια,\nἔργῳ περιττὰ καὶ ἀνωφελῆ κατελάμβανε.\nδιὸ\nταῦτα μὲν εἰς δεύτερον ἀνεβάλλετο, ὡς ἂν οὐδὲν αὐτῇ\nπρὸς τὴν τῶν ἀναγκαίων καὶ ἀληθῶν εὕρεσιν λυσιτελεῖν\nδυνάμενα, τὰ δὲ ὀθνεῖα λοιπὸν καὶ βάρβαρα,\nοἶά τις γυμνὴ καὶ οἰκείων πτωχεύουσα λόγων τε καὶ\nμαθημάτων , περιῄει διερευνωμένη, τά τε χρήσιμα\nπανταχόθεν ἑαυτῇ πορίζουσα συνάγουσά τε καὶ ἐρανιζομένη,\nὅ τι ποτὲ παρ’ ἑκάστοις εὕροι τῶν ἐθνῶν.\nοὐ γὰρ οὖν μόνα τὰ τῆς ἀληθοῦς θεολογίας λείποντα\nκατεμάνθανε τοῖς Ἕλλησιν, ἀλλὰ καὶ τῶν ἄλ-\n\n\nλῶν τεχνῶν τε καὶ ἐπιστημῶν τὰς βιωφελεστάτας.\nσυνομολογοῦσί γε τοι Ἕλληνες αὐτοὶ, μετά γε Ὀρφέα\nΛίνον τε καὶ Μουσαῖον , οἳ δὴ πάντων μάλιστα θεολόγων\nπαλαιότατοί τε καὶ πρῶτοι κατῆρξαν αὐτοῖς\nτῆς πολυθέου πλάνης, τοὺς ἑπτὰ παρ’ αὐτοῖς ἄνδρας\nἐπὶ σοφίᾳ θαυμασθῆναι, οὓς δὴ καὶ ἐπονομάσαι σοφούς.\nἀμφὶ Κῦρον δὲ οἵδε τὸν Περσῶν ἤκμασαν\nβασιλέα.\nοὗτος δ’ ἦν ὁ χρόνος, ἐν ᾧ τῶν παρ’\nἙβραίοις προφητῶν οἱ πάντων ὕστατοι προεφήτευον,\nτῶν μὲν Τρωϊκῶν ὕστερον ἔτεσι πλέον ἢ ἑξακοσίοις,\nτῆς δὲ Μώσεως ἡλικίας οὐκ ἔλαττον ἢ χιλίοις πεντακοσίοις\nγενόμενοι. τοῦτο δέ σοι τὰς τῶν χρόνων\nἀναγραφὰς μικρὸν ὕστερον διιόντι καταφανὲς ἔσται.\nἐνταῦθά που νέοι τῷ χρόνῳ οἶ ἑπτὰ γενόμενοι\nσοφοὶ ἐπὶ κατορθώσει μνημονεύονται ἀγωγῆς τῆς\nἠθικωτέρας, ὧν πλέον οὐδὲν τῶν βοωμένων ἀποφθεγμάτων\nμνημονεύεται. ὀψὲ δέ τι, καὶ μᾶλλον\nτοῖς χρόνοις ὑποβεβηκότες, οἱ παρ' Ἕλλησι φιλόσοφοι\nδιαπρέψαι μνημονεύονται.\nὣν Πυθαγόρας πρῶτος\nΦερεκύδου γνώριμος, τὸ “φιλοσοφίαν’’ ἀνευρὼν\nὄνομα, ὡς μέν τινες, Σάμιος, ὡς δ’ ἕτεροί φασι,\nΤυρρηνὸς ἦν· τινὲς δ’ αὐτὸν Σύριον ἢ Τύριον\nεἶναι λέγουσιν· ὥστε σε βάρβαρον, ἀλλ’ οὐχ Ἕλληνα\nγεγονέναι ὁμολογεῖν τὸν πρῶτον τῶν φιλοσόφων,\nἀνὰ στόμα πάντων Ἑλλήνων ᾀδόμενον.\nκαὶ τὸν\nΦερεκύδην δὲ Σύριον ἀναγράφουσιν, ᾧ μαθητεῦσαι\nτὸν Πυθαγόραν φασίν. οὐ μόνῳ δὲ τούτῳ συγγενέσθαι\nὁ Πυθαγόρας λέγεται, διατρῖψαι δὲ καὶ παρὰ\nτοῖς Περσῶν μάγοις, καὶ τοῖς Αἰγυπτίων δὲ προφήταις\nμαθητεῦσαι, καθ’ ὃν χρόνον Ἑβραίων οἱ μὲν\nἐπ’ Αἰγύπτου , οἱ δ’ ἐπὶ Βαβυλῶνος φαίνονται τὴν\nμετοικίαν πεποιημένοι.\nἀλλὰ γὰρ ὁ δηλούμενος\n\n\nτὰ παρ' ἑκάστοις σοφὰ πολυπραγμονῶν ἐπῆλθε Βαβυλῶνα\nκαὶ Αἴγυπτον καὶ πᾶσαν τὴν Περσῶν, τοῖς\nτε μάγοις καὶ τοῖς ἱερεῦσι μαθητευόμενος· ἀκηκοέναι\nτε πρὸς τούτοις Βραχμάνων ἱστόρηται· ᾿Ινδῶν\nδέ εἰσιν οὗτοι φιλόσοφοι·) καὶ παρ’ ὧν μὲν ἀστρολογέαν,\nπαρ’ ὣν δὲ γεωμετρίαν, ἀριθμητικήν τε παρ’\nἑτέρων καὶ μουσικὴν, καὶ ἄλλα παρ’ ἄλλων συλλεξάμενος,\nμόνον παρὰ τῶν σοφῶν Ἑλλήνων ἔσχεν ούδὲν,\nπενέᾳ σοφίας καὶ ἀπορίᾳ συνοικούντων·\nἔμπαλιν\nδ’ οὖν τῶν ἔξωθεν αὐτῷ πεπορισμένων αἴτιος\nαὐτὸς τῆς μαθήσεως κατέστη τοῖς Ἕλλησιν.\nὉ μὲν οὖν Πυθαγόρας τοιοῦτος. πρώτη δ’\nἐκ τῆς τούτου διαδοχῆς ἡ κληθεῖσα Ἰταλικὴ φιλοσοφία\nσυνέστη, τῆς ἐπωνυμίας ἐκ τῆς κατὰ Ἰταλίαν\nδιατριβῆς ἀξιωθεῖσα · μεθ’ ἣν ἡ ἀπὸ Θαλοῦ τοῦ τῶν\nἑπτὰ σοφῶν ἑνὸς Ἰωνικὴ προσαγορευθεῖσα · κἄπειτα\nἡ Ἐλεατικὴ, Ξενοφάνην τὸν Κολοφώνιον πατέρα ἐπιγραψαμένη.\nἀλλὰ καὶ ὁ Θαλῆς, ὥς τινες ἱστοροῦσι,\nΦοῖνιξ ἢν, ὡς δέ τινες ὑπειλήφασι, Μιλήσιος ·\nΑἰγυπτίων δὲ καὶ οὗτος λέγεται τοῖς προφήταις συμβεβληκέναι.\nΣόλωνα δὲ καὶ αὐτὸν τῶν ἑπτὰ\nσοφῶν, ὃν δὴ καὶ λόγος Ἀθηναίοις νομοθετῆσαι, Αἰγυπτίοις\nὁμοίως φησὶν ὁ Πλάτων’ προσεσχηκέναι,\nὁπηνίκα πάλιν ᾤκουν Ἑβραῖοι τὴν Αἴγυπτον. εἰσάγει\nγοῦν αὐτὸν ἐν Τιμαίῳ πρὸς τοῦ βαρβάρου παιδευόμενον,\nἐν οἷς φησιν ὁ Αἰγύπτιος πρὸς αὐτὸν\n“ὦ Σόλων, Σόλων Ἕλληνες ἀεὶ παῖδές ἐστε, γέρων\nδὲ Ἑλλήνων οὐδὲ εἶς, οὐδέ ἐστι παρ’ ὑμῖν χρόνῳ\nπολιὸν μάθημα.’’\nκαὶ οὗτος δὲ ὁ Πλάτων’ τοῖς\nἐν Ἰταλίᾳ Πυθαγορείοις σχολάσας οὐ μόνῃ τῇ παρὰ\nτούτοις ἠρκέσθη διατριβῇ, λέγεται δὲ ἀπᾶραι εἰς\n\n\n\nΑἴγυπτον καὶ τῇ τούτων φιλοσοφίᾳ πλεῖστον ἀναθεῖναι\nχρόνον. τοῦτό τοι καὶ αὐτὸς τοῖς βαρβάροις\nπολλαχοῦ τῶν ἰδίων λόγων μαρτυρεῖ, εὖ μοι δοκεῖ\nποιῶν, καὶ τὰ κάλλιστα ἐμπορεύεσθαι εἰς φιλοσοφίαν\nπαρὰ τῶν βαρβάρων εὐγνωμόνως οὐκ ἀπαρνούμενος.\nἀκοῦσαι δ’ οὑν αὐτοῦ πολλαχοῦ μὲν πάρεστιν,\nοὐ μὴν ἀλλὰ καὶ ἐν Ἐπινομίδι, Σύρων ὁμοῦ καὶ Αἰγυπτίων\nὧδέ πη μνημονεύοντος\n“ Τούτου δὲ αἴτιος ὁ πρῶτος ταῦτα κατιδὼν,\nβάρβαρος ὤν. παλαιὸς γὰρ δὴ τόπος ἔθρεψε τοὺς\nπρώτους ταῦτα ἐννοήσαντας διὰ τὸ κάλλος τῆς θερινῆς\nὥρας, ἣν Αἴγυπτός τε Συρία θ’ ἱκανῶς κέκτηται.\nὅθεν καὶ πανταχόσε καὶ δεῦρο ἐξήκει, βεβασανισένα\nχρόνῳ μυριετεῖ τε καὶ ἀπείρῳ.\nΚαὶ ὑποβὰς ἐξῆς ἐπιλέγει\nΛάβωμεν δὴ ὡς ὅ τι περ Ἕλληνες βαρβάρων\nπαραλάβωσι, κάλλιον τοῦτο εἰς τέλος ἀπεργάζονται.”\nΤαῦτα ὁ Πλάτων’. καὶ Δημόκριτος δὲ ἔτι πρότερον\nτοὺς Βαβυλωνίων λόγους ἠθικοὺς πεποιῆσθαι\nλέγεται. καί που σεμνυνόμενος περὶ ἑαυτοῦ φησιν\n“ Ἐγὼ δὲ τῶν κατ’ ἐμαυτὸν ἀνθρώπων πλείστην\nγῆν ἐπεπλανησάμην, ἱστορέων τὰ μήκιστα, καὶ ἀέρας\nτε καὶ γαίας πλείστας εἶδον , καὶ λογίων ἀνδρῶν\nπλείστων ἐπήκουσα, καὶ γραμμέων συνθέσιος μετ’\nἀποδείξεως οὐδείς κώ με παρήλλαξεν, οὔτε Αἰγυπτίων\nοἶ καλεόμενοι Ἀρπεδνονάπται, οἶς ἐπὶ πᾶσιν ἐπ’ ἔτεα\nὀγδώκοντα ἐπὶ ξένης ἐγενήθην.’’\nἘπῆλθε γὰρ καὶ οὗτος Βαβυλῶνά τε καὶ τὴν\nΠέρσιδα καὶ Αἴγυπτον , τοῖς τε Αἰγυπτίοις καὶ τοῖς\nἱερεῦσι μαθητεύων.\nτί δ’ εἴ σοι καταλέγοιμι\n\n\n\nἩράκλειτον καὶ τοὺς ἄλλους Ἑλλήνων, δι’ ὧν ἀπελέγχεται\nἡ παρ’ Ἕλλησι πολιτεία τὸν μακρὸν αἰῶνα\nπτωχεύουσα καὶ γυμνὴ παντὸς μαθήματος ἀπολειφθεῖσα;\nἱεροῖς μὲν οὖν θεῶν, ἀγάλμασί τε καὶ\nἀφιδρύμασι, μαντείαις τε καὶ χρησμοῖς, καὶ τῷ πολλῷ\nτύφῳ τῶν λαοπλάνων δαιμόνων ἐκαλλωπίζετο, σοφίας\nδὲ ἀληθοῦς καὶ μαθήματος βιωφελοῦς εἰς τὸ\nπαντελὲς ἐχήρευεν.\nοὐδέ τι πρὸς ἀγαθῶν λόγων\nεὕρεσιν αὐτοῖς τὰ ἄχρηστα χρηστήρια συνεβάλλετο,\nἀλλ’ οὐδ’ αὐτὸς ὁ θαυμαστὸς Πύθιος εἰς φιλοσοφίαν\nαὐτοὺς τοπαράπαν ὠφέλει, οὐδέ τις ἄλλος θεῶν αὐτοῖς\nεἰς ἀναγκαίου τινὸς ἐπιτήδευσιν συνήργει · ἀλώμενοι\nδὲ ὧδε κἀκεῖσε καὶ τὸν βίον ἅπαντα περιτρέχοντες\nἀλλοτρίοις πτίλοις σφᾶς αὐτοὺς ἐφαίδρυνον\nκατὰ τὸν μῦθον, ὥστε αὐτοῖς ἤδη τὴν πᾶσαν φιλοσοφίαν\nἐξ ἐράνου συστῆναι.\nἄλλα γὰρ παρ’\nἄλλων ἀποματτόμενοι μαθήματα γεωμετρίαν μὲν\nπαρ’ Αἰγυπτίων ἔσχον, ἀστρολογίαν δὲ παρὰ Χαλδαίων,\nκαὶ αὖ πάλιν ἕτερα παρ’ ἑτέρων· οὐδὲν δὲ\nπαρά τισιν ἄλλοις οἷόν τινες αὐτῶν τὸ παρ’ Ἑβραίοις\nἀγαθὸν εὕροντο.\nτοῦτο δὲ ἦν ἡ τοῦ τῶν ὅλων\nθεοῦ γνῶσις καὶ ἡ τῶν οἰκείων θεῶν κατάγνωσις,\nἣν μικρὸν ὅσον ὁ λόγος προιὼν ἐπιδείξει.\nτοσοῦητον\nδὲ ἐπὶ τοῦ παρόντος τοὺς ἐντυγχάνοντας ἐπισημαίνεται,\nὡς οὐ μόνης ἐστέρηντο τῆς ἀληθοῦς θεολογίας\nοἶ παλαιοὶ τῶν Ἑλλήνων, ἀλλὰ καὶ τῶν φιλοσοφίᾳ\nλυσιτελούντων μαθημάτων , καὶ οὐδὲ μόνων\nτούτων, ἀλλὰ καὶ τῶν κοινῶν καὶ πολιτικῶν ἐπιτηδευμάτων.\nἡγοῦμαι δέ μοι τήνδε συμβαλεῖσθαι\nτὴν σημείωσιν εἰς ἀπόδειξιν τοῦ προκειμένου σκοποῦ,\nεἰ δὴ πρόκειται τὸν ἀπολογισμὸν ὑποσχεῖν\nτοῦ μὴ ἀλόγως ἡμᾶς τὴν παρ’ Ἑβραίοις θεολογίαν\n\n\nκαὶ τὴν, ὡς ἂν αὐτοὶ φαῖεν, βάρβαρον τῆς Ἑλληνικῆς\nπροτετιμηκέναι φιλοσοφίας.\nεἰ γοῦν ὀφθεῖεν\nαὐτοὶ πολὺ πρότερον τὰ πάντα παρὰ βαρβάρων\nἐσκευωρημένοι, μηδὲν δὲ μηδ’ ὅλως παρὰ τῶν οἰκείων\nθεῶν εἰς φιλοσοφίαν ὠφελημένοι , ἀλλὰ καὶ\nτοῖς θεοῖς αὐτῶν ἐνδίκως ἐπιμεμψάμενοι, καί τινες\nδιὰ ταῦτα ἀθεότητα μᾶλλον τῆς τῶν θεῶν θεραπείας\nπροτετιμηκότες , τί χρὴ λοιπὸν ἡμᾶς ἐπιμέμφεσθαι,\nοὐχὶ δὲ ἀποδέχεσθαι καὶ ἐπαινεῖν, ὅτι τὸ κρεῖττον\nἀγαπήσαντες , μᾶλλον δὲ τὸ μόνον ἀληθὲς εὑρόντες\nκαὶ ἀπειληφότες τοῦ ψεύδους ἀνεχωρήσαμεν, οὔτε\nεἰς ἄθεον λογισμὸν τοῖς σοφοῖς Ἑλλήνων ὁμοίως περιτραπέντες,\nοὔτε πάλιν τοῖς θαυμαστοῖς παραπλησίως\nφιλοσόφοις ἀμαμὶξ τὴν πλάνην τὴν πολύθεον τῇ\nγνώσει τοῦ ἐπὶ πάντων θεοῦ φύραντες , οὐδέ γε τὸ\nψεῦδος ἅμα τῷ ἀληθεῖ συγχέαντες ;\nἀλλὰ μήπω\nταῦτα, ἐκεῖνα δέ μοι πρῶτον δίελθε, δι’ ὧν Ἕλληνες\nτὰ πάντα σεσυληκέναι βαρβάρους , οὐ μόνα τὰ φιλόσοφα\nμαθήματα , ἀλλὰ καὶ τὰς κοινὰς καὶ βιωφελεῖς\nεὑρέσεις ἀπελέγχονται.\nΠρῶτος τοιγαροῦν ὁ τὰ κοινὰ γράμματα, αὐτὰ\nδὴ τὰ πρῶτα τῆς γραμματικῆς στοιχεῖα, Ἕλλησιν εἰσηγησάμενος\nΚάδμος, τὸ γένος Φοῖνιξ ἦν, ὅθεν καὶ\nΦοινικήια τὰ γράμματά τινες τῶν παλαιόν ἐπικεκλήκασιν.\nεἰσὶ δὲ οἳ Σύρους γράμματα ἐπινοῆσαι\nπρώτους λέγουσι. Σύροι δ’ ἂν εἶεν καὶ Ἑβραῖοι τὴν\nγείτονα Φοινίκης καὶ αὐτὴν τὸ μὲν παλαιὸν Φοινίκην,\nμετέπειτα δὲ Ἰουδαίαν , καθ’ ἡμᾶς δὲ Παλαιστίνην\nὀνομαζομένην , οἰκήσαντες, ὧν καὶ μάλιστα\nοὐκ ἀλλοτρία φαίνεται ἡ τῶν Ἑλληνικῶν γραμμάτων\nφωνή.\nἕκαστον γοῦν τόν στοιχείων παρ’ αὐτοῖς\nκατά τινος σημαντικῆς διανοίας τὴν προσηγορίαν\n\n\nφέρει, ὅπερ οὐκ ἔνεστιν εὑρεῖν παρὰ τοῖς Ἕλλησι·\nδιὸ καὶ μάλιστα μὴ ὄντα ἴδια Ἑλλήνων ὁμολογεῖται.\nἔστι δὲ τὰ πάντα παρ’ Ἑβραίοις στοιχεῖα δύο καὶ\nεἴκοσιν, ὧν τὸ μὲν πρῶτόν ἐστιν Ἄλφ’ , ὃ μεταληφθὲν\nφθὲν εἰς τὴν Ἑλλάδα φωνὴν λέγοιτ’ ἂν μάθησις ·\nτὸ δὲ δεύτερον Βὴθ, ὃ μεθερμηνεύεται οἴκου· τὸ\nτρίτον Γίμελ, ὅ ἐστι πλήρωσις· τὸ τέταρτον Δὲλθ,\nὃ σημαίνει δέλτων· τὸ πέμπτον Ἡ, ὅ ἐστιν αὕτη.\nὁμοῦ δὲ τὰ πάντα ἀπαρτίζει τοιαύτην τινὰ διάνοιαν,\nμάθησις οἴκου, πλήρωσις δέλτων αὕτη.\nεἶτα μετὰ\nταῦτά ἐστι στοιχεῖον ἕκτον , λεγόμενον παρ’ αὐτοῖς\nΟὐαῦ, ὅ ἐστιν ἐν αὐτῇ· ἔπειτα Ζαΐ, ὅ ἐστι ζῇ· μεθ’\nὃ Ἦθ’, ὅ ἐστιν ὁ ζῶν, ἔν ᾖ τὸ ὅλον, ἐν αὐτῇ ζῇ ὁ\nζῶν.\nμετὰ ταῦτα στοιχεῖον ἔνατον τὸ Τὴθ, ὅ ἐστι\nκαλή· ἔπειτα Ἰὼθ, ὃ ἑρμηνεύεται ἀρχή· ὁμοῦ τὰ\nδύο καλὴ ἀρχή. ἐπὶ τούτοις Χὰφ , ὅ ἐστιν ὅμως·\nἔπειτα Λὰβδ , ὅ ἐστι μάθε· τὸ ὅλον ὅμως μάθε.\nμετὰ ταῦτα τρισκαιδέκατον στοιχεῖόν ἐστι τὸ Μήμ’,\nὅ ἐστιν ἐξ αὐτῶν· ἔπειτα Νοῦν , ὅ ἐστιν αἰωνία.\nεἶτα Σὰμχ, ὃ ἑρμηνεύεται βοήθεια, ἔν ᾖ τὸ λεγόμενον,\nἐξ αὐτῶν αἰωνία βοήθεια.\nἐπὶ τούτοις τὸ\nἌϊν, ὁ μεταληφθὲν σημαίνει πηγὴν, ἢ ὀφθαλμόν·\nἔπειτα τὸ Φῆ στόμα. εἶθ’ ἐξῆς τὸ Σάδη δικαιοσύνη·\nὧν ἡ διάνοιά ἐστι, πηγὴ, ἢ καὶ ὀφθαλμὸς, καὶ\nστόμα δικαιοσύνης.\nμετὰ ταῦτα στοιχεῖόν ἐστι\nΚὼφ , ὃ ἑρμηνεύεται κλῆσις · ἔπειτα Ρὴς, ὅ ἐστι κεφαλή.\nκαὶ μετὰ ταῦτα Σὲν, ὅπερ ἐστὶν ὀδόντες·\nἐπὶ πάσι τὸ κβ' στοιχεῖον καλεῖται παρ’ αὐτοῖς\nὃ δηλοῖ σημεῖα. ἔχοι δ’ ἂν ἡ διάνοια, κλῆσις κεφαλῆς\nκαὶ ὀδόντων σημεῖα.\nκαὶ παρὰ μὲν Ἑβραίοις\nτοιάδε τίς ἐστιν ἡ τῶν στοιχείων μετάφρασις καὶ\nἑρμηνεία, λόγου διάνοιαν ἀπαρτίζουσα τῇ τῶν στοι-\n\n\nχείων μαθήσει τε καὶ ἐπαγγελίᾳ προσήκουσαν. τὸ\nὅμοιον δ’ οὐκ ἂν εὕροις παρ’ Ἕλλησιν, ὅθεν, ὡς\nἔφην, ὁμολογεῖν ἀνάγκη μὴ ὄντα οἰκεῖα Ἑλλήνων,\nπαραπεποιημένα δὲ ἄντικρυς ἀπὸ τῆς βαρβάρου φωνῆς.\nκαὶ ἐξ αὐτῆς δὲ ἐλέγχεται τῆς καθ’ ἕκαστον\nστοιχεῖον ἐπωνυμίας. τί γὰρ τοῦ Ἄλφ’ τὸ Ἄλφα διενήνοχεν;\nἢ τοῦ Βὴθ τὸ Βῆτα; ἢ τοῦ Γάμμα τὸ\nΓίμελ; ἢ τοῦ Δὲλθ τὸ Δέλτα; ἢ τοῦ Η τὸ Ε; ἢ τοῦ\nΖαῒ τὸ Ζῆτα; ἢ τοῦ Τὴθ τὸ Θῆτα; καὶ ὅσα τούτοις\nπαραπλήσια.\nὥστε ἀναμφίλεκτον εἶναι τὸ μὴ\nἙλλήνων οἰκείας εἶναι τὰς τοιάσδε φωνάς · Ἑβραίων\nἄρα 5 παρ’ οἷς καὶ σημαῖνόν τι ἕκαστον αὐτῶν ἀποδείκνυται.\nπαρὰ δὲ τούτοις πρώτοις ἀρξάμενα προῆλθεν\nεἴς τε ἄλλους καὶ δὴ καὶ Ἕλληνας. ταῦτα\nμὲν οὑν μοι περὶ τῶν πρώτων στοιχείων εἰρήσθω.\nτῆς δ’ αὐτῆς ἡμῖν ὑποθέσεως ἐφαψάμενος καὶ ὁ\nΚλήμης ἐπάκουσον ἅ φησιν ·\n‘‘Ἰατρικὴν δὲ Απιν Αἰγύπτιον, μετὰ δὲ ταῦτα\nἈσκληπιὸν αὐξῆσαι τὴν τέχνην ἱστοροῦσιν. Ἄτλας\nδὲ ὁ Λίβυς πρῶτος ναῦν ἐναυπηγήσατο καὶ τὴν θάλασσαν\nἔπλευσε.\nκαὶ ἀστρολογίαν δὲ πρῶτοι εἰς\nἀνθρώπους ἐξήνεγκαν Αἰγύπτιοι, ὁμοίως δὲ καὶ Χαλδαῖοι.\nεἰσὶ δὲ οἱ Κᾶρας τὴν δι’ ἀστέρων πρόγνωσιν\nἐπινενοηκέναι λέγουσι. πτήσεις δὲ ὀρνίθων παρεφύλαξαν\nπρῶτοι Φρύγες.\nκαὶ θυτικὴν ἠκρίβωσαν\nΤοῦσκοι , Ἰταλίας γείτονες. Ἴσαυροι δὲ καὶ Ἄραβες\nἐξεπόνησαν τὴν οἰωνιστικὴν, ὥσπερ ἀμέλει.Τελμησεῖς\nτὴν δι’ ὀνείρων μαντικήν.\nΤυρρηναῖοι δὲ σάλπιγγα\nἐπενόησαν καὶ Φρύγες αὐλόν· Φρύγες γὰρ\nἤστην Ὄλυμπός τε καὶ Μαρσύας. λύχνους τε αὖ\n\n\n\nκαίειν πρῶτοι κατέδειξαν Αἰγύπτιοι, καὶ τὸν ἐνιαυτὸν\nεἰς ιβ' μῆνας διεῖλον καὶ ἐν ἱεροῖς γυναιξὶ μίσγεσθαι\nἐκώλυσαν, μηδὲ εἰς ἱερὰ εἰσιέναι ἀπὸ γυναικῶν\nἀλούτους ἐνομοθέτησαν.\nγεωμετρίας τε αὖ εὑρεταὶ\nοἷ αὐτ’ οἱ γεγόνασι. Κέλμις τε καὶ Δαμναμενεὺς\nοἶ τῶν Ἰδαίων Δάκτυλοι πρῶτοι ἐν Κύπρῳ σίδηρον\nεὗρον. Δέλας δὲ ἄλλος Ἰδαῖος εὗρε χαλκοῦ κρᾶσιν,\nὡς δὲ Ἡσίοδος, Σκύθης.\nναὶ μὴν Θρᾷκες πρῶτοι\nτὴν καλουμένην ἅρπην εὗρον, ἔστι δὲ μάχαιρα καμπύλη,\nκαὶ πρῶτοι πέλταις ἐπὶ τῶν ἵππων ἐχρήσαντο.\nὁμοίως δὲ καὶ Ἰλλυριοὶ τὴν καλουμένην πέλτην ἐξευρον.\nεὗρον. ἔτι φασὶ Τουσκανοὺς τὴν πλαστικὴν ἐπινοησαι·\nἽτανόν τε, Σαυνίτης οὗτος ἦν, πρῶτον θυρεὸν\nκατασκευάσαι.\nΚάδμος γὰρ ὁ Φοῖνιξ λιθοτομίαν\nτε ἐξεῦρε καὶ μέταλλα χρυσοῦ τὰ περὶ τὸ Πάγγαιον\nὅρος ἐπενόησεν. ἤδη δὲ καὶ ἄλλο ἔθνος Καππαδόκιι\nπρῶτοι εὗρον τὴν νάβλαν καλουμένην, ὃν τρόπον κοὶ\nτὸ δίχορδον Ἀσσύριοι.\nΚαρχηδόνιοι δὲ πρῶτοι\nτετρήρη κατεσκεύασαν, ἐναυπήγησε δ’ αὐτὴν όσπορος\nαὐτόχθων. Μήδειά τε, ἡ Αἰήτου ἡ Κολχὶς πρώτη\nτριχῶν βαφὴν ἐπενόησε.\nἀλλὰ καὶ Νώροπες\nἔθνος δ’ ἐστὶ Παιονικὸν , νῦν δὲ Νωρικὸν καλοῦνται)\nκατειργάσαντο χαλκὸν καὶ σίδηρον ἐκάθηραν\nπρῶτοι. Ἄμυκός τε ὁ Βεβρύκων βασιλεὺς ἱμάντας\nπυκτικοὺς εὗρε.\nπερί τε μουσικὴν Ὄλυμπος ὁ\nΜυσὸς τὴν Λύδιον ἁρμονίαν ἐφιλοτέχνησεν· οἵ τε\nΤρωγλοδύται καλούμενοι σαμβύκην εὗρον, ὄργανον\nμουσικόν.\nφασὶ δὲ καὶ τὴν πλαγίαν σύριγγα\nΣάτυρον εὑρεῖν τὸν Φρύγα· τρίχορδον δὲ ὁμοίως\nκαὶ τὴν διάτονον ἁρμονίαν Ὕαγνιν τὸν καὶ αὐτὸν\nΦρύγα · κρούματα δὲ Ὄλυμπον ὁμοίως τὸν Φρύγα,\nκαθάπερ Φρύγιον ἁρμονίαν καὶ μιξοφρύγιον καὶ\n\n\nμιξολύδιον Μαρσύαν τῆς αὐτῆς ὄντα τοῖς προειρημένοις\nχώρας· καὶ τὴν Δώριον Θάμυριν ἐπινοῆσαι\nτὸν Θρᾷκα.\nΠέρσας τε πρώτους ἀκηκόαμεν ἀπήνην\nκαὶ κλίνην καὶ ὑποπόδιον ἐργάσασθαι τούς τε\nΣιδωνίους τρίκροτον ναῦν κατασκευάσαι. Σικελοί τε\nοἱ πρὸς τῇ Ἰταλίᾳ πρῶτοι φόρμιγγα εὗρον οὐ πολὺ\nτῆς κιθάρας λειπομένην καὶ κρόταλα ἐπενόησαν.\nἐπί τε Σεμιράμεως βασιλίδος Ἀσσυρίων τὰ βύσσινα\nἱμάτια εὑρῆσθαι ἱστοροῦσι. καὶ πρώτην ἐπιστολὰς\nσυντάξαι Ἄτοσσαν, τὴν Περσῶν βασιλεύσασαν,\nφησὶν Ἑλλάνικος.\nΣκάμμων μὲν οὖν ὁ\nΜιτυληναῖος καὶ Θεόφραστος ὁ Ἐρέσιος Κύδιππός\nτε ὁ Μαντινεὺς , ἔτι τε Ἀντιφάνης καὶ Ἀριστόδημος\nκαὶ Ἀριστοτέλης, πρὸς τούτοις δὲ Φιλοστέφανος,\nἀλλὰ καὶ Στράτων ὁ περιπατητικὸς ἐν τοῖς Περὶ\nεὑρημάτων ταῦτα ἱστόρησαν παρεθέμην δὲ αὐτῶν\nὀλίγα εἰς σύστασιν τῆς παρὰ βαρβάροις εὑρετικῆς\nκαὶ βιωφελοῦς φύσεως, παρ’ Ἕλληνες τὰ ἐπιτηδεύματα\nὠφέληνται.’’\nΤαῦτα ῥήμασιν αὐτοῖς ὁ Κλήμης ἐν Στρωματεῦσι.\nτοῖς δ’ εἰρημένοις δοκῶ μοι εὖ ἔχειν ἐπισυνάψαι\nκαὶ τὰ ἀπὸ τῆς Ἰωσήπου τοῦ Ἑβραίου γραφῆς,\nἣν Περὶ τῆς Ἰουδαίων ἀρχαιότητος ἐν δυσὶν\nἐπραγματεύσατο βιβλίοις, περὶ τοῦ νέους γεγονέναι\nτοὺς Ἕλληνας, καὶ παρὰ βαρβάρων ὠφελῆσθαι, διάφωνά\nτε ἑαυτοῖς γεγραφέναι συμβαλεῖται γοῦν καὶ\nταῦτα εἰς τὴν τῶν εἰρημένων ἀκριβῆ καὶ βεβαίαν πίστωσιν.\nἄκουε τοίνυν οἶα καὶ οὗτος γράφει πρὸς λέξιν\nΠρῶτον οὖν ἐπέρχεταί μοι πάνυ θαυμάζειν\nτοὺς οἰομένους δεῖν περὶ τῶν παλαιτάτων ἔργων\n\n\n\nμόνοις προσέχειν τοῖς Ἕλλησι, καὶ παρὰ τούτων πυνθάνεσθαι\nτὴν ἀλήθειαν, ἡμῖν δὲ καὶ τοῖς ἄλλοις ἀνθρώποις\nἀπιστεῖν.\nπᾶν γὰρ ἐγὼ τοὐναντίον ὁρῶ\nσυμβεβηκὸς, εἴ γε δεῖ μὴ ταῖς ματαίαις δόξαις ἐπακολουθεῖν,\nἀλλὰ ἐξ αὐτῶν τὸ δίκαιον τῶν πραγμάτων\nλαμβάνειν. τὰ μὲν γὰρ παρὰ τοῖς Ἕλλησιν ἅπαντα\nνέα καὶ χθὲς καὶ πρώην, ὡς ἂν εἴποι τις, εὕροι γεγονότα·\nλέγω δὲ τὰς κτίσεις τῶν πόλεων καὶ τὰ\nπερὶ τὰς ἐπινοίας τῶν τεχνῶν καὶ τὰ περὶ τὰς τῶν\nνόμων ἀναγραφάς· πάντων δὲ νεωτάτη σχεδόν ἐστι\nπαρ᾿ αὐτοῖς ἡ περὶ τοῦ συγγράφειν τὰς ἱστορίας ἐπιμέλεια.\nτὰ μέντοι παρ᾿ Αἰγυπτίοις τε καὶ Χαλδαίοις\nκαὶ Φοίνιξιν—ἐῶ γὰρ νῦν ἡμᾶς ἐκείνοις συγ-\nκαταλέγειν—αὐτοὶ δήπουθεν ὁμολογοῦσιν ἀρχαιοτάτην\nκαὶ μονιμωτάτην ἔχειν τῆς μνήμης τὴν παράδοσιν.\nκαὶ γὰρ τόπους ἅπαντες οἰκοῦσιν ἥκιστα\nταῖς ἐκ τοῦ περιέχοντος φθοραῖς ὑποκειμένους, καὶ\nπολλὴν ἐποιήσαντο πρόνοιαν τοῦ μηδὲν ἄμνηστον\nτῶν παρ᾿ αὐτοῖς πραττομένων παραλιπεῖν, ἀλλ᾿ ἐν\nδημοσίαις ἀναγραφαῖς ὑπὸ τῶν σοφωτάτων ἀεὶ καθιεροῦσθαι.\nτὸν δὲ περὶ τὴν Ἑλλάδα τόπον μυρίαι\nμὲν φθοραὶ κατέσχον, ἐξαλείφουσαι τὴν μνήμην\nτῶν γεγονότων· ἀεὶ δὲ καινοὺς καθιστάμενοι βίους\nτοῦ παντὸς ἐνόμιζον ἄρχειν ἕκαστος τὸν ἀφ᾿ ἑαυτῶν·\nὀψὲ δὲ καὶ μόλις ἔγνωσαν φύσιν γραμμάτων. οἱγοῦν\nἀρχαιοτάτην αὐτῶν τὴν χρῆσιν εἶναι θέλοντες παρὰ\nΦοινίκων καὶ Κάδμου σεμνύνονται μαθεῖν.\nοὐ μὴν\nοὐδ᾿ ἀπ᾿ ἐκείνου τοῦ χρόνου δύναιτό τις ἂν δεῖξαι σωζομένην\nἀναγραφὴν, οὔτ᾿ ἐν ἱεροῖς οὔτ᾿ ἐν δημοσίοις\nἀναθήμασιν· ὅπου γε καὶ περὶ τῶν ἐπὶ Τροίαν τοσούτοις\nἔτεσι στρατευσάντων ὕστερον πολλὴ γέγονεν\nἀπορία καὶ ζήτησις εἰ γράμμασιν ἐχρῶντο· καὶ τἀλη-\n\n\nθὲς ἐπικρατεῖ μᾶλλον περὶ τοῦ τὴν νῦν οὖσαν τῶν\nγραμμάτων χρῆσιν ἐκείνους ἀγνοεῖν.\nὅλως δὲ\nπαρὰ τοῖς Ἕλλησιν οὐδὲν ὁμολογούμενον εὑρίσκεται\nγράμμα τῆς Ὁμήρου ποιήσεως πρεσβύτερον· οὗτος δὲ\nκαὶ τῶν Τρωϊκῶν ὕστερος φαίνεται γενόμενος. καί\nφασιν οὐδὲ τοῦτον ἐν γράμμασι τὴν αὑτοῦ ποίησιν\nκαταλιπεῖν, ἀλλὰ διαμνημονευομένην ἐκ τῶν γραμμάτων\nὕστερον συντεθῆναι, καὶ διὰ τοῦτο πολλὰς ἐν\nαὐτῇ σχεῖν τὰς διαφωνίας,\nοἱ μέντοι τὰς ἱστορίας\nἐπιχειρήσαντες συγγράφειν παρ᾿ αὐτοῖς, λέγω δὲ\nτοὺς περὶ Κάδμον τε τὸν Μιλήσιον καὶ τὸν Ἀργεῖον\nἈκουσίλαον καὶ μετὰ τοῦτον εἴ τινες ἄλλοι λέγονται\nγενέσθαι, βραχὺ τῆς Περσῶν ἐπὶ τὴν Ἑλλάδα στρατείας\nτῷ χρόνῳ προύλαβον.\nἀλλὰ μὴν καὶ τοὺς\nπερὶ τῶν οὐρανίων τε καὶ θείων πρώτους παρ᾿ Ἕλλησι\nφιλοσοφήσαντας, οἷον Φερεκύδην τὸν Σύριον\nκαὶ Πυθαγόραν καὶ Θάλητα, πάντες συμφώνως ὁμολογοῦσιν\nΑἰγυπτίων καὶ Χαλδαίων γενομένους μα-\nθητὰς ὀλίγα συγγράψαι· καὶ ταῦτα τοῖς Ἕλλησιν εἶναι\nδοκεῖ πάντων ἀρχαιότατα, καὶ μόλις αὐτὰ πιστεύουσιν\nὑπ᾿ ἐκείνων γεγράφθαι.”\n“Πῶς οὖν οὐκ ἔστιν ἄλογον τετυφῶσθαι τοὺς\nἝλληνας ὧς μόνους ἐπισταμένους τἀρχαῖα καὶ τὴν\nἀλήθειαν περὶ αὐτῶν ἀκριβῶς παραδιδόντας; ἢ τίς\nοὐ παρὰ τῶν αὐτῶν συγγραφέων μάθοι ῥᾳδίως ὅτι\nμηδὲ ἓν εἰδότες βεβαίως συνέγραφον, ἀλλ᾿ ὡς ἕκαστοι\nπερὶ τῶν πραγμάτων εἴκαζον;\nπλέον γοῦν\nδιὰ τῶν βιβλίων ἀλλήλους ἐλέγχουσι καὶ τἀναντιώτατα\nπερὶ τῶν αὐτῶν λέγειν οὐκ ὀκνοῦσι. περίεργος\nδ᾿ ἂν εἴην ἐγὼ τοὺς ἐμοῦ μᾶλλον ἐπισταμένους διδάσκων,\nὅσα μὲν Ἑλλάνικος Ἀκουσιλάῳ περὶ τῶν\nγενεαλογιῶν διαπεφώνηκεν, ὅσα δὲ διορθοῦται τὸν\n\n\nἩσίοδον Ἀκουσίλαος ’ ἢ τίνα τρόπον Ἔφορος μὲν\nἙλλάνικον ἐν τοῖς πλείστοις ψευδόμενον ἐπιδείκνυσιν,\nἜφορον δὲ Τιμαῖος, καὶ Τιμαῖον οἶ μετ’ ἐκεῖνον\nγεγονότες , Ἡρόδοτον δὲ πάντες.\nἀλλ’ οὐδὲ\nπερὶ τῶν Σικελικῶν τοῖς περὶ Ἀντίοχον καὶ Φίλιστον\nἢ Καλλίαν Τιμαῖος συμφωνεῖν ἠξίωσεν, οὐδ’ αὖ περὶ\nτῶν Ἀττικῶν οἶ τὰς Ἀτθίδας συγγεγραφότες, ἢ περὶ\nτῶν Ἀργολικῶν οἶ τὰ περὶ Ἀργὸς ἱστοροῦντες ἀλλήλοις\nἠκολουθήκασι.\nκαὶ τί δεῖ λέγειν περὶ τῶν\nκατὰ πόλεις, καὶ βραχυτέρων, ὅπου γε περὶ τῆς Περσικῆς\nστρατείας καὶ τῶν ἐν αὐτῇ πραχθέντων οἶ δοκμώτατοι\nδιαπεφωνήκασι ; πολλὰ δὲ καὶ Θουκυδίδης\nὡς ψευδόμενος ὑπό τινων κατηγορεῖται, καίτοι δοκὼν\nἀκριβεστάτην καθ’ ἑαυτὸν ἱστορίαν συγγράφειν.’’\n“ Αἰτίαι δὲ τῆς τοιαύτης διαφωνίας πολλαὶ\nμὲν ἴσως ἂν καὶ ἕτεραι τοῖς βουλομένοις ζητεῖν ἀναφανεἶεν,\nφανεῖεν , ἐγὼ δὲ δυσὶ ταῖς ἐκτεθησομέναις αἰτίαις\nτὴν μεγίστην ἰσχὺν ἀνατίθημι.\nκαὶ προτέραν\nἐρῶ τὴν κυριωτέραν εἶναί μοι δοκοῦσαν. τὸ γὰρ\nἐξ ἀρχῆς μὴ σπουδασθῆναι παρὰ τοῖς Ἕλλησι δημοσίᾳ\nγίνεσθαι τὰς περὶ τῶν ἑκάστοτε πραττομένων\nἀναγραφὰς , τοῦτο μάλιστα δὴ καὶ τὴν πλάνην καὶ\nτὴν ἐξουσίαν τοῦ ψεύδεσθαι τοῖς μετὰ ταῦτα βουληθεῖσι\nπερὶ τῶν παλαιῶν τι γράφειν παρέσχεν.\nοὐ γὰρ μόνον παρὰ τοῖς ἄλλοις Ἕλλησιν ἠμελήθη τὰ\nπερὶ τὰς ἀναγραφὰς, ἀλλ’ οὐδὲ παρ’ αὐτοῖς ’ Αθηναίοις,\nοὓς αὐτόχθονας εἶναι λέγουσι καὶ παιδείας\nἐπιμελεῖς , οὐδὲν τοιοῦτον εὑρίσκεται γενόμενον·\nἀλλὰ τῶν δημοσίων γραμμάτων ἀρχαιοτάτους εἶναί\nφασι τοὺς ὑπὸ Δράκοντος αὐτοῖς περὶ τῶν φονικῶν\nγραφέντας νόμους , ὀλίγῳ πρότερον τῆς Πεισιστράτου\nτυραννίδος ἀνθρώπου γεγονότος.\nπερὶ μὲν\n\n\nγὰρ Ἀρκάδων τί χρὴ λέγειν αὐχούντων ἀρχαιότητα;\nμόλις γὰρ οὗτοι καὶ μετὰ ταῦτα γράμμασιν\nἐπαιδεύθησαν.”\n“Ἅτε δὴ τοίνυν οὐδεμιᾶς προβεβλημένης\nἀναγραφῆς, ἣ καὶ τοὺς μαθεῖν βουλομένους διδάξειν\nἔμελλε καὶ τοὺς ψευδομένους ἐλέγξειν, ἡ πολλὴ πρὸς\nἀλλήλους ἐγένετο διαφωνία τοῖς συγγραφεῦσι.\nδευτέραν δὲ πρὸς ταύτῃ θετέον ἐκείνην αἰτίαν. οἱ\nγὰρ ἐπὶ τὸ γράφειν ὁρμήσαντες οὐ περὶ τὴν ἀλή-\nθειαν ἐσπούδασαν — καίτοι τοῦτο πρόχειρον αὐτοῖς\nἐστιν ἀεὶ τὸ ἐπάγγελμα — λόγων δὲ δύναμιν ἐπεδείκνυντο·\nκαὶ καθ᾿ ὅντινα τρόπον ἐν τούτῳ παρευδοκιμήσειν\nτοὺς ἄλλους ὑπελάμβανον, κατὰ τοῦτον\nἡρμόζοντο, τινὲς μὲν ἐπὶ τὸ μυθολογεῖν τραπόμενοι,\nτινὲς δὲ πρὸς χάριν ἢ τὰς πόλεις ἢ τοὺς βασιλέας\nἐπαινοῦντες· ἄλλοι δὲ ἐπὶ τὸ κατηγορεῖν τῶν πράξεων\nἢ τῶν γεγραφότων ἐχώρησαν, εὐδοκιμήσειν ἐν\nτούτῳ νομίζοντες.\nὅλως δὲ τὸ πάντων ἐναντιώτατον\nἱστορίᾳ πράττοντες διατελοῦσι. τῆς μὲν γὰρ\nἀληθοῦς ἐστι τεκμήριον ἱστορίας, εἰ περὶ τῶν αὐτῶν\nἅπαντες τὰ αὐτὰ καὶ λέγοιεν καὶ γράφοιεν· οἱ δὲ, εἰ\nμὴ τὰ αὐτὰ γράψειαν ἑτέροις, οὕτως ἐνόμιζον αὐτοὶ\nφαίνεσθαι πάντων ἀληθέστατοι.”\nΤοσαῦτα καὶ ὁ Ἰώσηπος. εἴη δ᾿ ἂν τῶν εἰρημένων\nἐπισφράγισμα καὶ ἡ Διοδώρου μαρτυρία,\nἣν ἀπὸ τοῦ πρώτου τῆς συναχθείσης αὐτῷ Bιβλιοθήκης\nπαραθήσομαι, οὕτως ἔχουσαν πρὸς λέξιν\n“Τούτων δ᾿ ἡμῖν διευκρινημένων ῥητέον\nὅσοι τῶν παρ᾿ Ἕλλησι δεδοξασμένων ἐπὶ συνέσει καὶ\nπαιδείᾳ παρέβαλον εἰς Αἴγυπτον ἐν τοῖς ἀρχαίοις\n\n\n\nχρόνοις , ἔνα τῶν ἐνταῦθα νομίμων καὶ παιδείας μετάσχωσιν.\nοἶ γὰρ ἱερεῖς τῶν Αἰγυπτίων ἱστοροῦσιν\nἐκ τῶν ἀναγραφῶν τῶν ἐν ταῖς ἱεραῖς βίβλοις\nπαραβαλεῖν πρὸς ἑαυτοὺς Ὀρφέα τε καὶ Μουσαῖον\nκαὶ Μελάμποδα καὶ Δαίδαλον, πρὸς δὲ τούτοις Ὅμηρόν\nτε τὸν ποιητὴν καὶ Λυκοῦργον τὸν Σπαρτιάτην,\nἔτι δὲ Σόλωνα τὸν Ἀθηναῖον καὶ Πλάτωνα τὸν φιλόσοφον·\nἐλθεῖν δὲ καὶ Πυθαγόραν τὸν Σάμιον καὶ\nτὸν μαθηματικὸν Εὔδοξον, ἔτι δὲ Δημόκριτον τὸν\nἈβδηρίτην καὶ Οἰνοπίδην τὸν Χῖον.\nπάντων δὲ\nτούτων σημεῖα δεικνύουσι τῶν μὲν εἰκόνας, τῶν δὲ\nτόπων ἢ κατασκευασμάτων ὁμωνύμους προσηγορίας.\nἔκ τε τῆς ἑκάστῳ ζηλωθείσης παιδείας ἀποδείξεις\nφέρουσι, συνιστάντες ἐξ Αἰγύπτου μετενηνοχέναι\nπάντα δι’ ὧν παρὰ τοῖς Ἕλλησιν ἐθαυμάσθησαν.\nὈρφέα μὲν γὰρ τῶν μυστικῶν τελετῶν τὰ πλεῖστα,\nκαὶ τὰ περὶ τὴν ἑαυτοῦ πλάνην ὀργιαζόμενα,\nκαὶ τὴν τῶν ἐνἍιδου μυθοποιίαν παρ’ Αἰγυπτίων\nἀπενέγκασθαι. τὴν μὲν γὰρ Ὀσίριδος τελετὴν τῇ\nΔιονύσου τὴν αὐτὴν εἶναι· τὴν δὲ τῆς Ἴσιδος τῇ\nτῆς Δήμητρος ὁμοιοτάτην ὑπάρχειν , τῶν ὀνομάτων\nμόνων ἐνηλλαγμένων · τὰς δὲ τῶν ἀσεβῶν ἐν Ἅιδου\nτιμωρίας, καὶ τοὺς τῶν εὐσεβῶν λειμῶνας, καὶ τὰς\nπαρὰ τοῖς πολλοῖς εἰδωλοποιίας ἀναπεπλασμένας παρεισαγαγεῖν,\nμιμησάμενον τὰ περὶ τὰς ταφὰς τὰς κατ’\nΑἴγυπτον.\nτὸν μὲν γὰρ ψυχοπομπὸν Ἑρμῆν, κατὰ\nτὸ παλαιὸν νόμιμον παρ’ Αἰγυπτίοις , ἀναγαγόντα\nτοῦ Ἄπιδος τὸ σῶμα μέχρι τινὸς παραδιδόναι τῷ περικειμένῳ\nτὴν τοῦ Κερβέρου προτομήν. τοῦ δὲ Ὀρφέως\nτοῦτο καταδείξαντος παρὰ τοῖς Ἕλλησι τὸν\nΌμηρον ἀκολούθως τούτῳ θεῖναι κατὰ τὴν ποίησιν,\n\n\nἙρμῆς δὲ ψυχὰς Κυλλήνιος ἐξεκαλεῖτοἀνδρῶν ἡρώων· ἔχε δὲ ῥάβδον μετὰ χερσίν.᾿\nΕἶτα πάλιν προβὰς ἐπιλέγει\n῾᾿Μελάμποδα δέ φασι μετενεγκεῖν ἐξ Αἰγύπτου\nτὰ Διονύσῳ νομιζόμενα τελεῖσθαι παρὰ τοῖς Ἕλλησι,\nκαὶ τὰ περὶ Κρόνου μυθολογούμενα, καὶ τὰ περὶ τῆς\nΤιτανομαχίας, καὶ τὸ σύνολον τὴν περὶ τὰ πάθη τῶν\nθεῶν ἱστορίαν.\nτὸν δὲ Δαίδαλον λέγουσιν ἀπο-\nμιμήσασθαι τὴν τοῦ λαβυρίνθου πλοκὴν, τοῦ διαμένοντος\nμὲν μέχρι τοῦ νῦν καιροῦ, οἰκοδομηθέντος δὲ,\nὡς μέν τινές φασιν, ὑπὸ Μένδητος, ὡς δ᾿ ἔνιοι λέγουσιν,\nὑπὸ Μάρου τοῦ βασιλέως, πολλοῖς ἔτεσι πρότερον\nτῆς Μίνω βασιλείας· τόν τε ῥυθμὸν τῶν ἀρχαίων\nκατ᾿ Αἴγυπτον ἀνδριάντων τὸν αὐτὸν εἶναι\nτοῖς ὑπὸ Δαιδάλου κατασκευασθεῖσι παρὰ τοῖς Ἕλλησι.\nτὸ δὲ κάλλιστον πρόπυλον ἐν Μέμφει τοῦ\nἩφαίστου Δαίδαλον ἀρχιτεκτονῆσαι, καὶ θαυμασθέντα\nτυχεῖν εἰκόνος ξυλίνης κατὰ τὸ προειρημένον\nἱερὸν, ταῖς ἰδίαις χερσὶ δεδημιουργημένης· πέρας δὲ,\nδιὰ τὴν εὐφυΐαν ἀξιωθέντα μεγάλης δόξης, καὶ πολλὰ\nπροσεξευρόντα, τυχεῖν ἰσοθέων τιμῶν. κατὰ γὰρ\nμίαν τῶν πρὸς τῇ Μέμφει νήσων ἔτι καὶ νῦν ἱερὸν\nεἶναι Δαιδάλου τιμώμενον ὑπὸ τῶν ἐγχωρίων.\nτῆς\nδ᾿ Ὁμήρου παρουσίας ἄλλα τε σημεῖα φέρουσι καὶ\nμάλιστα τὴν τῆς Ἑλένης γενομένην παρὰ Μενελάῳ\nΤηλεμάχῳ φαρμακείαν καὶ λήθην τῶν συμβεβηκό-\nτων κακῶν.\nτὸ γὰρ νηπενθὲς φάρμακον, ὃ λαβεῖν\nφησιν ὁ ποιητὴς τὴν Ἑλένην ἐκ τῶν Αἰγυπτίων\nπαρὰ τῆς Πολυδάμνης, τῆς Θῶνος γυναικὸς, ἀκριβῶς\nἐξητακὼς φαίνεται.\nἔτι γὰρ καὶ νῦν τὰς ἐν\nταύτῃ γυναῖκας χρῆσθαι τῇ προειρημένῃ δυνάμει λέγουσι,\nκαὶ παρὰ μόναις ταῖς Διοσπολίτισιν ἐκ πα-\n\n\nλαιῶν χρόνων ὀργῆς καὶ λύπης φάρμακον εὑρῆσθαί\nφασι· τὰς δὲ Θήβας καὶ Διόσπολιν τὴν αὐτὴν ὑπάρχειν·\nτήν τε Ἀφροδίτην ὀνομάζεσθαι παρὰ τοῖς ἐγχωρίοις\nχρυσῆν ἐκ παλαιὰς παραδόσεως· καὶ πεδίον\nεἶναι· καλούμενον χρυσῆς Ἀφροδίτης περὶ τὴν ὀνομαζομένην\nΜώμεμφιν.\nτά τε περὶ τὸν Δία καὶ\nτὴν Πρὰν μυθολογούμενα περὶ τῆς συνουσίας καὶ\nτὴν εἰς Αἰθιοπίαν ἐκδημίαν ἐκεῖθεν αὐτὸν μετενεγκεῖν.\nκατ’ ἐνιαυτὸν γὰρ παρὰ τοῖς Αἰγυπτίοις\nτὸν νεὼν τοῦ Δῖός περαιοῦσθαι τὸν ποταμὸν εἰς τὴν\nΛιβύην, καὶ μεθ’ ἡμέρας τινὰς πάλιν ἐπιστρέφειν,\nὡς ἐξ Αἰθιοπίας τοῦ θεοῦ παρόντος. τήν τε συνουσίαν\nτῶν θεῶν τούτων, ἐν ταῖς πανηγύρεσι τῶν ναῶν\nἀνακομιζομένων ἀμφοτέρων εἰς ὄρος ἄνθεσι παντοίοις\nὑπὸ τῶν ἱερέων κατεστεμμένον.’\nΚαὶ Λυκοῦργον δὲ καὶ Πλάτωνα καὶ Σόλωνα\nπολλὰ τῶν ἐξ Αἰγύπτου νομίμων εἰς τὰς ἑαυτῶυ\nκατατάξαι νομοθεσίας, Πυθαγόραν τε τὰ κατὰ\nτὸν ἱερὸν λόγον, καὶ τὰ κατὰ γεωμετρίαν θεωρήματα,\nκαὶ τὰ περὶ τοὺς ἀριθμοὺς, ἔτι δὲ τὴν εἰς πᾶν ζῷον\nτῆς ψυχῆς μεταβολὴν μαθεῖν παρ’ Αἰγυπτίων.\nὑπολαμβάνουσι δὲ καὶ Δημόκριτον παρ’ αὐτοῖς ἔτη\nδιατρῖψαι πέντε καὶ πολλὰ διδαχθῆναι τῶν κατὰ\nἀστρολογίαν· τόν τε Οἰνοπίδην ὁμοίως συνδιατρίψαντα\nτοῖς ἱερεῦσι καὶ ἀστρολόγοις μαθεῖν ἄλλα τε\nκαὶ μάλιστα τὸν ἡλιακὸν κύκλον, ὡς λοξὴν μὲν ἔχει\nτὴν πορείαν, ἐναντίαν δὲ τοῖς ἄλλοις ἄστροις τὴν\nφορὰν ποιεῖται.\nπαραπλησίως δὲ καὶ τὸν Εὔδοξον\nἀστρολογήσαντα παρ’ αὐτοῖς καὶ πολλὰ τῶν\nχρησίμων εἰς τοὺς Ἕλληνας ἐκδόντα τυχεῖν ἀξιολόγου\nδόξης.\nπάντων δὲ τῶν παλαιῶν ἀγαλματοποιῶν\nτοὺς μάλιστα διωνομασμένους διατετριφέναι\n\n\nπαρ᾿ αὐτοῖς, Τηλεκλέα καὶ Θεόδωρον, τοὺς ῾Ροίκου\nμὲν υἱοὺς, κατασκευάσαντας δὲ τοῖς Σαμίοις τὸ τοῦ\nἈπόλλωνος τοῦ Πυθίου ξόανον.”\nΤοσαῦτα δὲ καὶ Διόδωρος. ἀλλ᾿ οὗτος μὲν\nὁ λόγος ὧδέ πως ἀποδεδειγμένος ἐνταῦθά μοι εἰληφέτω\nτέλος. οὐ δεῖ δὴ λοιπὸν ἀλογίας ἡμῶν κατηγορεῖν,\nεἰ δὴ τοὺς τῶν σοφῶν Ἑλλήνων καὶ αὐτῶν\nγε τῶν παρ᾿ αὐτοῖς φιλοσόφων διδασκάλους, τοὺς\nβαρβάρους λέγω, πόθῳ τῆς ἀληθοῦς εὐσεβείας καὶ\nαὐτοὶ μετήλθομεν, εἴ γε βάρβαροι Ἑβραῖοι.\nὧν\nτοὺς χρόνους, καθ᾿ οὓς ἤκμασαν Μωσῆς τε καὶ οἱ\nμετὰ Μωσέα προφῆται, εὖ ἂν ἔχοι διελθεῖν, ἐπεὶ\nκαὶ τοῦτ᾿ ἂν εἴη ἕν τι τῶν μάλιστα συνεκτικωτάτων\nτῇ προκειμένῃ πραγματείᾳ, τὸ μέλλοντας τῶν παρὰ\nτοῖς ἀνδράσι λογίων ἐφάπτεσθαι προδιαλαβεῖν περὶ\nτῆς ἀρχαιότητος αὐτῶν, ἵν᾿, εἰ φανεῖεν τοῖς Ἑβραίων\nπροφήταις τε καὶ θεολόγοις οἱ παρ᾿ Ἕλλησιν ὁμοδοξοῦντες,\nμηκέτ᾿ ἀμφιβάλλοις τίνας ἦν εἰκὸς τὰ\nπαρὰ τίνων ἀναλέξασθαι, πότερα τοὺς πρεσβυτέρους\nτὰ τῶν νέων, Ἑβραίους τε τὰ Ἑλλήνων, καὶ βαρβάρους\nτὰ φιλοσόφων, ὧν οὐδὲ τῆς γλώσσης εἰκὸς\nἐπαΐειν· ἢ, ὅπερ καὶ μᾶλλον εἰκὸς, τοὺς νέους τὰ\nτῶν πρεσβυτέρων, καὶ τοὺς τὰ πλεῖστα τῶν ἐθνῶν\nπεριειργασμένους Ἓλληνας καὶ τὰ Ἑβραίων μὴ ἀγνοῆσαι,\nἀρχῆθεν ἐπὶ τὴν Ἑλλάδα φωνὴν\nμεταβεβλημένα.\nΜωσέως πέρι καὶ τῆς τῶν μετ᾿ αὐτὸν προφητῶν\nἀρχαιότητος πλεῖστοι μὲν ἄλλοι διὰ σπουδῆς\nτὴν ἀπόδειξιν ἐν οἰκείοις καταβέβληνται συγγράμμασιν,\nἀφ᾿ ὧν αὐτίκα μάλα σμικρὰ ἄττα παραθήσομαι.\nκἀγὼ δὲ καινοτέραν παρὰ τοὺς εἰρημένους\nὁδεύσας ταύτῃ χρήσομαι τῇ μεθόδῳ. συντρεχόντων\n\n\nὁμολογουμένως τῶν χρόνων Αὐγούστου Ῥωμαίων\nαὐτοκράτορος καὶ τῆς τοῦ σωτῆρος ἡμῶν γενέσεως,\nἀρχήν τε τῆς εὐαγγελικῆς διδασκαλίας τοῦ Χριστοῦ\nποιησαμένου κατὰ τὸ πεντεκαιδέκατον ἔτος Τιβερίου\nΚαίσαρος, εἴ τις ἀπὸ τούτου συναγαγεῖν ἐθέλοι τὸν\nτῶν ἐτῶν ἀριθμὸν, προιὼν ἐπὶ τοὺς ἀνωτέρω χρόνους,\nτοὺς μέχρι Δαρείου τοῦ Περσῶν βασιλέως, καὶ\nτῆς κατ’ αὐτὸν ἀνανεώσεως τοῦ ἐν Ἱεροσολύμοις νεὼ,\nἣ γέγονε μετὰ τὴν ἀπὸ Βαβυλῶνος ἐπάνοδον τοῦ\nἸουδαίων ἔθνους, εὕροι ἂν ἀπὸ Τιβερίου ἐπὶ τὸ δεύτερον\nἔτος Δαρείου ἔτη φμή.\nΔαρείου μὲν γὰρ\nτὸ δεύτερον κατὰ τὸ πρῶτον ἔτος τῆς ξέ Ὀλυμπιάδος\nκαταντᾷ, Τιβερίου δὲ τὸ πεντεκαιδέκατον τῆς Ῥωμαίων\nβασιλείας κατὰ τὸ δ’ τῆς σὰ Ὀλυμπιάδος\nσυμπίπτει.\nγίνονται τοίνυν αἱ μεταξὺ Δαρείου\nτοῦ Περσοῦ καὶ Τιβερίου τοῦ Ῥωμαίων βασιλέως\nὈλυμπιάδες ρλζ΄, αἳ συνάγουσι χρόνον ἐτῶν φμή,\nτετραετίας τῇ Ὀλυμπιάδι λογιζομένης.\nἐπεὶ δὲ\nκατὰ τὸ δεύτερον ἔτος Δαρείου τὸ ἑβδομηκοστὸν\nὑπῆρχε τῆς ἐρημίας τοῦ ἐν Ἱεροσολύμοις νεὼ, καθὼς\nτὰ τῆς ἱστορίας ἱστορίας παρίστησι, κἀντεῦθεν πάλιν\nἀνατρεχόντων ἀπὸ μὲν τοῦ δευτέρου ἔτους Δαρείου\nρείου ἐπὶ τὴν πρώτην Ὀλυμπιάδα ἔτη συνάγοιτ’ ἂν\nσνς', Ὀλυμπιάδες ξδ'· τοσαῦτα δ’ ἂν εὕροις τὰ ἀπὸ\nτοῦ ὑστάτου ἔτους τῆς ἐρημίας τοῦ δηλωθέντος ἱεροῦ\nἐπὶ τὸ ’ν ἔτος Ὀζίου τοῦ τῶν Ἰουδαίων βασιλέως\nἀνιὼν, καθ’ ὃν ἐπροφήτευον Ἠσαίας καὶ Ὠσηὲ, ὅσοι\nτε τούτοις γεγόνασι σύγχρονοι, ὥστ’ εἶναι τὴν πρώτην\nκαθ’ Ἕλληνας Ὀλυμπιάδα σύνδρομον Ἡσαΐᾳ τῷ\nπροφήτῃ καὶ τοῖς τούτῳ συγχρόνοις.\nπάλιν δὲ\nἀπὸ τῆς πρώτης Ὀλυμπιάδος ἐπὶ τοὺς ἔμπροσθεν\nἀνιὼν χρόνους μέχρι τῆς Ἰλίου ἁλώσεως εὑρήσεις\n\n\nἔτη συγκεφαλαιούμενα υη΄, ὡς αἱ παρ᾿ Ἕλλησι\nτῶν χρόνων ἀναγραφαὶ περιέχουσι.\nκαὶ καθ᾿\nἙβραίους ἀπὸ πεντηκοστοῦ ἔτους Ὀζίου τοῦ Ἰουδαίων\nβασιλέως ἀνιὼν ἐπὶ τὸ τρίτον ἔτος Λαβδὼν παρ᾿\nἙβραίοις γενομένου κριτοῦ τὸν ἴσον συνάξεις ἀριθμὸν\nἐτῶν υη΄· ὥστ᾿ εἶναι τὴν Ἰλίου ἅλωσιν κατὰ\nτοὺς Λαβδὼν τοῦ κριτοῦ χρόνους, ἑπτὰ ἔτεσι πρότερον\nἢ Σαμψὼν ἄρξαι Ἑβραίων, ὃν κατὰ τὴν τοῦ\nσώματος ἀλκὴν ἀνυπόστατον γενέσθαι φασὶν, ἐοικότα\nτῷ βοωμένῳ παρ᾿ Ἓλλησιν Ἡρακλεῖ.\nκαὶ ἐντεῦθεν\nδὲ ἐπὶ τοὺς ἀνωτέρω βαδίζων, σαυτῷ τε συναγαγὼν\nἀριθμὸν ἐτῶν υ΄, εὕροις ἂν κατὰ μὲν Ἑβραίους\nΜωσέα, κατὰ δὲ Ἕλληνας Κέκροπα τὸν γηγενῆ.\nκατώτερα δὲ τῶν Κέκροπος ἱστορεῖται χρόνων τὰ\nπαρ᾿ Ἕλλησι θαυμαζόμενα. γίνεται γὰρ μετὰ Κέκροπα\nὁ κατὰ Δευκαλίωνα κατακλυσμὸς, καὶ ἡ ἐπὶ\nΦαέθοντος ἐκπύρωσις, Ἐριχθονίου τε γένεσις, Κόρης\nτε ἁρπαγὴ, καὶ Δήμητρος μυστήρια, Ἐλευσινίων\nἵδρυσις, Τριπτολέμου γεωργία, Εὐρώπης ὑπὸ Διὸς\nἁρπαγὴ, Ἀπόλλωνος γένεσις, Κάδμου ἐπὶ Θήβας\nπαρουσία, καὶ ἔτι τούτων νεώτεροι Διόνυσος, Μίνως,\nΠερσεὺς, Ἀσκληπιὸς, Διόσκουροι, Ἡρακλῆς.\nτούτων δ᾿ ἁπάντων πρεσβύτερος γεγονὼς συνίσταται\nΜωσῆς, ὡς ἂν κατὰ Κέκροπα τὴν ἡλικίαν\nἀκμάσας. ἀπὸ δὲ Μωσέως πάλιν ἀνιὼν ἐπὶ τὸ πρῶτον\nἔτος ζωῆς Ἁβραὰμ εὑρήσεις ἔτη φε΄. τοσαῦτα\nδὲ ἀπὸ τοῦ δηλωθέντος ἔτους τῆς Κέκροπος βασιλείας\nτὸν ἀνωτέρω χρόνον ἀπαριθμούμενος ἐπὶ Νίνον\nἥξεις τὸν Ἀσσύριον, ὃν πρῶτόν φασιν ἁπάσης\nτῆς Ἀσίας πλὴν Ἰνδῶν κεκρατηκέναι· οὗ Νίνος ἐπώνυμος\nπόλις, ἣ Νινευὶ παρ᾿ Ἑβραίοις ὠνόμασται,\nκαθ᾿ ὃν Ζωροάστρης ὁ μάγος Βακτρίων ἐβασίλευσε.\n\n\nΝίνου δὲ γυνὴ καὶ διάδοχος τῆς βασιλείας Σεμίραμις·\nὥστ᾿ εἶναι τὸν Ἁβραάμ κατὰ τούτους.\nΤαῦτα μὲν οὖν ἀποδεικτικῶς ἐν τοῖς πονηθεῖσιν\nἡμῖν Χρονικοῖς Κανόσιν οὕτως ἔχοντα συνέστη.\nἐπὶ δὲ τοῦ παρόντος πρὸς τοῖς εἰρημένοις\nμάρτυρι τῆς Μωσέως ἀρχαιότητος χρήσομαι τῷ πάντων\nδυσμενεστάτῳ καὶ πολεμιωτάτῳ Ἑβραίων τε καὶ\nἡμῶν, φημὶ δὲ τῷ καθ᾿ ἡμᾶς φιλοσόφῳ, ὃς τὴν καθ᾿\nἡμῶν συσκευὴν ὑπερβολῇ μίσους προβεβλημένος\nοὐ μόνους ἡμᾶς, ἀλλὰ καὶ Ἑβραίους, αὐτόν τε Μωσέα\nκαὶ τοὺς μετ᾿ αὐτὸν προφήτας ταῖς ἴσαις ὑπηγάγετο\nδυσφημίαις. οὕτω γὰρ διὰ τῆς τῶν ἐχθρῶν\nὁμολογίας ἀναμφηρίστως ἡγοῦμαι τὴν ἐπαγγελίαν\nπιστώσασθαι.\nγράφει τοίνυν ἐν τῷ τετάρτῳ τῆς\nκαθ᾿ ἡμῶν συσκευῆς ὁ Πορφύριος ῥήμασιν αὐτοῖς\nτάδε\n“Ἱστορεῖ δὲ τὰ περὶ Ἰουδαίων ἀληθέστατα, ὅτι\nκαὶ τοῖς τόποις καὶ τοῖς ὀνόμασιν αὐτῶν τὰ συμφωνότατα,\nΣαγχωνιάθων ὁ Βηρύτιος, εἰληφὼς τὰ ὑπομνήματα\nπαρὰ Ἱερομβάλου τοῦ ἱερέως θεοῦ Ἰευὼ, ὃς\nἈβελβαλῷ τῷ βασιλεῖ Βηρυτίων τὴν ἱστορίαν ἀναθεὶς,\nὑπ᾿ ἐκείνου καὶ τῶν κατ᾿ αὐτὸν ἐξεταστῶν τῆς\nἀληθείας παρεδέχθη. οἱ δὲ τούτων χρόνοι καὶ πρὸ\nτῶν Τρωϊκὠν πίπτουσι χρόνων καὶ σχεδὸν τοῖς Μωσέως\nπλησιάζουσιν, ὡς αἱ τῶν Φοινίκης βασιλέων\nμηνύουσι διαδοχαί. Σαγχωνιάθων δὲ, ὁ κατὰ τὴν\nτῶν Φοινίκων διάλεκτον φιλαλήθῶς πᾶσαν τὴν παλαιὰν\nἱστορίαν ἐκ τῶν κατὰ πόλιν ὑπομνημάτων καὶ\nτῶν ἐν τοῖς ἱεροῖς ἀναγραφῶν συναγαγὼν καὶ συγγράψας,\nἐπὶ Σεμιράμεως γέγονε τῆς Ἀσσυρίων\nβασιλίδος.”\nΤαῦτα ὁ Πορφύριος. δεῖ δὴ συλλογίσασθαι\n\n\nτὰ προκείμενα ὧδέ πως. εἴπερ ὁ Σαγχωνιάθων ἐπὶ\nΣεμιράμεως γέγονεν, ἡ δὲ μακρῷ πρόσθεν τῶν\nΤρωϊκῶν ὁμολογεῖται, εἴη ἂν καὶ ὁ Σαγχωνιάθων\nτῶν Τρωϊκῶν παλαίτερος.\nἀλλ᾿ οὗτος παρ᾿ ἑτέ-\nρων πρεσβυτέρων αὐτοῦ τοῖς χρόνοις εἰληφέναι λέγεται\nτὰ ὑπομνήματα· οἱ δὲ καὶ αὐτοὶ ἀρχαιότεροι\nὄντες αὐτοῦ σχεδὸν τοῖς Μωσέως πλησιάζειν χρόνοις\nεἴρηνται, οὐδὲ αὐτοὶ κατὰ Μωσέα γενόμενοι, ἀλλὰ\nσχεδὸν τοῖς ἐκείνου χρόνοις πλησιάζοντες· ὡς τοσοῦτον\nπρεσβύτερον εἶναι τὸν Μωσέα τοῦ Σαγχωνιάθωνος\nὁπόσον ἂν οὗτος λείπηται τῶν αὐτοῦ πρεσβυτέρων,\nοἳ Μωσεῖ πλησιάζειν ὡμολογήθησαν.\nπόσοις δὲ ἄρα ἔτεσιν εἰκὸς ἦν Μωσέα ὑπεράγειν\nτοὺς δηλουμένους ἄπορον εἰπεῖν· διόπερ τοῦτό μοι\nδοκῶ παρήσειν. δοὺς δὲ κατ᾿ αὐτὸν ἐκεῖνον τὸν\nΣαγχωνιάθωνα Μωσέα γεγονέναι, καὶ μὴ πρότερον,\nὧδε τὸν ἔλεγχον ἐφοδεύσω.\nεἴπερ ἐπὶ Σεμιράμεως\nτῆς Ἀσσυρίων βασιλίδος ὁ Σαγχωνιάθων ἐγνωρίζετο,\nἔστω δὲ καὶ Μωσῆς μηδὲν προάγων, κατὰ δὲ\nτοῦτον ἠκμακὼς, γένοιτ᾿ ἂν οὖν καὶ αὐτὸς κατὰ Σεμίραμιν.\nἀλλ᾿ ὁ μὲν ἡμέτερος λόγος ἐπὶ ταύτης\nἐδήλου γενέσθαι τὸν Ἁβραὰμ, ὁ δὲ τοῦ φιλοσόφου\nπαλαίτερον τὸν Μωσέα συνίστησιν. ἡ δὲ Σεμίραμις\nτῶν Τρωϊκῶν ὀκτακοσίοις ὅλοις ἔτεσι δείκνυται\nπρογενομένη. καὶ Μωσῆς ἄρα ἔσται τοσούτοις τὰ\nΤρωϊκὰ προάγων κατὰ τὸν φιλόσοφον.\nπρῶτος\nδὲ βασιλεύει Ἀργείων Ἴναχος, οὔπω τότε Ἀθηναίων\nοὔτε τὴν πόλιν οὔτε τὴν προσηγορίαν ἐχόντων. ὁ δὲ\nπρῶτος Ἀργείων ἡγεῖται κατὰ τὸν πέμπτον μετὰ Σε-\nμίραμιν Ἀσσυρίων βασιλέα, ν΄ καὶ ρ΄ ὕστερον ἔτεσιν\nαὐτῆς τε καὶ Μωσέως, ἐν οἷς οὐδὲν ἐπίσημον γεγονὸς\nἱστορεῖται παρ᾿ Ἕλλησι. κατὰ τοῦτο δὲ τοῦ χρό-\n\n\nνοῦ παρ’ Ἑβραίοις ἡγοῦνται οἶ Κριταί.\nεἶτ’ αὖ\nπάλιν τριακοσίοις ἐτῶν ἄλλοις κατώτερον χρόνοις,\nἤδη που πλέον ἢ ὒ ἐτῶν ὅλων συμπληρουμένων ἀπὸ\nΣεμιράμεως, πρῶτος Ἀθηναίων βασιλεύει Κέκροψ ὁ\nβοώμενος παρ’ αὐτοῖς αὐτόχθων, Ἄργους ἡγουμένου\nΤριόπα, ὃς ἦν ἕβδομος μετὰ τὸν πρῶτον Ἀργεῖον\nἼναχον.\nμεταξὺ δὲ τούτων ὁ ἐπὶ Ὠγύγου μνημονεύεται\nκατακλυσμὸς, πρῶτός τε Ἆπις ἐν Αἰγύπτῳ\nθεὸς ὠνομάσθη, καὶ Ἰὼ θυγάτηρ Ἰνάχου , ἣν Ἴσιν\nΑἰγύπτιοι μετονομάσαντες σέβουσι , Προμηθεύς τε\nκαὶ Ἄτλας ἐγνωρίζοντο.\nἀπὸ δὲ Κέκροπος ἐπὶ\nτὴν Ἰλίου ἅλωσιν ἄλλα συνάγεται μικρῷ δέοντα ἔτη\nὒ, ἐν οἶς τὰ ἐν Ἕλλησι θαυμάσια μυθολογεῖται, ὁ\nἐπὶ Δευκαλίωνος κατακλυσμὸς καὶ ὁ ἐπὶ Φαέθοντος\nἐμπρησμὸς, πολλῶν , ὡς εἰκὸς, φθορῶν γῆς κατὰ\nτόπους γεγενημένων.\nπρῶτος δὲ Κέκροψ λέγεται\nΖῆνα κεκληκέναι τὸν θεὸν, μὴ πρότερον οὕτω\nπαρ’ ἀνθρώποις ὠνομασμένον· ἔπειτα βωμὸν παρ’\nἈθηναίοις ἱδρῦσαι πρῶτος, καὶ πάλιν πρῶτος ’Αθηνᾶς\nἄγαλμα στήσασθαι , ὡς οὐδὲ τούτων ἐκ παλαιοῦ\nὑπαρχόντων.\nμετὰ δὲ τοῦτον καὶ οἱ παρ’ Ἕλλησι\nθεοὶ πάντες γενεαλογοῦνται. παρ’ Ἑβραίοις δὲ ἐν\nτούτῳ οἱ ἀπὸ γένους Δαβὶδ ἐβασίλευον καὶ οἶ μετὰ\nΜωσέα διέλαμπον προφῆται· ὥστε τὰ πάντα ἀπὸ\nΜώσεως ἐπὶ τὴν Ἰλίου ἅλωσιν συνάγεσθαι πλέον ἢ\nἔτη ὢ κατὰ τὴν ἐκτεθεῖσαν τοῦ φιλοσόφου μαρτυρίαν.\nἔτι δὲ πολὺ τῶν Τρωϊκῶν νεώτερα τὰ\nκατὰ Ὅμηρον καὶ Ἡσίοδον καὶ τοὺς μνημονεύεται.\nχθὲς δὲ καὶ πρώην μετὰ τούτους περὶ τὴν\nπεντηκοστὴν Ὀλυμπιάδα οἶ ἀμφὶ Πυθαγόραν καὶ\nΔημόκριτον καὶ τοὺς μετὰ ταῦτα φιλοσόφους ὠνομάσθησαν,\nἐγγύς που μετὰ τὰ Τρωϊκὰ ἔτεσιν ἑπτα-\n\n\nκοσίοις.\nπροτερεῖν ἄρα Μωσῆς καὶ οἱ μετ᾿ αὐτὸν\nἙβραίων προφῆται συνίστανται τῶν παρ᾿ Ἕλλησι\nφιλοσόφων χιλίοις πεντακοσίοις ἔτεσι κατὰ τὴν\nτοῦ δηλωθέντος ἀνδρὸς ὁμολογίαν.\nΚαὶ ταῦτα μὲν ἡμεῖς ἐπιτόμως. σκέψασθαι\nδὲ καιρὸς καὶ τὰς τῶν πρὸ ἡμῶν περὶ τῆς αὐτῆς\nὑποθέσεως ἀποδείξεις. γεγόνασι δὴ παρ᾿ ἡμῖν λόγιοι\nἄνδρες καὶ τῶν ἀπὸ παιδείας οὐδενὸς δεύτεροι,\nτοῖς τε θείοις οὐ παρέργως καθωμιληκότες, οἳ καὶ\nτὴν παροῦσαν ὑπόθεσιν ἐπ᾿ ἀκριβὲς διευκρινήσαντες\nτῇ παρ᾿ Ἑβραίοις συνέστησαν ἀρχαιολογίᾳ,\nπλουσίᾳ καὶ ποικίλῃ κατασκευῇ κεχρημένοι τῆς ἀποδείξεως.\nοἱ μὲν γὰρ ἔκ τινων ὁμολογουμένων\nἱστοριῶν τοὺς χρόνους συνελογίσαντο, οἱ δὲ παλαιτέροις\nἀναγνώσμασι τὴν μαρτυρίαν ἐπιστώσαντο.\nκαὶ οἱ μὲν Ἑλληνικοῖς, οἱ δὲ καὶ τοῖς τὰ Φοινίκων\nτά τε Χαλδαίων καὶ Αἰγυπτίων ἀναγράψασι συν-\nεχρήσαντο· ὁμοῦ δὲ οἱ πάντες, τὰ Ἑλληνικὰ καὶ τὰ\nβάρβαρα τά τε παρ᾿ αὐτοῖς Ἑβραίοις συναγαγόντες\nκαὶ τὰς παρὰ πᾶσιν ἱστορίας παραθέντες, θατέρᾳ τε\nτὴν ἑτέραν συγκρούσαντες, τὰ παρὰ τοῖς πᾶσιν ὑπὸ\nτοὺς αὐτοὺς χρόνους πραχθέντα συνεξητάκασιν.\nεἶθ᾿ ἕκαστος οἰκείαις μεθόδοις τὴν τῶν ἀποδεικνυμένων\nκατασκευὴν πεποιημένος σύμφωνον καὶ ὁμολογουμένην\nτὴν ἀπόδειξιν εἰσηνέγκαντο. διὸ καὶ\nμάλιστα ταῖς αὐτῶν ἡγησάμην δεῖν παραχωρῆσαι\nφωναῖς τὸν παρόντα λόγον, ὅπως ὁμοῦ τῶν οἰκείων\nμὴ ἀποστεροῖντο καρπῶν οἱ τῶν λόγων πατέρες, καὶ\nδιὰ πλειόνων μαρτύρων, ἀλλὰ μὴ δι᾿ ἑνὸς, ὁμοῦ ἡ\nσύστασις τῆς ἀληθείας ἀναμφίλεκτον λάβοι τὴν\nἐπικύρωσιν.\n“Μέχρι μὲν τῶν Ὀλυμπιάδων οὐδὲν ἀκριβὲς\n\n\nἱστόρηται τοῖς Ἕλλησι, πάντων συγκεχυμένων καὶ\nκατὰ μηδὲν αὑτοῖς τῶν πρὸ τοῦ συμφωνούντων· αἶ\nδὲ ἠκρίβωνται πολλοῖς, τῷ μὴ ἐκ πλείστου διαδτήματος,\nδιὰ τετραετίας δὲ τὰς ἀναγραφὰς αὐτῶν ποιεῖσθαι\nτοὺς Ἕλληνας.\nοὗ δὴ χάριν τὰς ἐνδοξοτάτας •\nκαὶ μυθώδεις ἐπιλεξάμενος ἱστορίας μέχρι τῆς\nπρώτης Ὀλυμπιάδος ἐπιδραμοῦμαι· τὰς δὲ μετὰ\nταῦτα συζεύξας κατὰ χρόνον ἑκάστας, εἴ τινες ἐπίσημοι,\nταῖς Ἑλληνικαῖς τὰς Ἑβραι·κὰς, ἐξιστορῶν μὲν\nτὰ Ἑβραίων, ἐφαπτόμενος δὲ τῶν Ἑλληνικῶν, ἐφαρμόσω\nτόνδε τὸν τρόπον· λαβόμενος μιᾶς πράξεως\nἙβραικῆς ὁμοχρόνου πράξει ὑφ’ Ἑλλήνων ἱστορηθείσῃ,\nκαὶ ταύτης ἐχόμενος , ἀφαιρῶν τε καὶ προστιθεὶς,\nτίς τε Ἕλλην, ἢ Πέρσης, ἢ καὶ ὁστισοῦν τῇ\nἘβραίων συνεχρόνισεν, ἐπισημειούμενος , ἴσως ἂν\nτου σκοποῦ τύχοιμι.\n“ ‘Εβραίων Ἑβραίων μὲν οὖν ἡ μετοικία ἐπισημοτάτη,\nαἰχμαλωτισθέντων ὑπὸ Ναβουχοδονόσορ βασιλέως\nΒαβυλῶνος , παρέτεινεν ἔτη ὁ, καθὰ προεφήτευσεν\nἹερεμίας. τοῦ δὴ Ναβουχοδονόσορ μνημονεύει Βηρωσσὸς\nὁ Βαβυλώνιος.\nμετὰ δὲ τὰ ὁ τῆς αἰχμαλωσίας\nλωσίας ἔτη Κῦρος Περσῶν ἐβασίλευσεν, ᾧ ἔτει\nὈλυμπιὰς ἤχθη νέ, ὡς ἐκ τῶν Βιβλιοθηκῶν Διοδώρου\nκαὶ τῶν Θαλλοῦ καὶ Κάστορος ἱστοριῶν, ἔτι δὲ\nΠολυβίου καὶ Φλέγοντος ἔστιν εὑρεῖν, ἀλλὰ καὶ ἑτέρων,\nοἷς ἐμέλησεν Ὀλυμπιάδων· ἅπασι γὰρ συνσυνεφώνησέν\nὁ χρόνος.\nΚῦρος δ’ οὖν τῷ πρώτῳ τῆς\nἀρχῆς ἔτει , ὅπερ ἦν Ὀλυμπιάδος ωέ ἔτος τὸ πρῶτον,\nδιὰ Ζοροβάβελ, καθ’ ὃν Ἰησοῦς ὁ Ἰωσεδὲκ, τὴν\nπρώτην καὶ μερικὴν ἀπόπεμψιν ἐποιήσατο τοῦ λαοῦ,\nπληρωθείσης τῆς ἑβδομηκονταετίας, ὡς ἐν τῷἝσδρᾳ\nπαρὰ τοῖς Ἑβραίοις ἱστόρηται.\nαἶ μὲν οὑν ἱστορίαι\n\n\nσυντρέχουσι Κύρου τε βασιλείας καὶ αἰχμαλωσίας\nτέλους, καὶ τὰ κατὰ τὰς Ὀλυμπιάδας οὕτως εἰς ἡμάς\nεὑρεθήσεται συμφωνήσαντα· τούτοις γὰρ ἑπόμενοι\nκαὶ τὰς λοιπὰς ἱστορίας κατὰ τὸν αὐτὸν λόγον ἀλλήλαις\nἐφαρμόσομεν.\nτὰς δὲ πρὸ τούτων ὧδέ πως\nτῆς Ἀττικῆς χρονογραφίας ἀριθμουμένης , ἀπὸ Ὠγύγου\nτοῦ παρ’ ἐκείνοις αὐτόχθονος πιστευθέντος, ἐφ’\nοὑ γέγονεν ὁ μέγας καὶ πρῶτος ἐν τῇ Ἀττικῇ κατακλυσμὸς,\nΦορωνέως Ἀργείων βασιλεύοντος, ὠς’ Ακουσίλαος\nἱστορεῖ, μέχρι πρώτης Ὀλυμπιάδος , ὁπόθεν\nΕλληωες ἀκριβοῦν τοὺς χρόνους ἐνόμισαν, ἔτη συνάλεται\nχίλια εἴκοσιν, ὡς καὶ τοῖς προειρημένοις συμφωνεῖ\nκαὶ τοῖς ἐξῆς δειχθήσεται.\nταῦτα γὰρ οἶ τὰ\nἈθηναίων ἱστοροῦντες, Ἑλλάνικός τε καὶ Φιλόχορος\nὁ τὰς Ἀτθίδας, οἴ τε τὰ Συρία Κάστωρ καὶ Θαλλὸς,\nκαὶ ὁ τὰ πάντων Διόδωρος ὁ τὰς Βιβλιοθήκας , ’Αλέξανδρός\nξανδρός τε ὁ Πολυΐστωρ, οἵτινες τῶν καθ’ ἡμᾶς\nἀκριβέστερον ἐμνήσθησαν καὶ τῶν Ἀττικῶν ἁπάντων.\nεἴ τις οὑν ἐν τοῖς χιλίοις εἴκοσιν ἔτεσιν ἐπίσημος\nἱστορία τυγχάνει, κατὰ τὸ χρήσιμον ἐκλεγήσεται.’’\nΚαὶ μετὰ βραχέα ἐπιλέγει\n“Φαμὲν τοίνυν ἔκ. γε τοῦδε τοῦ συγγράμματος\nὬγυγον, ὃς τοῦ πρώτου κατακλυσμοῦ γέγονεν ἐπώνυμος,\nνυμος, πολλῶν διαφθαρέντων διασωθεὶς, κατὰ τὴν\nἀπ’ Αἰγύπτου τοῦ λαοῦ μετὰ Μώσεως ἔξοδον γεγενῆσθαι,\nτόνδε τὸν τρόπον.\nἐπὶ τὴν πρώτην\nὈλυμπιάδα τὴν προειρημένην ἀπὸ Ὠγύγου ἔτη δειχθήσεται\nθήσεται ἃκ · ἀπὸ δὲ τῆς πρώτης Ὀλυμπιάδος ἐπὶ\nτῆς νε' ἔτος πρῶτον, τουτέστιν ἐπὶ Κύρου βασιλείας\nἔτος πρῶτον, ὅπερ ἦν αἰχμαλωσίας τέλος, ἴτη σίζ’.\nἀπὸ Ὤγυγον τοίνυν ἐπὶ Κῦρον ἴτη ασλζ᾿. εἰ\nδ’ ἀναφέροι τις ἐπιλογιζόμενος ἀπὸ τοῦ τέλους τῆς\n\n\nαἰχμαλωσίας ασλξ΄ ἔτη, κατὰ ἀνάλυσιν εὑρίσκεται\nταὐτὸν διάστημα ἐπὶ τὸ πρῶτον ἔτος τῆς ἀπὸ Αἰγύπτου\nδιὰ Μώσεως ἐξόδου Ἰσραὴλ, ὅσον ἀπὸ τῆς\nπεντηκοστῆς πέμπτης Ὀλυμπιάδος ἐπὶ Ὤγυγον, ὃς\nἔκτισεν Ἐλευσῖνα. ὅθεν ἐπισημότερον ἔστι καταλαβεῖν\nτὴν Ἀττικὴν χρονογραφίαν.\nΚαὶ μεθ’ ἕτερα\n“ Καὶ τοσαῦτα μὲν πρὸ Ὠγύγου ’ κατὰ δὲ τοὺς\nτούτου χρόνους ἐξῆλθε Μώσης ἀπ’ Αἰγύπτου· καὶ\nὡς οὐκ ἄπιστον τότε ταῦτα συμβῆναι δείκνυμεν οὓτως.\nἀπὸ τῆς ἐξόδου Μώσεως ἐπὶ Κῦρον, ὃς ὃς\nἐβασίλευσε μετὰ τὴν αἰχμαλωσίαν, ἔτη ασλξ΄. Μωσέως\nγὰρ ἔτη τὰ λοιπὰ τεσσαράκοντα· Ἰησοῦ τοῦ\nμετ’ ἐκεῖνον ἡγησαμένου ἔτη κε ’ πρεσβυτέρων ἔτη\nλ΄ τῶν μετὰ Ἰησοῦν Κριτῶν· τῶν τε ἐν τῇ βίβλῳ\nτῶν Κριτῶν περιεχομένων ἔτη ’. ἱερέων δὲ Ἤλει\nκαὶ Σαμουὴλ ἔτη ς΄. τῶν δὲ ἑξῆς βασιλέων Ἐβραίων\nἔτη τετρακόσια ς΄. τῆς δ’ αἰχμαλωσίας ἑβδομήκοντα,\nἧς τὸ τελευταῖον ἔτος ἢν Κύρου βασιλείας ἔτος πρωτον,\n’τον, ὡς προειρήκαμεν.\nἐπὶ δὲ τὴν πρώτην Ὀλυμπιάδα\nἀπὸ Μώσεως ἔτη ἃκ, εἴπερ ἐπὶ πεντηκοστῆς\nπέμπτης ἔτος πρῶτον ἔτη ασλξ΄· κἀν τοῖς Ἑλληνινικοῖς\nσυνέδραμεν ὁ χρόνος.\nμετὰ δὲ Ὤγυγον,\nδιὰ τὴν ἀπὸ τοῦ κατακλυσμοῦ πολλὴν φθορὰν,\nἀβασίλευτος ἔμεινεν ἡ νῦν Ἀττικὴ μέχρι Κέκροπος\nἔτη ρπθ΄. τὸν γὰρ μετὰ Ὤγυγον Ἀκταῖον ἢ ἢ τὰ\nπλασσόμενα τῶν ὀνομάτων , οὐδὲ γενέσθαι φησὶ\nΦιλόζορος.”\nΚαὶ αὖθις\n“ Ἀπὸ Ὠγύγου τοίνυν ἐπὶ Κῦρον, ὁπόσα ἀπὸ\nΜώσεως ἐπὶ τὸν αὐτὸν χρόνον, ἔτη ασλξ΄. καὶ Ἑλλήνων\nδέ τινες ἱστοροῦσι κατὰ τοὺς αὐτοὺς χρόνους\n\n\nγενέσθαι Μωσέα· Πολέμων μὲν ἐν τῇ πρώτῃ τῶν\nἙλληνικῶν ἱστοριῶν λέγων, ἐπὶ Ἄπιδος τοῦ Φορωνέως\nμοῖρα τοῦ Αἰγυπτίων στρατοῦ ἐξέπεσεν Αἰγύπτου,\nοἳ ἐν τῇ Παλαιστίνῃ καλουμένῃ Συρίᾳ οὐ πόρρω\nἈραβίας ᾤκησαν, αὐτοὶ δηλονότι οἱ μετὰ Μωσέως.\nἈπίων δὲ ὁ Ποσειδωνίου, περιεργότατος γραμματικῶν,\nἐν τῇ κατὰ Ἰουδαίων βίβλῳ καὶ ἐν τῇ τετάρτῃ\nτῶν ἱστοριῶν φησι κατὰ Ἴναχον Ἄργους\nβασιλέα, Ἀμώσιος Αἰγυπτίων βασιλεύοντος, ἀπο-\nστῆναι Ἰουδαίους, ὧν ἡγεῖσθαι Μωσέα.\nμέμνηται\nδὲ καὶ Ἡρόδοτος τῆς ἀποστασίας ταύτης καὶ Ἀμώσιος\nἐν τῇ δευτέρᾳ· τρόπῳ δέ τινι καὶ Ἰουδαίων\nαὐτῶν, ἐν τοῖς περιτεμνομένοις αὐτοὺς καταριθμῶν,\nκαὶ Ἀσσυρίους τοὺς ἐν τῇ Παλαιστίνῃ ἀποκαλῶν,\nτάχα δι᾿ Ἁβραάμ.\nΠτολεμαῖος δὲ ὁ Μενδήσιος\nτὰ Αἰγυπτίων ἀνέκαθεν ἱστορῶν ἅπασι τούτοις συντρέχει·\nὥστε οὐδ᾿ ἐπίσημος ἐπὶ πλέον ἡ τῶν χρόνων\nπαραλλαγή.\nσημειωτέον δὲ ὡς ὅ τι ποτὲ ἐξαίρετον\nἝλλησι δι᾿ ἀρχαιότητα μυθεύεται, μετὰ Μω-\nσέα τοῦθ᾿ εὑρίσκεται, κατακλυσμοί τε καὶ ἐκπυρώσεις,\nΠρομηθεὺς, Ἰὼ, Εὐρώπη, Σπαρτοὶ, Κόρης\nἁρπαγὴ, μυστήρια, νομοθεσίαι, Διονύσου πράξεις,\nΠερσεὺς, ἆθλοι Ἡράκλειοι, Ἀργοναῦται, Κένταυροι,\nΜινώταυρος, τὰ περὶ Ἴλιον, Ἡρακλειδῶν κάθοδος,\nἸώνων ἀποικία, καὶ Ὀλυμπιάδες.\nἔδοξε δή μοι\nτῆς Ἀττικῆς βασιλείας τὸν προειρημένον ἐκτιθέναι\nχρόνον, παρατιθέναι μέλλοντι ταῖς Ἑβραϊκαῖς ἱστορίαις\nτὰς Ἑλληνικάς. ἐξέσται γὰρ τῷ βουλομένῳ,\nπαρ᾿ ἐμοῦ τὴν ἀρχὴν κομιζομένῳ, λογίζεσθαι τὸν\nἀριθμὸν ὁμοίως ἐμοί.”\n“Οὐκοῦν τῶν χιλίων καὶ εἴκοσιν ἐτῶν, τῶν\nμέχρι πρώτης Ὀλυμπιάδος ἀπὸ Μωσέως τε καὶ Ὠγύ-\n\n\nγου ἐκκειμένων , πρώτῳ μὲν ἔτει τὸ Πάσχα καὶ τῶν\nἙβραίων ἔξοδος ἡ ἀπ’ Αἰγύπτου , ἐν δὲ τῇ Ἀττικῇ\nὁ ἐπὶ Ὠγύγου γίνεται κατακλυσμός ’ καὶ κατὰ λόγον.\nτῶν γὰρ Αἰγυπτίων ὀργῇ θεοῦ χαλάζαις τε καὶ\nχειμῶσι μαστιζομένων εἰκὸς ἦν μέρη τινὰ συμπάσχειν\nτῆς γῆς, ὅτι Ἀθηναίους τῶν αὐτῶν Αἰγυπτίοις\nἀπολαύειν εἰκὸς ἣν, ἀποίκους ἐκείνων ὑπονοουμένους,\nὥς φασιν ἄλλοι τε καὶ ἐν τῷ Τρικαράνῳ\nΘεόπομπος.\nὁ δὲ μεταξὺ χρόνος παραλέλειπται,\nἐν ᾧ μηδὲν ἐξαίρ·ετον Ἓλλησιν ἱστόρηται. μετὰ δὲ\nτέσσαρα καὶ ἐνενήκοντα ἔτη ἦν Προμηθεὺς, ὥς\nτινες, ὃς πλάσσειν ἀνθρώπους ἐμυθεύετο· σοφὸς\nγὰρ ὢν εἰς παιδείαν αὐτοὺς ἀπὸ τῆς ἄγαν ἰδιωτείας\nμετέπλαττε.”\nΤαῦτα μὲν ὁ Ἀφρικανός. μεταβῶμεν δ’ ἡμεῖς\nἐφ’ ἕτερον.\n“Νῦν δὲ προσήκειν μοι νομίζω παραστῆσαι\nπρεσβυτέραν τὴν ἡμετέραν φιλοσοφίαν τῶν παρ’\nἝλλησιν ἐπιτηδευμάτων. ὅροι δ’ ἡμῖν κείσονται\nΜώσης καὶ Ὅμηρος. τῷ γὰρ ἑκάτερον αὐτῶν εἶναι\nπαλαίτατον , καὶ τὸν μὲν ποιητῶν καὶ ἱστορικῶν\nεἶναι πρεσβύτατον, τὸν δὲ πάσης σοφίας βαρβάρου\nἀρχηγὸν, καὶ ὑφ’ ἡμῶν νῦν εἰς σύγκρισιν παραλαμβανέσθωσαν.\nεὑρήσομεν γὰρ οὐ μόνον τῆς Ἑλλήνων\nπαιδείας τὰ παρ’ ἡμῖν, ἔτι δὲ καὶ τῆς τῶν γραμμάτων\nεὑρέσεως ἀνώτερα· μάρτυράς τε οὐ τοὺς οἴκοι\nπαραλήψομαι , βοηθοῖς δὲ μᾶλλον Ἕλλησι καταχρήσομαι.\nτὸ μὲν γὰρ ἄγνωμον, ὃτι μηδ’ ὑφ’ ὑμῶν\nπαραδεκτὸν· τὸ δὲ, ἂν ἀποδεικνύηται, θαυμαστὸν,\nὁπόταν ὑμῖν διὰ τῶν ὑμετέρων ὅπλων ἀντερείδων\n\n\n\nἀνυπόπτους καθ᾿ ὑμῶν τοὺς ἐλέγχους παραλαμβάνω.\nπερὶ γὰρ τῆς Ὁμήρου ποιήσεως γένους τε αὐτοῦ\nκαὶ χρόνου καθ᾿ ὃν ἤκμασε προηρεύνησαν πρεσβύτατοι\nμὲν Θεαγένης τε ὁ ῾Ρηγῖνος κατὰ Καμβύσην\nγεγονὼς, καὶ Στησίμβροτος ὁ Θάσιος, καὶ Ἀντίμαχος\nὁ Κολοφώνιος, Ἡρόδοτός τε Ἁλικαρνασεὺς, καὶ Διονύσιος\nὈλύνθιος· μετὰ δὲ ἐκείνους Ἔφορος ὁ Κυμαῖος,\nκαὶ Φιλόχορος ὁ Ἀθηναῖος, Μεγακλείδης τε\nκαὶ Χαμαιλέων οἱ περιπατητικοί· ἔπειτα γραμματικοὶ,\nΖηνόδοτος, Ἀριστοφάνης, Καλλίμοχος, Κράτης,\nἘρατοσθένης, Ἀρίσταρχος, Ἀπολλόδωρος.\nτούτων\nδὲ οἱ μὲν περὶ Κράτητα πρὸ τῆς Ἡρακλειδῶν καθύδου\nφασὶν αὐτὸν ἠκμακέναι, μετὰ τὰ Τρωϊκὰ ἐνδοτέρω\nτῶν ὀγδοήκοντα ἐτῶν· οἱ δὲ περὶ τὸν Ἐρατο-\nσθένην μετὰ ἑκατοστὸν ἔτος τῆς Ἰλίου ἁλώσεως·\nοἱ δὲ περὶ τὸν Ἀρίσταρχον κατὰ τὴν Ἰωνικὴν ἀποικίαν,\nἥ ἐστι μετὰ ἑκατὸν τεσσαράκοντα ἔτη τῶν Ἰλιακῶν·\nΦιλόχορος δὲ μετὰ τὴν Ἰωνικὴν ἀποικίαν ἔτεσι\nμ΄, ἐπὶ ἄρχοντος Ἀθήνησιν Ἀρξίππου, τῶν Ἰλιακῶν\nὕστερον ἔτεσιν ἑκατὸν ὀγδοήκοντα· οἱ δὲ περὶ Ἀπολλόδωρον\nμετὰ τὴν Ἰωνικὴν ἀποικίαν ἔτεσιν ἑκατὸν,\nὃ γένοιτ᾿ ἂν ὕστερον τῶν Ἰλιακῶν ἔτεσι διακοσίοις\nτεσσαράκοντα· τινὲς δὲ πρὸ τῶν Ὀλυμπιάδων ἔφα-\nσαν αὐτὸν γεγονέναι, τουτέστι μετὰ τὴν Ἰλίου ἅλωσιν\nἔτεσι τετρακοσίοις· ἕτεροι δὲ κάτω τὸν χρόνον\nὑπήγαγον, σὺν Ἀρχιλόχῳ γεγονέναι τὸν Ὅμηρον εἰπόντες·\nὁ δὲ Ἀρχίλοχος ἤκμασε περὶ Ὀλυμπιάδα\nτρίτην καὶ εἰκοστὴν, κατὰ Γύγην τὸν Λυδὸν, ὕστερον\nτῶν Ἰλιακῶν ἔτεσι πεντακοσίοις.\nκαὶ περὶ μὲν\nτῶν χρόνων τοῦ προειρημένου ποιητοῦ, λέγω δὴ\nὉμήρου, στάσεως τε καὶ τῶν εἰπόντων τὰ περὶ αὐτὸν\nἀσυμφωνίας τοῖς ἐπ᾿ ἀκριβὲς ἐξετάζειν δυνα-\n\n\nμένοις αὐταρκῶς ἡμῖν ὡς ἐπὶ κεφαλαίῳ εἰρήσθω.\nδυνατὸν γὰρ παντὶ ψευδεῖς ἀποφαίνεσθαι καὶ τὰς\nπερὶ τοὺς λόγους δόξας. παρ’ οἷς γὰρ ἀσυνάρητός\nἐστιν ἡ τῶν χρόνων ἀναγραφὴ , παρὰ τούτοις οὐδὲ\nτὰ τῆς ἱστορίας ἀληθεύειν δύναται.\nΚαὶ μετὰ βραχέα\n“Πλὴν Ὃμηρος ἔστω μὴ μόνον ὕστερος τῶν Ἰλιακῶν,\nἀλλὰ κατ’ ἐκεῖνον αὐτὸν ὑπειλήφθω γεγονέναι\nτὸν τοῦ πολέμου καιρὸν, ἔτι δὲ καὶ τοῖς περὶ Ἀγαμέμνονα\nσυνεστρατεῦσθαι, κἂν βούληταί τις, καὶ\nπρὶν τῶν στοιχείων τὴν εὕρεσιν γεγονέναι· φανήσεται\nγὰρ ὁ προειρημένος Μώσης αὐτῆς μὲν τῆς\nἸλιακῆς ἁλώσεως πρεσβύτερος πάνυ πολλοῖς ἔτεσι,\nτῆς δὲ γεγονυίας Ἰλίου κτίσεως καὶ τοῦ Τρωὸς καὶ\nΔαρδάνου λίαν ἀρχαιότερος.\nἀποδείξεως δὲ ἕνεκα\nμάρτυσι χρήσομαι Χαλδαίοις , Φοίνιξιν , Αἰγυπτίοις.\nκαὶ τί μοι λέγειν πλείονα; χρὴ γὰρ τὸν πείθειν ἐπαγγελλόμενον\nσυντομωτέρας ποιεῖσθαι τἀς περὶ τόν\nπραγμάτων πρὸς τοὺς ἀκούοντας διηγήσεις.\nΒηρωσσὸς\nἀνὴρ Βαβυλώνιος, ἱερεὺς τοῦ παρ’ αὐτοῖς\nΒήλου, κατὰ Ἀλέξανδρον γενόμενος, Ἀντιόχῳ τῷ\nμετὰ Σέλευκον τρίτῳ τὴν Χαλδαίων ἱστορίαν ἐν\nτρισὶ βιβλίοις κατατάξας καὶ τὰ περὶ τῶν βασιλέων\nἐκτιθέμενος ἀφηγεῖταί τινος αὐτῶν ὄνομα Ναβουχοδονόσορ,\n, τοῦ συστρατεύσαντος ἐπὶ Φοίνικας καὶ\nἸουδαίους, ἅτινα διὰ τῶν καθ’ ἡμᾶς προφητῶν ἴσμεν\nκεκηρυγμένα, γεγονότα μὲν πολὺ τῆς Μώσεως ἡλικίας\nκατώτερα, πρὸ δὲ τῆς Περσῶν ἡγεμονίας ἔτεσιν\nἑβδομήκοντα.\nΒηρωσσὸς δέ ἐστιν ἀνὴρ Ἱκανώτατος·\nκαὶ τούτου τεκμήριον Ἰόβας, ὃς Περὶ Ἀσσυρίων·\nγράφων παρὰ βηρωσσοῦ φησι μεμαθηκέναι τὴν ἱστορίαν·\nεἰσὶ δ’ αὐτῷ βίβλοι Περὶ Ἀσσυρίων δύο.”\n‘‘Μετὰ δὲ τοὺς Χαλδαίους τὰ Φοινίκων οὓτως\nἔχει. γεγόνασι παρ’ αὐτοῖς ἄνδρες τρεῖς, Θεόδοτος,\nὙψικράτης , Μῶχος. τούτων τὰς βίβλους εἰς\nἙλληνίδα κατέταξε φωνὴν Λαῖτος , ὁ καὶ τοὺς βίους\nτῶν φιλοσόφων ἐπ’ ἀκριβὲς πραγματευσάμενος.\nἐν δὴ ταῖς τῶν προειρημένων ἱστορίαις δηλοῦται\nκατά τινα τῶν βασιλέων Εὐρώπης ἁρπαγὴ γεγονέναι,\nΜενελάου τε εἰς τὴν Φοινίκην ἄφιξις, καὶ τὰ περὶ\nΕἴραμον, ὅστις Σολομῶνι τῷ Ἰουδαίων βασιλεῖ πρὸς\nγάμον δοὺς τὴν ἑαυτοῦ θυγατέρα καὶ ξύλων παντοδαπῶν\nὕλην εἰς τὴν τοῦ νεὼ κατασκευὴν ἐδωρήσατο.\nκαὶ Μένανδρος δὲ ὁ Περγαμηνὸς περὶ τῶν αὐτῶν\nτὴν ἀναγραφὴν ἐποιήσατο. τοῦ δὲ Είράμου ὁ\nχρόνος ἤδη που τοῖς Ἰλιακοῖς ἐγγίζει· Σολομῶν δὲ\nὁ κατ’ Εἴραμον πολὺ κατώτερός ἐστι τῆς Μώσεως\nἡλικίας.”\n“ Αἰγυπτίων δ’ εἰσὶν ἀκριβεῖς χρόνων ἀναγραφαί.\nκαὶ τῶν κατ’ αὐτοὺς γραμμάτων ἑρμηνεὺς\nΠτολεμαῖος, οὐχ ὁ βασιλεὺς, ἱερεὺς δὲ Μένδητος·\nοὗτος τὰς τῶν βασιλέων πράξεις ἐκτιθέμενος κατὰ\nἈμῶσιν Αἰγύπτου βασιλέα γεγονέναι Ἰουδαίοις φησὶ\nτὴν ἐξ Αἰγύπτου πορείαν εἰς ἅπερ ἤθελον χωρία,\nΜώσεως ἡγουμένου.\nλέγει δὲ οὕτως · ὁ δὲ Ἄμωσις\nἐγένετο κατὰ τὸν Ἴναχον τὸν βασιλέα. μετὰ δὲ\nτοῦτον Ἀπίων ὁ γραμματικὸς , ἀνὴρ δοκιμώτατος, ἐν\nτῇ τετάρτῃ τῶν Αἰγυπτιακῶν (πέντε δέ εἰσιν αὐτῷ\nγραφαί) πολλὰ μὲν καὶ ἄλλα, φησὶ δ’ ὅτι κατέσκαψε\nτὴν Αὔαριν Ἄμωσις, κατὰ τὸν Ἀργεῖον γενόμενος\nἼναχον, ὡς ἐν τοῖς Χρόνοις ἀνέγραψεν ὁ Μενδήσιος\nΠτολεμαῖος.\nὁ δὲ ἀπὸ Ἰνάχου χρόνος ἄχρι τῆς\nἸλίου ἁλώσεως ἀποπληροῖ γενεὰς εἴκοσι. καὶ τὰ τῆς\nἀποδείξεως τοῦτον ἔχει τὸν τρόπον.”\n“ Γεγόνασιν Ἀργείων βασιλεῖς οἵδε, Ἴναχος,\nΦορωνεὺς, Ἆπις, Ἀργεῖος, Κρίασος, Φορβὰς, Τριόπας,\nΚρότωπός, Σθενέλαος, Δαναὸς, Λυγκεὺς, Ἄβας,\nΠροῖτος, Ἀκρίσιος, Περσεὺς, Εὐρυσθεὺς, Ἀτρεὺς,\nΘυέστης, Ἀγαμέμνων, οὗ κατὰ τὸ ὀκτωκαιδέκατον\nἔτος τῆς βασιλείας Ἴλιον ἑάλω.\nκαὶ χρὴ τὸν\nνουνεχῆ συνιέναι μετὰ πάσης ἀκριβείας ὅτι κατὰ τὴν\nἙλλήνων παράδοσιν οὐδ’ ἱστορίας τις ἦν παρ’ αὐτοῖς\nἀναγραφή. Κάδμος γὰρ ὁ τὰ στοιχεῖα τοῖς προειρημένοις\nπαραδοὺς μετὰ πολλὰς γενεὰς τῆς Βοιωτίας\nἐπέβη.\nμετὰ δὲ Ἴναχον ὑπὸ Φορωνέως μόλις\nτοῦ θηριώδους βίου καὶ νομάδος περιγραφὴ\nγέγονε, μετεκοσμήθησάν τε οἶ ἄνθρωποι. διόπερ εἰ\nκατὰ Ἴναχον πέφηνεν ὁ Μώσης γεγονὼς, πρεσβύτερός\nἐστι τῶν Ἰλιακῶν ἔτεσι τετρακοσίοις.\nἀποδείνυται\nδὲ τοῦθ’ οὕτως ἔχον ἀπό τε τῆς τῶν Ἀττικῶν\nβασιλέων διοδοχῆς, Μακεδονικῶν τε καὶ\nΠτολεμαϊκῶκ, ἔτι δὲ καὶ Ἀντιοχικῶν. ὅθεν εἰ μετὰ\nτὸν Ἴναχον αἶ διαφανέσταται πράξεις παρ’ Ἓλλησιν\nἐγράφησάν τε καὶ γινώσκονται , δῆλον ὡς καὶ μετὰ\nΜωσέα.\nκατὰ μὲν γὰρ Φορωνέα τὸν μετ’ Ἴναχον\nμνημονεύεται παρ’ Ἀθηναίοις Ὤγυγος, ἐφ’ οὗ κατακλυσμὸς\nὁ πρῶτος , κατὰ δὲ Φόρβαντα Ἀκταῖος, ἀφ’\nοὖ Ἀκταία ἡ Ἀττική ’ κατὰ δὲ Τριόπαν Προμηθεὺς\nκαὶ Ἐπιμηθεὺς καὶ Ἄτλας καὶ ὁ διφυὴς Κέκροψ\nκαὶ ἡ Ἰώ·\nκατὰ δὲ Κρότωπόν ἡ ἐπὶ Φαέθοντος\nἐκπύρωσις καὶ ἡ ἐπὶ Δευκαλίωνος ἐπομβρία· κατὰ\nδὲ Σθενέλαον ἥ τε Ἀμφικτύονος βασιλεία καὶ ἡ εἰς\nΠελοπόννησον Δαναοῦ παρουσία καὶ ἡ ὑπὸ Δαρδάνου\nτῆς Δαρδανίας κτίσις, ἥ τε ἐκ Φοινίκης τῆς\nΕὐρώπης εἰς τὴν Κρήτην ἀνακομιδή·\nκατὰ δὲ\nΛυγκέα τῆς Κόρης ἡ ἁρπαγὴ καὶ ἡ τοῦ ἐν Ἐλευσῖνι\n\n\nτεμένους καθίδρυσις, καὶ ἡ Τριπτολέμου γεωργία,\nκαὶ ἡ Κάδμου εἰς Θήβας παρουσία, Μίνωός τε βασιλεία·\nκατὰ δὲ Προῖτον ὁ Εὐμόλπου πρὸς Ἀθηναίους\nπόλεμος· κατὰ δὲ Ἀκρίσιον Πέλοπος ἀπὸ\nΦρυγίας διάβασις, καὶ Ἴωνος εἰς τὰς Ἀθήνας ἄφιξις,\nκαὶ ὁ δεύτερος Κέκροψ, αἵ τε Περσέως πράξεις· κατὰ\nδὲ τὴν Ἀγαμέμνονος βασιλείαν Ἴλιον ἐάλω.”\n“Οὐκοῦν πέφηνεν ὁ Μωσῆς ἀπό γε τῶν προειρημένων\nπρεσβύτατος ἡρώων, πόλεων, δαιμόνων.\nκαὶ χρὴ τῷ πρεσβεύοντι κατὰ τὴν ἡλικίαν πιστεύειν\nμᾶλλον ἤπερ τοῖς ἀπὸ πηγῆς ἀρυσαμένοις Ἕλλησιν\nοὐ κατ᾿ ἐπίγνωσιν τἀκείνου δόγματα.\nπολλοὶ\nγὰρ οἱ κατ᾿ αὐτοὺς σοφισταὶ κεχρημένοι περιεργίᾳ,\nοἳ ὅσα παρὰ τῶν κατὰ Μωσέα καὶ τῶν ὁμοίως αὐτῷ\nφιλοσοφούντων ἔγνωσαν παραχαράττειν ἐπειράθησαν,\nπρῶτον μὲν ἵνα τι λέγειν ἴδιον νομισθῶσι,\nδεύτερον δ᾿ ὅπως τὰ ὅσα μὴ συνίεσαν, διά τινος\nἐπιπλάστου ῥητολογίας παρακαλύπτοντες, ὡς μυθολογίαν\nτὴν ἀλήθειαν παραβραβεύσωσι.”\n“Περὶ μὲν οὖν τῆς καθ᾿ ἡμᾶς πολιτείας,\nἱστορίας τε τῆς κατὰ τοὺς ἡμετέρους νόμους, ὅσα τε\nεἰρήκασιν οἱ παρὰ τοῖς Ἕλλησι λόγιοι, καὶ πόσοι καὶ\nτίνες εἰσὶν οἱ μνημονεύσαντες, ἐν τῷ πρὸς τοὺς ἀποφηναμένους\nτὰ περὶ θεοῦ δειχθήσεται·\nτὸ δὲ\nνῦν ἔχον, σπευστέον μετὰ πάσης ἀκριβείας σαφηνίζειν\nὡς οὐχ Ὁμήρου μόνον πρεσβύτερός ἐστιν ὁ\nΜωσῆς, ἔτι δὲ καὶ τῶν πρὸ αὐτοῦ συγγραφέων, Λί-\nνου, Φιλάμμονος, Θαμύριδος, Ἀμφίονος, Ὀρφέως,\nΜουσαίου, Δημοδόκου, Φημίου, Σιβύλλης, Ἐπιμενίδου\nτοῦ Κρητὸς, ὅστις εἰς τὴν Σπάρτην ἀφίκετο,\nἈρισταίου τοῦ Προκοννησίου, καὶ τοῦ τὰ Ἀριμάσπια\nσυγγράψαντος, Ἀσβόλου τε τοῦ Κενταύρου, καὶ Ἰσα-\n\n\nτιδος, Δρυμῶνός τε καὶ Εὔκλου τοῦ Κυπρίου, καὶ\nὭρου τοῦ Σαμίου, καὶ Προναπίδου τοῦ Ἀθηναίου.\nΛίνος μὲν γὰρ Ἡρακλέους ἐστὶ διδάσκαλος, ὁ\nδὲ Ἡρακλῆς μιᾷ τῶν Τρωι·κῶν προγενέστερος πέφηνε\nγενεᾷ. τοῦτο δέ ἐστι φανερὸν ἀπὸ τοῦ παιδὸς αὐτοῦ\nΤληπολέμου, τοῦ στρατεύσαντος ἐπὶ Ἴλιον.\nΟρφεὺς\nδὲ κατὰ τὸν αὐτὸν χρόνον Ἡρακλεῖ γέγονεν·\nἄλλως τε καὶ τὰ εἰς αὐτὸν ἐπεισφερόμενά φασιν ὑπὸ\nὈνομακρίτου τοῦ Ἀθηναίου συντετάχθαι, γενομένου\nκατὰ τὴν Πεισιστρατιδῶν ἀρχὴν, περὶ τὴν πεντηκοστὴν\nὈλυμπιάδα.\nτοῦ δ’ Ὀρφέως Μουσαῖος\nμαθητής. Ἀμφίων δὲ δυσὶ προάγων γενεαῖς τῶν\nΤρωϊκῶν τοῦ πλείονα πρὸς τοὺς φιλομαθεῖς συνατάττειν\nἡμᾶς ἀπείργει. Δημόδοκός τε καὶ Φήμιος κατ’\nαὐτὸν τὸν Τρωϊκὸν πόλεμον γεγόνασι · διέτριβον\nγὰρ ὁ μὲν παρὰ τοῖς μνηστῆρσιν, ὁ δὲ παρὰ τοῖς\nΦαίαξι. καὶ ὁ Θάμυρις καὶ ὁ Φιλάμμων οὐ πολὺ\nτούτων εἰσὶν ἀρχαιότεροι.\nπερὶ μὲν οὖν τῆς καθ’\nἕκαστον λόγον πραγματείας, χρόνων τε καὶ ἀναγραφῆς\nαὐτῶν, ὡς οἶμαι, σφόδρα μετὰ πάσης ὑμῖν ἀκριβείας\nἀνεγράψαμεν· ἔνα δὲ καὶ τὸ μέχρι νῦν ἐνδέον\nἀποπληρώσωμεν . ἔτι καὶ περὶ τῶν νομιζομένων σοφῶν\nποιήσομαι τὴν ἀπόδειξιν.\nΜίνως μὲν γὰρ,\nὁ πάσης προύχειν νομισθεὶς σοφίας ἀγχινοίας τε καὶ\nνομοθεσίας , ἐπὶ Λυγκέως τοῦ μετὰ Δαναὸν βασιλεύσαντος\nγέγονεν, ἑνδεκάτῃ γενεᾷ μετὰ Ἴναχον.\nΛυκοῦργος δὲ, πολὺ μετὰ τὴν Ἰλίου γεννηθεὶς ἂλωσιν,\nπρὸ τῶν Ὀλυμπιάδων ἔτεσιν ἑκατὸν νομοθετεῖ\nΛακεδαιμονίοις.\nΔράκων δὲ περὶ Ὀλυμπιάδα\nτριακοστὴν καὶ ἐνάτην εὑρίσκεται γεγονώς· Σόλων\nδὲ περὶ μς΄· Πυθαγόρας κατὰ τὴν ἑξηκοστὴν δευτέραν.\nτὰς δὲ Ὀλυμπιάδας ὕστερον τῶν Ἰλιακῶν\n\n\nἔτεσιν ἀπεδείξαμεν γεγονυίας τετρακοσίοις ἑ.\nκαὶ δὴ τούτων οὕτως ἀποδεδειγμένων διὰ βραχέων\nἔτι καὶ περὶ τῆς τῶν ἑπτὰ σοφῶν ἡλικίας ἀναγράψομεν.\nτοῦ γὰρ πρεσβυτάτου τῶν προειρημένων\nΘάλητος γενομένου περὶ τὴν πεντηκοστὴν Ὀλυμπιάδα\nκαὶ τὰ περὶ τῶν μετ’ αὐτὸν σχεδὸν ἡμῖν συντομως\nεἴρηται.\n“ Ταῦθ᾿ ἄνδρες Ἓλληνες, ὁ κατὰ βαρβάρους\nφιλοσοφῶν Τατιανὸς συνέταξα, γεννηθεὶς\nμὲν ἐν τῇ τῶν Ἀσσυρίων γῇ 5 παιδευθεὶς δὲ πρῶτον\nμὲν τὰ ὑμέτερα, δεύτερον δὲ ἅτινα νῦν κηρύττειν\nἐπαγγέλλομαι. γινώσκων δὲ λοιπὸν τίς ὁ θεὸς καὶ\nτίς ἡ κατ’ αὐτὸν ποίησις ἕτοιμον ἐμαυτὸν ὑμῖν πρὸς\nτὴν ἀνάκρισιν τῶν δογμάτων παρίστημι, μενούσης\nμοι τῆς κατὰ θεὸν πολιτείας ἀνεξαρνήτου.”\nΤοσαῦτα καὶ ὁ Τατιανός. μετίωμεν δὲ καὶ ἐπὶ\nΚλήμεντα.\n“ Εἴρηται μὲν οὖν περὶ τούτων ἀκριβῶς Τατιανῷ\nἐν τῷ Πρὸς τοὺς Ἓλληνας, εἴρηται δὲ καὶ\nΚασσιανῷ ἐν τῷ πρώτῳ τῶν Ἐξηγητικῶν. ἀπαιτεῖ\nδ’ ὅμως τὸ ὑπόμνημα καὶ ἡμὰς ἐπιδραμεῖν τὰ κατὰ\nτὸν τόπον εἰρημένα.\nἈπίων τοίνυν ὁ γραμματικὸς,\nὁ Πλειστονίκης ἐπικληθεὶς , ἐν τῇ δ’ τῶν Αἰγυπτιακῶν\nἱστοριῶν , καίτοι φιλαπεχθημόνως πρὸς\nΕβραίους διακείμενος , ἅτε Αἰγύπτιος τὸ γένος , ὡς\nκαὶ κατὰ Ἰουδαίων συντάξασθαι βιβλίον, Ἀμώσιος\nτοῦ Αἰγυπτίων βασιλέως μεμνημένος καὶ τῶν κατ’\nαὐτὸν πράξεων, μάρτυρα παρατίθεται Πτολεμαῖον\nτὸν Μενδήσιον.\nκαὶ τὰ τῆς λέξεως αὐτοῦ ὧδε\nἔχει “Κατέσκαψε δὲ τὴν Ἀούαριν Ἄμωσις, , κατὰ τὸν 3o\n\n\n\nἈργεῖον γενόμενος Ἴναχον, ὡς ἐν τοῖς Χρόνοις ἀνέγραψεν\nὁ Μενδήσιος Πτολεμαῖος.\nὁ δὲ Πτολεμαῖος\nοὗτος ἱερεὺς μὲν ἦν, τὰς δὲ τῶν Αἰγυπτίων βασιλέων\nπράξεις ἐν τρισὶν ὅλαις ἐκθέμενος βίβλοις κατὰ\nἌμωσίν φησιν Αἰγύπτου βασιλέα Μώσεως ἡγουμένου\nγεγονέναι Ἰουδαίοις τὴν ἐξ Αἰγύπτου πορείαν,\nἐξ ὧν συνῶπται κατὰ Ἴναχον ἠκμακέναι τὸν Μωσέα.\nπαλαίτερα δὲ τῶν Ἑλληνικῶν μνημονεύεσθαι τὰ\nἈργολικὰ, τὰ ἀπὸ Ἰνάχου λέγω, Διονύσιος ὁ Ἁλικαρνασεὺς\nἐν τοῖς Χρόνοις διδάσκει.\nτούτων δὲ\nτεσσαράκοντα μὲν γενεαῖς νεώτερα τὰ Ἀττικὰ, τὰ\nἀπὸ Κέκροπος τοῦ διφυοῦς δὴ καὶ αὐτόχθονος, ὥς\nφησι κατὰ λέξιν ὁ Τατιανός ’ ἐννέα δὲ τὰ Ἀρκαδικὰ\nτὰ ἀπὸ Πελασγοῦ· λέγεται δὲ καὶ οὗτος αὐτόχθων.\nτούτων δὲ ἄλλων δυοῖν νεώτερα τὰ Φθιωτικὰ τὰ\nἀπὸ Δευκαλίωνος. εἰς δὲ τὸν χρόνον τῶν Τρωϊκῶν\nἀπὸ Ἰνάχου γενεαὶ μὲν εἴκοσιν ἢ μιᾷ πλείους διαριθμοῦνται,\nἔτη δὲ, ὡς ἔπος εἰπεῖν , ὒ καὶ πρόσω.\nεἰ δὲ τὰ Ἀσσυρίων πολλοῖς ἔτεσι πρεσβύτερα\nτῶν Ἑλληνικῶν Κτησίας λέγει , φανήσεται τῷ\nδευτέρῳ καὶ τετρακοσιοστῷ ἔτει τῆς Ἀσσυρίων ἀρχῆς,\nτῆς δὲ Βηλούχου τοῦ ὀγδόου δυναστείας τῷ\nδευτέρῳ καὶ τριακοστῷ ἡ Μώσεως κατὰ Ἄμωσιν\nτὸν Αἰγύπτιον καὶ κατὰ Ἴναχον τὸν Ἀργεῖον ἐξ Αἰγύπτου\nκίνησις.\nἦν δὲ κατὰ τὴν Ἑλλάδα κατὰ\nμὲν Φορωνέα τὸν μετ’ Ἴναχον ὁ ἐπὶ Ὠγύγου κατακλυσμὸς\nκαὶ ἡ ἐν Σικυῶνι βασιλεία, πρώτου μὲν\nΑἰγιαλέως , εἶτα δὲ Εὐρωπὸς, εἶτα Τελχῖνος , καὶ ἡ\nΚρητὸς ἐν Κρήτῃ.\nἈκουσίλαος γὰρ Φορωνέα\nπρῶτον ἀνθρώπων γενέσθαι λέγει· ὅθεν καὶ ὁ τῆς\nΦορωνίδος ποιητὴς εἶναι αὐτὸν ἴφη πατέρα θνητῶν\nἀνθρώπων.\nἐντεῦθεν ὁ Πλάτων’ ἐν Τιμαίῳ κα-\n\n\nτακολουθήσας Ἀκουσιλάῳ γράφει “καὶ ποτε προαγαγεῖν\nβουληθεὶς αὐτοὺς περὶ τῶν ἀρχαίων εἰς\nλόγους, τῶν xfjds trj πόλει τὰ ἀρχαιότατα λέγειν\nἐπιχειρεῖν, περὶ Φορωνέως τε τοῦ πρώτου λεχθέντος\nκαὶ Νιόβης καὶ τὰ μετὰ τὸν κατακλυσμόν.”\nκατὰ\nδὲ Φόρβαντα Ἀκταῖος, ἀφ’ οὗ Ἀκταία ἡ Ἀττική·\nκατὰ δὲ Τριόπαν Προμηθεὺς καὶ Ἄτλας καὶ Ἐπιμηθεὺς\nκαὶ ὁ διφυὴς Κέκροψ καὶ Ἰώ · κατὰ δὲ Κρότωπον\nἡ ἐπὶ Φαέθοντος ἐκπύρωσις καὶ ἡ ἐπὶ Δευκαλίωνος\nἐπομβρία ’ κατὰ δὲ Σθενέλαον ἥ τε Ἀμφικτύονος\nβασιλεία καὶ ἡ εἰς Πελοπόννησον Δαναοῦ\nπαρουσία καὶ ἡ ὑπὸ Δαρδάνου τῆς Δαρδανίας κτίσις,\nὃν πρῶτον φησὶν Ὃμηρος) τέκετο νεφεληγερέτα Ζεύς.\nἥ τε ἐκ Κρήτης εἰς Φοινίκην ἀνακομιδή· κατὰ\nδὲ Λυγκέα τῆς κόρης ἡ ἁρπαγὴ, καὶ ἡ τοῦ ἐν Ἐλευσῖνι\nτεμένους καθίδρυσις, καὶ ἡ Τριπτολέμου γεωργία,\nκαὶ ἡ Κάδμου εἰς Θήβας παρουσία, Μίνωός τε\nβασιλεία · κατὰ δὲ Προῖτον ὁ Εὐμόλπου πρὸς Ἀθηναίους\nπόλεμος· κατὰ δὲ Ἀκρίσιον Πέλοπος ἀπὸ\nΦρυγίας διάβασις καὶ Ἴωνος εἰς Ἀθήνας ἄφιξις,\nκαὶ ὁ δεύτερος Κέκροψ, αἳ τε Πέρσεως καὶ Διονύσου\nπράξεις, Ὀρφεύς τε καὶ Μουσαῖος·\nκατὰ δὲ τὸ\nὀκτωκαιδέκατον ἔτος τῆς Ἀγαμέμνονος βασιλείας\nἼλιον ἑάλω, Δημοφῶντος τοῦ Θησέως βασιλεύοντος\nἈθήνησι τῷ πρώτῳ ἔτει, Θαργηλιῶνος μηνὸς δευτέρᾳ\nἐπὶ δέκα, ὥς φησι Διονύσιος ὁ Ἀργεῖος ’\nἌγις\nδὲ καὶ Δερκύλος ἐν τῇ τρίτῃ μηνὸς Πανέμου ὀγδόῃ\nφθίνοντος· Ἑλλάνικος δωδεκάτῃ Θαργηλιῶνος , καί\nτινες τῶν τὰ Ἀττικὰ συγγραψαμένων ὀγδόῃ φθίνονκαὶ\n\n\n\nτος, βασιλεύοντος τὸ τελευταῖον ἔτος Μενεσθέως,\nπληθυούσης σελήνης·\nνὺξ μὲν ἔην\nφησὶν ὁ τὴν μικρὰν Ἰλιάδα πεποιηκὼς)\nμεσάτα, λαμπρὰ δ’ ἐπέτελλε σελάνα·\nἕτεροι δὲ Σκιροφοριῶνος τῇ αὐτῇ ἡμέρᾳ. Θησεὺς\nδὲ Ἡρακλέους ζηλωτὴς ὢν πρεσβύτερός ἐστι τῶν\nΤρωϊκῶν μιᾷ γενεᾷ· τοῦ γοῦν Τληπολέμου , ὃς ἦν\nυἱὸς Ἡρακλέους, Ὅμηρος μέμνηται ἐπὶ Ἴλιον στρατεύσαντος.\nπροτερεῖν ἄρα Μώσης ἐπιδείκνυται\nτῆς μὲν Διονύσον ἀποθεώσεως ἔτη χδ΄. εἴ γε τῆς\nΠέρσεως βασιλείας τῷ τριακοστῷ δευτέρῳ ἔτει ἐκθεοῦται,\nὥς φησιν Ἀπολλόδωρος ἐν τοῖς Χρονικοῖς.\nἀπὸ δὲ Διονύσου ἐπὶ Ἡρακλέα καὶ τοὺς περὶ\nἸάσονα ἀριστεῖς, τοὺς ἐν rrj Ἀργοῖ πλεύσαντας, συνάγεται\nἔτη ξγ΄. ’ Ἀσκληπιός τε καὶ Διόσκουροι συνέπλεον\nαὐτοῖς, ὡς μαρτυρεῖ ὁ Ῥόδιος Ἀπολλώνιος ἐν\nτοῖς Ἀργοναυτικοῖς.\nἀπὸ δὲ τῆς Ἡρακλέους ἐν\nἌργει βασιλείας ἐπὶ τὴν Ἡρακλέους αὐτοῦ καὶ Ἀσκληπιοῦ\nἀποθέωσιν ἔτη συνάγεται λη΄ κατὰ τὸν χρονογράφον\nἈπολλόδωρον. ἐντεῦθεν δὲ ἐπὶ τὴν Κάστορος\nκαὶ Πολυδεύκους ἀποθέωσιν ἔτη νγ΄. ἐνταῦθά\nπου καὶ ἠ’ Ἰλίου κατάληψις.\nεἰ δὲ χρὴ πείθεσθαι\nκαὶ Ἡσιόδῳ τῷ ποιητῇ, ἀκούσωμεν αὐτοῦ ’\nΖηνὶ δ’ ἄρ’ Ἀτλαντὶς Μαίῃ τέκε κύδιμον Ἑρμῆν,κήρυκ’ ἀθανάτων, ἱερὸν λέχος εἰσαναβᾶσα.Καδμείη δ’ ἄρα οἱ Σεμέλη τέκε φαίδιμον υἱὸν,μιχθεῖσ’ ἐν φιλότητι, Διώνυσον πολυγηθῆ.\nΚάδμος μὲν ὁ Σεμέλης πατὴρ ἐπὶ Λυγκέως ἐς\nΘήβας ἔρχεται καὶ τῶν Ἑλληνικῶν γραμμάτων εὑρετὴς\nγίνεται. Τριόπας δὲ συγχρονεῖ Ἴσιδι ἑβδόμῃ\nγενεᾷ ἀπὸ Ἰνάχου.\nεἰσὶ δὲ οἳ τὴν Ἰώ φασι, διὰ\n\n\nτὸ ἰέναι αὐτὴν διὰ πάσης τῆς γῆς πλανωμένην. ταύτὴν\nδὲ Ἴστρος ἐν τῷ Περὶ τῆς Αἰγυπτίων ἀποικίας\nΠρομηθέως θυγατέρα φησί. Προμηθεὺς δὲ κατὰ\nΤριόπαν, ἑβδόμῃ γενεᾷ μετὰ Μωσέα· ὣστε καὶ πρὸ\nτῆς καθ’ Ἕλληνας ἀνθρωπογονίας ὁ Μώσης.\nΛέων\nδὲ ὁ τὰ περὶ τῶν κατ’ Αἴγυπτον θεῶν πραγματευσάμενος\nτὴν Ἴσιν ὑπὸ Ἑλλήνων Δήμητρα καλεῖσθαί\nφησιν , ἣ κατὰ Λυγκέα γίνεται ἑνδεκάτῃ ὕστερον\nΜώσεως γενεᾷ.\nἎπις τε ὁ Ἄργους βασιλεὺς\nΜέμφιν οἰκίζει, ὥς φησιν Ἀρίστιππος ἐν πρώτη Ἀρκαδικῶν·\nτοῦτον δὲ Ἀριστέας ὁ Ἀργεῖος ἐπονομασθῆναί\nφησι Σάραπιν , καὶ τοῦτον εἶναι ὃν Αἰγύπτιοι\nσέβουσι.\nΝυμφόδωρος δὲ ὁ Ἀμφιπολίτης ἐν\nτρίτῳ Νομίμων Ἀσίας τὸν Ἄπιν τὸν ταῦρον τελευτήσαντα\nκαὶ ταριχευθέντα εἰς σορὸν ἀποτεθεῖσθαι\nἐν τῷ ναῷ τοῦ τιμωμένου δαίμονος, κἀντεῦθεν Σορόαπιν\nκληθῆναι καὶ Σάραπιν ὕστερον· Ἆπις δὲ\nτρίτος ἀπὸ Ἰνάχου.\nναὶ μὴν ἡ Λητὼ κατὰ Τιτυὸν\nγίνεται ’\nΛητὼ γὰρ ἣλκησε Δῖός κυδρὴν παράκοιτιν.\nΤιτυὸς δὲ συνεχρόνισε Ταντάλῳ. εἰκότως ἄρα\nκαὶ ὁ Βοιώτιος Πίνδαρος γράφει\nἐν χρόνῳ δὲ γένετ’ Ἀπόλλων.\nκαὶ οὐδὲν θαυμαστὸν, ὅπου γε καὶ Ἀδμήτῳ θητεύων\nεὑρίσκεται σὺν καὶ Ἡρακλεῖ “ εἰς ἐνιαυτόν.”\nΖῆθος δὲ καὶ Ἀμφίων, οἱ μουσικῆς εὑρεταὶ,\nπερὶ τὴν Κάδμου γεγόνασιν ἡλικίαν. κἄν τις ἡμῖν\nλέγῃ Φημονόην πρώτην χρησμῳδῆσαι Ἀκρισίῳ, ἀλλ’\nἴστω γε ὅτι μετὰ Φημονόην ἔτεσιν ὕστερον κζ΄ οἱ\nπερὶ Ὀρφέα καὶ Μουσαῖον καὶ Λίνον τὸν Ἡρακλέους\nδιδάσκαλον.\nὍμηρος δὲ καὶ Ἡσίοδος\n\n\nπολλῷ νεώτεροι τῶν Ἰλιακῶν, μεθ’ οὓς μακρῷ νεώτεροι\nοἶ παρ’ Ἕλλησι νομοθέται, Λυκοῦργός τε καὶ\nΣόλων καὶ οἶ ἑπτὰ σοφοὶ, οἵ τε ἀμφὶ τὸν Σύριον\nΦερεκύδην καὶ Πυθαγόραν τὸν μέγαν κάτω που\nπερὶ τὰς Ὀλυμπιάδας γενόμενοι, ὡς παρεστήσαμεν.\nκαὶ θεῶν ἄρα τῶν πλείστων παρ’ Ἕλλησιν, οὐ\nμόνον τῶν λεγομένων σοφῶν τε καὶ ποιητῶν, ὁ Μωσῆς\nἡμῖν ἀποδέδεικται πρεσβύτερος.”\nΤαῦτα καὶ ὁ Κλήμης. ἀλλ’ ἐπεὶ πρὸ τῶν\nἡμετέρων ἐσπουδάσθη καὶ αὐτοῖς Ἑβραίων παισὶν ἡ\nπροκειμένη πραγματεία, καλῶς ἂν ἔχοι καὶ τὰ τούτων\nσυνιδεῖν. χρήσομαι δὲ ἀντὶ πάντων ταῖς Φλαυίου\nἸωσήπου φωναῖς\n“ Ἄρξομαι δὲ πρῶτον ἀπὸ τῶν παρ’ Αἰγυπτίοις\nγραμμάτων. αὐτὰ μὲν οὖν οὐχ οἶόν τε παρατίθεσθαι\nτἀκείνων· Μάνεθως δὲ τὸ γένος Αἰγύπτιος,\nἀνὴρ τῆς Ἑλληνικῆς μετεσχηκὼς παιδείας,\nὡς δῆλός ἐστι, γέγραφε γὰρ Ἑλλάδι φωνῇ τὴν πάτριον\nἱστορίαν, ἔκ τε τῶν ἱερῶν , ὥς φησιν αὐτὸς,\nμεταφράσας, ὃς καὶ πολλὰ τὸν Ἡρόδοτον ἐλέγχει τῶν\nΑἰγυπτιακῶν ὑπ’ ἀγνοίας ἐψευσμένον ’ οὗτος δὴ\nτοίνυν ὁ Μάνεθως ἐν τῇ δευτέρᾳ τῶν Αἰγυπτιακῶν\nταῦτα περὶ ἡμῶν γράφει ’ παραθήσομαι δὲ τὴν λέξιν\nαὐτοῦ, καθάπερ αὐτὸν ἐκεῖνον παραγαγὼν μάρτυρα.\n. . . “ τοῦ Τιμαῖος ὄνομα. ἐπὶ τούτου οὐκ οἶδ’\nὅπως ὁ θεὸς ἀντέπνευσε, καὶ παραδόξως ἐκ τῶν πρὸς\nἀνατολὴν μερῶν ἄνθρωποι τὸ γένος ἄσημοι καταθαρρήσαντες\nἐπὶ τὴν χώραν ἐστράτευσαν, καὶ ῥᾳδίως\nἀμαχητὶ ταύτην κατὰ κράτος εἷλον.\nΚαὶ ἐπιλέγει μετὰ βραχέα\n“ Ἐκαλεῖτο δὲ τὸ σύμπαν αὐτῶν ἔθνος\nὙκ[ουσ]σώς· τοῦτο δέ ἐστι βασιλεῖς ποιμένες. τὸ\nγὰρ Ὓκ καθ’ ἱερὰν γλῶσσαν βασιλέα σημαίνει, τὸ\nδὲ [Οὐσ]σὼς ποιμήν ἐστι, καὶ ποιμένες κατὰ\nκοινὴν διάλεκτον , καὶ οὕτω συντιθέμενον γίνεται\nὙκ[ουσ]σώς.\nτινὲς δὲ λέγουσιν αὐτοὺς Ἄραβας\nεἷναι. ἐν δ’ ἄλλῳ ἀντιγράφῳ οὐ βασιλεῖς σημαίνεσθαι\nδιὰ τῆς Ὑκ[ουσσὼς] προσηγορίας, ἀλλὰ τοὐναντίον\nαἰχμαλώτους δηλοῦσθαι ποιμένας. τὸ γὰρ\nὙκ[ουσσὼς] Αἰγυπτιστὶ καὶ τὸ ἃκ δασυνόμενον\nαἰχμαλώτους ῥητῶς μηνύει.\nκαὶ τοῦτο μᾶλλον\nπιθανώτερόν μοι φαίνεται καὶ παλαιᾶς ἱστορίας ἐχόμενον·\nτούτους δὲ τοὺς προκατωνομασμένους βασιλέας\nκαὶ τοὺς τῶν ποιμένων καλουμένων καὶ τοὺς\nἐξ αὐτῶν γενομένους κρατῆσαι τῆς Αἰγύπτου φησὶν\nἔτη πρὸς τοῖς ’φ’ ία .\nμετὰ ταῦτα δὲ τῶν ἐκ τῆς\nΘηβαίδος καὶ τῆς ἄλλης Αἰγύπτου βασιλέων γενέσθαι\nφησὶν ἐπὶ τοὺς ποιμένας ἐπανάστασιν , καὶ\nπόλεμον συρραγῆναι μέγαν καὶ πολυχρόνιον. ἐπὶ δὲ\nβασιλέως , ᾧ ὄνομα εἶναι Μισφραγμούθωσις, ἡττωμένους\nφησὶ τοὺς ποιμένας , καὶ ἐκ μὲν τῆς ἄλλης\nΑἰγύπτου ἐκπεσεῖν, κατακλεισθῆναι δὲ εἰς τόπον\nἀρουρῶν ἔχοντα μυρίων τὴν περίμετρον· Αὔαρις\nὄνομα τῷ τόπῳ.\nτοῦτόν φησιν ὁ Μάνεθως ἅπαντα\nτείχει τε μεγάλῳ καὶ ἰσχυρῷ περιβαλεῖν τοὺς ποιμένας,\nὅπως τήν τε κτῆσιν ἅπασαν ἔχωσιν ἐν ὀχυρῷ\nκαὶ τὴν λείαν τὴν ἑαυτῶν.\nτὸν δὲ Μισφραγμουθωσεως\nυἱὸν Θμούθωσιν ἐπιχειρῆσαι μὲν αὐτοὺς διὰ\nπολιορκίας ἑλεῖν κατὰ κράτος, ὀκτὼ καὶ τεσσαράκοντα\nμυριάσι στρατοῦ προσεδρεύσαντα τοῖς τείχεσιν· ἐπεὶ\nδὲ τὴν πολιορκίαν ἀπέγνω, ποιήσασθαι συμβάσεις,\nἵνα τὴν Αἴγυπτον ἐκλιπόντες ὅποι βούλονται πάντες\n\n\nἀβλαβεῖς ἀπέλθωσι.\nτοὺς δὲ ἐπὶ ταῖς ὁμολογίαις\nπανοικεσίᾳ μετὰ τῶν κτήσεων , οὐκ ἐλάσσους μυριάδων\nὄντας εἰκοσιτεσσάρων, , ἀπὸ τῆς Αἰγύπτου τὴν\nἔρημον εἰς Συρίαν διοδοιπορῆσαι,\nφοβουμένους\nδὲ τὴν Ἀσσυρίων δυναστείαν, τότε γὰρ ἐκείνους τῆς\nἈσίας κρατεῖν, ἐν τῇ νῦν Ἰουδαίᾳ καλουμένῃ πόλιν\nοἰκοδομησαμένους, τοσαύταις μυριάσιν ἀνθρώπων\nἀρκέσουσαν, Ἱεροσόλυμα ταύτην ὀνομάσαι.”\nΤούτοις ἐξῆς τὴν διαδοχὴν τῶν κατ’ Αἴγυπτον\nβασιλέων μετὰ τοῦ χρόνου τῆς ἀρχῆς αὐτῶν\nἀπαριθμησάμενος ἐπιλέγει,\n“ Ταῦτα μὲν ὁ Μάνεθως. δῆλον δ’ ἐστὶν, ἐκ τῶν\nεἰρημένων ἐτῶν τοῦ χρόνου συλλογισθέντος , ὅτι οἱ\nκαλούμενοι ποιμένες, ἡμέτεροι δὲ πρόγονοι, τρισὶ\nκαὶ ἐνενήκοντα καὶ τριακοσίοις πρόσθεν ἔτεσιν ἐκ\nτῆς Αἰγύπτου ἀπαλλαγέντες τὴν χώραν ταύτην ἐπῴκησαν\nἢ Δαναὸν εἰς Ἄργος ἀφικέσθαι· καίτοι τοῦτον\nἀρχαιότατον Ἀργεῖοι νομίζουσι.\nδύο τοίνυν ὁ\nΜάνεθως ἡμῖν τὰ μέγιστα μεμαρτύρηκεν ἐκ τῶν τῶν\nπαρὰ τοῖς Αἰγυπτίοις γραμμάτων ’ πρῶτον μὲν τὴν\nἑτέρωθεν ἄφιξιν εἰς Αἴγυπτον, ἔπειτα δὲ τὴν ἐκεῖθεν\nἀπαλλαγὴν οὕτως ἀρχαίαν τοῖς χρόνοις ὡς ἐγγύς\nπου προτερεῖν αὐτὴν τῶν Ἰλιακῶν ἔτεσι\nχιλίοις.”\nἈλλὰ τὰ μὲν ἀπὸ τῆς Αἰγυπτιακῆς ἱστορίας\nταύτῃ πη τῷ Ἰωσήπῳ κατὰ πλάτος ἀνιστόρηται ’ ἀπὸ\nδὲ τῆς Φοινίκων , μάρτυσι χρησάμενος τοῖς τὰ Φοινικικὰ\nσυγγραψαμένοις , παρίστησι τὸν ἐν Ἱεροσολύμοις\nνεὼν ὑπὸ Σολομῶνος τοῦ βασιλέως ᾠκοδομῆσθαι\nἔτεσι θᾶττον ἑκατὸν τεσσαράκοντα καὶ τρισὶ\nκαὶ μησὶν ὀκτὼ τοῦ κτίσαι Τυρίους Καρχηδόνα ’ εἶτα\n\n\nμεταβὰς καὶ ἀπὸ τῆς περὶ Χαλδαίων ἱστορίας τὰς\nπερὶ τῆς Ἑβραίων ἀρχαιότητος παρατίθεται\nμαρτυρίας.\nἈλλὰ τί δεῖ πλῆθος ταῖς ἀποδείξεσιν ἐπισωρεύειν,\nτοῦ φιλαλήθους, ἀλλὰ μὴ φιλαπεχθήμονος\nκαὶ τοῖς εἰρημένοις ἀρκουμένου, ποικίλην περιέχουσι\nτὴν περὶ τοῦ προκειμένου σύστασιν; προύκειτο δὲ\nἡμῖν τὰ Μωσέως καὶ τῶν προφητῶν παλαίτερα τῶν\nἙλληνικῶν ἀποδεῖξαι.\nἐπειδὴ τοίνυν μακρῷ πρόσθεν\nτῶν Τρωϊκῶν Μωσῆς γεγονὼς ἀποδέδεικται,\nφέρ᾿ ἴδωμεν καὶ τοὺς μετ᾿ αὐτὸν ἅπαντας. Μωσῆς\nδ᾿ ὅτι τῶν πρὶν ἀληθῶς Ἑβραίων Ἕβερ τε καὶ\nἉβραὰμ, ἀφ᾿ ὧν καὶ τὸ παρώνυμον τοῖς ἀνδράσιν\nἐπιτέθειται, τῶν τε λοιπῶν θεοφιλῶν τε καὶ παλαιῶν\nἀνδρῶν ὕστατος τοῖς χρόνοις παρεφάνη τῷ βίῳ, δῆλον\nἀπὸ τῆς κατ᾿ αὐτὸν ἱστορίας τυγχάνει.\nμετὰ\nΜωσέα τοίνυν προέστη τοῦ Ἰουδαίων ἔθνους Ἰησοῦς,\nὥς τινες, ἔτεσι λ΄· εἶθ᾿, ὥς φησιν ἡ γραφὴ, ἐκράτησαν\nἀλλόφυλοι ἔτεσιν ὀκτώ. ἔπειτα Γοθονιὴλ ἔτεσι\nπεντήκοντα. μεθ᾿ ὃν Ἐγλὼμ, βασιλεὺς Μωὰβ, ἔτη\nιη΄. μεθ᾿ ὃν Ἀὼδ ἔτη π΄. μεθ᾿ ὃν πάλιν ἀλλόφυλοι\nἔτη κ΄· ἔπειτα Δεββώρα καὶ Βαρὰκ ἔτη μ΄. ἔπειτα\nΜαδιηναῖοι ἔτη ζ΄· ἔπειτα Γεδεὼν ἔτη μ΄. Ἀβιμέλεχ\nἔτη γ΄. Θωλὰ κγ΄· Ἰαεὶρ κβ΄· Ἀμμανῖται ιη΄·\nἸεφθάε ἔτη ς΄· Ἐσβὼν ἔτη ζ΄· Αἰαλὼν ἔτη ι΄· Λαβδὼν\nἔτη η΄· ἀλλόφυλοι ἔτη μ΄· Σαμψὼν ἔτη κ΄· ἔπειτα\nἨλεὶ ἱερεὺς, ὡς τὸ Ἑβραϊκὸν, ἔτη μ΄· περὶ ὃν συμβαίνει\nτὴν Ἰλίου καταντᾶν ἅλωσιν· μετὰ δ᾿ Ἠλεὶ τὸν\nἱερέα ἡγεῖται τοῦ λαοῦ Σαμουήλ.\nμεθ᾿ ὃν πρῶτος\nαὐτῶν βασιλεύει Σαοὺλ ἔτεσι μ΄· ἔπειτα Δαβὶδ\nἔτεσι μ΄· ἔπειτα Σολομῶν ἔτεσι μ΄· ὃς καὶ τὸν ἐν\nἹεροσολύμοις ναὸν ἐδείματο πρῶτος. μετὰ δὲ Σολο-\n\n\nμῶνα βασιλεύει Ῥοβοὰμ ἔτη ἵζ’· Ἀβιὰ ἔτη γ’ ’ Ἄσα\nἔτη μὰ· Ἰωσαφὰτ ἔτη κε· Ἰωρὰμ ἔτη ἡ ’ Ὀχοζίας\nἔτος ἁ· Γοθολιὰ ἴτη ’ς·\nἸωὰς ἔτη μ’· Ἀμασίας\nἔτη μθ΄· Ὀζίας ἔτη νβ΄· καθ’ ὃν προφητεύουσιν\nὨσηὲ, Ἀμὼς, Ἠσαίας, Ἰωνᾶς· μετὰ δὲ ’ Ὀζίαν βασιλεύει\nἔτη ἰέ ’ μεθ’ ὃν ἔτη ἰέ. κατὰ\nτοῦτον ἡ πρώτη Ὀλυμπιὰς ἤχθη, ἣν ἐνίκα στάδιον\nΚόροιβος Ἠλεῖος.\nδιαδέχεται δὲ τὸν Ἄχαζ Ἀζεκίας\nἔτεσι κθ΄ ’ καθ’ ὃν Ῥωμύλος Ῥώμην ἔκτισε καὶ ἐβασίλευσε.\nμετὰ δὲ Ἐζεκίαν βασιλεύει Μανασσῆς ἔτη\nνέ· ἔπειτα Ἀμὼν ἔτη β΄· ἔπειτα Ἰωσίας ἔτη ’\nκαθ’ ὃν προφητεύουσιν Ἱερεμίας, Βαροὺχ, Ὀλδᾶ\nκαὶ ἄλλοι προφῆται.\nἔπειτα Ἰωάχαζ μῆνας γ’ .\nμεθ’ ὃν Ἰωακεὶμ ἔτη ἰά· μεθ’ ὃν πάντων ὕστατος\nΣεδεκίας ἔτη ιβ΄ κατὰ τοῦτον πολιορκηθείσης τῆς\nἹερουσαλὴμ ὑπὸ Ἀσσυρίων καὶ τοῦ ἱεροῦ ἐμπρησμὸν\nὑπομείναντος τὸ πᾶν Ἰουδαίων ἔθνος ἀπάγεται\nεἰς Βαβυλῶνα, προφητεύει τε αὐτόθι Δανιὴλ καὶ\nἘζεκιήλ.\nμετὰ δὲ ἐτῶν ἀριθμὸν ὁ ὁ Κῦρος βασιλεύει\nΠερσῶν, ὃς καὶ ἀνῆκε τὴν αἰχμαλωσίαν τῶν\nἸουδαίων, ἐπιτρέψας τοῖς θέλουσιν αὐτῶν παλινοστεῖν\nἐπὶ τὴν οἰκείαν γῆν καὶ τὸ ἱερὸν ἀνεγείρειν·\nὅτε καὶ ἄνεισιν Ἰησοῦς ὁ τοῦ Ἰωσεδὲκ καὶ Ζοροβάβελ\nὁ τοῦ Σαλαθιὴλ. καταβάλλονταί τε θεμελίους,\nπροφητευόντων ὕστατα πάντων Ἀγγαίου καὶ Ζαχαρίου\nκαὶ Μαλαχίου , μεθ’ οὓς οὐκέτι προφήτης παρ’\nαὐτοῖς γέγονε.\nκατὰ δὲ Κῦρον Σόλων ὁ Ἀθηναῖος\nἐγνωρίζετο , καὶ οἶ κληθέντες ἑπτὰ σοφοὶ παρ’ Ἓλλησιν,\nὧν παλαίτερος οὐδεὶς παρ’ αὐτοῖς φιλόσοφος\nμνημονεύεται.\nτούτων δὴ τῶν ἑπτὰ Θαλῆς ὁ\nΜιλήσιος φυσικὸς πρῶτος Ἑλλήνων γεγονὼς περὶ\nτροπῶν ἡλίου καὶ ἐκλείψεως καὶ φωτισμῶν σελήνης\n\n\nκαὶ ἰσημερίας διελέχθη ’ ἐγένετο δ’ ὁ ἀνὴρ ἐπισημότατος\nἐν τοῖς Ἕλλησι.\nΘαλοῦ δὲ γίνεται ἀκουστὴς\nἈναξίμανδρος, Πραξιάδου μὲν παῖς, γένος δὲ\nκαὶ αὐτὸς Μιλήσιος. οὗτος πρῶτος γνώμονας κατεσκεύασε\nπρὸς διάγνωσιν τροπῶν τε ἡλίου καὶ χρόνων\nκαὶ ὡρῶν καὶ ἰσημερίας.\nἈναξιμάνδρου δὲ\nγνώριμος ἐγένετο Ἀναξιμένης Εὐρυστράτου Μιλήσιος·\nτούτου δὲ Ἀναξαγόρας ὁ Ἡγησιβούλου Κλαζομένιος.\nοὗτος δὴ πρῶτος διήρθρωσε τὸν περὶ ἀρχῶν\nλόγον. οὐ γὰρ μόνον περὶ τῆς πάντων οὐσίας\nἀπεφήνατο , ὡς οἱ πρὸ αὐτοῦ, ἀλλὰ καὶ περὶ τοῦ κινοῦντος\nαὐτὴν αἰτίου. ἦν γὰρ ἀρχὴν” φησὶ ‘τὰ\nπράγματα ὁμοῦ πεφυρμένα· Νοῦς δ’ εἰσελθὼν αὐτὰ\nἐκ τῆς ἀταξίας εἰς τάξιν ἤγαγεν.\nἈναξαγόρου\nδὲ ἐγένοντο γνώριμοι τρεῖς, Περικλῆς, Ἀρχέλαος,\nΕὐριπίδης. Περικλῆς μὲν οὖν Ἀθηναίων πρῶτος\nἐγένετο, καὶ πλούτῳ καὶ γένει τῶν καθ’ ἑαυτὸν διήνεγκεν·\nΕὐριπίδης δὲ ἐπὶ ποιητικὴν μεταβὰς ὑπό\nτινων σκηνικὸς φιλόσοφος ἐκλήθη ’ ὁ δὲ Ἀρχέλαος\nἐν Λαμψάκῳ διεδέξατο τὴν σχολὴν τοῦ Ἀναξαγόρου,\nμεταβὰς δ’ εἰς Ἀθήνας ἐκεῖ ἐσχόλασε, καὶ πολλοὺς\nἔσχεν Ἀθηναίων γνωρίμους, ἐν οἷς καὶ Σωκράτην.\nκατὰ δὲ τὸν αὐτὸν τῷ Ἀναξαγόρᾳ χρόνον ἤκμασαν\nἄνδρες φυσικοὶ, Ξενοφάνης τε καὶ Πυθαγόρας.\nτὸν μὲν οὖν Πυθαγόραν διεδέξατο Θεανὼ ἡ γυνὴ, οἱ\nτε υἱοὶ αὐτοῦ , Τηλαυγὴς καὶ Μνήσαρχος.\nΤηλαυγοῦς\nδὲ Ἐμπεδοκλῆς ἀκουστὴς γίνεται, καθ’ ὃν\nἩράκλειτος ὁ σκοτεινὸς ἐγνωρίζετο. τὸν δὲ Ξενοφάνην\nλέγεται ὁ Παρμενίδης διαδέξασθαι, Παρμενίδην\nδὲ Μέλισσος , Μέλισσον δὲ Ζήνων ὁ Ἐλεάτης· ’ ὅν\nφασιν ἐπιβουλὴν κατὰ τοῦ τότε τυράννου συστησάμενον\nἁλῶναι, στρεβλούμενον δὲ ὑπὸ τοῦ τυράννου,\n\n\nὅπως τοὺς σὺν αὐτῷ γενομένους ἄνδρας ἀπγράψηται,\nοὐ προσποιηθέντα τὰς τοῦ τυράννου τιμωρίας,\nδιαμασησάμενον τὴν γλῶσσαν, προσπτύσαι αὐτῷ, καὶ\nοὕτως ἐγκαρτερήσαντα ταῖς βασάνοις ἀποθανεῖν.\nτούτου δὲ Λεύκιππος ἀκουστὴς γέγονε , Λευκίππου\nδὲ Δημόκριτος , οὗ Πρωταγόρας , καθ’ ὃν ἤκμασε\nΣωκράτης. καὶ ἄλλους δὲ σποράδην εστιν εὑρεῖν\nφυσικοὺς φιλοσόφους πρὸ Σωκράτους γενομένους·\nπλὴν ἀλλὰ πάντες ἀπὸ Θαλοῦ ἀρξάμενοι κατώτερον\nΚύρου τοῦ Περσῶν βασιλέως φαίνονται ἠκμακότες ’\nὁ δὲ Κῦρος μετὰ πλεῖστον τῆς εἰς Βαβυλῶνα αἰχμαλωσίας\nτοῦ Ἰουδαίων ἔθνους δῆλός ἐστι γεγονὼς,\nδιαλελοιπότων ἤδη τῶν παρ’ Ἑβραίοις προφητῶν,\nκαὶ τῆς ἱερὰς μητροπόλεως αὐτῶν πεπολιορκημένης·\nὥστε σε ὁμολογεῖν πολὺ νεώτερα Μώσεως καὶ τῶν\nμετ’ αὐτὸν προφητῶν τὰ τῆς Ἑλλήνων γεγονέναι\nφιλοσοφίας, καὶ μάλιστα τῆς κατὰ Πλάτωνα, ὃς ἀκουστὴς\nτὰ πρῶτα γενόμενος Σωκράτους , κἄπειτα τοῖς\nΠυθαγορείοις ὁμιλήσας, τοὺς πρὸ αὐτοῦ πάντας λόγῳ\nτε καὶ συνέσει καὶ τοῖς ἐν φιλοσοφίᾳ δόγμασιν ὑπερηκόντισε.\nγέγονε δ’ ὁ Πλάτων’ ἀμφὶ τὰ ὕστατα\nτῆς Περσῶν βασιλείας, μικρῷ θᾶττον Ἀλεξάνδρου\nτοῦ Μακεδόνος , Αὐγούστου δὲ τοῦ σεβαστοῦ οὐ\nπολὺ πρόσθεν ἔτεσι ὒ.\nεἰ δή σοι τοιγαροῦν ὁ\nΠλάτων’ οἵ τε μετ’ αὐτὸν δειχθεῖεν τὰ σύμφωνα\nἙβραίοις πεφιλοσοφηκότες , ὥρα σκοπεῖν τὸν Χρόνον\nκαθ’ ὃν οὗτος γέγονε, τόν δὲ παρ’ Ἑβραίοις\nθεολόγων τε καὶ προφητῶν τὴν παλαιότητα τῇ πάντων\nτῶν Ἑλληνικῶν φιλοσόφων ἀντιπαραβάλλειν\nἡλικίᾳ.\nἀλλὰ γὰρ τούτων ἀποδειχθέντων καιρὸς\nἐπανελθόντας τοὺς Ἑλλήνων σοφοὺς ζηλωτὰς\nθεάσασθαι τῶν Ἑβραϊκῶν γεγονότας δογμάτων,\n\n\nὣστε μηκέτ᾿ εὐλόγως ἡμῖν ἐπιμέμφεσθαι τοὺς συκοφάντας,\nεἰ δὴ καὶ αὐτοὶ τὰ ὃμοια τοῖς αὐτῶν\nφιλοσόφοις ἀγαπήσαντες τὰ Ἑβραίων λόγια τιμᾶν\nδιανενοήμεθα.\nΠΡΟΟΙΜΙΟΝ ΠΕΡΙ ΤΗΣ ΥΠΟΟΘΕΣΕΩΣ.Ὁ μὲν δὴ τοῦ μετὰ χεῖρας προάγων τῆς Εὐαγγελικῆς\nΠροπαρασκευῆς θέματος ὢν τόμος οὐκ ἐμαῖς\nφωναῖς, ταῖς δ’ ἔξωθεν συνίστη ·μαρτυρίαις τὸ μὴ\nἀπεικὸς εἶναι Ἕλληνας μηδὲν σοφὸν\nἐπενηνεγμένους , εἰ μὴ ὅτι μόνην τὴν ἐν λόγοις δεινότητά\nτε καὶ εὐγλωττίαν, τὰ πάντα δὲ παρὰ βαρβάρων\nἐσκευωρημένους , μηδὲ τὰ Ἑβραίων ἀγνοῆσαι\nλόγια, καὶ τούτων δὲ ἐν μέρει καθάψασθαι , ὅτι μηδὲ\nτῆς τῶν σφετέρων ἐν συγγράμμασι φιλοτιμίας καθαρὰς\nἐφυλάξαντο κλοπῆς τὰς χεῖρας. κλέπτας γὰρ\nαὐτοὺς οὐχ ὁ παρ’ ἡμῶν , ὡς ἔφην, λόγος, ὁ δ’ ἐξ\nαὐτῶν παρεστήσατο.\nοὐ μὴν ἀλλὰ καὶ σφόδρα\nνέους ὁμοῦ τῇ φρονήσει καὶ τὴν ἡλικίαν αὐτοὺς,\nπαρὰ πλεῖστον ὅσον τῆς Ἑβραικῆς λειπομένους ἀρχαιολογίας,\n, ἐν ταὐτῷ διὰ τῆς τῶν χρόνων παραθέσεως\nἔγνωμεν.\nταῦτα μὲν οὖν ὁ πρὸ τούτου ’ ὁ δέ\nγε παρὼν ἐπείγεται λοιπὸν ἤδη , ὥσπερ τι χρέος, τὴν\nἐπηγγελμένην ὑπόσχεσιν ἀποδοῦναι καὶ τὴν ἔν τισιν,\nεἰ καὶ μὴ ἐν πᾶσι, τοῖς δογματικοῖς θεωρήμασι\n\n\nπρὸς τὰ Ἔβραίων λόγια συμφωνίαν τῶν παρ᾿ Ἕλλησι\nφιλοσόφων ἐκφᾶναι· ὣν τοὺς περιττοὺς παραιτησάμενος\nτὸν κορυφαῖον ἁπάντων ἀνακαλεῖται, μόνῳ\nχρῆναι ἀντὶ πάντων ἡγούμενος γνώμονι χρήσασθαι\nτοῦ προβλήματος Πλάτωνι , ἐπεὶ καὶ οὗτος μόνος\nἔοικε τῇ δόξῃ τοὺς πάντας ὑπερακοντίσας αὐτάρκης\nἡμῖν ἔσεσθαι πρὸς τὴν τοῦ ζητουμένου σύστασιν.\nεἰ δέ που δέοι, σαφηνείας ἕνεκα τῆς τοῦ ἀνδρὸς\nδιανοίας, καὶ τοῖς τὴν κατ’ αὐτὸν ἐζηλωκόσι φιλοσοφίαν\nμάρτυσι χρήσομαι , τὰς αὐτῶν ἐκθησόμενος\nφωνὰς ἐπὶ συστάσει τοῦ προκειμένου.\nτετηρήσθω\nδέ μοι τὸ μὴ πάντ’ ἐπιτυχῶς εἰρῆσθαι τῷ ἀνδρὶ, εἰ\nκαὶ τὰ πλεῖστα αὐτῷ σὺν ἀληθείᾳ ἐκπεφώνηται. ὃ\nδὴ καὶ αὐτὸ κατὰ τὸν δέοντα καιρὸν παραστήσομεν,\nοὐκ αὐτοῦ διαβολῆς, ἀπολογίας δὲ ἡμετέρας χάριν,\nδι’ ἣν τὴν βάρβαρον φιλοσοφίαν τῆς Ἑλληνικῆς ὁμολογοῦμεν\nπροησμενικέναι.\nΕἰς τρία διελόντος μέρη τοῦ Πλάτωνος τὸν\nπάντα τῆς φιλοσοφίας λόγον, εἰς φυσικὸν, ἠθικὸν,\nλογικὸν, εἶτ᾿ αὖ πάλιν τὸν φυσικὸν διελομένου εἴς\nτε τὴν τῶν αἰσθητῶν θεωρίαν καὶ τὴν τῶν ἀσωμάτων\nκατανόησιν, εὕροις ἂν καὶ παρ’ Ἑβραίοις τὸ\nτριμερὲς τοῦτο τῆς διδασκαλίας εἶδος, ὅτι δὴ καὶ\nπαρ᾿ αὐτοῖς τὰ ὅμοια πρόσθεν ἢ Πλάτωνα γενέσθαι\nπεφιλοσόφητο.\nπρῶτον δὲ τῶν Πλάτωνος ἀκοῦσαι\nἄξιον, εἶθ᾿ οὕτω καὶ τὰ Ἑβραίων ἐπισκοπῆσαι. θήσω\nδὲ τὰ ἀρέσκοντα Πλάτωνι ἀπὸ τῶν τὰ αὐτοῦ\nπρεσβευόντων, ὧν Ἀττικὸς διαφανὴς ἀνὴρ τῶν Πλατωνικῶν\nφιλοσόφων ὧδέ πη τὰ δοκοῦντα τῷ ἀνδρὶ\nδιέξεισιν, ἐν οἷς ἵσταται πρὸς τοὺς διὰ τῶν Ἀριστο-\nτέλους τὰ Πλάτωνος ὑπισχνουμένους.\n“Τριχῆ τοίνυν διαιρουμένης τῆς ἐντελοῦς φιλοσοφίας,\n\n\nεἴς τε τὸν ἠθικὸν καλούμενον τόπον καὶ\nτὸν φυσικὸν καὶ ἔτι τὸν λογικὸν, καὶ τοῦ μὲν πρώτου\nκατασκευάζοντος ἡμῶν ἕκαστον καλὸν καὶ ἀγαθὸν,\nκαὶ τοὺς οἴκους ὅλους εἰς τὸ ἄριστον ἐπανορθοῦντος,\nἤδη δὲ καὶ δῆμον σύμπαντα πολιτείᾳ τῇ διαφερούσῃ\nκαὶ νόμοις τοῖς ἀκριβεστάτοις κοσμοῦντος, τοὐ δευτέρου\nδὲ πρὸς τὴν περὶ τῶν θείων γνῶσιν διήκοντος,\nαὐτῶν τε τῶν πρώτων καὶ τῶν αἰτίων καὶ τῶν\nἄλλων, ὅσα ἐκ τούτων γίνεται, ἃ δὴ περὶ φύσεως\nἱστορίαν ὁ Πλάτων’ ὠνόμακεν ·\nεἰς δὲ τὴν περὶ τούτων\nἀμφοτέρων διάκρισίν τε καὶ εὕρεσιν τοῦ τρίτου\nπαραλαμβανομένου· ὅτι μὲν Πλάτων’ πρῶτος καὶ\nμάλιστα συναγείρας εἰς ἔν πάντα τὰ τῆς φιλοσοφίας\nμέρη, τέως ἐσκεδασμένα καὶ διερριμμένα ὥσπερ τὰ\nτοῦ Πενθέως μέλη, καθάπερ εἶπέ τις, σῶμά τι καὶ\nζῷον ὁλόκληρον ἀπέφηνε τὴν φιλοσοφίαν, δῆλα παντὶ\nλεγόμενα.\nοὔτε γὰρ οἶ περὶ Θαλῆν καὶ Ἀναξιμένην\nκαὶ Ἀναξαγόραν, καὶ ὅσοι κατὰ ταὐτὸ γεγόνασι\nτούτοις, ἀγνοοῦνται περὶ μόνην τὴν ὑπὲρ τῆς\nὢ φύσεως τῶν ὄντων σκέψιν διατρίψαντες· οὐ μὴν\nοὐδὲ Πιττακὸς καὶ Περίανδρος καὶ Σόλων καὶ Λυκοῦργος\nκαὶ οἶ παραπλήσιοι τούτοις λανθάνουσί\nτινας τὴν αὑτῶν φιλοσοφίαν εἰς πολιτείαν καταθέντες.\nΖήνων δὲ καὶ πᾶν τὸ Ἐλεατικὸν τοῦτο διδασκαλεῖον\nκαὶ αὐτὸ γνώριμον ἐπὶ τῇ τέχνῃ τῶν λόγων\nμάλιστα σπουδάσαν.\nτούτοις δὲ ἐπιγενόμενος\nΠλάτων’ , ἀνὴρ ἐκ φύσεως ἀρτιτελὴς καὶ πολὺ διενεγκὼν,\nνεγκὼν, οἷα κατάπεμπτος ὡς ἀληθῶς ἐκ θεῶν, ἵν\nὁλόκληρος ὀφθῇ ἡ δι’ αὐτοῦ φιλοσοφία, παρῆκέ τε\nοὐδὲν καὶ ἕκαστα ἠκρίβωσε, μήτε ἐλλείπων πρὸς τὸ\nἀναγκαῖον μήτε πρὸς τὸ ἄχρηστον ἐξενεχθείς.\nἐπεὶ\nτοίνυν πάντων ἔφαμεν μετεῖναι τῷ Πλατωνικῷ καὶ\n\n\nπερὶ ἠθῶν λέγοντι καὶ διαλεγομένῳ , φέρε καθ’ ἑκαστον\nἐπισκεψήμεθα.”\nΤαῦτα μὲν ὁ Ἀττικός. ἐπιμαρτυρεῖ δὲ τοῖς\nαὐτοῖς καὶ ὁ περιπατητικὸς Ἀριστοκλῆς , ἐν ἑβδόμῳ\nσυγγράμματι ὧν Περὶ φιλοσοφίας συνέταξεν ὧδε\nλέγων πρὸς ῥῆμα\n“Ἐφιλοσόφησε δὲ Πλάτων’, εἰ καί τις ἄλλος\nτῶν πώποτε, γνησίως καὶ τελείως. οἶ μὲν γὰρ ἀπὸ\nΘαλοῦ φυσιολογοῦντες διετέλεσαν, οἶ δὲ περὶ Πτυαγόραν\nἐπεκρύψαντο πάντα · Ξενοφάνης δὲ καὶ οἶ ἀπ’\nἐκείνου τοὺς ἐριστικοὺς κινήσαντες λόγους πολὺν\nμὲν ἐνέβαλον ἴλιγγον τοῖς φιλοσόφοις , οὐ μὴν ἐπόρισύαν\nγέ τινα βοήθειαν.\nοὐχ ἥκιστα δὲ καὶ Σωκράτης,\nαὐτὸ δὴ τὸ λεγόμενον, ἐγένετο πῦρ ἐπὶ πυρὶ,\nκαθάπερ αὐτὸς ἔφη Πλάτων’. εὐφυέστατος γὰρ ὢν\nκαὶ δεινὸς ἀπορῆσαι περὶ παντὸς ὁτουοῦν ἐπεισήνεγκε\nτάς τε ἠθικὰς καὶ πολιτικὰς σκέψεις, ἔτι δὲ\nτὴν περὶ τῶν ἰδεῶν πρῶτος ἐπιχειρίσας ὁρίζεσθαι·\nπάντα δὲ ἐγείρων λόγον καὶ περὶ πάντων ζητῶν\nἔφθη τελευτήσας.\nἄλλοι δ’ ἀποτεμόμενοι μέρη\nτινὰ περὶ ταῦτα διέτριψαν , οἶ μὲν ἰατρικὴν, οἷ δὲ\nτὰς μαθηματικὰς ἐπιστήμας , ἔνιοι δὲ περὶ τοὺς ποιητὰς\nκαὶ τὴν μουσικήν. οἶ μέντοι πολλοὶ τὰς τῶν\nλόγων δυνάμεις ἐθαύμασαν , ὧν οἷ μὲν ῥήτορας, οἶ\nδὲ διαλεκτικοὺς προσεῖπον ἑαυτούς.\nοἶ μέντοι\nΣωκράτην διαδεξάμενοι καὶ πάνυ τινὲς ἐγένοντο\nπαντοῖοι καὶ ὑπεναντίοι τὰς γνώμας. οἶ μὲν γὰρ\nκυνισμοὺς καὶ ἀτυφίας καὶ ἀπαθείας ὕμνουν, ἄλλοι\nδ’ αὖ πάλιν ἡδονάς. καὶ οἶ μὲν εἰδέναι πάντα ἐκόμπαζον,\nοἶ δὲ ἁπλῶς μηθέν.\nἔτι δ’ οἶ μὲν ἐν μέσῳ\nκαὶ ἐν ὄψει πάντων ἐκαλινδοῦντο , τοῖς πολλοῖς ἐξομιλοῦντες,\nἄλλοι δ’ αὖ τοὐναντίον ἀπρόσιτοι καὶ\n\n\nἀπροσαύδητοι διετέλουν ὄντες.\nΠλάτων μέντοι κατανοήσας\nὡς εἴη μία τις ἡ τῶν θείων καὶ ἀνθρωπίνων\nἐπιστήμη, πρῶτος διεῖλε, καἰ ἔφη τὴν μέν τινα\nπερὶ τῆς τοῦ παντὸς φύσεως εἶναι πραγματείαν, τὴν\nδὲ περὶ τῶν ἀνθρωπίνων, τρίτην δὲ τὴν περὶ τοὺς\nλόγους.\nἠξίου δὲ μὴ δύνασθαι τὰ ἀνθρώπινα\nκατιδεῖν ἡμάς, εἰ μὴ τὰ θεῖα πρότερον ὀφθείη· καθάπερ\nγὰρ οἱ ἰατροὶ μέρη τινὰ θεραπεύοντες ἐπιμε-\nλοῦνται τῶν ὅλων σωμάτων πρῶτον, οὕτω χρῆναι\nκαὶ τὸν μέλλοντα τἀνθάδε κατόψεσθαι τὴν τῶν ὅλων\nφύσιν εἰδέναι πρότερον· μέρος τε εἶναι τῶν ὄντων\nτὸν ἄνθρωπον, καὶ τἀγαθὸν διττὸν, τὸ μὲν ἡμέτερον,\nτὸ δὲ τοῦ παντὸς, κυριώτερον δὲ τὸ τοῦ παντός·\nδιὰ γὰρ ἐκείνου καὶ τοῦτο γίγνεσθαι.\nφησὶ\nδ’ Ἀριστόξενος ὁ μουσικὸς Ἰνδῶν εἶναι τὸν λόγον\nτοῦτον. ᾿Αθήνησι γὰρ ἐντυχεῖν Σωκράτει τῶν ἀνδρῶν\nἐκείνων ἕνα τινὰ, κἄπειτα αὐτοῦ πυνθάνεσθαι\nτί ποιῶν φιλοσοφοίη· τοῦ δὲ εἰπόντος ὅτι ζητῶν περὶ\nτοῦ ἀνθρωπίνου βίου , καταγελάσαι τὸν Ἰνδὸν , λέ-\nγοντα μὴ δύνασθαί τινα τὰ ἀνθρώπινα καταδεῖν,\nἀγνοοῦντά γε τὰ θεῖα.\nτοῦτο μὲν οὖν εἰ ἀληθές\nἐστιν οὐκ ἂν δύναιτό τις διατεινόμενος εἰπεῖν. διεῖλε\nδ᾿ οὖν ὁ Πλάτων᾿ τήν τε περὶ τῶν ὅλων φιλοσοφίαν\nκαὶ τὴν πολιτικὴν, ἔτι δὲ τὴν λογικήν.”\nΤοιαύτης οὔσης τῆς κατὰ Πλάτωνα φιλοσοφίας\nκαιρὸς καὶ τὴν Ἑβραίων ἐπισκέψασθαι , μακρῷ\nπρόσθεν ἢ Πλάτωνα γενέσθαι τὸν ὅμοιον πεφιλοσοφηκότων\nτρόπον. εὕροις δ’ ἂν οὖν καὶ παρ’ αὐτοῖς d\nτήνδε σύμφωνον τὴν τριμέρειαν ἠθικῶν τε καὶ λο-\nγικῶν καὶ φυσικῶν μαθημάτων, τόνδε ἐπιστήσας\nτὸν τρόπον.\nΤὰ μὲν οὖν ἠθικὰ πρώτιστα πάντων φιλοτί-\n\n\nμῶς ἐσπουδασμένα παρ’ αὐτοῖς ἔργοις πολὺ πρότερον\nτῶν λόγων μάθοις ἂν τὰ κατὰ τοὺς ἄνδρας διασκο-\nπούμενος, ἐπεὶ καὶ τέλος ἀγαθῶν τοῦ τε μακαρίως\nζῆν ὕστατον ὅρον τὴν εὐσέβειαν τήν τε διὰ τῆς τῶν\nἠθῶν κατορθώσεως πρὸς τὸν θεὸν φιλίαν ἠγάσαντό\nτε καὶ μετεδίωξαν, ἀλλ’ οὐ σωμάτων ἡδονὴν, κατ’\nἘπίκουρον· οὐδ’ αὖ τὴν τριγένειαν τῶν ἀγαθῶν,\nκατ’ Ἀριστοτέλην, τὰ περὶ σῶμα καὶ τὰ ἐκτὸς ἐν ἴσῳ\nτοῖς ψυχῆς ἀγαθοῖς ἐκτετιμηκότα.\nοὐ μὴν οὐδὲ\nτὴν ἐσχάτην ἄγνοιάν τε καὶ ἀμαθίαν, ἣν ὀνόματι\nσεμνοτέρῳ τινὲς ἐποχὴν ἀνειρήκασιν· ἀλλ’ οὐδ’ αὖ\nτῆς ψυχῆς τὴν ἀρετήν· πόση γὰρ ἐν ἀνθρώποις\nαὕτη, καὶ τί καθ’ ἑαυτὴν ἄνευ θεοῦ πρὸς τὸν ἄλυπον\nσυντείνοι ἂν βίον; δι’ ὃν τὰ πάντα τῆς εἰς τὸν\nθεὸν ἐλπίδος, πείσματος ὥσπερ ἀρραγοῦς, ἐξάψαντες,\nτὸν θεοφιλῆ μόνον ἀπέφηναν εἶναι μακάριον,\nὅτι\nδὴ ὁ πάντων ἀγαθῶν ταμίας θεὸς, ζωῆς ὢν πάροχος\nκαὶ αὐτῆς ἀρετῆς πηγὴ , τῶν τε περὶ σῶμα καὶ τῶν\nἐκτὸς ἀπάντων χορηγὸς ὑπάρχων, μόνος ἂν εἴη πρὸς\nτὸν μακάριον βίον τῷ τὴν πρὸς αὐτὸν φιλίαν διὰ\nτῆς παναληθοῦς εὐσεβείας στειλαμένῳ αὐτάρκης.\nἔνθεν ὁ πάνσοφος Μώσης πρῶτος ἁπάντων ἀνθρώπων\nγραφῇ παραδοὺς τὸν τῶν πρὸ αὐτοῦ θεοθιλῶν\nἙβραίων βίον , τὸν πολιτικὸν ὁμοῦ καὶ πρακτικὸν\nδι’ ὑφηγήσως ἱστορικῆς ὑποτέθειται τρόπον.\nἧς ἀρχόμενος ἀπὸ τῶν καθόλου τὴν διδασκαλίαν\nἐποιήσατο, θεὸν τῶν ὅλων αἴτιον ὑποστησάμενος,\nκοσμογονίαν τε καὶ ἀνθρωπογονίαν ὑπογράψας.\nεἶθ’\nοὕτως ἀπὸ τῶν καθόλου ἐπὶ τὰ κατὰ μέρος προελθὼν\nτῷ λόγῳ , καὶ διὰ τῆς τῶν παλαιῶν ἀνδρῶν μνήμης\nεἰς τὸν τῆς ἐκείνων ἀρετῆς τε καὶ θεοσεβείας ζῆλον\nτοὺς φοιτητὰς παρορμήσας , οὐ μὴν ἀλλὰ καὶ αὐτὸς\n\n\nαὐθέντης νόμων εὐσεβῶν τῶν πρὸς αὐτοῦ τεθέντων\nἀποφανθεὶς , κατὰ πάντα δῆλος ἂν εἴη τοῦ φιλοθέου\nτρόπου διὰ τῆς τῶν ἠθῶν ἐπιμελείας πρόνοιαν πεπεποιημένος\nὥσπερ οὖν καὶ τοῦτο προλαβὼν ὁ λόγος\nἐν τοῖς πρόσθεν φανερὸν κατεστήσατο.\nμακρὸν δ᾿\nἂν εἴη καὶ τοὺς ἐξῆς μετὰ Μωσέα προφήτας, τούς τε\nτούτων προτρεπτικοὺς μὲν ἀρετῆς, ἀποτρεπτικοὺς δὲ\nκακίας ἁπάσης λόγους ἐν τῷδε καταβάλλεσθαι. τί\nδ᾿ εἴ σοι τοῦ σοφωτάτου Σολομῶνος τὰς ἠθικὰς\nπαραφέροιμι διδασκαλίας, αἷς οἰκεῖον λόγον ἀνέθηκε,\nσύγγραμμα Παροιμίας ἐπονομάσας, ἐπιτόμους\nγνώμας ἀποφθέγμασιν ἐοικυίας ὑποθέσει περιλαβὼν\nμιᾷ;\nκαὶ τὸν μὲν ἠθικὸν τρόπον ταύτῃ πη παῖδες\nἘβραίων , ἐκ παλαιῶν πρὶν ἢ καὶ τὰ πρῶτα στοιχεῖα\nμαθεῖν Ἕλληνας, αὐτοί τε ἐπαιδεύοντο καὶ τοῖς\nπροσιοῦσι τῆς αὐτῆς ἀφθόνως ἐκοινώνουν παιδείας.\nΚαὶ τὸν λογικὸν δὲ τρόπον τῆς Ἑβραίων φιλοσοφίας\nοὐ, καθάπερ Ἕλλησι φίλον, δεινότητι σο-\nφισμάτων καὶ λογισμοῖς πρὸς ἀπάτην τετεχνασμένοις\nδεῖν ᾤοντο μετιέναι , καταλήψει δὲ αὐτῆς ἀληθείας,\nἣν ὑπὸ θείου φωτὸς τὰς ψυχὰς καταυγασθέντες οἱ\nπαρ᾿ αὐτοῖς θεόσοφοι εὗρόν τε καὶ ἐφωτίσθησαν.\nἐφ᾿ ἣν ἀκονῶντες τοὺς τὰ οἰκεῖα μαθήματα παιδευομένους\nλόγων τε αὐτοῖς ἱερῶν ἀπαγγελίας,\nἱστοριῶν τε σεμνῶν διηγήματα, ᾠδῶν τε καὶ ἐπῳδῶν\nἐμμέτρους συνθέσεις , καὶ ἔτι προβλήματα καὶ αἰνίγματα,\nκαί τινας σοφὰς καὶ ἀλληγορικὰς θεωρίας\nμετὰ κάλλους εὐεπείας , καὶ τῆς κατὰ τὴν οἰκείαν\nγλῶτταν εὐφραδοῦς ἀπαγγελίας, ἐξ ἔτι νηπίας αὐ-\nτοῖς παρεδίδοσαν ἡλικίας.\nναὶ μὴν καὶ τῶν πρώτων\nμαθημάτων δευτερωταί τινες ἦσαν αὐτοῖς ’ (οὕτω\nδὲ φίλον τοὺς ἐξηγητὰς τῶν παρ’ αὐτοῖς γραφῶν ὀνο-\n\n\nμάζειν·) οἳ τὰ δι᾿ αἰνιγμάτων ἐπεσκιασμένα, εἰ καὶ\nμὴ τοῖς πάσι, τοῖς γοῦν πρὸς τὴν τούτων ἀκοὴν ἐπι-\nτηδείοις δι᾿ ἑρμηνείας καὶ σαφηνείας ἐξέφαινον.\nταύτῃ τοι πάλιν ὁ σοφώτατος παρὰ τοῖσδε Σολομῶν\nἐνθένδε ποθὲν τὴν καταρχὴν τοῦ τῶν Παροι-\nμιῶν ἐποιήσατο συγγράμματος, μονονουχὶ τὴν αἰτίαν\nαὐτῷ τῆς γραφῆς ταύτην εἶναι διδάξας, δι᾿ ὧν αὐτοῖς\nῥήμασι δεῖν ἔφησε πάντα ἄνδρα γνῶναι σοφίαν\nκαὶ παιδείαν καὶ νοῆσαι λόγους φρονήσεως, δέξασθαί\nτε στροφὰς λόγων , νοῆσαί τε δικαιοσύνην\nἀληθῆ καὶ κρίμα κατευθύνειν, ἵνα δῶ, φησὶν, ἀκάκοις\nπανουργίαν, παιδί τε νέῳ αἴσθησίν τε καὶ ἔννοιαν.\nτῶνδε γὰρ ἀκούσας ὁ σοφὸς σοφώτερος ἔσται,\nὁ δὲ νοήμων κυβέρνησιν κτήσεται· νοήσει τε παραβολὴν\nκαὶ σκοτεινὸν λόγον ῥήσεις τε σοφῶν καὶ 15\nαἰνίγματα.\nκαὶ τὰ μὲν τῆς τοῦ δηλωθέντος συγγράμματος\nἐπαγγελίας τοιαῦτά τινα ἦν· τὰς δ᾿ ἐν\nμέρει τῶν λεχθέντων προτάσεις, καὶ τούτων τὰς ἐπι-\nλύσεις , τήν τε λογικὴν πραγματείαν οἰκείως τῇ τῶν\nἀνδρῶν σοφίᾳ τε καὶ φωνῇ διὰ πασῶν τῶν παρ᾿\nαὐτοῖς προφητικῶν γραφῶν φερομένην , ὅτῳ φίλον,\nτῆς τούτων ἐντεύξεως τὰς βίβλους ἐπὶ σχολῆς μετὰ\nχεῖρας λαβὼν εἴσεται.\nεἰ δέ τις καὶ τῆς γλώσσης\nαὐτῆς φιλοκάλως γένοιτο ἐν πείρᾳ, ἴδοι ἂν, οἷα παρὰ\nβαρβάροις , ἄνδρας λογικωτάτους οὐδὲν σοφιστῶν\nοὐδὲ ῥητόρων ἀποδέοντας τῇ οἰκείᾳ γλώσσῃ.\nεἶεν\nδ᾿ ἂν αὐτοῖς καὶ ἔμμετροι ποιήσεις, ὡς ἡ μεγάλη\nΜώσεως ᾠδὴ, καὶ τοῦ Δαβὶδ ὁ ριη΄ Ψαλμὸς, τῷ καλουμένῳ\nπαρ᾿ Ἕλλησιν ἡρῴῳ μέτρῳ συντεταγμένοι.\nφασὶ γοῦν ἑξάμετρα εἶναι ταῦτα, δι᾿ ἑκκαίδεκα συλ-\nλαβῶν πεποιημένα. καὶ τὰ λοιπὰ δὲ τὰ παρ᾿ αὐτοῖς\nστιχήρη δι᾿ ἐπῶν λέγεται τριμέτρων τε καὶ τετρα-\n\n\nμέτρων κατὰ τὴν οἰκείαν αὐτῶν συγκεῖσθαι φωνήν.\nκαὶ τὰ μὲν τῆς λέξεως αὐτοῖς ὧδέ πη λογικῆς\nσυνέσεως ἔχει, τὰ δὲ δὴ τῆς διανοίας οὐδ’ ἔστι\nπαραβαλεῖν ἀνθρώποις · θεοῦ γὰρ καὶ αὐτῆς ἀληθείας\nλόγια δι’ αὐτῶν ἐκπεφωνημένα , θεσπίσματα\nκαὶ προρρήσεις , μαθήματά τε εὐσεβῆ, καὶ τῆς τῶν\nὄντων ἐπιγνώσεως δόγματα περιειλήφασι.\nτεκμήρια\nδ’ ἂν λάβοις τῆς παρὰ τοῖς ἀνδράσι λογικῆς\nἀκριβείας ἀπὸ τῆς ὀρθότητος τῆς τῶν ὀνομάτων θέσεως,\nἧς πέρι καὶ ὁ Πλάτων’ τῇ Ἑβραίων μαρτυρῶν\nδόξῃ δῆλος ἂν εἴη, καὶ κατ’ αὐτό γε τοῦτο σύμφωνος\nὢν τῇ κατὰ τοὺς ἄνδρας φιλοσοφίᾳ, ὡς γοῦν ἐκ τούτων\nδιαγνῶναι ῥᾴδιον.\nΠρωτοῦ Μώσεως μακρῷ πρόσθεν ἢ τὸ φιλοσοφίας\nὄνομα εἰς Ἕλληνας ἐλθεῖν διὰ πάσης αὐτοῦ\nτῆς γραφῆς μυρία περὶ τῆς τῶν ὀνομάτων θέσεως\nπεπραγματευμένου , καὶ τοτὲ μὲν φυσικώτατα τῶν\nπαρ’ αὐτῷ πάντων τἀς ἐπωνυμίας διατεταγμένου,\nτοτὲ δὲ τῷ θεῷ τὴν κρίσιν τῆς τῶν εὐσεβῶν ἀνδρῶν\nμετωνυμίας ἀναθέντος , φύσει τε , ἀλλ’ οὐ θέσει τὰ\nὀνόματα κατὰ τῶν πραγμάτων κεῖσθαι πεπαιδευκότος,\nἑπόμενος ὁ Πλάτων’ συμφέρεται τοῖς αὐτοῖς, οὐκ\nἄλλως ἢ βαρβάρων μνησθεὶς, καὶ παρὰ τοῖσδε φήσας\nτόνδε σώζεσθαι τὸν τρόπον, τάχα που τοὺς Ἑβραίους\nαἰνιττόμενος , ἐπεὶ μηδὲ παρ’ ἑτέροις βαρβάροις ῥᾀδιον\nτὴν τοιάνδε παραφυλάξαι θεωρίαν.\nλέγει δ’\nοὖν ἐν Κρατύλῳ\n“Καὶ Καὶ οὐ τοῦτο εἶναι ὄνομα ὃ ἄν τινες συνθέμενοι\nκαλεῖν καλῶσι, τῆς αὐτῶν φωνῆς μόριον ἐπιφθεγγό-\n\n\n\nμένοι, ἀλλ’ ὀρθότητά τινα τῶν ὀνομάτων πεφυκέναι\nκαὶ Ἕλλησι καὶ βαρβάροις τὴν αὐτὴν ἅπασι.”\nΚαὶ προιὼν ἑξῆς φησιν\nὍὐκοῦν οὕτως οὕτως ἀξιώσεις καὶ τὸν νομοθέτην τόν\nτε ἐνθάδε καὶ τὸν ἐν τοῖς βαρβάροις , ἴως ἂν καὶ τὸ\nτοῦ ὀνόματος εἶδος ἀποδιδῷ τὸ προσῆκον ἑκάστῳ ἐν\nὁποιαισοῦν συλλαβαῖς , οὐδὲν χείρω νομοθέτην εἶναι\nτὸν ἐνθάδε ἢ τὸν ὁπουοῦν ἄλλοθι.”\nΕἶθ’ ἑξῆς πάλιν τὸν ἐπιστήμονα τῆς ὀρθότητος\nτῶν ὀνομάτων διαλεκτικὸν εἶναι φήσας καὶ\nνομοθέτην οὕτω λέγει\n“Τέκτονος μὲν ἄρα ἔργον ἐστὶν τὸ ποιῆσαι πηδάλιον\nἐπιστατοῦντος κυβερνήτου, εἰ μέλλει καλὸν\nεἶναι τὸ πηδάλιον.\nΦαίνεται.\nΝομοθέτου δέ γε , ὡς ἔοικεν , ὄνομα , ἐπιστάτην\nc ἔχοντος διαλεκτικὸν ἄνδρα , εἰ μέλλοι καλῶς\nὄνομα τεθήσεσθαι.\nἜστι ταῦτα.\nΚινδυνεύει ἄρα, ὦ Ἑρμόγενες, εἶναι οὐ φαῦλον,\nὡς σὺ οἴει, ἡ τοῦ ὀνόματος θέσις, οὐδὲ φαύλων ἀνδρῶν,\nοὐδὲ τῶν ἐπιτυχόντων. καὶ Κρατύλος ἀληθῆ\nλέγει, λέγων φύσει τὰ ὀνόματα εἶναι τοῖς πράγμασι,\nκαὶ οὐ πάντα δημιουργὸν ὀνομάτων εἶναι, ἀλλὰ μόνον\nἐκεῖνον τὸν ἀποβλέποντα εἰς τὸ τῇ φύσει ὄνομα ὂν\nἑκάστῳ, καὶ δυνάμενον αὐτοῦ τὸ εἶδος τιθέναι εἰς\nτά τε γράμματα καὶ τὰς συλλαβάς.”\nΤοσαῦτα εἰπὼν μετὰ πλεῖστα βαρβάρων αὐθις\nἀναφέρει τὴν μνήμην, κἄπειτα εἰς Ἕλληνας\nπαρὰ βαρβάρων ἥκειν τὰ πολλὰ τῶν ὀνομάτων διαρρήν\nὁμολογεῖ, φάσκων αὐτοῖς ῥήμασιν\n“Ἐννοῶ ὅτι πολλὰ Ἕλληνες ὀνόματα, ἄλλως\n\n\nτε καὶ οἱ ὑπὸ τοῖς βαρβάροις οἰκοῦντες, παρὰ τῶν\nβαρβάρων εἰλήφασι.\nΤί οὖν δή;\nΕἴ τις ζητοίη ταῦτα κατὰ τὴν Ἑλληνικὴν φωνὴν\nὡς ἐοικότως κεῖται, ἀλλὰ μὴ κατ’ ἐκείνην ἐξ ἧς τὸ\nὄνομα τυγχάνει ὂν, οἶσθα ὅτι ἀποροίη ἄν.\nΕἰκότως.”\nΤαῦτα ὁ Πλάτων’. φθάνει γε μὴν αὐτὸν Νωυσῆς,\nὃς οἶα δὴ σοφὸς νομοθέτης ὢν ὁμοῦ καὶ διαλεκτικὸς\nἐπάκουσον τί φησί. “καὶ ἔπλασεν ὁ θεὸς\nἐκ τῆς γῆς πάντα τὰ θηρία τοῦ ἀγροῦ καὶ πάντα τὰ\nπετεινὰ τοῦ οὐρανοῦ, καὶ ἤγαγεν αὐτὰ πρὸς τὸν\nἈδὰμ, ἰδεῖν τί καλέσει αὐτά. καὶ πᾶν ὃ ἂν ἐκάλεσεν\nαὐτὸ Ἀδὰμ ψυχὴν ζῶσαν, τοῦτο ἦν ὄνομα\nαὐτοῦ.’’\nδιὰ γὰρ τοῦ φάναι τοῦτο ἦν ὄνομα αὐτοῦ”\nτί ἄλλο ἢ κατὰ φύσιν τεθεῖσθαι τὰς προσηγορίας\nπαρίστησι; τὸ γὰρ ἐπικληθὲν ἄρτι, φησὶ τοῦτο\nκαὶ πάλαι πρότερον ἐν τῇ φύσει περιέχεσθαι, εἶναί\n(??) κ.αὶ προυπάρχειν ἑκάστῳ τῶν ἐπωνομασμένων\nὢ τοῦτο ὄνομα , ὅπερ ὁ δηλούμενος ἄνθρωπος ἐπιθειάσας\nδυνάμει κρείττονι τέθειται.\nκαὶ αὐτὸ δὲ τὸ\nἈδὰμ, Ἑβραῖον ὑπάρχον ὄνομα, παρὰ τῷ Μωσεῖ τοῦ\nγηγενοῦς ἀνθρώπου γένοιτ’ ἂν ἐπώνυμον, ὅτι δὴ\nπαρ’ Ἑβραίοις Ἀδὰμ ἡ yrj καλεῖται, παρ’ ὃ καὶ ὁ\nπρῶτος γηγενὴς ἐτύμως Ἀδὰμ ὑπὸ Μώσεως ἀνείρηται.\nἔχοι δ’ ἂν καὶ ἄλλην ἡ προσηγορία διάνοιαν,\nεἰς τὸ ἐρυθρὸν μεταλαμβανομένη καὶ τὴν τοῦ\nσώματος παριστῶσα φύσιν. ἀλλὰ τὸν μὲν γεώδη καὶ\nγήινον καὶ γηγενῆ , ἢ τὸν σωματικὸν καὶ σάρκινον\nὢ ἄνθρωπον , τῷ τοῦ Ἀδὰμ ἐπεσημήνατο προσρήματι.\nκαλοῦσι δὲ καὶ ἄλλως παῖδες Ἑβραίων τὸν ἅνθρωπον,\nἘνὼς ἐπονομάζοντες, ὃν δή φασιν εἶναι τὸν\n\n\nἐν ἡμῖν λογικὸν, ἕτερον ὄντα τὴν φύσιν τοῦ γεώδους\nἈδάμ. διάνοιαν δὲ περιέχει καὶ ὁ Ἐνὼς οἰκείαν,\nἐπιλήσμων τῇ Ἑλλήνων ἑρμηνευόμενος φωνῇ.\nτοιοὐτον\nδὲ πέφυκεν ὑπάρχειν τὸ ἐν ἡμῖν λογικὸν, τῆς\nπρὸς τὸ θνητὸν καὶ ἄλογον συμπλοκῆς ἕνεκα. τὸ μὲν\nγὰρ πάντη καθαρὸν καὶ ἀσώματον καὶ θεῖον καὶ\nλογικὸν οὐ μόνον τῶν πρόσθεν γενομένων τὴν μνήμην,\n, ἀλλὰ καὶ τῶν μελλόντων ἔσεσθαι τὴν γνῶσιν,\nδι’ ἄκραν ἀρετὴν θεωρίας περιείληφε. τὸ δ’ ἐν σαρξὶ\nπεπιλημένον, ὀστέοις τε καὶ νεύροις καταπεπαρμένον,\nὄγκον τε μέγαν καὶ βαρὺν ἐπηχθισμένον τὸ σῶμα,\nλήθης πολλῆς καὶ ἀμαθίας συνιδὼν ὁ Ἑβραίοις\nλόγιος εὐθυβόλῳ κέκληκε προσρήματι Ἐνὼς ἐπονομάσας,\nὅπερ δηλοῖ τὸν ἐπιλήσμονα.\nκεῖται γοῦν\nπαρά τινι προφήτῃ “τί ἐστιν ἄνθρωπος, ὅτι μιμνήσκῃ\nαὐτοῦ; ἢ υἱὸς ἀνθρώπου, ὅτι ἐπισκέπτῃ αὐτόν;\nἀνθ’ οὗ τὸ Ἑβραϊκὸν ἐπὶ μὲν τῆς πρώτης τοῦ ἀνθρώπου\nκλήσεως τὸ Ἐνὼς περιείληφεν, ὡσεὶ ἔλεγε\nσαφέστερον , τί οὗτός ἐστιν ὁ ἐπιλήσμων, ὅτι σὺ, ὠ\nθεὲ , μιμνήσκῃ αὐτοῦ , καίπερ ὄντος ἐπιλήσμονος ;\nτὸ δὲ ἢ υἱὸς ἀνθρώπου, ὅτι ἐπισκέπτῃ αὐτόν’’\n“ ἢ υἱὸς Ἀδάμ’’ κεῖται παρὰ τοῖς δηλουμένοις , ὡς\nεἶναι τὸν αὐτὸν καὶ Ἀδὰμ καὶ Ἐνὼς, τοῦ μὲν σαρκικοῦ\nδιὰ τοῦ Ἀδὰμ, τοῦ δὲ λογικοῦ διὰ τοῦ Ἐνὼς\nπαρισταμένου.\nΚαὶ τὰ μὲν Ἑβραίων λόγια οὕτω πως διαιρεῖ\nτὴν ἐτυμολογίαν· ὁ δὲ Πλάτων’ τὸν ἄνθρωπον τῇ\nἙλλήνων φωνῇ παρὰ τὸ ἀναθρεῖν φησι κεκλῆσθαι\nλέγων\n“Ὁ δὲ ἄνθρωπος ἅμα ἑώρακε , τοῦτο δέ ἐστιν\n\n\n\nὄπωπε, καὶ ἀναθρεῖ καὶ λογίζεται τοῦτο ὃ ὄπωπεν, ἴ’,\nἔνα ᾖ ἀναθρῶν ἃ ὄπωπε.”\nπάλιν Ἑβραῖοι τὸν ἄνδρα εἶς καλοῦσι.\nπαρῆκται δὲ αὐτοῖς τοὔνομα ἀπὸ τοῦ ἒς, δι’ οὗ\nσημαίνουσι τὸ πῦρ, ἵνα ᾖ παρὰ τὸ θερμὸν καὶ διάξπυρξον\nτῆς τοῦ ἀνδρὸς φύσεως ὁ ἀνὴρ ὠνομασμένος.\nἡ δὲ γυνὴ, ἐπείπερ εἴρηται ἐκ τοῦ ἀνδρὸς εἰλῆφθαι,\nκαὶ τὴν προσηγορίαν ἐπικοινωνεῖ τῷ ἀνδρί.\nἔς σὰ γὰρ ἡ γυνὴ λέγεται παρ’ αὐτοῖς, ὥσπερ εἶς\nὁ ἀνήρ. ὁ δὲ Πλάτων’ τὸν ἄνδρα παρὰ τὴν ἄνω ῥοὴν\nὀνομάζεσθαι λέγει· καὶ ἐπιλέγει\n“Ἡ δὲ γυνὴ γονή μοι φαίνεται βούλεσθαι εἶναι.”\nπάλιν Μώσης τὸν οὐρανὸν ἐτύμως τῇ Ἑβραίων\nγλώσσῃ “ στερέωμα προσαγορεύει , παρὰ τὸ\nπρῶτον εἶναι μετὰ τὴν ἀσώματον καὶ νοερὰν οὐσίαν\nτοῦδε τοῦ κόσμου στερεὸν καὶ αἰσθητὸν σῶμα. ὁ δὲ\nΠλάτων’ τῷ οὐρανῷ φησιν ὀρθῶς ὄνομα κεῖσθαι διὰ\nτὸ ἄνω ὁρᾶν ποιεῖν.\nπάλιν Ἑβραῖοι τὸ μὲν ἀνωτάτω\nτοῦ θεοῦ κύριον ὄνομα ἄρρητον εἶναι καὶ ἄθθεγκτον,\nοὐδὲ φαντασίᾳ διανοίας ληπτὸν εἶναί φασιν·\nαὐτὸ δὲ τοῦτο καθ’ ὃ θεὸν ὀνομάζομεν Ἐλωεὶμ καλοῦσι,\nπαρὰ τὸ ἢλ, ὡς ἔοικε · τοῦτο δὲ ἑρμηνεύουσιν\nἰσχὺν καὶ δύναμιν· ὥστ’ εἶναι τοῦ θεοῦ τοὔνομα\nπαρ’ αὐτοῖς ἀπὸ τῆς ἀμφὶ αὐτὸν δυνάμεως τε καὶ\nἰσχύος ἐπιλελογισμένον, δι’ ἧς νοεῖται παντοδύναμος\nκαὶ πάντα ἰσχύων , ὡς ἂν τὰ πάντα συστησάμενος.\nὁ δὲ Πλάτων’ θεὸν καὶ θεοὺς παρὰ τὸ θέειν, ὅπερ\nἐστὶ τρέχειν , τοὺς ἐν οὐρανῷ φωστῆρας ἐπικεκλῆσθαί\nφησι.\nΤοιαῦτα δή τινα, ὡς ἐν τύπῳ φάναι, τὰ παρ’\n\n\n\nἙβραίοις καὶ τὰ παρὰ Πλάτωνι περὶ ὀρθότητος ὀνομάτων\nδιηκρίβωται. καὶ τὰς ἐν ἀνθρώποις δὲ προσηγορίας\nμετά τινος διανοίας φησὶν ὁ Πλάτων’ τεθεῖσθαι,\nκαὶ τόν γε λόγον ἀποδιδόναι πειρᾶται, οὐκ\nοἶδ’ ὅπως τὸν Ἕκτορα κεκλῆσθαι εἰπὼν ἀπὸ τοῦ\nἔχειν καὶ κρατεῖν, διὰ τὸ βασιλέα εἶναι τῶν Τρώων,\nτὸν δὲ Ἀγαμέμνονα διὰ τὸ ἄγαν μένειν, καὶ τοῖς δόξασι\nπερὶ τῶν Τρώων εὐτόνως καὶ καρτερῶς παραμένειν·\nτὸν δὲ Ὀρέστην διὰ τὸ ὀρεινὸν καὶ ἄγριον\nκαὶ θηριῶδες τοῦ τρόπου· καὶ τὸν μὲν Ἀτρέα δ’ ἰὰ\nτὸ ἀτηρόν τινα γεγονέναι τὸ ἦθος· τὸν δὲ Πέλοπα\nοἶόν τινα οὐ τὰ πόρρω, ἀλλὰ μόνα τὰ πέλας καὶ\nἐγγὺς ὁρῶντα· τὸν δὲ Τάνταλον ταλάντατον τινά\nφησι, διὰ τὰ περὶ αὐτὸν δυστυχήματα , σημαίνειν.\nταῦτα καὶ τοιαῦτα μυρία ἄλλα εὕροις ἂν εἰρημένα\nτῷ Πλάτωνι, φύσει τεθεῖσθαι, ἀλλ’ οὐ θέσει\nτοῖς πρώτοις τὰ ὀνόματα διδάσκειν πειρωμένῳ.\nἀλλ’ οὐ καὶ τὰ παρὰ Μωσεῖ βεβιασμένα ἂν εἴποις,\nοὐδέ γε κατά τινα σοφιστικὴν εὑρεσιλογίαν\nπεποιημένα, μαθὼν ὡς ὁ μὲν παρ’ Ἑβραίοις Κάϊν\nζῆλος’’ παρ’ Ἕλλησι μεταλαμβάνεται , τούτου δ’\nἠξιώθη τοῦ προσρήματός ὁ δηλούμενος διὰ τὸ ζηλῶσαι\nτὸν ἀδελφὸν τὸν Ἄβελ.\nκαὶ ὁ Ἄβελ δὲ ἑρμηνεύεται\n“ πένθος” , τοῦ τοιοῦδε πάθους γεγονὼς\nκαὶ αὐτὸς τοῖς γονεῦσιν αἴτιος, οἳ κατά τινα θειοτέραν\nπρομήθειαν γενομένοις τοῖς παισὶ ταύτας τέθεινται\nτὰς ἐπωνυμίας.\nτί δ’ εἴ σοι τὸν Ἁβραὰμ\nπαραφέροιμι; μετεωρολόγος τις οὗτος καὶ τῆς τῶν\nἄστρων θεωρίας τῶν τε κατ’ οὐρανὸν μαθημάτων\nεἰδήμων τὸ πρὶν, ὅτε τῆς Χαλδαικῆς μετεποιεῖτο σοφίας,\n, γεγονὼς Ἅβραμ ἐκαλεῖτο · τοῦτο δ’ Ἑλλήνων\nφωνῇ πατέρα μετέωρον σημαίνει.\nἀλλ’ ὁ θεός\n\n\nγε αὐτὸν τῶν τῇδε ἐπὶ τὰ ἀφανῆ καὶ τόν ὁρωμένων\nἐπέκεινα προάγων εὐθυβόλῳ κέχρηται μετωνυμίᾳ,\nΟὐκέτι, φήσας, κληθήσεται τὸ ὄνομά σου Ἅβραμ,\nἀλλὰ Ἄβραὰμ ἔσται τὸ ὄνομά σου, ὅτι πατέρα πολλῶν d\nἐθνῶν τέθεικά σε.\nτοῦτο δ’ ὁποίας ἔχεται διανοίας\nμακρὸς ἂν εἴη λόγος. ἀπαρκεῖ δὲ κἀν τούτῳ\nτὸν Πλάτωνα μάρτυρα τοῦ λόγου παραθέσθαι, ὑπὸ\nθειοτέρας δυνάμεως ἔνια τῶν ὀνομάτων τεθεῖσθαι\nφάμενον. λέγει δ’ οὖν αὐτοῖς ῥήμασιν\n“ Ἐσπουδάσθαι γὰρ ἐνταῦθα μάλιστα πρέπει\nτὴν θέσιν τῶν ὀνομάτων· ἴσως δὲ ἔνια αὐτῶν καὶ\nὑπὸ θειοτέρας δυνάμεως ἢ τῆς τῶν ἀνθρώπων\nἐγενήθη.”\nΤοῦτό γέ τοι αὐτὸ διὰ πλειόνων καὶ ἡ παρ’\nἙρβαίοις ἱερὰ πιστοῦται γραφή· πρῶτός τε Μώσης\nἁπάντων, ὃς ἐκ θειοτέρας δυνάμεως τὸν Ἁβραὰμ καὶ\nτὸν τούτου παῖδα τὸν Ἰσαὰκ καὶ ἔτι τὸν Ἰσραὴλ\nἐπωνομάσθαι ἐδίδαξε. γέλως· δὲ ὁ Ἰσαὰκ ἑρμηνεύεται,\nτὸ τῆς ἐναρέτου χαρᾶς ἐπαγόμενος σύμβολον,\nἣν τοῖς θεοφιλέσι γέρας ἐξαίρετον δώσειν ὁ θεὸς\nἐπήγγελται.\nὁ δὲ τούτου παῖς Ἰσραὴλ ἢν μὲν τὸ\nπρὶν τὸ τοῦ Ἰακὼβ ὄνομα ἐπενηνεγμένος , ἀντὶ δὲ\nτοῦ Ἰακὼβ ὁ θεὸς αὐτῷ τὸ τοῦ Ἰσραὴλ ὄνομα σωρεῖται,\nτὸν ἀσκητὴν καὶ πρακτικὸν ἐπὶ τὸν θεωρητικὸν\nμεταστησάμενος.\nπτερνιστὴς γὰρ ὁ Ἰακὼβ ἑρμηνεύεται\nὡς τὸν ἀρετῆς ἐναθλῶν ἀγῶνα · Ἰσραὴλ δὲ\nὁρῶν θεὸν, ὁποῖος ἂν εἴη ὁ γνωστικὸς καὶ θεωρητικὸς\nἐν ἀνθρώπῳ νοῦς.\nτί με δεῖ νῦν τοῦ πανσόφου\nΜώσεως ἢ τῶν παρ’ Ἑβραίοις ἱερῶν λογίων\nδιὰ μυρίων ἄλλων τὴν ὀρθότητα τῆς τῶν οἰκείων\n\n\n\nὀνομάτων θέσεως ἐξαπλοῦν, μακροτέρας σχολῆς δεο-\nμένων τῶν κατὰ τὸν τόπον;\nαὐτίκα δὴ καὶ τῶν\nπρώτων τῆς γραμματικῆς στοιχείων Ἓλληνες μὲν\nοὐκ ἂν ἔχοιεν τὰς ἐτυμολογίας εἰπεῖν, οὐδ’ αὐτός γ’\nἂν φαίη Πλάτων’ τὸν λόγον ἢ τὸν λογισμὸν τῶν φωνηέντων\nἢ τῶν συμφώνων.\nἘβραίων δ’ ἂν\nεἴποιεν παῖδες τοῦ τε Ἄλφα τὴν αἰτίαν, ὁ παρ’ αὐτοῖς\nκαλεῖται Ἄλφ’ , τοῦτο δὲ σημαίνει μάθησιν · καὶ\nτοῦ Βῆτα, ὅπερ Βὴθ φίλον αὐτοῖς προσαγορεύειν,\nοὕτω δὲ τὸν οἶκον ὀνομάζουσιν · ὥστε δηλοῦν τὴν\nδιάνοιαν, μάθησις οἴκου· ὡσεὶ σαφέστερον ἐλέγετο,\nδιδαχή τις καὶ μάθησις οἰκονομίας.\nκαὶ τὸ\nΓάμμα δὲ παρ’ αὐτοῖς τρίτον κέκληται Γῖμελ· οὕτω\nδὲ τὴν πλήρωσιν ὀνομάζουσιν. εἶτ’ ἐπειδὴ τὰς δέλτους\nΔὲλθ καλοῦσι , τὸ τέταρτον στοιχεῖον οὕτω\nπροσεῖπον, ὁμοῦ διὰ τῶν δύο στοιχείων σημαίνοντες\nὡς ὅτι ἡ ἔγγραφος μάθησις πλήρωσίς ἐστι δέλτων.\nἐπιὼν δέ τις καὶ τὰ λοιπὰ τῆς γραμματικῆς στοιχεῖα,\nμετά τινος αἰτίας καὶ λογισμοῦ εὕροι ἂν ἕκαστα\nπαρ’ αὐτοῖς ὠνομασμένα, ἐπεὶ καὶ τῶν ἑπτὰ φωνηέντων\nτὴν ἐπὶ τὸ αὐτὸ σύνθεσιν μιᾶς τινος ἀπορρήτου\nπροσηγορίας περιέχειν φασὶν ἐκφώνησιν, ἣν διὰ\nτεσσάρων στοιχείων παῖδες Ἑβραίων σημειούμενοι\nἐπὶ τῆς ἀνωτάτω τοῦ θεοῦ δυνάμεως κατατάττουσιν,\nἄλεκτόν τι τοῖς πολλοῖς καὶ ἀπόρρητον τοῦτ’ εἶναι\nπαῖς παρὰ πατρὸς εἰληφότες.\nκαὶ τῶν παρ’ Ἕλλησι\nδὲ σοφῶν, οὐκ οἶδ’ ὁπόθεν, τις τοῦτο μαθὼν\nᾐνίξατο, ὧδέ πη δι’ ἐπῶν φήσας\nἑπτά με φωνήενταθεὸν μέγαν ἄφθιτον αἰνεῖγράμματα, τὸν πάντων ἀκάματον πατέρα.εἰμὶ δ’ ἐγὼ πάντων χέλυς ἄφθιτος, ἣ τὰ λυρώδηἡρμοσάμην δίνης οὐρανίοιο μέλη.\nεὕροις δ’ ἂν καὶ τῶν λοιπῶν παρ’ Ἑβραίοις στοιχείων,\nἐπιστήσας ἑκάστῳ, τὰ σημαινόμενα· τοῦτο δὲ\nἤδη καὶ διὰ τῶν πρόσθεν ἡμῖν συνέστη, ὁπηνίκα\nπαρὰ βαρβάρων τὰ πάντα ὠφελῆσθαι τοὺς Ἕλληνας\nἀπεδείκνυμεν.\nπολλὴν δ’ ἄν τις καταμάθοι, τὴν\nἙβραίων γλῶσσαν πολυπραγμονῶν , ὀνομάτων ὀρθότητα\nπαρὰ τοῖς ἀνδράσι φερομένην , ἐπεὶ καὶ αὐτὸ\nτοῦ παντὸς ἔθνους τὸ προσηγορικὸν ὄνομα ἀπὸ τοῦ\nἜβερ τὸ παρωνύμιον εἴληφε. σημαίνει δὲ τοῦτο τὸν\n“ διαπερῶντα,’’ ἐπεὶ καὶ διάβασις καὶ διαπερῶν τῇ\nἙβραίων φωνῇ “ Ἕρερ” ὀνομάζεται.\nδιδάσκει\nδὲ ὁ λόγος διαπερᾶν καὶ διαβαίνειν ἀπὸ τῶν τῇδε\nἐπὶ τὰ θεῖα, μηδαμῶς τε ἐναπομένειν καὶ ἵστασθαι\nἐπὶ τῇ θέᾳ τῶν ὁρωμένων, ἀπὸ δὲ τούτων ἐπὶ τὰ\nἀφανῆ καὶ ἀόρατα τῆς περὶ τοῦ τῶν ὅλων ποιητοῦ\nτε καὶ δημιουργοῦ θεολογίας διαβαίνειν. ταύτῃ τοι\nτοὺς πρώτους μόνῳ τῷ πανηγεμόνι καὶ αἰτίῳ τῶν\nὅλων ἀνακειμένους , εὐσεβείᾳ τε καθαρᾷ καὶ ἀληθεῖ\nπροσανέχοντας,Ἑβραίους ἐφώνουν, περατικούς τινας\nκαὶ διαβεβηκότας τῇ διανοίᾳ τοὺς τοιούσδε ἀποκαλοῦντες.\nκαὶ τί με δεῖ ἐπὶ πλέον μηκύνειν τὰ\nπάντα συνάγοντα τῆς τῶν Ἑβραϊκῶν ὀνομάτων ὀρθότητός\nτε καὶ ἀκριβείας, τοῦ προβλήματος οἰκείας\nδεομένου πραγματείας ; πλὴν ὡς ἐν τύπῳ φάναι,\nἡγοῦμαι καὶ διὰ τῶν λεχθέντων τῆς παρ’ Ἑβραίοις\nλογικῆς διδασκαλίας τὴν ἀπόδειξιν παρεσχηκέναι, εἰ\nδὴ κατὰ τὸν Πλάτωνα οὐ φαύλων ἦν ἀνδρῶν οὐδὲ\nτῶν τυχόντων , ἀλλὰ σοφοῦ καὶ διαλεκτικοῦ τινος\nνομοθέτου , φύσιν ὀνομάτων οἰκείαν τοῖς πράγμασιν\nεὑρέσθαι, οἷος ἡμῖν ὁ Μώσης καὶ τὰ Ἑβραίων ἀποδέρεικται\nλόγια. τί δὴ οὖν μετὰ τὰ λογικὰ ἕπεται ἢ\n\n\nτὰ φυσικὰ ἐπισκέψασθαι , ὅπως ποτὲ καὶ περὶ ταῦτα\nεἶχον Ἑβραίων παῖδες;\nΚαὶ τὸ τρίτον δὲ μέρος τῆς καθ’ Ἑβραίους\nφιλοσοφίας, — τοῦτο δ’ ἦν τὸ φυσικὸν, διαιρούμενον\nκαὶ παρ’ αὐτοῖς εἴς τε τὴν τῶν νοητῶν καὶ ἀσωμάτων\nἐποπτείαν καὶ εἰς τὴν τῶν αἰσθητῶν φυσιολογίαν,\n— οἱ κατὰ πάντα τέλειοι προφήται ᾔδεσάν τε\nκαὶ τοῖς οἰκείοις, ὅτε δὴ καιρὸς ἐκάλει, κατεμίγνυον\nλόγοις, οὐ στοχασμοῖς καὶ θνητῆς διανοίας ἐπιτηδεύσει\nμαθόντ’ ἐς , οὐδ’ ἐπὶ διδασκάλοις ἀνδράσι\nσεμνυνόμενοι, θεοφορήσει δὲ κρείττονος δυνάμεως\nκαὶ θείου πνεύματος ἐπιπνοίᾳ τὴν γνῶσιν ἀνατιθέντες.\nἔνθεν μυρία μὲν αὐτοῖς περὶ τῶν μελλόντων\nτεθέσπιστο, μυρία δὲ περὶ τῆς τοῦ παντὸς\nσυστάσεως πεφυσιολόγητο, καὶ αὖ πάλιν μυρία περὶ\nζῴων φύσεως διείληπτο, πλεῖστα δὲ ὅσα καὶ περὶ\nφυτῶν ταῖς οἰκείαις ἕκαστος προφητείαις κατεβέβλητο.\nΜώσης δὲ καὶ λίθων δυνάμεις εὖ μάλα\nἐξεπιστάμενος οὐ παρέργως ἐπὶ τῆς τοῦ ἀρχιερέως\nστολῆς τῇ τούτων κέχρητο θεωρίᾳ. καὶ αὖ πάλιν\nΣολομῶν, εἰ καί τις ἄλλος, ἐν τῇ περὶ τούτων διαπρέψαι\nφυσιολογίᾳ πρὸς τῆς θείας μαρτυρεῖται γραφῆς,\nὧδε περιεχούσης\n“ καὶ ἐλάλησε Σολομῶν\nτρισχιλίας παραβολὰς , καὶ ἦσαν ᾠδαὶ αὐτοῦ πεντακισχίλιαι,\nκαὶ ἐλάλησε περὶ τῶν ξύλων , ἀπὸ τῆς\nκέδρου τῆς ἐν τῷ Λιβάνῳ καὶ ἕως τῆς ὑσσώπου τῆς\nἐκπορευομένης διὰ τοῦ τοίχου. καὶ ἐλάλησε περὶ\nτῶν κτηνῶν καὶ περὶ τῶν πετεινῶν καὶ περὶ τῶν\nἰχθύων. καὶ παρεγένοντο πάντες οἱ λαοὶ ἀκοῦσαι\nτῆς σοφίας Σολομῶντος, καὶ [ἐλάμβανε δῶρα] παρὰ\nπάντων τῶν βασιλέων τῆς γῆς , ὅσοι ἤκουσαν τῆς\nσοφίας αὐτοῦ.’’\nἐντεῦθεν ὁρμώμενος καὶ ὁ τὴν\n\n\nπανάρετον σοφίαν εἰς αὐτοῦ πρόσωπον ἀναθεὶς ἔφη\n“αὐτὸς γάρ μοι ἔδωκε τῶν ὄντων γνῶσιν ἀψευδῆ,\nεἰδέναι σύστασιν κόσμου, καὶ ἐνέργειαν στοιχείων,\nἀρχὴν καὶ τέλος καὶ μεσότητα χρόνων, τροπῶν ἀλλαγὰς\nκαὶ μεταβολὰς καιρῶν, ἐνιαυτοῦ κύκλους, καὶ\nἀστέρων θέσεις, φύσεις ζῴων καὶ θυμοὺς θηρίων,\nπνευμάτων βίας, καὶ διαλογισμοὺς ἀνθρώπων , καὶ\nδιαφορὰς φυτῶν, καὶ δυνάμεις ῥιζῶν , ὅσα τέ ἐστι\nκρυπτὰ καὶ ἀφανῆ ἔγνων. ἡ γὰρ πάντων τεχνῖτις\nἐδίδαξέ με σοφία.’’\nπάλιν τε ὁ αὐτὸς Σολομῶν\nτὴν ῥευστὴν τῶν σωμάτων οὐσίαν φυσιολογῶν ἐν\nἘκκλησιαστῇ φησι ματαιότης ματαιοτήτων, τὰ πάντα\nματαιότης. τίς περισσεία τῷ ἀνθρώπῳ ἐν παντὶ\nμόχθῳ αὐτοῦ, ᾧ μοχθεῖ ὑπὸ τὸν ἥλιον; καὶ ἐπιλέγει\n“τί τὸ γεγονός ; αὐτὸ τὸ γενησόμενον · καὶ τί\nτὸ πεποιημένον; αὐτὸ τὸ ποιηθησόμενον. καὶ οὐκ\nἔστι πᾶν πρόσφατον ὑπὸ τὸν ἥλιον. ”\nταῦτα γὰρ\nαὐτῷ καὶ τὰ τοιαῦτα πεφυσιολόγητο περὶ τῆς σωματικῆς\nοὐσίας. εὕροις δ’ ἂν καὶ τοὺς ἄλλους Ἑβραίους\nἐπιὼν σοφοὺς τῆς ὁμοίας οὐκ ἀμοίρους ἐπιστήμης.\nφυτῶν γοῦν, ὡς ἔφην ἤδη πρότερον, μυρία καὶ ζῴων\nπέρι, χερσαίων τε καὶ ἐνύδρων, καὶ προσέτι πτηνῶν\nφύσεως εἴρηται αὐτοῖς.\nναὶ μὴν καὶ περὶ τῶν ἐν\nοὐρανῷ ἄστρων , ἐπεὶ καὶ ἄρκτου καὶ Πλειάδος,\nὨρίωνός τε καὶ ἀρκτούρου, ὅν ἀρκτοφύλακα καὶ\nΒοώτην Ἕλλησι φίλον ὀνομάζειν, μνήμη τις οὐχ ἡ\nτυχοῦσα τοῖς τῶν δηλουμένων ἐμφέρεται γράμμασιν.\nἀλλὰ καὶ περὶ συστάσεως κόσμου, τά τε περὶ τῆς\nτοῦ παντὸς τροπῆς τε καὶ ἀλλοιώσεως, ψυχῆς τε περὶ\nοὐσίας , καὶ λογικῶν ἁπάντων φύσεως ὁρωμένης τε\nκαὶ ἀφανοῦς δημιουργίας , τῆς τε καθόλου προνοίας,\nκαὶ τούτων ἔτι πρότερον τὰ περὶ τοῦ πρώτου τῶν\n\n\nὅλων αἰτίου, τῆς τε τοῦ δευτέρου θεολογίας, καὶ τῶν\nἄλλων τῶν διανοίᾳ μόνῃ ληπτῶν τοὺς λόγους καὶ\nτὰς θεωρίας εὖ μάλα καὶ ἀκριβῶς περιειλήφασιν,\nὡς μὴ ἂν ἁμαρτεῖν τοὺς μετὰ ταῦτα παρ’ Ἕλλησι\nτὴν τούτων φύσιν ἀνηρευνηκότας πρεσβύταις οἶα\nνεωτέρους κατηκολουθηκέναι φάναι.\nταῦτα μὲν\nδὴ καὶ περὶ τῆς τοῦ παντὸς φυσιολογίας. διχῆ δὲ\nκαὶ τὸν περὶ τούτων διαστειλάμενοι λόγον, τὸν μὲν\nπερὶ τῶν αἰσθητῶν οὐκ εἰς ἄκρον ᾤοντο δεῖν εἰς\nτοὺς πολλοὺς ἐκφέρειν, οὐδέ γε τὰς αἰτίας τῆς τ’ τῶν\nὄντων φύσεως τὸ δημῶδες πλῆθος ἐκδιδάσκειν, πλὴν\nὅσον ἦν ἀναγκαῖον εἰδέναι, ὅτι τε μὴ ἀπηυτομάτισται\nτὸ πᾶν, μηδ’ εἰκῆ καὶ ὡς ἔτυχεν ἐξ ἀλόγου\nφορᾶς ὑφέστηκεν , ἄγεται δ’ ὑφ’ ἡνιόχῳ θεοῦ λόγῳ,\nκαὶ δυνάμει σοφίας ἀρρήτου διακυβερνᾶται.\nπερὶ\nδὲ τῶν νοητῶν, ὅτι μέν ἐστι καὶ τίνα, ὅπη τε διατάξεως\nἔχει δυνάμεως τε καὶ διαφορᾶς, εἴρηται μὲν\nκαὶ ταῖς ἱεραῖς βίβλοις ἐγκαταβέβληται, εἰς ἐξάκουστόν\nτε τοῖς πᾶσι παραδέδοται , καθ’ ὅσον εἰδέναι\nχρῆν τοὺς εὐσεβείας μεταποιουμένους εἰς ἀνάληψιν\nεὐλαβοῦς καὶ σώφρονος βίου.\nτὸν δὲ δὴ βαθὺν\nκαὶ λεληθότα περὶ τούτ’ ὢν λόγον ἐν ἀπορρήτοις ζητεῖν\nτε καὶ διδάσκεσθαι κατελίμπανον τοῖς οἵοις τε\nτὰ τοιάδε μυεῖσθαι. βραχέα δὲ καὶ ὡς ἐν τύπῳ\nφάναι 5 εὖ ἂν ἔχοι καὶ τῆς τούτων διελθεῖν ἐποπτείας,\nτόν τε Πλάτωνα κἀν τούτω τὰ φίλα πεφρονηκότα\nτοῖς δηλουμένοις παραστῆσαι.\nΟὐ μὴν ἀλλὰ καὶ περὶ τῆς τῶν νοητῶν καὶ\nἀσωμάτων παιδεύσεως τε καὶ θεωρίας τῷ πανσόφῳ\nΜωσεῖ καὶ τοῖς Ἑβραίων προφήταις Πλάτων’ ὁ θαυμάσιος\nἐπηκολουθηκέναι διὰ τῶν οἰκείων φωνῶν\nἐστι δῆλος, εἴτ’ ἐξ ἀκοῆς εἰς αὐτὸν ἡκούσης μαθὼν,\n\n\n(ἐπεὶ καὶ συνίσταται παρ᾿ Αἰγυπτίοις τηνικάδε τὰς\nδιατριβὰς πεποιημένος, καθ᾿ ὃν Ἑβραῖοι τῆς οἰκείας\nδεύτερον ἀποπεσόντες γῆς Αἰγυπτίοις ἐπεχωρίαζον,\nΠερσῶν ἐπικρατούντων,) εἴτε καὶ παρ᾿ ἑαυτοῦ τῇ\nτῶν πραγμάτων ἐπιβαλὼν φύσει, εἴτε ὁπωσοῦν ὑπὸ\nτοῦ θεοῦ καταξιωθεὶς τῆς γνώσεως. “ ὁ θεὸς γὰρ\n(φησὶν) αὐτοῖς ἐφανέρωσε. τὰ γὰρ ἀόρατα αὐτοῦ\nἀπὸ κτίσεως κόσμου τοῖς ποιήμασι νοούμενα καθο—\nρᾶται, ἥ τε ἀΐδιος αὐτοῦ δύναμις καὶ θειότης, εἰς\nτὸ εἶναι αὐτοὺς ἀναπολογήτους.” μάθοις δ᾿ ἂν τὸ\nεἰρημένον ὧδέ πη διασκοπούμενος.\nΜώσεως ἐν ταῖς ἱεροφαντίαις χρησμὸν ἐκ\nπροσώπου τοῦ θεοῦ φήσαντος “ἐγώ εἰμι ὁ ὤν. οὕτως\nἐρεῖς τοῖς υἱοῖς Ἰσραὴλ, ὁ ὢν ἀπέσταλκέ με\nπρὸς ὑμᾶς”, παραθεμένου δὲ καὶ τὸν θεὸν ἄντικρυς\nμόνον ὄντα, καὶ τῆσδε κυρίως καὶ ἁρμοδίως ἠξιωμένον\nτῆς κλήσεως ἀποφηναμένου·\nπάλιν τε αὖ\nΣολομῶνος περὶ τῆς τῶν αἰσθητῶν καὶ σωματικῶν\nγενέσεως τε καὶ φθορᾶς ἀνειπόντος “τί τὸ γεγονός ;\nαὐτὸ τὸ γενησόμενον. καὶ τί τὸ πεποιημένον; αὐτὸ\nτὸ ποιηθησόμενον. καὶ οὐκ ἔστι πᾶν πρόσφατον ὑπὸ\nτὸν ἥλιον, ὃ λαλήσει καὶ ἐρεῖ, ἴδε τοῦτο καινόν\nἐστιν· ἤδη γέγονεν ἐν τοῖς αἰῶσι τοῖς γενομένοις\nἀπὸ ἔμπροσθεν ἡμῶν·”\nτούτοις δὲ καὶ ἡμῶν\nἀκολούθως εἰς δύο τὸ πὰν διαιρούντων, εἴς τε νοητὸν\nκαὶ αἰσθητὸν, καὶ τὸ μὲν νοητὸν ἀσώματον καὶ\nλογικὸν τὴν φύσιν, ἄφθαρτόν τε καὶ ἀθάνατον εἶναι\nὁριζομένων, τὸ δ᾿ αἰσθητὸν ἐν ῥύσει καὶ φθορᾷ,\nμεταβολῇ τε καὶ τροπῇ τῆς οὐσίας ὑπάρχειν· πάν-\nτων δ᾿ ἐπὶ μίαν ἀρχὴν ἀνακεφαλαιουμένων, ἴν τε\nεἶναι τὸ ἀγένητον καὶ τὸ κυρίως καὶ ἀληθῶς ὂν\nδογματιζόντων , τὸ πάντων ἀσωμάτων τε καὶ σωμά-\n\n\nτῶν αἴτιον·\nθέα τίνα τρόπον οὐ μόνον τὴν διάνοιαν,\nἀλλὰ καὶ τὰς λέξεις αὐτὰς καὶ τὰ ῥήματα τῆς\nΕβραίων γραφῆς παραξέσας ὁ Πλάτων’ ἐξοικειοῦται\nτὸ δόγμα, πλατύτερον ὧδέ πη διασαφῶν\nΤί τὸ ὂν ἀεὶ, γένεσιν δὲ οὐκ ἔχον; καὶ τί τὸ\nγινόμενον μὲν ἀεὶ, ὂν δὲ οὐδέποτε; τὸ μὲν δὴ νοήσει\nμετὰ λόγου περιληπτὸν ἀεὶ κατὰ τὰ αὐτὰ ὂν, τὸ δὲ\nαἰσθήσει ἀλόγῳ δοξαστὸν γινόμενον καὶ ἀπολλύμενον,\nὄντως δὲ οὐδέποτε ὄν.”\nἈρ’ οὐ σαφῶς πέφηνεν ὁ θαυμάσιος τὸ μὲν\nπαρὰ Μωσεῖ φῆσαν λόγιον ἐγώ εἰμι ὁ ὤν” μεταποιήσας\nδιὰ τοῦ τί τὸ ὂν ἀεὶ, γένεσιν δὲ οὐκ ἔχον;\nκαὶ τοῦτό γε λευκότερον διασαφήσας ἐν τῷ φάναι,\nμηδ’ ἄλλο εἶναι τὸ ὂν ἢ τὸ οὐ σαρκὸς ὀφθαλμοῖς\nὁρώμενον, νῷ δὲ καταλαμβανόμενον. ἐρωτήσας γοῦν\nτί τὸ ὂν, αὐτὸς ἑαυτῷ ἀποκρίνεται, λέγων “ τὸ\nδὴ νοήσει μετὰ λόγου περιληπτὸν ὄν. ”\nτὸ δὲ Σολομώντειον\nφῆσαν “ τί γεγονός; αὐτὸ τὸ γενησόμενον·\nκαὶ τί τὸ πεποιημένον; αὐτὸ τὸ ποιηθησόμενον·”\nαὐτοῖς σχεδὸν ῥήμασι διερμηνεύσας δῆλος\nἂν εἴη λέγων “τὸ δ’ αἰσθήσει ἀλόγῳ δοξαστὸν, γινόμενον\nκαὶ ἀπολλύμενον, ὄντως δὲ οὐδέποτε ὄν. ” οἷς\nκαὶ ἐπιφέρει\n“ Ταῦτα γὰρ πάντα μέρη χρόνου , τὸ ἦν καὶ\nἔσται · ἃ δὴ φέροντες λανθάνομεν ἐπὶ τὴν ἀίδιον\nοὐσίαν, οὐκ ὀρθῶς. λέγομεν γὰρ δὴ ὡς ἦν, ἐστί τε\nκαὶ ἔσται. τῇ δὲ τὸ ἔστι μόνον κατὰ τὸν ἀληθῆ λόγον\nπροσήκει · τὸ δὲ ἦν καὶ τὸ ἔσται περὶ τὴν ἐν\nχρόνῳ γένεσιν οὖσαν πρέπει λέγεσθαι· κινήσεις γάρ\nἐστον. τὸ δὲ ἀεὶ κατὰ τὰ αὐτὰ ἔχον ἀκινήτως οὔτε\n\n\n\n\nπρεσβύτερον οὔτε νεώτερον προσήκει γίνεσθαι διάχρόνον,\nοὐδὲ γενέσθαι ποτὲ, οὐδὲ γεγονέναι νῦν, οὐδ’ εἰσαῦθις\nἔσεσθαι τὸ παράπαν, οὐδ’ ὅσα γένεσις τοῖς ἐν\nαἰσθήσει φερομένοις προσῆψεν, ἀλλὰ χρόνου ταῦτα,\nαἰῶνα μιμουμένου καὶ κατ’ ἀριθμὸν κυκλουμένου, γέγονεν\nεἴδη. καὶ πρὸς τούτοις ἔτι τὰ τοιάδε · τὸ γεγονὸς\nεἷναι γεγονὸς, καὶ τὸ γιγνόμενον εἶναι γιγνόμενον·\nἔτι τε τὸ γενησόμενον εἶναι γενησόνενον.”\nΚαὶ ἵνα γε μή τις ἡμᾶς παρερμηνεύειν ἡγήσηται\nτὰς τοῦ φιλοσόφου φωνὰς, ὑπομνήμασι χρήσομαι\nτῶνδε τῶν λόγων τὴν διάνοιαν ἐκφαίνουσι.\nπλείους μὲν οὖν εἰς τὴν τούτων ἐπιβεβλήκασι θεωρίαν,\nἐμοὶ δ’ ἐξαρκεῖ τανῦν ἀνδρὸς ἐπιφανοῦς Νουμηνίου\nτοῦ Πυθαγορείου παραθέσθαι λέξεις, ἃς ἐν\nτῷ Περὶ τἀγαθοῦ δευτέρῳ συγγράμματι ὧδέ πη\nδιέξεισιν\n‘‘Φέρε οὖν ὅση δύναμις ἐγγύτατα πρὸς τὸ ὂν\nἀναγόμεθα, καὶ λέγωμεν, τὸ ὂν οὔτε ποτὲ ἦν οὔτε\nποτὲ μὴ γένηται , ἀλλ’ ἔστιν ἀεὶ ἐν χρόνῳ ὡρισμένῳ,\nτῷ ἐνεστῶτι μόνῳ.\nτοῦτον μὲν οὖν τὸν ἐνεστῶτα\nεἴ τις ἐθέλει ἀνακαλεῖν αἰῶνα, κἀγὼ συμβούλομαι·\nτὸν δὲ παρελθόντα χρόνον οἴεσθαι χρὴ ἡμᾶς διαπεφευγότα\nἤδη διαπεφευγέναι ἀποδεδρακέναι τε εἰς\nτὸ εἶναι μηκέτι · ὅ τε αὖ μέλλων ἐστὶ μὲν οὐδέπω,\nἐπαγγέλλεται δὲ οἷός τε ἔσεσθαι ἥξειν εἰς τὸ εἷναι.\nοὐκ οὖν εἰκός ἐστιν ἐνί γε τρόπῳ νομίζειν τὸ ὂν\nἤτοι μὴ εἷναι, ἢ μηκέτι, ἢ μηδέπω. ὡς τούτου γε\nοὕτως λεγομένου, ἐν γίνεταί τι ἐν τῷ λόγῳ μέγα\nἀδύνατον, εἶναί τε ὁμοῦ ταὐτὸν καὶ μὴ εἶναι.\nεἰ\nδὲ οὕτως ἔχει σχολῇ γ’ ἂν ἄλλο τι εἷναι δύναιτο,\nτοῦ ὄντος αὐτοῦ μὴ ὄντος κατὰ αὐτὸ τὸ ὄν. τὸ γὰρ\nὂν ἀίδιόν τε βέβαιόν τε ἐστὶν, ἀεὶ κατὰ ταὐτὸν, οὐδὲ\n\n\nγέγονε μὲν, ἐφθάρη δὲ, οὐδ’ ἐμεγεθύνετο μὲν, ἐμειώθη\nδέ· οὐδὲ μὴ ἐγένετό πω πλέον, ἢ ἔλασσον·\nκαὶ μὲν δὴ τά τε ἄλλα καὶ οὐδὲ τοπικός κινηθήσεται.\nοὐδὲ γὰρ θέμις αὐτῷ κινηθῆναι , οὐδὲ μὲν\nὀπίσω, οὐδὲ πρόσω· οὔτε ἄνω ποτὲ οὔτε κάτω·\nοὐδ’ εἰς δεξιὰ, οὐδ’ εἰς ἀριστερὰ μεταβήσεταί ποτε\nτὸ ὄν· οὔτε περὶ τὸ μέσον ποτε ἑαυτοῦ κινηθήσεται,\nἀλλὰ μᾶλλον καὶ ἐστήξεται καὶ ἀραρός τε καὶ ἑστήκὸς\nἔσται κατὰ ταὐτὰ ἔχον ἀεὶ καὶ ὡσαύτως.”\nΚαὶ ἐξῆς μεθ’ ἕτερα ἐπιλέγει\n“ Τοσαῦτα μὲν οὖν μοι πρὸ ὁδοῦ. αὐτὸς δ’ οὐκίτι\nσχηματισθήσομαι , οὐδ’ ἀγνοεῖν φήσω τὸ ὄνομα\nτοῦ ἀσωμάτου· καὶ γὰρ κινδυνεύει νῦν ἤδη ἥδιον\nεἶναι εἰπεῖν μᾶλλον ἢ μὴ εἰπεῖν. καὶ δῆτα λέγω τὸ\nὄνομα αὐτῷ εἶναι τοῦτο τὸ πάλαι ζητούμενον.\nἀλλὰ\nμὴ γελασάτω τις, ἐὰν γῶ τοῦ ἀσωμάτου εἶναι ὄνομα\nοὐσίαν καὶ ὄν. ἡ δὲ αἰτία τοῦ ὄντος ὀνόματός ἐστι\nτὸ μὴ γεγονέναι, μηδὲ φθαρήσεσθαι, μηδ’ ἄλλην\nμήτε κίνησιν μηδεμίαν δέχεσθαι μήτε μεταβολὴν\nκρείττω ἢ φαύλην · εἶναι δὲ ἁπλοῦν καὶ ἀναλλοίωτον,\nκαὶ ἐν ἰδέᾳ τῇ αὐτῇ, καὶ μήτε ἐθελούσιον ἐξίστασθαι\nτῆς ταὐτότητος μήθ’ ὑφ’ ἑτέρου προσαναγκάξεσθαι.\nἔφη δὲ καὶ ὁ Πλάτων’ ἐν Κρατύλῳ τὰ\nὀνόματα ὁμοιώσει τῶν πραγμάτων εἶναι αὐτὰ ἐπίθετα.\nἔστω οὖν καὶ δεδόχθω εἶναι τὸ ὂν ἀσώματον.”\nΕἶθ’ ὑποκαταβὰς ἐπιλέγει\n“ Τὸ ὂν εἶπον ἀσώματον , τοῦτο δὲ εἶναι τὸ νοητόν.\nτὰ μὲν οὖν λεχθέντα, ὅσα μνημονεύειν ἐστί\nμοι, τοιαῦτα γοῦν ἦν. τὸν δ’ ἐπιζητοῦντα λόγον\nἐθέλω παραμυθήσασθαι, τοσόνδε ὑπειπὼν, ὅτι ταῦτα\nτοῖς δόγμασι τοῖς Πλάτωνος εἰ μὴ συμβαίνει, ἀλλ’\nἑτέρου γ’ ἐχρῆν οἴεσθαί τινος ἀνδρὸς μεγάλου, μέγα\n\n\nδυναμένου , οἵου Πυθαγόρου.\nλέγει γοῦν Πλάτων,\nφέρ’ ἀναμνησθῶ πῶς λέγει· · τί τὸ ὂν ἀεὶ, γένεσιν\nδὲ οὐκ ἔχον; καὶ τί τὸ γινόμενον μὲν, ὂν δὲ\nοὐδέποτε; τὸ μὲν δὴ νοήσει μετὰ λόγου περιληπτὸν,\nτὸ δ’ αὖ δόξῃ μετὰ αἰσθήσεως ἀλόγου δοξαστὸν,\nγινόμενον καὶ ἀπολλύμενον , ὄντως δὲ οὐδέποτε ὅν.”\nἤρετο γὰρ, τί ἐστι τὸ ὂν, φὰς αὐτὸ ἀγένητον\nἀναμφιλέκτως. γένεσιν γὰρ οὐκ ἔφη εἶναι τῷ ὄντι·\nἐτρέπετο γὰρ ἄν· τρεπόμενον δὲ οὐκ ἦν ἀίδιον.”\nΕἶτα ὑποβάς φησιν\nΕἰ μὲν δὴ τὸ ὂν πάντως πάντη ἀίδιόν τέ ἐστι\nκαὶ ἄτρεπτον καὶ οὐδαμῶς οὐδαμῆ ἐξιστάμενον ἐξ\nἑαυτοῦ, μένει δὲ κατὰ τὰ αὐτὰ καὶ ὡσαύτως ἕστηκε,\nτοῦτο δήπου ἂν εἴη τὸ τῇ νοήσει μετὰ λόγου περιληπτόν.\nεἰ δὲ τὸ σῶμα ῥεῖ καὶ φέρεται ὑπὸ τῆς\nεὐθὺ μεταβολῆς, ἀποδιδράσκει καὶ οὐκ ἔστιν. ὅθεν\nοὐ πολλὴ μανία μὴ οὐ τοῦτο εἶναι ἀόριστον, δόξῃ δὲ\nμόνῃ δοξαστὸν, καὶ ὥς φησι Πλάτων’, γινόμενον καὶ\nἀπολλύμενον, ὄντως δὲ οὐδέποτε ὄν.”\nΤαῦτα μὲν οὖν ὁ Νουμήνιος , ὁμοῦ τὰ Πλάτωνος\nκαὶ πολὺ πρότερον τὰ Μώσεως ἐπὶ τὸ σαφέστερον\nδιερμηνεύων. εἰκότως δῆτα εἰς αὐτὸν ἐκεῖνο\nτὸ λόγιον περιφέρεται, δι’ οὗ φάναι μνημονεύεται,\nτί γάρ ἐστι Πλάτων’, ἢ Μώσης ἀττικίζων;\nΘέα δὲ πρὸς τούτοις εἰ μὴ τὸν παρόντα νοῦν b\nἐπὶ πλέον καὶ ὁ Πλούταρχος ἐξαπλῶν συντρέχοι ἂν\nταῖς τε προκειμέναις φωναῖς τῶν φιλοσόφων καὶ\nταῖς αὖθις Ἑβραίων κειμέναις ἐν ἑτέραις θεολογίαις,\nδι’ ὧν τοτὲ μὲν εἰσάγεται λέγων ὁ χρηματίζων θεὸς\n“διότι ἐγὼ κύριος ὁ θεὸς ὑμῶν, καὶ οὐκ ἠλλοίωμαι ·\nτοτὲ δ’ εἰς αὐτὸν ἀφορῶν ὁ προφήτης ἀποτείνεται\n“ ὅτι δὴ τὰ μὲν ὁρατὰ πάντα τραπείη ἄν ποτε\n\n\nκαὶ μεταβληθείη , σὺ δὲ ὁ αὐτὸς εἶ, καὶ τὰ ἔτη σοῦ\nc οὐκ ἐκλείψουσι. σκόπει γοῦν εἰ μὴ ὡς ἐν προτάσει·\nτοῦ τε παρὰ Μωσεῖ φήσαντος “ ἐγώ εἰμι ὁ ὤν·” καὶ\nτοῦ ” ἐγὼ κύριος ὁ θεὸς ὑμῶν, καὶ οὐκ ἠλλοίωμαι·”\nκαὶ τοῦ “ σὺ δὲ ὁ αὐτὸς ἑἶ”, δόξαι ἂν ὁ Πλούταρχος\nἐν τῷ Περὶ τοῦ Εἶ τοῦ ἐν Δελφοῖς τὴν διάνοιαν\nἐφερμηνεύειν, τάδε λέγων πρὸς λέξιν\n“ Οὔτε οὖν ἀριθμὸν οὔτε τάξιν οὔτε σύνδεσμον\nοὔτε ἄλλο τῶν ἐλλιπῶν μορίων οὐδὲν οἶμαι\nτὸ γράμμα σημαίνειν· ἀλλ᾿ ἔστιν αὐτοτελὴς τοῦ\nθεοῦ προσαγόρευσις καὶ προσφώνησις, ἅμα τῷ ῤήματι\nτὸν φθεγγόμενον εἰς ἔννοιαν καθιστάσα τῆς\nτοῦ θεοῦ δυνάμεως.\nὁ γὰρ θεὸς ἕκαστον ἡμῶν\nτῶν ἐνταῦθα προσιόντων οἶον ἀσπαζόμενος προσαγορεύει\nτὸ γνῶθι σαυτὸν, ὃ τοὐ χαῖρε δὴ\nοὐδὲν μεῖόν ἐστιν· ἡμεῖς δὲ πάλιν ἀμειβόμενοι τὸν\nθεὸν εἶ φαμὲν ὡς ἀληθῆ καὶ ἀψευδῆ καὶ μόνην\nμόνῳ προσήκουσαν τὴν τοῦ εἶ προσαγόρευσιν ἀποδιδόντες.”\n“Ἡμῖν γὰρ ὄντως τοῦ εἶναι μέτεστιν οὐδὲν,\nἀλλὰ πᾶσα θνητὴ φύσις ἐν μέσῳ φθορᾶς καὶ γενέσεως\nγενομένη φάσμα παρέχει καὶ δόκησιν ἀμυδρὰν\nκαὶ ἀβέβαιον αὑτῆς.\nἂν δὲ τὴν διάνοιαν ἐπερείσῃ\nτις λαβέσθαι βουλόμενος, ὥσπερ ἡ σφοδρὰ περίδραξις\nὕδατος τῷ πιέζειν καὶ εἰς ταὐτὸ συνάγειν\nδιαρρέον ἀπόλλυσι τὸ περιλαμβανόμενον , οὕτω τῶν\nπαθητῶν καὶ μεταβλητῶν ἑκάστου τὴν ἄγαν ἐνέργειαν\nὁ λόγος διώκων ἀποσφάλλεται , τῇ μὲν εἰς τὸ\nb γινόμενον αὐτοῦ , τῇ δὲ εἰς τὸ φθειρόμενον, οὐδενὸς\nλαβέσθαι μένοντος, οὐδὲ ὄντος ὄντως δυνάμενος.\nποταμῷ γὰρ οὐκ ἔστιν ἐμβῆναι δὶς τῷ αὐτῷ καθ᾿\n῾Ηράκλειτον , οὐδὲ θνητῆς οὐσίας δὶς ἅψασθαι κατὰ\nἔξιν, ἀλλ᾿ ὀξύτητι καὶ τάχει μεταβολῆς σκίδνησι καὶ\nπάλιν συνάγει, μᾶλλον δὲ οὐδὲ πάλιν οὐδὲ ὕστερον,\nἀλλ’ ἅμα συνίσταται καὶ ἀπολείπει, καὶ πρόσεισι καὶ\nἄπεισιν.\nὅθεν οὐδὲ εἰς τὸ εἶναι περαίνει τὸ γινόμενον\nαὐτῆς, τῷ μηδέποτε λήγειν μηδ᾿ ἵστασθαι τὴν\nγένεσιν, ἀλλ᾿ ἀπὸ σπέρματος ἀεὶ μεταβάλλουσαν\nἔμβρυον ποιεῖν, εἶτα βρέφος, εἶτα παῖδα, μειράκιον\nἐφεξῆς, νεανίσκον, ἄνδρα, πρεσβύτην, γέροντα, τὰς\nπρώτας φθείρουσαν γενέσεις καὶ ἡλικίας ταῖς ἐπιγινομέναις.\nἀλλ᾿ ἡμεῖς ἴνα φοβούμεθα γελοίως\nθάνατον, ἤδη τοσούτους τεθνηκότες καὶ θνήσκοντες.\nοὐ γὰρ μόνον, ὡς Ἡράκλειτος ἔλεγε, πυρὸς θάνατος,\nἀέρι γένεσις , ἀλλ᾿ ἔτι σαφέστερον ἐπ᾿ αὐτῶν ἡμῶν·\nφθείρεται μὲν ὁ ἀκμάζων γενομένου γέροντος, ἐφθάρη\nδὲ ὁ νέος εἰς τὸν ἀκμάζοντα, καὶ ὁ παῖς εἰς τὸν νέον,\nεἰς δὲ τὸν παῖδα τὸ νήπιον , ὁ δὲ χθὲς εἰς τὸν σήμερον\nτέθνηκεν, ὁ δὲ σήμερον εἰς τὸν αὔριον · μένει\nδὲ οὐδὲ εἶς, οὐδὲ ἔστιν εἷς, ἀλλὰ γινόμεθα πολλοὶ,\nπερὶ ἔν τι φάντασμα καὶ κοινὸν ἐκμαγεῖον ὕλης περιελαυνομένης\nκαὶ ὀλισθαινούσης.\nἐπεὶ πῶς οἶ\nαὐτοὶ μένοντες ἑτέροις χαίρομεν νῦν, ἑτέροις πρότερον,\nτἀναντία φιλοῦμεν καὶ μισοῦμεν, καὶ θαυμάζομεν\nκαὶ ψέγομεν, ἄλλοις χρώμεθα λόγοις, ἄλλοις\nπάθεσιν, οὐκ εἶδος, οὐ μορφὴν, οὐ διάνοιαν ἔτι τὴν\nαὐτὴν ἔχοντες;\nοὔτε γὰρ ἄνευ μεταβολῆς ἕτερα\nπάσχειν εἰκὸς οὔτε μεταβάλλων ὁ αὐτὸς ἂν εἴη. εἰ\nδὲ ὁ αὐτὸς οὐκ ἔστιν, οὐδ’ ἔστιν, ἀλλ’ ἐκ τοῦ αὐτὸν\nμεταβάλλειν , γινόμενος ἕτερος ἐξ ἑτέρου· ψεύδεται\nδὲ ἡ αἴσθησις ἀγνοίᾳ τοῦ ὄντος εἶναι τὸ φαινόμενον.”\n“ Τί οὖν ὄντως ὄν ἐστι ; τὸ ἀίδιον καὶ ἀγένητον\nκαὶ ἄφθαρτον, ᾧ χρόνος οὐδεὶς μεταβολὴν ἐπάγει.\nκινητὸν γάρ τι καὶ κινουμένῃ συμφανταζόμενον ὕλῃ\nκαὶ ῥέον ἀεὶ καὶ μὴ στέγον, ὥσπερ ἀγγεῖον φθορᾶς\nκαὶ γενέσεως , ὁ χρόνος. οὗ δὴ τὸ μὲν ἔπειτα καὶ τὸ\nπρότερον καὶ τὸ ἔσται λεγόμενον, καὶ τὸ γέγονεν,\nαὐτόθεν ἐξομολόγησίς ἐστι τοῦ μὴ ὄντος.\nτὸ γὰρ\nἐν τῷ εἰναι μηδέπω γεγονὸς , ἢ πεπαυμένον ἤδη τοῦ\nεἶναι λέγειν ὡς ἔστιν , εὔηθες καὶ ἄτοπον. ἐν ᾧ δὲ\nμάλιστα τὴν νόησιν ἐπερείδοντες τοῦ χρόνου τὸ\nἐν ἔστηκε καὶ τὸ πάρεστι καὶ τὸ νῦν φθεγγόμεθα,\nτοῦτ’ αὖ πάλιν ἐκλυόμενος ὁ λόγος ἀπόλλυσιν.\nἐκθλίβεται γὰρ εἰς τὸ μέλλον καὶ τὸ παρῳχημένον,\nὥσπερ αὐγὴ , βουλομένοις ἰδεῖν, ἐξ ἀνάγκης\nδιιστάμενον. εἰ δὲ ταὐτὰ τῷ μετροῦντι πέπονθεν ὴ\nμετρουμένη φύσις, οὐδὲ αὐτῇ μένον, οὐδὲ ὄν ἐστι,\nἀλλὰ γινομένη καὶ φθειρομένη κατὰ τὴν πρὸς τὸν\nχρόνον συννέμησιν.\nὅθεν οὐδὲν τοιοῦτόν ἐστιν\nἐπὶ τοῦ ὄντος λέγειν ὡς ἦν, ἢ ἔσται· ταῦτα γὰρ\nἐγκλίσεις τινὲς καὶ μεταβάσεις καὶ παραλλάξεις τοῦ\nμένειν ἐν τῷ εἶναι μὴ πεφυκότος.”\n“Ἀλλ' ἔστιν ὁ θεὸς, εἰ χρὴ φάναι, καὶ ἔστι\nκατ’ οὐδένα χρόνον, ἀλλὰ κατὰ τὸν αἰῶνα τὸν ἀκίνητον\nκαὶ ἄχρονον καὶ ἀνέγκλιτον , καὶ οὗ πρότερον\nοὐδέν ἐστιν, οὐδὲ ὕστερον, οὐδὲ μέλλον, οὐδὲ παρῳχημένον,\n, οὐδὲ πρεσβύτερον , οὐδὲ νεώτερον· ἀλλ’\nεἷς ὢν ἐνὶ τῷ νῦν τὸ ἀεὶ πεπλήρωκε· καὶ μόνον\nἐστὶ τὸ κατ’ αὐτὸ ὄντως ὂν, οὐ γεγονὸς, οὐδὲ ἐσόμενον,\nοὐδὲ ἀρξάμενον, οὐδὲ παυσόμενον.\nοὕτως\nοὖν αὐτὸ δεῖ σεβομένους ἀσπάζεσθαι καὶ προσαγορεύειν,\nἢ καὶ νὴ Δί’, ὡς ἔνιοι τῶν παλαιόν, εἶ ἴν.\nοὐ γὰρ πολλὰ τὸ θεῖόν ἐστιν, ὡς ἡμῶν ἕκαστος, ἐκ\n\n\nμυρίων διαφορῶν ἐν πάθεσι γινομένων ἄθροισμα\nπαντοδαπὸν καὶ πανηγυρικὸν μεμιγμένον· ἀλλ’ ἔν\nεἶναι δεῖ τὸ ὂν, ὥσπερ ὂν τὸ ἴν · ἡ δὲ ἑτερότης, διαφορὰ\nτοῦ ὄντος, εἰς γένεσιν ἐξίσταται τοῦ μὴ ὄντος.”\nΜώσεως καὶ τῶν παρ’ Ἑβραίοις προφητῶν\nἁπάντων ἄρρητον εἶναι τὸ θεῖον διδασκόντων , καὶ\nτῆς ἀρρήτου προσηγορίας τὸ σύμβολον διὰ τῆς παρ’\nαὐτοῖς ἀνεκφωνήτου σημειώσεως ὑποφαινόντων, τούτοις\nκαὶ ὁ Πλάτων συμφώνως αὐτοῖς ῥήμασιν ἐν τῇ\nμεγάλῃ Ἐπιστολῆ̣ οἶά φησιν ἄκουε\n‘‘Ῥητὸν γὰρ οὐδαμῶς ἐστιν ὡς ἄλλα μαθήματα,\nἀλλ’ ἐκ πολλῆς συνουσίας γιγνομένης περὶ τὸ\nπρᾶγμα αὐτὸ καὶ τοῦ συζῆν , ἐξαίφνης, οἷον ἀπὸ\nπυρὸς πηδήσαντος ἐξαφθὲν φῶς, τῇ ψυχῇ γενόμενον\nαὐτὸ ἑαυτὸ ἤδη τρέφει.”\nΚαὶ τόδε δὲ τοῦ φωτὸς τὸ παράδειγμα προλαβὼν\nἄλλος Ἑβραίων προφήτης παρέστησεν εἰπὼν “ ἐσημειώθη\nἐφ’ ἡμᾶς τὸ φῶς τοῦ προσώπου σου, κύριε.\nκαὶ ἄλλος πάλιν ἐν τῷ φωτί σου ὀψόμεθα φῶς.”\nΜώσεως περὶ τοῦ τῶν ὅλων θεοῦ φήσαντος\n‘‘ἄκουε Ἰσραὴλ, κύριος ὁ θεὸς ἡμῶν, κύριος εἶς ἐστί,”\nπάλιν ὁ Πλάτων’ τούτῳ συντρέχων ἔνα θεὸν εἶναι\nὡς καὶ οὐρανὸν ἔνα διδάσκει, ὧδέ πη λέγων ἐν\nΤιμαίῳ\n“Πότερον Πότερον οὖν ὀρθῶς ἴνα οὐρανὸν προσειρήκαμεν,\nἢ πολλοὺς καὶ ἀπείρους λέγειν ἦν ὀρθότερον ;\nἴνα, εἴπερ κατὰ τὸ παράδειγμα δεδημιουργημένος\nἔσται. τὸ γὰρ περιέχον πάντα ὁπόσα νοητὰ ζῷα, μεθ’\nἑτέρου δεύτερον οὐκ ἄν ποτε εἴη.”\nΔῆλος δέ ἐστιν ἔνα θεὸν εἰδὼς, εἰ καὶ συνή-\n\n\n\n\nθὼς Ἕλλησι τῇ τῶν πλειόνων εἴωθε χρῆσθαι προσηγορίᾳ,\nκαὶ ἀπὸ τῆς πρὸς Διονύσιον ἐπιστολῆς , ἐν\nᾑ σύμβολα διδοὺς τῶν τε διὰ σπουδῆς αὐτῷ γραφομένων\nἐπιστολῶν καὶ τῶν ἄλλως ἀπερριμμένων, τῶν\nμὲν μηδὲν ἐχουσῶν σπουδαῖον σημεῖον τὸ τῶν θεῶν\nὄνομα προτάξειν ἔφησε, τῶν δὲ πεφροντισμένως\nαὐτῷ συνταττομένων, τὸ τοῦ θεοῦ. λέγει δ’ οὖν ὧδε\nκατὰ λέξιν\n‘‘Περὶ δὲ δὴ τοῦ ξυμβόλου τοῦ περὶ τὰς ἐπιστολὰς,\nὅσας τε ἂν ἐπιστέλλω σπουδῆ̣ καὶ ὅσας μὴ,\nοἶμαι μέν σε μεμνῆσθαι, ὅμως δ’ ἐννόει καὶ σφόδρα\nπρόσεχε τὸν νοῦν· πολλοὶ γὰρ οἱ κελεύοντες\nγράφειν, οὓς οὐ ῥᾴδιον φανερῶς διωθεῖσθαι. τῆς\nμὲν οὖν σπουδαίας ἐπιστολῆς ὁ θεὸς ἄρχει, θεοὶ δὲ\nτῆς ”\nΔιαρρήδην δὲ ὁ αὐτὸς ὁμολογεῖ ἐκ παλαιόν\nτὸ περὶ τοῦ θεοῦ δόγμα μεμαθηκέναι, λέγων ἐν τοῖς\nΝόμοις\nὉ μὲν δὴ θεὸς, ὡς καὶ ὁ παλαιὸς λόγος, ἀρχὴν\nκαὶ τελευτὴν καὶ μέσα τῶν ὄντων ἁπάντων ἔχων,\nεὐθείᾳ περαίνει κατὰ φύσιν περιπορευόμενος. τῷ δ’\nαἰεὶ ξυνέπεται δίκη, τῶν ἀπολειπομένων τοῦ θείου\nνόμου τιμωρός· ἧς ὁ μὲν εὐδαιμονήσειν μέλλων ἐχόμενος\nξυνέπεται ταπεινὸς, κεκοσμημένος, ὁ δέ τις\nἐξαρθεὶς ὑπὸ μεγαλαυχίας , ἢ χρήμασιν ἐπαιρόμενος,\nἢ τιμαῖς, ἢ καὶ σώματος εὐμορφίᾳ, ἅμα νεότητι καὶ\nἀνοίᾳ, φλέγεται τὴν ψυχὴν μεθ’ ὕβρεως, ὥστε οὔτε\nἄρχοντος οὔτε τινὸς ἡγεμόνος δεόμενος, ἀλλὰ καὶ\nἄλλοις ἱκανὸς ὢν ἡγεῖσθαι, καταλείπετει ἔρημος\nθεοῦ· καταλειφθεὶς δὲ, καὶ ἔτι ἄλλους τοιούτους\n\n\n\nπροσλαβὼν , σκιρτᾷ ταράττων πάντα ἄμα, καὶ πολλοῖς\nτισὶν ἔδοξεν εἶναί τις, μετὰ δὲ χρόνον οὐ πολὺν\nὑποσχὼν τιμωρίαν οὐ μεμπτὴν τῇ δίκῃ, ἑαυτόν τε\nκαὶ οἶκον καὶ πόλιν ἄρδην ἀνάστατον ἐποίησε.”\nΤαῦτα ὁ Πλάτων’. σὺ δέ γε τῷ “ὁ μὲν δὴ θεὸς\nἀρχὴν καὶ τελευτὴν καὶ μέσα τῶν ὄντων ἁπάντων\nἔχων” παράθες ἀπὸ τῆς Ἑβραίων προφητείας τὸ “ ἐγὼ\nθεὸς πρῶτος, καὶ ἐγὼ μετὰ ταῦτα·” τῷ δὲ “ εὐθείᾳ\nπεραίνει κατὰ φύσιν ἐπιπορευόμενος” τὸ “ εὐθύτητας\nεἶδε τὸ πρόσωπον αὐτοῦ.”\nκαὶ πρὸς τὸ “ τῷ δ’\nαἰεὶ ξυνέπεται δίκη τῶν ἀπολειπομένων τοῦ θείου\nνόμου τιμωρὀς” σύγκρινον τὸ ‘‘δίκαιος κύριος καὶ\nδικαιοσύνας ἠγάπησεν·” καὶ τὸ‘‘ἐμοὶ ἐκδίκησις, ἐγὼ\nἀνταποδώσω, λέγει κύριος·” καὶ τὸ ‘‘διότι ἔκδικος\nκύριος 5 καὶ ἀνταποδίδωσι τοῖς περισσῶς ποιοῦσιν\nὑπερηφανίαν.’ τῷ δὲ “ ἡς ὁ εὐδαιμονήσειν μέλλων\nἐχόμενος ξυνέπεται ταπεινὸς εὐδαιμονήσειν ἑπόμενόν\nἐστι τὸ “ ὀπίσω κυρίου τοῦ θεοῦ σου πορεύσῃ.”\nτῷ δὲ “ ὁ δ’ ἐξαρθεὶς ὑπὸ μεγαλαυχίας καταλείπεται\nἔρημος θεοῦ ’ τὸ “ὁ θεὸς ὑπερηφάνοις ἀντι-\nτάσσεται, ταπεινοῖς δὲ δίδωσι χάριν·” καὶ “ χαρμονὴ\nδὲ ἀσεβῶν πτῶμα ἐξαίσιον.” ταῦτα μὲν οὖν ἀπὸ\nμυρίων σμικρὰ περὶ τοῦ ἐπὶ πάντων θεοῦ. θέα δὲ\nκαὶ τὰ περὶ τοὐ δευτέρου αἰτίου οἶα τῇ διανοίᾳ εἰσίν.\nΤὰ μὲν δὴ περὶ τοῦ πρώτου τῶν ὅλων αἰτίου\nτοῦτον ἡμῖν ἀνωμολογήσθω τὸν τρόπον. ἐπίσκεψαι\nδὲ καὶ τὰ περὶ τοῦ δευτέρου, ὃν δὴ θεοῦ\nλόγον καὶ θεὸν ἐκ θεοῦ εἶναι τὰ Ἑβραίων παιδεύει\nλόγια, καθάπερ καὶ ἡμεῖς αὐτοὶ θεολογεῖν δεδιδάγμεθα.\nὁ μὲν οὖν Μώσης διαρρήδην δύο θεολογεῖ\nκυρίους, ἐν οἶς φησι ‘καὶ ἔβρεξε κύριος παρὰ κυρίου\nπῦρ καὶ θεῖον ἐπὶ τὴν τόν ἀσεβῶν πόλιν· ” ἔνθα\n\n\nσυνήθως ἐπὶ τῶν δύο τὴν ὁμοίαν τῶν παρ’ Ἑβραίοις\nχαρακτήρων ἐποιήσατο παράθεσιν· αὕτη δέ ἐστιν ἡ\nδιὰ τῶν τεσσάρων στοιχείων ἀνεκφώνητος παρ’ αύτοῖς\nθεολογία.\nτούτῳ δὲ καὶ ὁ Δαβὶδ, ἄλλος προφήτης\nὁμοῦ καὶ βασιλεὺς Ἑβραίων, συνᾴδων φησὶν\n‘εἶπεν ὁ κύριος τῷ κυρίῳ μου, κάθου ἐκ δεξιῶν\nμου·” τὸν μὲν ἀνωτάτω θεὸν διὰ τοῦ πρώτου κυρίου,\nτὸν δὲ τούτου δεύτερον διὰ τῆς δευτέρας ὑποφήνας\nπροσηγορίας. τίνι γὰρ ἄλλῳ θέμις ὑπονοεῖν τὰ δεξιὰ\nτῆς ἀγεννήτου θεότητος παραχωρεῖσθαι ἢ μόνῳ τῷ\nπερὶ οὗ ὁ λόγος;\nὃν ὁ αὐτὸς προφήτης ἐν ἑτέροις\nλευκότερον διασαφεῖ λόγον τοῦ πατρὸς, δημιουργὸν\nτῶν ὅλων ὑφιστάμενος εἶναι τὸν θεολογούμενον , ἐν\nοἷς φησι “τῷ λόγῳ κυρίου οἶ οὐρανοὶ ἐστερεώθησαν.”\nκαὶ σωτῆρα δὲ τὸν αὐτὸν τῶν δεομένων\nτῆς παρ’ αὐτοῦ θεραπείας εἰσάγει, λέγων “ ἀπέστειλε\nτὸν λόγον αὐτοῦ, καὶ ἰάσατο αὐτούς.’\nκαὶ\nὁ τούτου δὲ παῖς ὁμοῦ καὶ διάδοχος Σολομῶν, ἑτέρῳ\nπροσρήματι τὴν αὐτὴν παριστὰς διάνοιαν, ἀντὶ λόγου\nσοφίαν εἰπὼν, τάδε ὡς ἐξ αὐτῆς προσώπου διέξεισιν\n“ ἐγὼ ἡ σοφία κατεσκήνωσα βουλὴν, καὶ γνῶσιν\nκαὶ ἔννοιαν ἐγὼ ἐπεκαλεσάμην.” εἶθ’ ἐξῆς ἐπιλέγει\nκύριος ἔκτισέ με ἀρχὴν ὁδῶν αὐτοῦ εἰς ἔργα αὐτοῦ·\nπρὸ τοῦ αἰῶνος ἐθεμελίωσέ με, ἐν ἀρχῇ πρὸ τοῦ τὴν\nγῆν ποιῆσαι , πρὸ τοῦ ὄρη ἑδρασθῆναι · πρὸ δὲ\nπάντων βουνῶν γεννᾷ με. ἡνίκα ἡτοίμαζε τὸν οὐρανὸν,\nσυμπαρήμην αὐτῷ.”\nτοῦ δ’ αὐτοῦ πάλιν\nκαὶ τάδε ἐστὶν ὁ θεὸς ἐν τῇ σοφίᾳ ἐθεμελίωσε τὴν\nγῆν , ἡτοίμασεν δὲ οὐρανοὺς ἐν φρονήσει.” ἔτι δὲ\nκαὶ τάδε λέγεται εἶναι τοῦ αὐτοῦ καὶ ὅσα ἐστὶ\nκρυπτὰ καὶ ἐμφανῆ ἔγνων· ἡ γὰρ πάντων τεχνῖτις\nἐδίδαξέ με σοφία.”\nεἶτ’ ἐπιλέγει “τί δ’ ἐστὶ\n\n\nσοφία καὶ πῶς ἐγένετο; ἐγὼ ἀπαγγελῶ καὶ οὐκ ἀποκρύψω\nὑμῖν μυστήρια, ἀλλ’ ἐξ ἀρχῆς γενέσεως ἐξιχνιάσω.”\n”\nκαὶ ἑξῆς διασαφεῖ τὰ τοιάδε ἔστι\nαὕτη πνεῦμα νοερὸν, ἅγιον, μονογενὲς, πολυμερὲς,\nλεπτὸν, εὐκίνητον, τρανὸν, ἀμόλυντον, παντοδύναμον,\nπανεπίσκοπον , καὶ διὰ πάντων χωροῦν πνευμάτων\nνοερῶν, καθαρῶν, λεπτοτάτων. πάσης γὰρ\nκινήσεως κινητικώτερον σοφία. διήκει δὲ καὶ χωρεῖ\nδιὰ πάντων διὰ τὴν καθαρότητα. ἀτμὶς γάρ ἐστι τῆς\nτοῦ θεοῦ δυνάμεως καὶ ἀπόρροια τῆς τοῦ παντοκράτορος\nδόξης εἰλικρινής. διὰ τοῦτο οὐδὲν μεμολυσμένον\nεἰς αὐτὴν παρεμπίπτει. ἀπαύγασμα γὰρ\nἐστι φωτὸς ἀιδίου καὶ ἔσοπτρον ἀκηλίδωτον τῆς τοῦ\nθεοῦ ἐνεργείας καὶ εἰκὼν τῆς ἀγαθότητος αὐτοῦ.\nδιατείνει δὲ ἀπὸ πέρατος εἰς πέρας εὐρώστως καὶ\nδιοικεῖ τὰ πάντα χρηστῶς.” ταῦτα μὲν ἡ γραφή.\nτὴν δὲ τοῦ δόγματος διάνοιαν Φίλων ὁ Ἑβραῖος\nλευκότερον ἑρμηνεύων τοῦτον παρίστησι τὸν τρόπον\n“ Εὐπρεπὲς γὰρ τοῖς ἑταιρείαν πρὸς ἐπιστήμην\nθεμένοις ἐφίεσθαι μὲν τοῦ τὸ ὂν ἰδεῖν · εἰ δὲ\nμὴ δύναιντο, τὴν γοῦν εἰκόνα αὐτοῦ τὸν ἱερώτατον\nλόγον.”\nῈν τῷ δ’ αὐτῷ συγγράμματι καὶ τάδε φησί\nΚἂν μηδέπω μέντοι τυγχάνῃ τις ἀξιόχρεως υἱὸς\nθεοῦ προσαγορεύεσθαι, σπουδαζέτω κοσμεῖσθαι κατὰ\nτὸν πρωτόγονον αὐτοῦ λόγον, τὸν ἀγγέλων πρεσβύτατον,\nὡς ἂν ἀρχάγγελον πολυώνυμον ὑπάρχοντα.\nκαὶ γὰρ ἀρχὴ καὶ ὄνομα θεοῦ καὶ λόγος καὶ ὁ\nκατ’ εἰκόνα ἄνθρωπος καὶ ὁ ὁρῶν Ἰσραὴλ προσαγορεύεται.\nδιὸ προήχθην ὀλίγῳ πρότερον ἐπαινέσαι\n\n\n\nτὰς ἀρετὰς τῶν φασκόντων ὅτι πάντες ἐσμὲν υἱοὶ\nἑνὸς ἀνθρώπου.\nκαὶ γὰρ εἰ μή πω ἱκανοὶ θεοῦ\nπαῖδες νομίζεσθαι γεγόναμεν , ἀλλά τοι τῆς ἀειδοῦς\nεἰκόνος αὐτοῦ λόγου τοῦ ἱερωτάτου θεοῦ γὰρ εἰκὼν\nλόγος ὁ πρεσβύτατος.”\nΚαὶ πάλιν ἐπιλέγει\n“Ἤκουσα μέντοι καὶ τῶν Μώσεως ἑταίρων τινὸς\nἀπο·φθεγξαμένου τοιόνδε λόγιον “ ἰδοὺ ἄνθρωπος ᾧ\nὄνομα Ἀνατολή.” καινοτάτη πρόσρησις, ἐάν γε τὸν ἐκ\nσώματος καὶ ψυχῆς συνεστῶτα λέγεσθαι νομίσῃς ·\nἐὰν δὲ τὸν ἀσώματον ἐκεῖνον θείαν ἰδέαν φοροῦντα,\nἱκανῶς ὁμολογήσεις ὅτι εὐθυβολώτατον ὄνομα ἐπεφημίσθη\nτὸ Ἀνατολὴ αὐτῷ.\nτοῦτον μὲν γὰρ\nπρεσβύτατον υἱὸν ὁ τῶν ὅλων ἀνέτειλε πατὴρ, ὃν\nἑτέρωθι πρωτόγονον ὠνόμασε. καὶ ὁ γεννηθεὶς\nμέντοι μιμούμενος τὰς τοῦ πατρὸς ὁδοὺς πρὸς\nπαραδείγματα ἀρχέτυπα τὰ ἐκείνου βλέπων ἐμόρφου\nτὰ εἴδη.\nΤαῦτά μοι ἀπὸ τοῦ Ἑβραίου Φίλωνος ἐνταῦθα\nκείσθω, ληφθέντα ἐκ συγγράμματος ᾧ τέθειται ἐπιγραφὴ\nΠερὶ τοῦ τὸ χεῖρον τῷ κρείττονι φιλεῖν ἐπιτίθεσθαι.\nἤδη δέ μοι καὶ ἄλλοτε τὰ τῆς τῶν παλαιῶν\nΕβραίων εὐσεβείας δόγματα παρατιθεμένῳ ἐν τοῖς\nτῆς Εὐαγγελικῆς Προπαρασκευῆς καὶ τὰ περὶ τοῦ\nδευτέρου αἰτίου διείληπται αὐταρκῶς, ἐφ’ ἃ καὶ νῦν\nτοὺς φιλομαθεῖς ἀναπέμψω. τοσούτων οὖν παρ’\nἙβραίοις καὶ τόνδε τὸν τρόπον περὶ τοῦ δευτέρου\nτῶν ὅλων αἰτίου τεθεολογημένων καιρὸς ἤδη καὶ\nτοῦ Πλάτωνος ἐν τῇ Ἐπινομίδι τάδε λέγοντος ἐπακουσαι\n“Καὶ τιμὰς ἀποδιδῶμεν μὴ τῷ μὲν ἐνιαυτὸν,\nτῷ δὲ μῆνα, τοῖς δὲ μή τινα μοῖραν τάττωμεν,\nμηδέ τινα χρόνον , ἐν ᾧ διεξέρχεται τὸν αὐτοῦ πόλον,\nσυναποτελῶν κόσμον, ὃν ἔταξε λόγος ὁ πάντων\nθειότατος · ὃν ὁ μὲν εὐδαίμων πρῶτον μὲν ἐθαύμασεν,\nἔπειτα δὲ ἔρωτα ἔσχε τοῦ καταμαθεῖν ὁπόσα\nθνητῇ φύσει δυνατά.”\nΚαὶ ἐν ἐπιστολῇ δὲ τῇ πρὸς Ἑρμείαν Ἔραστόν\nτε καὶ Κορίσκον εὖ μάλα πεφυλαγμένως τέθειται τὸ\nδόγμα, ὧδε πρὸς λέξιν ἐπιστέλλων\n“Ταύτην τὴν ἐπιστολὴν πάντας ὑμὰς τρεῖς ὄντας\nἀναγνῶναι χρὴ, μάλιστα μὲν ἀθρόους, εἰ δὲ μὴ,\nκατὰ δύο κοινῇ κατὰ δύναμιν ὡς οἷόν τέ ἐστι πλειστάκις,\nκαὶ χρῆσθαι συνθήκῃ καὶ νόμῳ κυρίῳ τούτῳ,\nὅ ἐστι δίκαιον ἐπομνύντας σπουδῇ τε ἅμα μὴ ἀμούσῳ\nκαὶ τῇ τῆς σπουδῆς ἀδελφῇ παιδείᾳ, καὶ τὸν τῶν\nπάντων θεὸν ἡγεμόνα τῶν τε ὄντων καὶ τῶν μελλόντων,\nτοῦ τε ἡγεμόνος καὶ αἰτίου πατέρα κύριον\nἐπομνύντας· ὃν, ἐὰν ὀρθῶς φιλοσοφῶμεν, εἰσόμεθα\nπάντες σαφῶς εἰς δύναμιν ἀνθρώπων εὐδαιμόνων.”\nἈρά σοι δοκεῖ ταῦτα λέγων ὁ Πλάτων’ τοῖς\nἘβραίων ἐπηκολουθηκέναι δόγμασιν, ἢ πόθεν ἄλλοθεν\nἐπῆλθεν αὐτῶ τοῦ πάντων τῶν γενητῶν αἰτίου\nκρείττονα ἄλλον θεὸν, τὸν δὴ καὶ πατέρα τοῦ πανηγεμόνος,\nπροσειπεῖν; πόθεν δ’ αὐτῷ τὸ τοῦ κυρίου\nἐπὶ τοῦ πατρὸς τοῦ δημιουργοῦ τάξαι ὄνομα, μηδενός\nπω πρὸ αὐτοῦ Ἑλλήνων ἀκοαῖς, ἀλλὰ μηδὲ εἰς νοῦν\nταῦτα καταβεβλημένου ;\nεἰ δὲ καὶ ἑτέρων ἡμῖν πάλιν\nμαρτύρων δεῖ εἰς ἀναμφίλεκτον παράστασιν τῆς\nτε τοῦ φιλοσόφου διανοίας καὶ τῆς τοῦ λόγου καταἐν\n\n\n\nσκευῆς, ἐπάκουσον οἶά σοι Πλωτῖνος ἐν οἷς περὶ\nτῶν τριῶν ἀρχικῶν ὑποστάσεων συνέταξε διασαφεῖ\nγράφων\n‘‘Κόσμον αἰσθητὸν τόνδε εἴ τις θαυμάζει,\nεἴς τε τὸ μέγεθος καὶ τὸ κάλλος καὶ τὴν τάξιν τῆς\nφορὰς τῆς ἀιδίου βλέπων, καὶ θεοὺς τοὺς ἐν αὐτῷ,\nτοὺς μὲν ὁρωμένους , τοὺς δὲ καὶ ἀφανεῖς ὄντας, καὶ\nδαίμονας καὶ ζῷα φυτά τε πάντα, ἐπὶ τὸ ἀρχέτυπον\nαὐτοῦ καὶ τὸ ἀληθινώτερον ἀναβὰς, κἀκεῖ πάντα\nἰδέτω νοητὰ, καὶ παρ’ αὐτῶν ἀί·δια ἐν οἰκείᾳ συνέσει\nκαὶ ζωῇ, καὶ τούτων τὸν ἀκήρατον νοῦν προστάτην\nκαὶ σοφίαν ἀμήχανον.”\nΕἶθ’ ἑξῆς τούτοις ἐπιφέρει λέγων\n“ Τίς οὖν ὁ τοῦτον γεννήσας; ὁ ἁπλοῦς καὶ ὁ\nπρὸ τοῦ τοιούτου , ὁ αἴτιος τοῦ καὶ εἶναι καὶ πολὺν\nεἶναι τοῦτον, ὁ τὸν ἀριθμὸν ποιῶν· ὁ γὰρ ἀριθμὸς\nοὐ πρῶτος· καὶ γὰρ πρὸ τῆς δυάδος τὸ ἴν· δεύτερον\nδὲ δυὰς, καὶ παρὰ τοῦ ἑνὸς γενομένη.\nΚαὶ πάλιν ὑποβὰς ἐπιλέγει\n“Πῶς οὖν, καὶ τί δεῖ νοῆσαι περὶ ἐκεῖνο μένον;\nπερίλαμψιν ἐξ αὐτοῦ μὲν, ἐξ αὐτοῦ δὲ μένοντος·\nοἶον ἡλίου τὸ περὶ αὐτὸν λαμπρὸν φῶς περιθέον, ἐξ\nαὐτοῦ ἀεὶ γεννώμενον , μένοντος δέ.\nκαὶ πάντα\nτὰ ὄντα ἕως μένει, ἐκ τῆς αὐτῶν οὐσίας, ἀναγκαίαν\nτὴν περὶ αὐτὰ πρὸς τὸ ἔξω αὐτῶν ἐκ τῆς παρούσης\nδυνάμεως δίδωσιν αὐτῶν ἐξηρτημένην ὑπόστασιν,\nεἰκόνα οὖσαν οἶον ἀρχετύπων , ὧν ἐξέφυ.\nπῦρ\nμὲν τὴν παρ’ αὐτῷ θερμότητα καὶ χιὼν οὐκ εἴσω\nμόνον τὸ ψυχρὸν κατέχει. μάλιστα δὲ ὅσα εὐώδη\nμαρτυρεῖ τούτῳ· ἕως γάρ ἐστι, πρόεισί τι ἐξ αὐτῶν\n\n\n\nπερὶ αὐτὰ, ὧν ἀπολαύει ὑποστάντων ὅ τι πλησίον.\nκαὶ πάντα δὲ ὅσα ἤδη τέλεια γεννᾷ· τὸ δὴ ἀεὶ\nτέλειον ἀεὶ καὶ ἀίδιον γεννᾷ · καὶ ἔλαττον δὲ ἑαυτοῦ\nγεννᾷ.\nτί οὖν χρὴ περὶ τοῦ τελειοτάτου λέγειν;\nμηδὲν ἀπ’ αὐτοῦ, ἢ τὰ μέγιστα μετ’ αὐτό. μέγιστον\nδὲ μετ’ αὐτὸν νοῦς καὶ δεύτερον. καὶ γὰρ ὁρᾷ ὁ\nνοῦς ἐκεῖνον, καὶ δεῖται αὐτοῦ μόνου, ἐκεῖνος δὲ\nτούτου οὐδέν. καὶ τὸ γεννώμενον ἀπὸ κρείττονος\nνοῦ νοῦν εἶναι· καὶ κρείττων ἁπάντων νοῦς, ὅτι\nτἄλλα μετ’ αὐτόν.”\nΤούτοις ἐξῆς ἐπιφέρει λέγων\n“ Ποθεῖ δὲ πᾶν τὸ γεννῆσαν καὶ τοῦτο ἀγαπᾷ,\nκαὶ μάλιστα ὅταν ὦσι μόνοι τὸ γεννῆσαν καὶ τὸ γεγεννημένον.\nὅταν δὲ καὶ τὸ ἄριστον ᾖ τὸ γεννῆσαν,\nἐξ ἀνάγκης σύνεστιν αὐτῷ, ὡς τῇ ἑτερότητι μόνον\nκεχωρίσθαι. εἰκόνα δὲ ἐκείνου εἶναι λέγομεν τὸν\nνοῦν. δεῖ γὰρ σαφέστερον λέγειν.”\nΚαὶ πάλιν τούτοις ἐπιλέγει\n“ Καὶ διὰ τοῦτο καὶ τὰ Πλάτωνος τριττά · πάντα\nπερὶ τὸν πάντων βασιλέα φησὶ τὰ πρῶτα · καὶ δεύτερον\nπερὶ τὰ δεύτερα, καὶ περὶ τὰ τρίτα τρίτον.\nλέγει δὲ καὶ τοῦ αἰτίου εἶναι πατέρα, αἴτιον μὲν\nτὸν νοῦν λέγων· δημιουργὸς γὰρ ὁ νοῦς αὐτῷ.\nτοῦτον δέ φησι τὴν ψυχὴν ποιεῖν ἐν τῷ κρατῆρι\nἐκείνῳ. τοῦ δὲ αἰτίου νοῦ ὄντος, πατέρα φησὶ τἀγαθὸν\nκαὶ τὸ ἐπέκεινα νοῦ καὶ ἐπέκεινα οὐσίας.\nπολλαχοῦ δὲ τὸ ὂν καὶ τὸν νοῦν τὴν ἰδέαν λέγει.\nὥστε Πλάτωνα εἰδέναι ἐκ μὲν τοῦ ἀγαθοῦ τὸν νοῦν,\nἐκ δὲ τοῦ νοῦ τὴν ψυχήν· καὶ εἶναι τοὺς λόγους\nτούσδε μὴ καινοὺς, μηδὲ νῦν, ἀλλὰ πάλαι μὲν εἰρῆσθαι\nμὴ ἀναπεπταμένως· τοὺς δὲ νῦν λόγους ἐξηγητὰς\nἐκείνων γεγονέναι, μαρτυρίοις πιστωσαμένους\n\n\nτὰς δόξας ταύτας παλαιὰς εἶναι τοῖς αὐτοῦ Πλάπωνος\nγράμμασι.”\nΤαῦτα μὲν ὁ Πλωτῖνος· ὁ δὲ Νουμήνιος τὰ\nΠλάτωνος πρεσβεύων ἐν τοῖς Περὶ τἀγαθοῦ τάδε\nκαὶ αὐτὸς περὶ τοῦ δευτέρου αἰτίου λέγων διερ-\nμηνεύει\n“Τὸν μέλλοντα δὲ συνήσειν θεοῦ πέρι\nπρώτου καἰ δευτέρου χρὴ πρότερον διελέσθαι ἕκαστα\nἐν τάξει καὶ ἐν εὐθημοσύνῃ τινί· κἄπειτα ἐπειδὰν\nδοκῇ ἤδη εὖ ἔχειν, τότε καὶ δεῖ ἐπιχειρεῖν εἰπεῖν\nκοσμίως, ἄλλως δὲ μὴ, ἢ τῷ πρωϊαίτερον πρὶν τὰ\nπρῶτα γενέσθαι ἁπτομένῳ σποδὸς ὁ θησαυρὸς γίνεσθαι\nλέγεται.\nμὴ δὴ πάθωμεν ἡμεῖς ταύτόν· θεὸν\nδὲ προσκαλεσάμενοι, ἑαυτοῦ γνώμονα γενόμενον τῷ\nλόγῳ, δεῖξαι θησαυρὸν φροντίδων, ἀρχώμεθα οὕτως.\nεὐκτέον μὲν ἤδη, διελέσθαι δὲ δεῖ.\nὁ θεὸς ὁ μὲν\nπρῶτος ἐν ἑαυτῷ ὤν ἐστιν ἁπλοῦς, διὰ τὸ ἑαυτῷ\nσυγγινόμενος διόλου μή ποτε εἶναι διαιρετός· ὁ\nθεὸς μέντοι ὁ δεύτερος καὶ τρίτος ἐστὶν εἶς· συμ-\nφερόμενος δὲ τῇ ὕλῃ δυάδι οὔσῃ ἑνοῖ μὲν αὐτὴν,\nσχίζεται δὲ ὑπ᾿ αὐτῆς, ἐπιθυμητικὸν ἦθος ἐχούσης\nκαὶ ῥεούσης.\nτῷ οὖν μὴ εἶναι πρὸς τῷ νοητῷ, ἦν\nγὰρ ἂν πρὸς ἑαυτῷ, διὰ τὸ τὴν ὕλην βλέπειν, ταύτης\nἐπιμελούμενος ἀπερίοπτος ἑαυτοῦ γίνεται.\nκαὶ\nἅπτεται τοῦ αἰσθητοῦ καὶ περιέπει , ἀνάγει τε ἔτι\nεἰς τὸ ἴδιον ἦθος ἐπορεξάμενος τῆς ὕλης.”\nΚαὶ μεθ’ ἕτερά φησι\nΚαὶ γὰρ οὔτε δημιουργεῖν ἐστι χρεὼν τὸν πρῶτον,\nκαὶ τοῦ δημιουργοῦντος δὲ θεοῦ χρὴ εἶναι\nνομίζεσθαι πατέρα τὸν πρῶτον θεόν.\nεἰ μὲν οὖν\nπερὶ τοῦ δημιουργικοῦ ζητοῖμεν, φάσκοντες δεῖν τὸν\nπρότερον ὑπάρξαντα , οὕτως ἂν ποιεῖν ἔχειν διαφε-\n\n\nρόντως, οἰκεία ἡ πρόσοδος αὕτη γεγονυῖα ἂν εἴη\nτοῦ λόγου· εἰ δὲ περὶ τοῦ δημιουργοῦ μή ἐστιν ὁ\nλόγος , ζητοῦμεν δὲ περὶ τοῦ πρώτου, ἀφοσιοῦμαί τε\nτὰ λεχθέντα καὶ ἔστω μὲν ἐκεῖνα ἄρρητα, μέτειμι\nδὲ ἑλεῖν τὸν λόγον, ἑτέρωθεν θηράσας.\nπρὸ μέντοι\nτοῦ λόγου τῆς ἁλώσεως διομολογησώμεθα ἡμῖν\nαὐτοῖς ὁμολογίαν οὐκ ἀμφισβητήσιμον ἀκοῦσαι, τὸν\nμὲν πρῶτον θεὸν ἀργὸν εἶναι ἔργων ξυμπάντων καὶ\nβασιλέα, τὸν δημιουργικὸν δὲ θεὸν ἡγεμονεῖν δι’\nοὐρανοῦ ἰόντα.\nδιὰ δὲ τούτου καὶ ὁ στόλος ἡμῖν\nἐστι, κάτω τοῦ νοῦ πεμπομένου ἐν διεξόδῳ πᾶσι τοῖς\nκοινωνῆσαι συντεταγμένοις.\nβλέποντος μὲν οὑν\nκαὶ ἐπεστραμμένου πρὸς ἡμῶν ἕκαστον τοῦ θεοῦ\nσυμβαίνει ζῆν τε καὶ βιώσκεσθαι τότε τὰ σώματα,\nκηδεύοντος τοῦ θεοῦ τοῖς ἀκροβολισμοῖς · μεταστρέξοντος\nδὲ εἰς τὴν ἑαυτοῦ περιωπὴν τοῦ θεοῦ ταῦτα\nμὲν ἀποσβέννυσθαι, τὸν δὲ νοῦν ζῆν βίου ἐπαυρόμενον\nεὐδαίμονος.”\nΤαῦτα μὲν ὁ Νουμήνιος. σὺ δέ γε παράθες\nαὐτοῖς τὰ ἀπὸ τῆς τοῦ Δαβὶδ προφητείας πάλαι\nπαρ’ Ἑβραίοις τοῦτον ᾀδόμενα τὸν τρόπον “ ὡς ἐμεγαλύνθη\nτὰ ἔργα σου, κύριε· πάντα ἐν σοφίᾳ ἐποίησας.\nἐπληρώθη ἡ γῆ τῆς κτίσεως σου · πάντα πρός\nσε προσδοκῶσι, δοῦναι τὴν τροφὴν αὐτοῖς εἰς εὔκαιρον.\nδόντος σου αὐτοῖς συλλέξουσιν , ἀνοίξαντος\nδέ σου τὴν χεῖρα τὰ πάντα πληρωθήσεται χρηστότητος.\nἀποστρέψαντος δέ σου τὸ πρόσωπον ταραχθήσονται.\nἀντανελεῖς τὸ πνεῦμα αὐτῶν, καὶ ἐκλείψουσι\nκαὶ εἰς τὸν χοῦν αὑτῶν ἐπιστρέψουσιν. ἐξαποστελεῖς\nτὸ πνεῦμά σου, καὶ κτισθήσονται, καὶ\nἀνακαινιεῖς τὸ πρόσωπον τῆς γῆς.”\nτί γὰρ\nταῦτα διαφέροι ἂν τῆς φασκούσης τοῦ φιλοσόφου\n\n\nδιανοίας ὡς ἄρα “ βλέποντος μὲν καὶ ἐπεστραμμένου\nπρὸς ἡμῶν ἕκαστον τοῦ θεοῦ συμβαίνει ζῆν τε καὶ\nβιώσκεσθαι τότε τὰ σώματα κηδεύοντος τοῦ θεοῦ·\nτοῖς ἀκροβολισμοῖς , μετ’ αστρέφοντος ὃς δὲ εἰς τὴν ἑαυτοῦ\nπεριωπὴν τοῦ θεοῦ ταῦτα ἀποσβέννυσθαι;”\nΠάλιν δ’ αὖ τοῦ σωτηρίου λόγου παρ’ ἡμῖν\nφάντος “ ἐγώ εἰμι ἡ ἄμπελος, ὁ πατήρ μου ὁ γεωργὸς,\nὑμεῖς τὰ κλήματα” ὁ Νουμήνιος ἐπάκουσον οἷα\nπερὶ τοῦ δευτέρου αἰτίου θεολογεῖ\n“Ὥσπερ δὲ πάλιν λόγος ἐστὶ γεωργῷ πρὸς\nτὸν φυτεύοντα ἀναφερόμενος , τὸν αὐτὸν λόγον μάλιστά\nἐστιν ὁ πρῶτος θεὸς πρὸς τὸν δημιουργόν. ὁ\nμέν γε ὢν σπέρμα πάσης ψυχῆς σπείρει εἰς τὰ μεταλαγχάνοντα\nαὐτοῦ χρήματα σύμπαντα· ὁ νομοθέτης\nδὲ φυτεύει καὶ διανέμει καὶ μεταφυτεύει εἰς ἡμᾶς\nἑκάστους τὰ ἐκεῖθεν προκαταβεβλημένα.”\nΚαὶ ἑξῆς δὲ πάλιν περὶ τοῦ πῶς ἀπὸ τοῦ\nπρώτου αἰτίου τὸ δεύτερον ὑπέστη τοιάδε φησίν\n“Ὁπόσα δὲ δοθέντα μέτεισι πρὸς τὸν λαμβάνοντα,\nἀπελθόντα ἐκ τοῦ δεδωκότος , ἐστὶ θεραπεία,\nd χρήματα, νόμισμα κοῖλον, ἐπίσημον· ταυτὶ μὲν οὖν\nἐστι θνητὰ καὶ ἀνθρώπινα , τὰ δὲ θεῖά ἐστιν οἶα\nμεταδοθέντα ἐνθένδ’ ἐκεῖθι γεγενημένα, ἐνθένδε\nτε οὐκ ἀπελήλυθε, κἀκεῖθι γενόμενα τὸν μὲν ὤνησε,\nτὸν δ’ οὐκ ἔβλαψε, καὶ προσώνησε τῇ περὶ ὧν ἠπίστατο\nἀναμνήσει.\nἔστι δὲ τοῦτο τὸ καλὸν χρῆμα\nἐπιστήμη ἡ καλὴ, ἧς ὤνατο μὲν ὁ λαβὼν, οὐκ ἀπολείπεται\nδ’ αὐτῆς ὁ δεδωκώς. οἷον ἂν ἴδοις ἐξαφθέντα\nἀφ’ ἑτέρου λύχνου λύχνον φῶς ἔχοντα, ὃ μὴ\nτὸν πρότερον ἀφείλατο, ἀλλὰ τῆς ἐν αὐτῷ ὕλης πρὸς\nτὸ ἐκείνου πῦρ ἐξαφθείσης.\nτοιοῦτον τὸ χρῆμά\nἐστι τὸ τῆς ἐπιστήμης , ἣ δοθεῖσα καὶ ληφθεῖσα\n\n\nπαραμένει μὲν τῷ δεδωκότι, σύνεστι δὲ τῷ λαβόντι\nἡ αὐτή.\nτούτου δὲ τὸ αἴτιον, a ξένε, οὐδέν\nἐστιν ἀνθρώπινον · ἀλλ’ ὅτι ἕξις τε καὶ οὐσία ἡ\nἔχουσα τὴν ἐπιστήμην ἡ αὐτή ἐστι παρά τε τῷ δεδωκότι\nθεῷ καὶ παρὰ τῷ εἰληφότι ἐμοὶ καὶ σοί.\nδιὸ καὶ ὁ Πλάτων’ τὴν σοφίαν ὑπὸ Προμηθέως\nἐλθεῖν εἰς ἀνθρώπους μετὰ φανοτάτου τινὸς πυρος\nἔφη.”\nΚαὶ πάλιν ὑποβὰς ἐξῆς φησιν\n“ Εἰσὶ δ’ οὗτοι βίοι ὁ μὲν πρώτου, ὁ δὲ δευτέρου\nθεοῦ. δηλονότι ὁ μὲν· πρῶτος θεὸς ἔσται ἑστὼς,\nὁ δὲ δεύτερος ἔμπαλίν ἐστι κινούμενος. ὁ μὲν οὖν\nπρῶτος περὶ τὰ νοητὰ, ὁ δὲ δεύτερος περὶ τὰ νοητὰ\nκαὶ αἰσθητά.\nμὴ θαυμάσῃς δ’ εἰ τοῦτ’ ἔφην·\nπολὺ γὰρ ἔτι θαυμαστότερον ἀκούσῃ. ἀντὶ γὰρ τῆς\nπροσούσης τῷ δευτέρῳ κινήσεως τὴν προσοῦσαν τῷ\nπρώτῳ στάσιν φημὶ εἶναι κίνησιν σύμφυτον, ἀφ’\nἧς ἥ τε τάξις τοῦ κόσμου καὶ ἡ μονὴ ἀίδιος καὶ ἡ\nσωτηρία ἀναχεῖται εἰς τὰ ὅλα.”\nἘπὶ τούτοις καὶ ἐν τῷ ἕκτῳ προστίθησι ταῦτα\n“Ἐπειδὴ ᾔδει ὁ Πλάτων’ παρὰ τοῖς ἀνθρώποις\nτὸν μὲν δημιουργὸν γινωσκόμενον μόνον, τὸν μέντοι\nπρῶτον νοῦν, ὅστις καλεῖται αὐτὸ ὂν, παντάπασιν\nἀγνοούμενον παρ’ αὐτοῖς, διὰ τοῦτο οὕτως εἶπεν,\nὥσπερ ἄν τις οὕτω λέγοι,\nὨ ἄνθρωποι , ὃν τοπάξετε\nὑμεῖς νοῦν οὐκ ἔστι πρῶτος, ἀλλὰ ἕτερος πρὸ\nτούτου νοῦς πρεσβύτερος καὶ θειότερος.”\nΚαὶ μεθ’ ἕτερα ἐπιλέγει\n“ Κυβερνήτης μέν που ἐν μέσῳ πελάγει φορούμενος\nὑπὲρ πηδαλίων ὑψίζυγος τοῖς οἴαξι διιθύνει\n\n\n\nτὴν ναῦν ἐφεζόμενος, ὄμματα δ᾿ αὐτοῦ καὶ νοῦς\nεὐθὺ τοῦ αἰθέρος ξυντέταται πρὸς τὰ μετάρσια, καὶ\nἡ ὁδὸς αὐτῷ ἄνω δι᾿ οὐρανοῦ ἄπεισι, πλέοντι κάτω\nκατὰ τὴν θάλατταν· οὕτω καὶ ὁ δημιουργὸς τὴν\nὕλην, τοῦ μήτε διακροῦσαι μήτε ἀποπλαγχθῆναι αὐτὴν,\nἁρμονίᾳ ξυνδησάμενος αὐτὸς μὲν ὑπὲρ ταύτης\nἔδρυται, οἷον ὑπὲρ νεὼς ἐπὶ θαλάττης, τῆς ὕλης·\nτὴν ἁρμονίαν δὲ ἰθύνει, ταῖς ἰδέαις οἰακίζων, βλέπει\nτε ἀντὶ τοῦ οὐρανοῦ εἰς τὸν ἄνω θεὸν προσαγόμενον\nαὐτοῦ τὰ ὄμματα , λαμβάνει τε τὸ μὲν κριτικὸν ἀπὸ\nτῆς θεωρίας, τὸ δὲ ὁρμητικὸν ἀπὸ τῆς ἐφέσεως.”\nΚαὶ ὁ σωτήριος παρ᾿ ἡμῖν λόγος “οὐδὲν,\nφησὶ, δύναται ὁ υἱὸς ποιεῖν ἀφ᾿ ἑαυτοῦ, ἐὰν μή τι\nβλέπῃ τὸν πατέρα ποιοῦντα.” ἀλλὰ γὰρ τοσαῦτα καὶ\nπερὶ τοῦδε ὁ Νουμήνιος. ὅτι δὲ οὐκ οἰκεῖα, τὰ δὲ\nΠλάτωνι δοκοῦντα διεσάφει, οὐδὲν ἐπιλέγειν δεῖ\nταῖς αὐτοῦ φωναῖς.\nὁ δέ γε Πλάτων ὅτι μὴ\nπρῶτος ταῖσδε κέχρηται ταῖς ἐπιβολαῖς, φθάνουσι δ᾿\nαὐτὸν προειληφότες Ἑβραίων οἱ σοφοὶ, δέδεικται διὰ\nτῶν ἐκτεθειμένων. εἰκότως δῆτα καὶ τῶν νέων φιλοσόφων\nδιαφανὴς γεγονὼς Ἀμέλιος , τῆς Πλάτωνος\nκαὶ αὐτὸς, εἰ καί τις ἄλλος, ζηλωτὴς φιλοσοφίας,\nπλὴν ἀλλὰ βάρβαρον ὀνομάσας τὸν Ἑβραῖον θεολόγον,\nεἰ καὶ μὴ ἑέ ὀνόματος ἠξίωσε τοῦ εὐαγγελιστοῦ\nἸωάννου μνήμην ποιήσασθαι, ἐπιμαρτυρεῖ δ᾿ οὖν\nὅμως ταῖς αὐτοῦ φωναῖς, αὐτὰ δὴ ταῦτα πρὸς ῥῆμα\nγράφων\n“Καὶ οὗτος ἄρα ἦν ὁ λόγος καθ᾿ ὃν αἰεὶ\nὄντα τὰ γινόμενα ἐγίνετο, ὡς ἂν καὶ ὁ Ἡράκλειτος\nἀξιώσειε, καὶ νὴ Δί᾿ ὃν ὁ βάρβαρος ἀξιοῖ ἐν τῇ τῆς\nἀρχῆς τάξει τε καὶ ἀξίᾳ καθεστηκότα πρὸς θεὸν\nεἶναι καὶ θεὸν εἶναι· δι᾿ οὗ πάνθ᾿ ἁπλῶς γεγενῆ-\n\n\nσθαι· ἐν ᾧ τὸ γενόμενον ζῶν καἰ ζωὴν καὶ ὂν πεφυκέναι·\nκαὶ εἰς τὰ σώματα πίπτειν , καὶ σάρκα ἐνδυσάμενον\nφαντάζεσθαι ἄνθρωπον , μετὰ τοῦ καὶ\nτηνικαῦτα δεικνύειν τῆς φύσεως τὸ μεγαλεῖον· ἀμέλει\nκαὶ ἀναλυθέντα πάλιν ἀποθεοῦσθαι, καὶ θεὸν\nεἶναι, οἷος ἢν πρὸ τοῦ εἰς τὸ σῶμα καὶ τὴν σάρκα\nκαὶ τὸν ἄνθρωπον καταχθῆναι. ”\nΤαῦτ’ οὐκέτ’ ἐπεσκιασμένως, ἀλλ’ ἄντικρυς\nἤδη γυμνῇ τῇ κεφαλῇ μεταπεφρασμένα ἐκ τῆς βαρβάρου\nθεολογίας δῆλα ἂν εἴη. ὁ δέ γε βάρβαρος τίς\nἦν αὐτῷ εἰ μὴ ὁ τοῦ σωτῆρος ἡμῶν εὐαγγελιστὴς\nἸωάννης , Ἐβραῖος ὢν ἐξ Ἑβραίων ;\nὅς που ἀρχόμενος\nτῆς οἰκείας γραφῆς ὧδέ πη θεολογεῖ “ἐν ἀρχῇ\nἦν ὁ λόγος· καὶ ὁ λόγος ἦν πρὸς τὸν θεόν. καὶ\nθεὸς ἦν ὁ λόγος · οὗτος ἦν ἐν ἀρχῇ πρὸς τὸν θεόν.\nπάντα δι’ αὐτὸν ἐγένετο, καὶ χωρὶς αὐτοῦ ἐγένετο\nοὐδὲ ἕν, ὃ γέγονεν. ἐν αὐτῷ ζωὴ ἦν, καὶ ἡ ζωὴ ἦν\nτὸ φῶς τῶν ἀνθρώπων. καὶ ὁ λόγος σὰρξ ἐγένετο,\nκαὶ ἐσκήνωσεν ἐν ἡμῖν, καὶ ἐθεασάμεθα τὴν δόξαν\nαὐτοῦ, δόξαν ὡς μονογενοῦς παρὰ πατρός.”\nτοῦ\nδ’ αὐτοῦ πέρι καὶ ἄλλος ‘Eβραίων θεόλογος ἐπάκουσον\nοἷα διέξεισιν ‘ὅς ἐστιν εἰκὼν τοῦ θεοῦ τοῦ\nἀοράτου , πρωτότοκος πάσης κτίσεως, ὅτι ἐν αὐτῷ\nἐκτίσθη τὰ πάντα τὰ ἐν τοῖς οὐρανοῖς καὶ τὰ ἐπὶ\nτῆς γῆς , εἴτε ὁρατὰ εἴτε ἀόρατα · καὶ πάντα δι’ αὐτοῦ\nσυνέστηκε, καὶ τὰ πάντα ἐν αὐτῷ ἐκτίσθη, τά τε\nὁρατὰ καὶ τὰ ἀόρατα.”\nἀλλὰ καὶ τὰ περὶ τῆς τοῦ\nδευτέρου αἰτίου συστάσεως τε καὶ οὐσιώσεως ὧδε\nτοῖς Ἑλλήνων σοφοῖς πρὸς τὰ Ἑβραίων συμπεφώνηται.\nμετίωμεν δῆτα καὶ ἐφ’ ἕτερα.\nΤῶν παρ’ Ἑβραίοις λογίων μετὰ τὸν περὶ\nπατρὸς καὶ υἱοῦ λόγον ἐν τρίτῃ τάξει τὸ ἅγιον\n\n\nπνεῦμα καταλεγόντων , καὶ τήν γε ἁγίαν καὶ μακαρίαν\nτριάδα τοῦτον ὑποτιθεμένων τὸν τρόπον, ὡς\nἂν τῆς τρίτης δυνάμεως πᾶσαν ὑπερβεβηκυίας γενητὴν\nφύσιν, οὖσάν τε πρώτην μὲν τῶν διὰ τοῦ υἱοῦ\nσυστασῶν νοερῶν οὐσιῶν, τρίτην δὲ ἀπὸ τοῦ πρώτου\nτου αἰτίου, θέα ὅπως καὶ ὁ Πλάτων’ τοιαῦτά τινα\nᾐνίξατο διὰ τῆς πρὸς Διονύσιον ἐπιστολῆς λέγων\n“ Φραστέον δή σοι δι’ αἰνιγμῶν, ἵν ἄν τι\nδέλτος ἢ πόντου ἢ γῆς ἐν πτυχαῖς πάθῃ, ὁ ἀναγνοὺς\nμὴ γνῷ. ὧδε γὰρ ἔχει · περὶ τὸν πάντων βασιλέα\nπάντ’ ἐστὶ, καὶ ἐκείνου ἕνεκα πάντα, καὶ ἐκεῖνο αἴτιον\nἀπάντων καλῶν· δεύτερον δὲ περὶ τὰ δεύτερα\nκαὶ τρίτον περὶ τὰ τρίτα. ἡ οὖν ἀνθρωπίνη ψυχὴ\nπερὶ αὐτὰ ὀρέγεται μαθεῖν ποῖα ἄττα ἐστὶ, βλέπουσα\nεἰς τὰ αὐτῆς συγγενῆ.”\nΤαῦτα οἶ τὸν Πλάτωνα διασαφεῖν πειρώμενοι\nἐπὶ τὸν πρῶτον θεὸν ἀνάγουσιν , ἐπί τε τὸ δεύτερον\nαἴτιον καὶ τρίτον τὴν τοῦ κόσμου ψυχὴν, θεὸν τρίτον\nκαὶ αὐτὴν ὁριζόμενοι εἶναι · οἶ δέ γε θεῖοι λόγοι\nτὴν ἁγίαν καὶ μακαρίαν τριάδα, πατρὸς καὶ υἱοῦ\nκαὶ ἁγίου πνεύματος , ἐν ἀρχῆς λόγῳ τάττουσι κατὰ\nτὰ ἀποδεδομένα.\nἝπεται τούτοις τὴν τοῦ ἀγαθοῦ ἐξετάσαι οὐσίαν.\nΤῆς παρ’ Ἑβραίοις θείας γραφῆς διαφόρως\nτὴν τοῦ ἀγαθοῦ οὐσίαν καὶ αὐτὸ τὸ ἀγαθὸν οὐδὲν\nἄλλο εἷναι ἢ θεὸν διδασκούσης , δι’ ὧν τέ φησιν\nἀγαθὸς κύριος πάσι τοῖς ὑπομένουσιν αὐτόν · ψυχῇ,\nἣ ἐκζητήσει αὐτόν·” καὶ “ ἐξομολογεῖσθε τῷ κυρίῳ\nὅτι ἀγαθὸς, ὅτι εἰς τὸν αἰῶνα τὸ ἔλεος αὐτοῦ ” δι’\nὧν τε ὁ σωτήριος λόγος πρὸς τὸν περὶ τοῦδε ἐρό-\n\n\n\nμενον ἀπεφήνατο εἰπὼν “τί με ἐρωτᾷς περὶ τοῦ\nἀγαθοῦ; οὐδεὶς ἀγαθὸς εἰ μὴ εἷς ὁ θεός·”\nἐπάκουσον\nτοῦ Πλάτωνος, ἅ φησιν ἐν Τιμαίῳ\n“ Λέγωμεν δὴ δι᾿ ἥντινα αἰτίαν γένεσιν καὶ τὸ\nπᾶν τόδε ὁ ξυνιστὰς ξυνέστησεν. ἀγαθὸς ἦν· ἀγαθῷ\nδ᾿ οὐδεὶς περὶ οὐδενὸς οὐδέποτ᾿ ἐγγίνεται φθόνος.\nτούτου δὲ ἐκτὸς ὢν πάντα ὅτι μάλιστα ἐβουλήθη\nγενέσθαι παραπλήσια ἑαυτῷ.”\nΚαὶ ἐν τῇ Πολιτεία δὲ ταῦτά φησιν\n“ Ἆρ᾿ οὖν οὐ καὶ ὁ ἥλιος ὄψις μὲν οὐκ ἔστιν,\nαἴτιος δ᾿ ὢν αὐτῆς ὁρᾶται ὑπ᾿ αὐτῆς ταύτης; οὕτως,\nἦ δ᾿ ὅς. τοῦτον τοίνυν, ἦν δ᾿ ἐγὼ, φάναι με λέγειν\nτὸν τοῦ ἀγαθοῦ ἔκγονον , ὃν τὸ ἀγαθὸν ἐγέννησεν\nἀνάλογον ἑαυτῷ , ὅ τι περ αὐτὸ ἐν τῷ νοητῷ τόπῳ\nπρός τε νοῦν καὶ τὰ νοούμενα , τοῦτον ἐν τῷ ὁρατῷ\nπρός τε ὄψιν καὶ τὰ ὁρώμενα.”\nΚαὶ ἑξῆς ἐπιλέγει\n“Τοῦτο τοίνυν τὸ τὴν ἀλήθειαν παρέχον τοῖς\nγιγνωσκομένοις καὶ τὸ γιγνώσκοντι τὴν δύναμιν\nἀποδιδοῦν τὴν τοῦ ἀγαθοῦ ἰδέαν φάθι εἶναι.”\nΚαὶ πάλιν φησὶ\n“ Τὸν ἥλιον τοῖς ὁρωμένοις οὐ μόνον, οἶμαι,\nτὴν τοῦ ὁρᾶσθαι δύναμιν παρέχειν φήσεις, ἀλλὰ καὶ\nτὴν γένεσιν καὶ αὔξην καὶ τροφὴν, οὐ γένεσιν αὐτὸν\nὄντα. πῶς γάρ ; καὶ τοῖς γινωσκομένοις τοίνυν μὴ\nμόνον τὸ γινώσκεσθαι φάναι ὑπὸ τοῦ ἀγαθοῦ παρεῖναι,\nἀλλὰ καὶ τὸ εἶναί τε καὶ τὴν οὐσίαν ὑπ᾿ ἐκείνοῦ\nαὐτοῖς προσεῖναι, οὐκ οὐσίας ὄντος τοῦ ἀγαθοῦ,\nἀλλ᾿ ἐπέκεινα οὐσίας πρεσβείᾳ καὶ δυνάμει ὑπερ-\nέχοντος.”\nΣαφέστατα διὰ τούτων οὐ μόνον τὸ γινώσκεσθαι\nταῖς νοηταῖς οὐσίαις, ἀλλὰ καὶ τὸ εἶναί τε καὶ\nτὴν οὐσίαν ἔχειν παρὰ τοῦ ἀγαθοῦ, δηλαδὴ τοὐ θεοῦ,\nφησὶν ὁ Πλάτων’· τό τε ἀγαθὸν “ μὴ εἶναι οὐσίαν,\nἀλλ’ ἐπέκεινα τῆς οὐσίας, πρεσβείᾳ καὶ δυνάμει\nὑπερἐχον·” ὥστε μὴ ὁμοούσια αὐτὰ τίθεσθαι, ἀλλὰ\nμηδὲ ἀγέννητα νομίζειν, ὅτι δὴ καὶ τὸ εἶναι καὶ τὴν\nοὐσίαν εἴληφε παρὰ τοῦ μὴ ὄντος οὐσίας, ἀλλ’ ἐπέκεινα\nοὐσίας πρεσβείᾳ καὶ δυνάμει ὑπερέχοντος· ὃν\nδὴ καὶ μόνον εἰκότως θεὸν τὰ Ἑβραίων ἀναγορεύει\nλόγια, ὡς ἂν τοῖς πᾶσιν αἴτιον ὄντα.\nτὰ δὴ οὖν\nμήτε τὸ εἶναι μήτε τὴν οὐσίαν παρ’ ἑαυτῶν ἔχοντα,\nἀλλὰ μηδὲ τῆς τἀγαθοῦ φύσεως ὄντα, οὐ δὴ εὔλογον\nθεοὺς ἡγεῖσθαι, οἶς μὴ φύσει τὸ ἀγαθὸν πρόσεστιν·\nἐνὶ γὰρ τοῦτο μόνῳ καὶ οὐδενὶ ἄλλῳ ἀναθετέον , τῷ\nμόνῳ ἀγαθῷ, ὃ δὴ καὶ ἐπέκεινα πάσης οὐσίας πρεσβείᾳ\nτε καὶ δυνάμει ὑπερέχον” θαυμασίως ὁ Πλάτων\nἀνεφώνησε. πάλιν δὲ καὶ ὁ Νουμήνιος ἐν τοῖς\nΠερὶ τἀγαθοῦ, τὴν τοῦ Πλάτωνος διάνοιαν ἑρμηνεύων,\nτοῦτον διέξεισι τὸν τρόπον\n“Τὰ μὲν οὖν σώματα λαβεῖν ἡμῖν ἔξεστι,\nσημαινομένοις ἔκ τε ὁμοίων ἀπό τε τῶν ἐν τοῖς παρακειμένοις\nγνωρισμάτων ἐνόντων· τἀγαθὸν δὲ οὐδενὸς\nἐκ παρακειμένου οὐδ’ αὖ ἀπὸ ὁμοίου αἰσθητοῦ\nἐστι λαβεῖν μηχανή τις οὐδεμία· ἀλλὰ δεήσει, οἷον\nεἴ τις ἐπὶ σκοπῇ καθήμενος , ναῦν ἁλιάδα βραχεῖάν\nτινα τούτων τῶν ἐπακτρίδων . τῶν μόνων, μίαν, μόνην,\nἔρημον , μετακυμίοις ἐχομένην ὀξὺ δεδορκὼς,\nμιᾷ βολῇ κατεῖδε τὴν ναῦν, οὕτω δή τινα ἀπελθόντα\nπόρρω ἀπὸ τῶν αἰσθητῶν ὁμιλῆσαι τῷ ἀγαθῷ μόνῳ\nμόνον, ἔνθα μήτε τις ἄνθρωπος μήτε τι ζῷον ἕτερον,\nμηδὲ σῶμα μέγα μηδὲ σμικρὸν, ἀλλά τις ἄφατος καὶ\n\n\nἀδιήγητος ἀτεχνῶς ἐρημία θεσπέσιος, ἔνθα τοῦ ἀγαθοῦ\nἤθη διατριβαί τε καὶ ἀγλαίαι, αὐτὸ δὲ ἐν εἰρήνῃ,\nἐν εὐμενείᾳ, τὸ ἤρεμον, τὸ ἡγεμονικὸν, ἵλεων,\nἐποχούμενον ἐπὶ τῇ οὐσίᾳ.\nεἰ δέ τις πρὸς τοῖς\nαἰσθητοῖς λιπαρῶν τὸ ἀγαθὸν ἐφιπτάμενον φαντάζεται,\nκἄπειτα τρυφῶν οἴοιτο τῷ ἀγαθῷ ἐντετυχηκέναι,\nτοῦ παντὸς ἁμαρτάνει. τῷ γὰρ ὄντι οὐ ῥᾳδίας,\nθείας δὲ πρὸς αὐτὸ δεῖ μεθόδου· καί ἐστι κράτιστον,\nτῶν αἰσθητῶν ἀμελήσαντι, νεανιευσαμένῳ\nπρὸς τὰ μαθήματα, τοὺς ἀριθμοὺς θεασαμένῳ, οὕτως\nἐκμελετῆσαι μάθημα, τί ἐστι τὸ ὄν.”\nΤαῦτα μὲν ἐν τῷ πρώτῳ ’ ἐν δὲ τῷ πέμπτῳταῦτά ᾦ\nφησιν\n“ Εἰ δ’ ἐστὶ μὲν νοητὸν ἡ οὐσία καὶ ἡ ἰδ’ ἔα, ταύτης\nδ’ ὡμολογήθη πρεσβύτερον καὶ αἴτιον εἶναι ὁ\nνοῦς, αὐτὸς οὗτος μόνος εὕρηται ὢν τὸ ἀγαθόν. καὶ\nγὰρ εἰ ὁ μὲν δημιουργὸς θεός ἐστι γενέσεως, ἀρκεῖ\nτὸ ἀγαθὸν οὐσίας εἶναι ἀρχή. ἀνάλογον δὲ τούτῳ\nμὲν ὁ δημιουργὸς θεὸς, ὢν αὐτοῦ μιμητὴς, τῇ δὲ\nοὐσίᾳ ἡ γένεσις · εἰκὼν γὰρ αὐτῆς ἐστι καὶ μίμημα.\nεἴπερ δὲ ὁ δημιουργὸς ὁ τῆς γενέσεως ἐστιν ἀγαθὸς,\nἠ που ἔσται καὶ ὁ τῆς οὐσίας δημιουργὸς αὐτοάγαθον,\nσύμφυτον τῇ οὐσίᾳ. ὁ γὰρ δεύτερος διττὸς\nὢν αὐτοποιεῖ τήν τε ἰδέαν ἑαυτοῦ καὶ τὸν κόσμον,\nδημιουργὸς ὤν· ἔπειτα θεωρητικὸς ὅλως.\nσυλλελογισμένων\nδ’ ἡμῶν ὀνόματα τεσσάρων πραγμάτων\nτέσσαρα ἔστω ταῦτα· ὁ μὲν πρῶτος θεὸς αὐτοάγαθον·\nὁ δὲ τούτου μιμητὴς δημιουργὸς ἀγαθός· ἡ δ’\nοὐσία μία μὲν ἡ τοῦ πρώτου , ἑτέρα δὲ ἡ τοῦ δευτέρου·\nἧς μίμημα ὁ καλὸς κόσμος, κεκαλλωπισμένος\nμετουσίᾳ τοῦ καλοῦ. ”\nΚαὶ ἐν τῷ ἕκτῳ δὲ ἐπιλέγει\n“ Μετέχει δὲ αὐτοῦ τὰ μετίσχοντα ἐν ἄλλῳ μὲν\nοὐδενὶ, ἐν δὲ μόνῳ τῷ φρονεῖν· ταύτῃ ἄρα καὶ τῆς\nἀγαθοῦ συμβάσεως ὀνίναιτ’ ἂν, ἄλλως δ’ οὔ. καὶ\nμὲν δὴ τὸ φρονεῖν, τοῦτο δὴ συντετύχηκε μόνῳ τῷ\nπρώτῳ. ὑφ’ οὑ οὑν τὰ ἄλλα ἀποχραίνεται καὶ ἀγαθοπῦται,\nἐὰν τοῦτο ἐκείνῳ μόνον μόνῳ προσῇ, ἀβελτέρας\nἂν εἴη ψυχῆς ἔτι ἀμφιλογεῖν.\nεἰ γὰρ ἀγαθός\nἐστιν ὁ δεύτερος οὐ παρ’ ἑαυτοῦ, παρὰ δὲ τοῦ πρώτου,\nπῶς οἷόν τε ὑφ’ οὗ μετουσίας ἐστὶν οὗτος ἀγαθὸς\nμὴ ἀγαθὸν εἶναι, ἄλλως τε κἂν τύχῃ αὐτοῦ ὡς\nἀγαθοῦ μεταλαχὼν ὁ δεύτερος;\nοὕτω τοι ὁ Πλάτων\nἐκ συλλογισμοῦ τῷ ὀξὺ βλέποντι ἀπέδωκε τὸ\nἀγαθὸν ὅτι ἐστὶν ἓν.”\nΚαὶ πάλιν ἐξῆς φησι\n“ Ταῦτα δὲ οὕτως ἔχοντα ἔθηκεν ὁ Πλάτων’\nἄλλῃ καὶ ἄλλῃ χωρίσας· ἰδίᾳ μὲν γὰρ τὸν κυκλικὸν\nἐπὶ τοῦ δημιουργοῦ ἐγράψατο ἐν Τιμαίῳ εἰπὼν “ἀγαθὸς\nἦν·” ἐν δὲ τῇ Πολιτείᾳ τὸ ἀγαθὸν εἶπεν\nἀγαθοῦ ἰδέαν· ὡς δὴ τοῦ δημιουργοῦ ἰδέαν οὖσαν\nτὸ ἀγαθὸν , ὅτι πέφανται ἡμῖν ἀγαθὸς μετουσίᾳ τοῦ\nπρώτου τε καὶ μόνου.\nὥσπερ γὰρ ἄνθρωποι μὲν\nλέγονται τυπωθέντες· ὑπὸ τῆς ἀνθρώπου ἰδέας, βόες\nδ’ ὑπὸ τῆς βοὸς, ἵπποι δ’ ὑπὸ τῆς ἵππου ἰδέας·\nοὕτω καὶ εἰκότως ὁ δημιουργὸς, εἴπερ ἐστὶ μετουσίᾳ\nτοῦ πρώτου ἀγαθοῦ ἀγαθὸς , ἰδέα ἂν εἴη ὁ πρῶτος\nνοῦς, ὢν αὐτοάγαθον.”\n“ Οὕτω δὲ γεγενημένος δῆλον δ’ ὅτι ὁ\nκόσμος) πρὸς τὸ λόγῳ καὶ φρονήσει περιληπτὸν, καὶ\nκατὰ τὰ αὐτὰ ἔχον δεδημιούργηται. τούτων δὲ ὐπαρχόντων\nαὖ πᾶσα ἀνάγκη τόνδε τὸν κόσμον εἰκόνα\n\n\n\nτινὸς εἶναι. — τὰ γὰρ δὴ νοητὰ ζῷα πάντα ἐκεῖνο\nπεριλαβὸν ἔχει ἐν ἑαυτῷ, καθάπερ ὅδ’ ὁ κόσμος ἡμᾶς.”\nΤαῦτα μὲν ὁ Πλάτων’ ἐν Τιμαίῳ. τὴν δὲ τῶν\nεἰρημένων διάνοιαν ἐκ τῶν Διδύμῳ Περὶ τῶν ἀρεσκόντων\nΠλάτωνι συντεταγμένων ἐκθήσομαι. γράφει\nδὲ οὕτως\n“ Τῶν κατὰ φύσιν αἰσθητῶν κατὰ γένος ὡρισμένα\nτινὰ παραδείγματα φάμενος εἶναι τὰς ἰδέας,\nὧν τὰς ἐπιστήμας γίνεσθαι καὶ τοὺς ὅρους · παρὰ\nπάντας γὰρ ἀνθρώπους ἄνθρωπόν τινα νοεῖσθαι,\nκαὶ παρὰ πάντας ἵππους ἵππον, καὶ κοινῶς παρὰ τὰ\nζῷα ζῷον ἀγένητον καὶ ἄφθαρτον.\nὃν τρόπον δὲ\nσφραγῖδος μιᾶς ἐκμαγεῖα γίνεσθαι πολλὰ καὶ συχνὰς\nεἰκόνας ἑνὸς ἀνδρὸς, οὕτως ἐκ μιᾶς ἑκάστης ἰδέας\nαἰσθητῶν σωμάτων φύσεις παμπληθεῖς , τῆς μὲν\nἀνθρώπων ἀνθρώπους ἅπαντας, καὶ κατὰ τὸν αὐτὸν\nλόγον ἐπὶ τῶν ἄλλων τῶν κατὰ φύσιν.\nεἶναι δὲ\nτὴν ἰδέαν ἀί·διον οὐσίαν, αἰτίαν καὶ ἀρχὴν τοῦ ἓκαστον\nεἶναι τοιοῦτον οἳα ἐστὶν αὐτή.\nκαθάπερ οὖν\nτὰ κατὰ μέρος ὥσπερ ἀρχέτυπα τῶν αἰσθητῶν προηγεῖσθαι\nσωμάτων, οὕτ’ ὡς τὴν πάσας ἐν ἑαυτῇ περιέχουσαν\nκαλλίστην καὶ τελειοτάτην οὐσίαν ὑπάρχειν\nτοῦδε παράδειγμα τοῦ κόσμου· πρὸς γὰρ ταύτην\nἀφομοιωθέντα ὑπὸ τοῦ δημιουργήσαντος αὐτὸν ἀπειργάσθαι\nθεοῦ κατὰ πρόνοιαν ἐκ τῆς πάσης οὐσίας.”\nΤαῦτα καὶ ἀπὸ τοῦ δεδηλωμένου ἀνδρός. φθάνει\nγε μὴν καὶ ταῦτα Μώσης ὁ πάνσοφος, πρὸ τοῦ\nφαινομένου ἡλίου καὶ ἄστρων καὶ πρὸ τοῦ ὁρωμένου\nοὐρανοῦ, ὃ δὴ στερέωμα καλεῖ, πρό τε τῆς καθ’ ἡμᾶς\nξηρᾶς γῆς καὶ πρὸ τῆς παρ’ ἡμῖν ἡμέρας καὶ νυκτὸς\nφῶς ἕτερον παρὰ τὸ τοῦ ἡλίου ἡμέραν τε καὶ νύκτα\nκαὶ τὰ λοιπὰ πρὸς τοῦ πανηγεμόνος καὶ αἰτίου τῶν\n\n\nὅλων θεοῦ πεποιῆσθαι διδάσκων.\nἀλλὰ καὶ οἱ\nμετὰ Μωσἐα παῖδες Ἑβραίων ἥλιόν τινα εἶναι ἀσώματον\nοὐ πᾶσιν ὁρατὸν οὐδὲ θνητοῖς ὀφθαλμοῖς\nὑπαγόμενον ὁρίζονται, ὡς ὁ προφήτης ἐκ προσώπου\nθεοῦ λέγων “ τοῖς δὲ φοβουμένοις με ἀνατελεῖ ἥλιος\nδικαιοσύνης.”\nκαὶ αὐτὴν δὲ δικαιοσύνην, οὐχὶ\nτὴν ποιὰν ἐν ἀνθρώποις, ἀλλὰ τὴν ταύτης ἰδέαν οἶδεν\nἄλλος Ἑβραίων προφήτης , ὁ φήσας περὶ θεοῦ “ τίς\nἐξήγειρεν ἀπὸ ἀνατολῶν δικαιοσύνην; ἐκάλεσεν αὐτὴν\nκατὰ πρόσωπον αὐτοῦ, καὶ πορεύσεται δ’ ὡσεὶ\nἐνώπιον ἐθνῶν.”\nκαὶ λόγον δὲ θεῖον ἀσώματον\nκαὶ οὐσιώδη ἀρτίως ἡμῖν ὁ κοινὸς ἡμῶν λόγος ἐν\nτοῖς πρόσθεν ἀπὸ τῆς Ἑβραίων παρίστη γραφῆς. οὗ\nπερὶ λόγου καὶ τάδε παρὰ τοῖς αὐτοῖς εἴρηται “ ὃς\nἐγεννήθη ἡμῖν σοφία ἀπὸ θεοῦ, δικαιοσύνη τε καὶ\nἁγιασμὸς καὶ ἀπολύτρωσις.\nλέγεται καὶ ζωὴ,\nλέγεται καὶ σοφία, λέγεται καὶ ἀλήθεια. καὶ πάντα\nτὰ κατ’ οὐσίαν ὄντα τε καὶ ὑφεστῶτα οἱ Ἑβραίων\nλόγοι διδάσκουσιν , (εἰ δὴ Ἑβραῖοι καὶ οἶ τοῦ σωτῆρος\nἡμῶν ἀπόστολοί τε καὶ μαθηταὶ) ναὶ μὴν καὶ\nμυρίας ἄλλας ἀσωμάτους δυνάμεις, οὐρανοῦ τε ἐπέκεινα\nκαὶ πάσης τῆς ὑλικῆς καὶ ῥοώδους οὐσίας· ὧν\nτὰς εἰκόνας ἐν τοῖς αἰσθητοῖς φασι κατατυπῶσαι ·\nἐφ’ ὧν ἤδη καὶ τοὔνομα τῆς εἰκόνος παρειλήφασι.\nτὸν γοῦν ἄνθρωπον εἰκόνα διαρρήδην νοητοῦ\nπαραδείγματος εἶναι, καὶ πάντα τὸν ἀνθρώπων βίον\nἐν εἰκόνι διαπορεύεσθαι εἰρήκασι. λέγει δ’ οὖν ὁ\nΜώσης “ καὶ ἐποίησεν ὁ θεὸς τὸν ἄνθρωπον, κατ’\nεἰκόνα θεοῦ ἐποίησεν αὐτόν.” καὶ πάλιν ἄλλος\nΕβραῖος τὰ πάτρια φιλοσοφῶν “ μέντοιγε (φησὶν)\nἐν εἰκόνι διαπορεύεται ἂνθρμπος.” ἤδη δὲ καὶ οἱ\nτῶν ἱερῶν νόμων ἐξηγηταὶ ἐπάκουσον ὅπως τὴν ἐν\n\n\nτοῖς Μώσεως γράμμασι διάνοιαν σαφηνίζουσι. λέγει\nδ’ οὖν ὁ ‘Εβραῖος Φίλων τὰ πάτρια διερμηνεύων\nαὐτοῖς ῥήμασιν\n“ Εἰ δέ τις ἐθελήσειε γυμνότερον χρήσασθαι\nτοῖς ὀνόμασιν, οὐδὲν ἂν ἕτερον εἴποι τὸν νοητὸν\nκόσμον ἢ θεοῦ λόγον ἤδη κοσμοποιοῦντος. οὐδὲ\nγὰρ ἡ νοητὴ πόλις ἓτερόν τί ἐστιν ἢ ὁ τοῦ ἀρχιτέκτονος\nλογισμὸς, ἤδη τὴν νοητὴν πόλιν κτίζειν διανοουμένου.\nτὸ δὲ δόγμα τοῦτο Μώσεως ἐστὶν, οὐκ\nἐμόν. τὴν γοῦν ἀνθρώπου γένεσιν ἀναγράφων ἐν\nτοῖς ἔπειτα διαρρήδην ὁμολογεῖ, ὡς ἄρα κατ’ εἰκόνα\nθεοῦ διετυπώθη.\nεἰ δὲ τὸ μέρος εἰκὼν εἰκόνος,\nδηλονότι καὶ τὸ ὅλον εἶδος σύμπας οὗτος ὁ αἰσθητὸς\nκόσμος, εἰ μείζων τῆς ἀνθρωπίνης ἐστὶ, μίμημα\nθείας εἰκόνος δηλονότι · καὶ ἡ ἀρχέτυπος σφραγὶς,\nὅν φαμεν νοητὸν εἷναι κόσμον, αὐτὸς ἂν εἴη τὸ παράδειγμα,\nἀρχέτυπος ἰδέα τῶν ἰδεῶν, ὁ θεοῦ λόγος. ”\n“Φησὶ δ’ ὡς ἐν ἀρχῇ ἐποίησεν ὁ θεὸς τὸν\nοὐρανὸν καὶ τὴν γῆν, τὴν ἀρχὴν παραλαμβάνων\nοὐχ, ὡς οἴονταί τινες, τὴν κατὰ χρόνον · (χρόνος γὰρ\nοὐκ ἦν πρὸ κόσμου·) ἀλλ’ ἢ σὺν αὐτῷ γέγονεν, ἢ\nμετ’ αὐτόν.\nἐπεὶ γὰρ διάστημα τῆς τοῦ κόσμου\nκινήσεως ἐστιν ὁ χρόνος, πρότερον δὲ τοῦ κινουμένου\nκίνησις οὐκ ἂν γένοιτο, ἀλλ’ ἢ ἀναγκαῖον αὐτὴν\nὕστερον ἢ ἅμα συνίστασθαι , ἀναγκαῖον ἄρα καὶ τὸν\nχρόνον ἢ ἰσήλικα κόσμου γεγονέναι, ἢ νεώτερον ἐκείνου,\nπρεσβύτερον δὲ ἀποφαίνεσθαι τολμᾶν ἀφιλόσοφον.\nεἰ δ’ ἀρχὴ μὴ παραλαμβάνεται τανῦν ἡ\nκατὰ χρόνον , εἰκὸς ἂν εἴη μηνύεσθαι τὴν κατ’ ἀριΦίλων]\n\n\n\nθμὸν, ὡς τὸ ἐν ἀρχῇ ἐποίησεν ἴσον εἶναι τῷ πρῶτον\nἐποίησε τὸν οὐρανόν.”\nΕἶθ’ ἐξῆς λέγει\n“ Πρῶτον οὖν ὁ ποιῶν ἐποίει οὐρανὸν ἀσώματον\nκαὶ γῆν ἀόρατον καὶ ἀέρος ἰδέαν καὶ κενοῦ · ὧν τὸ\nμὲν ἐπεφήμισε σκότος, ἐπειδὴ μέλας ὁ ἀὴρ τῇ φύσει, ·\nτὴν δὲ ἄβυσσον· πολύβυθον γὰρ τό γε κενὸν καὶ\nἀχανές.\nεἶθ’ ὕδατος ἀσώματον οὐσίαν καὶ πνεύματος,\nκαὶ ἐπὶ πᾶσιν ἑβδόμου φωτὸς, ὃ πάλιν ἀσώματον\nἦν, καὶ νοητὸν ἡλίου παράδειγμα, καὶ πάντα\nὅσα φωσφόρα ἄστρα κατὰ τὸν οὐρανὸν ἔμελλε συνίστασθαι.\nπρονομίας δὲ τό τε πνεῦμα καὶ τὸ φῶς\nἠξιοῦτο· τὸ μὲν γὰρ ὠνόμασε θεοῦ, διότι ζωτικώτατον\nτὸ πνεῦμα , ζωῆς δὲ θεὸς αἴτιος · τὸ δὲ φῶς,\nὅτι ὑπερβάλλον καλόν · τοσούτῳ γὰρ τὸ νοητὸν τοῦ\nὁρατοῦ λαμπρότερόν τε καὶ αὐγοειδέστερον , ὅσῳπερ\nἥλιος, οἶμαι, σκότους καὶ ἡμέρα νυκτὸς, καὶ τὰ κριτήρια\nνοῦς ὁ τῆς ὅλης ψυχῆς ἡγεμὼν, ὀφθαλμῶν\nσώματος.\nτὸ δὲ ἀόρατον καὶ νοητὸν φῶς ἐκεῖνο\nθείου λόγου γέγονεν εἰκὼν τοῦ διερμηνεύσαντος\nτὴν γένεσιν αὐτοῦ· καὶ ἔστιν ὑπερουράνιος ἀστὴρ,\nπηγὴ τῶν αἰσθητῶν ἀστέρων, ἣν οὐκ ἂν ἀπὸ σκοποῦ\nκαλἐσειειν ἄν τις παναύγειαν , ἀφ’ ἧς ἥλιος καὶ σελήνη\nκαὶ οἱ ἄλλοι πλανῆται καὶ ἀπλανεῖς ἀρύονται,\nκαθ’ ὅσον ἑκάστῳ δύναμις, τὰ πρέποντα φέγγη , τῆς\nἀμιγοῦς καὶ καθαρᾶς αὐγῆς ἐκείνης ἀμαυρουμένης,\nοὑ ἂν ἄρξηται τρέπεσθαι κατὰ τὴν ἐκ νοητοῦ πρὸς\nαἰσθητὸν μεταβολήν. εἰλικρινὲς γὰρ οὐδὲν τῶν ἐν\nαἰσθήσει.\nΚαὶ μετὰ βραχέα ἐπιλέγει\n“Ἐπεὶ δὲ φῶς μὲν ἐγένετο, σκότος δ’\nκαὶ ἀνεχώρησεν, ὅροι δ’ ἐν τοῖς μεταξὺ διαστήμασιν\n\n\nἐπάγησαν ἑσπέρα τε καὶ πρωία, κατ’ ἀναγκαῖον τοῦ\nχρόνου μέτρον ἀπετελεῖτο εὐθὺς ὃ καὶ ἡμέραν\nκαλῶς ποιῶν ἐκάλεσεν· καὶ ἡμέραν οὐχὶ πρώτην,\nἀλλὰ μίαν, ἣ λέλεκται διὰ τὴν τοῦ νοητοῦ κόσμου\nμόνωσιν, μοναδικὴν ἔχοντος φύσιν.\nὁ μὲν οὖν\nἀσώματος κόσμος ἤδη πέρας εἶχεν, ἱδρυθεὶς ἐν τῷ\nθείῳ λόγῳ· ὁ δ’ αἰσθητὸς πρὸς παράδειγμα τούτου\nἐτελειογονεῖτο· καὶ πρῶτον αὐτοῦ τῶν μερῶν, ὃ καὶ\nπάντων ἄριστον, ἐποίει τὸν οὐρανὸν ὁ δημιουργὸς,\nὃν ἐτύμως στερέωμα προσηγόρευσεν, ἅτε σωματικὸν\nὄντα. τὸ γὰρ σῶμα φύσει στερεὸν, ὅ τι περ καὶ\nτριχῆ διαστατόν. στερεοῦ δὲ καὶ σώματος ἔννοια τίς\nἑτέρα πλὴν τὸ πάντη διεστηκός; εἰκότως οὖν ἀντιθεὶς\nτῷ νοητῷ καὶ ἀσωμάτῳ τὸν αἰσθητὸν καὶ σωματοειδῆ,\nτοῦτον στερεὸν ἒκάλεσε. ”\nΤαῦτα ὁ Φίλων. συνᾴδει δὲ αὐτῷ καὶ ὁ Κλήμης\nἐν τῷ ἓκτῳ Στρωματεῖ λέγων ὧδε\nΚόσμον τε αὖθις τὸν μὲν νοητὸν οἶδεν ἡ\nβάρβαρος φιλοσοφία, τὸν δὲ αἰσθητόν· τὸν μὲν\nἀρχέτυπον , τὸν δὲ εἰκόνα τοῦ καλοῦ παραδείγματος.\nκαὶ τὸν μὲν ἀνατίθησι μονάδι, ὡς ἂν νοητὸν, τὸν\nδὲ αἰσθητὸν ἑξάδι· γάμος γὰρ παρὰ τοῖς Πυθαγορείοις,\nὡς ἂν γόνιμος ἀριθμὸς, ἡ ἑξὰς καλεῖται.\nκαὶ ἐν μὲν τῇ μονάδι συνίστησιν οὐρανὸν ἀόρατον\nκαὶ γῆν ἁγίαν καὶ φῶς νοητόν. ‘ ἐν ἀρχῇ γὰρ\nφησὶν) ἐποίησεν ὁ θεὸς τὸν οὐρανὸν καὶ τὴν γῆν·\nἡ δὲ γῆ ἦν ἀόρατος. εἶτ’ ἐπιφέρει καὶ εἷπεν ὁ θεὸς,\nγενέσθω φῶς, καὶ ἐγένετο φῶς.’ ἐν δὲ τῇ κοσμογονίᾳ\nτῇ αἰσθητῆ̣ στερεὸν οὐρανὸν δημιουργεῖ· τὸ δὲ στερεὸν\nαἰσθητόν · γῆν τε ὁρατὴν καὶ φῶς βλεπόμενον.\nἆρ’ οὐ δοκεῖ σοι ἐντεῦθεν ὁ Πλάτων’ ζῴων ἰδέας\nἐν τῷ νοητῷ ἀπολείπειν κόσμῳ καὶ τὰ εἴδη τὰ αἰ-\nσθητὰ κατὰ τὰ γένη δημιουργεῖν τὰ νοητά;\nεἰκότως\nἄρα ἐκ γῆς μὲν τὸ σῶμα διαπλάττεσθαι λέγει\nΜώσης , ὅ γήινόν φησιν ὁ Πλάτων’ σκῆνος , ψυχὴν\nδὲ τὴν λογικὴν ἄνωθεν ἐμπνευσθῆναι ὑπὸ θεοῦ εἰς\nπρόσωπον.\nἐνταῦθα γὰρ τὸ ἡγεμονικὸν ἱδρῦσθαι\nλέγουσι, τὴν διὰ τῶν αἰσθητηρίων ἐπεισόδιον τῆς\nψυχῆς ἐπὶ τοῦ πρωτοπλάστου εἴσοδον ἑρμηνεύοντες,\nδιὸ καὶ κατ’ εἰκόνα καὶ καθ’ ὁμοίωσιν τὸν ἄνθρωπον\nγεγονέναι. εἰκὼν μὲν γὰρ θεοῦ λόγος ὁ θεῖος καὶ\nβασιλικὸς, ἄνθρωπος ἀπαθὴς, εἰκὼν δὲ εἰκόνος ἀνθρώπινος\nνοῦς.”\nἈκούσωμεν δὲ καὶ τῶν ῥηθησομένων.\nἜτι πρὸς τούτοις ὁ Πλάτων’ τοῖς Ἑβραίων\nἐπακολουθήσας λόγοις οὐ μόνον ἀσωμάτους καὶ ἀγα-\nθὰς δυνάμεις, ἀλλὰ καὶ ἐναντίας φησὶν εἶναι, ὧδέ\nπη γράφων ἐν τῷ δεκάτῳ τῶν Νόμων\n“ Ψυχὴν διοικοῦσαν καὶ ἐνοικοῦσαν τοῖς πάντη\nκινουμένοις πῶς οὐ καὶ τὸν οὐρανὸν ἀνάγκη διοικεῖν\nφάναι;\nΤί μήν ;\nΜίαν, ἢ πλείους ; πλείους, ἐγὼ ὑπὲρ σφῶν ἀπο-\nκρινοῦμαι. δυοῖν μέν που ἔλαττον μηδὲν τιθῶμεν,\nτῆς τε εὐεργέτιδος καὶ τῆς τἀναντία δυναμένης ἐξεργάζεσθαι.”\nΕἶθ’ ὑποβάς φησιν\n“ ’ Επειδὴ γὰρ συνεχωρήααμεν ἡμῖν αὐτοῖς εἶναι\nμὲν τὸν οὐρανὸν πολλῶν μεστὸν ἀγαθῶν, εἶναι δὲ\nκαὶ τῶν ἐναντίων, πλειόνων δὲ τῶν μὴ, μάχη δὴ,\n\n\n\nφαμὲν, ἀθάνατός ἐσθ’ ἡ τοιαύτη καὶ φυλακῆς θαυμαστῆς\nδεομένη. ξύμμαχοι δὲ ἡμῖν θεοί τε καὶ δαίμνες,\nἡμεῖς δ’ αὖ κτήματα θεῶν καὶ δαιμόνων. ”\nΠόθεν καὶ ταῦτα τῷ Πλάτωνι ἐγὼ μὲν οὐκ\nἂν ἔχοιμι φράζειν· ὃ δ’ ἔχω φάναι ἀληθὲς, μυρίοις\nπρόσθεν ἢ Πλάτωνα γενέσθαι χρόνοις καὶ τοῦθ’\n‘ Εβραίοις ἀνωμολογῆσθαι τὸ δόγμα.\nλέγει δ’ οὖν\nἡ παρ’ αὐτοῖς γραφὴ ‘καὶ ἦν ὡς ἡ ἡμέρα αὕτη, καὶ\nἦλθον οἶ ἄγγελοι τοῦ θεοῦ παραστῆναι ἐνώπιον τοῦ\nθεοῦ · καὶ ὁ διάβολος ἦλθεν ἐν μέσῳ αὐτῶν , περιελθὼν\nτὴν γῆν καὶ ἐμπεριπατήσας αὐτήν, ” διάβολον\nμὲν τὴν ἐναντίαν δύναμιν, ἀγγέλους δὲ θεοῦ τὰς\nἀγαθὰς προσειποῦσα.\nταύτας δὲ τὰς ἀγαθὰς δυνάμεις\nκαὶ πνεύματα θεῖα καὶ λειτουργοὺς θεοῦ\nπροσαγορεύει ἐν οἷς φησιν “ ὁ ποιῶν τοὺς ἀγγέλους\nαὐτοῦ πνεύματα, καὶ τοὺς λειτουργοὺς αὐτοῦ πυρὸς\nφλόγα.\nἀλλὰ καὶ τὴν διαμάχην τῶν ἐναντίων ὧδε\nπαρίστησιν ὁ φήσας “ οὐκ ἔστιν ἡμῖν ἡ πάλη πρὸς\nαἷμα καὶ σάρκα, ἀλλὰ πρὸς τὰς ἀρχὰς, πρὸς τὰς\nἐξουσίας , πρὸς τοὺς κοσμοκράτορας τοῦ σκότους τοῦ\nαἰῶνος τούτου, πρὸς τὰ πνευματικὰ τῆς πονηρίας ἐν\nτοῖς ἐπουρανίοις. ”\nἄντικρυς δ’ ἔοικεν ὁ Πλάτων’\nτὸ Μώσεως λόγιον μεταφράζειν τὸ φῆσαν ‘ὅτε διεμέριζεν\nὁ ὕψιστος ἔθνη , ὡς διέσπειρεν υἱοὺς Ἀδὰμ,\nἔστησεν ὅρια ἐθνῶν κατὰ ἀριθμὸν ἀγγέλων θεο”,\nδι’ ὧν κτήματα θεῶν καὶ δαιμόνων τὸ πᾶν γένος\nἀνθρώπων εἶναι ὡρίσατο.\nΚαὶ ἐν τοῖς περὶ ψυχῆς δὲ ἀθανασίας\nοὐδὲν Μώσεως ὁ Πλάτων’ διέστηκε τῇ δόξῃ. ὁ μέν\nγε πρῶτος ἀθάνατον οὐσίαν εἶναι τὴν ἐν ἀνθρώπῳ\nψυχὴν ὡρίσατο, εἰκόνα φήσας ὑπάρχειν αὐτὴν θεοῦ,\nμᾶλλον δὲ κατ’ εἰκόνα θεοῦ γεγενῆσθαι. “εἶπε γὰρ\n\n\n(φησὶν) ὁ θεὸς, ποιήσωμεν ἄνθρωπον κατ’ εἰκόνα\nκαὶ ὁμοίωσιν ἡμετέραν. καὶ ἐποίησεν ὁ θεὸς τὸν ἄνθρωπον,\nκατ’ εἰκόνα θεοῦ ἐποίησεν αὐτόν.”\nκαὶ\nἐξῆς τὸν σύνθετον τῷ λόγῳ διαιρῶν εἴς τε τὸ φαινόμενον\nσῶμα καὶ εἰς τὸν κατὰ ψυχὴν νοούμενον\nἐπιλέγει “ καὶ ἔλαβεν ὁ θεὸς χοῦν ἀπὸ τῆς γῆς, καὶ\nἔπλασεν τὸν ἄνθρωπον καὶ ἐνεφύσησεν εἰς τὸ πρόσωπον\nαὐτοῦ πνοὴν ζωῆς, καὶ ἐγένετο ὁ\nεἰς ψυχὴν ζῶσαν.\nἀλλὰ καὶ ἀρχικόν φησιν αὐτὸν\nκαὶ βασιλικὸν γενέσθαι τῶν ἐπὶ γῆς πάντων. λέγει\nδ’ οὖν “ καὶ εἶπεν ὁ θεὸς, ποίησωμεν ἄνθρωπον\nκατ’ εἰκόνα ἡμετέραν καὶ καθ’ ὁμοίωσιν, καὶ ἐρχέτωσαν\nτῶν ἰχθύων τῆς θαλάσσης, καὶ τῶν πετεινῶν\nτοῦ οὐρανοῦ, καὶ τῶν κτηνῶν καὶ πάσης τῆς γῆς.\nκαὶ ἐποίησεν ὁ θεὸς τὸν ἄνθρωπον ἐν εἰκόνι αὐτοῦ,\nκατ’ εἰκόνα θεοῦ ἐποίησεν αὐτόν.\nπῶς δ’ ἂν\nἄλλως εἰκὼν ἐπινοοῖτο θεοῦ καὶ ὁμοίωμα ἢ κατὰ τὰς\nἐν τῷ θεῷ δυνάμεις καὶ κατὰ τὴν τῆς ἀρετῆς ὁμοιότητα;\nΜωσεῖ δὴ καὶ ἐν τούτοις ὥσπερ μεμαθητεθμένος\nὁ Πλάτων’ ἐπάκουσον ἐν τῷ Ἀλκιβιάδη\nοἶά φησιν\n“ Ἒχομεν οὖν εἰπεῖν ὅ τι τῆς ψυχῆς ἐστι\nθειότερον ἢ τοῦτο περὶ ὃ τὸ εἰδέναι τε καὶ φρονεῖν\nἐστίν ;\nΟὐκ ἔχομεν.\nΤῷ θεῷ ἄρα τοῦτο ἔοικεν αὐτῆς· καί τις εἰς\nτοῦτο βλέπων, καὶ πᾶν τὸ θεῖον γνοὺς, θεόν τε καὶ\nφρόνησιν, οὕτω καὶ ἑαυτὸν ἂν γνοίη μάλιστα.\nΦαίνεται.\nἌρ’ οὖν, ὅθ’ ὥσπερ κάτοπτρά ἐστι σαφέστερα\n\n\n\nτοῦ ἐν τῷ ὀφθαλμῷ ἐνόπτρου καὶ καθαρώτερα καὶ\nλαμπρότερα, οὕτω καὶ ὁ θεὸς τοῦ ἐν τῇ ἡμετέρᾳ\nψυχῇ βελτίστου καθαρώτερόν τε καὶ λαμπρότερον\nτυγχάνει ὂν.\nἚοικέ γε, ὦ Σώκρατες.\nΕἰς τὸν θεὸν ἄρα βλέποντες ἐκείνῳ καλλίστῳ\nἐνόπτρῳ χρῴμεθ’ ἂν καὶ τῶν ἀνθρωπίνων εἰς τὴν\nψυχῆς ἀρετὴν, καὶ οὕτως ἂν μάλιστα ὁρῷμεν καὶ\nγινώσκοιμεν ἡμᾶς αὐτούς.\nΝαί.”\nΤαῦτα μὲν ἐν τῷ Ἀλκιβιάδῃ. ἐν δὲ τῷ Περὶ\nψυχῆς ὅπως πλατύτερον ἑρμηνεύει τὰ κατὰ τοὺς τόπους\nἐπάκουσον.\n“ Θῶμεν οὖν βούλει, ἴφη, δύο εἴδη τῶν ὄντων,\nτὸ μὲν ὁρατὸν, τὸ δὲ ἀειδές; Θῶμεν, ἔφη. Καὶ τὸ\nμὲν ἀειδὲς ἀεὶ κατὰ τὰ αὐτὰ ἔχον, τὸ δὲ ὁρατὸν\nμηδέποτε κατὰ ταὐτά; Καὶ ταῦτα, ἔφη , θῶμεν.\nΦέρε δὴ, ἦ δ’ ὃς, ἄλλο δή τι ἡμῶν αὐτῶν τὸ μὲν\nσῶμά ἐστι, τὸ δὲ ψυχή; Οὐδὲν ἄλλο, ἔφη. Ποτέρῳ\nοὖν ὁμοιότερον τῷ εἴδει φαῖμεν ἂν εἶναι καὶ συγγενέστερον\nτὸ σῶμα; Παντὶ, ἔφη, τοῦτό γε δῆλον\nὅτι τῷ ὁρατῷ. Τί δὲ ἡ ψυχή; ὁρατὸν , ἢ ἀειδές;\nΟὐχ ὑπὸ ἀνθρώπων γε , ὦ Σώκρατες, ἔφη. ‘ Αλλὰ\nμὴν ἡμεῖς γε τὰ ὁρατὰ καὶ τὰ μὴ τῇ τῶν ἀνθρώπων\nφύσει ἐλέγομεν, ἢ ἄλλῃ τινὶ οἴει; Τῇ’ τῶν ἀνθρώπων.\nΤί οὖν περὶ ψυχῆς λέγομεν ; ὁρατὸν ἢ ἀόρατον\nεἷναι; Οὐχ ὁρατόν. ‘ Αειδὲς ἄρα; Ναί. ‘Ομοιίτεροντερον\nἄρα ψυχὴ σώματός ἐστι τῷ ἀειδεῖ, τὸ δὲ τῷ\nὁρατῷ. Πᾶσα ἀνάγκη, ὦ Σώκρατες.\nΟὐκοῦν καὶ\nτόδε πάλαι ἐλέγομεν, ὅτι ἡ ψυχὴ ὅταν μὲν τῷ σώματι\n\n\n\nπροσχρῆται εἰς τὸ σκοπεῖν τι, ἢ διὰ τοῦ ὁρᾶν, ἢ διὰ\nτοῦ ἀκούειν, ἢ δι’ ἄλλης τινὸς αἰσθήσεως· (τοῦτο\nγάρ ἐστι τὸ διὰ τοῦ σώματος, τὸ δι’ αἰσθήσεως σκοπεῖν\nτι·) τότε μὲν ἕλκεται ὑπὸ τοῦ σώματος εἰς\nταῦτα τὰ μηδέποτε κατὰ ταὐτὰ ἔχοντα · καὶ αὐτὴ\nπλανᾶται καὶ ταράττεται καὶ ἰλιγγιᾷ ὥσπερ μεθύουσα,\nἅτε τοιούτων ἐφαπτομένη,. Πάνυ γε.\nὋτανδὲ\nδὲ αὐτὴ καθ’ αὑτὴν σκοπῇ, ἐκεῖσε οἴχεται, εἰς τὸ\nκαθαρόν τε καὶ ἀεὶ ὂν καὶ ἀθάνατον καὶ ὡσαύτως\nἔχον 5 καὶ ὡς ξυγγενὴς οὖσα αὐτοῦ ἀεὶ μετ’ ἐκείνου\nτε γίνεται, ὅταν περ αὐτὴ καθ’ ἑαυτὴν γένηται καὶ\nἐξῇ αὐτὴ, καὶ πέπαυταί τε τοῦ πλάνου καὶ περὶ\nἐκεῖνα ἀεὶ κατὰ τὰ αὐτὰ καὶ ὡσαύτως ἔχει, ἅτε τοοιούτων\nἐφαπτομένη. καὶ τοῦτο αὐτῆς τὸ πάθημα φρόνησις\nκέκληται.\nΠαντάπασιν , ἔφη, καλῶς καὶ ἀληθῆ\nλέγεις, ὢ Σώκρατες. Ποτέρῳ οὖν αὖ σοι δοκεῖ τῷ\nεἴδει καὶ ἐκ τῶν πρόσθεν εἰρημένων] καὶ ἐκ τῶν\nνῦν λεγομένων ἡ ψυχὴ ὁμοιότερον εἶναι καὶ συγγενέστερον ;\nΠᾶς ἂν, ἔμοιγε δοκεῖ, ἦ δ’ ὃς, συγχωρήσαι,\nΣώκρατες , ἐκ ταύτης τῆς μεθόδου καὶ ὁ\nδυσμαθέστατος ὅτι ὅλῳ καὶ παντὶ ὁμοιότερόν ἐστιν\nψυχὴ τῷ ἀεὶ ὡσαύτως ἔχοντι μᾶλλον ἢ τῷ μή.\nΤί\nδὲ τὸ σῶμα; Τῷ ἑτέρῳ. ὁρᾶ δὴ καὶ τῇδε· ὅτι ἐπειδὰν\nἐν τῷ αὐτῷ ὦσι ψυχὴ καὶ σῶμα, τῷ μὲν δουλεύειν\nκαὶ ἄρχεσθαι ἡ φύσις προστάττει , τῇ δὲ\nἄρχειν καὶ δεσπόζειν· καὶ κατὰ ταῦτα αὖ πότερόν\nσοι δοκεῖ ὅμοιον τῷ θείῳ εἶναι καὶ πότερον τῷ\nθνητῷ ; Ἢ οὐ δοκεῖ σοι τὸ μὲν θεῖον οἶον ἄρχειν τε\nκαὶ ἡγεμονεύειν πεφυκέναι, τὸ δὲ θνητὸν ἄρχεσθαί\nτε καὶ δουλεύειν; ἔμοιγε.\nΠοτέρῳ οὖν ἡ ψυχὴ\nἔοικε; Δηλαδὴ, ὠ Σώκρατες, ὅτι ἡ μὲν ψυχὴ τῷ\nθείῳ, τὸ δὲ σῶμα τῷ θνητῷ. Σκόπει δὴ, ἔφη, ὢ\n\n\nΚέβης, εἰ ἐκ πάντων τῶν εἰρημένων τάδε ἡμίν\nξυμβαίνει · τῷ μὲν θείῳ καὶ ἀθανάτῳ καὶ νοητῷ\nκαὶ μονοειδεῖ καὶ ἀδιαλύτῳ καὶ ἀεὶ ὡσαύτως κατὰ\nτὰ αὐτὰ ἔχοντι ἑαυτῷ ὁμοιότατον εἶναι ψυχὴν, τῷ\nδὲ ἀνθρωπίνω καὶ θνητῷ καὶ ἀνοήτῳ καὶ πολυειδεῖ\nκαὶ διαλυτῷ καὶ μηδέποτε κατὰ τὰ αὐτὰ ἔχοντι\nἑαυτῷ ὁμοιότατον αὖ εἶναι τὸ σῶμα\nἚχομέν\nτι παρὰ ταῦτα ἄλλο λέγειν, ὠ φίλε Κέβης,\nὡς οὐχ οὕτως ἔχει; Οὐκ ἔχομεν. Τί οὑν; τούτων\nοὕτως ἐχόντων ἆρ’ οὐ σώματι μὲν ταχὺ διαλύεσθαι\nπροσήκει, ψυχῇ δὲ αὖ τὸ παράπαν ἀδιαλύτῳ εἶναι, ἢ\nἐγγύς τι τούτου ;\nΠῶς γὰρ οὔ ; Συννοεῖς οὖν,\nἔφη, ὅτι ἐπειδὰν ἀποθάνῃ ὁ ἄνθρωπος, τὸ μὲν ὁρατὸν\nαὐτοῦ, τὸ σῶμα, καὶ ἐν ὁρατῷ κείμενον, ὃ δὴ νεκρὸν\nκαλοῦμεν, ᾦ προσήκει διαλύεσθαι καὶ διαπίπτειν\nκαὶ διαπνεῖσθαι, οὐκ εὐθὺς τούτων οὐδὲν πέπονθεν,\nἀλλ’ ἐπιεικῶς συχνὸν ἐπιμένει χρόνον· ἐὰν μέν τις\nκαὶ χαριέντως ἔχων τὸ σῶμα τελευτήσῃ, καὶ ἐν τοιαύτῃ\nὥρᾳ, καὶ πάνυ μάλα. συμπεσὸν γὰρ τὸ σῶμα\nκαὶ ταριχευθὲν , ὥσπερ οἱ ἐν Αἰγύπτῳ ταριχευθέντες,\nὀλίγου ὅλον μένει ἀμήχανον ὅσον χρόνον. ἔνια\nδὲ μέρη τοῦ σώματος, καὶ ἐὰν σαπῇ, ὀστᾶ τε καὶ\nνεῦρα καὶ τὰ τοιαῦτα πάντα ὅμως, ὡς ἒπος εἰπεῖν,\nἀθάνατά ἐστιν, ἢ οὔ; Ναί.\nἩ δὲ ψυχὴ ἄρα (τὸ\nἀειδὲς , τὸ εἰς τοιοῦτον τόπον ἕτερον οἰχόμενον, γενναῖον\nκαὶ καθαρὸν καὶ ἀειδῆ, εἰς Ἀίδου Ἃιδου, ὡς ἀληθῶς,\nπαρὰ τὸν ἀγαθὸν καὶ φρόνιμον θεὸν, οἷ, ἂν\nθεὸς ἐθέλῃ, αὐτίκα καὶ τῇ ἐμῇ ψυχῇ ἰτέον·) αὕτη δὲ\nδὴ ἡμῖν ἡ τοιαύτη καὶ οὕτω πεφυκυῖα ἀπαλλαττομένη\nτοῦ σώματος εὐθὺς διαπεφύσηται καὶ ἀπόλωλεν,\nὥς φασιν οἱ πολλοὶ ἄνθρωποι;\nΠολλοῦ γε\nδεῖ, 09 φίλε Κέβης τε καὶ Σιμμία · ἀλλὰ πολλῷ μᾶλλον\n\n\nὧδε ἔχει. ἐὰν μὲν καθαρὰ ἀπαλλάττηται, μηδὲν τοῦ\nσώματος συνεφέλκουσα, ἅτε οὐδὲν κοινωνοῦσα αὐτῷ\nἐν τῷ βίῳ ἑκοῦσα εἶναι, ἀλλὰ φεύγουσα αὐτὸ, καὶ\nσυνηθροισμένη αὐτὴ εἰς ἑαυτὴν, ἅτε μελετῶσα ἀεὶ\nτοῦτο · (τοῦτο δὲ οὐδὲν ἄλλο ἐστὶν ἢ ὀρθῶς φιλοσοφοῦσα\nκαὶ τῷ ὄντι τεθνάναι μελετῶσα ῥᾳδίως · ἢ\nοὐ τοῦτ’ ἂν εἴη μελέτη θανάτου ; Παντάπασί γε.)\nΟὐκοῦν οὕτω μὲν ἔχουσα εἰς τὸ ὅμοιον αὐτῇ τὸ\nἀειδὲς ἀπέρχεται, τὸ θεῖόν τε καὶ ἀθάνατον καὶ φρόνιμον·\nοἷ ἀφικομένῃ ὑπάρχει αὐτῇ εὐδαίμονι εἷναι,\nπλάνης καὶ ἀνοίας καὶ φόβων καὶ ἀγρίων ἐρώτων\nκαὶ τῶν ἄλλων κακῶν τῶν ἀνθρωπείων ἀπηλλαγμένῃ,\nὥσπερ δὲ λέγεται κατὰ τῶν μεμυημένων, ὡς ἀληθῶς\nτὸν λοιπὸν χρόνον μετὰ θεῶν διάγουσα, οὕτω φῶμεν,\nὦ Κέβης, ἢ ἄλλως,. Οὕτως νὴ Δία, ἴφη ὁ Κέβης.\nβῆς.\nἊν δέ γε, οἶμαι, μεμιασμένη καὶ ἀκάθαρτος\nτοῦ σώματος ἀπαλλάττηται, ἅτε σώματι ἀεὶ ξυνοῦσα,\nκαὶ τοῦτο θεραπεύουσα , καὶ ἐρῶσα, καὶ γεγοητευμένη\nὑπ’ αὐτοῦ, ὑπό τε τῶν ἐπιθυμιῶν καὶ ἡδονῶν,\nὥστε μηδὲν ἄλλο δοκεῖν εἶναι ἀληθὲς ἀλλ’ ἢ τὸ σωματοειδές,\nοὗ ἄν τις ἅψαιτο, καὶ ἴδοι καὶ φάγοι καὶ\nπίοι καὶ πρὸς τὰ ἀφροδίσια χρήσαιτο· τὸ δὲ τοῖς\nὄμμασι σκοτῶδες καὶ ἀειδὲς, νοητὸν δὲ καὶ φιλοσοφίᾳ\nαἱρετὸν, τοῦτο δὲ εἰθισμμένη μισεῖν τε καὶ τρέμειν\nκαὶ φεύγειν · οὕτω δὴ ἔχουσαν οἴει ψυχὴν αὐτὴν\nκαθ’ αὑτὴν εἰλικρινῆ ἀπαλλάξεσθαι ; Οὐδ’ ὁπωστιοῦν,\nἔφη.”\nΤαῦτα ὁ Πλάτων’ · ἐξαπλοῖ δὲ τὴν διάνοιαν ὁ\nΠορφύριος ἐν τῷ πρώτῳ τῶν Πρὸς Βοηθὸν Περὶ\nψυχῆς τοῦτον γράφων τὸν τρόπον\n“ Αὐτίκα λόγον ἰσχυρὸν εἶναι δοκοῦντα\nτῷ Πλάτωνι εἰς παράστασιν τῆς ψυχῆς ἀθανασίας\n\n\nτὸν ἐκ τοῦ ὁμοίου. εἰ γὰρ ὁμοία τῷ θείῳ καὶ ἀθα-\nνάτω καὶ ἀειδεῖ καὶ ἀσκεδάστῳ καὶ ἀδιαλύτῳ καὶ\nοὐσιωμένῳ καὶ συνεστῶτι ἐν ἀφθαρσίᾳ, πῶς οὐ τοῦ\nγένους ἂν εἴη τοῦ κατὰ τὸ παράδειγμα;\nὅταν γὰρ\nδύο τινῶν ἄκρων ἐναργῶς ἐναντίων, οἷον λογικοῦ τε\nκαὶ ἀλόγου, ἄλλο τι ἀμφισβητῆται ποίας ἐστὶ μερίδος,\nεἶς ἦν καὶ οὗτος τρόπος ἀποδείξεως διὰ τοῦ\nδεῖξαι τίνι τῶν ἀντικειμένων ὅμοιον. οὕτω γὰρ, καίπερ\nἐν ἀλογίᾳ κατὰ πρώτην ἡλικίαν τοῦ ἀνθρωπίνου\nγένους κατεσχημένου , πολλῶν τε ἄχρι γήρως ἐν τοῖς\nτῆς ἀλογίας ἁμαρτήμασι πλεοναζόντων , ὅμως διὰ τὸ\nτῷ καθαρῶς λογικῷ πολλὰς ὁμοιότητας φέρειν λογικὸν\nεἶναι τὸ γένος τοῦτο ἐξ ἀρχῆς ἐπιστεύθη.\nὄντος\nοὖν θείου τοῦ συστήματος καὶ ἀκηράτου καὶ ἀντοςτου\nπροφανῶς τοῦ τῶν θεῶν, ὄντος δὲ πάλιν ἐναρ-\nγῶς τοῦ χθονίου καὶ λυτοῦ καὶ ἐν διαφθορᾷ κειμένου,\nἀμφισβητουμένης δὲ παρά τισι τῆς ψυχῆς τίνι\nτῶν προκειμένων μέρει προσκεχώρηκεν, ἐκ τῆς ὁμοι-\nότητος ᾠήθη ὁ Πλάτων’ δεῖν ἀνιχνεύειν τὴν ἀλήθειαν.\nκαὶ ἐπειδὴ τῷ μὲν θνητῷ τε καὶ λυτῷ καὶ\nἀνοήτῳ καὶ ζωῆς ἀμετόχῳ, καὶ διὰ τοῦτο ἁπτῷ τε\nκαὶ αἰσθητῷ καὶ γινομένῳ καὶ ἀπολλυμένῳ, οὐδαμῶς\nἔοικε, τῷ δὲ θείῳ καὶ ἀθανάτῳ καὶ ἀειδεῖ καὶ νοερῷ\nζῶντί τε καὶ ἀληθείας συγγενεῖ, καὶ ὅσα ἐκεῖνος περὶ\nαὐτῆς ἀναλογίζεται· ἐδόκει μὴ τὰς μὲν ἄλλας ὁμοιό-\nτητας τοῦ θεοῦ ἐνεῖναι συγχωρεῖν, τὸ δὲ τῆς οὐσίας\nἐμφερὲς ἀπ’ αὐτῆς ἐθέλειν ἀθετεῖν, δι’ ὃ καὶ τούτων\nαὐτὴν αὐτὴν τυχεῖν συμβέβηκεν.\nὥσπερ γὰρ τὰ ταῖς\nἐνεργείαις τῷ θεῷ ἀνόμοια εὐθὺς καὶ τῇ συστάσει\nτῆς οὐσίας ἐξήλλακτο, οὕτως ἀκόλουθον εἶναι τὰ τῶν\nαὐτῶν πως ἐνεργειῶν μέτοχα φθάνειν τὴν ὁμοιότητα\nτῆς οὐσίας κεκτημένα. διὰ γὰρ τὴν ποιὰν οὐσίαν\n\n\nποιὰς εἶναι καὶ τὰς ἐνεργείας, ὡς ἂν ἀπ᾿ αὐτῆς ῥεούσας\nκαὶ αὐτῆς οὔσας βλαστήματα.”\nΤούτου τοίνυν τοῦ λόγου τὴν δύναμιν περιαιρῶν\nὁ Βοηθὸς ἐπάκουσον εὐθὺς ἐν ἀρχῇ τοῦ λόγου\nὁ πεποίηκε γράφων οὕτως\n“Εἰ μὲν ἀθάνατός ἐστιν ἡ ψυχὴ καὶ παντὸς ὀλέθρου\nκρείττων τις φύσις, πολλοὺς ἀναμείναντα χρὴ\nκαὶ περιηγησάμενον λόγους ἀποφήνασθαι.\nτὸ μέντοι\nτῶν περὶ ἡμᾶς ὁμοιότερον μηδὲν γενέσθαι θεῷ\nψυχῆς, οὐ πολλῆς ἄν τις δεηθεὶς πραγματείας πιστεύσειεν,\nοὐ μόνον διὰ τὸ συνεχὲς καὶ ἄπαυστον\nτῆς κινήσεως, ἣν ἐν ἡμῖν ἐνδίδωσιν, ἀλλὰ τοῦ καθ᾿\nἑαυτὴν νοῦ.\nεἰς ὅπερ ἀπιδὼν καὶ ὁ Κροτωνιάτης\nφυσικὸς εἶπεν ἀθάνατον αὐτὴν οὖσαν καὶ πᾶσαν\nἠρεμίαν φύσει φεύγειν, ὥσπερ τὰ θεῖα τῶν σωμάτων.\nἀλλὰ καὶ καθάπαξ τὴν ἰδέαν τῆς ψυχῆς καὶ\nμάλιστα τὸν ἄρχοντα ἐν ἡμῖν νοῦν, ὁπηλίκα βουλεύματα\nκαὶ ὁρμὰς πολλάκις ὁποίας ὑποκινεῖ, τῷ κατανοήσαντι\nπολλή τις ἂν πρὸς τὸν θεὸν ὁμοιότης ὑπο-\nφανείη.”\nΚαὶ ἐξῆς ἐπιλέγει\n“ Εἰ γὰρ ὡς ὁμοιότατον τῷ θείῳ πάντων χρημάτων\nἡ ψυχὴ δείκνυται, τίς ἔτι χρεία τῶν ἄλλων δεῖσθαι\nλόγων εἰς ἀπόδειξιν τῆς ἀθανασίας αὐτῆς προοιμιαζόμενον,\nκαὶ μὴ καὶ τοῦτον ὡς ἕνα μετὰ τῶν\nπολλῶν καταριθμοῦντα, ἱκανὸν ὄντα ἐντρέψαι τοὺς\nεὐγνώμονας, ὡς οὐκ ἂν τῶν ἐμφερῶν τῷ θείῳ μετ-\nέσχεν ἐνεργειῶν μή τοι θεία γε οὖσα καὶ αὐτή;\nεἰ\nγὰρ καίπερ ἐν τῷ θνητῷ καὶ λυτῷ καὶ ἀνοήτῳ καὶ\nκαθ᾿ ἑαυτὸ νεκρῷ καὶ ἀεὶ ἀπολλυμένῳ καὶ διαρρέοντι\nεἰς τὴν τῆς ἀπωλείας μεταβολὴν κατορωρυγμένη\nαὐτό τε ποιεῖ καὶ συνέχει, καὶ τὴν ἑαυτῆς θείαν ἀνα-\n\n\nδείκνυσιν οὐσίαν, καίπερ ἐπιπροσθουμένη καὶ ἐμποδιζομένη\nὑπὸ τοῦ προκειμένου αὐτῇ πανωλέθρου\nπλάσματος, πῶς εἰ τῷ λόγῳ χωρισθείη, ὥσπερ χρυσίον\nπεριπεπλασμένου πηλοῦ , οὐκ αὐτόθεν ἂν τὸ\nἑαυτῆς εἶδος ἐκφήνειεν , ὡς ἐμφερὲς ὂν μόνον τῷ\nθεῷ, ἀλλὰ καὶ διὰ τὸ μέτοχον αὐτοῦ εἶναι, καὶ τὰς\nἐν ταῖς ἐνεργείαις ὁμοιότητας διασῶζον, καὶ ἐν τῷ\nμάλιστα θνητῷ αὐτῆς, ὥσπερ ἐστὶν ὅταν ἐν τῷ\nθνητῷ καθειρχθῇ) διὰ τοῦτο μὴ διαλυόμενον , ὅτι\nφύσεως ἦν τῆς ἀμοίρου φθορᾶς ; ”\nΚαὶ ὑποκαταβάς φησιν\n“ Εἰκότως δὲ καὶ θεία φαίνεται ἀπὸ τῆς πρὸς τὸν\nἀμέριστον ὁμοιώσεως καὶ θνητὴ ἀφ’ ὧν προσπελάζει\nτῇ καὶ κάτεισι καὶ ἄνεισι καὶ θνητοειδής\nἐστι καὶ τοῖς ἀθανάτοις ἐμφερής.\nἄνθρωπος γὰρ\nκαὶ ὁ γαστρίζων ἑαυτὸν καὶ κεκορέσθαι σπουδάζων,\nὡς τὰ κτήνη· ἄνθρωπος δὲ καὶ ὁ σώζειν ἐν πελάγει\nδι’ ἐπιστήμης ἐν κινδύνοις οἷός τε ὢν τὴν ναῦν, καὶ\nὁ σώζειν ἐν νόσοις, καὶ ὅ γε τὴν μὲν ἀλήθειαν εὑρίσκων,\nμεθοδεύσας δὲ καὶ πρὸς γνώσεως καταλήψεις,\nπυρείων τε εὑρέσεις καὶ ὡροσκοπείων τηρήσεις, καὶ\nμιμήσεις τῶν τοῦ δημιουργοῦ ποιημάτων μηχανησάμενος.\nἄνθρωπος γὰρ ἐπενόησεν ἐπὶ γῆς συνόδους\nτῶν ἑπτὰ μετὰ τῶν κινήσεων δημιουργῆσαι,\nδιὰ μηχανημάτων τὰ ἐν οὐρανῷ μιμούμενος. καὶ τί\nγὰρ οὐκ ἐπενόησεν, ἀποδεικνὺς τὸν θεῖον καὶ θεῷ\nπαρισωμένον ἐν ἑαυτῷ νοῦν ;\nἀφ’ ὧν Ὀλυμπίου\nτε καὶ θείου καὶ οὐδαμῶς θνητοῦ τολμήματα διαφαίνων\nτοὺς πολλοὺς διὰ φιλαυτίαν τῆς αὐτῶν εἰς\nτὰ κάτω ῥοπῆς ἰδεῖν αὐτὸν οὐχ οἵους τε ὄντας ἐκ\nτῶν ἔξωθεν φαινομένων ὁμοίως αὐτοῖς θνητοειδῆ\nδοξάζειν αὐτὸν ἀναπέπεικεν· ἑνὸς ὄντος καὶ τούτου\n\n\nτρόπου τῆς ἐκ κακίας παραμυθίας , τὸ τῇ ἀντανιδώσει\nτῆς αὑτῶν ἀθλιότητος διὰ τὰ ἔξωθεν φαινόμενα\nπροσαναπαυομένους πείθειν ἑαυτοὺς , ὅτι ὡς τὰ ἔξω\nκαὶ τὰ εἴσω ὅμοιοι πάντες ἂνθρωποι.”\nΤούτων ἁπάντων διδάσκαλος πέφηνε γεγονὼς\nὁ Μώσης, ὃς διεξιὼν τὴν πρώτην ἀνθρωπογονίαν\nκατὰ τὰς προτεθείσας λέξεις διὰ τῆς πρὸς τὸ\nθεῖον ἐξομοιώσεως τοὺς περὶ ψυχῆς ἀθανασίας λόγους\nἐπιστώσατο.\nἀλλ’ ἐπειδὴ τὰ περὶ τῆς ἀσωμάτου\nκαὶ ἀφανοῦς οὐσίας σύμφωνα καὶ ὁμόδοξα\nΜωσεῖ καὶ Πλάτωνι συνέστη, ὥρα καὶ τὰ λοιπὰ μέρη\nτῆς κατὰ Πλάτωνα φιλοσοφίας ἐπιθεωρῆσαι , δεῖξαί\nτε τὸν ἄνδρα Ἑβραίοις κατὰ πάντα φίλον , ἐκτὸς εἰ\nμή που παρατραπεὶς ἀνθρωπινώτερον ἢ κατὰ τὸν\nἀληθῆ φάναι τι προήχθη λόγον.\nαὐτίκα τῶν εἰρημένων\nὅσα μὲν ἐπιτυχῶς λέλεκται τῷ ἀνδρὶ συντρέχοι\nτρέχοι ἂν τοῖς Μωσεῖ δεδογμένοις , ὅσα δὲ μὴ ἀρέσκοντα\nΜωσεῖ καὶ τοῖς προφήταις ὑπέλαβεν οὐκ ἂν\nἔχοι συνεστῶτα τὸν λόγον. τοῦτο δ’ ἡμῖν ἐν καιρῷ\nτῷ δέοντι παραστήσεται. τέως δ’ , ἐπεὶ πεφώραται\nἐν τῇ περὶ τῶν νοητῶν ἐποπτείᾳ συνῳδὰ καὶ σύμφωνα\nτὰ τεθειμένα, ὥρα ἐπανελθοῦσιν αὖθις ἐπὶ τὴν\nτῶν αἰσθητῶν φυσιολογίαν ἐν βραχέσι τὴν πρὸς τὰ\nΕβραίων ἐπιδραμεῖν τοῦ ἀνδρὸς συμφωνίαν.\nΜώσεως γενητὸν ἀποφηναμένου τόδε τὸ\nπᾶν ὑπὸ τοῦ θεοῦ γενόμενον , λέγει δ’ οὖν ἀρχόμενος\nτῆς ἑαυτοῦ γραφῆς “ ἐν ἀρχῇ ἐποίησεν ὁ θεὸς\nτὸν οὐρανὸν καὶ τὴν γῆν, ” καὶ μετὰ ταῦτα κατὰ\nμέρος ἐπάγει “αὕτη ἡ βίβλος γενέσεως οὐρανοῦ καὶ\nγῆς , ὅτε ἐγένετο , ᾗ ἡμέρᾳ ἐποίησεν ὁ θεὸς τὸν οὐρανὸν\nκαὶ τῆν’ γῆν.” ἄκουε τοῦ Πλάτωνος ὡς οὐκ\nἐκπίπτει τῆς διανοίας ὧδέ πη καὶ αὐτὸς γράφων\n‘Πάν δὲ αὖ τὸ γιγνόμενον ὑπ’ αἰτίου τινὸς\nἐξ ἀνάγκης γίγνεσθαι· πάντη γὰρ ἀδύνατον χωρὶς\nαἰτίου γένεσιν ἔχειν.”\nΚαὶ ἐπιλέγει\n“ Ὁ δὴ πᾶς οὐρανὸς ἢ κόσμος, ῥ’ καὶ ἄλλο ὅ τι\nποτὲ ὀνομαζόμενος μάλιστα ἂν δέχοιτο, τοῦθ’ ἡμῖν\nὠνομάσθω· σκεπτέον οὖν περὶ αὐτοῦ πρῶτον, ὅπερ\nὑπόκειται περὶ· παντὸς ἐν ἀρχῇ δεῖν σκοπεῖν, πότερον\nἦν ἀεὶ, γενέσεως ἀρχὴν ἔχων οὐδεμίαν, ἢ γέγονεν\nἀπ’ ἀρχῆς τινος ἀρξάμενος.\nγέγονεν· ὁρατὸς\nγὰρ ἁπτός τέ ἐστι καὶ σῶμα ἔχων. πάντα δὲ τὰ\nτοιαῦτα αἰσθητὰ, τὰ δ’ αἰσθητὰ δόξῃ περιληπτὰ\nκαὶ γενητὰ ἐφάνη. τῷ δ’ αὖ γενομένῳ φαμὲν ὑπ’\nαἰτίου τινὸς ἀνάγκην εἷναι γενέσθαι. τὸν μὲν οὖν\nποιητὴν καὶ δημιουργὸν τοῦδε τοῦ παντὸς εὑρεῖν τε\nἔργον καὶ εὑρόντα εἰς πάντας ἀδύνατον λέγειν.”\nΚαὶ αὖθις ἑξῆς φησιν\n“ Οὕτως οὖν δὴ κατὰ λόγον τὸν εἰκότα δεῖ λέγειν\nτόνδε τὸν κόσμον ζῷον ἔμψυχον ἔννουν τῇ ἀληθείᾳ\nδ’ ἰὰ τὴν τοῦ θεοῦ γενέσθαι πρόνοιαν.”\nΠάλιν Μώσεως καὶ τούτους εἶναι γενητοὺς\nδιδάξαντος δι’ ὧν ἔφησε “ καὶ εἶπεν ὁ θεὸς,\nγενηθήτωσαν φωστῆρες ἐν τῷ στερεώματι τοῦ οὐρανοῦ,\nὥστε φαίνειν ἐπὶ τῆς γῆς· καὶ ἔστωσαν εἰς σημεῖα\nκαὶ εἰς καιροὺς καὶ εἰς ἡμέρας καὶ εἰς ἐνιαυτούς.\nκαὶ ἐποίησεν ὁ θεὸς τοὺς δύο φωστῆρας τοὺς\nμεγάλους καὶ τοὺς ἀστέρας· καὶ ἔθετο αὐτοὺς ἐν τῷ\nστερεώματι τοῦ οὐρανοῦ.\nὁμοίως ὁ Πλάτων\nἘξ οὑν λόγου θεοῦ καὶ διανοίας (φησὶ) τοιαύ\nεια\n\n\n\n\n\nτῆς πρὸς χρόνου γένεσιν, ἵνα γενηθῇ χρόνος, ἥλιος\nκαὶ σελήνη καὶ πέντε ἄλλα ἄστρα, ἐπίκλην ἔχοντα\nπλάνητες , εἰς διορισμὸν καὶ φυλακὴν ἀριθμῶν χρόνου\nγέγονε. σώματα δὲ αὐτῶν ποιήσας ὁ θεὸς ἔθηκεν\nεἰς τὰς περιφοράς.\nἘπιτήρει δὲ εἰ μὴ τὸ “ ἐξ οὖν λόγου καὶ διανοίας\nθεοῦ“ εἰρημένον τῷ Πλάτωνι ὅμοιον ἂν εἴη\nτῷ παρ’ Ἑβραίοις φάσκοντι “ τῷ λόγῳ κυρίου οἶ οὐρανοὶ\nἐστερεώθησαν καὶ τῷ πνεύματι τοῦ στόματος\nαὐτοῦ πᾶσαι αἶ δυνάμεις αὐτῶν.’ ἀλλὰ καὶ Μωσέως\nεἰπόντος “καὶ ἔθετο αὐτοὺς ἐν τῷ στερεώματι”\nὁμοίᾳ κέχρηται καὶ ὁ Πλάτων’ φωνῇ τῇ ἔθηκεν,” εἰπὼν\n“ σώματα δὲ αὐτῶν ποιήσας ὁ θεὸς ἔθηκεν εἰς\nτὰς περιφοράς.”\nΤῆς Ἐβραίων γραφής ἐφ’ ἑκάστῳ τῶν δημιουραγημάτων\nἐπιφωνούσης ‘καὶ εἶδεν ὁ θεὸς ὅτι\nκαλόν,” καὶ ἐπὶ τῇ πάντων συγκεφαλαιώσει φασκούσης\n“ καὶ εἶδεν ὁ θεὸς τὰ πάντα, καὶ ἰδοὺ καλὰ\nλίαν · ” ἄκουε τοῦ Πλάτωνος ὥς φησιν\n‘Ἑἰ μὲν δὴ καλός ἐστιν ὅδε ὁ κόσμος, ὅ τε δημιουργὸς\nἀγαθὸς, δῆλον ὡς πρὸς τὸ ἀίδιον ἒβλεπε. ”\nΚαὶ πάλιν\n“ Ὁ μὲν γὰρ κάλλιστος τῶν γεγονότων , ὁ δ’ ἄριστος\nτῶν αἰτίων.”\nΚαὶ περὶ τούτου πάσης Ἑβραίων γραφῆς\nδιαλαλούσης , τοτὲ μὲν δι’ ὧν φησι “ καὶ εἱλιγήσεται\nὁ οὐρανὸς ὡς βιβλίον” τοτὲ δὲ δι’ ὧν ἐπιλέγει\n“καὶ ἔσται ὁ οὐρανὸς καινὸς καὶ ἡ γῆ καινὴ, ἅ\nἐγὼ ποιῶ μένειν ἐνώπιόν μου, λέγει κύριος·” καὶ\nπάλιν ἄλλοτε δι’ ὧν φησι “ παράγει γὰρ τὸ σχῆμα\n\n\n\nτοῦ κόσμου τούτου ·”\nκαὶ ὁ Πλάτων’ ἄκουε γοῦν\nὅπως τὸ δόγμα συνίστησι λέγων ἐν Τιμαίῳ\n“ Καὶ ξυνεστήσατο οὐρανὸν ὁρατὸν καὶ ἁπτόν·\nκαὶ διὰ ταῦτα ἔκ τε δὴ τούτων καὶ τῶν τοιούτων\nκαὶ τὸν ἀριθμὸν τεττάρων τὸ τοῦ κόσμου σῶμα ἐγεννήθη\nδι’ ἀναλογίας ὁμολογῆσαν , φιλίαν τε ἔσχεν ἐκ\nτούτων, ὡς εἰς ταὐτὸν αὐτῷ ξυνελθὸν ἄλυτον ὑπὸ\nτῶν ἄλλων πλὴν ὑπὸ τοῦ ξυνδήσαντος γενέσθαι.”\nΕἶθ’ ἑξῆς φησι\n“ Χρόνος δ’ οὖν μετὰ οὐρανοῦ γέγονεν, ἵνα ἅμα\nγεννηθέντες ἅμα καὶ λυθῶσιν, ἄν ποτε λύσις τις αὐτων\nγίγνηται.”\nΚαὶ πάλιν εἰπὼν\n“Θεοὶ θεῶν, ὧν ἐγὼ δημιουργὸς, πατήρ τε ἒργων,\nἃ δι’ ἐμοῦ γενόμενα ἄλυτα ἐμοῦ μὴ θέλοντος·”\nἐπάγει λέγων ἑξῆς\n“ Τὸ μὲν οὖν δὴ δεθὲν πᾶν λυτὸν, τό γε μὴν καλῶς\nἁρμοσθὲν καὶ ἔχον εὑ λύειν ἐθέλειν κακοῦ. διὸ\nκαὶ ἐπείπερ γεγένησθε, ἀθάνατοι μὲν οὐκ ἐστὲ οὐδ’\nἄλυτοι τὸ πάμπαν. οὔτι μὲν δὴ λυθήσεσθέ γε, οὐδὲ\nτεύξεσθε θανάτου μοίρας, τῆς ἐμῆς βουλήσεως μείζονος\nἔτι δεσμοῦ καὶ κυριωτέρου λαχόντες ἐκείνων\nοἷς ὅτε ἐγίγνεσθε συνεδεῖσθε.”\nΚαὶ ἐν τῷ Πολιτικῷ δὲ τάδε ὁ αὐτός φησι\n“ Τὸ γὰρ πᾶν τόδε τοτὲ μὲν αὐτὸς ὁ θεὸς ξυμποδηγεῖ\nπορευόμενος καὶ ξυγκυκλεῖ, τοτὲ δ’ ἀνῆκεν,\nὅταν αἱ περίοδοι τοῦ προσήκοντος αὐτῷ μέτρον εἰλήφωσιν\nἤδη χρόνου, τὸ δὲ πάλιν αὐτόματον εἰς τἀνἐν\n\n\n\n\n\n\nἀντία περιάγεται, ζῷον ὂν καὶ φρόνησιν εἰληφὸς ἐκ\nτοῦ ξυναρμόσαντος αὐτὸ κατ’ ἀρχάς. τοῦτο δὲ αὐτῶ\nτὸ πάλιν ἰέναι διὰ τόδε ἐξ ἀνάγκης ἔμφυτον γέγονε.\nΔιὰ τὸ ποῖον δή;\nΤὸ κατὰ τὰ αὐτὰ καὶ ὡσαύτως ἔχειν ἀεὶ καὶ\nταὐτὸν εἶναι τοῖς πάντων θειοτάτοις προσήκει μόνοις,\nσώματος δὲ φύσις οὐ ταύτης τῆς τάξεως. ὃν δὲ\nοὐρανὸν καὶ κόσμον ἐπωνομάκαμεν, πολλῶν μὲν καὶ\nμακαρίων παρὰ τοῦ γεννήσαντος μετείληφεν, ἀτὰρ\nοὖν δὴ κεκοινώνηκέ γε καὶ σώματος · ὅθεν αὐτῷ μεταβολῆς\nἀμοίρῳ γίγνεσθαι διὰ παντὸς ἀδύνατον,\nκατὰ δύναμίν γε μὴν ὅτι μάλιστα ἐν τῷ αὐτῷ κατὰ\nτὰ αὐτὰ μίαν φορὰν κινεῖται, διότι τὴν ἀνακύκλησιν\nεἴληχεν , ὅτι σμικροτάτην τῆς ἑαυτοῦ κινήσεως παρ-\nάλλαξιν. αὐτὸ δὲ ἑαυτὸ στρέφειν ἀεὶ σχεδὸν οὐδενὶ\nδυνατὸν πλὴν τῷ τῶν κινουμένων αὖ πάντων ἡγουμένῳ.\nκινεῖν δὲ τούτῳ τι τοτὲ μὲν ἄλλως, αὖθις δ’\nἐναντίως οὐ θέμις.\nἐκ πάντων δὴ τούτων τὸν κόσμον\nμήτε αὐτὸν χρὴ φάναι στρέφειν ἑαυτὸν ἀεὶ,\nμήθ’ ὅλον ὑπὸ θεοῦ στρέφεσθαι διττὰς καὶ ἐναντίας\nπεριαγωγὰς , μήτ’ αὖ τινὲ δύο θεὼ φρονοῦντε ἑαυτοῖς\nἐναντία στρέφειν αὐτὸν, ἀλλ’ ὅπερ ἄρτι ἐρρέθη\nκαὶ μόνον λοιπὸν, τοτὲ μὲν ὑπ’ ἄλλης ξυμποδηεῖσθαι\nθείας αἰτίας, τὸ ζῆν πάλιν ἐπικτώμενον καὶ\nλαμβάνοντα ἀθανασίαν ἐπισκευαστὴν παρὰ τοῦ δημιουργοῦ,\nτοτὲ δ’ ὅταν ἀνεθῇ, δι’ ἑαυτοῦ αὐτὸν ἰέναι\nκατὰ καιρὸν , ἀφεθέντα τοιοῦτον ὥστε ἀνάπαλιν\nπορεύεσθαι πολλὰς περιόδων μυριάδας διὰ τὸ μέγιστον\nὂν καὶ ἰσορροπώτατον ἐπὶ σμικροτάτου βαῖνον\nποδὸς ἰέναι.\nΦαίνεται γοῦν δὴ καὶ μάλα εἰκότως εἰρῆσθαι\nπάντα ὅσα διελήλυθας.\nΛογισάμενοι δὴ ξυννοήσωμεν τὸ πάθος ἐκ τῶν\nνῦν λεχθέντων, ὃ πάντων ἔφαμεν εἶναι τῶν θαυμαστῶν\nαἴτιον. ἔστι γὰρ οὖν δὴ τοῦτ᾿ αὐτό.\nΤὸ ποῖον;\nΤὸ τὴν τοῦ παντὸς φορὰν τοτὲ μὲν ἐφ᾿ ἃ νῦν\nκυκλεῖται φέρεσθαι, τοτὲ δ᾿ ἐπὶ τἀναντία.\nΠῶς δή;\nΤαύτην τὴν μεταβολὴν ἡγεῖσθαι δεῖ τῶν περὶ\nτὸν οὐρανὸν γινομένων τροπῶν πασῶν εἶναι μεγίστην\nκαὶ τελεωτάτην τροπήν.\nἜοικε γοῦν.\nΜεγίστας τοίνυν μεταβολὰς χρὴ νομίζειν γίγνεσθαι\nτότε τοῖς ἐντὸς ἡμῖν οἰκοῦσιν αὐτοῦ.\nΚαὶ τοῦτ᾿ εἰκός.\nΜεταβολὰς δέ γε μεγάλας καὶ πολλὰς καὶ παν-\nτοίας ξυμφερομένας ἆρ᾿ οὐκ ἴσμεν τὴν τῶν ζῴων\nφύσιν ὅτι χαλεπῶς ἀνέχεται;\nΠῶς δ᾿ οὔ;\nΦθοραὶ τοίνυν ἐξ ἀνάγκης τότε μέγισται συμβαίνουσι\nτῶν τε ἄλλων ζῴων , καὶ δὴ καὶ τὸ τῶν ἀνθρώπων\nγένος ὀλίγον τι περιλείπεται. περὶ δὲ τούτους\nἄλλα τε παθήματα πολλὰ καὶ θαυμαστὰ καὶ\nκαινὰ ξυμπίπτει, μέγιστον δὲ τόδε καὶ ξυνεπόμενον\nτῇ τοῦ παντὸς ἀνελίξει, τότε ὅταν ἡ τῆς νῦν καθεστηκυίας\nἐναντία γίγνηται τροπή.”\nΤούτοις ἅπασιν ὑποβὰς ἐξῆς περὶ τῆς τῶν τετελευτηκότηων\nἀναβιώσεως , ὁμοίως ταῖς Ἑβραίων δό-\nξαις κινούμενος , ταῦτ᾿ ἐπιλέγει\n“ Γένεσις δὲ τίς τότ᾿ ἦν, ὦ ξένε, ζῴων,\nκαὶ τίνα τρόπον ἐξ ἀλλήλων ἐγεννῶντο;\nΔῆλον, ὦ Σώκρατες, ὅτι τὸ μὲν ἐξ ἀλλήλων\nοὐκ ἦν ἐν τῇ τότε φύσει γεννώμενον,τὸ δὲ γηγενὲς εἶ-\n\n\nναί ποτε γένος λεχθὲν, τοῦτ’ ἦν τὸ κατ’ ἐκεῖνον τὸν\nχρόνον ἐκ γῆς πάλιν ἀναστρεφόμενον , ἀπεμνημονεύετο\nδὲ ὑπὸ τῶν ἡμετέρων προγόνων τῶν πρώτων,\nοἱ τελευτώσῃ μὲν τῇ προτέρᾳ περιφορᾷ τὸν ἑξῆς χρόνον\nἐγειτόνουν , τῆσδε δὲ κατ’ ἀρχὰς ἐφύοντο· τούτων\nτῶν γὰρ οὗτοι κήρυκες ἐγένονθ’ ἡμῖν τῶν λόγων, οἳ\nνῦν ὑπὸ πολλῶν οὐκ ὀρθῶς ἀπιστοῦνται.\nτὸ γὰρ\nἐντεῦθέν , οἶμαι , χρὴ ξυννοεῖν. ἐχόμενον γάρ ἐστι\nτῷ τοὺς πρεσβύτας ἐπὶ τὴν τοῦ παιδὸς ἰέναι φύσιν,\nἐκ τῶν τετελευτηκότων αὖ, κειμένων δ’ ἐν γῇ πάλιν\nἐκεῖ συνισταμένους καὶ ἀναβιωσκομένους ἕπεσθαι τῇ\nτροπῇ, ξυνανακυκλουμένης εἰς τἀναντία τῆς γενέσεως,\nκαὶ γηγενεῖς δὴ κατὰ τοῦτον τὸν τρόπον ἐξ\nἀνάγκης φυομένους οὕτως ἔχειν τοὔνομα καὶ τὸν λόγον,\nὅσους μὴ θεὸς αὐτῶν εἰς ἄλλην μοῖραν ἐκόμισε.\nΚομιδῇ μὲν οὖν τοῦτό γε ἕπεται τοῖς ἔμπροσθεν.”\nΕἶτ’ αὖ πάλιν ἑξῆς προιὼν τὰ ὅμοια τοῖς\n‘ Εβραίων δόγμασι περὶ τῆς τοῦ κόσμου συντελείας\nτοῦτον διέξεισι τὸν τρόπον\n“ γὰρ πάντων τούτων χρόνος ἐτελειώθη\nκαὶ μεταβολὴν ἔδει γίγνεσθαι καὶ δὴ καὶ\nτὸ γήινον ἤδη πᾶν ἀνάλωτο γένος, πάσας ἑκάστης\nτῆς ψυχῆς τὰς γενέσεις ἀποδεδωκυίας, καὶ ὅσα ἦν\nἑκάστῃ προσταχθὲν , τοσαῦτα εἰς γῆν σπέρματα πεσούσης,\n, τότε δὴ τοῦ παντὸς ὁ μὲν κυβερνήτης , οἷον\nπηδαλίων οἴακος ἀφέμενος, εἰς τὴν αὐτοῦ περιωπὴν\nἀπέστη, τὸν δὲ δὴ κόσμον πάλιν ἀνέστρεφεν εἱμαρμένη\nτε καὶ ξύμφυτος ἐπιθυμία.\nπάντες οὖν οἱ\nκατὰ τοὺς τόπους ξυνάρχοντες τῷ μεγίστῳ δαίμονι\nθεοὶ, γνόντες ἤδη τὸ γιγνόμενον, ἀφίεσαν αὖ τὰ\nμέρη τοῦ κόσμου τῆς αὐτῶν ἐπιμελείας. ὁ δὲ μεταστρεφόμενος\nκαὶ ξυμβάλλων , ἀρχῆς τε καὶ τελευτῆς\n\n\nἐναντίαν ὁρμὴν ὁρμηθεὶς, σεισμὸν πολὺν ἐν ἑαυτῷ\nποιῶν , ἄλλην αὖ φθορὰν ζῴων παντοίων ἀπειργάσατο.\nμετὰ δὲ ταῦτα προελθόντος ἱκανοῦ χρόνου,\nθορύβου τε καὶ ταραχῆς ἤδη παυόμενος καὶ τῶν σεισμῶν,\nγαλήνης ἐπιλαβόμενος , εἴς τε τὸν εἰωθότα\nδρόμον τὸν ἑαυτοῦ κατακοσμούμενος ᾔει, ἐπιμέλειαν\nκαὶ κράτος ἔχων αὐτὸς τῶν ἐν αὐτῷ τε καὶ ἑαυτοῦ.”\nΚαὶ μετὰ βραχέα αὖ φησι\n“ Διὸ Διὸ δὴ καὶ τότ’ ἤδη θεὸς ὁ κοσμήσας αὐτὸν,\nκαθορῶν ἐν ἀπορίᾳ ὄντα, κηδόμενος ἔνα μὴ χειμασθεὶς\nὑπὸ ταραχῆς διαλυθεὶς εἰς τὸν τῆς ἀνομοιότητος\nἄπειρον ὄντα τόπον δύῃ , πάλιν ἔφεδρος αὐτοῦ\nτῶν πηδαλίων γενόμενος, τὰ νοσήσαντα καὶ λυθέντα\nἐν τῇ καθ’ αὑτὸν προτέρᾳ περιόδῳ στρέψας, κοσμεῖ\nτε καὶ ἐπανορθῶν ἀθάνατον αὐτὸν καὶ ἀγήρων ἀπεργάζεται.\nτοῦτο μὲν τέλος πάντων εἴρηται.\n“ Ταῦτα τοίνυν, ἦν δ’ ἐγὼ, οὐδέν ἐστι πλήθει\nοὐδὲ μεγέθει πρὸς ἐκεῖνα ἅ τελευτήσαντα ἑκάτερον\nπεριμένει· χρὴ δ’ αὐτὰ ἀκοῦσαι, ἵνα τελέως ἑκάτερος\nαὐτῶν ἀπειλήφῃ τὰ ὑπὸ τοῦ λόγου ὀφειλόμενα\nἀκοῦσαι.\nΛέγοις ἂν, ἔφη, ὡς οὐ πολλὰ, ἀλλ’ ἥδιον\nἀκούοντι. Ἀλλ’ οὐ μέντοι σοι, ἦν δ’ ἐγὼ, Ἀλκίνου\nγε ἀπόλογον ἐρῶ, ἀλλὰ ἀλκίμου μὲν ἀνδρὸς Ἠρὸς\nτοῦ Ἀρμενίου , τὸ γένος Παμφύλου · ὅς ποτε ἐν πολέμῳ\nτελευτήσας , ἀναιρεθέντων δεκαταίων τῶν νεκρῶν\nἤδη διεφθαρμένων, ὑγιὴς μὲν ἀνῃρέθη, κομισθεὶς\nδὲ οἴκαδε, μέλλων θάπτεσθαι δωδεκαταῖος ἐπὶ\nτῇ πυρᾷ κείμενος ἀνεβίω, ἀναβιοὺς δὲ ἔλεγεν ἃ ἐκεῖ\nἴδοι.\nἔφη δὲ, ἐπειδή οἶ ἐκβῆναι τὴν ψυχὴν , πορεύεσθαι\nμετὰ πολλῶν, καὶ ἀφικνεῖσθαι σφᾶς εἰς\n\n\n\nπον τινὰ δαιμόνιον, ἐν ᾧ τῆς τε γῆς δύ' εἶναι\nχάσματα ἐχομένω ἀλλήλων , καὶ τοῦ οὐρανοῦ αὖ ἐν τῷ\nἄνω ἄλλα καταντικρύ.\nδικαστὰς δὲ μεταξὺ\nτούτων καθῆσθαι, οὓς, ἐπειδὴ διαδιδάσειαν, τοὺς μὲν\nδικαίους κελεύειν πορεύεσθαι τὴν εἰς δεξίαν τε καὶ\nἄνω διὰ τοῦ οὐρανοῦ, σημεῖα περιάψαντες τῶν\nδε δικασμένων ἐν τῷ πρόσθεν, τοὺς δὲ ἀδίκους τὴν εἰς\nἀριστεράν τε καὶ κάτω , ἔχοντας καὶ τούτους ἐν τῷ\nὄπισθεν σημεῖα πάντων ὧν ἔπραξαν.\nαὐτοῦ δὲ\nπροσελθόντος εἰπεῖν ὅτι δέοι αὐτὸν ἄγγελον\nἀνθρώποις γενέσθαι τῶν ἐκεῖ καὶ διακελεύεσθαι\nδιακούειν τε καὶ θεᾶσθαι πάντα τὰ ἐν τῷ τόπῳ.''\nΤαῦτα ὁ Πλάτων’· συγγενῆ δὲ τούτοις καὶ ὁ\nΠλούταρχος ὧδέ πη ἐν τῷ Περὶ ψυχῆς πρώτῳ ἱστορεῖ\n“ Ἀντύλλῳ δὲ τούτῳ καὶ αὐτοὶ παρῆμεν ·\nἀλλὰ Σωσιτἐλει καὶ Ἡρακλέωνι διηγησώμεθα. νοσῶν\nγὰρ ἔναγχος ἀβιώτως ἔχειν ἐδόκει τοῖς ἰατροῖς·\nἀνενεχθεὶς δὲ μικρὸν ἔκ τινος οὐ βεβαίου καταφορᾶς,\nἄλλο μὲν οὐδὲν οὔτ’ ἔπραξεν οὔτ’ εἶπε παρακινητικὸν,\nἔλεγε δὲ τεθνάναι, καὶ πάλιν ἀφεῖσθαι,\nκαὶ μὴ τεθνήξεσθαι τὸ παράπαν ὑπὸ τῆς ἀρρωστίας\nἐκείνης, ἀλλὰ καὶ κακῶς ἀκηκοέναι τοὺς ἀγαγόντας\nαὐτὸν ὑπὸ τοῦ κυρίου· πεμφθέντας γὰρ ἐπὶ Νικανδᾶν\nαὐτὸν ἥκειν ἀντ’ ἐκείνου κομίζοντας. ὁ δὲ Νικανδᾶς\nἣν σκυτοτόμος, ἄλλως δὲ τῶν ἐν παλαίστραις\nγεγονότων καὶ πολλοῖς συνήθης καὶ γνώριμος. ὃθενοἱ\nνεανίσκοι προσιόντες ἔσκωπτον αὐτὸν ὡς ἀποδεδρακότα\nκαὶ διεφθαρκότα τοὺς ἐκεῖθεν ὑπηρέτας.\nαὐτὸς μέντοι δῆλος ἦν εὐθὺς ὑποθραττόμενος καὶ\nδυσχεραίνων · τέλος δὲ πυρετοῦ προσπεσόντος ἐξαπλούταρχος]\n\n\n\nφνης ἀπέθανε τριταῖος. οὗτος δὲ ἀνεβίω, καὶ περί-\nεστιν εὖ γε ποιῶν, ἡμῖν ξένων ἐπιεικέστατος. ”\nΤαῦτά μοι κείσθω διὰ τὸ καὶ ἐν ταῖς Ἑβραίων\nγραφαῖς νεκρῶν ἀναβιώσεις φέρεσθαι. ἐπεὶ δὲ καὶ\nγῆν τινα ἐν ἐπαγγελίαις μόνοις τοῖς θεοφιλέσι δοθήσεσθαι\nπεριέχουσι, κατὰ τὸ φάσκον λόγιον “ οἶ δὲ\nπραεῖς κληρονομήσουσι τὴν γῆν,” ταύτην δὲ ἐπουράνιον\nὑπάρχειν διασαφεῖ ὁ φάσκων λόγος “ ἡ δὲ\nἄνω Ἰερουσαλὴμ ἐλευθέρα ἐστὶν , ἥτις ἐστὶ μήτηρ\nἡμῶν ·” ὅ τε προφήτης τὴν αὐτὴν δὴ ταύτην ἐκ πο-\nλυτελῶν καὶ τιμίων συνεστάναι λίθων ἐν τρόπῳ ἀλ-\nληγορίας αἰνίττεται λέγων “ ἰδοὺ ἐγὼ ἑτοιμάζω σοι\nἄνθρακα τὸν λίθον σου, καὶ θήσω τὰς ἐπάλξεις σου\nἴασπιν , καὶ τοὺς θεμελίους σου σάπφειρον, καὶ τὸν\nπερίβολόν σου λίθους ἐκλεκτούς·’ θέα ὡς καὶ ὁ\nΠλάτων’ αὐτὰ δὴ ταῦτα, ἢ τὰ παραπλήσια, πεπεῖ-\nσθαι εἶναι ἀληθῆ ἐν τῷ Περὶ ψυχῆς ὁμολογεῖ, Σω-\nκράτει ἀνατιθεὶς τὸν λόγον ὧδέ πη\n“ Ἀλλὰ μέντοι, ὦ Σιμμία, οὐχὶ ἡ Γλαὐὡς\nκου τέχνη γέ μοι δοκεῖ εἶναι διηγήσασθαι ἅ γ’ ἐστίν·\nμέντοι ἀληθῆ, χαλεπώτερόν μοι φαίνεται ἢ κατὰ\nτὴν Γλαύκου τέχνην. καὶ ἅμα μὲν ἐγὼ ἴσως οὐδ’\nἂν οἶός τε εἴην, ἅμα δὲ, καὶ εἰ ἠπιστάμην, ὁ βίος μοι\nδοκεῖ ὁ ἐμὸς, ὡ Σιμμία, τῷ μήκει τοῦ λόγου οὐκ\nἐξαρκεῖν. τὴν μέντοι ἰδέαν τῆς γῆς , οἴαν πέπεισμαι\nεἶναι, καὶ τοὺς τόπους αὐτῆς οὐδέν με κωλύει λέγειν.\nἌλλ , ἴφη ὁ Σιμμίας, καὶ ταῦτα ἀρκεῖ.\nΠέπεισμαι τοίνυν, rj δ’ ὃς, ἐγὼ πρῶτον μὲν,\nεἰ ἔστιν έν, μέσῳ τῷ οὐρανῷ περιφερὴς οὖσα, μηδὲν\nαὐτῇ δεῖν μήτε ἀέρος πρὸς τὸ μὴ πεσεῖν μήτε ἂλ-\n\n\n\nλῆς ἀνάγκης μηδεμιᾶς τοιαύτης , ἀλλ’ ἱκανὴν εἶναι\nαὐτὴν ἴσχειν τὴν ὁμοιότητα τοῦ οὐρανοῦ αὐτοῦ ἑαυτῷ\nπάντη καὶ τῆς γῆς αὐτὴν τὴν ἰσορροπίαν· ἰσόρροπον\nγὰρ πρᾶγμα ὁμοίου τινὸς ἐν μέσῳ τεθὲν οὐχ ἔξει\nμᾶλλον οὐδ’ ἧττον οὐδαμόσε κλιθῆναι, ὁμοίως δ’\nἔχον ἀκλινὲς μένει.\nΠρῶτον μὲν δὴ, δὴ, δ’ ὅς,\nτοῦτο πέπεισμαι. Καὶ ὀρθῶς γε, ἔφη ὁ Σιμμίας.\nἜτι τοίνυν, ἔφη, πάμμεγά τι εἶναι αὐτὸ , καὶ ἡμὰς\nοἰκεῖν τοὺς μέχρις Ἡρακλείων στηλῶν ἀπὸ Φάσιδος\nἐν σμικρῷ τινι μορίῳ, ὥσπερ περὶ τέλμα μύρμηκας\nἢ βατράχους , περὶ τὴν θάλατταν οἰκοῦντας , καὶ ἂλλους\nἄλλοθι πολλοὺς ἐν πολλοῖς τοιούτοις τόποις οἱκεῖν.\nεἶναι γὰρ πανταχῆ περὶ τὴν γῆν πολλὰ\nκοῖλα καὶ παντοδαπὰ καὶ τὰς ἰδέας καὶ τὰ μεγέθη,\nεἰς ἃ ξυνερρυηκέναι τό τε ὕδωρ καὶ τὴν ὁμίχλην καὶ\nτὸν ἀέρα· αὐτὴν δὲ τὴν γῆν καθαράν τε ἐν καθαρῷ\nκεῖσθαι τῷ οὐρανῷ, ἐν ᾧπέρ ἐστι τὰ ἄστρα, ὃν δὴ\nαἰθέρα ὀνομάζειν τοὺς πολλοὺς τῶν τὰ τοιαῦτα εἰωθότων\nλέγειν · οὑ δὴ ὑποστάθμην εἶναι ταῦτα καὶ ξυρρεῖν\nἀεὶ εἰς τὰ κοῖλα τῆς γῆς.\nἡμᾶς οἶν οἰκοῦντας\nἐν τοῖς κοίλοις αὐτῆς λεληθέναι καὶ οἴεσθαι ἄνω ἐπὶ\nτῆς γῆς οἰκεῖν , ὥσπερ ἂν εἴ τις ἐν μέσῳ τῷ πυθμένι\nτοῦ πελάγους οἰκῶν οἴοιτό τε ἐπὶ τῆς θαλάττης\nοἰκεῖν καὶ διὰ τοῦ ὕδατος ὁρῶν τὸν ἥλιον καὶ τὰ\nἄλλα ἄστρα τὴν θάλατταν ἡγοῖτο οὐρανὸν εἶναι , διὰ\nδὲ βραδυτῆτά τε καὶ ἀσθένειαν μηδεπώποτε ἐπὶ τὰ\nἄκρα τῆς θαλάττης εἴη ἀφιγμένος, μηδὲ ἑωρακὼς εἴη,\nἐκδὺς καὶ ἀνακύψας ἐκ τῆς θαλάττης εἰς τὸν ἐνθάδε\nτόπον, ὅσῳ καθαρώτερος καὶ καλλίων τ.υγχάνει ὢν\nτοῦ παρὰ σφίσι, μηδὲ ἄλλου ἀκηκοὼς εἴη τοῦτο ἑωρακότος.\nταὐτὸ δὴ τοῦτο καὶ ἡμᾶς πεπονθέναι ·\nοἰκοῦντας γὰρ ἔν τινι κοίλῳ τῆς γῆς οἴεσθαι ἐπάνω\n\n\nαὐτῆς οἰκεῖν, καὶ τὸν ἀέρα οὐρανὸν καλεῖν, ὡς διὰ\nτούτου οὐρανοῦ ὄντος τὰ ἄστρα χωροῦντα. τὸ δὲ\nεἶναι ταὐτὸν ὑπ’ ἀσθενείας καὶ βραδυτῆτος οὐχ\nοἵους τε εἶναι ἡμὰς διεξελθεῖν ἐπ’ ἔσχατον τὸν ἀέρα,\nἐπεὶ εἴ τις αὐτοῦ ἐπ’ ἄκρα ἔλθοι, ἢ πτηνὸς γενόμε-\nνος ἀνάπτοιτο, κατιδεῖν δὴ ἀνακύψαντα, ὥσπερ ἐνθάδε\nοἱ ἐκ τῆς θαλάττης ἰχθύες ἀνακύπτοντες ὁρῶσι\nτὰ ἐνθάδε, οὕτως ἄν τινα καὶ τὰ ἐκεῖ κατιδεῖν· καὶ\nεἰ ἡ φύσις ἱκανὴ εἴη ἀνέχεσθαι θεωροῦσα, γνῶναι\nἂν ὅτι ἐκεῖνός ἐστιν ὁ ἀληθῶς οὐρανὸς καὶ τὸ ἀληθινὸν\nφῶς καὶ ἡ ὡς ἀληθῶς γῆ.\nἥδε μὲν γὰρ ἡ\nγῆ καὶ οἱ λίθοι καὶ πᾶς ὁ τόπος ὁ ἐνθάδε διεφθαρμένα\nἐστὶ καὶ καταβεβρωμένα , ὥσπερ τὰ ἐν τῇ θα-\nλάττῃ ὑπὸ τῆς ἅλμης· καὶ οὔτε φύεται ἄξιον λόγου\nοὐδὲν ἐν τῇ θαλάττῃ οὔτε τέλειον , ὡς ἔπος εἰπεῖν,\nοὐδέν ἐστι , σήραγγες δὲ καὶ ἄμμος καὶ πηλὸς ἀμήχα-\nνος καὶ βόρβοροί εἰσιν, ὅπου ἂν καὶ ἡ yrj ᾖ, καὶ\nπρὸς τὰ παρ’ ἡμῖν καλὰ κρίνεσθαι οὐδ’ ὁπωστιοῦν\nἄξια.\nἐκεῖνα δὲ αὖ τῶν παρ’ ἡμῖν πολὺ ἂν ἔτι\nπλεῖον φανείη διαφέρειν. εἰ γὰρ δὴ καὶ μυθολογεῖν\nκαλὸν, ἄξιον ἀκοῦσαι, cj Σιμμία, οἶα τυγχάνει τὰ ἐπὶ\nτῆς γῆς ὑπὸ τῷ οὐρανῷ ὄντα. Ἀλλὰ μὴν, ἔφη ὁ\nΣιμμίας, ὢ Σώκρατες, ἡμεῖς γε τούτου τοῦ μύθου\nἡδέως ἂν ἀκούσαιμεν.\nΛέγεται τοίνυν , ἔφη, ὠ\nἑταῖρε, πρῶτον μὲν εἶναι τοιαύτη ἡ γῆ αὐτὴ ἰδεῖν,\nεἴ τις ἄνωθεν θεῷτο, ὥσπερ αἱ δωδεκάσκυτοι\nσφαῖραι, ποικίλη, χρώμασι διειλημμένη, ὧν καὶ τὰ\nἐνθάδε εἶναι χρώματα ὥσπερ δείγματα, οἶς δὴ οἶ γρα-\nφεῖς καταχρῶνται· ἐκεῖ δὲ πᾶσαν τὴν γῆν ἐκ τοιούτων\nεἶναι , καὶ πολὺ ἔτι ἐκ λαμπροτέρων καὶ καθα-\nρωτέρων ἢ τούτων.\nτὴν μὲν γὰρ ἁλουργῆ εἶναι\nθαυμαστὴν τὸ κάλλος, τὴν δὲ χρυσοειδῆ, τὴν δὲ ὅση\n\n\nλευκὴ γύψου καὶ χιόνος λευκοτέραν , καὶ ἐκ τῶν ἂλλων\nχρωμάτων συγκειμένην ὡσαύτως, καὶ ἔτι πλειόνων\nκαὶ καλλιόνων ἢ ὅσα ἡμεῖς ἑωράκαμεν.\nκαὶ\nγὰρ αὐτὰ ταῦτα τὰ κοῖλα αὐτῆς, ὕδατός τε καὶ ἀέρος\nἔμπλεα ὄντα, χρώματός τι εἶδος παρέχεσθαι στίλβοντα\nἐν τῇ τῶν ἄλλων χρωμάτων ποικιλίᾳ, ὥστε ἔν\nτι αὐτῆς εἶδος ξυνεχὲς καὶ ποικίλον φαντάζεσθαι.\nἐν δὲ ταύτῃ οὔσῃ τοιαύτῃ ἀνάλογον τὸ τοιαῦτα\nφύεσθαι δένδρα τε καὶ ἄνθη, ἔχοντα τοὺς καρπούς·\nκαὶ αὖ τὰ ὄρη ὡσαύτως καὶ τοὺς λίθους ἔχειν κατὰ\nτὸν αὐτὸν λόγον τήν τε λειότητα καὶ τὴν διαφάνειαν\nκαὶ τὰ χρώματα καλλίω· ὧν καὶ τὰ ἐνθάδε λιθίδια\nεἶναι ταῦτα τὰ ἀγαπώμενα μόρια, σάρδιά τε καὶ ἰάσπιδας\nκαὶ σμαράγδους καὶ πάντα τὰ τοιαῦτα· ἐκεῖ\nδὲ οὐδὲν ὁτιοῦν τοιοῦτον οὐκ εἶναι καὶ ἔτι τούτων\nκαλλίω.\nτὸ δ’ αἴτιον τούτου εἶναι ὅτι ἐκεῖνοι\nοἱ λίθοι καθαροί εἰσι καὶ οὐ κατεδηδεσμένοι οὐδὲ\nδιεφθαρμένοι 5 ὥσπερ οἱ ἐνθάδε , ὑπὸ σηπεδόνος καὶ\nἅλμης καὶ τῶν δεῦρο ξυνερρυηκότων, ἃ καὶ λίθοις\nκαὶ γῇ καὶ τοῖς ἄλλοις ζῴοις τε καὶ φυτοῖς αἴσχη τε\nκαὶ νόσους παρέχει. τὴν δὲ γῆν αὐτὴν κεκοσμῆσθαι\nτούτοιςτε ἅπασι καὶ ἔτι χρυσῷ τε καὶ ἀργύρῳ καὶ τοῖς\nἄλλοις αὖ τοῖς τοιούτοις. ἐκφανῆ γὰρ αὐτὰ πεφυκέναι,\nὧν τὰ πολλὰ πλήθη καὶ μεγάλα καὶ πολλαχοῦ\nτῆς γῆς, ὥστε αὐτὴν δεῖν εἶναι θέαμα εὐδαιμόνων\nθεατῶν.”\nΤῆς παρ’ Ἑβραίοις γραφῆς θεοῦ δικαιωτήριον\nκαὶ κρίσιν ψυχῶν μετὰ τὴν ἐνθένδε ἀπαλλαγὴν\nἔσεσθαι προαγορευούσης διά τε μυρίων ἂλλων\nκαὶ δι’ ὧν φησι “ κριτήριον ἐκάθισε καὶ βίβλοι\nἠνεῴχθησαν καὶ ὁ παλαιὸς ἡμερῶν ἐκάθητο. ποταμὸς\nπυρὸς εἷκλκεν ἔμπροσθεν αὐτοῦ· μύριαι μυριάδες\n\n\nἐλειτούργουν αὐτῷ, καὶ χίλιαι χιλιάδες παρειστῂκεσαν\nἔμπροσθεν αὐτοῦ,” ἐπάκουσον τοῦ Πλάτωνος\nτῆς θείας κρίσεως, καὶ δὴ καὶ τοῦ ποταμοῦ ὀνομαστὶ\nμεμνημένου , πολλάς τε μονὰς τῶν εὐσεβῶν διαφόρους\nτε τῶν δυσσεβῶν τιμωρίας συμφώνως τοῖς\nἙβραίων ὑπογράφοντος λόγοις.\nφησὶ δ’ οὖν ἐν\nτῷ Περὶ ψυχῆς τάδε\nΤρίτος δὲ ποταμὸς τούτων κατὰ μέσον ἐκβάλλει,\nκαὶ ἐγγὺς τῆς ἐκβολῆς ἐκπίπτει εἰς τόπον μέγαν\nπυρὶ πολλῷ καιόμενον , καὶ λίμνην ποιεῖ μείζω τῆς\nπαρ’ ἡμῖν θαλάττης, ζέουσαν ὕδατος καὶ πηλοῦ· ἐντεῦθεν\nδὲ χωρεῖ κύκλῳ θολερὸς καὶ πηλώδης, περιελιττόμενος\nδέ γε τῇ γῇ ἄλλοσέ τε ἀφικνεῖται καὶ\nπαρ’ ἔσχατα τῆς Ἀχερουσιάδος λίμνης, οὐ συμμιγνύμενος\nτῷ ὕδατι · περιελιχθεὶς δὲ πολλάκις ὑπὸ γῆς\nἐμβάλλει κατωτέρω τοῦ Ταρτάρου.\nοὗτος δ’ ἐστὶν\nὃν ἐπονομάζουσι Πυριφλεγέθοντα , οὗ καὶ οἱ ῥύακες\nἀποσπάσματα ἀναφυσῶσιν, ὅπου ἂν τύχωσι τῆς γῆς.\nτούτου δὲ αὖ καταντικρὺ ὁ τέταρτος ἐκπίπτει εἰς τόπον\nπρῶτον δεινόν τε καὶ ἄγριον, ὡς λέγεται, χρῶμα\nδὲ ἔχοντα ὅλον οἷον ὁ κύανός , ὅν δὴ ἐπονομάζουσι\nΣτύγιον, καὶ τὴν λίμνην ἣν ποιεῖ ὁ ποταμὸς ἐμβάλλων\nΣτύγα. ὁ δ’ ἐμπεσὼν ἐνταῦθα καὶ δεινὰς δυνάμεις\nλαβὼν ἐν τῷ ὕδατι, δὺς κατὰ τῆς γῆς, περιελιττόμενος\nχωρεῖ ἐναντίως τῷ Πυριφλεγέθοντι καὶ\nἀπαντᾷ ἐν τῇ Ἀχερουσίᾳ λίμνῃ ἐξ ἐναντίας, καὶ οὐδὲ\nτὸ τούτου ὕδωρ οὐδενὶ μίγνυται, ἀλλὰ καὶ οὗτος κύκλῳ\nπεριελθὼν ἐμβάλλει εἰς τὸν Τάρταρον ἐναντίως\nτῷ Πυριφλεγέθοντι· ὄνομα δὲ τούτῳ ἐστὶν, ὡς οἱ\nποιηταὶ λέγουσι , Κωκυτός.\nτούτων δὲ οὕτω\n\n\n\nφυκότων , ἐπειδὰν ἀφίκωνται οἶ τετελευτηκότες εἰς\nτὸν τόπον οἷ ὁ δαίμων ἕκαστον κομίζει, πρῶτον μὲν\nδιεδικάσαντο οἵ τε καλῶς καὶ ὁσίως καὶ δικαίως βιώσαντες\nκαὶ οἱ μή. καὶ οἱ μὲν ἂν δόξωσι μέσως βεβιωκέναι,\nπορευθέντες ἐπὶ τὸν Ἀχέροντα, ἀναβάντες\nἃ δὴ αὐτοῖς ὀχήματά ἐστιν, ἐπὶ τούτων ἀφικνοῦνται\nεἰς τὴν λίμνην, καὶ ἐκεῖ οἰκοῦσί τε καὶ καθαιρόμενοι\nτῶν τε ἀδικημάτων διδόντες δίκας ἀπολύονται, εἴ τίς\nτι ἠδίκηκε, τῶν τε εὐεργεσιῶν τιμὰς φέρονται κατὰ\nτὴν ἀξίαν ἕκαστος, οἵ δ’ ἂν δόξωσιν ἀνιάτως ἔχειν\nδιὰ τὰ μεγέθη τῶν ἁμαρτημάτων, ἢ ἱεροσυλίας πολλὰς\nκαὶ μεγάλας ἢ φόνους ἀδίκους καὶ παρανόμους\nπολλοὺς ἐξειργασμένοι ἢ ἄλλα ὅσα τοιαῦτα τυγχάνει\nὄντα, τούτους δὲ ἡ προσήκουσα μοῖρα ῥίπτει εἰς τὸν\nΤάρταρον , ὅθεν οὔποτε ἐκβαίνουσιν.\nοἳ δ’ ἂν\nἰάσιμα μὲν, μεγάλα δὲ δόξωσιν ἡμαρτηκέναι ἁμαρτήματα,\nοἶον πρὸς πατέρα ἢ μητέρα ὑπ’ ὀργῆς βίαιόν\nτι πράξαντες, καὶ μεταμέλον αὐτοῖς τὸν ἄλλον βίον\nβιῶσιν, ἢ ἀνδροφόνοι ἢ τοιούτῳ τινὶ ἄλλῳ τρόπῳ\nγένωνται, τούτοις δ’ ἐμπεσεῖν μὲν εἰς τὸν Τάρταρον\nἀνάγκη, ἐμπεσόντας δὲ αὐτοὺς καὶ ἐνιαυτὸν ἐκεῖ γενομένους\nἐκβάλλει τὸ κῦμα, τοὺς μὲν ἀνδροφόνους\nκατὰ τὸν Κωκυτὸν, τοὺς δὲ πατραλῴας [καὶ μητραλῲας]\nκατὰ τὸν Πυριφλεγέθοντα · ἐπειδὰν δὲ φλεγόμενοι\nγένωνται κατὰ τὴν λίμνην τὴν Ἀχερουσιάδα,\nἐνταῦθα βοῶσί τε καὶ καλοῦσιν, οἶ μὲν οὓς ἀπέκτειναν,\nοἷ δὲ οὓς ὕβρισαν, καλέσαντες δὲ ἱκετεύουσι\nκαὶ δέονται ἐᾶσαι σφᾶς ἐκβῆναι εἰς τὴν λίμνην, καὶ\nἐὰν μὲν πείσωσιν, ἐκβαίνουσί τε καὶ λήγουσι τῶν\nκακῶν· εἰ δὲ μὴ, φέρονται αὖθις εἰς τὸν Τάρταρον,\nκἀκεῖθεν πάλιν εἰς τοὺς ποταμοὺς, καὶ ταῦτα πάσχοντες\nοὐ πρότερον παύονται πρὶν ἂν πείσωσιν οὓς\n\n\nἠδίκησαν· αὕτη γὰρ ἡ δίκη ὑπὸ τῶν δικαστῶν αὐτοῖς\nἐτάχθη.\nοἵ δὲ δὴ ἂν δόξωσι διαφερόντως\nπρὸς τὸ ὁσίως βιῶναι, οὗτοί εἰσιν οἱ τῶνδε μὲν τῶν\nτόπων τῶν ἐν τῇ γῇ ἐλευθερούμενοί τε καὶ ἀπαλλαττόμενοι,\nὥσπερ δεσμωτηρίων, ἄνω δὲ εἰς τὴν καθα-\nρὰν οἴκησιν ἀφικνούμενοι καὶ ἐπὶ τῆς γῆς οἰκιζόμενοι.\nτούτων δὲ αὐτῶν οἱ φιλοσοφίᾳ ἱκανῶς καθηράμενοι\nἄνευ τε καμάτων ζῶσι τὸ παράπαν εἰς τὸν ἔπειτα\nχρόνον, καὶ εἰς οἰκήσεις ἔτι τούτων καλλίους ἀφικνοῦνται,\nἃς οὔτε ῥᾴδιον δηλῶσαι οὔτε ὁ χρόνος\nἱκανὸς ἐν τῷ παρόντι. ἀλλὰ τούτων δὴ ἕνεκα χρὴ\nὧν διεληλύθαμεν, ὦ Σιμμία, πὰν ποιεῖν ὥστε ἀρετῆς\nκαὶ φρονήσεως ἐν τῷ βίῳ μετασχεῖν· καλὸν γὰρ\nτὸ ἆθλον καὶ ἡ ἐλπὶς μεγάλη.”\nΤαῦτα ὁ Πλάτων. σὺ δέ γε παραθήσεις τῷ\n“καὶ εἰς οἰκήσεις καλλίους ἀφικνοῦνται, ἃς οὔτε ῥᾴδιον\nδηλῶσαι οὔτε χρόνος ἱκανὸς ἐν τῷ παρόντι” τὸ\nπαρ᾿ ἡμῖν οὕτως ἔχον “ ὀφθαλμὸς γὰρ οὐκ εἶδε καὶ\nοὖς οὐκ ἤκουσε, καὶ ἐπὶ καρδίαν ἀνθρώπου οὐκ ἀνέβη,\nἃ ἡτοίμασεν ὁ θεὸς τοῖς ἀγαπῶσιν αὐτόν,”\nταῖς δὲ εἰρημέναις οἰκήσεσι τὸ πολλὰς μονὰς εἶναι\nπαρὰ τῷ πατρὶ τοῖς θεοφιλέσιν ἐπηγγελμένας,\nκαὶ τοῖς περὶ τοῦ Πυριφλεγέθοντος λεχθεῖσι τὸ τοῖς\nἀσεβέσιν ἠπειλημένον πῦρ αἰώνιον, κατὰ τὸν πρὸς\nαὐτοὺς φάσκοντα Ἑβραίων προφήτην “τίς ἀναγγελεῖ\nὑμῖν ὅτι πῦρ καίεται; τίς ἀναγγελεῖ ὑμῖν τὸν τόπον\nτὸν αἰώνιον;” καὶ πάλιν “ὁ σκώληξ αὐτῶν οὐ\nτελευτήσει, καὶ τὸ πῦρ οὐ σβεσθήσεται, καὶ ἔσονται\nεἰς ὅρασιν πάσῃ σαρκί.”\nτήρει δὲ ὡς καὶ ὁ Πλάτῶν\nσυνᾴδων τούτοις , τοὺς ἀσεβεῖς εἰπὼν χωρήσειν\nεἰς Τάρταρον, ἐπιλέγει “ὅθεν οὔποτε ἐκβαίνουσι.”\nκαὶ αὖ πάλιν τοὺς εὐσεβεῖς ζήσεσθαι εἰπὼν ἐν μα-\n\n\nκαρίοις προστίθησι λέγων “ τὸ παράπαν καὶ εἰς τὸν\nἔπειτα χρόνον. ” ἀλλὰ καὶ τὸ ἄνευ καμάτων εἰρημέ-\nνον ὑπ’ αὐτοῦ ὅμοιον ἂν εἴη τῷ “ ἀπέδρα ὀδύνη καὶ\nλύπη καὶ στεναγμός.”\nφάσκων δὲ τοὺς ἐπὶ τὸν\nἈχέροντα πορευομένους μὴ ἁπλῶς ἐπὶ τοῦτον ἀφικνεῖσθαι,\nἀλλὰ ἀναβαίνοντας πρότερον ἃ δὴ αὐτοῖς\nὀχήματά ἐστι, τίνα ποτὲ ἄρα τὰ ὀχήματα βούλεται\nσημαίνειν ἢ τὰ σώματα, εἰς ἃ ἀναβᾶσαι αἶ τῶν τετελευτηκότων\nψυχαὶ σὺν αὐτοῖς τιμωροῦνται κατὰ τὰ\nπαρ’ Ἑβραίοις νενομισμένα; ἀλλὰ γὰρ ἱκανὴν καὶ\nτοῦδε τοῦ λόγου περιγραφὴν εἰληφότος ἐπὶ τὸ δω-\nδέκατον τῆς Εὐαγγεελικῆς Προπαρασκευῆς μεταβήσο-\nμαι σύγγραμμα.\nὉ δωδέκατος ἡμῖν τῆς Εὐαγγελικῆς Προπαρασκευῆς\nἐνθένδε ποθὲν ἤδη τὰ ἐνδέοντα τῷ προτέρῳ\nτῆς Πλάτωνος πρὸς τὰ Ἑβραίων λόγια συνῳδίας, ὡς\nἐν ἁρμονίᾳ συμφώνου λύρας, ἀποδώσει, τὴν καταρ-\nχὴν ἐξ ἀπολογίας τῆς παρὰ τοῖς πολλοῖς βλασφημου-\nμένης ἡμῶν πίστεως ληψόμενος.\n“ μὲν τοίνυν ὀρθῶς ἢ μή τις ἐπιτιμᾷ τῇ τε\nΛακωνικῇ καὶ τῇ Κρητικὴ πολιτείᾳ, λόγος ἂν ἕτερος\nεἴη· τὰ γοῦν λεγόμενα πρὸς τῶν πολλῶν ἴσως ἐγὼ\nμᾶλλον ἔχοιμ’ ἂν ὑμῶν ἀμφοτέρων λέγειν. ὑμῖν γὰρ\nεἰ καὶ μετρίως κατεσκεύασται τὰ τῶν νόμων, εἷς τῶν\nκαλλίστων ἂν εἴη νόμων μὴ ζητεῖν τῶν νέων μηδένα\nἐὰν ποῖα καλῶς αὐτῶν ἢ μὴ καλῶς ἔχει, μιᾷ δὲ φωνῇ\n\n\n\nκαὶ ἐξ ἑνὸς στόματος πάντας συμφωνεῖν ὡς πάντα\nκαλῶς κεῖται θέντων θεῶν , καὶ ἄν τις ἄλλως λέγῃ,\nμὴ ἀνέχεσθαι τὸ παράπαν ἀκούοντας· γέρων δὲ εἴ\nτίς τι ξυννοεῖ τῶν παρ’ ὑμῖν, πρὸς ἄρχοντά τε καὶ\nἡλικιώτην μηδενὸς ἐναντίον νέου ποιεῖσθαι τοὺς τοι-\nούτους λόγους. Ὀρθότατά γε, ὠ ξένε, κελεύεις. ”\nΕἰκότως δῆτα καὶ ἡ Ἑβραίων προλαβοῦσα\nγραφὴ τῆς τῶν θείων γραφῶν συνέσεως τε καὶ θεω-\nρίας τὴν πίστιν προτάττει δι’ ὧν φησιν “ ἐὰν δὲ μὴ\nπιστεύσητε, οὐ μὴ συνῆτε.” καὶ αὖθις “ ἐπίστευσα,\nδιὸ καὶ ἐλάλησα.\nἔνθεν καὶ παρ’ ἡμῖν τοῖς μὲν\nἄρτι εἰσαγομένοις καὶ τὴν ἕξιν ἀτελέσιν, ὡς ἂν τὰς\nψυχὰς νηπίοις, ἁπλούστερον ἡ ἐν ταῖς θείαις γρα-\nφαῖς ἀνάγνωσις παραδίδοται μετὰ τοῦ δεῖν πιστεύειν\nὡς θεοῦ λόγοις τοῖς ἐμφερομένοις παρακελεύε-\nσθαι · τοῖς δὲ τὴν ἕξιν προβεβηκόσι καὶ πολιοῖς τὸ\nφρόνημα ἐμβαθύνειν καὶ δοκιμάζειν τὸν νοῦν τῶν\nλεγομένων ἐπιτέτραπται. τούτους δὲ παισὶν Ἑβραίων\nδευτερωτὰς φίλον ἦν ὀνομάζειν, ὥσπερ ἑρμηνευτὰς\nκαὶ ἐξηγητὰς ὄντας τῆς τῶν γραφῶν διανοίας.\n“ Οὐκοῦν τὰ μετὰ ταῦτα εἴποιμεν ἂν ἡμεῖς\nὅτι σὺ μὲν ἐπαινεῖς, ὡς ἔοικας, ὦ Τυρταῖε, μάλιστα\nτοὺς πρὸς τὸν ὀθνεῖόν τε καὶ ἔξωθεν πόλεμον γιγνο-\nμένους ἐπιφανεῖς. φαίη ταῦτα ἄν που καὶ ὁμολογοῖ;\nΤί μήν;\nἩμεῖς δέ γε ἀγαθῶν ὄντων τούτων ἔτι φαμὲν\nἀμείνους εἶναι καὶ πολὺ τοὺς ἐν τῷ μεγίστῳ πολέμῳ\nγιγνομένους ἀρίστους διαφανῶς. ποιητὴν δὲ καὶ\nἡμεῖς μάρτυρα ἔχομεν Θέογνιν, πολίτην τῶν ἐν Σικελίᾳ\nΜεγαρέων , ὅς φησι\n\n\n\nπιστὸς ἀνὴρ χρυσοῦ τε καὶ ἀργύρου ἀντερύσασθαιἄξιος ἐν χαλεπῇ , Κύρνε, διχοστασίῃ.\nτοῦτον δέ φαμεν ἐν πολέμῳ χαλεπωτέρῳ ἀμείνονα\nἐκείνου πάμπολυ γίνεσθαι, σχεδὸν ὅσον ἀμείνων δι-\nκαιοσύνη καὶ σωφροσύνη καὶ φρόνησις εἰς ταὐτὸν\nἐλθοῦσαι μετὰ ἀνδρείας αὐτῆς μόνης ἀνδρείας. πιστὸς\nμὲν γὰρ καὶ ὑγιὴς ἐν στάσεσιν οὐκ ἄν ποτε γένοιτο\nἄνευ ξυμπάσης ἀρετῆς · διαβάντες δὲ εὖ καὶ μαχόμενοι\nἐθέλοντες ἀποθνήσκειν ἐν τῷ πολέμῳ, φράζει\nΤυρταῖος, τῶν μισθοφόρων εἰσὶ πάμπολλοι, ὧν οἱ\nπλεῖστοι γίγνονται θρασεῖς καὶ ἄδικοι καὶ ὑβρισταὶ\nκαὶ ἀφρονέστατοι σχεδὸν ἁπάντων, ἐκτὸς δή τινων\nεὖ μάλα ὀλίγων.\nποῖ δὴ τελευτᾷ νῦν ἡμῖν οὗτος\nὁ λόγος ; καὶ τί φανερόν ποτε ποιῆσαι βουληθεὶς λέγει\nταῦτα; δηλονότι τόδε , ὡς παντὸς μᾶλλον καὶ ὁ\nτῇδε ὁ παρὰ Δῖός νομοθέτης, πᾶς τε οὑ καὶ σμικρὸν\nὄφελος, οὐκ ἄλλο ἢ πρὸς τὴν μεγίστην ἀρετὴν μάλιστα\nβλέπων ἀεὶ θήσει τοὺς νόμους · ἔστι δ’, ὥς φησι\nΘέογνις, αὕτη πιστότης ἐν τοῖς δεινοῖς, ἥν τις δι-\nκαιοσύνην ἂν τελείαν ὀνομάσειε.”\nΚαὶ παρ’ ἡμῖν ὁ σωτήριος λόγος ὁμοῦ συζεύξας\nτῇ πίστει τὴν φρόνησιν τὸν κατ’ ἀμφότερα κεκοσμημένον\nτοῖς αὐτοῦ λόγοις ἐγκρίνει λέγων “τίς ἄρα\nἐστὶν ὁ πιστὸς καὶ φρόνιμος οἰκονόμος;” καὶ αὖθις\n“ εὖ, δοῦλε ἀγαθὲ καὶ πιστὲ, ἐπὶ ὀλίγα ἦς πιστὸς, ἐπὶ\nπολλῶν σε καταστήσω.” σαφῶς γοῦν ἐν τούτοις οὐ\nτὴν ἄλογον πίστιν ἀποδέχεσθαι παρίστησιν, ἀλλὰ\nτὴν ταῖς μεγίσταις ἀρεταῖς συνεζευγμένην, εἰ δὴ τοι-\nαῦται φρόνησις καὶ ἀγαθωσύνη.\n“ Εἴς τινα γὰρ οὖν μοι καιρὸν φαινόμεθα\n\n\n\nτοὺς ἔμπροσθεν λόγους διεξελθεῖν, ὡς ἄρα αἱ τῶν\nτελευτησάντων ψυχαὶ δύναμιν ἔχουσί τινα τελευτήσασαι\nκαὶ τόν κατὰ ἀνθρώπους πραγμάτων ἐπιμελοῦνται.\nταῦτα ἀληθεῖς μὲν , μακροὶ δέ εἰσι περιέχοντες\nλόγοι. πιστεύειν δὲ ταῖς τε ἄλλαις φήμαις\nχρεὼν περὶ τὰ τοιαῦτα, οὕτω πολλαῖς καὶ σφόδρα\nπαλαιαῖς οὔσαις, πιστεύειν δὲ καὶ τοῖς νομοθετοῦσι\nταῦθ’ οὕτως ἔχειν, ἄνπερ μὴ παντάπασιν ἄφρονες\nφαίνωνται.”\nΚαὶ ἐν τῇ βίβλῳ δὲ τῶν Μακκαβαίων λέγεται\nἹερεμίας ὁ προφήτης μετὰ τὴν ἀπαλλαγὴν τοῦ βίου\nεὐχόμενος ὁρᾶσθαι ὑπὲρ τοῦ λαοῦ, ὡς φροντίδα ποιούμενος\nτῶν ἐπὶ γῆς ἀνθρώπων. δεῖν δέ φησι καὶ\nὁ Πλάτων’ τούτοις πιστεύειν.\n“ Λόγων δὲ δισσὸν εἶδος· τὸ μὲν ἀληθὲς, ψεῦδος\nδὲ ἕτερον. Ναί. Παιδευτέον δὲ ἐν ἀμφοτέροις,\nπρότερον δὲ ἐν τοῖς ψευδέσιν; Οὐ μανθάνω , ἔφη,\nπῶς λέγεις. Οὐ μανθάνεις , ἦν δ’ ἐγὼ, ὅτι πρῶτον\nτοῖς παιδίοις μύθους λέγομεν. τοῦτο δέ που ὡς τὸ\nὅλον εἰπεῖν ψεῦδος, ἔνι δὲ καὶ ἀληθῆ. πρότερον δὲ\nμύθοις πρὸς τὰ παιδία ἢ γυμνασίοις χρώμεθα. Ἒστι\nταῦτα. ”\nΤαῦτα ὁ Πλάτων’. καὶ παρ’ Ἑβραίοις δὲ τὰς\nτῆς ἐνθέου γραφῆς ἱστορίας τοῖς νηπίοις τὰς ψυχὰς\nἁπλούστερον ὥσπερ τινὰς μύθους ἔθος ἐστὶ παραδι-\nδόναι, τοῖς δ’ ἐγγεγυμνασμένοις τὴν ἔξιν τὰς τῶν\nλόγων βαθυτέρας καὶ δογματικὰς θεωρίας διὰ τῆς\nκαλουμένης δευτερώσεως καὶ σαφηνείας τῶν λανθανόντων\nτοὺς πολλοὺς νοημάτων.\n“ Οὐκοῦν οἶσθ’ ὅτι ἀρχὴ παντὸς ἔργου μέγι-\n\n\n\n\n’στὸν, ἄλλως τε δὴ καὶ νέῳ καὶ ἁπαλῷ ὁτῳοῦν; μά-\nλιστα γὰρ δὴ τότε πλάττεται καὶ ἐνδύεται τύπος , ὅν\nἄν τις βούληται ἐνσημήνασθαι ἑκάστῳ.\nΚομιδῇ\nμὲν οὖν. Ἄρ’ οὖν ῥᾳδίως οὕτω παρήσομεν τοὺς ἐπιτυ-\nχόντας μύθους πλασθέντας ἀκούειν τοὺς παῖδας, καὶ\nλαμβάνειν ἐν ταῖς ψυχαῖς ὡς ἐπιτοπολὺ ἐναντίας δό-\nξας ἐκείναις ἃς, ἐπειδὰν τελεωθῶσιν, ἔχειν οἰησόμεθα\nδεῖν αὐτούς;\nΟὐδ’ ὁπωστιοῦν παρήσομεν.\nΠρῶτον μὲν δὴ ἡμῖν, ὡς ἔοικεν, ἐπιστατητέον τοῖς\nμυθοποιοῖς , καὶ ὃν μὲν ἂν καλὸν μῦθον ποιήσωσιν,\nἐγκριτέον, ὃν δ’ ἀν’ μὴ, ἀποκριτέον. τοὺς δ’ ἐγκραθέντας\nπείσομεν τὰς τροφούς τε καὶ μητέρας λέγειν\nτοῖς παισὶ, καὶ πλάττειν τὰς ψυχὰς αὐτῶν τοῖς μύ-\nθοις πολὺ μᾶλλον ἢ τὰ σώματα ταῖς χερσίν. ὧν δὲ\nνῦν λέγουσι τοὺς πολλοὺς ἐκβλητέον.”\nΚαὶ ταῦτα πρὸ τοῦ Πλάτωνος πεφύλακτο παρ’\nἙβραίοις. οἱ γὰρ ἔχοντες πνεῦμα θεῖον, διακριτικὸν\nπνευμάτων, ἐδοκίμαζον τὰ ὀρθῶς καὶ ἐξ ἁγίου πνεύματος\nλεγόμενά τε καὶ γραφόμενα, τὰ δὲ μὴ τοιαῦτα\nἀπεδοκίμαζον , ὥσπερ καὶ τοὺς τῶν ψευδοπροφητῶν\nλόγους. ἀλλὰ καὶ τοὺς παῖδας τοὺς νηπίους ταῖς\nἀπὸ τῶν θείων γραφῶν ὠφελιμωτάταις διηγήσεσιν,\nὥσπερ τισὶ μυθολογίαις, γονεῦσί τε καὶ τροφοῖς ἔθος\nἦν κατεπᾴδειν, προπαρασκευῆς ἕνεκα τῆς εἰς ἄνδρας\nαὐτοῖς ἐσομένοις θεοσεβείας.\n“ Ἂκουε δὴ , φασὶ, μάλα καλοῦ λόγου, ὃν σὺ\nμὲν ἡγήσῃ μῦθον, ὡς ἐγῷμαι, ἐγὼ δὲ λόγον· ὡς\nἀληθῆ γὰρ ὄντα σοι λέξω ἃ μέλλω λἐγειν.”\nΚαὶ μετ’ ὀλίγα\nΤὸν μὲν δικαίως τὸν βίον διελθόντα καὶ ὁσίως,\n\n\n\nἐπειδὰν τελευτήσῃ , εἰς μακάρων νήσους ἀπιόντα οἰκεῖν\nἐν πάσῃ εὐδαιμονίᾳ ἐκτὸς κακῶν, τὸν δὲ ἀδίκως\nκαὶ ἀθέως εἰς τὸ τῆς τίσεως τε καὶ δίκης δεσμτήριον,\nὃ δὴ Τάρταρον καλοῦσιν, ἰέναι.”\nΚαὶ αὖθις μετ’ ὀλίγα\n“ Ἒπειτα γυμνοὺς κριτέον ἁπάντων τούτων · τεθνεῶτας\nγὰρ δεῖ κρίνεσθαι. καὶ τὸν κριτὴν δεῖ γυμνὸν\nεἶναι, τεθνεῶτα, αὐτῇ τῇ ψυχῇ αὐτὴν τὴν\nψυχὴν θεωροῦντα ἐξαίφνης ἀποθανόντος ἑκάστου,\nἔρημον πάντων τῶν σνγγενῶν καὶ καταλιπόντα ἐπὶ\nγῆς πάντα ἐκεῖνον τὸν κόσμον, ἵνα δὴ δικαία ἡ κρί-\nσις ᾖ. ”\nΚαὶ ἐξῆς ἐπιφέρει\n“ Ταῦτά ἐστιν, ὦ Καλλίκλεις, ἃ ἐγὼ ἀκηκοὼς\nπιστεύω ἀληθῆ εἶναι · καὶ ἐκ τούτων τῶν λόγων τοιόνδε\nλογίζομαι συμβαίνειν· ὁ θάνατος τυγχάνει ὢν,\nὡς ἐμοὶ δοκεῖ, οὐδὲν ἄλλο ἢ δυοῖν πραγμάτοιν διάλυσις,\nτῆς ψυχῆς καὶ τοῦ σώματος, ἀπ’ ἀλλήλοιν.\nἐπειδὰν δὲ διαλυθῆτον, οὐδὲν ἧττον ἑκάτερον αὐτοῖν\nἔχει τὴν ἔξιν τὴν αὑτοῦ , ἥνπερ καὶ ὅτε ἔζη\nὁ ἄνθρωπος, τό τε σῶμα τὴν φύσιν τὴν αὑτοῦ,\nκαὶ τὰ θεραπεύματα καὶ τὰ παθήματα, ἔνδηλα\nπάντα · οἷον, εἴ τινος ἦν μέγα τὸ σῶμα φύσει ἢ τροφῇ\nἢ ἀμφότερα ζῶντος , τούτου καὶ ἐπειδὰν ἀποθάνῃ ὁ\nνεκρὸς μέγας · καὶ εἰ παχὺς, παχὺς καὶ ἀποθανόντος,\nκαὶ τἄλλα οὕτως.\nκαὶ εἰ αὖ ἐπετήδευε κομᾶν, κομήτης\nτούτου καὶ ὁ νεκρός· ἢ μαστιγίας εἴ τις ἦν,\nκαὶ ἴχνη εἶχε τῶν πληγῶν οὐλὰς ἐν τῷ σώματι, ἣ\nὑπὸ μαστίγων, ἢ ἄλλων τραυμάτων ζῶν, καὶ τεθνεῶτος\nτὸ σῶμα ἔστιν ἰδεῖν ταῦτα ἔχον · ἢ κατεαγότα εἴ\nτου ἦν μέλη ἢ διεστραμμένα ζῶντος, καὶ τεθνεῶτος.\nκαὶ ἑνὶ λόγῳ, οἶος εἶναι παρεσκεύαστο τὸ σῶμα\n\n\nζῶν, ἔνδηλα ταῦτα καὶ τελευτήσαντος ἦν πάντα, ἢ\nτὰ πολλὰ ἐπί τινα χρόνον. ταὐτὸν δή μοι δοκεῖ τοῦτ’\nἄρα καὶ περὶ τὴν ψυχὴν εἶναι, (6 Καλλίκλεις · ἔνδηλα\nπάντα ἐστὶν ἐν τῇ ψυχῇ, ἐπειδὰν γυμνωθῇ τοῦ σώματος,\nτά τε τῆς φύσεως καὶ τὰ παθήματα τὰ διὰ τὴν\nἐπιτήδευσιν ἑκάστου πράγματος, ἣν ἔσχεν ἐν τι) ψυχῇ\nἄνθρωπος.\nἐπειδὰν οὖν ἀφίκωνται παρὰ τὸν δικαστὴν,\nοἱ μὲν ἐκ τῆς Ἀσίας παρὰ τὸν Ραδάμανθυν, ὁ\nΠαδάμαθυς ἐκείνους ἐπιστήσας θεᾶται ἑκάστου\nψυχὴν, οὐκ εἰδὼς ὅτου ἐστὶν, ἀλλὰ πολλάκις τοῦ μεγάλου\nβασιλέως ἐπιλαβόμενος, ἢ ἄλλου ὁτουοῦν βασιλέως\nἢ δυνάστου, κατεῖδεν οὐδὲν ὑγιὲς ὃν τῆς ψυχῆς,\nἀλλὰ διαμεμαστιγωμένην καὶ οὐλῶν μεστὴν ὑπὸ ἐπιορκιῶν\nκαὶ ἀδικίας, ἃ ἑκάστη ἡ πρᾶξις αὐτοῦ ἐξωμόρξατο\nεἰς τὴν ψυχὴν, καὶ πάντα σκολιὰ ὑπὸ ψεύδους\nκαὶ ἀλαζονείας καὶ οὐδὲν εὐθὺ διὰ τὸ ἄνευ\nἀληθείας τετράφθαι· καὶ ὑπὸ ἐξουσίας καὶ τρυφῆς\nκαὶ ὕβρεως καὶ ἀκρατείας τῶν πράξεων ἀσυμμετρίας\nτε καὶ αἰσχρότητος γέμουσαν τὴν ψυχὴν εἶδεν· ἰδὼν\nδὲ ἀτίμως αὐτὴν ἀπέπεμψεν εὐθὺ τῆς φρουρὰς, οἱ\nμέλλει ἐλθοῦσα ἀνατλῆναι τὰ προσήκοντα πάθη.\nπροσήκει δὲ παντὶ τῷ ἐν τιμωρίᾳ ὄντι ὑπὸ ἄλλου\nὀρθῶς τιμωρουμένῳ ἢ βελτίονι γίγνεσθαι καὶ ὀνίνασθαι,\nἢ παράδειγμα τοῖς ἄλλοις γίγνεσθαι, ἵνα\nἄλλοι ὁρῶντες πάσχοντα ἃ ἂν πάσχῃ φοβούμενοι βελτόυς\nγίνωνται.\nεἰσὶ δὲ οἶ μὲν ὠφελούμενοί τε\nκαὶ δίκην διδόντες ὑπὸ θεῶν τε καὶ ἀνθρώπων οὗτοι\nοἳ ἂν ἰάσιμα ἁμαρτήματα ἁμάρτωσιν , ὅμως δὲ δι’\nἀλγηδόνων καὶ ὀδυνῶν γίγνεται αὐτοῖς ἡ ὠφέλεια καὶ\nἐνθάδε καὶ ἐν Ἃιδου· οὐδὲ γὰρ οἷόν τε ἄλλως\nἀπαλλάττεσθαι.\nοἳ δ’ ἂν τὰ ἔσχατα ἀδικήσωσι\nκαὶ διὰ τὰ τοιαῦτα ἀδικήματα ἀνίατοι γένωνται, ἐκ\n\n\nτούτων τὰ παραδείγματα γίγνεται, καὶ οὗτοι αὐτοὶ\nμὲν οὐκέτι ὀνίνανται οὐδὲν, ἅτε ἀνίατοι ὄντες, ἄλλοι\nδὲ ὀνίνανται οἶ τούτους ὁρῶντες διὰ τὰς ἁμαρτίας\nτὰ μέγιστα καὶ ὀδυνηρότατα καὶ φοβερώτατα πάθη\nπάσχοντας τὸν ἀεὶ χρόνον, ἀτεχνῶς παραδείγματα\nἀνηρτημένους ἐκεῖ ἐν Ἅιδου ἐν τῷ δεσμωτηρίῳ,\nτοῖς ἀεὶ τῶν ἀδίκων ἀφικνουμένοις θεάματα καὶ νουθετήματα.\nὧν ἐγώ φημι ἴνα καὶ Ἀρχέλαον ἔσεσθαι\nεἰ ἀληθῆ λέγει Πῶλος, καὶ ἄλλος ὅστις ἂν τοιοπῦτος\nτύραννος ᾖ. οἶμαι δὲ καὶ τοὺς πολλοὺς εἶναι\nτούτων τῶν παραδειγμάτων ἐκ τυράννων καὶ βασιλέων\nκαὶ δυναστῶν καὶ τὰ τῶν πόλεων πραξάντων\nγεγονότας· οὗτοι γὰρ διὰ τὴν ἐξουσίαν μέγιστα καὶ\nἀνοσιώτατα ἁμαρτήματα ἁμαρτάνουσι.\nμαρτυρεῖ\nδὲ τούτοις καὶ Ὃμηρος. βασιλέας γὰρ καὶ δυνάστας\nἐκεῖνος πεποίηκε τοὺς ἐν Ἅιδου τὸν ἀεὶ χρόνον τιμωρουμένους,\nΤάνταλον καὶ Σίσυφον καὶ Τιτυόν. Θερσίτην\nδὲ, καὶ εἴ τις ἄλλος πονηρὸς ἦν ἰδιώτης, οὐδεὶς\nπεποίηκε μεγάλαις τιμωρίαις συνεχόμενον ὡς\nἀνίατον· οὐ γὰρ, οἶμαι, ἐξῆν αὐτῷ· διὸ καὶ εὐδαιμονέστερος\nἦν ἢ οἶς ἐξῆν.\nἀλλὰ γὰρ, ὦ Καλλίκλεις,\nἐκ τῶν δυναμένων εἰσὶ καὶ οἱ σφόδρα πονηροὶ\nγιγνόμενοι ἄνθρωποι· οὐδὲ μὴν κωλύει καὶ ἐν τούτοις\nἀγαθοὺς ἄνδρας ἐγγίγνεσθαι· καὶ σφόδρα γε\nἄξιον ἄγασθαι τῶν γιγνομένων. χαλεπὸν γὰρ , ὦ\nΚαλλίκλεις, καὶ πολλοῦ ἐπαίνου ἄξιον, ἐν μεγάλῃ\nἐξουσίᾳ γενόμενον τοῦ ἀδικεῖν δικαίως διαβιῶναι·\nὀλίγοι δὲ γίγνονται οἱ τοιοῦτοι · ἐπεὶ καὶ ἐνθάδε καὶ\nἄλλοθι γεγόνασιν , οἶμαι δὲ ἔσονται καὶ ἄλλοι ἀγαθοὶ\nταύτην τὴν ἀρετὴν τοῦ δικαίως διαχειρίζειν ἃ ἄν τις\nἐπιτρέπῃ.\nεἰς δὲ καὶ πάνυ ἐλλόγιμος γέγονε καὶ\nεἰς τοὺς ἂλλους Ἓλληνας, Ἀριστείδης ὁ Λυσιμάχου.\n\n\nοἱ δὲ πολλοὶ, 09 ἄριστε, κακοὶ γίνονται. τῶν δὲ δικα-\nστῶν , ὅπερ ἒλεγον, ἐπειδὰν ὁ Ῥαδάμανθυς ἐκεῖνος\nτοιοῦτόν τινα λάβῃ, ἄλλο μὲν περὶ αὐτοῦ οὐκ οἶδεν\nοὐδὲν, οὔθ’ ὅστις οὔθ’ ὧν τινῶν, ὅτι δὲ πονηρός τις·\nκαὶ τοῦτο κατιδὼν ἀπέπεμψεν εἰς Τάρταρον, ἐπισημηνάμενος\nἐάν τε ἰάσιμος ἐάν τε ἀνίατος δοκῇ εἶναι.\nὁ δὲ ἐκεῖσε ἀφικόμενος τὰ προσήκοντα πάσχει.\nἐνίοτε δὲ ἄλλην εἰσιδὼν ὁσίως βεβιωκυῖαν καὶ μετ’\nἀληθείας ἀνδρὸς ἰδιώτου ἢ ἄλλου τινὸς ψυχὴν, μά-\nλιστα μὲν, ὡς ἐγώ φημι, ὦ Καλλίκλεις, φιλοσόφου τὰ\nαὑτοῦ πράξαντος καὶ οὐ πολυπραγμονήσαντος ὃς ἐν τῷ\nβίῳ) ἠγάσθη τε καὶ εἰς μακάρων νήσους ἀπέπεμψε.\nταὐτὰ δὲ ταῦτα καὶ ὁ Αἰακός· ἑκάτερος δὲ τούτων\nῥάβδον ἔχων δικάζει. ὁ δὲ Μίνως ἐπισκοπῶν κάθηται\nμόνος, ἔχων χρύσεον σκῆπτρον, ὥς φησιν Ὀδυσσεὺς\nὁ Ὁμήρου ἰδεῖν αὐτὸν ,\nχρύσεον σκῆπτρον ἔχοντα , θεμιστεύοντα νέκυσσιν.\nἐγὼ μὲν οὖν, ὦ Καλλίκλεις , ὑπὸ τούτων τῶν λόγων\nπέπεισμαι , καὶ σκοπῶ ὅπως ἀποφανοῦμαι τῷ\nκριτῇ ὡς ὑγιεστάτην τὴν ψυχήν. χαίρειν οὖν ἐάσας\nτὰς τιμὰς τῶν πολλῶν ἀνθρώπων , τὴν ἀλήθειαν\nἀσκῶν, πειράσομαι τῷ ὄντι, ὡς ἂν δύνωμαι , βέλτιστος\nὢν καὶ ζῆν καὶ ἐπειδὰν ἀποθνήσκω ἀποθνήσκειν.\nπαρακαλῶ δὲ καὶ τοὺς ἄλλους πάντας ἀνθρώπους,\nκαθ’ ὅσον δύναμαι· καὶ δὴ καὶ σὲ ἀντιπαρακαλῶ\nἐπὶ τοῦτον τὸν βίον καὶ τὸν ἀγῶνα τοῦτον,\nὃν ἐγώ φημι ἀντὶ πάντων τῶν ἐνθάδε ἀγώνων εἶναι\nκαὶ ὀνειδίζω σε, ὅτι οὐχ οἷός τε εἶ σαυτῷ βοηθῆσαι,\nὅταν ἡ δίκη σοι ᾖ καὶ ἡ κρίσις , ἣν νῦν ἐγὼ\nἔλεγον, ἀλλὰ ἐλθὼν παρὰ τὸν δικαστὴν ἐκεῖνον, τὸν\nτῆς Αἰγίνης υἱὸν, ἐπειδάν σου ἐπιλαβόμενος ἐκεῖνος\n\n\nἄγῃ, χασμήσῃ καὶ ἰλιγγιάσεις οὐδὲν ἧττον ἢ ἐγὼ ἐν-\nθάδε καὶ σὺ ἐκεῖ, καί σε ἴσως τυπτήσει εἰ τις καὶ ἐπὶ\nκόρρης ἀτίμως καὶ πάντως προπηλακιεῖ.”\nΤάχα δ’ οὖν ταυτὶ μῦθός σοι δοκεῖ λέγεσθαι\nὥσπερ ὑπὸ γραὸς , καὶ καταφρονεῖς αὐτῶν. καὶ\nοὐδέν γ’ ἂν ἦν θαυμαστὸν καταφρονεῖν τούτων, εἴ\nπη ζητοῦντες εἴχομεν αὐτῶν βελτίω καὶ ἀληθέστερα\nεὑρεῖν.\nνῦν δὲ ὁρᾷς ὅτι τρεῖς ὄντες ὑμεῖς, οἵπερ\nσοφώτατοί ἐστε τῶν νῦν Ἑλλήνων, σύ τε καὶ Πόλος\nκαὶ Γοργίας, οὐκ ἔχετε ἀποδεῖξαι ὡς δεῖ ἄλλον τινὰ\nβίον ζῆν ἢ τοῦτον ὅσπερ καὶ ἐκεῖσε φαίνεται συμ-\nφέρων, ἀλλ’ ἐν τοσούτοις λόγοις, τῶν ἄλλων ἐλεγ-\nχομένων , μόνος οὗτος ἠρεμεῖ ὁ λόγος, ὡς εὐλαβη-\nτέον ἐστὶ τὸ ἀδικεῖν μᾶλλον ἢ τὸ ἀδικεῖσθαι, καὶ\nπαντὸς μᾶλλον ἀνδρὶ μελετητέον οὐ τὸ δοκεῖν εἶναι\nἀγαθὸν, ἀλλὰ τὸ ἀγαθὸν εἶναι, καὶ ἰδίᾳ καὶ δημοσίᾳ.”\nὉ μὲν δὴ Πλάτων’ τὸν Αἰακὸν καὶ τὸν Μίνω\nκαὶ τὸν Ῥαδὰμανθυν ὑπέθετο τῶν τετελευτηκότων\nδικαστὰς ἔσεσθαι, ὁ δὲ θεῖος λόγος μαρτύρεται πάντας\nδεῖν παραστήσεσθαι τῷ βήματι τοῦ θεοῦ, ἔνα\nκομίσηται ἕκαστος τὰ διὰ τοὺ σώματος πρὸς ἃ ἔπρα-\nξεν, εἴτε ἀγαθὸν εἴτε φαῦλον.\nκαὶ πάλιν “ ἐν\nἡμέρᾳ φησὶν) ὅταν κρίνῃ ὁ θεὸς τὰ κρυπτὰ τῶν\nἀνθρώπων, ὃς ἀποδώσει ἑκάστῳ κατὰ τὰ ἔργα αὐτοῦ ·\nτοῖς μὲν καθ’ ὑπομονὴν ἔργου αὐτοῦ δόξαν καὶ τιμὴν\nκαὶ ἀφθαρσίαν ζητοῦσι ζωὴν αἰώνιον , τοῖς δ’ ἐξ\nἐριθείας καὶ ἀπιστοῦσι τῇ ἀληθείᾳ, πειθομένοις δὲ\nτῇ ἀδικίᾳ, θυμὸς καὶ ὀργὴ θλῖψις καὶ στενοχωρία\nἐπὶ πᾶσαν ψυχὴν ἀνθρώπου τοῦ κατεργαζομένου τὸ\nκακὸν, Ἰουδαίου τε πρῶτον καὶ Ἓλληνος· οὐ γάρ\nἐστι διαστολή.”\n“ Εὐλαβοῦ μέντοι μή ποτε ἐκπέσῃ ταῦτα εἰς\nἀνθρώπους ἀπαιδεύτους· σχεδὸν γὰρ, ὡς ἐμοὶ δοκεῖ,\nοὐκ ἔστι τούτων πρὸς τοὺς πολλοὺς καταγελαστότερα\nἀκούσματα , οὐδ’ αὖ πρὸς τοὺς εὐφυεῖς θαυμαστότερά\nτε καὶ ἐνθουσιαστικώτερα. πολλάκις δὲ λεγόμενα\nκαὶ ἀεὶ ἀκουόμενα καὶ πολλὰ ἔτη μόγις, ὥσπερ\nχρυσὸς, ἐκκαθαίρεται μετὰ πολλῆς πραγματείας.”\nΚαὶ παρ’ ἡμῖν ὁ σωτήριος λόγος φησὶ “ μὴ\nδῶτε τὸ ἅγιον τοῖς κυσὶ, μηδὲ βάλλητε τοὺς μαρ-\nγαρίτας ὑμῶν ἔμπροσθεν τῶν χοίρων.” καὶ “ ὁ ψυχικὸς\nγὰρ ἄνθρωπος οὐ δέχεται τὰ τοῦ πνεύματος τοῦ\nθεοῦ· μωρία γὰρ αὐτῷ ἐστί. ”\n“ Καὶ δὴ καὶ ἑνὸς ἀνδρὸς , ὁπόταν καλοὶ ἐν ψυχῇλόγοι\nἐνόντες μηδὲν ποιῶσι πλέον, ἀλλὰ δὴ τούτοις\nπᾶν τοὐναντίον. ταύτας πάσας ἀμαθίας τὰς πλημμελεστάτας\nἔγωγ’ ἂν θείην πόλεως τε καὶ ἑνὸς ἑκάστου\nτῶν πολιτῶν, ἀλλ’ οὐ τὰς τῶν δημιουργῶν , εἰ\nἄρα μου καταμανθάνετε , ὦ ξένοι, ὃ λέγω.\nΜανθάνομέν γε, ὦ φίλε , καὶ συγχωροῦμεν ἃ\nλέγεις.\nΤοῦτο μὲν τοίνυν οὕτω κείσθω δεδογμένον\nκαὶ λεγόμενον, ὡς τοῖς ταῦτα ἀμαθαίνουσι τῶν πο-\nλιτῶν οὐδὲν ἐπιτρεπτέον ἀρχῆς ἐχόμενον καὶ λεγόμενον]\nκαὶ ὡς ἀμαθέσιν ὀνειδιστέον, ἂν καὶ πάνυ\nλογιστικοί τε ὦσι καὶ πάντα τὰ κομψὰ καὶ ὅσα πρὸς\nτάχος τῆς ψυχῆς πεφυκότα διαπεπονημένοι ἅπαντα,\nτοὺς δὲ τοὐναντίον ἔχοντας τούτοις ὡς σοφούς τε\nπροσρητέον, ἂν καὶ τὸ λεγόμενον μήτε γράμματα μήτε\nνεῖν ἐπιστῶνται, καὶ τὰς ἀρχὰς δοτέον ὡς ἔμφροσι.\nπῶς γὰρ ἂν, ὠ φίλοι , ἄνευ συμφωνίας γένοιτ’ ἂν\n\n\n\n\nφρονήσεως καὶ τὸ σμικρότατον εἶδος; οὐκ ἔστιν. ἀλλ’\nἡ καλλίστη καὶ μεγίστη τῶν ξυμφωνιῶν μεγίστη δι-\nκαιότατα λέγοιτ’ ἂν σοφία , ἧς ὁ μὲν κατὰ λόγον ζῶν\nμέτοχος , ὁ δὲ ἀπολειπόμενος οἰκοφθόρος καὶ περὶ\nπόλιν οὐδαμῆ σωτὴρ, ἀλλὰ πᾶν τοὐναντίον ἀμαθαίνων\nεἰς ταῦτα ἑκάστοτε φανεῖται.”\nΤαῦτα μέν μοι ἀπὸ τῶν Νόμων κείσθω. ὁ δ’\nαὐτὸς καὶ ἐν Πολιτικῷ περὶ τοῦ μὴ πάνυ τι περὶ τὰ\nὀνόματα καὶ τἀς λέξεις σπουδάζειν τάδε φησί\n“Καλῶς, ὦ Σώκρατες· κἂν διαφυλάξῃς τὸ μὴ\nσπουδάζειν ἐπὶ τοῖς ὀνόμασι, πλουσιώτερος εἰς τὸ\nγῆρας ἀναφανήσῃ φρονήσεως.”\nΤῆς παρ’ Ἑβραίοις γραφῆς πρῶτον εἰσαγούσης\nΜωσἐα παραιτούμενον τὴν τοῦ λαοῦ προστασίαν\nδι’ ὧν πρὸς τὸν χρηματίζοντα ἔφησε “ δέομαι , κύριε,\nπροχείρισαι ἄλλον τὸν δυνάμενον , ὃν ἀποστελεῖς,”\nκἄπειτα τὸν Σαοὺλ κρυπταζόμενον πρὸς τὸ μὴ ἀνα-\nδέξασθαι τὴν βασιλείαν, καὶ τὸν προφήτην Ἰερεμίαν\nὑποπαραιτούμενον , ἐπάκουσον ὅπως καὶ ὁ Πλάτων’\nτὸ εὔλογον τῆς παραιτήσεως συνίστησι , λέγων οὕτως\n“ Οὐκοῦν, ὦ Θρασύμαχε , τοῦτο ἤδη δῆλον,\nὅτι οὐδεμία τέχνη οὐδὲ ἀρχὴ τὸ αὑτῇ ὠφέλιμον παρασκευάζει,\nἀλλ’, ὅπερ πάλαι ἐλέγομεν, τὸ τῷ ἀρχομένῳ\nκαὶ παρασκευάζει καὶ ἐπιτάττει, τὸ ἐκείνου\nσυμφέρον ἐλάττονος ὄντος σκοποῦσα , ἀλλ’ οὐ τὸ τοῦ\nκρείττονος.\nδιὰ δὴ ταῦτα ἔγωγε , ὢ φίλε Θρασύμαχε,\nκαὶ ἄρτι ἔλεγον μηδένα ἐθέλειν ἑκόντα ἄρχειν\nκαὶ τὰ ἀλλότρια κακὰ μεταχειρίζεσθαι ἐπανορθοῦντα,\nἀλλὰ μισθὸν αἰτεῖν , ὅτι ὁ μέλλων καλῶς τῇ τέχνῃ\nπράξειν οὐδέποθ’ ἑαυτῷ τὸ βέλτιστον πράττει οὐδ’\n\n\n\n\nἐπιτάττει κατὰ τέχνην ἐπιτάττων, ἀλλὰ τῷ ἀρχομένῳ.\nὧν δὴ ἕνεκα, ὡς ἔοικε, μισθὸν δεῖ ὑπάρχειν τοῖς\nμέλλουσιν ἐθελήσειν ἄρχειν, ἢ ἀργύριον ἢ τιμὴν, ἢ\nζημίαν, ἐὰν μὴ ἄρχῃ.”\nΤῶν παρ’ Ἑβραίοις λογίων τοὺς παρ’ αὐτοῖς\nπροφήτας καὶ δικαίους ἄνδρας ὕβρεις ἐσχάτας καὶ\nπροπηλακισμοὺς πάντα τε κίνδυνον εὐθαρσῶς ὑπομεῖναι\nδιδασκόντων, τὰ συνῳδὰ τῆς Πλάτωνος καὶ\nπερὶ τούτου δόξης μάθοις ἂν ἀπὸ τῶνδε αὐτοῦ τῶν\nφωνῶν, ἃς ἐν τῷ δευτέρῳ τέθειται τῆς Πολιτείας\n“ Τὸν δ’ οὖν τοιοῦτον θέντες τὸν δίκαιον αὖ\nπαρ’ αὐτὸν ἱστῶμεν τῷ λόγῳ, ἄνδρα ἀπλοῦν καὶ γενναῖον,\nκατ’ Αἰσχύλον οὐ δοκεῖν, ἀλλ’ εἷναι ἀγαθὸν\nἐθέλοντα. ἀφαιρετέον δὲ τὸ δοκεῖν. εἰ γὰρ δόξει δίκαιος\nεἶναι , ἔσονται αὐτῷ τιμαὶ καὶ δωρεαὶ δοκοῦντι\nτοιούτω εἷναι. ἄδηλον οὖν εἴτε τοῦ δικαίου εἴτε τῶν\nδωρεῶν τε καὶ τιμῶν ἕνεκα τοιοῦτος εἴη.\nγυμνωτέος\nδὴ πάντων πλὴν δικαιοσύνης, καὶ ποιητέος ἐναντίως\nδιακείμενος τῷ προτέρῳ · μηδὲν γὰρ ἀδικῶν\nδόξαν ἐχέτω τῆς μεγίστης ἀδικίας , ἵνα βεβασανισμένος\nᾖ εἰς δικαιοσύνην, τῷ μὴ τέγγεσθαι ὑπὸ κακοδοξίας\nκαὶ τῶν ἀπ’ αὐτῆς γιγνομένων· ἀλλ’ ἔστω\nἀμετάστατος μέχρι θανάτου, δοκῶν μὲν εἶναι ἄδικος\nδιὰ βίου, ὢν δὲ δίκαιος. ”\nΚαὶ μετὰ βραχέα ἐπιλέγει\n“Λεκτέον οὖν· καὶ δὴ, κἂν ἀγροικοτέρως λέγηται,\nμὴ ἐμὲ οἴου λέγειν, ὦ Σώκρατες, ἀλλὰ τοὺς\nἐπαινοῦντας πρὸ δικαιοσύνης ἀδικίαν. ἐροῦσι δὲ τάδε,\nὅτι οὕτω διακείμενος ὁ δίκαιος μαστιγώσεται, στρεβλώσεται,\nδεδήσεται, ἐκκοπήσεται τὼ ὀφθαλμὼ, τε-\n\n\n\nλευτῶν πάντα κακὰ παθὼν ἀνασκινδυλευθήσεται,\nκαὶ γνώσεται ὅτι οὐκ εἶναι δίκαιον, ἀλλὰ δοκεῖν δεῖ\nἐθέλειν.”\nΤαῦτα λόγοις ὁ Πλάτων’ · ἔργοις δὲ πολὺ πρότερον\nοἶ παρ’ Ἑβραίοις δίκαιοι καὶ προφῆται μνημονεύονται\nτὰ εἰρημένα πάντα πεπονθέναι, οἵ γε δικαιότατοι\nὄντες ὡς ἀδικώτατοι “ ἐλιθάσθησαν , ἐπρίσθησαν , ἐν\nφόνῳ μαχαίρας ἀπέθανον, περιῆλθον ἐν μηλωταῖς καὶ\nαἰγείοις δέρμασιν, ὑστερούμενοι, θλιβόμενοι, κακουχούμενοι,\nἐν ἐρημίαις πλανώμενοι καὶ ὄρεσι καὶ σπη-\nλαίοις καὶ ταῖς ὀπαῖς τῆς γῆς, ὧν οὐκ ἦν ἄξιος ὁ κόσμος.”\nκαὶ οἶ ἀπόστολοι δὲ τοῦ σωτῆρος ἡμῶν τὴν\nἀνωτάτω δικαιοσύνην τε καὶ εὐσέβειαν μετιόντες, δόξαν\nδὲ ἀδικίας παρὰ τοῖς πολλοῖς περιβαλλόμενοι , ὁποῖα\nἔπασχον αὐτῶν πάρεστιν ἐπακοῦσαι λεγόντων “ θέατρον\nἐγενήθημεν τῷ κόσμῳ καὶ ἀγγέλοις καὶ ἀνθρώποις. ”\nκαὶ “ μέχρι τῆς ἄρτι ὥρας καὶ πεινῶμεν\nκαὶ διψῶμεν καὶ γυμνητεύομεν καὶ κολαφιζόμεθα\nκαὶ ἀστατοῦμεν· λοιδορούμενοι εὐλογοῦμεν, διωκόμενοι\nἀνεχόμεθα , δυσφημούμενοι παρακαλοῦμεν · ὡς\nπερικαθάρματα τοῦ κόσμου ἐγενήθημεν.”\nἀλλὰ καὶ\nεἰσέτι δεῦρο οἶ γενναῖοι τοῦ σωτῆρος ἡμῶν μάρτυρες\nκαθ’ ὅλης τῆς ἀνθρώπων οἰκουμένης οὐ τὸ δοκεῖν,\nἀλλὰ τὸ εἶναι δίκαιοί τε καὶ εὐσεβεῖς ἀσκοῦντες ὅσα\nδὴ κατέλεξεν ὁ Πλάτων’ πεπόνθασιν· ἐπεὶ καὶ ἐμα-\nστιγώθησαν , δεσμά τε καὶ στρέβλας ὑπέμειναν , καὶ\nμὴν καὶ ἐξεκόπησαν τὼ ὀφθαλμὼ , καὶ τέλος πάντα\nτὰ δεινὰ παθόντες ἀνεσκινδυλεύθησαν. ὧν οὐδένα\nπαρ’ Ἓλλησιν ἐπιζητήσας ὅμοιον ἂν εὕροις , ὡς εἰκότως\nτινὰ φάναι τὸν φιλόσοφον οὐδὲν ἓτερον ἢ θεσπίσαι\nδιὰ τούτων περὶ τῶν παρ’ ἡμῖν διαπρεπόντων ἐν\nεὐσεβείᾳ καὶ ἀληθεῖ δικαιοσύνῃ.\nΜώσεως κατά τινας ἀπορρήτους λόγους ἐν\nἀρχῇ τῆς τοῦ κόσμου συστάσεως θεοῦ τινα παράδει-\nσον γεγονέναι φάντος, κἀν τούτῳ τὸν ἄνθρωπον\nἠπατῆσθαι διὰ τῆς γυναικὸς πρὸς τοῦ ὄφεως, ἂντικρυς\nμονονουχὶ τὰ ῥήματα μεταποιήσας ὁ Πλάτων’\nἐπάκουσον οἶα ἐν Συμποσίῳ καὶ αὐτὸς ἀλληγορῶν\nτέθεικεν, ἀντὶ μὲν τοῦ παραδείσου τοῦ θεοῦ κῆπον\nΔῖός ὀνομάσας , ἀντὶ δὲ τοῦ ὄφεως καὶ τῆς πρὸς αὐ-\nτοῦ γενομένης ἀπάτης Πενίαν ἐπιβουλεύουσαν ὑπο-\nθέμενος , ἀντὶ δὲ τοῦ πρώτου ἀνδρὸς , ὃν ἡ τοῦ θεοῦ\nμῆτίς τε καὶ πρόνοια υἱὸν ὃσπερ ἀρτιγενῆ προυβέβλητο,\nυἱὸν Μήτιδος Πόρον ἀποκαλέσας , ἀντὶ δὲ τοῦ\nφάναι, ὁπηνίκα συνίστατο ὅδε ὁ κόσμος, ὅτε ἐγένετο\nἡ Ἀφροδίτη, εἰπὼν, οὕτω τὸν κόσμον ἀλληγορήσας\nτοῦ περὶ αὐτὸν κάλλους ἕνεκα. λέγει δ’ οὖν αὐτοῖς\nῥήμασι τάδε\n“ Ὃτε ἐγένετο ἡ Ἀφροδίτη , εἱστιῶντο οἶ θεοὶ,\nοἵ τε ἄλλοι καὶ ὁ τῆς Μήτιδος υἱὸς Πόρος. ἐπειδὴ\nδὲ ἐδείπνησαν, προσαιτήσουσα, οἷα δὴ εὐωχίας οὔσης,\nἀφίκετο ἡ Πενία , καὶ ἦν περὶ τὰς θύρας. ὁ οὖν Πόρος\nμεθυσθεὶς τοῦ νέκταρος, οἶνος γὰρ οὔπω ἦν, εἰς\nτὸν τοῦ Δῖός κῆπον εἰσελθὼν βεβαρημένος εὕδεν. ἡ\nοὖν Πενία ἐπιβουλεύουσα διὰ τὴν αὐτῆς ἀπορίαν\nπαιδίον ποιήσασθαι ἐκ τοῦ Πόρου κατακλίνεταί τε\nπαρ’ αὐτῷ καὶ ἐκύησε τὸν Ἔρωτα. ”\nΤοιαῦτα μὲν δή τινα καὶ ἐν τούτοις ὁ Πλάτων’\nἐμφερῶς Μωσεῖ ὑπῃνίξατο.\nΠἀλιν εἰρηκότος Μώσεως “ῷ δὲ Ἀδὰμ οὐκ\nἦν βοηθὸς ὅμοιος αὐτῷ. καὶ ἐπέβαλεν ὁ θεὸς ἒκστασιν\nc ἐπὶ τὸν ‘ Αδὰμ, καὶ ὕπνωσε , καὶ ἔλαβε μίαν τῶν\n\n\n\nπλευρῶν αὐτοῦ, καὶ ἀνεπλήρωσε σάρκα ἀντ’ αὐτῆς.\nκαὶ ᾠκοδόμησε κύριος ὁ θεὸς τὴν πλευρὰν, ἣν ἔλαβεν\nἀπὸ τοῦ Ἀδὰμ, εἰς γυναῖκα,” μὴ συνεὶς ὁ Πλάτων’\nοἵᾳ εἴρηται διανοίᾳ δῆλος μέν ἐστιν οὐκ ἀγνοήσας\nτὸν λόγον, Ἀριστοφάνει δ’ αὐτὸν, οἷα κωμῳδῷ χλευ-\nάζειν εἰωθότι καὶ τὰ σεμνὰ τῶν πραγμάτων, ἀνατίθησιν,\nἐν Συμποσίῳ τάδε λέγοντα αὐτὸν εἰσάγων\nΔεῖ δὲ πρῶτον ὑμᾶς μαθεῖν τὴν ἀνθρωπίνην\nφύσιν καὶ τὰ παθήματα αὐτῆς. ἡ γὰρ πάλαι ἡμῶν\nφύσις οὐχ ἡ αὐτὴ ἦν ἥπερ νῦν, ἀλλὰ ἄλλη. πρῶτον\nμὲν γὰρ τρία ἦν τὰ γένη τῶν ἀνθρώπων, οὐχ ὥσπερ\nνῦν δύο, ἄρρεν καὶ θῆλυ, ἀλλὰ καὶ τρίτον προσῆν\nκοινὸν ἀμφοτέρων τούτων, οὑ νῦν ὄνομα λοιπὸν, αὐτὸ\nδὲ ἠφάνισται· ἀνδρόγυνον γὰρ τότε μὲν ἦν καὶ εἶδος\nκαὶ ὄνομα ἐξ ἀμφοτέρων κοινὸν, τοῦ τε ἄρρενος καὶ\nτοῦ θήλεος.”\nΕἶθ’ ἐξῆς διασύρας τὰ αὐτῷ συνήθη ἐπιφέρει\nλέγων\n“ Ταῦτ’ εἰπὼν ὁ παρ’ αὐτῷ Ζεὺς ἔτεμνε τοὺς\nἀνθρώπους δίχα, ὥσπερ οἶ τὰ ὦτα τέμνοντες καὶ μέλλοντες\nταριχεύειν, ἢ ὥσπερ οἱ τὰ ᾠὰ ταῖς θριξίν.\nὅντινα δὲ τέμοι, τὸν Ἀπόλλωνα ἐκέλευε τό τε πρόσω-\nπον μεταστρέφειν καὶ τὸ τοῦ αὐχένος ἥμισυ πρὸς\nτὴν τομὴν, ἔνα θεώμενος τὴν αὑτοῦ τμῆσιν κοσμιώτερος\nεἴη ὁ ἄνθρωπος, καὶ τὰ ἄλλα ἰᾶσθαι ἐκέ-\nλευεν.\nΜώσεως τὸν πρῶτον τῶν γηγενῶν βίον\nὑπογράψαντος ἐν παραδείσῳ θεοῦ γεγονέναι, θεόν\nτε αὐτῶν ἡγεῖσθαι ἐν ἀχρημάτῳ καὶ ἀκτήμονι διαγωγῇ,\nἄσπαρτά τε αὐτοῖς καὶ ἀνήροτα πάντα φύεσθαι,\n\n\n\nγυμνούς τε εἶναι τῆς μετὰ ταῦτα περιβολῆς, ἐπάκουσον\nτοῦ φιλοσόφου μονονουχὶ αὐτὰ δὴ ταῦτα Ἑλληνικῇ\nb τῇ φωνῇ διερμηνεύοντος. λέγει δ’ οὖν\n“ Θεὸς ἔνεμεν αὐτοὺς αὐτὸς ἐπιστατῶν, καθά-\nπερ νῦν ἄνθρωποι, ζῷον ὂν ἕτερον θειότερον, ἄλλα\nγένη φαυλότερα αὐτῶν νομεύουσι. νέμοντος δ’ ἐκείνου\nπολιτεῖαί τε οὐκ ἦσαν οὐδὲ κτήσεις γυναικῶν\nκαὶ παίδων· ἐκ γῆς γὰρ ἀνεβιώσκοντο πάντες, οὐδὲν\nμεμνημένοι τῶν πρόσθεν ·) ἀλλὰ τὰ μὲν τοιαῦτα\nἀπῆν πάντα, καρποὺς δὲ ἀφθόνους εἶχον ἀπό τε δένδρων\nδρῶν καὶ πολλῆς ὕλης, οὐχ ὑπὸ γεωργίας φυομένους,\nἀλλ’ αὐτομάτης ἀναδιδούσης τῆς γῆς. γυμνοὶ δὲ καὶ\nἄστρωτοι, θυραυλοῦντες τὰ πολλὰ ἐνέμοντο. τὸ γὰρ\nτῶν ὡρῶν αὐτοῖς ἄλυπον ἐκέκρατο, μαλακὰς δὲ εὐνὰς\nεἶχον, ἀναφυομένης ἐκ γῆς πόας ἀφθόνου. τὸν δὴ\nβίον, ὠ Σώκρατες, ἀκούεις μὲν τὸν τῶν ἐπὶ Κρόνου·\nτόνδε δ’, ὡς λόγος ἐπὶ Δῖός εἶναι, τὸν νῦν, παρὼν\nαὐτὸς ᾔσθησαι.\nΠἀλιν Μώσεως ἀναγράψαντος ὅτι ἦν ὁ ὄφις\nφρονιμώτερος πάντων τῶν θηρίων, οἷά τε εἶπεν ὁ\nὄφις τῇ γυναικὶ καὶ ἡ γυνὴ τῷ ὄφει, καὶ τὰς ὁμιλίας\nτοῦ ὄφεως ἐκθεμένου, ὁ Πλάτων’ οἶα γράφει ἐπά-\nκουσον\n“Eí μὲν τοίνυν οἱ τρόφιμοι τοῦ Κρόνου, πα-\nρούσης αὐτοῖς οὕτω πολλῆς σχολῆς καὶ δυνάμεως\nπρὸς τὸ μὴ μόνον ἀνθρώποις, ἀλλ’ ’ καὶ θηρίοις διὰ\nλόγων δύνασθαι ξυγγίνεσθαι, κατεχρῶντο τούτοις\nσύμπασιν ἐπὶ φιλοσοφίαν, μετά τε θηρίων καὶ μετ’\nἀλλήλων ὁμιλοῦντες, καὶ πυνθανόμενοι παρὰ πάσης\nφύσεως εἴ τινά τις ἰδίαν δύναμιν ἔχουσα ᾔσθετό τι\n\n\n\nδιάφορον τῶν ἄλλων εἰς ξυναγυρμὸν φρονήσεως, εὔ-\nκριτον ὅτι τῶν νῦν οἱ τότε μυρίως πρὸς εὐδαιμονίαν\nδιέφερον.\nεἰ δ’ ἐμπιπλάμενοι σίτων ἄδην καὶ πότων\nδιελέγοντο πρὸς ἀλλήλους καὶ τὰ θηρία μύθους,\nοἷοι δὴ καὶ τανῦν περὶ αὐτῶν λέγονται, καὶ τοῦθ’,\nοὕτως γε κατ’ ἐμὴν δόξαν ἀποφήνασθαι, καὶ μάλα\nεὔκριτον. ὅμως δ’ οὖν ταῦτα μὲν ἀφῶμεν, ἴως ἂν\nἡμῖν μηνυτής τις ἱκανὸς φανῇ, ποτέρως οἶ τότε τὰς ὁ\nἐπιθυμίας εἶχον περί τε ἐπιστημῶν καὶ τῆς τῶν λόγων\nχρείας.”\nΜώσης νομοθεσίαν ἀνθρώποις καταβεβλημένος\nἐνόμισεν αὑτῷ δεῖν ἀρχαιολογίας ἐν τοῖς προοιμίοις·\nμνημονεύει δὲ τοῦ κατακλυσμοῦ καὶ τοῦ\nμετ’ αὐτὸν βίου τῶν ἀνθρώπων, ἔπειτα παλαιῶν ἀνδρῶν\nδρῶν τῶν παρ’ Ἑβραίοις θεοφιλῶν, καὶ τῶν δὲ ἄλλως\nἐν πλημμελείαις ἐξητασμένων τὴν πολιτείαν ὑφηγεῖται,\nκατάλληλον οἷς ἐνομοθέτει τὴν περὶ τούτων\nἡγησάμενος ἱστορίαν ἔσεσθαι.\nκαὶ ὁ Πλάτων’ δὲ\nὡσαύτως, παρελθὼν ἐπὶ τὴν τῶν νόμων γραφὴν τὸν\nαὐτὸν τῷ Μωρεῖ ζηλοῖ τρόπον· ἐν προοιμίοις γοῦν\nτῶν Νόμων τῇ κατ’ αὐτὸν ἀρχαιολογίᾳ κέχρηται, κα-\nτακλυσμοῦ μνημονεύσας καὶ τοῦ μετὰ τὸν κατακλυσμὸν\nβίου· ἀρχόμενος γοῦν τοῦ τρίτου τῶν Νόμων\nἐπάκουσον ἅ φησιν\n“‘ Αρ’ οὖν οἱ παλαιοὶ λόγοι ὑμῖν ἀλήθειαν ἔχειν\nτινὰ δοκοῦσι;\nΠοῖοι δή;\nΤὸ πολλὰς ἀνθρώπων φθορὰς γεγονέναι κατακλυσμοῖς\nτε καὶ νόσοις καὶ ἄλλοις πολλοῖς, ἐν οἷς\nβραχύ τι τῶν ἀνθρώπων λείπεσθαι γένος.\nΠάνυ μὲν οὖν πιθανὸν τὸ τοιοῦτον πᾶν παντί.\nΦέρε δὴ, νοήσωμεν μίαν τῶν πολλῶν ταύτην,\nτὴν τῷ κατακλυσμῷ γενομένην.\nΤὸ ποῖόν τι περὶ αὐτῆς διανοηθέντες;\n῾Ως οἱ τότε περιφυγόντες τὴν φθορὰν σχεδὸν\nὄρειοί τινες ἂν εἶεν νομεῖς, ἐν κορυφαῖς που σμικρὰ\nζώπυρα τοῦ τῶν ἀνθρώπων διασεσωσμένα γένους.\nΔῆλον.\nΚαὶ δὴ τοὺς τοιούτους γε ἀνάγκη που τῶν\nἄλλων ἀπείρους εἶναι τεχνῶν καὶ τῶν ἐν τοῖς ἄστεσι\nπρὸς ἀλλήλους μηχανῶν εἴς τε πλεονεξίας καὶ φιλονεικίας,\n5 καὶ ὁπόσα ἄλλα κακουργήματα πρὸς ἀλλήλους\nἐπινοοῦσιν.\nΕἰκὸς γοῦν.\nΘῶμεν δὴ τὰς ἐν τοῖς πεδίοις πόλεις καὶ πρὸς\nθαλάττῃ κατοικούσας ἄρδην ἐν τῷ τότε χρόνῳ διαφθείρεσθαι.\nΘῶμεν.\nΟὐκοῦν ὄργανά τε πάντα ἀπόλλυσθαι , καὶ εἴ τι\nτέχνης ἦν ἐχόμενον σπουδαίως εὑρημένον ἢ πολιτικῆς\nἢ καὶ σοφίας τινὸς ἑτέρας, πάντα ἔρρειν ταῦτα\nἐν τῷ τότε χρόνῳ φήσομεν.”\nΚαὶ μεθ᾿ ἕτερά φησιν\n“ Οὐκοῦν οὕτω δὴ λέγωμεν ἔχειν τότε, ὅτε ἐγένετο\nἡ φθορὰ, τὰ περὶ τοὺς ἀνθρώπους πράγματα,\nμυρίαν μέν τινα φοβερὰν ἐρημίαν, γῆς δὲ ἀφθόνου\nπλῆθος πάμπολυ.”\nΤαῦτα καὶ τοιαῦτα ἕτερα εἰπὼν ἐπεξέρχεται\nβίους τῶν μετὰ τὸν κατακλυσμὸν ἀνθρώπων, εἶθ᾿,\nὥσπερ Μωσῆς τὴν τῶν πάλαι θεοφιλῶν Ἑβραίων πολιτείαν\nἐπισυνάπτει τῇ μετὰ τὸν κατακλυσμὸν ὑφηγήσει,\nκαὶ ὁ Πλάτων ὁμοίως μετὰ τοὺς βίους τῶν\n\n\nμετὰ τὸν κατακλυσμὸν τὰ Ἑλληνικὰ πειρᾶται ἀρχαιολογεῖν,\nὡς ἐκεῖνος τὰ Ἑβραίων, τῶν τε ἐπὶ Τροίας\nμνημονεύει, καὶ τῆς πρώτης ἐν Λακεδαίμονι πολιτείας,\nΠερσῶν τε, καὶ τῶν παρὰ τούτοις εἴτ’ ὀρθῶς\nεἴτε καὶ μὴ βεβιωκότων· εἶτα μετὰ τὴν τούτων ἱστορίαν\nἀπάρχεται τῆς τῶν νόμων διαθέσεως, κἀν τούτῳ\nΜωσεῖ κατακολουθήσας.\nΜώσεως τὴν πᾶσάν αὐτοῦ νομοθεσίαν τήν\nτε κατ’ αὐτὸν πολιτείαν εὐσεβείας τοῦ τῶν ὅλων\nθεοῦ ἀναρτήσαντος, ἀπό τε τοῦ πάντων δημιουργοῦ\nτὴν καταρχὴν τῆς νομοθεσίας πεποιημένου , ἔπειτα\nτῶν θείων ἀγαθῶν ἐξέρχεσθαι τὰ ἀνθρώπινα διδάξαντος,\nτά τε θεῖα ἐπὶ τὸν πάντων ἡγεμόνα νοῦν,\nαὐτὸν δὴ τὸν τῶν ὅλων θεὸν, ἀναθέντος, θέα ὅπως\nκαὶ ὁ φιλόσοφος τοῖς αὐτοῖς βαίνων ἴχνεσιν ἐπιμέμφεται\nμὲν τοῖς Κρητῶν καὶ Λακεδαιμονίων νομοθέ-\nταις, τὸν δ’ ἀρέσκοντα Μωσεῖ νόμον ἐκδιδάσκει, λέγων\nοὕτως\n“ Πῆ δὴ οὖν σε ἔτ’ ἂν ἐβουλόμην διελόμενον\nλέγειν αὐτός τ’ ἀκούειν; βούλει σοι φράζω;\nΠάνυ μὲν οὖν, ὦ ξένε.\nἘχρῆν εἰπεῖν, οἷ Κρητῶν νόμοι οὐκ εἰσὶ μάτην\nδιαφερόντως ἐν πᾶσιν εὐδόκιμοι τοῖς Ἕλλησιν· ἔχουσι\nγὰρ ὀρθῶς τοὺς αὐτοῖς χρωμένους εὐδαίμονας ἀποτελοῦντες·\nἅπαντα γὰρ τἀγαθὰ πορίζουσι.\nδιττὰ\nδ’ ἀγαθά ἐστι, τὰ μὲν ἀνθρώπινα, τὰ δὲ θεῖα· ἥρτηται\nδὲ ἐκ τῶν θείων θάτερα· καὶ ἐὰν μὲν δέχηται\nτὰ μείζονα πόλις, κτᾶται καὶ τὰ ἐλάττονα· εἰ δὲ μὴ,\nστέρεται ἀμφοῖν. ἔστι δὲ τὰ μὲν ἐλάττονα ὧν ἡγεῖται\nὑγεία, κάλλος δὲ δεύτερον, τὸ δὲ τρίτον ἰσχὺς\n\n\n\nεἴς τε δρόμον καὶ εἰς τὰς ἄλλας πάσας κινήσεις τῷ\nσώματι, τέταρτον δὲ πλοῦτος οὐ τυφλὸς, ἀλλ’\nὀξὺ βλέπων, ἄνπερ ἅμ’ ἕπηται φρονήσει.\nὃ δὴ\nπρῶτον αὖ τῶν θείων ἡγεμονοῦν ἐστιν ἀγαθῶν, ἡ\nφρόνησις, δεύτερον δὲ μετὰ νοῦν σώφρων ψυχῆς\nἕξις, ἐκ δὲ τούτων μετὰ ἀνδρείας κραθέντων τρίτον\nἂν εἴη δικαιοσύνη, τέταρτον δὲ ἀνδρεία. ταῦτα δὲ\nπάντα ἐκείνων ἔμπροσθεν τέτακται φύσει, καὶ δὴ καὶ\nτῷ νομοθέτῃ τακτέον οὕτω.\nμετὰ δὲ ταῦτα τὰς\nἄλλας προστάξεις τοῖς πολίταις εἰς ταῦτα βλεπούσας\nαὐτοῖς εἶναι διακελευστέον, τούτων δὲ τὰ μὲν ἀνθρώπινα\nεἰς τὰ θεῖα, τὰ δὲ θεῖα εἰς τὸν ἡγεμόνα\nνοῦν σύμπαντα βλέπειν.\nπερί τε γάμους ἀλλήλοις\nἐπικοινουμένους, μετὰ δὲ ταῦτα ἐν ταῖς τῶν παίδων\nγεννήσεσι καὶ τροφαῖς, ὅσοι τε ἄρσενες καὶ ὅσαι\nθήλειαι, νέων τε ὄντων καὶ ἐπὶ τὸ πρεσβύτερον ἰόντων\nμέχρι γήρως, τιμῶντα ὀρθῶς ἐπιμελεῖσθαι δεῖ\nκαὶ ἀτιμάζοντα, ἐν ἀπάσαις ταῖς τούτων ὁμιλίαις τάς\nτε λύπας αὐτῶν καὶ τὰς ἡδονὰς καὶ τὰς ἐπιθυμίας\nξυμπάντων τε ἐρώτων τὰς σπουδὰς ἐπεσκεμμένον\nκαὶ παραπεφυλαχότα ψέγειν τε ὀρθῶς καὶ ἐπαινεῖν\nδι’ αὐτῶν τῶν νόμων.”\nΚαὶ μετὰ βραχέα φησί\n“ Κατιδὼν δὲ ὁ θεὶς τοὺς νόμους πᾶσι τούτοις\nφύλακας ἐπιστήσει, τοὺς μὲν διὰ φρονήσεως, τοὺς δὲ\nδι’ ἀληθοῦς δόξης ἰόντας, ὅπως πάντα ταῦτα ξυνδήσας\nὁ νοῦς ἑπόμενα σωφροσύνῃ καὶ δικαιοσύνῃ ἀποφήνῃ,\nἀλλὰ μὴ πλούτῳ μηδὲ φιλοτιμίᾳ.\nοὕτως, ὠ\nξένοι, ἔγωγε ἤθελον ἂν ὑμᾶς, καὶ ἔτι νῦν βούλομαι,\nδιεξελθεῖν πῶς ἐν τοῖς τοῦ Δῖός λεγομένοις νόμοις,\nτοῖς τε τοῦ Πυθίου Ἀπόλλωνος , οὓς Μίνως τε καὶ\nΛυκοῦργος ἐθέτην , ἔνεστί τε πάντα ταῦτα, καὶ ὅπη\n\n\nτάξιν εἰληφότα διάδηλά ἐστι τῷ περὶ νόμων ἐμπείρῳ\nτέχνῃ τε καί τισιν ἔθεσι, τοῖς δὲ ἄλλοις ἡμῖν οὐδαμῶς\nἐστι καταφανῆ.”\nΚαὶ παρ’ ἡμῖν δὲ εἴρηται “ζητεῖτε πρῶτον τὴν\nβασιλείαν καὶ τὴν δ’ ἴκα ἰὸς ύνην, καὶ πάντα ταῦτα\nπροστεθήσεται ὑμῖν.” ἀλλὰ καὶ Μώσης πολὺ πρότερον\nἀπὸ τῆς περὶ θεοῦ διδασκαλίας τὴν ἀρχὴν πεποιημένος,\nἐξῆς τε ἐφαρμόσας τὴν κατ’ αὐτὸν πολιτείαν\nκαὶ τὰ περὶ συμβολαίων καὶ τὰ περὶ τοῦ κοινοῦ\nβίου νόμιμα, τοῖς πᾶσιν ἄρχοντας καὶ φύλακας\nκαθίστησι τοὺς τῷ θεῷ ἱερωμένους, ὡς καὶ τὰ λόγια\nδιδάσκει, ἄνδρας δικαίους, μισοῦντας ὑπερηφανίαν,\nτοὺς μὲν διὰ φρονήσεως, τοὺς δὲ δι’ ἀληθοῦς δόξης\nἰόντας.\n“ Λέγω οὖν καί φημι τὸν ὁτιοῦν ἀγαθὸν\nἄνδρα μέλλοντα ἔσεσθαι τοῦτ’ αὐτὸ ἐκ παίδων εὐ-\nθὺς μελετᾶν παίζοντά τε καὶ σπουδάζοντα ἐν τοῖς\nτοῦ πράγματος ἑκάστοις προσήκουσιν· οἶον τὸν μέλλοντα\nἀγαθὸν ἔσεσθαι γεωργὸν ἤ τινα οἰκοδόμον,\nτὸν μὲν οἰκοδομοῦντά τι τῶν παιδικῶν οἰκοδομημάτων\nπαίζειν χρὴ, τὸν δ’ αὖ γεωργοῦντα, καὶ ὄργανα\nἑκατέρῳ σμικρὰ, τῶν ἀληθινῶν μιμήματα, παρασκευάζειν\nτὸν τρέφοντα αὐτῶν ἑκάτερον, καὶ δὴ καὶ τῶν\nμαθημάτων ὅσ’ ἁ ἀναγκαῖα προμεμαθηκέναι προμανθάνειν,\nοἷον τέκτονα μετρεῖν ἢ σταθμᾶσθαι, καὶ πολεμικὸν\nἱππεύειν παίζοντα ἤ τι τῶν τοιούτων ἄλλο\nποιοῦντα, καὶ πειρᾶσθαι διὰ τῶν παιδιῶν ἐκεῖσε\nτρέπειν τὰς ἡδονὰς καὶ ἐπιθυμίας τῶν παίδων, οἷ\nἀφικομένους αὐτοὺς δεῖ τέλος ἔχειν.\nκεφάλαιον δὴ\nπαιδείας λέγομεν τὴν ὀρθὴν τροφὴν, ἣ τοῦ παίζονΛέω\n\n\n\nτος τὴν ψυχὴν εἰς ἔρωτα ὅτι μάλιστα ἄξει τούτου, ὃ\nδεήσει γενόμενον ἄνδρα αὐτὸν τέλειον εἶναι τῆς τοῦ\nπράγματος ἀρετῃς.”\nΚαὶ τοῦτο προλαβὼν Μωσῆς ἐνομοθέτησεν\nεἰπὼν “καὶ ἔσται τὰ ῥήματα ταῦτα, ὅσα ἐγὼ ἐντέλλομαί\nσοι σήμερον, ἐν τῇ καρδίᾳ σου καὶ ἐν τῇ\nψυχῇ σου, καὶ προβιβάσεις αὐτὰ τοῖς υἱοῖς σου.” ὃ δὴ\nκαὶ πράττειν σύνηθες παισὶν Ἑβραίων, ἐξ ἁπαλῆς\nἡλικίας τοὺς νέους ἅπαντας τοῖς τῆς θεοσεβείας παιδεύμασιν\nἀνατρέφουσι· τοῦτο δὲ καὶ εἰς δεῦρο κατά τι\nπάτριον ἔθος παρὰ τῷ Ἰουδαίων ἔθνει σπουδάζεται.\n“ Μὴ τοίνυν μηδὲ ὃ λέγομεν εἶναι παιδείαν\nἀόριστον γένηται. νῦν γὰρ ὀνειδίζοντες ἐπαινοῦντές\nτε ἑκάστων τὰς τροφὰς λέγομεν ὡς τὸν μὲν πεπαιδευμένον\nἡμῶν ὄντα τινὰ, τὸν δὲ ἀπαίδευτον, ἐνίοτε\nεἴς τε τὰς καπηλείας καὶ ναυκληρίας καὶ ἄλλων τινῶν\nτοιούτων μάλα πεπαιδευμένων σφόδρα ἀνθρώπων.\nοὐ γὰρ ταῦτα ἡγουμένων, ὡς ἔοικεν, εἶναι παιδείαν\nὁ νῦν λόγος ἂν εἴη, τὴν δὲ πρὸς ἀρετὴν ἐκ παίδων\nπαιδείαν, ποιοῦσαν ἐπιθυμητήν τε καὶ ἐραστὴν τοῦ\nπολίτην γενέσθαι τέλεον, ἄρχειν τε καὶ ἄρχεσθαι\nἐπιστάμενον μετὰ δίκης.\nταύτην τὴν τροφὴν ἀφο-\nρισάμενος ὁ λόγος οὗτος, ὡς ἐμοὶ φαίνεται, νῦν βούλοιτ’\nἂν μόνην παιδείαν προσαγορεύειν, τὴν δὲ εἰς\nχρήματα τείνουσαν ἥ τινα πρὸς ἰσχὺν ἢ καὶ πρὸς\nἄλλην τινὰ σοφίαν ἄνευ νοῦ καὶ δίκης βάναυσόν τε\nεἶναι καὶ ἀνελεύθερον, καὶ οὐκ ἀξίαν τὸ παράπαν παιδείαν\nκαλεῖσθαι.\nἡμεῖς δὲ μηδ’ ἐν ὀνόματι διαφερώμεθα .\nαὐτοῖς, ἀλλ’ ὁ νῦν δὴ λόγος ἡμῖν ὁμολογη-\nθεὶς μενέτω, ὡς οἵ γε ὀρθῶς πεπαιδευμένοι σχεδὸν\nἀγαθοὶ γίνονται, καὶ δεῖ δὴ τὴν παιδείαν μηδαμοῦ\n\n\n\nἀτιμάζειν, ὡς πρῶτον τῶν καλλίστων τοῖς ἀρίστοις\nἀνδράσι παραγιγνόμενον· καὶ εἴ ποτε ἐξέρχεται, δυνατὸν\nδέ ἐστιν ἐπανορθοῦσθαι, τοῦτο ἀεὶ δραστέον\nδιὰ βίου παντὶ κατὰ δύναμιν.”\nΚαὶ ἐν τῷ δευτέρῳ δὲ τῶν Νόμων ἐπιλέγει\n“ Παιδείαν δὴ λέγω τὴν παραγινομένην πρῶτον\nπαισὶν ἀρετὴν, ἡδονὴ δὲ καὶ φιλία καὶ λύπη καὶ μῖσος\nἐὰν ὀρθῶς ἐν ψυχαῖς ἐγγίγνωνται μή πω δυναμένων\nλόγον λαμβάνειν, λαβόντων δὲ τὸν λόγον\nσυμφωνήσωσι τῷ λόγῳ, ὀρθῶς εἰθίσθαι ὑπὸ τῶν\nπροσηκόντων ἐθῶν· αὕτη ἔσθ᾿ ἡ συμφωνία ξύμπασα\nμὲν ἀρετὴ, τὸ δὲ περὶ τὰς ἡδονὰς καὶ λύπας τεθραμμένον\nαὐτῆς ὀρθῶς, ὥστε μισεῖν μὲν ἃ χρὴ μισεῖν\nεὐθὺς ἐξ ἀρχῆς μέχρι τέλους, στέργειν δὲ ἃ χρὴ στέργειν,\nτοῦτ᾿ αὐτὸ ἀποτεμὼν τῷ λόγῳ καὶ παιδείαν\nπροσαγορεύων κατά γε τὴν ἐμὴν ὀρθῶς ἂν προσαγορεύοις.”\nΤαῦτα ὁ Πλάτων’. προλαβὼν δὲ αὐτὸν ὁ Δαβὶδ\nἐν ψαλμῳδίαις, μισεῖν ἃ δεῖ μισεῖν καὶ στέργειν\nδιδάσκων ἃ δεῖ στέργειν, τάδε φησί “δεῦτε τέκνα\nἀκούσατέ μου, φόβον κυρίου διδάξω ὑμᾶς. τίς\nἐστιν ἄνθρωπος ὁ θέλων ζωὴν, ἀγαπῶν ἡμέρας ἰδεῖν\nἀγαθάς; παῦσον τὴν γλῶσσάν σου ἀπὸ κακοῦ, καὶ\nχείλη σου τοῦ μὴ λαλῆσαι δόλον. ἔκκλινον ἀπὸ κακοῦ,\nκαὶ, ποίησον ἀγαθόν· ζήτησον εἰρήνην, καὶ δίωξον\nαὐτήν.”\nκαὶ ὁ Σολομῶν ὁμοίως “ἀκούσατε”\nφησὶ “παῖδες παιδείαν πατρός. δῶρον γὰρ ἀγαθὸν\nδωροῦμαι ὑμῖν· τῶν ἐμῶν νόμων μὴ ἐπιλανθάνησθε.”\nκαὶ πάλιν “ κτῆσαι σοφίαν, κτῆσαι σύνεσιν,\nμὴ ἐπιλάθῃ.” καὶ “ εἶπον τὴν σοφίαν σὴν ἀδελφὴν\n\n\n\nεἶναι, τὴν δὲ φρόνησιν γνώριμον περιποίησαι σεαυτῷ.”\nκαὶ “ ὁδοὺς ἀσεβῶν μὴ ἐπέλθῃς, μηδὲ ζηλώσῃς\nὁδοὺς παρανόμων. μυρία δ’ ἂν εὕροις ἄλλα\nτοιαῦτα ἐν τοῖς Ἑβραίων γράμμασι, παιδευτικὰ πρὸς\nεὐσεβείας καὶ ἀρετῆς ἀνάληψιν, νέοις ὁμοῦ καὶ τελείοις\nτὴν ἡλικίαν προσήκοντα.\nΤοῦ θείου χρησμοῦ φήσαντος Μωσεῖ “ ὅρα,\nποιήσεις πάντα κατὰ τὸν τύπον τὸν δειχθέντα σοι ἐν\nτῷ ὄρει” τοῦ τε ἱεροῦ λόγου σαφέστερον εἰπόντος\nοἵτινες ὑποδείγματι καὶ σκιᾷ ἐλάτρευον τῶν ἐπουρανίων”,\nεἰκόνα τε ἄντικρυς τῶν ἐν νοητοῖς θειοτέρων\nτὰ παρὰ Μωσεῖ σύμβολα περιέχειν διδάσκοντος,\nἐπάκουσον ὅπως καὶ ὁ Πλάτων’ τὰ ὅμοια διερμηνεύει\nἐν ἕκτῳ τῆς Πολιτείας ὧδε γράφων\n“ Θεῷ δὴ καὶ κόσμῳ ὅ γε φιλόσοφος ὁμιλῶν\nκόσμιός τε καὶ θεῖος εἰς τὸ δυνατὸν ἀνθρώπῳ γίγνεται·\nδιαβολὴ δὲ ἐν πᾶσι πολλή.\nΠαντάπασι μὲν\nοὖν. Ἂν οὖν τις, εἶπον, αὐτῷ ἀνάγκη γένηται, ἃ\nἐκεῖ ὁρᾷ, μελετῆσαι εἰς ἀνθρώπων ἤθη καὶ ἰδίᾳ καὶ\nδημοσίᾳ τιθέναι, καὶ μὴ μόνον ἑαυτὸν πλάττειν, ἆρα\nκακὸν δημιουργὸν αὐτὸν οἴει γενήσεσθαι σωφροσύνης\nτε καὶ δικαιοσύνης καὶ ξυμπάσης τῆς δημοτικῆς\nἀρετῆς; Ἥκιστά γε, ἦ δ’ ὅς.\nἈλλ’ ἐὰν δὴ αἴσθωνται\nοἱ πολλοὶ ὅτι ἀληθῆ περὶ αὐτοῦ λέγομεν,\nχαλεπανοῦσι δὴ τοῖς φιλοσόφοις καὶ ἀπιστήσουσιν\nἡμῖν λέγουσιν ὡς οὐκ ἄν ποτε ἄλλως εὐδαιμονήσειε\nπόλις, εἰ μὴ αὐτὴν διαγράψειαν οἱ τῷ θείῳ παραδείγματι\nχρώμενοι ζωγράφοι;\nΟὐ χαλεπανοῦσιν,\nἦ δ’ ὃς, ἐάν περ αἴσθωνται. Ἀλλὰ δὴ τίνα λέγεις\nτρόπον τῆς διαγραφῆς; Λαβόντες, ἦν δ’ ἐγὼ, ὥσπερ\n\n\n\nπίνακα πόλιν τε καὶ ἤθη ἀνθρώπων, πρῶτον μὲν\nκαθαρὰν ποιήσειαν ἂν, ὃ οὐ πάνυ ῥᾴδιον.\nἀλλ’\nοὖν οἶσθ’ ὅτι τούτω ἂν εὐθὺς τῶν ἄλλων διενέγκαιεν,\nτῷ μήτε ἰδιώτου μήτε πόλεως ἐθελῆσαι ἂν\nἅψασθαι, μηδὲ γράφειν νόμους, πρὶν παραλαβεῖν καθαρὰν,\nἢ αὐτοὶ ποιήσαι.\nΚαὶ ὀρθῶς γε, ἔφη.\nΟὐκοῦν μετὰ ταῦτα οἴει ὑπογράψασθαι ἂν τὸ σχῆμα\nτῆς πολιτείας; Τί μήν;\nἜπειτα, οἶμαι, ἀπεργαζόμενοι\nπυκνὰ ἂν ἑκατέρωσε ἀποβλέποιεν, πρός τε\nτὸ φύσει δίκαιον καὶ καλὸν καὶ σῶφρον καὶ πάντα\nτὰ τοιαῦτα, καὶ πρὸς ἐκεῖνο αὖ τὸ ἐν τοῖς ἀνθρώποις,\nἐμποιοῖεν ξυμμιγνύντες τε καὶ κεραννύντες ἐκ τῶν\nἐπιτηδευμάτων τὸ ἀνδρείκελον, ἀπ’ ἐκείνου τεκμαι-\nρόμενοι, ὃ δὴ Ὅμηρος ἐκάλεσεν ἐν τοῖς ἀνθρώποις\nἐγγιγνόμενον θεοειδές τε καὶ θεοείκελον.\nὈρθῶς.\nἔφη. Καὶ τὸ μὲν ἂν, οἶμαι, ἐξαλείφοιεν, τὸ δὲ πάλιν\nἐγγράφοιεν, ἴως ἂν ὅτι μάλιστα τὰ ἀνθρώπεια\nἤθη εἰς ὅσον ἐνδέχεται θεοφιλῆ ποιήσειαν.\n“ Δοκεῖ μοι τρίτον ἢ τέταρτον ὁ λόγος εἰς\nταὐτὸν περιφερόμενος ἥκειν, ὡς ἄρα παιδεία μέν\nἐσθ’ ἡ παίδων ὁλκή τε καὶ ἀγωγὴ πρὸς τὸν ὑπὸ τοῦ\nνόμου λόγον ὀρθὸν εἰρημένον καὶ τοῖς ἐπιεικεστάτοις\nκαὶ πρεσβυτάτοις δι’ ἐμπειρίαν ξυνδεδογμένον\nὡς ὄντως ὀρθός ἐστιν.\nἵν’ οὖν ἡ ψυχὴ τοῦ πατδὸς\nμὴ ἐναντία χαίρειν καὶ λυπεῖσθαι ἐθίζηται τῷ\nνόμῳ καὶ τοῖς ὑπὸ τοῦ νόμου τεθειμένοις, ἀλλὰ ξυνέπηται\nχαίρουσά τε καὶ λυπουμένη τοῖς αὐτοῖς οἷσπερ\nὁ γέρων, τούτων ἕνεκα, ἃς ᾠδὰς καλοῦμεν, ὄντως\nμὲν ἐπῳδαὶ ταῖς ψυχαῖς αὗται νῦν γεγονέναι,\nπρὸς τὴν τοιαύτην ἣν λέγομεν συμφωνίαν ἐσπουδαΔοκεῖ\n\n\n\nσμἐναι, διὰ δὲ τὸ σπουδὴν μὴ δύνασθαι φέρειν τἀς\nτῶν νέων ψυχὰς, παιδιαί τε καὶ ᾠδαὶ καλεῖσθαι καὶ\nπράττεσθαι) καθάπερ τοῖς κάμνουσί τε καὶ ἀσθενῶς\nἔχουσι τὰ σώματα ἐν ἡδέσι τέ τισι σιτίοις καὶ\nπόμασι τὴν χρήστην πειρῶνται τροφὴν προσφέρειν\nοἶς μέλει τούτων, τὴν δὲ τῶν πονηρῶν ἐν ἀηδέσιν,\nἔνα τὴν μὲν ἀσπάζωνται, τὴν δὲ μισεῖν ὀρθῶς ἐθίζωνται.\nταὐτὸν δὲ καὶ τὸν ποιητικὸν ὁ ὀρθὸς\nνομοθέτης ἐν τοῖς καλοῖς ῥήμασι καὶ ἐπαινετοῖς πείσει\nτε καὶ ἀναγκάσει μὴ πείθων, τὰ τῶν σωφρόνων\nτε καὶ ἀνδρείων καὶ πάντως ἀγαθῶν ἀνδρῶν ἔν τε\nῥυθμοῖς σχήματα καὶ ἐν ἁρμονίαισι μέλη ποιοῦντα\nὀρθῶς ποιεῖν.”\nΕἰκότως ἄρα καὶ παρ’ ἡμῖν τὰς ὑπὸ τῶν θείων\nπροφητῶν πεποιημένας ᾠδὰς καὶ τοὺς εἰς θεὸν ὕμνους\nμελετᾶν οἶ παῖδες ἐθίζονται.\n“Τοὺς ποιητὰς ἀναγκάζετε λέγειν ὡς ὁ μὲν\nἀγαθὸς ἀνὴρ σώφρων ὢν καὶ δίκαιος εὐδαίμων ἐστὶ\nμακάριος, ἐάν τε μέγας καὶ ἰσχυρὸς, ἐάν τε σμικρὸς\nκαὶ ἀσθενὴς ᾖ, καὶ ἐὰν πλουτῇ καὶ μή· ἐὰν δὲ\nἄρα πλουτῇ μὲν Κινύρα τε καὶ Μίδα μᾶλλον, ᾖ δὲ\nἄδικος, ἄθλιός τέ ἐστι καὶ ἀνιαρῶς ζῇ.\nκαὶ\nοὔτ’ ἂν μνησαίμην,\nφησὶν ὑμῖν ὁ ποιητὴς, εἴπερ ὀρθῶς λέγει,\nοὔτ’ ἐν λόγῳ ἄνδρα τιθείμην,\nὃς μὴ πάντα τὰ λεγόμενα καλὰ μετὰ δικαιοσύνης\nπράττοι καὶ κτῷτο, καὶ δὴ\nκαὶ δηίων\nτοιοῦτος ὢν\nὀρέγοιτ’ ἐγγύθεν ἱστάμενος·\nἄδικος δὲ ὢν μήτε τολμῴη ὁρῶν φόνον αἱματόεντα\n\n\nμήτε νικῴη θέων Θρηίκιον Βορέην, μηδὲ ἄλλο αὐτῷ\nμηδὲν τῶν λεγομένων ἀγαθῶν γίγνοιτό ποτε· τὰ γὰρ\nὑπὸ τῶν πολλῶν λεγόμενα ἀγαθὰ οὐκ ὀρθῶς λέγεται.\nλέγεται γὰρ ὡς ἄριστον μὲν ὑγιαίνειν, δεύτερον\nδὲ κάλλος, τρίτον δὲ πλοῦτος· μυρία δὲ ἄλλα\nἀγαθὰ λέγεται· καὶ γὰρ ὀξὺ ὁρᾶν καὶ ἀκούειν καὶ\nπάντα ὅσα ἔχεται τῶν αἰσθήσεων εὐαισθήτως ἔχειν,\nἔτι δὲ καὶ τὸ ποιεῖν τυραννοῦντα ὅ τι ἂν ἐπιθυμῇ,\nκαὶ τὸ δὴ τέλος ἀπάσης μακαριότητος εἶναι τὸ πάντα\nταῦτα κεκτημένον ἀθάνατον εἶναι γενόμενον ὅτι τάχιστα.\nὑμεῖς δὲ καὶ ἐγώ που τάδε λέγομεν, ὡς\nταῦτά ἐστι ξύμπαντα δικαίοις μὲν καὶ ὁσίοις ἀνδράσιν\nἄριστα κτήματα, ἀδίκοις δὲ κάκιστα ξύμπαντα,\nἀρξάμενα ἀπὸ τῆς ὑγείας. καὶ δὴ καὶ τὸ ὁρᾶν καὶ\nτὸ ἀκούειν καὶ αἰσθάνεσθαι καὶ τὸ παράπαν ζῆν μέγιστον\nμὲν κακὸν τὸν ξύμπαντα χρόνον ἀθάνατον\nὄντα καὶ κεκτημένον πάντα τὰ λεγόμενα ἀγαθὰ πλὴν\nδικαιοσύνης τε καὶ ἀρετῆς ἁπάσης, ἔλαττον δὲ, ἐὰν\nὡς ὀλίγιστον ὁ τοιοῦτος χρόνον ἐπιζῴη.\nταῦτα\nδὴ λέγειν οἶμαι τοὺς παρ’ ὑμῖν ποιητὰς, ἅπερ ἐγὼ,\nπείσετε καὶ ἀναγκάσετε, καὶ ἔτι τούτοις ἑπομένους\nῥυθμούς τε καὶ ἁρμονίας ἀποδόντας παιδεύειν οὕτω\nτοὺς νέους ὑμῶν. ἡ γὰρ ὁρᾶτε; ἐγὼ μὲν γὰρ λέγω\nσαφῶς τὰ μὲν κακὰ λεγόμενα ἀγαθὰ τοῖς ἀδίκοις εἶναι,\nτοῖς δὲ δικαίοις κακά· τὰ δὲ ἀγαθὰ τοῖς μὲν\nἀγαθοῖς ὄντως ἀγαθὰ, τοῖς δὲ κακοῖς κακά. ὅπερ\nοὖν ἠρόμην, ἆρα ξυμφωνοῦμεν ἐγώ τε καὶ ὑμεῖς, ἢ\nπῶς; ”\nΟὐ πόρρω ταῦτα τυγχάνει τῶν τοῦ Δαβὶδ\nψαλμῶν, οὓς προλαβὼν θείῳ πνεύματι συνέταξε δι’\nᾠδῶν καὶ ὕμνων τίς μὲν ὁ ἀληθῶς μακάριος, τίς δὲ\nὁ τούτῳ ἐναντίος παιδεύσας. ἐντεῦθεν γοῦν αὐτῷ\n\n\nκαὶ κατάρχεται ἡ βίβλος φήσαντι “ μακάριος ἀνὴρ ὃς\nοὐκ ἐπορεύθη ἐν βουλῇ ἀσεβῶν,” καὶ τὰ ὅμοια. ἃ\nδὴ μεταβαλὼν ὁ Πλάτων’ φησὶ δεῖν τοὺς ποιητὰς\nλέγειν “ ὡς ὁ μὲν ἀγαθὸς ἀνὴρ σώφρων ὢν καὶ δίκαιος\nεὐδαίμων ἐστὶ καὶ μακάριος· ἐὰν δὲ ἄρα\nᾖ δὲ ἄδικος, ἄθλιός ἐστιν.” ὃ καὶ αὐτὸ πάλιν\nλιν ὁ Δαβίδ ὧδέ πως ἐξέδωκε διὰ τῶν ψαλμῶν εὶπὼν\n“ πλοῦτος ἐὰν ῥέῃ, μὴ προστίθεσθε καρδίαν.’\nκαὶ πάλιν “ μὴ φοβοῦ ὅταν πλουτήσῃ ἄνθρωπος, καὶ\nὅταν πληθυνθῇ ἡ δόξα τοῦ οἴκου αὐτοῦ.” ἐπὶ ἐπὶλῆς\nδ’ ἂν εὕροις ἕκαστα τῶν εἰρημένων τῷ φιλοσόφῳ\nπρὸς λέξιν κείμενα δι’ ὅλης τῆς ἱερὰς τῶν\nψαλμῶν γραφῆς.\n“ Νομοθετικὸν μὲν οὖν καὶ πολιτικὸν ὕπερ\nβαλλόντως. ἀλλ’ ἕτερα φαῦλα ἂν εὕροις αὐτόθι·\nτοῦτο δ’ οὖν τὸ περὶ μουσικὴν ἀληθές τε καὶ ἄξιον\nἐννοίας, ὅτι δυνατὸν ἄρα ἦν περὶ τῶν τοιούτων νομοθετεῖσθαι\nβεβαίως θαρροῦντα μέλη τὰ τὴν ὀρθότητα\nφύσει παρεχόμενα. τοῦτο δὲ θεοῦ ἢ θείου τινὸς\nἀνδρὸς ἂν εἴη.”\nΕἰκότων ἄρα καὶ παρ’ Ἑβραίοις νενομοθέτητο\nμηδὲ ἄλλους ὕμνους καὶ ᾠδὰς ἐν ταῖς θείαις διδασκαλίσις\nἀποδέχεσθαι ἢ τὰς ὑπὸ τοῦ θείου πνεύματος\nδιὰ τῶν θείων καὶ προφητικῶν ἀνδρῶν πεποιημένας,\nτά τε τούτοις κατάλληλα μέλη τῷ συνήθει παρ’ αὐτοῖς\nᾀδόμενα τρόπῳ.\n“ Συγχωρῶ γε τό γε τοσοῦτον καὶ ἐγὼ τοῖς\nπολλοῖς, δεῖν τὴν μουσικὴν ἡδονῇ κρίνεσθαι, μὴ\nμέντοι τῶν γε ἐπιτυχόντων, ἀλλὰ σχεδὸν ἐκείνην εἶναι\nμοῦσαν καλλίστην, ἥτις τοὺς βελτίστους καὶ ἱκαΝομοθετικον\n\n\n\n\nνῶς πεπαιδευμένους τέρπει, μάλιστα δὲ ἥτις ἔνα\nτὸν ἀρετῇ τε καὶ παιδείᾳ διαφέροντα.\nδιὰ ταῦτα\nδὲ ἀρετῆς φαμὲν δεῖσθαι τοὺς τούτων κριτὰς, ὅτι τῆς\nτε ἄλλης μετόχους αὐτοὺς εἶναι δεῖ φρονήσεως καὶ\nδὴ καὶ τῆς ἀνδρείας.\nοὔτε γὰρ παρὰ θεάτρου δεῖ\nτόν γε ἀληθῆ κριτὴν κρίνειν μανθάνοντα καὶ ἐκπληττόμενον\nὑπὸ τοῦ θορύβου τῶν πολλῶν καὶ τῆς\nαὐτοῦ ἀπαιδευσίας, οὔτ’ αὖ γιγνώσκοντα δι’ ἀνανδρίαν\nκαὶ δειλίαν ἐκ τοῦ αὐτοῦ στόματος, οὑπερ τοὺς\nθεοὺς ἐπεκαλέσατο, μέλλων κρίνειν, ἐκ τούτου ψευδόμενον\nἀποφαίνεσθαι ῥᾳθύμως τὴν κρίσιν· οὐ γὰρ\nμαθητὴς, ἀλλὰ διδάσκαλος, ὥς γε τὸ δίκαιον, θεατῶν\nτῶν μᾶλλον ὁ κριτὴς καθίζει, καὶ ἐναντιωσόμενος\nτοῖς τὴν ἡδονὴν μὴ προσηκόντως μηδὲ ὀρθῶς ἀποδιδοῦσι\nδεαταῖς.“\nΚαὶ παρ’ Ἑβραίοις τὸ παλαιὸν οὐ τοῦ πλήθους\nἦν τὸ κρίνειν τοὺς ἐκ θείου πνεύματος προφερομένους\nλόγους καὶ τἀς ἐνθέους ᾠδὰς, ἀλλ’ ἦσαν\nβραχεῖς καὶ σπάνιοι, μέτοχοι καὶ αὐτοὶ θείου πνεύματος\nδιακριτικοῦ τῶν λεγομένων, οἶς καὶ μόνοις\nἐξῆν ἐγκρίνειν καὶ ἀφιεροῦν τὰς προφητῶν βίβλους,\nτὰς δὲ τῶν μὴ τοιούτων ἀποδοκιμάζειν.\n“Καὶ ὅπερ ὁ λόγος ἐν ἀρχαῖς ἐβουλήθη, ὁ\nτὴν τῷ τοῦ Διονύσου χορῷ βοήθειαν ἐπιδεῖξαι καλως\nλεγομένην, εἰς δύναμιν εἴρηκε. σκοπώμεθα\nδὴ εἰ τοῦθ’ οὕτω γέγονε. θορυβώδης μέν που ὁ\nξύλλογος ὁ τοιοῦτος ἐξ ἀνάγκης προιούσης τῆς πόσεως\nἔτι μᾶλλον ἀεὶ ξυμβαίνει γενόμενος, ὅπερ ὑπεθέμεθα\nκατ’ ἀρχὰς ἀναγκαῖον εἶναι γίνεσθαι περὶ\nτῶν νῦν λεγομένων.\nἈνάγκη.\nΠᾶς δέ γε αὐτὸς αὑτοῦ κουφότερος αἴρεται\nκαὶ γέγηθέ τε καὶ παρρησίας ἐμπίμπλαται καὶ ἀνηκουστίας\nἐν τῷ τοιούτῳ τῶν πέλας, ἄρχων δ’ ἱκανὸς\nἀξιοῖ αὑτοῦ τε καὶ τῶν ἄλλων γεγονέναι.\nΤί μήν ;\nΟὐκοῦν ἔφαμεν, ὅταν γίνηται ταῦτα, καθάπερ\nσίδηρον, τὰς ψυχὰς τῶν πινόντων διαπύρους\nγινομένας μαλακωτέρας γίνεσθαι καὶ νεωτέρας, ὥστ’\nεὐαγώγους ξυμβαίνειν τῷ δυναμένῳ τε καὶ επισταμένῳ\nπαιδεύειν τε καὶ πλάττειν, καθάπερ ὅτ’ ἦσαν\nνέαι;\nτοῦτον δὲ εἶναι τὸν πλάστην τὸν αὐτὸν,\nὥσπερ τότε, τὸν ἀγαθὸν νομοθέτην, οὗ νόμους εἷναι\nδεῖ συμποτικοὺς, δυναμένους τὸν εὔελπιν καὶ θαρ-\nραλέον ἐκεῖνον γινόμενον καὶ ἀναισχυντότερον τοῦ\nδέοντος, καὶ οὐ θέλοντα τάξιν καὶ τὸ κατὰ μέρος σιγῆς\nκαὶ λόγου καὶ πόσεως καὶ μούσης ὑπομένειν,\nἐθέλειν ποιεῖν πάντα τούτοις τἀναντία, καὶ εἰσιόντι\nτῷ μὴ καλῷ θάρρει τὸν κάλλιστον διαμαχόμενον φόβον\nεἰσπέμπειν οἵους τε εἶναι μετὰ δίκης, ὃν αἰδῶ\nτε καὶ αἰσχύνην θεῖον φόβον ὠνομάκαμεν.\nἜστι ταῦτα.\nΤούτων δέ γε τῶν νόμων εἶναι νομοφύλακας\nκαὶ συνδημιουργοὺς αὐτοῖς τοὺς ἀθορύβους καὶ νήφοντας.”\nΕἰκότως τοιγαροῦν καὶ ἡμῖν αὐτοῖς ἐν τοῖς\nσυμποσίοις ᾠδὰς καὶ ὕμνους εἰς θεὸν πεποιημένους\nᾄδειν παραδέδοται, τοῦ προσήκοντος κόσμου τῶν παρ’\nἡμῖν φυλάκων ἐπιμελομένων.\nΕἰ μέν τις πόλις, ὡς οὔσης σπουδῆς, τῷ\n\n\n\nἐπιτηδεύματι τῷ νῦν εἰρημένῳ χρήσεται μετὰ νόμων\nκαὶ τάξεως, ὡς τοῦ σωφρονεῖν εἵνεκα μελέτη χρωμένη,\nκαὶ τῶν ἄλλων ἡδονῶν μὴ ἀφέξεται ὡσαύτως\nκαὶ κατὰ τὸν αὐτὸν λόγον, τοῦ κρατεῖν αὐτῶν ἕνεκα\nμηχανωμένη , τοῦτον μὲν τὸν τρόπον ἅπασι τούτοις\nχρηστέον· εἰ δ᾿ ὡς παιδιᾷ τε, καὶ ἐξέσται τῷ βουλομένω,\nκαὶ ὅταν βούληται, καὶ μεθ᾿ ὧν ἂν βούληται,\nπίνειν μετ᾿ ἐπιτηδευμάτων ὡντινωνοῦν ἄλλων, οὐκ\nἂν τιθείμην ταύτην τὴν ψῆφον, ὡς δεῖ ποτὲ μέθῃ\nχρῆσθαι ταύτην τὴν πόλιν ἢ τοῦτον τὸν ἄνδρα, ἀλλ᾿\nἔτι μᾶλλον τῆς Κρητῶν καὶ Λακεδαιμονίων χρείας\nπροσθείμην ἂν τῷ Καρχηδονίων νόμῳ, μηδέποτε μηδένα\nἐπὶ στρατοπέδου γεύεσθαι τούτου τοῦ πόματος,\nἀλλ᾿ ὑδροποσίαις συγγίνεσθαι τοῦτον τὸν χρόνον\nἅπαντα , καὶ κατὰ πόλιν μήτε δοῦλον μήτε δούλην\nγεύεσθαι μηδέποτε, μηδὲ ἄρχοντας τοῦτον τὸν ἐνιαυτὸν\nὃν ἂν ἄρχωσι, μηδ᾿ αὖ κυβερνήτας μηδὲ δικαστάς\nἐνεργοὺς ὄντας οἴνου γεύεσθαι τὸ παράπαν, μηδὲ\nὅστις βουλευσόμενος εἰς βουλὴν ἀξίαν τινὰ λόγου\nσυνέρχεται, μηδέ γε μεθ᾿ ἡμέραν μηδένα τὸ παράπαν,\nεἰ μὴ σωμασκίας ἢ νόσων ἕνεκα, μηδ᾿ αὖ νύκτωρ,\nὅταν ἐπινοῇ τις παῖδας ποιεῖσθαι ἀνὴρ ἢ καὶ γυνή.\nκαὶ ἄλλα δὲ πάμπολλα ἄν τις λέγοι, ὡς τοῖς νοῦν τε\nκαὶ νόμον ἔχουσιν ὀρθὸν οὐ ποτέος οἶνος, ὥστε κατὰ\nτὸν λόγον τοῦτον οὐδ᾿ ἀμπελώνων ἂν πολλῶν δέοι\nοὐδ’ ᾗτινι πόλει, τακτὰ δὲ τἄλλα ἂν εἴη γεωργήματα\nκαὶ πᾶσα ἡ δίαιτα.”\nΚαὶ Μωσῆς δὲ προλαβὼν μὴ δεῖν τοὺς ἱερέας\nοἴνου ἀπογεύεσθαι κατὰ τὸν τῆς ἱερουργίας καιρὸν,\nνομοθετεῖ φάσκων “καὶ ἐλάλησε κύριος τῷ Ἀαρὼν,\nλέγων, οἶνον καὶ σίκερα οὐ πίεσθε σὺ καὶ οἷ υἱοί\nσου μετὰ σοῦ, ἡνίκα ἂν εἰσπορεύησθ᾿ εἰς τὴν σκη-\n\n\nνῆν του μαρτυρίου, ἡ προσπορευομένων ὑμῶν πρὸς\nτὸ θυσιαστήριον, καὶ οὐ μὴ ἀποθάνητε· νόμιμον\nαἰώνιον εἰς τὰς γενεὰς ὑμῶν. ὁ δὲ αὐτὸς καὶ τοῖς\nεὐχὴν εὐχομένοις νομοθετεῖ λέγων “ ἀνὴρ ἢ γυνὴ,\nὃς ἂν μεγάλως εὔξηται εὐχὴν, ἀφαγνίσασθαι ἁγνείαν\nκυρίῳ, ἀπὸ οἴνου καὶ σίκερα ἁγνισθήσεται ’ καὶ ὄξος\nἐξ οἴνου, καὶ ὄξος ἐκ σίκερα οὐ πίεται. ’ ἀλλὰ καὶ\nΣολομῶν τοὺς ἄρχοντας καὶ τοὺς δικαστὰς εἴργει τῆς\nχρήσεως, λέγων “ μετὰ βουλῆς πάντα ποίει, μετὰ βουλῆς\nοἰνοπότει. οἶ δυνάσται θυμώδεις εἰσὶν, οἶνον\nμὴ πινέτωσαν, ἔνα μὴ πιόντες ἐπιλάθωνται τῆς σοφίας\nκαὶ τῶν πόνων. καὶ ὁ ἀπόστολος δὲ νόσων\nἕνεκα ἐπιτρέπει Τιμοθέῳ λέγων “ ὀλίγῳ οἴνῳ χρῶ\nδιὰ τὸν στόμαχόν σου καὶ τὰς πυκνάς σου ἀσθενείας.”\n“ Εἰ τοίνυν ἄκροις εἰς φιλοσοφίαν πόλεως\nτις ἀνάγκη ἐπιμεληθῆναι ἢ γέγονεν ἐν τῷ ἀπείρῳ\nτῷ παρεληλυθότι χρόνῳ ἢ καὶ νῦν ἐστιν ἔν τινι βαρ-\nβαρικῷ τόπῳ, πόρρω που ἐκτὸς ὄντι τῆς ἡμετέρας\nὄψεως, ἢ καὶ ἔπειτα γενήσεται, περὶ τούτου ἕτοιμοι\nτῷ λόγῳ διαμάχεσθαι, ὡς γέγονεν ἡ εἰρημένη πολιτεία,\nκαὶ ἔστι, καὶ γενήσεταί γε, ὅταν αὐτὴ ἡ Μοῦσα\nπόλεως ἐγκρατὴς γένηται. οὐ γὰρ ἀδύνατος γενέσθαι,\nοὐδ’ ἡμεῖς ἀδύνατα λέγομεν.”\n“ Αὐτῷ δὲ πρὸς ἑαυτὸν πότερον ὡς πολεμίῳ\nπρὸς πολέμιον διανοητέον, ἢ πῶς ἔτι λέγομεν;\nΩ ξένε Ἀθηναῖε, οὐ γάρ οὐ ἐθέλοιμ’\nἂν προσαγορεύειν· δοκεῖς γάρ μοι τῆς θεοῦ ἐπωνυμίας\nἄξιος εἶναι μᾶλλον ἐπονομάζεσθαι·) τὸν γὰρ\nλόγον ἐπ’ ἀρχὴν ὀρθῶς ἀναγαγὼν σαφέστερον ἐποίηΕἰ\n\n\n\n\nσὰς, ὥστε ῥᾷον ἀνευρήσεις ὅτι νῦν δὴ ὀρθῶς ὑφ’\nἡμῶν ἐρρέθη τὸ πολεμίους εἶναι πάντας πᾶσι δημοσίᾳ\nτε καὶ ἰδίᾳ ἑκάστους αὐτοὺς σφίσιν αὐτοῖς.\nΠῶς εἴρηκας, ὠ θαυμάσιε;\nΚἀνταῦθα, ὠ ξένε, τὸ νικᾶν αὐτὸν ἑαυτὸν πασῶν\nνικῶν πρώτη τε καὶ ἀρίστη, τὸ δὲ ἡττᾶσθαι αὐτὸν\nὑφ’ ἑαυτοῦ πάντων αἴσχιστόν τε ἅμα καὶ κάκιστον.\nταῦτα γὰρ ὡς πολέμου ἐν ἑκάστοις ἡμῶν\nὄντος πρὸς ἡμᾶς αὐτοὺς σημαίνει.”\nΚαὶ μεθ’ ἕτερα τούτοις προστίθησι λέγων\nΟὐκοῦν ἔνα μὲν ἡμῶν ἕκαστον αὐτὸν τιθῶμεν;\nΝαί.\nΔύο δὲ κεκτημένον ἐν αὑτῷ ξυμβούλω ἐναντίω\nτε καὶ ἄφρονε, ὣ προσαγορεύομεν ἡδονὴν καὶ λύπην;\nἘστι ταῦτα.\nΠρὸς δὲ τούτοιν ἀμφοῖν αὖ δόξας μελλόντων,\nοἶν κοινὸν μὲν ὄνομα ἐλπὶς, ἴδιον δὲ φόβος μὲν ἡ\nπρὸ λύπης ἐλπὶς, θάρρος δὲ ἡ πρὸ τοῦ ἐναντίου.\nἐπὶ δὲ πᾶσι τούτοις λογισμὸς ὅ τί ποτ’ αὐτῶν ἄμεινον\nἢ χεῖρον, ὃς γενόμενος δόγμα πόλεως κοινὸν νόμος\nἐπωνόμασται.”\nΚαὶ ἐξῆς φησιν\n“ Τόδε δ’ ἴσμεν, ὅτι ταῦτα τὰ πάθη ἐν ἡμῖν οἷον\nνεῦρα ἢ σμήρινθοί τινες ἐνοῦσαι σπῶσί τε ἡμὰς καὶ\nἀλλήλαις ἀνθέλκουσιν ἐναντίαι οὖσαι ἐπ’ ἐναντίας\nπράξεις, οὗ δὴ διωρισμένη ἀρετὴ καὶ κακία κεῖται.\nμιᾷ γάρ φησιν ὁ λόγος δεῖν τῶν ἕλξεων ξυνεπόμενον\nἀεὶ καὶ μηδαμῆ ἀπολειπόμενον ἐκείνης ἀνθέλκειν\nτοῖς ἄλλοις νεύροις ἕκαστον, ταύτην δ’ εἶναι τὴν τοῦ\n\n\n\nλογισμοῦ ἀγωγὴν χρυσῆν καὶ ἱερὰν, τῆς πόλεως κοινὸν\nνόμον ἐπικαλουμένην, ἄλλας δὲ σκληρὰς καὶ σιδηρᾶς,\nτὴν δὲ μαλακὴν ἅτε χρυσῆν οὖσαν, τὰς δὲ\nἄλλας παντοδαποῖς εἴδεσιν ὁμοίας· δεῖν δὲ τῇ καλλίστῃ\nἀγωγῇ τοῦ νόμου ἀεὶ ξυλλαμβάνειν· ἅτε γὰρ τοῦ\nλογισμοῦ καλοῦ μὲν ὄντος, πράου τε καὶ οὐ βιαίου,\nδεῖσθαι ὑπηρετῶν αὐτοῦ τὴν ἀγωγὴν, ὅπως ἂν ἐν\nἡμῖν τὸ χρυσοῦν γένος νικᾷ τὰ ἄλλα γένη. καὶ οὕτω\nδὴ περὶ θαυμάτων ὡς ὄντων ἡμῶν μῦθος ἀρετῆς σεσωσμένος\nἂν εἴη, καὶ τὸ κρείττω ἑαυτοῦ καὶ ἥττω\nεἶναι τρόπον τινὰ φανερὸν ἂν γένοιτο μᾶλλον ὃ νοεῖ,\nκαὶ ὅτι πόλιν καὶ ἰδιώτην, τὸν μὲν λόγον ἀληθῆ λαβόντα\nἐν ἑαυτῷ περὶ τῶν ἕλξεων τούτῳ ἑπόμενον δεῖ\nζῆν\nπόλιν δὲ ἢ παρὰ θεῶν τινὸς ἢ παρ’ αὐτοῦ τούτου\nγνόντος ταῦτα λόγον παραλαβοῦσαν, νόμον θεμένην,\nαὑτῇ τε ὁμιλεῖν καὶ ταῖς ἄλλαις πόλεσιν·\nοὕτω κακία δὴ καὶ ἀρετὴ σαφέστερον ἡμῖν διηρθρωμένον\nἂν εἴη.”\nΚαὶ παρ’ ἡμῖν ὁ θεῖος τὰ ὅμοια διδάσκει λόγος\nφάσκων “ συνήδομαι δὲ τῷ νόμῳ τοῦ θεοῦ κατὰ\nτὸν ἔσω ἄνθρωπον, βλέπω δὲ ἕτερον νόμον ἐν τοῖς\nμέλεσί μου ἀντιστρατευόμενον τῷ νόμῳ τοῦ νοός\nμου.’ καὶ πάλιν “ μεταξὺ ἀλλήλων τῶν λογισμῶν\nκατηγορούντων, ἢ καὶ ἀπολογουμένων,” ὅσα τε ἄλλα\nτούτοις παραπλήσια.\n“ Μεμνήμεθά γε μὴν ὁμολογήσαντες ἐν\nτοῖς πρόσθεν ὡς εἰ ψυχὴ φανείη πρεσβυτέρα τοῦ σώματος\nοὖσα, καὶ τὰ ψυχῆς τῶν τοῦ σώματος ἔσοιτο\nπρεσβύτερα.\nΠάνυ μὲν οὖν.\nΤρόποι δὲ καὶ ἤθη καὶ βουλήσεις καὶ λογισμοὶ\nκαὶ δόξαι ἀληθεῖς ἐπιμέλειαί τε καὶ μνῆμαι πρότερα\nμήκους σωμάτων καὶ πλάτους καὶ βάθους καὶ ῥώμης\nεἴη γεγονότα ἂν, εἴπερ καὶ ψυχὴ σώματος.\nἈνάγκη.\nἌρ’ οὖν τὸ μετὰ τοῦτο ὁμολογεῖν ἀναγκαῖον,\nτῶν τε ἀγαθῶν αἰτίαν εἶναι ψυχὴν καὶ τῶν κακῶν\nκαὶ καλῶν καὶ αἰσχρῶν δικαίων τε καὶ ἀδίκων καὶ\nπάντων τῶν ἐναντίων, εἴπερ τῶν πάντων γε αὐτὴν\nθήσομεν αἰτίαν; ”\nΚαὶ ταῦτα δὲ ἀπὸ τοῦ δεκάτου τῶν Νόμων προκείδθω.\nσυνᾴδει δὲ αὐτοῖς ὁ Μώσης πολλάκις ἐν\nτοῖς νόμοις εἰπὼν “ καὶ ἐὰν ψυχὴ ἁμάρτῃ καὶ ποιήσῃ\nπλημμέλημα·” καὶ ὅσα τούτοις ἐμφερῶς εἴρηται παρ’\nἀυτῶ.\nΤῆς παρ’ Ἑβραίοις γραφῆς περὶ τοῦ\nσπουδῇ φιλοσοφοῦντος φασκούσης “ ἀγαθὸν ἀνδρὶ\nὅταν ἄρῃ ζυγὸν ἐν νεότητι αὐτοῦ· καθήσεται κατὰ\nμόνας, καὶ σιωπήσεται ὅτι ᾖρεν ἐφ’ ἑαυτῷ· καὶ\nπερὶ τῶν θεοφιλῶν προφητῶν, ὡς ἄρα δι’ ἀκρότητα\nφιλοσοφίας ἐν ἐρημίαις καὶ ὄρεσι καὶ σπηλαίοις διῆγον,\nπρὸς μόνῳ τῷ θεῷ τὴν διάνοιαν ἔχοντες, ἐπάκουσον\nτοῦ Πλάτωνος ὅπως καὶ αὐτὸς τὸν τοιόνδε\nτοῦ βίου τρόπον ἐκθειάζει, ὧδέ πη περὶ τοῦ ἄκρως\nφιλοσοφοῦντος διεξιών\n“ Λέγωμεν δὴ, ὡς ἔοικεν, ἐπεὶ σοί γε δοκεῖ,\nπερὶ τῶν κορυφαίων· τί γὰρ ἄν τις τούς γε φαύλως\nδιατρίβοντας ἐν φιλοσοφίᾳ λέγοι; οὗτοι δέ που ἐκ\nνέων πρῶτον μὲν εἰς ἀγορὰν οὐκ ἴσασι τὴν ὁδὸν,\nοὐδὲ ὅπου δικαστήριον, ἢ βουλευτήριον, ἤ τι κοινὸν\n\n\n\nἄλλο τῆς πόλεως συνέδριον· νόμους δὲ καὶ ψηφίσματα\nλεγόμενα ἢ γεγραμμένα οὔθ’ ὁρῶσιν οὔτ’\nἀκούουσι. σπουδαὶ δὲ ἑταιρειῶν ἐπ’ ἀρχὰς καὶ σύνοδοι\nκαὶ δεῖπνα καὶ σὺν αὐλητρίσι κῶμοι, οὐδὲ ὄναρ\nπράττειν προσίσταται αὐτοῖς.\nεὖ δὲ ἢ κακῶς τί\nγέγονεν ἐν πόλει, ἢ τί τῳ κακόν ἐστιν ἐκ προγόνων\nγεγονὸς ἢ πρὸς ἀνδρῶν ἢ γυναικῶν, μᾶλλον αὐτὸν\nλέληθεν ἢ οἶ τῆς θαλάσσης λεγόμενοι χόες. καὶ\nταῦτα πάντα οὐδ’ ὅτι οὐκ οἶδεν οἶδεν· οὐδὲ γὰρ αὐτῶν\nἀπέχεται τοῦ εὐδοκιμεῖν χάριν , ἀλλὰ τῷ ὄντι τὸ\nσῶμα μόνον ἐν τῇ πόλει κεῖται αὐτοῦ καὶ ἐπιδημεῖ ·\nἡ δὲ διάνοια, ταῦτα πάντα ἡγησαμένη σμικρὰ καὶ\nοὐδὲν, ἀτιμάσασα πανταχῆ πέταται, κατὰ Πίνδαρον,\nτά τε γᾶς ὑπένερθε καὶ τὰ ἐπίπεδα γεωμετροῦσα,\nοὐρανοῦ τε ὕπερ ἀστρονομοῦσα, καὶ πᾶσαν πάντη\nφύσιν ἐρευνωμένη τῶν ὄντων ἑκάστου ὅλου, εἰς τῶν\nἐγγὺς οὐδὲν ἑαυτὴν συγκαθιεῖσα.\nΠῶς τοῦτο λέγεις, ὢ Σώκρατες;\nὭσπερ καὶ Θαλῆν ἀστρονομοῦντα, ὠ Θεόδωρε,\nκαὶ ἄνω βλέποντα, πεσόντα εἰς φρέαρ Θρᾷττά τ’ ἲς\nἐμμελὴς καὶ χαρίεσσα θεραπαινὶς ἀποσκῶψαι λέγεται,\nὡς τὰ μὲν ἐν οὐρανῷ προθυμοῖτο εἰδέναι, τὰ δὲ\nἔμπροσθεν αὐτοῦ καὶ παρὰ πόδας λανθάνοι αὐτόν.\nταὐτὸν δὲ ἀρκεῖ σκῶμμα ἐπὶ πάντας ὅσοι ἐν φιλοσοφίᾳ\nδιάγουσι. τῷ γὰρ ὄντι τὸν τοιοῦτον ὁ μὲν πλησίον\nκαὶ ὁ γείτων λέληθεν, οὐ μόνον ὅ τι πράττει,\nἀλλ’ ὀλίγου καὶ εἰ ἄνθρωπός ἐστιν ἤ τι ἄλλο θρέμμα.\nτί δέ ποτ’ ἐστὶν ἄνθρωπος, καὶ τί τῇ τοιαύτῃ φύσει\nπροσήκει διάφορον τῶν ἄλλων ποιεῖν ἢ πάσχειν, ζητεῖ\nτε καὶ πράγματα ἔχει διερευνώμενος. μανθάνεις\nγάρ που, ὠ Θεόδωρε, ἢ οὔ;\nἜγωγε, καὶ ἀληθῆ λέγεις.\nΤοιγάρτοι, ὠ φίλε, ἰδίᾳ τε συγγιγνόμενος ὁ τοιοῦτος\nἑκάστῳ καὶ δημοσίᾳ, ὅπερ ἀρχόμενος ἔλεγον,\nὅταν ἐν δικαστηρίῳ ἤ που ἄλλοθι ἀναγκασθῇ περὶ\nτῶν παρὰ πόδας καὶ τῶν ἐν ὀφθαλμοῖς διαλέγεσθαι,\nγέλωτα παρέχει οὐ μόνον Θρᾴτταις, ἀλλὰ καὶ τῷ\nἄλλῳ ὄχλῳ, εἰς φρέατά τε καὶ πᾶσαν ἀπορίαν ἐμπίπτων\nὑπὸ ἀπειρίας, καὶ ἡ ἀσχημοσύνη δεινὴ, δόξαν\nἀβελτερίας παρεχομένη.\nἴν τε γὰρ ταῖς λοιδορίαις\nἴδιον ἔχει οὐδὲν οὐδένα λοιδορεῖν, ἅτε οὐκ εἰδὼς\nκακὸν οὐδὲν οὐδενὸς ἐκ τοῦ μὴ μεμελετηκέναι·\nἀπορῶν οὖν γελοῖος φαίνεται· ἔν τε τοῖς ἐπαίνοις καὶ\nταῖς τᾶν ἄλλων μεγαλαυχίαις οὐ προσποιήτως, ἀλλὰ\nτῷ ὄντι γελῶν ἔνδηλος γιγνόμενος ληρώδης δοκεῖ\nεἶναι.\nτύραννόν τε γὰρ ἢ βασιλέα ἐγκωμιαξόμενον\nἔνα τῶν νομέων, οἷον συβώτην ἢ ποιμένα ἤ τινα\nβουκόλον, ἡγεῖται ἀκούειν εὐδαιμονιζόμενον πολὺ\nβδάλλοντα· δυσκολώτερον δὲ ἐκείνων ζῷον καὶ ἐπιβουλότερον\nποιμαίνειν τε καὶ βδάλλειν νομίζει αὐτούς·\nἄγροικον δὲ καὶ ἀπαίδευτον ὑπὸ ἀσχολίας\nοὐδὲν ἧττον τῶν νομέων τὸν τοιοῦτον ἀναγκαῖον\nγίγνεσθαι, σηκὸν ἐν ὄρει τὸ τεῖχος περιβεβλημένον.\nγῆς δὲ ὅταν μυρία πλέθρα ἢ ἔτι πλείω ἀκούσῃ, ὅστις\nἄρα κεκτημένος θαυμαστὰ πλήθη κέκτηται, πάνσμικρα\nδοκεῖ ἀκούειν, εἰς ἅπασαν εἰωθὼς τὴν γῆν βλέπειν.\nτὰ δὲ δὴ γένη ὑμνούντων, ὡς γενναῖός\nτις ἑπτὰ πάππους πλουσίους ἔχων ἀποφῆναι, παντάπασιν\nἀμβλὺ καὶ ἐπὶ σμικρὸν ὁρώντων ἡγεῖται τὸν\nἔπαινον, ὑπὸ ἀπαιδευσίας οὐ δυναμένων εἰς τὸ πᾶν\nἀεὶ βλέπειν, οὐδὲ λογίζεσθαι ὅτι πάππων καὶ προγόνων\nμυριάδες ἑκάστῳ γεγόνασιν ἀναρίθμητοι, ἐν αἷς\nπλούσιοι καὶ πτωχοὶ καὶ βασιλεῖς καὶ δοῦλοι βάρβα-\nροί τε Ἕλληνες πολλάκις μυρίοι γεγόνασιν ὁτῳοῦν,\n\n\nἀλλ’ ἐπὶ πέντε καὶ εἴκοσι καταλόγῳ προγόνων σεμνυ-\nνομένων, ἢ καὶ ἀναφερόντων εἰς Ἡρακλέα τὸν Ἀμφιτρύωνος,\nἄτοπα αὐτῷ καταφαίνεται τῆς σμικρολογίας,\nὅτι δὲ ὁ ἀπ’ Ἀμφιτρύωνος εἰς τὸ ἄνω πεντεκαιεικοστὸς\nτοιοῦτος ἢν, οἴα συνέβαινεν αὐτῷ τύχῃ, καὶ ὁ\nπεντηκοστὸς ἀπ’ αὐτοῦ γελᾷ, οὐ δυναμένων λογίζεσθαί\nτε καὶ χαυνότητα ἀνοήτου ψυχῆς ἀπαλλάττειν.\nἐν ἅπασι δὴ τούτοις ὁ τοιοῦτος ὑπὸ τῶν πολλῶν\nκαταγελᾶται, τὰ μὲν ὑπερηφάνως ἔχων, ὡς δοκεῖ, τὰ\nδ’ ἐν ποσὶν ἀγνοῶν τε καὶ ἐν ἑκάστοις ἀπορῶν.\nΠαντάπασι τὰ γιγνόμενα λέγεις, ὠ Σώκρατες.\nὍταν δέ γε τινὰ αὐτὸς, ὦ φίλε, ἑλκύσῃ ἄνω,\nκαὶ ἐθελήσῃ τις αὐτῷ ἐκβῆναι ἐκ τοῦ, τί ἐγώ σε\nἀδικῶ ἢ σὺ ἐμέ,. εἰς σκέψιν αὖ τῆς δικαιοσύνης τε\nκαὶ ἀδικίας, τί τε ἑκάτερον αὐτοῖν καὶ τί τῶν πάντων\nἢ ἀλλήλων διαφέρετον, ἢ ἐκ τοῦ εἰ βασιλεὺς\nεὐδαίμων κεκτημένος τε αὖ πολὺ χρυσίον, ἢ βασιλείας\nd πέρι καὶ ἀνθρωπίνης ὅλως εὐδαιμονίας καὶ\nἀθλιότητος ἐπίσκεψιν, ποίω τέ τινε ἐστὸν καὶ τίνα\nτρόπον ἀνθρώπου φύσει προσήκει τὸ μὲν κτήσασθαι\nαὐτοῖν, τὸ δὲ ἀποφυγεῖν· περὶ πάντων τούτων ὅταν\nαὖ δέῃ λόγον διδόναι τὸν σμικρὸν ἐκεῖνον τὴν ψυχὴν\nκαὶ δριμὺν καὶ δικανικὸν, πάλιν αὖ ἀντίστροφα ἀποδίδωσιν·\nἰλιγγιῶν τε ἀπὸ ὑψηλοῦ κρεμασθεὶς καὶ\nβλέπων μετέωρος ἄνωθεν ὑπὸ ἀηθείας ἀδημονῶν τε\nκαὶ ἀπορῶν καὶ βαρβαρίζων γέλωτα Θρᾴτταις μὲν οὐ\nπαρέχει, οὐδ’ ἄλλῳ ἀπαιδεύτῳ οὐδενὶ, οὐ γὰρ αἰσθάνονται,\nτοῖς δ’ ἐναντίως ἢ ὡς ἀνδραπόδοις τραφεῖσι\nπᾶσιν.\nοὗτος δὴ ἑκατέρου τρόπος, ὠ Θεόδωρε,\nὁ μὲν τῷ ὄντι ἐν ἐλευθερίᾳ τε καὶ σχολῇ τεθραμμένου,\nὃν δὴ φιλόσοφον καλεῖς, ᾧ ἀνεμέσητον εὐήθει\nδοκεῖν καὶ οὐδενὶ εἶναι, ὅταν εἰς δουλικὰ ἐμπέσῃ\n\n\nδιακονήματα, οἶον στρωματόδεσμον μὴ ἐπισταμένου\nσυσκευάσασθαι, μηδὲ ὄψον ἡδῦναι, ἢ θῶπας λόγους ·\nὁ δ’ αὖ τὰ μὲν τοιαῦτα πάντα δυναμένου τορῶς τε\nκαὶ ὀξέως διακονεῖν, ἀναβάλλεσθαι δὲ οὐκ ἐπισταμένου\nἐπὶ δεξιὰ ἐλευθέρως, οὐδ’ ἁρμονίαν λόγων\nλαβόντος ὀρθῶς ὑμνῆσαι θεῶν τε καὶ ἀνδρῶν εὐδαιμόνων\nβίον ἀληθῆ.\nΕἰ πάντας, ὠ Σώκρατες, πείθοις ἃ λέγεις\nὥσπερ ἐμὲ, πλείων ἂν εἰρήνη καὶ κακὰ ἐλάττω κατ’\nἀνθρώπους εἴη.\nἈλλ’ οὔτ’ ἀπολέσθαι τὰ κακὰ δυνατὸν, ὠ Θεό-\nδωρε· ὑπεναντίον γάρ τι τῷ ἀγαθῷ ἀεὶ εἶναι ἀνάγκη·\nοὔτ’ ἐν θεοῖς αὐτὰ ἱδρῦσθαι, τὴν δὲ θνητὴν\nφύσιν καὶ τόνδε τὸν τόπον περιπολεῖ ἐξ ἀνάγκης.\nδιὸ καὶ πειρᾶσθαι χρὴ ἐνθένδε ἐκεῖσε φεύγειν\nὅτι τάχιστα. φυγὴ δὲ ὁμοίωσις θεῷ κατὰ τὸ δυνατόν·\nὁμοίωσις δὲ δίκαιον καὶ ὅσιον μετὰ φρονήσεως γενέσθαι.\nἀλλὰ γὰρ, ὠ ἄριστε, οὐ πάνυ τι ῥᾴδιον πεῖσαι\nὡς ἄρα οὐχ ὧν ἕνεκα οἶ πολλοί φασι δεῖν πονηρίαν\nμὲν φεύγειν, ἀρετὴν δὲ διώκειν, τούτων χάριν\nτὸ μὲν ἐπιτηδευτέον, τὸ δ’ οὒ, ἔνα δὴ μὴ κακὸς καὶ\nἵνα ἀγαθὸς δοκῆ εἶναι.\nταῦτα μὲν γάρ ἐστιν ὁ\nλεγόμενος γραῶν ὕθλος, ὧς ἐμοὶ φαίνεται· τὸ δὲ\nἀληθὲς ὧδε λέγομεν. θεὸς οὐδαμή οὐδαμῶς ἄδικος,\nἀλλ’ ὡς οἷόν τε δικαιότατος, καὶ οὐκ ἐστιν αὐτῷ\nὁμοιότερον οὐδὲν ἢ ὃς ἂν ἡμῶν αὖ γένηται ὅτι δικαιότατος.\nπερὶ τούτου καὶ ἡ ὡς ἀληθῶς δεινότης\nἀνδρὸς καὶ ἡ οὐδένειά τε καὶ ἡ ἀνανδρία.\nἡ μὲν\nγὰρ τούτου γνῶσις σοφία καὶ ἀρετὴ ἀληθινὴ, ἡ δὲ\nἄγνοια ἀμαθία καὶ κακία ἐναργής· αἱ δ’ ἄλλαι δεινότητές\nνότητές τε δοκοῦσαι καὶ σοφίαι ἐν μὲν πολιτικαῖς\nδυναστείαις γιγνόμεναι φορτικαὶ, ἐν δὲ τέχναις\n\n\nβάναυσοι. τῷ οὖν ἀδικοῦντι καὶ ἀνόσια λέγοντι ἢ\nπράττοντι μακρῷ ἄριστ’ ἔχει τὸ μὴ συγχωρεῖν δεινῷ\nὑπὸ πανουργίας εἶναι.\nἀγάλλονται γὰρ τῷ ὀνείδει,\nκαὶ οἴονται ἀκούειν ὅτι οὐ λῆροί εἰσι, γῆς ἄλλως\nἄχθη 5 ἀλλ’ ἄνδρες οἵους δεῖ ἐν πόλει τοὺς σωθησομένους.\nλεκτέον οὖν τἀληθὲς, ὅτι τοσούτῳ μᾶλλόν\nεἰσιν οἷοι οὐκ οἴονται, ὅτι οὐχὶ οἴονται. ἀγνοοῦσι\nγὰρ ζημίαν ἀδικίας, ὃ δεῖ ἥκιστα ἀγνοεῖν. οὐ γάρ\nἐστιν ἣν δοκοῦσι, πληγαί τε καὶ θάνατοι, ὧν ἐνίοτε\nπάσχουσιν οὐδὲν ἀδικοῦντες, ἀλλὰ ἣν ἀδύνατον ἐκφυγεῖν.\nΤίνα δὴ λέγεις;\nΠαραδειγμάτων, ὠ φίλε, ἐν τῷ ὄντι ἑστώτων,\nτοῦ μὲν θείου εὐδαιμονεστάτου, τοῦ δὲ ἀθέου ἀθλιωτάτου,\nοὐχ ὁρῶντες ὅτι οὕτως ἔχει, ὑπὸ ἠλιθιότητός\nτε καὶ τῆς ἐσχάτης ἀνοίας λανθάνουσι τῷ μὲν ὁμοιούμενοι\nδιὰ τὰς ἀδίκους πράξεις, τῷ δὲ ἀνομοιούμενοι·\nοὑ δὴ τίνουσι δίκην, ζῶντες τὸν εἰκότα βίον\nᾧ ὁμοιοῦνται.\nἂν δὲ εἴπωμεν ὅτι, ἂν μὴ ἀπαλ-\nλαγῶσι τῆς δεινότητος, καὶ τελευτήσαντας αὐτοὺς\nἐκεῖνος μὲν ὁ τῶν κακῶν καθαρὸς τόπος οὐ δέξεται,\nἐνθάδε δὲ τὴν αὑτοῖς ὁμοιότητα διαγωγῆς ἀεὶ\nἕξουσι, κακοὶ κακοῖς συνόντες, ταῦτα δὴ καὶ παντάπασιν\nὡς δεινοὶ καὶ πανοῦργοι ἀνοήτων τινῶν ἀκούσονται.\nΚαὶ μάλα δὴ, ὠ Σώκρατες.\nΟἶδά τοι, ὠ ἑταῖρε. ἓν μέντοι τι αὐτοῖς συμβέβηκεν,\nὅταν ἰδίᾳ λόγον δέῃ δοῦναί τε καὶ δέξασθαι\nπερὶ ὧν ψέγουσι, καὶ ἐθελήσωσιν ἀνδρικῶς πολὺν\nχρόνον ὑπομεῖναι, καὶ μὴ ἀνάνδρως φυγεῖν, τότε\nἀτόπως, ὦ δαιμόνιε , τελευτῶντες οὐκ ἀρέσκουσιν\nαὐτοὶ αὑτοῖς περὶ ὧν λέγουσι, καὶ ἡ ῥητορικὴ ἐκείνη\n\n\nπως ἀπομαραίνεται, ὥστε παίδων μηδὲν δοκεῖν διαφέρειν.”\nΚαὶ παρ’ ἡμῖν περὶ πάσης τῆς ἐν ἀνθρώποις\nσοφιστείας εἴρηται “ ἡ γὰρ σοφία τοῦ κόσμου\nτούτου μωρία παρὰ τῷ θεῷ ἐστί. γέγραπται γὰρ,\nἀπολῶ τὴν σοφίαν τῶν σοφῶν, καὶ τὴν σύνεσιν τῶν\nσυνετῶν ἀθετήσω. ποῦ σοφός; ποῦ γραμματεύς; ποῦ\nσυζητητὴς τοῦ αἰῶνος τούτου ;”\nἀλλὰ καὶ περὶ τοῦ\nδεῖν μηδὲν σμικρολόγον φρονεῖν τοὺς κατὰ θεὸν φιλοσοφοῦντας\nδιδασκόμεθα ἐν οἷς εἴρηται “σκοπούντων\nἡμῶν οὐ τὰ βλεπόμενα, ἀλλὰ τὰ μὴ βλεπόμενα·\nτὰ γὰρ βλεπόμενα πρόσκαιρα, τὰ δὲ μὴ βλεπόμενα\nαἰώντα.”\nκαὶ περὶ τοῦ τὴν κακίαν περὶ γῆν καὶ τὸν\nθνητὸν βίον εἰλεῖσθαί φησί που ὁ θεῖος λόγος “ἐξαγοραζόμενοι\nτὸν καιρὸν, ὅτι αἱ ἡμέραι πονηραί εἰσι.’\nκαὶ “ἀρκετὸν τῇ ἡμέρᾳ ἡ κακία αὐτῆς.” λέγει δὲ καὶ\nὁ προφήτης ‘’ ἀρὰ καὶ κλοπὴ καὶ μοιχεία καὶ φόνος κέχυται\nἐπὶ τῆς γῆς, καὶ αἵματα ἐφ’ αἵμασι μίσγουσι.\nπερὶ δὲ τοῦ φεύγειν ἐνθένδε παρὰ τὸν θεὸν φησὶν\nὁ Μώσης “ὀπίσω κυρίου τοῦ θεοῦ σου πορεύσῃ, καὶ\nπρὸς αὐτὸν κολληθήσῃ. ” ὁ δ’ αὐτὸς μιμεῖσθαι τὸν\nθεὸν διδάσκει λέγων ‘ἅγιοι ἔσεσθε) ὅτι κύριος ὁ\nθεὸς ἡμῶν ἅγιός ἐστι.”\nδίκαιον δὲ καὶ ὁ Δαβὶδ\nτὸν θεὸν εἰδὼς ἡμᾶς τε αὐτοὺς μιμητὰς γενέσθαι\nπαρορμῶν φησι “δίκαιος κύριος, καὶ δικαιοσύνας ἠγάπησεν.”\nὁ δ’ αὐτὸς πλούτου καταφρονεῖν ἐπαίδευσε\nλέγων πλοῦτος ἐὰν ῥέῃ, μὴ προστίθεσθε καρδίαν.\nκαὶ”μὴ φοβοῦ ὅταν πλουτήσῃ ἄνθρωπος, καὶ ὅταν\nπληθυνθῇ ἡ δόξα τοῦ οἴκου αὐτοῦ · ὅτι οὐκ ἐν τῷ\nἀποθνήσκειν αὐτὸν λήψεται τὰ πάντα, οὐδὲ συγκαταβήσεται\nαὐτῷ ἡ δόξα αὐτοῦ.”\nἀλλὰ μηδὲ τὰς ἐν\nἀνθρώποις ἀρχὰς θαυμάζειν ἐδίδασκεν ἐν τούτοις\n\n\n“μὴ πεποίθατε ἐπ’ ἄρχοντας , ἐφ’ υἱοὺς ἀνθρώπων,\nοἶς οὐκ ἔστι σωτηρία. ἐξελεύσεται τὸ πνεῦμα αὐτοῦ,\nκαὶ ἀπελεύσεται εἰς τὴν γῆν αὐτοῦ· ἐν ἐκείνῃ τῇ\nἡμέρᾳ ἀπολοῦνται πάντες οἱ διαλογισμοὶ αὐτοῦ.”\n“ Νομοθέτης δὲ οὗ τι καὶ σμικρὸν ὄφελος,\nεἰ καὶ μὴ τοῦτο ἦν οὕτως ἔχον, ὡς καὶ νῦν αὐτὸ ᾕρηχ’\nὁ λόγος ἔχειν, εἴπερ τι καὶ ἄλλο ἐτόλμησεν ἂν ἐπ’\nἀγαθῷ ψεύδεσθαι πρὸς τοὺς νέους, ἔστιν ὅ τι τούτου\nψεῦδος λυσιτελέστερον ἂν ἐψεύσατό ποτε καὶ δυνάμενον\nμᾶλλον ποιεῖν μὴ βίᾳ, ἀλλ’ ἑκόντας πάντας\nπάντα τὰ δίκαια;\nΚαλὸν μένη ἀλήθεια, ὠ ξένε, καὶ μόνιμον· ἔοικε\nμὴν οὐ ῥᾴδιον εἶναι πείθειν. ”\nΜυρία δ’ ἂν εὕροις τοιαῦτα καὶ ἔν ταῖς Ἑβραίων\nγραφαῖς, ὡς ἂν περὶ θεοῦ ζηλοῦντος, ἢ ὑπνοῦντος,\nἢ ὀργιζομένου, ἤ τισιν ἄλλοις ἀνθρωποπαθέσιν ἐνεχομένου\nἐπ’ ὠφελείᾳ τῶν δεομένων τοῦ τοιοῦδε τρόπου\nπαρειλημμένα.\nἌρ’ οὖν ἡμῖν τά γε ἔμπροσθεν ὁμολογειται;\nΤοῦ πέρι;\nΤὸ δεῖν πάντα ἄνδρα καὶ παῖδα, ἐλεύθερον καὶ\nδοῦλον, θῆλύν τε καὶ ἄρρενα, καὶ ὅλῃ τῇ πόλει ὅλην\nτὴν πόλιν αὐτὴν ἑαυτῇ ἐπᾴδουσαν μὴ παύεσθαί ποτε\nταῦτα ἅ διεληλύθαμεν, ἁμωσγέπως ἀεὶ μεταβαλλόμενα\nκαὶ πάντως παρεχόμενα ποικιλίαν, ὥστ’ ἀπληστίαν\nεἶναί τινα τῶν ὕμνων τοῖς ᾄδουσι καὶ ἡδονήν.\nΠῶς δ’ οὐκ ἂν ὁμολογοῖτ’ ἂν δεῖν ταῦτα οὕτω\nπράττεσθαι;”\nΚαὶ ἐν τῷ πέμπτῳ δὲ τῆς Πολιτείας ὅμοια\nτούτοις γράφει τάδε λέγων\n“Οἶσθά τι οὖν ὑπ’ ἀνθρώπων μελετώμενον, ἐν\nᾧ οὐ πάντα ταῦτα τὸ τῶν ἀνδρῶν γένος διαφερόντως\nἔχει ἢ τὸ τῶν γυναικῶν; ἢ μακρολογῶμεν τήν τε\nὑφαντικὴν λέγοντες καὶ τὴν τῶν ποπάνων τε καὶ\nἑψημάτων θεραπείαν, ἐν οἶς δή τι δοκεῖ τὸ γυναικεῖον\nγένος εἶναι, οὗ καὶ καταγελαστότατόν ἐστι πάμπου\nἡττώμενον;\nἈληθῆ ἔφη, λέγεις, ὅτι πολὺ\nκρατεῖται ἐν ἅπασιν, ὡς ἔπος εἰπεῖν, τὸ γένος τοῦ\nγένους· γυναῖκες μέντοι πολλαὶ πολλῶν ἀνδρῶν βελτόυς\nεἰς πολλά· τὸ δὲ ὅλον ἔχει ὡς σὺ λέγεις. Οὐδὲν\nἄρα ἐστὶν, ὠ φίλε, ἐπιτήδευμα τῶν πόλιν διοικούντων\nγυναικὸς διότι γυνὴ, οὐδ’ ἀνδρὸς , διότι ἀνὴρ,\nἀλλ’ ὁμοίως διεσπαρμέναι αἶ φύσεις ἐν ἀμφοῖν τοῖν\nζῴοιν , καὶ πάντων μὲν μετέχει γυνὴ ἐπιτηδευμάτων\nκατὰ φύσιν, πάντων δὲ ἀνὴρ, ἐπὶ πᾶσι δὲ ἀσθενέστερον\nγυνὴ ἀνδρός.\nΠάνυ γε. Ἤ οὖν ἀνδράσι\nπάντα προστάξομεν, γυναικὶ δὲ οὐδέν; Καὶ πῶς;\nἈλλ’ ἔστι γὰρ, οἶμαι, ὡς φήσομεν, καὶ γυνὴ ἰατρικὴ,\nἡ δ’ οὒ, καὶ μουσικὴ, ἡ δ’ ἄμουσος φύσει. Τί μήν;\nΚαὶ γυμναστικὴ δὲ ἄρα οὐδὲ πολεμικὴ, ἡ δὲ ἀπόλεμος\nκαὶ οὐ φιλογυμναστική; Οἶμαι ἔγωγε. Τί δέ;\nφιλόσοφός τε καὶ μισόσοφος; καὶ θυμοειδὴς, ἡ δὲ\nἄθυμός; Ἔστι καὶ ταῦτα.\nἜστιν ἄρα καὶ φυλακικὴ\nγυνὴ, ἡ δ’ οὔ· ἢ οὐ τοιαύτην καὶ τῶν ἀνδρῶν τῶν\nφυλακικῶν φύσιν ἐξελεξάμεθα., τοιαύτην μὲν οὖν.\nΚαὶ γυναικὸς ἄρα καὶ ἀνδρὸς ἡ αὐτὴ φύσις εἰς\nφυλακὴν πόλεως, πλὴν ὅσῳ ἀσθενεστέρα, ἡ δὲ ἰσχυροτέρα\nἐστί. Φαίνεται. Καὶ γυναῖκες ἄρα αἶ τοιαῦΟἶσθά\n\n\n\nται τοῖς τοιούτοις ἀνδράσιν ἐκλεκτέαι συνοικεῖν τε\nκαὶ ξυμφυλάττειν, ἐπείπερ εἰσὶν ἱκαναὶ καὶ ξυγγενεῖς\nαὐτοῖς τὴν φύσιν.”\nΕἰκότως ἄρα καὶ ὁ παρ᾿ ἡμῖν λόγος ὐποδέχεται\nΠᾶν γένος οὐ μόνον ἀνδρῶν, ἀλλὰ καὶ γυναικῶν,\nΟὐδ᾿ ἐλευθέρων καὶ δούλων μόνον, ἀλλὰ καὶ βαρβάρων\nΚαὶ ῾Ελλήνων, εἰς τὴν κατὰ θεὸν παιδείαν τε καὶ φιλοσοφίαν.\n“Σκεψώμεθα δὴ πη τῇδε. Φέρε, εἴ τις\nΑἰγῶν τροφὴν καὶ τὸ ζῷον αὐτὸ, κτῆμα ὡς ἔστι\nΚαλὶν, ἐπαινοῖ, ἄλλος δέ τις ἑωρακὼς αἶγας χωρὰς\nΝεμομένας αἰπόλου ἐν ἐργασίμοις χωρίοις δρώσας\nΚακὰ διαψέγοι, καὶ πᾶν θρέμμα ἄναρχον ἢ μετὰ κακῶν\nἀρχόντων ἰδὼν οὔτων μέμφοιτο, τὸν τοιούτου\nψόγον ἡγούμεθα ὐγιὲς ἄν ποτε ψέξαι καὶ ὁτιοῦν;\nΚαὶ πῶς;”Καὶ μετ᾿ ὀλίγα\nΤί δὲ ἐπαινέτην ἢ ψέκτην κοινωνίας ἡστινοσοῦν,\nᾗ πέφυκέ τε εἶναι ἄρχων μετ᾿ ἐκείνου τε ὠφέλιμός\nἐστιν· ὁ δὲ μήτε ἑωρακὼς εἴη ποτὲ ὀρθῶς αὐτὴν\nἑαυτῇ κοινωνοῦσαν μετ᾿ ἄρχοντος, ἀεὶ δὲ ἄναρχον\nἢ μετὰ κακῶν ἀρχόντων ξυνοῦσαν· οἰόμεθα δή\nποτε τοὺς τοιούτους θεωροὺς τῶν τοιούτων κοινωνιῶν\nχρηστόν τι ψέξειν ἢ ἐπαινεῖσθαι;\nΠῶς δ᾿ ἄν;”\nΟὐ δὴν χρὴ καὶ παρ᾿ ἡμῖν εἴ τινες φαίνοιντο\nΔίχα προστάτου καὶ ἄρχοντος, ἢ μετὰ κακῶν ἀρχόντων\nΔρῶντες καὰ ψέγειν τὸ πᾶν ἡμῶν διδασκαλεῖον,\nΜᾶλλον δὲ ἀπὸ τῶν ὀρθῶς μετιόντων τὸ θεοσεβὲς\nΠολίτευμα θαυμάζειν.\nἘν ταῖς Παροιμίαις Σολομῶνος συντόμως\nφερομένου τοῦ “μνήμη δικαίων μετ’ ἐγκωμίων,\nὄνομα δὲ ἀσεβῶν σβέννυται · ” καὶ πάλιν εἰρημένου\nτοῦ “μὴ μακαρίσῃς ἄνδρα πρὸ τελευτῆς αὐτοῦ,’ ἐπάκουσον b\nὅπως τὴν διάνοιαν ἑρμηνεύει λέγων ὁ Πλάτων\nἐν τῷ ἑβδόμῳ τῶν Νόμων·\nΤῶν πολιτῶν ὁπόσοι τέλος ἔχοιεν τοῦ βίου\nκατὰ σώματα ἢ κατὰ ψυχὰς ἔργα ἐξειργασμένοι καλὰ\nκαὶ ἐπίπονα καὶ τοῖς νόμοις εὐπειθεῖς γεγονότες,\nἐγκωμίων αὐτοὺς τυγχάνειν πρέπον ἂν εἴη.\nΠῶς δ’ οὔ;\nΤούς γε μὴν ἔτι ζῶντας ἐγκωμίοις τε καὶ ὕμνοις\nτιμᾶν οὐκ ἀσφαλὲς, πρὶν ἂν ἅπαντά τις τὸν βίον\nδιαδραμὼν τέλος ἐπιστήσηται καλόν. ταῦτα δὲ πάντα\nἡμῖν ἔστω κοινὰ ἀνδράσι τε καὶ γυναιξὶν ἀγαθοῖς καὶ\nἀγαθαῖς διαφανῶς γενομένοις.”\nΠλοῦτον δὲ καὶ πενίαν μή μοι δῷς, τοῦ\nΣολομῶνος φήσαντος ἐν Παροιμίαις ὁ Πλάτων’ ἐν\nδ’ Πολιτείας φησίν\n“Ἕτερα δὲ, ὡς ἔοικε, τοῖς φύλαξιν εὑρήκαμεν, ἃ\nπαντὶ τρόπῳ φυλακτέον ὅπως μή ποτε αὐτοὺς λήσῃ\nεἰς τὴν πόλιν παραδύντα. τὰ ποῖα ταῦτα; Πλοῦτός\nτε, ἦν δ’ ἐγὼ, καὶ πενία· ὡς τοῦ μὲν τρυφὴν καὶ\nἀργίαν καὶ νεωτερισμὸν ἐμποιοῦντος, τῆς δ’ ἀνελευθερίαν\nκαὶ κακοεργίαν πρὸς τῷ νεωτερισμῷ.”\nΚακοεργία δέ ἐστι πᾶσα πρᾶξις ἄτιμος.\nΠἀλιν Μώσεως ἐν τοῖς νόμοις φάντος\n“ἕκαστος πατέρα αὐτοῦ καὶ μητέρα φοβείσθω· καὶ,\nτίμα τὸν πατέρα σοῦ καὶ τὴν μητέρα σοῦ, ἵνα εὖ σοι\n\n\n\n\nᾖ,” καὶ ὁ Πλάτων’ ὁμοίως Μωσεὶ καὶ τιμὰν καὶ φοβεῖσθαι\nὧδέ πως φησὶν ἐν τοῖς Νόμοις\n“ Πᾶς δὴ νοῦν ἔχων φοβεῖται καὶ τιμᾷ γονέων\nεὐχὰς, εἰδὼς πολλοῖς καὶ πολλάκις ἐπιτελεῖς γενομένας.”\nΚαὶ πάλιν ἐν ἑτέρῳ φησὶ\n“Πᾶς ἡμῖν αἰδείσθω τὸν ἑαυτοῦ πρεσβύτερον\nἔργῳ τε καὶ λόγῳ. τὸν δὲ προέχοντα εἴκοσιν ἡλικίας\nἔτεσιν ἄρρενα ἢ θῆλυν νομίζων ὡς πατέρα ἢ μητέρα\nδιευλαβείσθω. ”\nΜώσεως ἐν τοῖς νόμοις ἀπαγορεύσαντος\nἙβραίοις Ἑβραίους δουλεύειν, καὶ φήσαντος “ ἐὰν\nκτήσῃ παῖδα Ἑβραῖον, ἒξ ἔτη δουλεύσει σοί· τῷ δὲ\nἑβδόμῳ ἔτει ἐξαποστελεῖς αὐτὸν ἐλεύθερον” καὶ ὁ\nΠλάτων’ ὁμοίως ἐν Πολιτείᾳ φησί\n“ Μηδὲ Ἕλληνα ἄρα δοῦλον ἐκτῆσθαι μήτε αὐτοὺς,\nτοῖς τε ἄλλοις Ἔλλησιν οὕτω ξυμβουλεύειν;\nΠάνυ μὲν οὖν, ἔφη· μᾶλλόν τ’ ἂν οὖν. οὕτω πρὸς\nβαρβάρους τρέποιντο, ἑαυτῶν δὲ ἀπέχοιντο.”\n“Μὴ κινείτω γῆς ὅρια μηδεὶς μήτε\nοἰκείου πολίτου γείτονος μήτε ὁμοτέρμονος, ἐν ἐσχατιαῖς\nκεκτημένου ἄλλῳ ξένῳ γειτονῶν, νομίσας τὸ τὰ\nἀκίνητα κινεῖν ἀληθῶς τοῦτ’ εἶναι.”\nΚαὶ ἐξῆς φησιν\n‘Ὅς δ’ ἂν ἐπεργάζηται τὰ τοῦ γείτονος, ὑπερβαίνων\nτοὺς ὅρους, τὸ μὲν βλάβος ἀποτινέτω, τῆς\nδὲ ἀναιδείας ἅμα καὶ ἀνελευθερίας ἕνεκα ἰατρευόμενος\nδιπλάσιον τοῦ βλάβους ἄλλο ἐκτισάτω τῷ βλαφθεντι.”\n“Ἑνὶ δὲ λόγῳ, πατρὸς ὀνείδη καὶ τιμωρίας\nπαίδων μηδενὶ συνέπεσθαι, πλὴν ἐάν τις τινὶ\nπατὴρ καὶ πάππος καὶ πάππου πατὴρ ἐφεξῆς ὄφλωσι\nθανάτου δίκην. ”\nΜώσεως νόμου φάντος “ ἐὰν κλέψῃ τις μόσχον,\nἢ πρόβατον, καὶ σφάξῃ αὐτὸ, ἢ ἀποδῶται,\nπέντε μόσχους ἀποτίσει ἀντὶ τοῦ μόσχου, καὶ τέσσαρα\nπρόβατα ἀντὶ προβάτου· ἐὰν δὲ καταλειφθῇ καὶ εὑρεθῇ\nἐν τῇ χειρὶ αὐτοῦ τὸ κλέμμα, ἀπὸ μόσχου καὶ\nὄνου ἴως προβάτου ζῶντα διπλὰ ἀποτίσει” ἐπάκουσον\nὡς καὶ ὁ Πλάτων’ τούτοις ἕπεται λέγων\n“ Κλέπτῃ δὲ, ἐάν τε μέγα ἐάν τε μικρὸν κλέπτη\nτις, εἷς αὖ νόμος ἐπικείσθω καὶ μία δίκης τιμωρία\nσύμπασι. τὸ μὲν γὰρ δὴ κλαπὲν χρεὼν διπλάσιον\nπρῶτον ἐκτίνειν, ἐὰν ὄφλῃ τις τὴν τοιαύτην δίκην\nκαὶ ἱκανὴν ἔχῃ τὴν ἄλλην οὐσίαν ἀποτίνειν ὑπὲρ τοῦ\nκλήρου, ἐὰν δὲ μὴ, δεδέσθαι ἴως ἂν ἐκτίσῃ ἢ πείσῃ\nτὸν καταδικασάμενον.”\nΠάλιν Μώσεως φάντος “ ἐὰν δὲ ἐν τῷ διορύγματι\nεὑρεθῇ ὁ κλέπτης καὶ πληγεὶς ἀποθάνῃ, οὐκ\nἔστιν αὐτῷ φόνος, συνᾴδει κἀν τούτῳ λέγων ὁ Πλάτων\n“Νύκτωρ φῶρα εἰς οἰκίαν ἰόντα ἐπὶ κλοπῇ χρημάτων\nἐὰν ἑλὼν κτείνῃ τις, ἔστω καθαρός· καὶ ἐὰν\nλωποδύτην ἀμυνόμενος ἀποκτείνῃ, καθαρὸς ἔστω.\nἘὰν δὲ ἄρα ὑποζύγιον ἢ ζῷον ἄλλο τι φονεύσῃ\nτινὰ πλὴν τῶν ὅσα ἐν ἀγῶνι τῶν δημοσίᾳ τιθεμένων\nἀθλεύοντά τι τοιοῦτον δράσῃ, ἐπεξίτωσαν μὲν\nοἶ προσήκοντες τοῦ φόνου τῷ κτείναντι, διαδικαζόνἙνὶ\n\n\n\n\n\nτῶν δὲ τῶν ἀγρονόμων οἷσιν ἂν καὶ ὁπόσοις προστάξῃ\nὁ προσήκων, τὸ δὲ ὄφλον ἔξω τῶν ὅρων τῆς χώρας\nἀποκτείναντας διορίσαι.”\nΤαῦτα ὁ Πλάτων’. ὁ δὲ Μώσης προλαβών φησιν\n“ ἐὰν δὲ κερατίσῃ ταῦρος ἄνδρα ἢ γυναῖκα καὶ ἀποθάηῃ,\nλίθοις λιθοβοληθήσεται ὁ ταῦρος, καὶ οὐ βρωθήσεται\nτὰ κρέα αὐτοῦ· ὁ δὲ κύριος τοῦ ταύρου ἀθῷος\nἔσται.\nΤῆς προφητικῆς γραφὴς λεγούσης υἱὲ ἀν-\nθρώπου, ἰδοὺ γεγόνασί μοι ὁ οἶκος Ἰσραὴλ ἀναμεμιγμένοι\nπάντες χαλκῷ καὶ κασσιτέρῳ καὶ σιδήρῳ καὶ\nμολίβδῳ, ἐν μέσῳ καμίνου ἀργυρίου ἀναμεμιγμένοι\nεἰσί. διὰ τοῦτο εἰπὸν τάδε λέγει κύριος, ἀνθ’ ὧν\nἐγένεσθε πάντες εἰς σύγκρασιν μίαν, διὰ τοῦτο ἐγὼ\nεἰσδέξομαι ὑμᾶς, καθὼς εἰσδέχεται ἄργυρος καὶ\nχαλκὸς καὶ σίδηρος καὶ μόλιβδος καὶ κασσίτερος\nεἰς μέσον καμίνου, τοῦ ἐκφυσῆσαι εἰς αὐτοὺς πῦρ,\nτοῦ χωνευθῆναι” καὶ ὁ Πλάτων’ ὡσαύτως ἐπάκουσον\nἁ φησιν\n“ Οὐκοῦν ἀκούετε λοιπὸν τοῦ μύθου. ἐσμὲν\nγὰρ δὴ πάντες οἱ ἐν τῇ πόλει ἀδελφοὶ, ὡς φήσομεν\nπρὸς αὐτοὺς μυθολογοῦντες, ἀλλ’ ὁ θεὸς πλάττων,\nὅσοι μὲν ὑμῶν ἱκανοὶ ἄρχειν, χρυσὸν ἐν τῇ γενέσει\nξυνέμισγεν αὐτοῖς, διότι τιμιώτατοί εἰσιν· ὅσοι δ’\nἐπίκουροι, ἄργυρον· σίδηρον δὲ καὶ χαλκὸν τοῖς γεωργοῖς\nκαὶ τοῖς ἄλλοις δημιουργοῖς.\nἅτε οὖν ξυγ-\nγενεῖς ὄντες ἅπαντες, τὸ μὲν πολὺ ὁμοίους ἂν ὑμῖν\nαὐτοῖς γεννῷτε, ἔστι δ’ ὅτε ἐκ χρυσοῦ γεννηθείη ἂν\nἀργυροῦν, καὶ ἐξ ἀργυροῦ χρυσοῦν ἔκγονον, καὶ\nτἄλλα πάντα ἐξ ἀλλήλων οὕτως.\nτοῖς οὖν ἄρχουσι\n\n\n\nκαὶ πρῶτον καὶ μάλιστα παραγγέλλει ὁ θεὸς ὅπως\nμηδενὸς οὕτω φύλακες ἀγαθοὶ γένωνται, μηδ’ οὕτω\nσφόδρα φυλάξωσι μηδὲν ὡς τοὺς ἐκγόνους, ὅ τι αὐτοῖς\nτούτων ἐν ταῖς ψυχαῖς παραμέμικται, καὶ ἐὰν\nσφέτερος ἔκγονος ὑπόχαλκος ἢ ὑποσίδηρος γένηται,\nμηδενὶ τρόπῳ κατελεήσωσιν, ἀλλὰτὴν τῇ φύσει προσήκουσαν\nτιμὴν ἀποδιδόντες ὤσουσιν ἢ εἰς δημιουργοὺς\nἢ γεωργοὺς, καὶ ἐὰν αὖ ἐκ τούτων ἢ ὑπόχρυσος\nἢ ὑπάργυρος φυῇ τις, τιμήσαντες ἀνάξουσι τοὺς μὲν\nεἰς φυλακὴν, τοὺς δ’ εἰς ἐπικουρίαν, ὡς χρησμοῦ\nὄντος τότε τὴν πόλιν διαφθαρῆναι, ὅταν αὐτὴν ὁ\nσιδηροῦς φύλαξ ἢ ὁ χαλκοῦς διαφυλάξῃ. τοῦτον\nοὖν τὸν μῦθον ὅπως ἂν πεισθεῖεν ἔχεις τινὰ μηχα-\nνῆν;”\nΤῆς παρ’ Ἑβραίοις προφητείας φασκούσης\nπρὸς τοὺς προεστῶτας τοῦ πλήθους “ὠ ποιμένες\nἸσραὴλ, μὴ βόσκουσι ποιμένες ἑαυτούς; οὐ τὰ πρόβατα\nβόσκουσιν οἱ ποιμένες; ἰδοὺ τὸ γάλα κατεσθίετε,\nκαὶ τὸ παχὺ σφάζετε , καὶ τὰ ἔρια περιβάλλεσθε, καὶ\nτὰ πρόβατά μου οὐ βόσκετε · καὶ τὸ ἀπολωλὸς οὐκ\nἐζητήσατε, καὶ τὸ συντετριμένον οὐ κατεδήσατε, καὶ\nτὸ πλανώμενον οὐκ ἐπεστρέψατε·” ἀλλὰ καὶ τοῦ σωτηρίου\nλόγου φάσκοντος “ ὁ ποιμὴν ὁ καλὸς τὴν ψυχὴν\nαὐτοῦ τίθησιν ὑπὲρ τῶν προβάτων, ὁ δὲ μισθωτὸς\nκαὶ οὐκ ὢν ποιμὴν, οὗ οὐκ ἔστιν ἴδια τὰ πρόβατα,\nκαταλείπει αὐτά”, ἐπάκουσον καὶ τοῦ Πλάτωνος ἐν\nτῷ πρώτῳ τῆς Πολιτείας ὅπως ποτὲ ταῦτα διερμηνευει\n“ Νῦν δὲ ὁρᾷς, ὠ Θρασύμαχε , ἔτι γὰρ τὰ ἐμπροδθεν\nἐπισκεψώμεθα, ὅτι τὸν ὡς ἀληθῶς ἰατρὸν\n\n\n\nτὸ πρῶτον ὁριζόμενος τὸν ὡς ἀληθῶς ποιμένα, οὐκέτι\nᾤου δεῖν ὕστερον ἀκριβῶς φυλάξαι, ἀλλὰ πιαίνειν\nοἴει αὐτὸν τὰ πρόβατα, καθ’ ὅσον ποιμήν ἐστιν, οὐ\nπρὸς τὸ τῶν προβάτων βέλτιστον βλέποντα, ἀλλ’\nὥσπερ δαιτυμόνα τινὰ καὶ μέλλοντα ἑστιάσασθαι πρὸς\nτὴν εὐωχίαν, ἢ αὖ πρὸς τὸ ἀποδόσθαι, ὥσπερ χρη-\nματιστὴν, ἀλλ’ οὐ ποιμένα. τῇ ποιμενικῇ δ’ οὐ δήπου\nἄλλου του μέλει ἢ ἐφ’ ᾧ τέτακται, ὅπως τούτῳ τὸ\nβέλτιστον ἐκποριεῖ, ἐπεὶ τά γε αὐτῆς ὥστ’ εἶναι βελτίστην\nἱκανῶς δήπου ἐκπεπόρισται, ἴως γε ἂν μηδὲν\nἐνδέῃ τοῦ ποιμενικὴ εἶναι. οὕτω δὴ ᾤμην ἔγωγε νῦν\nδὴ ἀναγκαῖον εἶναι ἡμῖν ὁμολογεῖν πᾶσαν ἀρχὴν,\nκαθ’ ὅσον ἀρχὴ, μηδενὶ ἄλλῳ τὸ βέλτιστον σκοπεῖσθαι\nἢ ἐκείνῳ τῷ ἀρχομένῳ τε καὶ θεραπευομένῳ, ἐν πολιτικῇ\nκαὶ ἰδιωτικῇ ἀρχῇ. σὺ δὲ τοὺς ἄρχοντας ἐν\nταῖς πόλεσι, τοὺς ὡς ἀληθῶς ἄρχοντας, ἑκόντας οἴει\nἄρχειν;”\nΤῆς παρ’ Ἑβραίοις προφητείας λεγούσης\n“ ἐκ τοῦ φόβου σου , κύριε, ἐν γαστρὶ ἐλάβομεν καὶ\nὠδινήσαμεν καὶ ἐτέκομεν πνεῦμα σωτηρίας” ὁ Πλάτων\nἐν Θεαιτήτῳ τάδε λέγοντα Σωκράτην ποιεῖ\n“Πάσχουσι δὴ οἶ ἐμοὶ συγγιγνόμενοι ταὐτὸν ταῖς\nτικτούσαις· ὠδίνουσι γὰρ καὶ ἀπορίας ἐμπίπλανται\nνύκτας τε καὶ ἡμέρας πολὺ μᾶλλον ἢ ἐκεῖναι. ταύτην\nδὲ τὴν ὠδῖνα ἐγείρειν τε καὶ ἀποπαύειν ἡ ἐμὴ τέχνη\nδύναται.”\nΤοῦ προφήτου Ἰεζεκιὴλ φήσαντος” ἐγένετο\nἐπ’ ἐμὲ χεὶρ κυρίου, καὶ εἶδον, καὶ ἰδοὺ πνεῦμα\nἐξαῖρον ἤρχετο ἀπὸ βορρᾶ,” καὶ ἐξῆς εἰπόντος “καὶ\nἐν τῷ μέσῳ, ὡς ὁμοίωμα τεσσάρων ζῴων. καὶ ἡ ὕραἐν\n\n\n\nσις αὐτῶν ὡς ὁμοίωμα ἀνθρώπου ἐπ’ αὐτοῖς, καὶ\nπρόσωπα τέσσαρα τῷ ἑνί. καὶ ὁμοίωσις τῶν προσώπων\nαὐτῶν, πρόσωπον ἀνθρώπου, καὶ πρόσωπον\nλέοντος ἐκ δεξιῶν τοῖς τέσσαρσι, καὶ πρόσωπον μόσχου\nἐξ ἀριστερῶν τοῖς τέσσαρσι. καὶ πρόσωπον ἀετοῦ\nτοῖς τέσσαρσι,” καὶ ὁ Πλάτων’ ὁμοίως ἄκουσον ἅ\nφησι\n“ Νῦν δὴ, ἔφην, αὐτῷ διαλεγώμεθα, ἐπειδὴ\nδιωμολογησάμεθα, τό τε ἀδικεῖν καὶ τὸ δίκαια πρᾶτ’\nτειν 5 ἣν ἑκάτερον ἔχει δύναμιν. Πῶς; ἔφη. Εἰκόνα\nπλάσαντες τῆς ψυχῆς λόγῳ, ἵνα εἰδῇ ὁ ἐκεῖνα λέγων\nοἵαν ἔλεγε. Ποίαν τινά; ἦ δ’ ὅς. Τῶν τοιούτων τινὰ,\nἣν δ’ ἐγὼ, οἷαι μυθολογοῦνται παλαιαὶ γενέσθαι\nφύσεις, ἥ τε Χιμαίρας καὶ ἡ Σκύλλης καὶ Κερβέρου,\nκαὶ ἄλλαι τινὲς συχναὶ λέγονται συμπεφυκυῖαι ἰδέαι\nπολλαὶ εῖς γενέσθαι.\nΛέγονται γὰρ, ἔφη. Πλάττε\nτοίνυν μίαν μὶν ἰδέαν θηρίου ποικίλου καὶ πολυκεφάλου,\nἡμέρων δὲ θηρίων ἔχοντος κεφαλὰς κύκλῳ\nκαὶ ἀγρίων, καὶ δυνατοῦ μεταβάλλειν καὶ φύειν ἐξ\nαὐτοῦ ταῦτα πάντα. Δεινοῦ πλάστου, ἔφη, τὸ ἔργον·\nὅμως δ’, ἐπειδὴ εὐπλαστότερον κηροῦ καὶ τῶν τοιούτων\nὁ λόγος, πεπλάσθω.\nΜίαν δὴ τοίνυν ἄλλην\nἰδέαν λέοντος, μίαν δὲ ἀνθρώπου· πολὺ δὲ μέγιστον\nἔστω τὸ πρῶτον, καὶ δεύτερον τὸ δεύτερον. Ταῦτ’,\nἔφη, ῥᾴω, καὶ πέπλασται. Σύναπτε τοίνυν αὐτὰ εἰς\nἓν τρία ὄντα, ὥστε πη ξυμπεφυκέναι ἀλλήλοις. Ξυνῆπται,\nἔφη. Περίπλασον δὴ αὐτοῖς ἔξωθεν ἑνὸς\nεἰκόνα, τὴν τοῦ ἀνθρώπου, ὥστε τῷ μὴ δυναμένῳ\nτὰ ἐντὸς ὁρᾶν, ἀλλὰ τὸ ἔξω μόνον ἔλυτρον ὁρῶντι,\nἔν ζῷον φαίνεσθαι, ἄνθρωπον.\nΠεριπέπλασται,\n\n\n\nἔφη. Λέγωμεν δὴ τῷ λέγοντι ὡς λυσιτελεῖ τούτῳ\nἀδικεῖν τῷ ἀνθρώπῳ, δίκαια δὲ πράττειν οὐ ξυμφέρει,\nδιότι οὐδὲν ἄλλο φήσει ἢ λυσιτελεῖν αὐτῷ τὸ\nπαντοδαπὸν θηρίον εὐωχοῦντι ποιεῖν ἰσχυρὸν καὶ τὸν\nλέοντα καὶ τὰ περὶ τὸν λέοντα, τὸν δὲ ἄνθρωπον\nλιμοκτονεῖν παὶ ποιεῖν ἀσθενῆ, ὥστε ἕλκεσθαι ὅπη\nἂν ἐκείνων ὁπότερον ἄγῃ, καὶ μηδὲν ἕτερον ἑτέρω\nξυνεθίζειν μηδὲ φίλον ποιεῖν, ἀλλ’ ἐᾶν αὐτὰ ἐν αὑτοῖς\nδάκνεσθαί τε καὶ μαχόμενα ἐσθίειν ἄλληλα.\nΠαντάπασι γὰρ, ἔφη, ταῦτ’ ἂν λέγοι ὁ τὸ ἀδικεῖν\nἐπαινῶν. Οὐκοῦν αὖ ὁ τὰ δίκαια λέγων λυσιτελεῖν\nφαίη ἂν δεῖν ταῦτα πράττειν καὶ ταῦτα λέγειν, ὅθεν\nτοῦ ἀνθρώπου ὁ ἐντὸς ἄνθρωπος ἔσται ἐγκρατέστατος,\nc καὶ τοῦ πολυκεφάλου θρέμματος ἐπιμελήσεται\nὥσπερ γεωργὸς, τὰ μὲν ἥμερα τρέφων καὶ τιθασσεύων,\nτὰ δὲ ἄγρια ἀποκωλύων φύεσθαι, ξύμμαχον ποιησάμενος\nτὴν τοῦ λέοντος φύσιν, καὶ κοινῇ πάντων κηδόνενος,\nφίλα ποιησάμενος ἀλλήλοις τε καὶ αὑτῷ,\nοὕτω θρέψει; Κομιδῇ γὰρ αὖ λέγει ταῦτα ὁ τὸ δίκαιον\nἐπαίνων.”\nΤοῦ παντὸς Ἑβραίων ἔθνους εἰς δώδεκα\nφυλὰς διεσταλμένου καὶ ὁ Πλάτων’ ὁμοίως τοῦτο χρῆναι\nδεῖν ἐπὶ τῶν αὑτοῦ πολιτῶν φυλάξαι νομοθετεῖ,\nλέγων ὧδε\n“ Δώδεκα μὲν ἡμῖν ἡ χώρα πᾶσα εἰς δύναμιν ἴσα\nμόρια νενεμήσθω. φυλὴ δὲ μία τῷ μορίῳ ἑκάστῳ ἐπι-\nκληρωθεῖσα κατ’ ἐνιαυτὸν παρεχέτω πέντε οἶον ἀγρο-\nνόμους τε φυλάρχους.”\nΚαὶ πάλιν φησί\n“ Ταξιάρχους αὐτοῖσι προβάλλεσθαι μὲν τοῦς αἱρεθέντας\nστρατηγοὺς δώδεκα, ἑκάστῃ φυλῇ ταξίαρχον.”\nΤῆς παρὰ παισὶν Ἑβραίων πάλαι πρότερον\nσυνεστώσης βασιλικῆς μητροπόλεως, ἄποθεν μὲν\nθαλάσσης οὔσης, ἐν ὄρεσι δὲ κατῳκισμένης, πάμφορόν\nτε γῆν κεκτημένης, καὶ ὁ Πλάτων’ τοιαύτην τινὰ\nεἶναι δεῖν φησι τὴν πρὸς αὐτοῦ κατοικιζομένην ἐν\nτοῖς Νόμοις. λέγει δὲ ὧδε\n“ Τόδε δὲ περὶ αὐτῆς ἐστὶν ὃ βουλόμενος μὰλλον\nἐπερωτῶ, πότερον ἐπιθαλαττίδιος ἔσται τις ἢ\nχερσαία.\nΣχεδὸν , ὠ ξένε, ἀπέχει θαλάττης γε ἡ πόλις, ἧς\nπέρι τὰ νῦν δὴ λεχθέντα ἡμῖν, εἴς τινας ὀγδοήκοντα\nσταδίους.\nΤί δέ; λιμένες ἆρ’ εἰσὶ κατ’ αὐτῆς, ἢ τὸ παράπαν\nἀλίμενος;\nΕύλίμενος μὲν οὖν ταύτῃ γε, ὡς δυνατόν ἐστι\nμάλιστα, ὠ ξένε.\nΠαπαῖ, οἷον λέγεις. τί δέ; περὶ αὐτὴν ἡ χώρα\nπότερα πάμφορος, ἢ καί τινων ἐπιδεής;\nΣχεδὸν οὐδενὸς ἐπιδεής.\nΓείτων δὲ αὐτῆς πόλις ἆρ’ ἔσται τις πλησίον;\nΟὐ πάνυ, διὸ κατοικίζεται· παλαιὰ γάρ τις ἐξοίκησις\nεν τῳ τοπῳ γενομενη την χωραν ταυτην ερημον\nἀπείρηασται χρόνον ἀμήχανον ὅσον.\nΤί δέ; πεδίων τε καὶ ὀρῶν καὶ ὕλης πῶς μέρος\nἑκάστων ἡμῖν εἴληχε;\nΠροσέοικε τῇ τῆς ἄλλης Κρήτης φύσει ὅλῃ.\nΤραχυτέραν αὐτὴν ἢ πεδινωτέραν ἂν λέγοις;\nΠάνυ μὲν οὖν.\nΟὐ τοίνυν ἀνίατος ἂν εἴη πρὸς ἀρετῆς κτῆσιν.\nεἰ μὲν γὰρ ἐπιθαλαττία τε ἔμελλεν εἶναι καὶ εὐλίμενος\nκαὶ μὴ πάμφορος, ἀλλ’ ἐπιδεὴς πολλῶν, μεγάλου\nτινὸς ἔδει σωτῆρός γε αὐτῇ καὶ νομοθετῶν θείων\nτινῶν 5 εἰ μὴ πολλά τε ἔμελλεν ἤθη καὶ ποικίλα καὶ\nφαῦλα ἕξειν τοιαύτη φύσει γενομένη· νῦν δὲ παραμύθιον\nἔχει τὸ τῶν ὀγδοήκοντα σταδίων.\nἐγγύτερον\nμέντοι τοῦ δέοντος κεῖται τῆς θαλάττης, σχεδὸν ὅσον\nεὐλιμενωτέραν φῄς αὐτὴν εἶναι. ὅμως δὲ ἀγαπητὸν\nκαὶ τοῦτο. πρόσοικος γὰρ θάλαττα χώρᾳ τὸ μὲν παρ’\nἑκάστην ἡμέραν ἡδὺ, μάλα γε μὴν ὄντως ἁλμυρὸν\nκαὶ πικρὸν γειτόνημα· ἐμπορίας γὰρ καὶ χρηματισμοῦ\nδιὰ καπηλείας ἐμπιπλᾶσα ἑαυτὴν, ἤθη παλίμβολα καὶ\nἄπιστα ταῖς ψυχαῖς ἐντίκτουσα, αὐτήν τε πρὸς αὑτὴν\nτὴν πόλιν ἄπιστον καὶ ἄφιλον ποιεῖ, καὶ πρὸς τοὺς\nἄλλους ἀνθρώπους ὡσαύτως. παραμύθιον δὲ δὴ πρὸς\nταῦτα καὶ τὸ πάμφορος εἶναι κέκτηται, τραχεῖα δὲ\nοὖσα δῆλον ὡς οὐκ ἂν πολύφορός τ’ εἴη καὶ πάμφορος\nἅμα. τοῦτο γὰρ ἔχουσα, πολλὴν ἐξαγωγὴν ἂν\nπαρεχομένη, νομίσματος ἀργυροῦ καὶ χρυσοῦ πάλιν\nἀντεπίμπλατ’ ἄν· οὗ μεῖζον κακὸν, ὡς ἔπος εἰπεῖν,\nπόλει ἀνθ’ ἑνὸς ἕν οὐδὲν ἂν γένοιτο εἰς γενναίων καὶ\nδικαίων ἠθῶν κτῆσιν.”\nἈλλὰ γὰρ τοσούτων ἡμῖν καὶ μέχρι τοῦδε ἀποδεδειγμένω\nσκεψώμεθα ὅπως τὸν τῆς παρ’ Ἑβραίοις\nπαιδείας τρόπον δι’ ὧν εἰρήκαμεν ἀποδεξάμενος τὸν\nἙλληνικὸν παραιτεῖται, γράφων ἐν τῷ δεκάτῳ τῆς\nΠολιτείας ὧδε\n“Ὡς μὲν πρὸς ὑμᾶς εἰρήσθω, οὐ γάρ μου\nκατερεῖτε πρὸς τοὺς τῆς τραγῳδίας ποιητὰς καὶ τοὺς\nἄλλους πάντας τοὺς μιμητικοὺς,) λώβη ἔοικεν εἶναι\n\n\n\nπάντα τὰ τοιαῦτα τῆς τῶν ἀκουόντων διανοίας, ὅσοι\nμὴ ἔχουσι φάρμακον τὸ εἰδέναι αὐτὰ οἶα τυγχάνει\nὄντα. Πῆ δὴ, ἴφη, διανοούμενος λέγεις; Ῥητέον, ἦν\nδ’ ἐγὼ, καίτοι φιλία γέ τίς με καὶ αἰδὼς ἐκ παιδὸς\nἔχουσα περὶ Ομήρου ἀποκωλύει λέγειν.\nἔοικε γὰρ\nτῶν καλῶν ἀπάντων τούτων τῶν τραγικῶν πρῶτος\nδιδάσκαλός τε καὶ ἡγεμὼν γενέσθαι. ἀλλ’ οὐ γὰρ\nπρό γε τῆς ἀληθείας τιμητέος ἀνὴρ, ἀλλ’ ὃ λέγω ῥητέον.\nΠάνυ μὲν οὖν, ἔφη.”\nΕἶθ’ ἐξῆς ἐπιλέγει\nΤῶν μὲν τοίνυν ἄλλων πέρι μὴ ἀπαιτῶμεν λό-\nγον Ὅμηρον, μηδὲ ἄλλον ὁντινοῦν τῶν ποιητῶν, ἐρωτῶντες,\nεἰ ἰατρικός τις ἦν αὐτῶν, ἀλλὰ μὴ μιμητὴς\nμόνον ἰατρικῶν λόγων, τίνας ὑγιεῖς ποιητής τις τῶν\nπαλαιῶν ἢ τῶν νέων λέγεται πεποιηκέναι, ὥσπερ\nἈσκληπιὸς , ἢ τίνας μαθητὰς ἰατρικῆς κατελίπετο,\nὥσπερ ἐκεῖνος τοὺς ἐκγόνους· μηδ’ αὖ περὶ τὰς ἄλλας\nτέχνας αὐτὸν ἐρωτῶμεν, ἀλλ’ ἐῶμεν.\nπερὶ δὲ τῶν\nμεγίστων τε καὶ καλλίστων, ὧν ἐπιχειρεῖ λέγειν Ὅμηρος,\nπολέμων τε πέρι καὶ στρατηγιῶν καὶ διοικήσεων\nπόλεων, καὶ παιδ·είας πέρι ἀνθρώπων, δίκαιον που\nἐρωτᾶν αὐτὸν πυνθανομένους, ὠ φίλε Ὅμηρε, εἴπερ\nμὴ τρίτος ἀπὸ τῆς ἀληθείας εἶ ἀρετῆς πέρι εἰδώλου\nδημιουργὸς, ὃν δὴ μιμητὴν ὡρισάμεθα, ἀλλὰ καὶ\nδεύτερος, καὶ οἷός τε ἦσθα γινώσκειν ποῖα ἐπιτηδεύματα\nβελτίους ἢ χείρους ἀνθρώπους ποιεῖ ἰδίᾳ καὶ\nδημοσίᾳ, λέγε ἡμῖν τίς τῶν πόλεων διὰ σὲ βέλτιον\nᾤκησεν, ὥσπερ διὰ Λυκοῦργον Λακεδαίμων καὶ δι’\nἄλλους πολλοὺς πολλαὶ μεγάλαι τε καὶ σμικραί.\nσὲ\nδὲ τίς αἰτιᾶται πόλις ἀγαθὸν νομοθέτην γεγονέναι\n\n\n\nκαὶ σφὰς ὠφεληκέναι; Χαρώνδαν μὲν γὰρ Ἰταλία καὶ\nΣικελία, καὶ ἡμεῖς Σόλωνα· σὲ δὲ τίς; ἕξει τινὰ\nεἰπεῖν; Οὐκ οἴομαι, ἔφη ὁ Γλαύκων· οὔκουν λέγεταί\nγε, οὐδ’ ὑπ’ αὐτῶν Ὁμηριδῶν. Ἀλλὰ δὴ τίς πολεμος\nἐπὶ Ὁμήρου ὑπ’ ἐκείνου ἄρχοντος ἢ συμβουλεύοντος\nεὖ πολεμηθεὶς μνημονεύεται; Οὐδείς.\nἈλλ’\nοἶα δὴ εἰς τὰ ἔργα σοφοῦ ἀνδρὸς πολλαὶ ἐπίνοιαι καὶ\nεὐμήχανοι εἰς τέχνας ἤ τινας ἄλλας πράξεις λέγονται,\nὥσπερ αὖ Θάλεώ τε πέρι τοῦ Μιλησίου καὶ Ἀναχάρσιδος\nτοῦ Σκύθου; Ούδαμῶς τοιοῦτον οὐδέν.\nἈλλὰ\nδὴ, εἰ μὴ δημοσίᾳ, ἰδίᾳ τισὶν ἡγεμὼν παιδείας αὐτὸς\nζῶν λέγεται Ὅμηρος γενέσθαι, οἳ ἐκεῖνον ἠγάπων ἐπὶ\nσυνουσίᾳ καὶ τοῖς ὕστερον ὁδόν τινα παρέδοσαν βίου\nὉμηρικὴν, ὥσπερ Πυθαγόρας αὐτός τε διαφερόντως\nἐπὶ τούτῳ ἠγαπήθη, καὶ οἱ ὕστεροι ἔτι καὶ νῦν Πυθαγόρειον\nτρόπον ἐπονομάζοντες τοὐ βίου διαφανεῖς\nπη δοκοῦσιν εἷναι ἐν τοῖς ἄλλοις;\nΟὐδ’ αὖ, ἔφη,\nτοιοῦτον οὐδὲν λέγεται. ὁ γὰρ Κρεώφυλος, ὢ Σώκρατες,\nὁ τοῦ Ὁμήρου ἑταῖρος, τοῦ ὀνόματος ἂν γε-\nλοιότερος ἔτι πρὸς παιδείαν φανείη, εἰ τὰ λεγόμενα\nπερὶ Ὁμήρου ἀληθῆ ἐστί.\nλέγεται γάρ που ὡς πολλὴ\nἀμέλεια περὶ αὐτὸν ἦν ἐπ’ αὐτοῦ ἐκείνου, ὅτε ἔζη.\nΛέγεται γὰρ οὖν, ἦν δ’ ἐγώ. ἀλλ’ οἴει, ὠ Γλαύκων,\nεἰ τῷ ὄντι οἷός τε ἦν παιδεύειν ἀνθρώπους καὶ βελτίους\nἀπεργάζεσθαι Ὅμηρος, ἅτε περὶ τούτων οὐ μιμεῖσθαι,\nἀλλὰ γινώσκειν δυνάμενος, οὐκ ἄρ’ ἂν πολλοὺς\nἑταίρους ἐποιήσατο καὶ ἐτιμᾶτο καὶ ἠγαπᾶτο\nὑπ’ αὐτῶν;\nἀλλὰ Πρωταγόρας μὲν ἄρα ὁ Ἀβδηρίτης\nκαὶ Πρόδικος ὁ Κεῖος καὶ ἄλλοι πάμπολλοι\nδύνανται τοῖς ἐφ’ ἑαυτῶν παρεστάναι, ἰδίᾳ συγγινόμενοι,\nὡς οὔτε οἰκίαν οὔτε πόλιν τὴν αὐτῶν οἰκεῖν\nοἷοί τε ἔσονται, ἐὰν μὴ σφεῖς αὐτῶν τῆς παιδείας\n\n\nἐπιστατήσωσι, καὶ ἐπὶ ταύτῃ τῇ σοφίᾳ οὕτω σφόδρα\nφιλοῦνται, ὥστε μόνον οὐκ ἐπὶ ταῖς κεφαλαῖς περι-\nφέρουσιν αὐτοὺς οἶ ἑταῖροι.\nὅμηρον δὲ ἄρα οἶ\nἐπ’ ἐκείνου, εἴπερ οἷός τε ἦν πρὸς ἀρετὴν ὀνίναι ἀν-\nθρώπους , ἢ Ἡσίοδον ῥαψῳδεῖν ἂν περιιόντας εἴων,\nκαὶ οὐχὶ μᾶλλον ἂν αὐτῶν ἀντείχοντο ἢ τοῦ χρυσοῦ,\nκαὶ ἠνάγκαζον παρὰ σφίσιν οἴκοι εἶναι, ἢ εἰ μὴ ἔπει-\nθον, αὐτοὶ ἂν ἐπαιδαγώγουν, ὅπη ᾔεσαν, ἕως ἱκανῶς\nπαιδείας μεταλάβοιεν;\nΠαντάπασιν , ἔφη, δο-\nκεῖς μοι, (h Σώκρατες, ἀληθῆ λέγειν. Οὐκοῦν τι-\nθῶμεν ἀπὸ Ὀμήρου ἀρξάμενοι πάντας τοὺς ποιητι-\nκοὺς μιμητὰς εἰδώλων ἀρετῆς εἷναι καὶ τῶν ἄλλων\nπερὶ ὧν ποιοῦσι, τῆς δ’ ἀληθείας οὐχ ἅπτεσθαι;\nἀλλ’ ὥσπερ νῦν δὴ ἐλέγομεν, ὁ ζωγράφος σκυτοτό-\nμον ποιήσει δοκοῦντα εἶναι, αὐτός τε οὐκ ἐπαίων\nπερὶ σκυτοτομίας, καὶ τοῖς μὴ ἐπαίουσιν , ἐκ τῶν\nχρωμάτων δὲ καὶ σχημάτων θεωροῦσι;\nΠάνυ\nμὲν οὖν. Οὕτω δὴ, οἶμαι, καὶ τὸν ποιητικὸν φήσο-\nφήσομεν χρώματα ἄττα ἑκάστῳ τῶν τεχνῶν τοῖς ὀνόμασι\nκαὶ ῥήμασιν ἐπιχρωματίζειν αὐτὸν οὐκ ἐπαίοντα,\nἀλλ’ ἢ μιμεῖσθαι, ὥστε ἑτέροις τοιούτοις ἐκ τῶν λό-\nγῶν θεωροῦσι δοκεῖν, ἐάν τε περὶ σκυτοτομίας τι\nλέγῃ ἐν μέτρῳ καὶ ῥυθμῷ καὶ ἁρμονίᾳ, πάνυ εὖ δο-\nκεῖν λέγεσθαι, ἐάν τε περὶ στρατηγίας , ἐάν τε περὶ\nἄλλου ὁτουοῦν ’\nοὕτω φύσει αὐτὰ ταῦτα μεγά-\nλην τινὰ κήλησιν ἔχειν, ἐπεὶ γυμνωθέντα γε τῶν τῆς\nμουσικῆς χρωμάτων τὰ τῶν ποιητῶν, αὐτὰ ἐφ’ ἑαυ-\nτῶν λεγόμενα, οἶμαί σε εἰδέναι οἷα φαίνεται. τεθέα-\n’σαι γὰρ, ἢ οὔ; Ἔγωγ’, ἴφη.”\nΚαὶ τούτων δὲ οὕτως ἐχόντων εὖ μοι ἔχειν δο-\nκεῖ βραχέα ἄττα τῶν Πλάτωνος διελθεῖν, δι’ ὧν λο-\nγικώτερον τὸν περὶ θεοῦ καὶ προνοίας συνίστησι λό-\n\n\nγον, τοῖς Εβραίων κἀν τούτῳ παριστάμενος δόγμασι.\nπρῶτα δὲ θεασώμεθα ὅπως τὰς δόξας τῶν ἀθέων\nἐκτίθησι·\n“Λέγουσί πού τινες ὡς πάντα ἐστὶ τὰ πράγματα\nγιγνόμενα καὶ γενόμενα καὶ γενησόμενα τὰ μὲν\nφύσει, τὰ δὲ τέχνῃ, τὰ δὲ διὰ τύχην.\nΟὐκοῦν καλῶς.\nΕἰκός γέ τοί που σοφοὺς ἄνδρας ὀρθῶς λέγειν.\nἑπόμενοί γε μὴν αὐτοῖς σκεψώμεθα τοὺς ἐκεῖθεν τί\nποτε καὶ τυγχάνουσι διανοούμενοι.\nΠάντως.\nἜοικε, φασὶ, τὰ μὲν μέγιστα αὐτῶν καὶ κάλλιστα\nἀπεργάζεσθαι φύσιν καὶ τύχην, τὰ δὲ σμικρότερα\nτέχνην, ἣν δὴ παρὰ φύσεως λαμβάνουσαν τὴν τῶν\nμεγάλων καὶ πρώτων γένεσιν ἔργων πλάττειν καὶ\nτεκταίνεσθαι πάντα τὰ σμικρότατα, ἃ δὴ τεχνικὰ πάντες\nπροσαγορεύομεν.\nΠῶς λέγεις;\nὮδ’ ἔτι σαφέστερον ἐρῶ. πῦρ καὶ ὕδωρ καὶ γῆν\nκαὶ ἀέρα φύσει πάντα εἶναι καὶ τύχῃ φασὶ, τέχνῃ δὲ\nοὐδὲν τούτων. καὶ τὰ μετὰ ταῦτα αὖ σώματα, γῆς\nτε καὶ ἡλίου καὶ σελήνης ἄστρων τε πέρι, διὰ τούτων\nγεγονέναι παντελῶς ὄντων ἀψύχων· τύχῃ δὲ\nφερόμενα τῇ τῆς δυνάμεως ἕκαστα ἑκάστων, ᾗ συμπέπτωκεν\nἁρμόττοντα οἰκείως πως, θερμὰ ψυχροῖς,\nἢ ξηρὰ πρὸς ὑγρὰ καὶ μαλακὰ πρὸς σκληρὰ, καὶ\nπάντα ὁπόσα τῇ τῶν ἐναντίων κράσει κατὰ τύχην ἐξ\nἀνάγκης συνεκεράσθη, ταύτῃ καὶ κατὰ ταὐτὰ οὕτως\nγεγεννηκέναι τόν τε οὐρανὸν ὅλον καὶ πάντα ὁπόσα\nἂν κατ’ οὐρανὸν, καὶ ζῷα αὖ καὶ φυτὰ ξύμπαντα,\n\n\n\nὡρῶν πασῶν ἐκ τούτων γενομένων, οὐ διὰ νοῦν, φασὶν,\nοὐδὲ διά τινα θεὸν οὐδὲ διὰ τέχνην, ἀλλ’ ὃ λέγομεν,\nφύσει καὶ τύχῃ.\nτέχνην δὲ ὕστερον ἐκ\nτούτων ὑστέραν γενομένην, αὐτὴν θνητὴν ἐκ θνητῶν,\nὕστερα γεγεννηκέναι παιδιάς τινας ἀληθείας\nοὐ σφόδρα μετεχούσας, ἀλλ’ εἴδωλ’ ἄττα ξυγγενῆ\nἑαυτῶν, οἷα γραφικὴ γεννᾷ καὶ μουσικὴ καὶ ὅσαι ταύταις\nεἰσὶ συνέριθοι τέχναι. αἴ δ’ εἴ τι καὶ σπουδαῖον\nἄρα γεννῶσι τῶν τεχνῶν, εἶναι ταύτας ὁπόσαι\nτῇ φύσει ἐκοίνωσαν τὴν αὑτῶν δύναμιν, οἷον αὖ\nἰατρικὴ καὶ γεωργικὴ καὶ γυμναστική. καὶ δὴ καὶ\nτὴν πολιτικὴν σμικρόν τι μέρος εἶναί φασι κοινωνοῦν\nφύσει, τέχνῃ δὲ τὸ πολύ. οὕτω δὲ καὶ τὴν νομοθεσίαν\nπᾶσαν οὐ φύσει, τέχνῃ δὲ, ἧς οὐκ ἀληθεῖς\nεἶναι τὰς θέσεις.\nΠῶς λέγεις;\nΘέους, ω μακάριε, πρῶτον εἶναί φασιν οὗτοι\nτέχνῃ, οὐ φύσει, ἀλλά τισι νόμοις, καὶ τούτους ἄλλους\nἄλλῃ, ὅπη ἕκαστοι ἑαυτοῖς συνωμολόγησαν νομοθετούμενοι.\nκαὶ δὴ καὶ τὰ καλὰ φύσει μὲν ἄλλα\nεἶναι, νόμῳ δὲ ἕτερα· τὰ δὲ δὴ δίκαια οὐδ’ εἶναι\nτὸ παράπαν φύσει, ἀλλ’ ἀμφισβητοῦντας διατελεῖν\nἀλλήλοις καὶ μετατιθεμένους ἀεὶ ταῦτα· ἃ δ’ ἂν\nμετάθωνται καὶ ὅταν, τότε κύρια ἕκαστα εἶναι, γιγνόμενα\nτέχνῃ καὶ νόμοις, ἀλλ’ οὐ δή τινι φύσει.\nταῦτ’ ἐστὶν, ὠ φίλοι, ἅπαντα ἀνδρῶν σοφῶν παρὰ\nνέοις ἀνθρώποις, ἰδιωτῶν τε καὶ ποιητῶν, φασκόντων\nεἶναι τὸ δικαιότατον, ὅ τι τις ἂν νικᾶ, βιαζόμε-\nνος. ὅθεν ἀσέβειαί τε ἀνθρώποις ἐμπίπτουσιν νέοις,\nὡς οὐκ ὄντων θεῶν οἴους ὁ νόμος προστάττει δια-\nνοεῖσθαι δεῖν, στάσεις τε διὰ ταῦτα, ἑλκόντων πρὸς\nτὸν κατὰ φύσιν ὀρθὸν βίον, ὅς ἐστι τῇ ἀληθείᾳ κρα-\n\n\nτοῦντα ζῆν τῶν ἄλλων, καὶ μὴ δουλεύοντα ἑτέροισι\nκάτα νόμον.\nΟἶον διελήλυθας, ὠ ξένε, λόγον, καὶ ὅσην λώβην\nἀνθρώπων νέων δημοσίᾳ πόλεσί τε καὶ ἰδίοις\nοἴκοις.”\nΚαὶ μεθ’ ἕτερά φησιν\nἈλλά γε δὴ πάλιν λέγε μοι, Κλεινία, καὶ σύ·\nκοινωνὸν γὰρ δεῖ σε εἷναι τῶν λόγων· κινδυνεύει\nγὰρ ὁ λέγων ταῦτα πῦρ καὶ ὕδωρ καὶ γῆν καὶ ἀέρα\nπρῶτα τῶν πάντων ἡγεῖσθαι εἶναι, καὶ τὴν φύσιν\nὀνομάζειν ταῦτα αὐτὰ, ψυχὴν δ’ ἐκ τούτων ὕστερον.\nἔοικε δὲ οὐ κινδυνεύειν, ἀλλ’ ὄντως σημαίνειν ταῦτα\nἡμῖν τῷ λόγῳ.\nΠάνυ μὲν οὖν.\nἌρ’ οὖν πρὸς Δῖός οἷον πηγήν τινα ἀνοήτου\nδόξης ἀνευρήκαμεν ἀνθρώπων ὁπόσοι πώποτε τῶν\nπερὶ φύσεως ἐφήψαντο ζητημάτων; σκόπει πάντα\nλόγον ἐξετάζων· οὐ γὰρ δὴ σμικρόν γε τὸ διαφέρον,\nεἰ φανεῖεν οἶ λόγων ἁπτόμενοι ἀσεβῶν ἄλλοις τε\nἐξάρχοντες μηδὲ εὖ τοῖς λόγοις, ἀλλ’ ἐξημαρτημένως\nχρώμενοι. δοκεῖ τοίνυν μοι ταῦτα οὕτως ἔχειν.\nΕὖ λέγεις· ἀλλ’ ὅπη δὴ, πειρῶ φράζειν.\nἜοικε τοίνυν ἀηθεστέρων ἁπτέον εἶναι λόγων. ”\nΚαὶ μετὰ βραχέα ἐπιλέγει\n“ Ψυχὴν, ὠ ἑταῖρε, ἠγνοηκέναι κινδυνεύουσι μὲν\nὀλίγου ξύμπαντες οἷόν τε ὂν τυγχάνει καὶ δύναμιν\nἣν ἔχει, τῶν τε ἄλλων αὐτῆς πέρι καὶ δὴ καὶ γενέ-\nσεως, ὡς ἐν πρώτοις ἐστὶ σωμάτων ἔμπροσθεν πάντων\nγενομένη, καὶ μεταβολῆς τε αὐτῶν καὶ μετακοσμήσεως\nἀπάσης ἄρχει παντὸς μᾶλλον. εἰ δ’ ἐστὶ\n\n\n\nταῦτα οὕτως, ἆρ’ οὐκ ἐξ ἀνάγκης τὰ ψυχῆς συγγενῆ\nπρότερα ἂν εἴη γεγονότα τῶν σώματι προσηκόντων,\nοὔσης γε αὐτῆς πρεσβυτέρας ἢ σώματος;\nἈνάγκη.\n5\nΔόξα δὴ καὶ ἐπιμέλεια καὶ νοῦς καὶ τέχνη\nκαὶ νόμος σκληρῶν καὶ μαλακῶν καὶ βαρέων καὶ κούφων\nπρότερα ἂν εἴη· καὶ δὴ καὶ τὰ μεγάλα καὶ\nπρῶτα ἔργα καὶ πράξεις τέχνης ἂν γίγνοιτο, ὄντα ἐν\nπρώτοις, τὰ δὲ φύσει καὶ φύσις, ἣν οὐκ ὀρθῶς αὐτοὶ\nἐπονομάζουσι, τούτου ὕστερα καὶ ἀρχόμενα ἂν ἐκ\nτέχνης εἴη καὶ νοῦ.\nΠῶς οὐκ ὀρθῶς;\nΦύσιν βούλονται λέγειν γένεσιν τὴν περὶ τὰ\nπρῶτα. εἰ δὲ φανήσεται ψυχὴ πρῶτον, οὐ πῦρ οὐδὲ\n15 ἀὴρ, ψυχὴ δ’ ἐν πρώτοις γεγενημένη, σχεδὸν ὀρθό\nτάτα λέγοιτ’ ἂν εἶναι διαφερόντως φύσει. ταῦτ’ ἔσθ’\nοὕτως ἔχοντα, ἂν ψυχήν τις ἐπιδείξῃ πρεσβυτέραν\nοὖσαν σώματος, ἄλλως δὲ οὐδαμῶς.\nΑληθέστατα λέγεις.\nἌγε δὴ, θεὸν εἴ ποτε παρακλητέον ἡμῖν, νῦν\nἔστω τοῦτο οὕτω γενόμενον· ἐπί γε ἀπόδειξιν τὴν\nαὑτῶν, ὡς εἰσὶ, σπουδῇ πάση παρακεκλήσθων· ἐχόμενοι\nδὲ ὥς τινος ἀσφαλοῦς πείσματος ἐπεισβαίνωμεν\nεἰς τὸν νῦν λόγον. καί μοι ἐλεγχομένῳ περὶ τὰ τοιαῦτα\nἐρωτήσεσι τοιαῖσδε ἀσφαλέστατα ἀποκρίνεσθαι\nφαίνεται κατὰ τάδε.\nὠ ξένε, ὁπόταν φῇ τις, ἆρα\nἕστηκε μὲν πάντα, κινεῖται δὲ οὐδὲν, ἢ τούτῳ πὰν\nτοὐναντίον; ἢ τὰ μὲν αὐτῶν κινεῖται, τὰ δὲ μένει;\nΤὰ μὲν κινεῖταί που, φήσω, τὰ δὲ μένει. Μῶν οὖν\nοὐκ ἐν χώρᾳ τινὶ τά τε ἑστῶτα ἕστηκε καὶ τὰ κινούἌγε\n\n\n\nμένα κινεῖται; Πῶς γὰρ οὔ; Καὶ τὰ μέν γε ἐν\nμιᾷ ἕδρᾳ που τοῦτο ἂν δρῴη, τὰ δὲ ἐν πλείοσι.\nΤὰ\nτὴν τῶν ἑστώτων ἐν μέσῳ λαμβάνοντα δύναμιν λέγεις,\nφήσομεν, ἐν ἐνὶ κινεῖσθαι, καθάπερ ἡ τῶν\nἑστᾶναι λεγομένων κύκλων στρέφεται περιφορά;\nΝαί.”\nΚαὶ ἐξῆς ἐπιλέγει\n“ Ἔτι δὴ καὶ τῇδε εἴπωμεν, καὶ ἀποκρινώμεθα\nπάλιν ἡμῖν αὐτοῖσιν. εἰ σταίη πως τὰ πάντα ὁμοῦ\nγενόμενα, καθάπερ πλεῖστοι τῶν τοιούτων τολμῶσι\nλέγειν, τίνα ἄρα ἐν αὐτοῖς ἀνάγκη πρώτην κίνησιν\nγενέσθαι τῶν εἰρημένων;\nΤὴν αὐτὴν ἑαυτὴν δήπου κινοῦσαν. ὑπ’\nἄλλου γὰρ οὐ μή ποτε ἔμπροσθεν μεταπέσῃ, μηδεμιᾶς\nγ’ ἐν αὐτοῖς οὔσης ἔμπροσθεν μεταπτώσεως.\nἈρχὴν ἄρα κινήσεων πασῶν καὶ πρώτην ἔν\nτε ἑστῶσι γενομένην καὶ ἐν κινουμένοις οὖσαν, τὴν\nἑαυτὴν κινοῦσαν, φήσομεν ἀναγκαίως εἶναι πρεσβυτάτην\nκαὶ κρατίστην μεταβολῶν πασῶν, τὴν δὲ ἀλλοιουμένην\nὑφ’ ἑτέρου, κινοῦσαν δὲ ἕτερα, δευτέραν.\nἈληθέστατα λέγεις.\nὉπότε δὴ τοίνυν ἐνταῦθα ἐσμὲν τοῦ λόγου,\nτόδε ἀποκρινώμεθα.\nΤὸ ποῖον;\nΕὰν ἴδωμέν που ταύτην γενομένην ἐν τῷ γηίνῳ\nἢ ἐνύδρῳ ἢ πυροειδεῖ, κεχωρισμένῳ ἢ καὶ ξυμμιγεῖ,\nτί ποτε φήσομεν ἐν τῷ τοιούτῳ πάθος ἐνεῖναι;\nΜῶν ἆρά με ἐρωτᾷς εἰ ζῆν αὐτὸ προσεροῦμεν,\nὅταν αὐτὸ αὑτὸ κινῇ;\nΝαί.\nΖῆν· πῶς γὰρ οὔ;\nΤί δὲ, ὅταν ψυχὴν ἔν τισι ὁρῶμεν, μῶν ἄλλο ἢ c\nταὐτὸν τούτῳ ζῆν ὁμολογητέον;\nΟὐκ ἄλλο.\nἜχε δὴ πρὸς Δῖός· ἆρ’ οὐκ ἂν ἐθέλοις περὶ εκαστον\nτρία νοεῖν;\nΠῶς λέγεις;\nἛν μὲν τὴν οὐσίαν, ἕν δὲ τῆς οὐσίας τὸν λόγον,\nἐν δὲ τὸ ὄνομα. καὶ δὴ καὶ ἐρωτήσεις εἶναι περὶ τὸ\nὂν ἅπαν δύο.\nΠῶς;\nΤοτὲ μὲν ἡμῶν ἕκαστον τοὔνομα προτεινόμενον\nαὐτὸ τὸν λόγον ἀπαιτεῖν, τοτὲ δὲ τὸν λόγον αὐτὸν\nπροτεινόμενον ἐρωτᾶν αὖ τοὔνομα. ἆρά γε τὸ τοιόνδε\nαὖ βουλόμεθα νῦν λέγειν;\nΤὸ ποῖον;\nἚστι που δίχα διαιρούμενον εἰς ἴσα μέρη ἐν ἄλλοισί\nτε καὶ ἐν ἀριθμῷ. τούτῳ δὴ τῷ κατ’ ἀριθμὸν\nὄνομα μὲν ἄρτιον, λόγος δὲ ἀριθμὸς διαιρούμενος\nεἰς ἴσα δύο μέρη.\nΝαί.\nΤὸ τοιοῦτον φράζω. Μῶν οὖν οὐ ταὐτὸν\nἑκατέρως προσαγορεύομεν, ἐάν τε τὸν λόγον ἐρωτώμενοι\nτοὔνομα ἀποδιδῶμεν, ἐάν τε τοὔνομα τὸν λόγον\nἄρτιον ὀνόματι καὶ λόγῳ, δίχα διαιρούμενον\nἀριθμὸν προσαγορεύοντες, ταὐτὸν ὄν;\nΠαντάπασι μὲν οὖν.\nὮι δὴ ψυχὴ τοὔνομα, τίς τούτου λόγος; ἔχομεν\nἄλλον πλὴν τὸν νῦν δὴ ῥηθέντα, τὴν δυναμένην\nαὐτὴν ἑαυτὴν κινεῖν κίνησιν;\nΤὸ ἑαυτὸ κινεῖν φὴς λόγον ἔχειν τὴν αὐτὴν\n\n\nοὐσίαν ἥνπερ τοὔνομα, ὃ δὴ πάντες ψυχὴν προσαγορεύομεν;\nΦημί γε. εἰ δ᾿ ἔστι τοῦτο οὕτως ἔχον, ἆρ᾿\nἔτι ποθοῦμεν μὴ ἱκανῶς δεδεῖχθαι ψυχὴν ταὐτὸν ὂν\nκαὶ τὴν πρώτην γένεσιν καὶ κίνησιν τῶν τε ὄντων\nκαὶ γεγονότων καὶ ἐσομένων καὶ πάντων αὖ τῶν\nἐναντίων τούτοις, ἐπειδή γε ἀνεφάνη μεταβολῆς τε\nκαὶ κινήσεως ἁπάσης αἰτία ἅπασιν;\nΟὒκ, ἀλλὰ ἱκανώτατα δέδεικται ψυχὴ τῶν πάντων\nπρεσβυτάτη, γενομένη γε ἀρχὴ κινήσεως.\nἎρ᾿ οὖν οὐχ ἡ δι᾿ ἕτερον ἐν ἄλλῳ γινομένη\nκίνησις, αὐτὸ δὲ ἐν αὑτῷ μηδέποτε παρέχουσα κινεῖσθαι\nμηδὲν, δευτέρα τε καὶ ὁπόσων ἀριθμῶν βούλοιτο\nἄν τις ἀριθμεῖν αὐτὴν πολλοστὴν, τοσούτων,\nσώματος οὔσα ὄντως ἀψύχου μεταβολή.\nὈρθῶς.\nὈρθῶς ἄρα καὶ κυρίως ἀληθέστατά τε καὶ\nτελεώτατα εἰρηκότες ἂν ἦμεν ψυχὴν μὲν προτέραν\nγεγονέναι σώματος, ἢ μὴ, σῶμα δὲ δεύτερόν τε καὶ\nὕστερον ψυχῆς ἀρχούσης ἀρχόμενον κατὰ φύσιν.\n᾿Αληθέστατα μὲν οὖν.\nΜεμνήμεθά γε μὴν ὁμολογήσαντες ἐν τοῖς\nπρόσθεν ὡς εἰ ψυχὴ φανείη πρεσβυτέρα σώματος\nοὖσα, καὶ τὰ ψυχῆς τῶν τοῦ σώματος ἔσοιτο πρεσβύτερα.\nΠάνυ μὲν οὖν.\nΤρόποι δὲ καὶ ἤθη καὶ βουλήσεις καὶ λογισμοὶ\nκαὶ δόξαι ἀληθεῖς ἐπιμέλειαί τε καὶ μνῆμαι\nπρότερα μήκους σωμάτων καὶ πλάτους καὶ βάθους\nκαὶ ῥώμης εἴη γεγονότα ἂν, εἴπερ καὶ ψυχὴ σώματος.\n᾿Ανάγκη.\nἌρ’ οὖν τὸ μετὰ τοῦτο ὁμολογεῖν ἀναγκαῖον\nτῶν τε ἀγαθῶν αἰτίαν εἶναι ψυχὴν καὶ τῶν κακῶν\nκαὶ καλῶν καὶ αἰσχρῶν δικαίων τε καὶ ἀδίκων καὶ\nπάντων τῶν ἐναντίων, εἴπερ τῶν πάντων γε αὐτὴν\nθήσομεν αἰτίαν;\nΠῶς γὰρ οὔ;\nΨυχὴν δὴ διοικοῦσαν καὶ ἐνοικοῦσαν ἐν\nἅπασι τοῖς πάντη κινουμένοις μῶν οὐ καὶ τὸν οὐρανὸν\nἀνάγκη διοικεῖν φάναι;\nΤί μήν;\nΜίαν, ἢ πλείους; Πλείους· ἐγὼ ὑπὲρ σφῶν\nἀποκρινοῦμαι δυοῖν μέν γέ που ἔλαττον μηδὲν τιθῶμεν,\nτῆς τε εὐεργέτιδος καὶ τῆς τἀναντία δυναμένης\nἐξεργάζεσθαι.\nΣφόδρα ὀρθῶς εἴρηκας.\nΕἶεν. ἄγει μὲν δὴ ψυχὴ πάντα τὰ κατ’ οὐρανὸν\nκαὶ γῆν καὶ θάλατταν ταῖς αὑτῆς κινήσεσιν, αἷς\nὀνόματά ἐστι βούλεσθαι, σκοπεῖσθαι, ἐπιμελεῖσθαι,\nβουλεύεσθαι, δοξάζειν ὀρθῶς, ἐψευσμένως, χαίρουσαν,\nλυπουμένην, θαρροῦσαν, φοβουμένην, μισοῦσαν,\nστέργουσαν, καὶ πάσαις ὅσαι τούτων ξυγγενεῖς\nἢ πρωτουργοὶ κινήσεις τὰς δευτερουργοὺς αὖ παραλαμβάνουσαι\nκινήσεις σωμάτων ἄγουσι πάντα εἰς\nαὔξησιν καὶ φθίσιν καὶ διάκρισιν καὶ σύγκρισιν καὶ\nτούτοις ἑπομένας θερμότητας, ψύξεις, βαρύτητας,\nκουφότητας, σκληρὸν καὶ μαλακὸν, λευκὸν καὶ μέλαν,\nαὐστηρὸν καὶ γλυκὺ καὶ πικρὸν] καὶ πᾶσιν οἶς\nψυχὴ χρωμένη, νοῦν μὲν προσλαμβάνουσα αἰεὶ θεῖον\nὀρθῶς θεοῖς ὀρθὰ καὶ εὐδαίμονα παιδαγωγεῖ πάντα,\nἀνοίᾳ δὲ ξυγγενομένη πάντα αὖ τἀναντία τούτοις\nἀπεργάζεται.\nτιθῶμεν ταῦτα οὕτως ἔχειν; ἢ ἔτι\nδιστάζομεν εἰ ἑτέρως πως ἔχει;\nΟὐδαμῶς.\nΠότερον οὖν δὴ ψυχῆς τὸ γένος ἐγκρατὲς οὐρανοῦ\nκαὶ γῆς καὶ πάσης τῆς περιόδου γεγονέναι φῶμεν\nτὸ φρόνιμον καὶ ἀρετῆς πλῆρες, ἢ τὸ μηδέτερα\nκεκτημένον; βούλεσθε οὖν πρὸς ταῦτα ὧδε\nἀποκρινώμεθα;\nΠῶς;\nΕἰ μὲν, ὢ θαυμάσιε, φῶμεν, ἡ ξύμπασα οὐρανοῦ\nὁδὸς ἅμα καὶ φορὰ καὶ τῶν ἐν αὐτῷ ὄντων\nἀπάντων νοῦ κινήσει καὶ περιφορᾷ καὶ λογισμοῖς\nὁμοίαν φύσιν ἔχει καὶ ξυγγενῶς ἔρχεται, δῆλον ὡς\nτὴν ἀρίστην ψυχὴν φατέον ἐπιμελεῖσθαι τοῦ κόσμου\nπαντὸς καὶ ἄγειν αὐτὸν τὴν τοιαύτην ὁδὸν ἐκείνην.\nὈρθῶς.\nΕἰ δὲ μανικός τε καὶ ἀτάκτως ἔρχεται, τὴν\nκάκην.\nΚαὶ ταῦτα ὀρθότατα.\nΤίνα οὖν δὴ νοῦ κίνησις φύσιν ἔχει; τοῦτο ἤδη\nχαλεπὸν, ὦ φίλοι, ἐρώτημα ἀποκρινόμενον εἰπεῖν ἐμφρόνως.\nδιὸ δὴ καὶ ἐμὲ τῆς ἀποκρίσεως ὑμῖν δίκαιον\nτανῦν προσλαμβάνειν.\nΕὑ λέγεις.\nΜὴ τοίνυν ἐξ ἐναντίας οἷον εἰς ἥλιον ἀποβλέποντες,\nνύκτα ἐν μεσημβρίᾳ ἐπαγόμενοι, ποιησώμεθα\nτὴν ἀπόκρισιν, ὡς νοῦν ποτὲ θνητοῖς ὄμμασιν\nὀψόμενοί τε καὶ γνωσόμενοι ἱκανῶς· πρὸς δὲ εἰκόνα\nτοῦ ἐρωτωμένου βλέποντας ἀσφαλέστερον ὁρᾶν.\nΠῶς λέγεις;\nἩι προσέοικε κινήσει νοῦς, τῶν δέκα\nκινήσεων τὴν εἰκόνα λάβωμεν, ἣν συναναμνησθεὶς\nὑμῖν ἐγὼ κοινῇ τὴν ἀπόκρισιν ποιήσομαι.\nΚάλλιστα ἂν λέγοις.\nΜεμνήμεθα τοίνυν τοῦτό γε τοσοῦτον τῶν τότε,\nὅτι τῶν ἁπάντων τὰ μὲν κινεῖσθαι, τὰ δὲ μένειν\nἔθεμεν.\nΝαί.\nΤῶν δ’ αὖ κινουμένων τὰ μὲν ἐν ἐνὶ τόπῳ\nκινεῖσθαι, τὰ δ’ ἐν πλείοσι φερόμενα.\nἜστι ταύτῃ.\nΤούτοιν δὴ τοῖν κινήσεοιν τὴν ἐν ἐνὶ φερομένην\nἀεὶ περί γέ τι μέσον ἀνάγκη κινεῖσθαι τῶν ἐντόρνων\nοὐσῶν μίμημά τι κύκλων, εἶναί τε αὐτὴν τῇ\nτοῦ νοῦ περιόδῳ πάντως ὡς δυνατὸν οἰκειοτάτην\nτε καὶ ὁμοίαν.\nΠῶς λέγεις;\nΤὸ κατὰ ταὐτὰ δήπου καὶ ὡσαύτως καὶ ἐν τῷ\nαὐτῷ καὶ περὶ τὰ αὐτὰ καὶ πρὸς τὰ αὐτὰ καὶ ἕνα λόγον\nκαὶ τάξιν μίαν ἄμφω κινεῖσθαι λέγοντες νοῦν\nτήν τε ἐν ἐνὶ φερομένην κίνησιν, σφαίρας ἐντόρνου\nἀπεικασμένα φοραῖς, οὐκ ἄν ποτε φανεῖμεν φαῦλοι b\nδημιουργοὶ λόγῳ καλῶν εἰκόνων.\nὈρθότατα λέγεις.\nΟὐκοῦν αὕτη γε ἡ μηδέποτε ὡσαύτως μηδὲ κατὰ\nτὰ αὐτὰ μηδ’ ἐν ταὐτῷ μηδὲ περὶ ταὐτὰ μηδὲ πρὸς\nτὰ αὐτὰ μηδ’ ἐν ἐνὶ φερομένη μηδ’ ἐν κόσμῳ μηδ’\nἐν τάξει μηδ’ ἔν τινι λόγῳ κίνησις ἀνοίας ἂν αὖ πάσης\nεἴη ξυγγενής.\nΕἴη γὰρ ἂν ἀληθέστατα.\nΤανῦν δὴ χαλεπὸν οὐδὲν ἔτι διαρρήδην εἰπεῖν\nὡς, ἐπειδὴ ψυχὴ μέν ἐστιν ἡ περιάγουσα ἡμῖν πάντα,\nτὴν δὲ οὐρανοῦ περιφορὰν ἐξ ἀνάγκης περιάγειν φατέον\nἐπιμελουμένην καὶ κοσμοῦσαν ἤτοι τὴν ἀρίστην\nψυχὴν ἢ τὴν ἐναντίαν.\nὮ ξένε, ἀλλ’ ἐκ γε τῶν νῦν εἰρημένων\n\n\nὅσιον ἄλλως λέγειν ἢ πᾶσαν ἀρετὴν ἔχουσαν ψυχὴν\nμίαν ἢ πλείους περιάγειν αὐτά.\nΚάλλιστα, ὠ Κλεινία, ὑπήκουσας τοῖς λόγοις.\nτόδε δὲ προσυπάκουσον ἔτι.\nΤὸ ποῖον;\nἭλιον καὶ σελήνην καὶ τὰ ἄλλα ἄστρα, εἴπερ\nψυχὴ περιάγει πάντα, ἆρ’ οὐ καὶ ἓν ἕκαστον;\nΤί μήν;\nΠερὶ ἑνὸς δὴ ποιησώμεθα λόγους, οἱ καὶ ἐπὶ\nπάντα ἁρμόττοντες ἡμῖν τὰ ἄστρα φανοῦνται.\nΤίνος;\nἩλίου πᾶς ἄνθρωπος σῶμα μὲν ὁρᾷ, ψυχὴν δὲ\nοὐδείς· οὐδὲ γὰρ ἄλλου σώματος οὐδενὸς οὔτε ζῶντος\nοὔτε ἀποθανόντος τῶν ζῴων οὐδενός], ἀλλὰ ἐλπὶς\nπολλὴ τὸ παράπαν τὸ γένος ἡμῖν τοῦτο ἀναίσθητον\nπάσαις ταῖς τοῦ σώματος αἰσθήσεσι περιπεφυκέναι,\nνοητὸν δὲ εἶναι. μόνῳ νῷ δὴ καὶ νοήματι\nλάβωμεν αὐτοῦ πέρι τὸ τοιόνδε.\nΠοῖον;\nἭλιον εἰ περιάγει ψυχὴ, τριῶν αὐτὴν ἴν λέγοντες\nδρᾶν σχεδὸν οὐκ ἀποτευξόμεθα.\nΤίνων;\nὩς ἢ ἐνοῦσα ἐντὸς τῷ περιφερεῖ τούτῳ φαινομένῳ\nσώματι πάντη διακομίζει τὸ τοιοῦτον, καθάπερ\nἡμὰς ἡ παρ’ ἡμῖν ψυχὴ πάντη περιφέρει· ἤ\nποθεν ἔξωθεν σῶμα αὑτῇ πορισαμένη πυρὸς ἤ τινος\nἀέρος, ὡς λόγος ἐστί τινων, ὠθεῖ βίᾳ σώματι σῶμα·\nἢ τρίτον αὐτὴ ψιλὴ σώματος οὖσα, ἔχουσα δὲ δυνάμεις\nἄλλας τινὰς ὑπερβαλλούσας, θαύματι ποδηγεῖ.\nΝαί.\nΤοῦτο μὲν ἀνάγκη, τούτων ἔν γέ τι δρῶσαν\nψυχὴν πάντα διάγειν.”\nΤαῦτα μὲν οὖν ἐν τῷ δεκάτῳ τῶν Νόμων\nεἴρηται τῷ φιλοσόφῳ. καὶ ἐν τῷ Φιλήβῳ δὲ ἐπάκουσον\nὅπως τὴν αὐτὴν κατασκευάζει διάνοιαν\n῾Πάντες γὰρ συμφωνοῦσιν οἶ σοφοὶ, ὄντως\nσεμνύνοντες, ὡς νοῦς ἐστι βασιλέ’ ὗς ἡμῖν οὐρανοῦ\nτε καὶ γῆς. καὶ ἴσως εὑ λέγουσι· διὰ μακροτέρων\nδ’, εἰ βούλει, τὴν σκέψιν αὐτοῦ τοῦ γένους\nποιησώμεθα.\nΛέγε ὅπως βούλει, μηδὲν μῆκος ὑπολογιζόμενος\nἡμῖν, ὦ Σώκρατες, ὡς οὐκ ἀπεχθησόμενος.\nΚαλῶς εἶπας. ἀρξώμεθα δέ πως ὧδε\nἐπανερωτῶντες.\nΠῶς;\nΠότερον, ὢ Πρώταρχε, τὰ ξύμπαντα καὶ τόδε τὸ\nκαλούμενον ὅλον ἐπιτροπεύειν φῶμεν τὴν τοῦ ἀλόγου\nκαὶ εἰκῆ δύναμιν καὶ τὸ ὅπη ἔτυχεν, ἢ τἀναντία,\nκαθάπερ οἶ πρόσθεν ἡμῶν ἔλεγον, νοῦν καὶ\nφρόνησίν τινα θαυμαστὴν συντάττουσαν\nδιακυβερναν;\nΟὐδὲν τῶν αὐτῶν, ὢ θαυμάσιε Σώκρατες·\nὃ μὲν γὰρ δὴ σὺ λέγεις, νῦν] οὐδ’ ὅσιον εἶναί μοι\nφαίνεται· τὸ δὲ νοῦν πάντα διακοσμεῖν αὐτὰ φάναι\nκαὶ τῆς ὄψεως τοῦ κόσμου καὶ ἡλίου καὶ σελήνης καὶ\nἄστρων καὶ πάσης τῆς περιφορᾶς ἄξιον, καὶ οὐκ ἄλλως\nἔγωγ’ ἄν ποτε περὶ αὐτῶν εἴποιμι, οὐδ’ ἂν\nδόξαιμι.\nΒούλει δή τι καὶ ἡμεῖς τοῖς ἔμπροσθεν ὁμολογούμενον\nξυμφήσωμεν, ὡς ταῦθ’ οὕτως ἔχει; καὶ\nμὴ μόνον οἰώμεθα δεῖν τὰ ἀλλότρια ἄνευ κινδύνου\nλέγειν, ἀλλὰ καὶ συγκινδυνεύωμεν καὶ μετέχωμεν\n\n\n\nτοῦ ψόγου, ὅταν ἀνὴρ δεινὸς φῇ ταῦτα μὴ οὕτως, ἀλλ’\nἀτάκτως ἔχειν;\nΠῶς γὰρ οὐκ ἄν βουλοίμην;\nἼθι δὴ, τὸν ἐπιόντα περὶ τούτων λὀγον νῦν ἡμῖνἄθρει.\nδέγε μόνον.\nΤὰ περὶ τὴν τῶν σωμάτων φύσιν ἁπάντων τῶν\nΞᾠων, πῦρ καὶ ὕδωρ καὶ πνεῦμα, καθορῶμέν που,\nΚαὶ γῆν, κθάπερ οἰ χειμαζόμενοί φασιν, ἐνόντα ἐν\nτῇ συστάσει;\nΚαὶ μάλα. Χειμαζόμεθα γὰρ ὄντως ὑπὸ ἀπορίας\nἐν τοῖς νῦν λόγοις.\nΦέρε δὴ περὶ ἑκάστου τῶν παρ’ἡμῖν λάβε τὸ\nΤοιόνδε.\nΠοῖον;\nὍτι σμικρόν τε τούτων ἕκαστον παρ’ἡμῖν ἕνεστι\nκαὶ φαῦλον καὶ οὐδαμῆ οὐδαμῶς εἰλικρινές ὄν καὶ\nτὴν δύναμιν οὐκ ἀξίαν τῆς φύσεως ἔχον. ἐν ἐνὶ δὲ\nλαβὼν περὶ πάντων νόει ταὐτόν. Οἶον πῦρ ἔστι μέν\nπου παρ’ἡμῖν, ἔστι δ’ἐν τῷ παντἰ.\nΤί μήν;\nΟὐκοῦν σμικρὸν μέν τι τὸ παρ’ἡμῖν καὶ ἀσθενὲς\nΚαὶ φαῦλον, τὸ δ’ἐν τῷ παντὶ πλήθει τε θαυμαστὸν καὶ καἀλλει καὶ πάςῃ δυνάμει τῇ περὶ τὸ πῦρ\nοὔσῃ.\nΚαὶ μάλα ἀληθὲς ὅ λέγεις.\nΤί δέ;τρέφεται καὶ γίνεται ἐκ τούτου καὶ ἄρχεται\nτὸ τοῦ παντὸς πῦρ ὐπὸ τοῦ παρ’ἡμῖν πυρὸς , ἤ\nτοὐναντίον ὑπ’ἐκείνου τό τε ἐμὸν καὶ τὸ σὸν καὶ τὸ\nτῶν ἄλλων ξᾠων ἅπαντ’ἴσχει ταῦτα;\nΤοῦτο μὲν οὐδὲ ἀποκρίσεως ἄξιον ἐρωτᾷς.\nὈρθῶς. Ταῦτα γὰρ ἐρεῖς, οἶμαι, περί τε τῆς\n\n\n\nἐν τοῖς ζῴοις γῆς τῆς ἐνθάδε καὶ τῆς ἐν τῷ παντὶ,\nκαὶ τῶν ἄλλων δὴ ὅσων ἠρώτησα ὀλίγον ἔμπροσθεν,\nοὕτως ἀποκρινῇ.\nΤίς γὰρ ἀποκρινόμενος ἄλλως ὑγιαίνων ἄν ποτε\nφανείη;\nΣχεδὸν οὐδ’ ὁστισοῦν. ἀλλὰ τὸ μετὰ τοῦτο\nἑξῆς ἕπου. πάντα γὰρ ταῦτα ἡμεῖς τὰ νῦν δὴ λεχθέντα\nἆρ’ οὐκ εἰς ἓν συγκείμενα ἰδόντες ἐπωνομάσαμεν\nσῶμα;\nΤί μήν;\nΤαὐτὸν δὴ λάβε καὶ περὶ τοῦδε ὃν κόσμον λέγομεν·\nδιὰ τὸν αὐτὸν γὰρ τρόπον ἂν εἴη που σῶμα,\nσύνθετον ὂν ἐκ τῶν αὐτῶν.\nὈρθότατα λέγεις.\nΠότερον οὖν ἐκ τούτου τοῦ σώματος ὅλως τὸ\nπαρ’ ἡμῖν σῶμα, ἢ ἐκ τοῦ παρ’ ἡμῖν τοῦτο τρέφεταί\nτε καὶ ὅσα νῦν δὴ περὶ αὐτῶν ἐπείπομεν εἴληφέ τε\nκαὶ ἔχει;\nΚαὶ τοῦθ’ ἕτερον, ὠ Σώκρατες, οὐκ ἄξιον\nἐρωτησεως.\nΤί δέ; ἀ όδε τρα ἄξιον ἐρωτήσεως; ἢ πῶς ἐρεῖς,.\nΛέγε τὸ ποῖον.\nΤὸ παρ’ ἡμῖν σῶμα ἆρ’ οὐ ψυχὴν φήσομεν\nἔχειν;\nΔῆλον ὅτι φήσομεν.\nΠόθεν, ὠ φίλε Πρώταρχε, λαβὸν, εἴπερ μὴ τό γε\nτοῦ παντὸς σῶμα ἔμψυχον ὂν ἐτύγχανε, ταὐτά γε\nἔχον τούτῳ καὶ ἔτι πάντη καλλίονα;\nΔῆλον ὡς οὐδαμόθεν ἄλλοθεν, ὦ Σώκρατες.\nΟὐ γάρ που δοκοῦμέν γε, ὠ Πρώταρχε, τὰ\nτέτταρα ἐκεῖνα, πέρας καὶ ἄπειρον καὶ κοινὸν καὶ\nτὸ τῆς αἰτίας γένος ἐν ἅπασι τέταρτον ἐνὸν, τοῦτ’ ἐν\n\n\nμὲν τοῖς παρ᾿ ἡμῖν ψυχήν τε παρέχον καὶ σωμασκίαν\nἐμποιοῦν καὶ πταίσαντος σώματος ἰατρικὴν καὶ ἐν\nἄλλοις ἄλλα συντιθὲν καὶ ἀσκούμενον πᾶσαν καὶ\nπαντοίαν σοφίαν ἐπικαλεῖσθαι , τῶν δὲ αὐτῶν τούτων\nὄντων ἐν ὅλῳ τε οὐρανῷ καὶ κατὰ μεγάλα μέρη,\nκαὶ προσέτι καλῶν καὶ εἰλικρινῶν, ἐν τούτοις δὲ οὐκ\nἄρα μεμηχανῆσθαι τὴν τῶν καλλίστων καὶ\nτιμιωτάτων φύσιν.\nἈλλ’ οὐδαμῶς τοῦτό γ᾿ ἂν λόγον ἔχοι.\nΟὐκοῦν εἰ μὴ τοῦτο, μετ᾿ ἐκείνου τοῦ λόγου\nἂν ἑπόμενοι βέλτιον λέγοιμεν, ὡς ἔστιν, ἃ πολλάκις\nεἰρήκαμεν, ἄπειρόν τε ἐν τῷ παντὶ πολὺ καὶ πέρας\nἱκανὸν, καί τις ἐπ᾿ αὐτοῖς αἰτία οὐ φαύλη, κοσμοῦσά\nτε καὶ συντάττουσα ἐνιαυτοὺς καὶ ὥρας καὶ μῆνας,\nσοφία καὶ νοῦς λεγομένη δικαιότατα.\nΔικαιότατα δῆτα.\nΣοφία μὴν καὶ νοῦς ἄνευ ψυχῆς οὐκ ἄν ποτε\nγενοίσθην.\nΟὐ γὰρ οὖν.\nΟὐκοῦν ἐν μὲν τῇ τοῦ Δῖός ἐρεῖς φύσει βασιλικὴν\nμὲν ψυχὴν, βασιλικὸν δὲ νοῦν ἐγγίνεσθαι διὰ\nτὴν τῆς αἰτίας δύναμιν , ἐν δὲ ἄλλοις ἄλλα καλὰ,\nκαθότι φίλον ἑκάστοις λέγεσθαι.”\n“ Τὸν δ᾿ ἡγούμενον μὲν θεοὺς εἶναι , μὴ\nφροντίζειν δὲ αὐτοὺς τῶν ἀνθρωπίνων πραγμάτων,\nπαραμυθητέον. ὦ ἄριστε δὴ, φῶμεν, ὅτι μὲν ἡγῇ\nθεοὺς, συγγένειά τις ἴσως σε θεία πρὸς τὸ ξύμφυτον\nἄγει τιμᾶν καὶ νομίζειν εἶναι· κακῶν δὲ ἀνθρώπων\nκαὶ ἀδίκων τύχαι ἰδίᾳ καὶ δημοσίᾳ, ἀληθείᾳ μὲν οὐκ\nεὐδαίμονες, δόξαις δὲ εὐδαιμονιζόμεναι σφόδρα, ἀλλ᾿\n\n\n\nοὐκ ἐμμελῶς ἄγουσί σε πρὸς ἀσέβειαν, ἔν τε Μούσαις\nοὐκ ὀρθῶς ὑμνούμεναι ἅμα καὶ ἐν παντοίοις λόγοις.\nἢ καὶ πρὸς τέλος ἴσως [ἀνοσίους] ἀνθρώπους\nὁρῶν ἐλθόντας γηραιοὺς, παῖδας παίδων καταλιπόντας\nἐν τιμαῖς ταῖς μεγίσταις, ταράττῃ τανῦν\nὅταν ἐν ἅπασι τούτοις ἰδὼν ἢ δι’ ἀκοῆς αἰσθόμενος,\nἢ καὶ παντάπασιν αὐτὸς αὐτῶν τινι αὐτόπτης προστυχὼν\nπολλῶν ἀσεβημάτων καὶ δεινῶν γενομένων\nτισὶ δι’ αὐτὰ ταῦτα ὁρᾷς,] ἐκ σμικρῶν εἰς τυραννίδας\nτε καὶ τὰ μέγιστα ἀφικομένους· τότε διὰ πάντα\nτὰ τοιαῦτα δῆλος εἶ μέμφεσθαι μὲν θεοὺς ὡς αἰτίους\nὄντας τῶν τοιούτων διὰ ξυγγένειαν οὐκ ἂν ἐθέλων,\nἀγόμενος δὲ ὑπό τε ἀλογίας ἅμα καὶ οὐ δυνάμενος\nδυσχεραίνειν θεοὺς εἰς τοῦτο νῦν τὸ πάθος ἐλήλυθας,\nὥστ’ εἶναι μὲν δοκεῖν αὐτοὺς, τῶν δ’ ἀνθρωπίνων\nκαταφρονεῖν καὶ ἀμελεῖν πραγμάτων.\nἵνα\nοὖν μὴ ἐπὶ μεῖζον ἔλθῃ σοι πάθος πρὸς ἀσέβειαν τὸ\nνῦν παρὸν δόγμα, ἀλλ’ ἐάν πως οἶον ἀποδιοπομπήσασθαι\nλόγοις αὐτὸ προσιὸν γενώμεθα δυνατοὶ, πειρώμεθα,\nσυνάψαντες τὸν ἐξῆς λόγον, ᾧ πρὸς τὸν παράπαν\nοὐχ ἡγούμενον θεοὺς ἐξ ἀρχῆς διεπερανάμεθα,\nτούτῳ τανῦν προσχρήσασθαι.\nσὺ δ’, ὦ Κλεινία\nτε καὶ Μέγιλλε, ὑπὲρ τοῦ νέου, καθάπερ ἐν τοῖς\nἔμπροσθεν, ἀποκρινόμενοι διαδέχεσθε· ἐὰν δέ τι\nδύσκολον ἐγγίγνηται τοῖς λόγοις, ἐγὼ σφῶν, ὥσπερ\nνῦν δὴ, δεξάμενος διαβιβῶ τὸν ποταμόν.\nὈρθῶς λέγεις· καὶ σύ τε οὕτω ταῦτα δρᾶ ποιήσομέν\nτε ἡμεῖς εἰς τὸ δυνατὸν ἃ λέγεις.\nἈλλ’ οὐδὲν τάχ’ ἂν ἴσως εἴη χαλεπὸν ἐνδείξασθαι\nτοῦτό γε, ὡς ἐπιμελεῖς σμικρῶν εἰσὶ θεοὶ οὐχ\nἧττον, μᾶλλον δὲ, ἢ τῷ μεγέθει διαφερόντων. ἤκουε\nγάρ που καὶ παρῆν τοῖς νῦν δὴ λεγομένοις ὡς ἀγα-\n\n\nθοῖ γε ὄντες πᾶσαν ἀρετὴν τὴν τῶν πάντων ἐπιμέλειαν\nοἰκειοτάτην αὑτῶν οὖσαν κέκτηνται.\nΚαὶ σφόδρα γε ἐπήκουε.\nΤὸ μετὰ τοῦτο τοίνυν κοινῇ συνεξεταζόντων\nτίνα λέγοντες ἀρετὴν αὐτῶν ὁμολογοῦμεν αὐτοὺς\nἀγαθοὺς εἶναι. φέρε, τὸ σωφρονεῖν νοῦν τε κεκτῆσθαι\nφαμὲν ἀρετῆς, τὰ δὲ ἐναντία κακίας;\nΦαμέν.\nΤί δέ; ἀρετῆς μὲν ἀνδρείαν εἶναι, δειλίαν δὲ\nκακίας;\nΠάνυ μὲν οὑν.\nΚαὶ τὰ μὲν αἰσχρὰ τούτων, τὰ δὲ καλὰ φήσομεν;\nἈνάγκη.\nΚαὶ τῶν μὲν προσήκειν ἡμῖν, εἴπερ, ὁπόσα\nφλαῦρα, θεοῖς δὲ οὔτε μέγα οὔτε σμικρὸν τῶν τοιούτων\nμετὸν ἐροῦμεν;\nΚαὶ ταῦθ’ οὕτως ὁμολογοῖ πᾶς ἄν.\nΤί δέ; ἀμέλειάν τε καὶ ἀργίαν καὶ τρυφὴν\nεἰς ἀρετὴν ψυχῆς θήσομεν; ἢ πῶς λέγεις;\nΚαὶ πῶς;\nἈλλ' εἰς τοὐναντίον;\nΝαί.\nΤἀναντία ἄρα τούτοις εἰς τοὐναντίον;\nΤοὐναντίον.\nΤί οὖν; τρυφῶν δὴ καὶ ἀμελὴς ἀργός τε, ὃν ὁ\nποιητὴς κηφῆσι κοθούροισι μάλιστα εἴκελον ἔφασκεν\nεἶναι, γίγνοιτ’ ἂν ὁ τοιοῦτος πᾶς ἡμῖν;\nὈρθότατά γε εἰπών.\nΟὐκοῦν τόν γε θεὸν οὐ ῥητέον ἔχειν ἦθος τοιοῦτον\nὅ γε αὐτὸς μισεῖ· τῷ δέ τι τοιοῦτον φθέγγεσθαι\nπειρωμένῳ οὐκ επιτρεπτεον.\nΟὐ μὲν δή· πῶς γὰρ ἄν;\nὮι δὴ προσήκει μὲν πράττειν καὶ ἐπιμελεῖσθαι\nδιαφερόντως τινὸς, ὁ δὲ τούτου τοῦ γένους τῶν μὲν\nμεγάλων ἐπιμελεῖται, τῶν σμικρῶν δὲ ἀμελεῖ· κατὰ\nτίνα οὖν ἐπαινοῦντες τὸν τοιοῦτον λόγον οὐκ ἂν παντάπασι\nπλημμελοῖμεν; σκοπῶμεν δὲ ὧδε. ἆρ’ οὐ\nκατὰ δύο εἴδη τὸ τοιοῦτον πράττει ὁ πράττων, εἴτε\nθεὸς εἴτε ἄνθρωπος;\nΠοίω δὴ λέγομεν;\nἪ διαφέρον οὐδὲν οἰόμενος εἶναι τῷ ὅλῳ,\nἀμελουμένων τῶν σμικρῶν, ἢ ῥᾳθυμίᾳ καὶ τρυφῇ,\nεἰ διαφέρει, ὁ δὲ ἀμελεῖ· ἢ ἔστιν ἄλλως πως γιγνομένηη\nἀμέλεια; οὐ γάρ που, ὅταν γε ἀδύνατον ᾖ τῶν\nπάντων ἐπιμελεῖσθαι, τότε ἀμέλεια ἔσται τῶν σμικρῶν\nἢ μεγάλων μὴ ἐπιμελουμένῳ, ὧν ἂν δυνάμει\nθεὸς ἢ φαῦλός τις ὢν ἐλλιπὴς καὶ μὴ δυνατὸς ἐπιμελεῖσθαι\nγίγνηται.\nΠῶς γὰρ ἄν;\nΝῦν δὴ δύο ὄντες τρισὶν ἡμῖν οὖσιν ἀποκρινάσθωσαν,\nοἶ θεοὺς μὲν ἀμφότεροι ὁμολογοῦντες\nεἶναι, παραιτητοὺς δὲ ἕτερος, ὁ δὲ ἀμελεῖς τῶν σμικρῶν.\nπρῶτον μὲν θεοὺς ἀμφότεροί φατε γινώσκειν,\nκαὶ ὁρᾶν καὶ ἀκούειν πάντα, λαθεῖν δὲ αὐτοὺς οὐδὲν\nδυνατὸν εἶναι τῶν ὁπόσων εἰσὶν αἶ αἰσθήσεις τε καὶ\nἐπιστῆμαι. ταύτῃ λέγετε ἔχειν ταῦτα, ἢ πῶς;\nΟὕτως.\nΤί δέ; δύνασθαι πάντα ὁπόσων αὖ δύναμίς\nἐστι θνητοῖς τε καὶ ἀθανάτοις;\nΠῶς γὰρ οὐ συγχωρήσονται καὶ ταῦτα οὕτως ἔχειν;\nΚαὶ μὴν ἀγαθούς τε καὶ ἀρίστους ὡμολογήκαμεν\nαὐτοὺς εἶναι, πέντε ὄντες.\nΣφόδρα γε.\nἌρ’ οὖν οὐ ῥᾳθυμίᾳ μὲν καὶ τρυφῇ ἀδύνατον\nαὐτοὺς ὁμολογεῖν πράττειν ὁτιοῦν τὸ παράπαν, ὄντας\nγε οἵους λέγομεν; δειλίας γὰρ ἔγγονος ἔν γε\nἡμῖν ἀργία, ῥᾳθυμία δὲ ἀργίας καὶ τρυφῆς.\nἈληθέστατα λέγεις.\nἈργέᾳ μὲν δὴ καὶ ῥᾳθυμίᾳ οὐδεὶς ἀμελεῖ θεῶν,\nοὐ γὰρ μέτεστιν αὐτῷ που δειλίας.\nὈρθότατα λέγεις.\nΟὐκοῦν τὸ λοιπὸν, εἴπερ ἀμελοῦσι τῶν σμικρῶν\nκαὶ ὀλίγων τῶν περὶ τὸ πᾶν, ἢ γινώσκοντες ὡς τὸ\nπαράπαν οὐδενὸς τῶν τοιούτων ἐπιμελεῖσθαι δεῖ,\nδρῷεν ἂν τοῦτο· ἢ τί τὸ λοιπὸν, πλὴν τὸ γινώσκειν\nτοὐναντίον;\nΟὐδέν.\nΠότερον οὖν, ὠ ἄριστε καὶ βέλτιστε, θῶμέν\nσε λέγοντα, ὡς ἀγνοοῦντάς τε καὶ δέον ἐπιμελεῖσθαι\nδι’ ἄγνοιαν ἀμελοῦντας, ἢ γινώσκοντας ὅτι δεῖ, καθαπερ\nοἱ φαυλότατοι τῶν ἀνθρώπων λέγονται ποιεῖν,\nεἰδότες ἄλλα εἶναι βέλτιον πράττειν ὧν δὴ πράττουσι\nδιά τινας ἥττας ἡδονῶν ἢ λυπῶν οὐ ποιεῖν;\nΠῶς γὰρ ἄν;\nΟὐκοῦν δὴ τά γε ἀνθρώπινα πράγματα τῆς τε\nἐμψύχου μετέχει φύσεως ἅμα καὶ θεοσεβέστατον\nαὐτό ἐστι πάντων ζῴων ἄνθρωπος.\nΕοικε γοῦν.\nΘεῶν γε μὴν κτήματά φαμεν εἶναι πάντα ὁπόσα\nθνητὰ ζῷα ἢ νοερὰ] ὧνπερ καὶ τὸν οὐρανὸν ὅλον.\nΠῶς γὰρ οὔ;\nἬδη τοίνυν ἢ σμικρὰ ἢ μεγάλα τις φάτω\nταῦτα εἶναι τοῖς θεοῖς· οὐδετέρως γὰρ τοῖς κεκτημένοις\nἡμᾶς ἀμελεῖν ἂν εἴη προσῆκον, ἐπιμελεστάτοις\n\n\nγε οὖσι καὶ ἀρίστοις. σκοπῶμεν γὰρ καὶ τόδε ἔτι\nπρὸς τούτοις.\nΤὸ ποῖον;\nΤὸ περί τε αἰσθήσεως καὶ δυνάμεως, ἆρ’ οὐκ\nἐναντίως ἀλλήλοιν πρὸς ῥᾳστώνην καὶ χαλεπότητά\nἐστον πεφυκότε;\nΠῶς λέγεις;\nὉρᾶν μέν που καὶ ἀκούειν τὰ σμικρὰ χαλεπώτερον\nἢ τὰ μεγάλα, φέρειν δὲ αὖ καὶ κρατεῖν καὶ\nἐπιμελεῖσθαι τῶν σμικρῶν καὶ ὀλίγων παντὶ ῥᾷον ἢ\nτῶν ἐναντίων.\nΚαὶ πολύ γε.\nἸατρῷ δὴ προστεταγμένον ὅλον τι θεραπεύειν\nβουλομένῳ καὶ δυναμένῳ, τῶν μὲν μεγάλων ἐπιμελὲς\nἔσται, τῶν μορίων δὲ καὶ σμικρῶν ἀμελές· εἶθ’\nἔξει ποτὲ καλῶς αὐτῶ τὸ πὰν;\nΟὐδαμῶς.\nΟὐ μὴν οὐδέ γε κυβερνήταις οὐδὲ στρατηγοῖς\nοὐδ’ οἰκονόμοις οὐδ’ αὖ τισι πολιτικοῖς οὐδὲ\nἄλλῳ τῶν τοιούτων οὐδενὶ χωρὶς τῶν ὀλίγων ἢ σμιχρῶν\nπολλὰ ἢ μεγάλα· οὐδὲ γὰρ ἄνευ τῶν σμικρῶν\nτοὺς μεγάλους φασὶν οἱ λιθολόγοι λίθους εὖ κεῖσθαι.\nΠῶς γὰρ ἄν;\nΜὴ τοίνυν τὸν θεὸν ἀξιώσωμέν ποτε θνητῶν\nδημιουργῶν φαυλότερον, οἱ τὰ προσήκοντα αὐτοῖς\nἔργα, ὅσῳπερ ἂν ἀμείνους ὦσι, τόσῳ ἀκριβέστερα\nκαὶ τελεώτερα μιᾷ τέχνῃ σμικρὰ καὶ μεγάλα ἀπεργάζονται·\nτὸν δὲ θεὸν ὄντα τε σοφώτατον βουλόμενόν\nτε ἐπιμελεῖσθαι καὶ δυνάμενον, ὧν μὲν ῥᾷον ἐπιμεληθῆναι,\nσμικρῶν ὄντων, μηδαμῆ ἐπιμελεῖσθαι, καθάπερ\nἀργὸν ἢ δειλόν τινα διὰ πόνους ῥᾳθυμοῦντα,\nτῶν δὲ μεγάλων.\nΜηδαμῶς δόξαν τοιαύτην περὶ θεῶν, co ξένε,\nἀποδεχώμεθα· οὐδαμῆ γὰρ οὔτε ὅσιον οὔτ’ ἀληθὲς\nτὸ διανόημα διανοοίμεθ’ ἄν.\nΔοκοῦμεν δέ μοι νῦν ἤδη καὶ μεγάλα μετρίως\nδιειλέχθαι τῷ φιλαιτίῳ τῆς ἀμελείας πέρι θεῶν.\nΝαί.\nΤῷ γε βιάζεσθαι τοῖς λόγοις ὁμολογεῖν αὐτὸν μὴ\nλέγειν ὀρθῶς. ἐπῳδῶν γε μὴν προσδεῖσθαί μοι δοκεῖ\nκεῖ μύθων ἔτι τινῶν.\nΠοίων, ὢ ἀγαθέ;\nΠείσωμεν τὸν νεανίαν τοῖς λόγοις ὡς τῷ\nτοῦ παντὸς ἐπιμελουμένῳ πρὸς τὴν σωτηρίαν καὶ\nἀρετὴν τοῦ ὅλου πάντ’ ἐστὶ συντεταγμένα, ὧν καὶ\nτὸ μέρος εἰς δύναμιν ἕκαστον τὸ προσῆκον πάσχει\nκαὶ ποιεῖ. τούτοις δέ εἰσιν ἄρχοντες πρσστεταγμένοι\nἑκάστοις ἐπὶ τὸ σμικρότατον ἀεὶ πάθης καὶ πράξεως,\nεἰς μερισμὸν τὸν ἔσχατον τέλος ἀπειργασμένοι·\nὧν ἕν καὶ τὸ σὸν, ὠ σχέτλιε, μόριον ε̣ἰς τὸ πᾶν\nξυντείνει βλέπον ἀεὶ , καίπερ πάνσμικρον ὅν. σὲ δὲ\nλέληθε περὶ τοῦτο αὐτὸ ὡς γένεσις ἕνεκα ἐκείνου\nγίνεται πᾶσα, ὅπως ᾖ τῷ τοῦ παντὸς βίῳ ὑπάρχουσα\nεὐδαίμων οὐσία, οὐχ ἕνεκα σοῦ γινομένη, σὺ δ’ ἕνεκα\nἐκείνου. πᾶς γὰρ ἰατρὸς καὶ πᾶς ἔντεχνος δημιουργὸς\nπαντὸς μὲν ἕνεκα πάντα ἐργάζεται, πρὸς τὸ\nκοινῇ ξυντείνων βέλτιστον, μέρος μὴν ἕνεκα ὅλου\nκαὶ οὐχὶ ὅλον μέρους ἕνεκα ἀπεργάζεται.\nσὺ δὲ\nἀγανακτεῖς ἀγνοῶν ὅπη τὸ περὶ σὲ ἄριστον τῷ παντὶ\nξυμβαίνει καὶ σοὶ κατὰ δύναμιν τὴν τῆς κοινῆς γενέσεως.\nἐπεὶ δὲ ἀεὶ ψυχὴ συντεταγμένη σώματι τοτὲ\nμὲν ἄλλῳ, τοτὲ δ’ ἄλλῳ, μεταβάλλει παντοίας μεταβολὰς,\nδι’ ἑαυτὴν ἢ δι’ ἑτέραν ψυχὴν , οὐδὲν ἄλλο\nἔργον τῷ πεττευτῇ λείπεται πλὴν μετατιθέναι τὸ\n\n\nμὲν ἄμεινον γινόμενον ἦθος εἰς βελτίω τόπον, χεῖρον\nδὲ εἰς τὸν χείρονα, ἔνα τὸ πρέπον ἕκαστον τῆς\nμοίρας λαγχάνῃ.\nΠῆ λέγεις;\nἩιπερ ἂν ἔχοι λόγον ῥᾳστώνη ἐπιμελείας θεοῖς\nτῶν πάντων, ταύτῃ μοι δοκῶ φράζειν. εἰ μὲν γὰρ\nπρὸς τὸ ὅλον ἀεὶ βλέπων πλάττοι τις μετασχηματίζων c\nτὰ πάντα, οἷον ἐκ πυρὸς ὕδωρ ἔμψυχον, καὶ μὴ ξέμπολλα\nἐξ ἑνὸς, ἢ ἐκ πολλῶν ἕν, πρώτης ἢ δευτέρας\nἢ καὶ τρίτης γενέσεως μετειληφότα, πλήθεσιν ἄπειρ’\nἂν εἴη τῆς μετατιθεμένης κοσμήσεως. νῦν δ’ ἐστὶ\nθαυμαστὴ ῥᾳστώνη τῷ τοῦ παντὸς ἐπιμελουμένῳ.\nΠὼς αὖ λέγεις;\nὯδε. ἐπειδὴ κατεῖδεν ἡμῶν ὁ βασιλεὺς ἐμψύχους\nοὔσας τὰς πράξεις ἁπάσας καὶ πολλὴν μὲν ἀρετὴν\nἐν αὐταῖς οὖσαν, πολλὴν δὲ κακίαν, ἀνώλεθρον δὲ\nὂν γενόμενον, ἀλλ’ οὐκ αἰώνιον, ψυχὴν καὶ σῶμα,\nκαθάπερ οἱ κατὰ νόμον ὄντες θεοί· γένεσις γὰρ οὐκ\nἄν ποτε ἦν ζῴων ἀπολομένου τούτοιν θατέρου·) καὶ\nτὸ μὲν ὠφελεῖν ἀεὶ πεφυκὸς ὂν ἀγαθὸν ψυχῆς διενοήθη,\nτὸ δὲ κακὸν βλάπτειν · ταῦτα πάντα ξυνιδὼν\nἐμηχανήσατο ποῦ κείμενον ἕκαστον τῶν μερῶν\nνικῶσαν ἀρετὴν, ἡττωμένην δὲ κακίαν ἐν τῷ παντὶ\nπαρέχοι μάλιστ’ ἂν καὶ ῥᾴστα καὶ ἄριστα.\nμεμηχάνηται\nδὴ πρὸς πᾶν τοῦτο τὸ ποῖόν τι γιγνόμενον\nἀεὶ ποίαν ἔδραν δεῖ μεταλαμβάνον οἰκίζεσθαι καὶ\nτίνας ποτὲ τόπους· τῆς δὲ γενέσεως τοῦ ποίου τινὸς\nἀφῆκε ταῖς βουλήσεσιν ἑκάστων ἡμῶν τὰς αἰτίας.\nὅπη γὰρ ἂν ἐπιθυμῇ καὶ ὁποῖός τις ὢν τὴν ψυχὴν,\nταύτῃ σχεδὸν ἑκάστοτε καὶ τοιοῦτος γίγνεται ἅπας\nἡμῶν ὡς τὸ πολύ.\nΤὸ γοῦν εἰκός.\nΜεταβάλλει μὲν τοίνυν πάνθ᾿ ὃσα μέτοχά\nἐστι ψυχῆς, ἐν αὐτοῖς κεκτημένα τὴν τῆς μεταβολῆς\nαἰτίαν· μεταβάλλοντα δὲ φέρεται κατὰ τὴν τῆς εἱμαρμένης\nτάξιν καὶ νόμον. Σμικρότερα μὲν τῶν ἠθῶν\nμεταβάλλοντα ἐλάττω κατὰ τὸ τῆς χώρας ἐπίπεδον\nμεταπορεύεται, πλείω δὲ καὶ ἀδικώτερα μεταπεςόντα\nεἰς βάθος τά τε κάτω λεγόμενα τῶν όπων, ὃσα Ἃιδην\nτε καὶ τὰ τούτων ἐχόμενα τῶν ὀνομάτων ἐπονομάζοντες\nσφόδρα φοβοῦνται καὶ ὀνειροπολοῦσι ζῶντες διαλυθέντες\nτε τῶν σωμάτων. Μείζω δὴ ψυχὴ κακίας ἢ\nἀρετῆς ὁπόταν μεταβάλλῃ διὰ τὴν αὑτῆς βούληςίν\nτε καὶ ὁμιλίαν γενομένη ἰσχυρὰν, ὁπόταν μὲν ἀρετῇ\nθείᾳ προσμέξασα γίνηται διαφερόντως τοιαῦτα, διαφέροντα\nκαὶ μετέβαλε τόπον ἃγιον ὃλον, μετακομισθεῖσα\nεἰς ἀμείνω τινὰ τόπον ἓτερον· ὃταν δὲ τἀναντία,\nἐπὶ τἀναντία μεθιδρύσατο τὸν αὑτῆς βίον.\nαὓτη τοι δίκη ἐστὶ θεῶν οἳ Ὂλυμπον ἒχουσιν,\nὦ παῖ καὶ νεανίσκε, ἀμελεῖσθαι δοκῶν ὑπὸ θεῶν·\nκακίω μὲν γινόμενον πρὸς τὰς κακίους ψυχὰς, ἀμείνω\nδὲ πρὸς τὰς ἀμείνους πορευόμενον ἒν τε ζωῇ καὶ ἐν\nπᾶσι θανάτοις πάσχειν τε ἃ προςῆκον δρὰν ἐστι τοῖς\nπροσφυέσι τοῦς προσφερεὶς καὶ ποιεῖν.\nΤαύτης\nτῆς δίκης οὒτε σὺ μήποτε οὒτ᾿ ἂλλος ἀτυχὴς γενόμενος\nἐπεύξεται περιγενέσθαι θεῶν, ἣν παςῶν δίκην\n[δικῶν] διαφερόντως ἒταξάν τε οἱ τάξαντες χρεών τε\nἐξευλαβεῖσθαι τὸ παράπαν. Οὐ γὰρ ἀμεληθήσῃ πατὲ\nὑπ᾿ αὐτῆς. οὐχ οὓτω σμικρὸς ὢν δύσῃ δύσῃ κατὰ τὸ τῆς\nγῆς βάθος, οὐδ᾿ ὑψηλὸς γενόμενος εἰς τὸν οὐρανὸν\nἀναπτήσῃ τίσεις δὲ αὐτῷ τὴν προςήκουσαν τιμωρίαν\nεἲτ ᾿ ἐνθάδε μένων εἲτε καὶ ἐν Ἃιδου διαπορευθεὶς\nΕἲτε καὶ τούτων εἰς ἁγιώτερον ἒτι διακομισθεὶς τόπον.\nὁ αὐτὸς δὲ λόγος σοι καὶ περὶ ἐκείνων ἂν εἴη\nτῶν οὓς σὺ κατιδὼν ἐκ σμικρῶν μεγάλους γεγονότας\nἀνοσιουργήσαντας , ἤ τι τοιοῦτον πράξαντας , ᾠήθης\nἐξ ἀθλίων εὐδαίμονας γεγονέναι, καὶ ὡς ἐν κατίπτροις\nαὐτῶν ταῖς πράξεσιν ἡγήσω καθεωρακέναι τὴν\nπάντων ἀμέλειαν θεῶν, οὐκ εἰδὼς αὐτῶν τὴν συντέλειαν,\nὅπη ποτὲ τῷ παντὶ ξυμβάλλεται. γινώσκειν\nδὲ αὐτὴν, ὠ πάντων ἀνδρειότατε, πρὸς οὐδὲν δοκεῖς,\nἥν τις μὴ γινώσκων οὐδ’ ἂν τύπον ἴδοι ποτὲ, οὐδὲ\nλόγον ξυμβάλλεσθαι περὶ βίου δυνατὸς ἂν γένοιτο\nεἰς εὐδαιμονίαν τε καὶ δυσδαίμονα τύχην.\nταῦτα\nεἰ μέν σε πείθει Κλεινίας ὅδε καὶ ξύμπασα ἡμῶν ἥδε\nἡ γερουσία , περὶ θεῶν ὡς οὐκ οἶσθα ὅ τι λέγεις, καλῶς\nἄν σοι θεὸς αὐτὸς ξυλλαμβάνοι· εἰ δ’ ἐπιδεὴς\nἔτι λόγου ἂν εἴης, λεγόντων ἡμῶν πρὸς τὸν τρίτον\nἐπάκουε , εἰ νοῦν καὶ ὁπωσοῦν ἔχεις.”\nΤούτων ὁ νοῦς, εἰ καὶ μὴ τὰ ῥήματα, ἐν τοῖς\nἙβραίων λογίοις προκαταβέβληται συντομώτατα καὶ\nδι’ ὀλίγων τῆς διανοίας περιεχομένης. τό τε γὰρ\n“οὐχ οὕτω σμικρὸς ὢν δύσῃ κατὰ τὸ τῆς γῆς βάθος,\nοὐδ’ ὑψηλὸς γενόμενος εἰς τὸν οὐρανὸν ἀναπτήσῃ\nὅμοιον ἂν εἴη τῷ παρὰ τῷ Δαβὶδ τοῦτον ἔχοντι τὸν\nτρόπον “ ποῦ πορευθῶ ἀπὸ τοῦ πνεύματός σου , καὶ\nἀπὸ τοῦ προσώπου σου ποῦ φύγω ; ἐὰν ἀναβῶ εἰς τὸν\nοὐρανὸν, σὺ ἐκεῖ εἶ · ἐὰν καταβῶ εἰς τὸν Ἀίδην, πάρει.\nεἰ ἀναλάβοιμι πτέρυγας καὶ κατασκηνώσαιμι εἰς\nτὰ ἔσχατα τῆς θαλάσσης· καὶ γὰρ ἐκεῖ ἡ χείρ σου\nὁδηγήσει ” ἀλλὰ καὶ τὸ οἱ οὐρανοὶ διηγοῦνται\nδόξαν θεοῦ, καὶ ποίησιν χειρῶν αὐτοῦ ἀναγγέλλει\nτὸ στερέωμα. καὶ πάλιν ἐν τῷ Ἠσαίᾳ τὸ “ ἀναβλέψατε\nεἰς ὕψος τοὺς ὀφθαλμοὺς ὑμῶν, καὶ ἴδετε τίς κατέδειξε\nταῦτα πάντα.” καὶ τὸ “ἐκ μεγέθους καὶ καλλο-\n\n\nνῆς κτισμάτων ἀναλόγως ὁ γενεσιουργὸς θεωρεῖται.”\nκαὶ τὸ “τὰ γὰρ ἀόρατα αὐτοῦ ἀπὸ κτίσεως κόσμου\nτοῖς ποιήμασι νοούμενα καθορᾶται, ἥ τε ἀΐδιος αὐτοῦ\nδύναμις καὶ θειότης.” ἀλλὰ καὶ τὸ “ἐζήλωσα ἐπὶ τοῖς\nἀνόμοις, εἰρήνην ἁμαρτωλόν θεωρῶν” μεταπεφράσθαι\nμοι δοκεῖ ὑπὸ τοῦ Πλάτωνος διὰ τοῦ “ὁ αὐτὸς\nδὲ λόγος σοι καὶ περὶ ἐκείνων ἂν εἴη τῶν οὓς σὺ\nκατιδὼν ἐκ μικρῶν μεγάλους γεγονότας ἀνοσιουργήσαντας,\nἤ τι τοιοῦτον πράξαντας, ᾠήθης ἐξ ἀθλίων\nεὐδαίμονας γεγονέναι.” καὶ τὰ ἄλλα δὲ ὅσα τούτοις\nὁμοίως εἴρηται προύλαβε τὴν εἰς πλάτος ἐκτεθεῖσαν\nτοῦ Πλάτωνος ἑρμηνείαν ἐν τοῖς Ἑβραίων λόγοις.\nἕκαστον δ᾿ οὖν αὐτῶν κατὰ μέρος εὕροις ἂν ἀκριβῶς\nἐξετάζων τοῖς Ἑβραίων συμφερόμενον γράμμασι.\nἙβραίων δὲ εἶναι λόγους οὐ μόνον τὰ παρὰ Μωσεῖ\nλόγιά φημι, ἀλλὰ καὶ τὰ τῶν ἄλλων μετὰ Μωσέα\nθεοφιλῶν ἀνδρῶν, εἴτε προφητῶν εἴτε καὶ ἀποστόλων\nτοῦ σωτῆρος ἡμῶν, ὧν ἡ τῶν δογμάτων συμφωνία\nμιᾶς εἰκότως αὐτοὺς καὶ τῆς αὐτῆς προσηγορίας\nἀξιώσειεν.\nΠΡΟΟΙΜΙΟΝ.Ἐπειδὴ πέφηνεν ἐν τοῖς πρὸ τούτου συγγράμμασια\nἡ κατὰ Πλάτωνα φιλοσοφία κατὰ πλεῖστα Μωσέως\nκαὶ τῶν παρ᾿ Ἑβραίοις ἱερῶν λόγων ἑρμηνείαν\nὥσπερ ἐπὶ τὴν Ἑλλάδα φωνὴν περιέχουσα, ἔρχομαι\nνῦν ὁμοῦ καὶ τὰ λείποντα προσαποδοῦναι τῷ λόγῳ,\nκαὶ τὰ τοῖς πρὸ ἡμῶν εἰς τοὺς τόπους εἰρημένα διελθεῖν,\nὁμοῦ καὶ διαβολῆς εὐλόγου αἰτίαν ἀπολυσό-\n\n\nμένος, εἰ δή τις ἡμῖν ἐπικαλῶν φαίη, τί δή ποτ’ οὖν,\nΜώσεως καὶ Πλάτωνος τὰ συνῳδὰ πεφιλοσοφηκότων,\nοὐχὶ τὰ Πλάτωνος, ἀλλὰ τὰ Μώσεως μέτιμεν, τοὔμπαλιν\nδέον, ὅτι δὴ πρὸς τοῖς ἴσοις δόγμασι προσήκων\nἡμίν γένοιτ’ ἂν Ἕλλησιν οὖσιν ὁ Ἑλληνικὸς μᾶλλον\nἢ ὁ βάρβαρος. ὀκνῶν δὲ ἀπαντήσαι πρὸς τοῦτο αἰδοῖ\nτῇ πρὸς τὸν φιλόσοφον , τοῦτον μὲν εἰς ὕστερόν ἀνατίθεμαι\nτὸν λόγον , τὰ δέ γε πρῶτά μοι λεχθέντα\nπρῶτα διασκέψομαι. λαβὼν οὖν ἀνάγνωθι ὁποίαν\nἐπήγετο δόξαν ὁ Πλάτων’ περὶ τῶν Ἑλληνικῶν θεολόγων\nτε καὶ ποιητῶν, ὅπως τε πάσας τὰς πατρίους\nπερὶ τῶν θεῶν ὑπολήψεις ἠθέτει καὶ τὴν ἐν αὐτοῖς\nἀτοπίαν διήλεγχεν.\nΠερὶ δὲ τῶν ἄλλων δαιμόνων εἰπεῖν τε καὶ\nγνῶναι τὴν γένεσιν μεῖζον ἢ καθ’ ἡμᾶς, πιστευτέον\nδὲ τοῖς εἰρηκόσιν ἔμπροσθεν , ἐκγόνοις μὲν θεῶν οὐσιν,\nὡς ἔφασαν, σαφῶς δέ που τοὺς ἑαυτῶν προγόνους\nεἰδόσιν. ἀδύνατον οὖν θεῶν παισὶν ἀπιστεῖν,\nκαίπερ ἄνευ εἰκότων καὶ ἀναγκαίων ἀποδείξεων λέγουσιν,\nἀλλ’ ὡς οἰκεῖα φασκόντων ἀπαγγέλλειν ἑπομένους\nτῷ νόμῳ πιστευτέον.\nοὕτως οὖν κατ’ ἐκείνους\nἡμῖν ἡ γένεσις περὶ τούτων τῶν θεῶν ἐχέτω καὶ\nλεγέσθω. Γῆς τε καὶ Οὐρανοῦ παῖδες Ὠκεανός τε\nκαὶ Τηθὺς ἐγενέσθην, τούτων δὲ Φόρκυς Κρόνος τε\nκαὶ Ῥέα [καὶ ὅσοι μετὰ τούτων,] ἐκ δὲ Κρόνου\nΡέας Ζεὺς Ἥρα τε καὶ πάντες ὅσους ἴσμεν ἀδελφοὺς\nλεγομένους αὐτῶν , ἔτι τε τούτων ἄλλους ἐκγόνους.”\nΔιὰ τούτων πιστεύειν τοῖς περὶ θεῶν μύθοις\nκαὶ αὐτοῖς δὲ τοῖς τῶν μύθων ποιηταῖς ὡς δὴ θεῶν\nἐκγόνοις οὖσι παρακελευσάμενος , πρῶτα μὲν διὰ τοῦ\n\n\n\nφάναι ἐκγόνους εἶναι τῶν θεῶν τοὺς ποιητὰς χλευάζειν\nμοι δοκεῖ, ὡς καὶ τῶν θεῶν ἀνθρώπων γεγονότων\nκαὶ τοῖς ἐκγόνοις ὁμοίων τὴν φύσιν.\nδιαβάλλει\nδ’ ἑξῆς ἄντικρυς τοὺς θεολόγους, οὓς ἐκγόνους\nἔφησεν εἶναι θεῶν δι’ ὧν ἐπάγει φάσκων ‘καίπερ\nἄνευ εἰκότων καὶ ἀναγκαίων ἀποδείξεων λέγουσι” δι’\nὧν τε προστίθησι τὸ “ ὡς ἔφασαν.” παίζειν δ’ ἔοικε\nλέγων “ σαφῶς γἐπου τοὺς ἑαυτῶν προγόνους εἰδόσι·”\nκαὶ τὸ “ ἀδύνατον θεῶν παισὶν ἀπιστεῖν. καὶ τὸ\nπαρὰ γνώμην δὲ ταῦτα λέγειν τῶν νόμων ἕνεκα διαρρήδην\nπαρίστησιν , ὁμολογήσας ὅτι δέοι ἑπομένους\nτῷ νόμῳ πιστεύειν αὐτοῖς.\nὅτι δὲ ταῦτ’ ἐνόει ἐπάκουσον\nὅπως γυμνῇ καὶ ἀκατακαλύπτῳ φωνῇ τοὺς\nδὴ θεολόγους ἅπαντας διαβάλλει , κόπτων ἐν ἐπινομίδι\nτούτοις τοῖς ῥήμασιν\n“ Θεογονίαν τοίνυν καὶ ζῳογονίαν ἀναγκαῖον, ὡς\nἔοικεν , πρῶτόν μοι κακῶς ἀπεικασάντων τῶν ἔμπροσθεν,\nβέλτιον ἀπεικάσαι κατὰ τὸν ὕστερον λόγον, ἀναλαβόντα\nὃν πρὸς τοὺς ἀσεβεῖς ἐπικεχείρηκα λόγον.”\nὍτι δ’ εὐλόγως τὴν τῶν πρώτων θεολογίαν\nπαραιτεῖται διδάσκει ἐν τῷ δευτέρῳ τῆς Πολιτείας,\nἔνθα τὸν νοῦν ἐπιστῆσαι ἄξιον ὁπόσα καὶ οἷα περὶ\nτῶν αὐτῶν ποιητῶν τε καὶ θεολόγων τῶν γε ἐκ παλαιοῦ\nπαραδεδομένων περὶ τῶν Ἑλληνικῶν θεῶν διέξεισιν,\nὧδε ῥήμασιν αὐτοῖς φάσκων\n“Ἐν τοῖς μείζοσιν, ἦν δ’ ἐγὼ, μύθοις] ὀψόμεθα\nκαὶ τοὺς ἐλάττους. δεῖ γὰρ δὴ τὸν αὐτὸν τύπον\nεἶναι καὶ ταὐτὸν δύνασθαι τούς τε μείζους καὶ τοὺς\nἐλάττους. ἢ οὐκ οἴει; ἔγωγε, ἴφη· ἀλλ’ οὐκ ἐννοῶ\n\n\n\n\nοὐδὲ τοὺς μείζους τίνας λέγεις. Οὓς Ἡσίοδός τε,\nεἶπον, καὶ Ὅμηρος ἡμῖν ἐλεγέτην καὶ οἶ ἄλλοι ποιηταί.\nοὗτοι γάρ που μύθους ψευδεῖς τοῖς ἀνθρώποις\nσυντιθέντες ἔλεγόν τε καὶ λέγουσι.\nΠοίους δὴ,\nἦ δ’ ὃς, καὶ τί αὐτῶν μεμφόμενος λέγεις; Ὅπερ, ἦν\nδ’ ἐγὼ, χρὴ πρῶτόν τε καὶ μάλιστα μέμφεσθαι, ἄλλως\nτε καὶ ἐάν τις μὴ καλῶς ψεύδηται. Τί τοῦτο ; Ὅταν\nεἰκάζῃ τις κακῶς οὐσίαν τῷ λόγῳ περὶ θεῶν τε καὶ\nἡρώων, οἶοί εἰσιν , ὥσπερ γραφεὺς μηδὲν ἐοικότα\nγράφων οἷς ἂν ὅμοια βουληθῇ γράψαι. Καὶ γὰρ, ἔφη,\nὀρθῶς ἔχει τὰ τοιαῦτα μέμφεσθαι. ἀλλὰ πῶς δὴ\nλέγομεν καὶ ποῖα ;\nΠρῶτον μὲν δὴ, ἦν δ’ ἐγὼ, τὸ\nμέγιστον καὶ περὶ τῶν μεγίστων ψεῦδος ὁ] εἰπὼν οὐ\nκαλῶς ἐψεύσατο, ὡς Οὐρανός τε εἰργάσατο ἅ φησι\nδρᾶσαι αὐτὸν Ἡσίοδος , ὅ τε αὖ Κρόνος ὡς ἐτιμωρήσατο\nαὐτόν. τὰ δὲ δὴ Κρόνου ἔργα καὶ πάθη ὑπὸ\nτοῦ υἱέος, οὐδ’ ἂν εἰ ἦν ἀληθῆ , ᾤμην δεῖν ῥᾳδίως\nοὕτω λέγεσθαι πρὸς ἄφρονάς τε καὶ νέους, ἀλλὰ\nμάλιστα μὲν σιγᾶσθαι, εἰ δ’ ἀνάγκη τις ἦν λέγειν,\nδι’ ἀπορρήτων ἀκούειν ὡς ὀλιγίστους , θυσαμένους\nοὐ χοῖρον , ἀλλά τι μέγα καὶ ἄπορον θῦμα , ὅπως ὡς\nἐλαχίστοις συνέβη ἀκοῦσαι.\nΚαὶ γὰρ, r] δ’ ὃς, οὑτοί\nτοί γε οἶ λόγοι χαλεποί Καὶ οὐ λεκτέοι γε, ἔφην, ὧ\nἈδείμαντε , ἐν τῇ ἡμετέρᾳ πόλει. οὐδὲ λεκτέον νέῳ\nἀκούοντι ὡς ἀδικῶν τὰ ἔσχατα οὐδὲν ἂν θαυμαστὸν\nποιοῖ, οὐδ’ αὖ ἀδικοῦντα πατέρα κολάζων παντὶ\nτρόπῳ , ἀλλὰ δρῴη ἂν ὅπερ θεῶν οἱ πρῶτοί τε καὶ\nμέγιστοι. Οὐ μὰ τὸν Δία, ἦ δ’ ὃς, οὐδεαὐτῷ μοι δοκεῖ\nἐπιτήδεια εἶναι λέγειν.\nΟὐδέ γε, ἦν δ’ ἐγὼ, τὸ\nπαράπαν ὡς θεοὶ θεοῖς πολεμοῦσί τε καὶ ἐπιβουλεύουσι\nκαὶ μάχονται · οὔτε γὰρ ἀληθῆ · εἴ γε δεῖ ἡμῖν\nτοὺς μέλλοντας τὴν πόλιν φυλάσσειν αἴσχιστον νομί-\n\n\nζεῖν τὸ ῥᾳδίως ἀλλήλοις ἀπεχθάνεσθαι. πολλοῦ δεῖ\nγιγαντομαχίας τε μυθολογητέον αὐτοῖς καὶ ποικιλτέον\nκαὶ ἄλλας ἔχθρας πολλὰς καὶ παντοδαπὰς θεῶν\nτε καὶ ἡρώων πρὸς συγγενεῖς τε καὶ οἰκείους αὐτῶν,\nἀλλ’ εἴ πως μέλλοιμεν πείσειν ὡς οὐδεὶς πώποτε πολίτης\nἕτερος ἑτέρῳ ἀπήχθετο οὐδ’ ἐστὶ τοῦτο ὅσιον,\nτοιαῦτα μᾶλλον λεκτέα πρὸς τὰ παιδία εὐθὺς, καὶ\nγέρουσι καὶ γραυσὶ καὶ πρεσβυτέροις γιγνομένοις, καὶ\nτοὺς ποιητὰς ἐγγὺς τούτων ἀναγκαστέον λογοποιεῖν.\nἭρας δὲ δεσμοὺς ὑπὸ υἱέος καὶ Ἡφαίστου ῥίψεις\nὑπὸ πατρὸς, μέλλοντος τῇ μητρὶ ἀμύνειν τυπτομένῃ,\nκαὶ θεομαχίας ὅσας Ὅμηρος πεποίηκεν , οὐ παραδεκτέον\nεἰς τὴν πόλιν, οὔτ' ἐν ὑπονοίαις πεποιημένας\nοὔτε ἄνευ ὑπονοιῶν.\nὁ γὰρ νέος οὐχ οἷός τε κρίνειν\nὅ τι τε ὑπόνοια καὶ ὅ τι μὴ, ἀλλ’ ἃ ἂν τηλικοῦτος\nὢν λάβῃ ἐν ταῖς δόξαις, δυσέκνιπτά τε καὶ\nἀμετάστατα φιλεῖ γίγνεσθαι. ὧν δὴ ἴσως ἕνεκα περὶ\nπαντὸς ποιητέον, ἃ πρῶτα ἀκούουσιν, ὅτι κάλλιστα\nμεμυθολογημένα πρὸς ἀρετὴν ἀκούειν.\nἜχει γὰρ,\nἔφη, λόγον· ἀλλ’ εἴ τις αὖ καὶ ταῦτα ἐρωτῴη ἡμᾶς\nἅττα ἐστὶ καὶ τίνες οἶ μῦθοι , τίνας ἂν φαῖμεν ; καὶ\nἐγὼ εἶπον, ὦ Ἀδείμαντε, οὐκ ἐσμὲν ποιηταὶ ἐγώ τε\nκαὶ σὺ ἐν τῷ παρόντι, ἀλλ’ οἰκισταὶ πόλεως. οἰκισταῖς\nδὲ τοὺς μὲν τύπους προσήκει εἰδέναι ἐν οἷς δεῖ\nμυθολογεῖν τοὺς ποιητὰς, παρ’ οὓς ἐὰν ποιῶσιν οὐκ\nἐπιτρεπτέον , οὐ μὴν αὐτοῖς γε ποιητέον μύθους.\nὈρθῶς, ἔφη· ἀλλ’ αὐτὸ δὴ τοῦτο οἷ τύποι περὶ\nθεολογίας τίνες ἂν εἶεν; Τοιοίδε πού τινες, ἦν δ’\nἐγὼ, οἷος τυγχάνει ὢν ὁ θεὸς, ἀεὶ δή που ἀποδοτέον,\nἐάν τέ τις αὐτὸν ἐν ἔπεσι ποιῇ ἐάν τε ἐν μέλεσιν ἐάν\nτε ἐν τραγῳδίᾳ. Δεῖ γάρ. Οὐκοῦν ἀγαθὸς ὁ θεὸς\nτῷ ὄντι τε καὶ λεκτέον οὕτω.\nΤί μήν; Ἀλλὰ\n\n\nμὴν οὐδέν γε τῶν ἀγαθῶν βλαβερόν. ἦ γάρ; Οὔ\nμοι δοκεῖ. Ἄρ’ οὖν τὸ μὴ βλαβερὸν βλάπτει; Οὐδαμῶς.\nὋ δὲ μὴ βλάπτει, κακόν τι ποιεῖ; Οὐδὲ τοῦτο.\nὁ δέ γε μηδὲν κακὸν ποιεῖ, οὐδ’ ἄν τινος εἴη κακοῦ\nαἴτιον. Πῶς γάρ; Τί δέ; ὠφέλιμον τὸ ἀγαθόν; Ναί.\nΑἴτιον ἄρα εὐπραγίας ; Ναί.\nΟὐκ ἄρα πάντων γε\nαἴτιοντὸ ἀγαθὸν, ἀλλὰ τῶν μὲν εὖ ἐχόντων αἴτιον, τῶν\nδὲ κακῶν ἀναίτιον. Παντελῶς γε, ἔφη. Οὐδ’ ἄρα, ἦν\nδ’ ἐγὼ, ὁ θεὸς, ἐπειδὴ ἀγαθὸς, πάντων ἂν εἴη αἴτιος,\nὡς οἶ πολλοὶ λέγουσιν, ἀλλ’ ὀλίγων τοῖς ἀνθρώοις\nαἴτιος, πολλῶν δὲ ἀναίτιος · πολὺ γὰρ ἐλάττω τὰ ἀγαθὰ\nτῶν κακῶν ἡμῖν. καὶ τῶν μὲν ἀγαθῶν οὐδὲν ἄλλο\nαἰτιατέον, τῶν δὲ κακῶν ἄλλα ἄττα δεῖ ζητεῖν τὰ αἴτια,\nἀλλ’ οὐ τὸν θεόν.\nἈληθέστατα, ἔφη, δοκεῖς μοι\nλέγειν. Οὐκ ἄρα , ἦν δ’ ἐγὼ , ἀποδεκτέον οὔτε Ομήρου\nοὔτε ἄλλου ποιητοῦ ταύτην τὴν ἁμαρτίαν περὶ\nτοὺς θεοὺς ἀνοήτως ἁμαρτάνοντος , καὶ λέγοντος ὡς\nδοιοὶ πίθοι κατακείαται ἐν Δῖός οὔδεικηρῶν ἔμπλειοι, ὁ μὲν ἐσθλῶν, αὐτὰρ ὁ δειλῶν·\nκαὶ ᾧ μὲν ἂν μίξας ὁ Ζεὺς ἀμφοτέρων δῷ ,\nἄλλοτε μέν γε κακῷ ὅ γε κύρεται, ἄλλοτε δ’ ἐσθλῷ.\nᾧ δ’ ἂν μὴ, ἀλλ’ ἄκρατα τὰ ἕτερα,\nτὸν δὲ κακὴ βούβρωστις ἐπὶ χθόνα δῖαν ἐλαύνει · c\nοὐδ’ ὡς ταμίας ὁ Ζεὺς ἡμῖν\nἀγαθῶν τε κακῶν τε τέτυκται.\nτὴν δὲ τῶν ὅρκων καὶ σπονδῶν σύγχυσιν, ἣν ὁ Πάνδαρος\nσυνέχεεν, ἐάν τις φῇ δι’ Ἀθηνᾶς τε καὶ Δῖός\nγεγονέναι, οὐκ ἐπαινεσόμεθα· οὐδὲ θεῶν ἔριν τε καὶ\nκρίσιν διὰ Θέμιδός τε καὶ Δῖός · οὐδ’ αὖ, ὡς Αίσχύλος\nλέγει, ἐατέον ἀκούειν τοὺς νέους, ὅτι\n\n\nθεὸς μὲν αἰτίαν φύει βροτοῖς,ὅταν κακῶσαι δῶμα παμπήδην θέλῃ.\nἀλλ’ ἐάν τις ποιῇ ἐν οἶς ταῦτα τὰ ἰαμβεῖα ἔνεστι,\nτὰ τῆς Νιόβης πάθη ἤ τὰ Πελοπιδῶν ἤ τὰ Τρωϊκὰ\nἤ τι ἄλλο τῶν τοιούτων, ἤ οὐ θεοῦ ἔργα ἐατέον αὐτὰ\nλέγειν, ἤ εἰ θεοῦ, ἐξευρετέον αὐτοῖς σχεδὸν ὅν νῦν\nἡμεῖς λόγον ζητοῦμεν, καὶ λεκτέον ὡς ὁ μὲν θεὸς δίκαιά\nτε καὶ ἀγαθὰ εἰργάζετο, οἱ δὲ ὠνίναντο κολαζόμενοι.\nὡς δ’ ἄθλιοι μὲν οἱ δίκην διδόντες, ἦν δὲ\nὁ δρῶν ταῦτα θεὸς, οὐκ ἐκτέον λέγειν τὸν ποιητήν.\nἀλλ’ εἰ μὲν ὅτι ἐδεήθησαν κολάσεως λέγοιεν ὡς\nἄθλιοι οἱ κακοὶ, διδόντες δὲ δίκην ὠφελοῦντο ὑπὸ\nτοῦ θεοῦ, ἐατέον.\nκακῶν δὲ αἴτιον φάναι θεόν\nτινι γίγνεσθαι ἀγαθὸν ὄντα, διαμαχητέον παντὶ τρόπῳ,\nμήτε τινὰ ταῦτα λέγειν ἐν τῇ ἑαυτοῦ πόλει, εἰ μέλλει\nεὐνομήσεσθαι, μήτε τινὰ ἀκούειν, μήτε νεώτερον\nμήτε πρεσβύτερον, μήτε ἐν μέτρῳ μήτ’ ἄνευ μέτρου\nμυθολογοῦντα, ὡς οὔτε ὅσια ἄν λεγόμενα, εἰ λέγοιτο,\nοὔτε ξύμφορα ἡμῖν οὔτε ξύμφωνα αὐτὰ αὑτοῖς.\nΞύμψηφός\nσοι εἰμὶ, ἔφη, τούτου τοῦ νόμου, κάμοὶ ἀρέσκει.\nΟὖτος μὲν τοίνυν, ἦν δ’ ἐγὼ, εἶς ἄν εἴη τῶν\nπερὶ θεοῦ νόμων τε καὶ τύπων, ἐν οἶς δεήσει τούς\nτε λέγοντας λέγειν καὶ τοὺς ποιοῦντας ποιεῖν μὴ\nπάντων αἴτιον τὸν θεὸν, ἀλλὰ τῶν ἀγαθῶν. Καὶ μάλα,\nἔφη, ἀπόχρη.\nΤί δὲ δὴ ὁ δεύτερος ὅδε; ἆρα γόητα\nτὸν θεὸν οἴει εἶναι, πκαὶ οἶον ἐξ ἐπιβουλῆς φαντάζεσθαι\nἄλλοτε ἐν ἄλλαις ἰδεαις, τοτὲ μὲν αὐτὸν γιγνόμενον\nκαὶ ἀλλάττοντα τὸ αὑτοῦ εἶδος εἰς πολλὰς\nμορφὰς, τοτὲ δὲ ἡμᾶς ἀπατῶντα καὶ ποιοῦντα περὶ\nαὑτοῦ τοιαῦτα δοκεῖν, ἤ ἁπλοῦν τε εἶναι, καὶ πάντων\nἥκιστα τῆς αὑτοῦ ἰδέας πἐκβαίνειν; Οὐκ ἔχω, ἔφη,\nνῦν γε οὕτως εἰπεῖν.\nΤί δὲ τόδε; οὐκ ἀνάγκη,\n\n\n\nεἴπερ τι ἐξίσταιτο τῆς αὑτοῦ ἰδέας, ἢ αὐτὸ ὑφ’ αὑτοῦ\nμεθίστασθαι , ἢ ὑπ’ ἄλλου; Ἀνάγκη. Οὐκοῦν ὑπὸ\nμὲν ἄλλου τὰ ἄριστα ἔχοντα ἥκιστα ἀλλοιοῦταί τε καὶ\nκινεῖται, οἶον σῶμα ὑπὸ σιτίων τε καὶ ποτῶν καὶ πόνων,\nκαὶ πᾶν φυτὸν ὑπὸ εἰλήσεων τε καὶ ἀνέμων καὶ\nτῶν τοιούτων παθημάτων , οὐ τὸ ὑγιέσταστόν τε καὶ\nχαριέστατον ἥκισταἀλλοιοῦται; Πῶς δ’ οὔ;\nΨυχὴν\nδὲ οὐ τὴν ἀνδρειοτάτην καὶ φρονιμωτάτην ἥκιστ’ ἄν\nτι πάθος ἔξωθεν ταράξειέτε φρονιμωτάτην Ναί. Καὶ\nμήν που καὶ τά γε ξύνθετα πάντα σκεύη τε καὶ οἰκοδομήματα\nκαὶ ἀμφιέσματα, κατὰ τὸν αὐτὸν λόγον, τὰ εὖ\nεἰργασμένα καὶ εὖ ἔχοντα ὑπὸ χρόνου τε καὶ τῶν ἄλλων\nπαθημάτων ἥκιστα ἀλλοιοῦται. Ἒστι ταῦτα.\nΠᾶν’\nδὴ τὸ καλῶς ἔχον ἢ φύσει ἢ τέχνῃ ἢ ἀμφοτέροις ἐλαχίστην\nμεταβολὴνὑπ' ἄλλου ἐνδέχεται. Ἔοικεν. Ἀλλὰ μὴν\nὁ θεός γε καὶ τὰ τοῦ θεοῦ πάντη ἄριστα ἔχει. Πῶς\nδ’ οὔ; Ταύτῃ μὲν δὴ ἥκιστ’ ἂν πολλὰς μορφὰς ἴσχοι\nὁ θεός. Ἥκιστα δῆτα. Ἀλλ’ ἆρα αὐτὸς αὑτὸν μεταβάλλοι\nἂν καὶ ἀλλοιοῖ; Δηλονότι, ἔφη, εἴπερ ἀλλοιοῦται.\nΠότερον οὖν ἐπὶ τὸ βέλτιόν τε καὶ κάλλιον\nμεταβάλλει ἑαυτὸν , ἢ ἐπὶ τὸ χεῖρον καὶ αἴσχιον αὑτοῦ;\nἈνάγκη, ἔφη, ἐπὶ τὸ χεῖρον ἑαυτοῦ, εἴπερ\nἀλλοιοῦται· οὐ γάρ που ἐνδεᾶ γε φήσομεν τὸν θεὸν\nκάλλους ἢ ἀρετῆς εἶναι. Ὀρθότατα, ἦν δ’ ἐγὼ, λέγεις.\nκαὶ οὕτως ἔχοντος δοκεῖ ἄν τίς σοι, ὦ Ἀδείμαντε,\nἑκὼν αὑτὸν χείρω ποιεῖν ὁπῃοῦν ἢ θεῶν ἢ ἀνθρώπων;\nἈδύνατον, ἔφη. Ἀδύνατον ἄρα, ἔφην, καὶ\nθεὸν ἐθέλειν αὑτὸν ἀλλοιοῦν , ἀλλ’, ὡς ἔοικε, κάλλιστος\nκαὶ ἄριστος ὢν εἰς τὸ δυνατὸν ἕκαστος αὐτῶν\nμένει ἀεὶ ἁπλῶς ἐν τῇ αὑτοῦ μορφῇ. Πᾶσα, ἔφη,\nἀνάγκη ἔμοιγε δοκεῖ. Μηδεὶς ἄρα, ἦν δ’ ἐγὼ, ὦ ἄριστε,\nλεγέτω ἡμῖν τῶν ποιητῶν ὡς\n\n\nθεοὶ ξείνοισιν ἐοικότες ἀλλοδαποῖσιν ,\nπαντοῖοι τελέθοντες, ἐπιστρωφῶσι πόληας.\nμηδὲ Πρωτέως τε καὶ Θέτιδος καταψευδέσθω μηδεὶς,\nμηδ’ ἐν τραγῳδίαις μηδ’ έν τοῖς ἄλλοις ποι-\nἤμασιν εἰσαγέτω Ἥραν ἠλλοιωμένην, ὡς ἱέρειαν\nἀγείρουσαν\nἸνάχου Ἀργείου ποταμοῦ παισὶν βιοδώροις.\nκαὶ ἄλλα τοιαῦτα πολλὰ μὴ ἡμῖν ψευδέσθωσαν.\nμηδ’ αὖ ὑπὸ τούτων ἀναπειθόμεναι αἶ μητέρες τὰ\nπαιδία ἐκδειματούντων, λέγουσαι τοὺς μύθους κακῶς,\nὡς ἄρα θεοίτινες περιέρχονται νύκτωρ πολλοῖς ξένοις\nκαὶ παντοδαποῖς ἰνδαλλόμενοι, ἵνα μὴ ἅμα μὲν εἰς\nθεοὺς βλασφημῶσιν , ἅμα δὲ τοὺς παῖδας ἀπεργάζωνται\nδειλοτέρους. Μὴ γὰρ, ἔφη.\nἈλλ' ἆρα, ἦν\nδ’ ἐγὼ, αὐτοὶ μὲν οἶ θεοί εἰσιν οἷοι μὴ ματαβάλλειν,\nἡμᾶς δὲ ποιοῦσι δοκεῖν σφᾶς παντοδαποὺς φαίνεσθαι\nἐξαπατῶντες καὶ γοητεύοντες; Ἴσως, ἔφη. Τί δέ;\nἦν δ’ ἐγώ· ψεύδεσθαι ὁ θεὸς ἐθέλοι ἂν ἢ λόγῳ ἢ\nἔργῳ φαντάσματα προτείνων; Οὐκ οἶδα, ἦ δ’ ὅς.\nΟὐκ οἶσθα 5 ἦν δ’ ἐγὼ , ὅτι τό γε ὡς ἀληθῶς\nψεῦδος, εἰ οἷόν τε τοῦτ’ εἰπεῖν, πάντες θεοί τε καὶ\nἄνθρωποι μισοῦσι; Πῶς, ἔφη, λέγεις; Οἶσθά που,\nἦν δ’ ἐγὼ, ὅτι τῷ κυριωτάτῳ ἑαυτῶν ψεύδεσθαι καὶ\nπερὶ τὰ κυριώτατα οὐδεὶς ἑκὼν ἐθέλει, ἀλλὰ πάντων\nμάλιστα φοβεῖται ἐκεῖ αὐτὸ κεκτῆσθαι. Οὐδὲ νῦν\nπω, ἦ δ’ ὃς, μανθάνω.\nΟἴει γάρ τί με, ἔφην,\nσεμνὸν λέγειν · ἐγὼ δὲ λέγω ὅτι τῇ ψυχῇ περὶ τὰ\nὄντα ψεύδεσθαί τε καὶ ἐψεῦσθαι καὶ ἀμαθῆ εἶναι\nκαὶ ἐνταῦθα ἔχειν τε καὶ κεκτῆσθαι τὸ ψεῦδος πάντες\nἥκιστ’ ἂν δέξαιντο καὶ μισοῦσι μάλιστα αὐτὸ ἐν\nτῷ τοιούτῳ.\nΠολύ γ’, ἔφη. Ἀλλὰ μὴν ὀρθότατά\n\n\nγ’ ἂν , ὃ νῦν δὴ ἔλεγον, τοῦτο ὡς ἀληθῶς ψεῦδος\nκαλοῖτο, ἡ ἐν τῇ ψυχῇ τοῦ ἐψευσμένου ἄγνοια, ἐπεὶ\nτό γε ἐν τοῖς λόγοις μίμημά τι τοῦ ἐν τῇ ψυχῇ ἐστι\nπαθήματος καὶ ὕστερον γεγονὸς εἴδωλον, οὐ πάνυ\nἄκρατον ψεῦδος. ἢ οὐχ οὕτω; Πάνυ μὲν οὑν.\nΤὸ\nμὲν δὴ τῷ ὄντι ψεῦδος οὐ μόνον ὑπὸ θεῶν, ἀλλὰ\nκαὶ ὑπὸ ἀνθρώπων μισεῖται. Δοκεῖ μοι. Τί δὲ δή;\nτὸ ἐν τοῖς λόγοις ψεῦδος πότε καὶ ἐν τῷ χρήσιμον,\nὥστε μὴ ἄξιον εἶναι μίσους; ἆρ’ οὐ πρός τε τοὺς\nπολεμίους καὶ τῶν καλουμένων φίλων, ὅταν διὰ μανίαν\nἤ τινα ἄνοιαν κακόν τι ἐπιχειρῶσι πράττειν, τότε\nἀποτροπῆς ἕνεκα ὡς φάρμακον χρήσιμον γίγνεται;\nκαὶ ἐν αἷς νῦν δὴ ἐλέγομεν ταῖς μυθολογίαις, διὰ\nτὸ μὴ εἰδέναι ὅπη τἀληθὲς ἔχει περὶ τῶν παλαιῶν,\nἀφομοιοῦντες τῷ ἀληθεῖ τὸ ψεῦδος ὅτι μάλιστα, οὕτω\nχρήσιμον ποιοῦμεν; Καὶ μ ΄λα, ἦ δ’ ὃς, οὕτως ἔχει.\nΚατὰ τί δὴ οὖν τούτων τῷ θεῷ τὸ ψεῦδος χρήσιμον;\nπότερον διὰ τὸ μὴ εἰδέναι τὰ παλαιὰ ἀφομοιῶν ἂν\nψεύδοιτο ; Γελοῖον μέντἂν εἴη, ἔφη.\nΠοιητὴς μὲν\nἄρα ἐν θεῷ ψευδὴς οὐκ ἔνι ; Οὔ μοι δοκεῖ. Ἀλλὰ\nδεδιὼς τοὺς ἐχθροὺς ἂν ψεύδοιτο; Πολλοῦ γε δεῖ.\nἈλλὰ δι’ οἰκείων ἄνοιαν, ἢ μανίαν; Ἀλλ’ οὐδεὶς, ἔφη,\nτῶν ἀνοήτων καὶ μαινομένων θεοφιλής. Οὐκ ἄρα\nἐστὶν οὗ ἕνεκα ἂν θεὸς ψεύδοιτο; Οὐκ ἔστι. Πάντη\nἄρα ἀψευδὲς τὸ δαιμόνιόν τε καὶ τὸ θεῖον. Παντά-\nπάσι μὲν οὖν, ἔφη.\nΚομιδῆ ἄρα ὁ θεὸς ἀπλοῦν καὶ\nἀληθὲς ἔν τ’ ἔργῳ καὶ λόγῳ , καὶ οὔτε αὐτὸς μεθέσταται,\nοὔτε ἄλλους ἐξαπατᾷ, οὔτε κατὰ φαντασίας,\nοὔτε κατὰ σημείων πομπὰς, οὔθ’ ὕπαρ οὔτ’ ὄναρ.\nΟὕτως, ἔφη, ἔμοιγε καὶ αὐτῷ φαίνεται σοῦ λέγοντος.\nΣυγχωρεῖς ἄρα, ἔφην, τοῦτον δεύτερον τύπον εἶναι\nἐν ᾧ δεῖ περὶ θεῶν καἰ λέγειν καὶ ποιεῖν, ὡς μήτε\n\n\nαὐτοὺς γόητας ὄντας τῷ μεταβάλλειν ἑαυτοὺς μήθ᾿\nἡμᾶς ψεύδεσι παράγειν ἐν λόγῳ ἢ ἔν ἔργω; Συγχωρῶ.\nΠολλὰ ἄρα Ὁμήρου ἐπανινοῦντες ἄλλα τοῦτο οὐκ\nἐπαινεςόμεθα, τὴν τοῦ ἐνυπνίου πομπὴν ὑπὸ Διὸς\nτῷ Ἀγαμέμνονι· οὐδ᾿ Αἰσχύλου, ὅταν φῇ ἡ Θέτις, 5\nτὸν Ἀπόλλω ἐν τοῖς αὐτῆς γάμοις ᾄδοντα\nἐνδατεῖσθαι τὰς ἑὰς εὐπαιδίας,νόσων τ᾿ απείρους καὶ μακραίωνος τύχαςΠαιὼν ἐπευφήμησεν, εὐθυμῶν ἐμέ.κἀγὼ τὸ Φοίβου θεῖον ἀψευδὲς στόμαἤλιπζον εἶναι, μαντικῇ βρύον τέχνῃ.ὁ δ᾿ αὐτὸς ὑμνῶν, αὐτὸς ἐν θοίνῃ παρὼν,αὐτὸς τάδ᾿ εἰπὼν, αὐτός ἐστιν ὁ κτανὼντὸν παῖδα τὸν ἐμόν.\nὅταν τις τοιαῦτα λέγῃ περὶ θεῶν, χαλεπανομέν\nτε καὶ χορὸν οὐ δώσομεν, οὐδὲ τοὺς διδασκάλους\nἐάσομεν ἐπὶ παιδείᾳ χρῆσθαι τῶν νέων, εἰ μέλλουσιν\nἡμῖν οἱ φύλακες θεοσεβεῖς τε καὶ θεῖοι γίγνεσθαι,\nκαθ᾿ ὅσον ἀνθρώπῳ ἐπὶ πλεῖστον οἷόν τε. Παντάπασιν,\nἔφη, ἔγωγε τοὺς τύπους τούτους συγχωρῶ,\nκαὶ ὡς νόμοις ἂν αὐτοῖς χρῴμην.”\nΤαῦτα μὲν ὁ Πλάτων. εὕροις δ᾿ ἂν τὴν\nἙβραίων γραφὴν οὐδαμῶς μὲν μύθους αἰσχροὺς περὶ\nΤοῦ τῶν ὅλων θεοῦ, ἀλλ᾿ οὐδὲ περὶ τῶν ἀμφ᾿ αὐτὸν\nθείων ἀγγέλων, οὐδέ γε περὶ τῶν θεοφιλῶν ἀνδρῶν\nὁμοίως ταῖς Ἑλληνικαῖς θεολογίαις περιέχουσαν, τὸν\nδὲ ὑπὸ τοῦ Πλάτωνος ἐκτεθέντα τύπον, ὅτι τε ἀγαθὸς\nὢν ὁ θεὸς τυγχάνει, καὶ τὰ πρὸς αὐτοῦ γεγονότα\nπάντα τοιαῦτα.\nἐφ᾿ ἑκάστῳ δ᾿ οὖν τῶν δημιουργημάτων\nὁ θαυμάσιος Μωςῆς ἐπιλέγει “καὶ εἶδεν ὁ\nθεὸς ὅτι καλόν.” ἐπί τε πᾶσι τὸν περὶ πάντων συγκεφαλαιούμενος\nλόγον φηςὶ “καὶ εἶδεν ὁ θεὸς πάντα\n\n\n\nὅσα ἐποίησε, καὶ ἰδοὺ καλὰ λίαν.” δόγμα δ᾿ Ἑβραίων\nἐστὶ καὶ τὸ μὴ εἶναι τὸν θεὸν κακῶν αἴτιον, εἰ δὴ ὁ\nθεὸς θάνατον οὐκ ἐποίησεν, οὐδὲ τέρπεται ἐπ᾿ ἀπωλείᾳ\nζώντων· ἔκτισε γὰρ εἰς τὸ εἶναι τὰ πάντα, καὶ\nσωτήριοι αἱ γενέσεις τοῦ κόσμου· “φθόνῳ δὲ διαβό-\nλου θάνατος εἰσῆλθεν εἰς τὸν κόσμον.”\nδιὸ καὶ\nπαρὰ τῷ προφήτῃ εἰσῆκται λέγων ὁ θεὸς πρὸς τὸν\nἐξ οἰκείας προαιρέσεως κακὸν γεγενημένον. “ἐγὼ δὲ\nἐφύτευσά σε ἄμπελον καρποφόρον πᾶσαν ἀληθινήν·\nπῶς ἐστράφης εἰς τὰ ὀπίσω ἡ ἄμπελος ἡ ἀλλοτρία;”\nεἰ δέ που λέγοιτο κακὰ τοῖς φαύλοις ἐκ θεοῦ συμβαίνειν,\nὁμωνύμως ἀκουστέον, ὡς τῶν τιμωριῶν\nοὕτω κεκλημένων, ἃς ἀγαθὸς ὢν ὁ θεὸς οὐκ ἐπὶ βλάβῃ\nτῶν τιμωρουμένων, ἐπ᾿ ὠφελείᾳ δὲ καὶ συμφέροντι\nλέγεται ἐπάγειν· ὥσπερ ἂν καὶ ἰατρὸς ἐπὶ σω-\nτηρίᾳ τῶν καμνόντων κακὰ νομίζοιτο προσφέρειν τὰς\nἀλγεινὰς καὶ πικρὰς θεραπείας.\nδιὸ καὶ ἐπὶ τῆς\nθείας γραφῆς ἔνθα εἴρηται κακὰ ἀνθρώποις ἐπάγεσθαι\nὑπὸ τοῦ θεοῦ, τὰ παρὰ τῷ Πλάτωνι λεκτέον,\nὡς ὁ μὲν θεὸς δίκαιά τε καὶ ἀγαθὰ εἰργάζετο , καὶ\nὅτε τὰ σκυθρωπὰ καὶ ἀνθρώποις κακὰ νενομισμένα\nτοῖς τούτων ἀξίοις ἐπῆγεν, οἱ δὲὤναντο κολαζόμενοι,\nοὐ μόνον κατὰ τὸν φιλόσοφον , ἀλλὰ καὶ κατὰ τὴν\nἙβραίων γραφὴν λέγουσαν “ὃν γὰρ ἀγαπᾷ κύριος\n25 παιδεύει· μαστιγοῖ δὲ πάντα υἱὸν ὃν παραδέχεται.”\nὧς δ᾿ ἄθλιοι μὲν οἱ δίκην διδόντες, ἦν δ᾿ ὁ δρῶν\nταῦτα ὁ θεὸς, οὐκ ἐατέον λέγειν τὸν ποιητὴν, ἀλλ᾿\nεἰ μὲν ὅτι ἐδεήθησαν κολάσεως λέγοιεν ὡς ἄθλιοι\nκακοὶ, διδόντες δὲ δίκην ὠφελοῦντο ὑπὸ τοῦ θεοῦ,\nἐατέον· κακῶν δὲ αἴτιον φάναι θεόν τινι γίνεσθαι,\nἀγαθὸν ὄντα, διαμαχητέον παντὶ τρόπῳ.\nἀλλὰ\nκαὶ περὶ τοῦ μὴ ἀλλοι0ῦσθαι τὸν θεὸν ἡ παρ᾿ ῾Εβραί-\n\n\nὄις προφητεία ὧδέ πη ἐκ προσώπου τοῦ θεοῦ διδάσκει\nλέγουσα “ διότι ἐγὼ κύριος ὁ θεὸς ὑμῶν, καὶ οὐκ\nἠλλοίωμαι.” καὶ ἐν ταῖς θεολογίαις δὲ ὁ Δαβὶδ\nἀναφωνεῖ λέγων “ πάντες ὡς ἱμάτιον παλαιωθήσονται,\nκαὶ ὡσεὶ περιβόλαιον ἑλίξεις αὐτοὺς , καὶ ἀλλαγήσονται·\nσὺ δέο αὐτὸς εἶ, καὶ τὰ ἔτη σου οὐκ ἐκλείψουσιν.”\nεἰ δέ πη τὸν τοῦ θεοῦ λόγον εἰσάγουσιν\nἐν εἴδει καὶ σχήματι ἀνθρωπείῳ παραφαινόμενον,\nλεκτέον ὡς οὐ κατὰ τοὺς Ἑλλήνων μύθους ὁμοίως\nΠρωτεῖ καὶ Θέτιδι καὶ Ἥρᾳ, οὐδ’ ὡς οἶ θεοὶ οἶ περιερχόμενοι\nνύκτωρ πολλοῖς ζῴοις καὶ παντοδαποῖς\nἰνδαλλόμενοι, καὶ τὸν τοῦ θεοῦ λόγον ἀνθρώποις\nπεφηνότα εἰσάγουσιν οἱ Ἑβραίων λόγοι, ἀλλ’ ὡς αὐτὸς\nὁ Πλάτων’ δεῖν ποτέ φησιν ἐπὶ φίλων εὐεργεσίᾳ,\nὅταν διὰ μανίαν ἤ τινα ἄνοιαν κακόν τι ἐπιχειρῶσι\nπράττειν, τότε ἀποτροπῆς ἕνεκα ὡς φάρμακον χρήσιμον\nγενέσθαι τὴν τοῦ θεοῦ εἰς ἀνθρώπους πάροδον.\nἐπεὶ οὑν τῶν ἐπὶ γῆς ζῴων οὐδὲν ἢν θεοφιλέστερον\nγένος ἀνθρώπου , συγγενές τε καὶ οἰκεῖον\nτῷ τοῦ θεοῦ λόγῳ , παρ’ οὗ καὶ λογικὸς τὴν τῆς ψυχῆς\nφύσιν ἀπείργαστο, εἰκότως , οἷα φίλου ζῴου κηδόμενον,\nτὸν ἐπουράνιον λόγον ἥκειν ἐπὶ θεραπείᾳ\nφασὶ παντὸς τοὐ γένους, νόσον καὶ μανίαν ἔκτοπον\nὑπομείναντος , ὡς μήτε τὸν πατέρα γινώσκειν θεὸν,\nμήτε τὴν οἰκείαν τῆς νοερᾶς φύσεως οὐσίαν, μήτ’\nαὐ θεοῦ πρόνοιαν, σώτειραν τῶν ὅλων, εἰς ἀλόγου\nδὲ ζῴου σχεδὸν ὅσον παρατροπὴν ἥκοντος.\nδιὸ\nδὴ τὸν σωτῆρα καὶ ἰατρὸν ἐπιστῆναι λέγουσιν, οὐ μὲν\nδὴ τῆς οἰκείας ἐκστάντα φύσεως, οὐδέ γε ψευσάμενον\nτοὺς ὁρῶντας, ἄμφω δὲ ἀληθῆ φυλάξαντα, τό τε ἀρανὲς\nκαὶ τὸ ὁρώμενον. πῆ μὲν γὰρ ἀληθὴς ἄνθρωπος\nἑωρᾶτο, πῆ δὲ θεοῦ λόγος ἦν ἀληθὴς, οὐ γοητεύων,\n\n\nοὐδὲ τοὺς θεωμένους ἐξαπατῶν, ἐπειδὴ τὸ θεῖον\nἀψευδὲς καλῶς ἔχειν ἐδόκει καὶ Πλάτωνι.\nκομιδῇ\nἄρα ὁ θεὸς λόγος ἁπλοῦς ὢν καὶ ἀληθὴς ἔν τε ἔργῳ\nκαὶ λόγῳ, οὔτε αὐτὸς μεθίστατο , οὕτε ἄλλους ἐξηπάτα\n. οὔτε κατὰ φαντασίας , οὔτε κατὰ λόγους, οὔτε\nκατὰ σημείων πομπὰς, οὔθ'] οὐδ’ ὄναρ. πάντα\nγὰρ ὅσα τοιαῦτα, οἶα λογικῶν ψυχῶν ἰατρὸς, σωτηρίας\nἕνεκα τοῦ παντὸς ἀνθρώπων γένους ἀληθῶς,\nἀλλ’ οὐ δοκήσει δι’ οὗ ἀνείληφεν ἀνθρώπου διεπραγματεύσατο,\nτὴν πρὸς τὸν αὑτοῦ πατέρα φιλίαν τε καὶ\nὑποστροφὴν διὰ τῆς κατηγγελμένης ὑπ’ αὐτοῦ θεογνωσίας\nτε καὶ ἀληθοῦς εὐσεβείας πᾶσιν ἡμῖν δωρού-\nμένος.\nκαὶ τὰ μὲν ἡμέτερα τοιαῦτα· τοῖς δὲ ἄλλως\nλέγουσι χαλεπανοῦμέν τε καὶ χορὸν οὐ δώσομεν,\nοὐδέ γε τοὺς διδασκάλους ἐάσομεν ἐπὶ παιδείᾳ χρῆσθαι\nτῶν νέων, εἰ μέλλουσιν ἡμῖν οἶ φύλακες θεοσεβεῖς\nτε καὶ θεῖοι γίνεσθαι , ὡς καὶ τῷ φιλοσόφῳ\nἄριστα ἔχειν ἐδόκει.\n“ Αὐτοὶ γὰρ οἱ ἄνθρωποι τυγχάνουσι νομίζοντες\nτὸν Δία τῶν θεῶν ἄριστον καὶ δικαιότατον,\nκαὶ τοῦτον ὁμολογοῦσι τὸν αὑτοῦ πατέρα δῆσαι, ὅτι\nτοὺς υἱεῖς κατέπινεν οὐκ ἐν δίκῃ, καὶ ἐκεῖνόν γε αὖ\nτὸν αὑτοῦ πατέρα ἐκτεμεῖν δι’ ἕτερα τοιαῦτα· ἐμοὶ\nδὲ χαλεπαίνουσιν ὅτι τῷπατρὶ ἐπεξέρχομαι ἀδικοῦντι,\nκαὶ οὕτως αὐτοὶ αὑτοῖς τὰ ἐναντία λέγουσι περί τε\nτῶν θεῶν καὶ περὶ ἐμοῦ.\nἌρα γε, ὦ Εὐθύφρον , τοῦτ’ ἐστὶν οὗ ἕνεκα\nτὴν γραφὴν φεύγω ὅτι τὰ τοιαῦτα ἐπειδάν τις περὶ\nτῶν θεῶν λέγῃ , δυσχερῶς πως ἀποδέχομαι δι’ ἃ δὴ,\nὡς ἔοικε, φήσει τίς με ἐξαμαρτάνειν. νῦν οὖν εἰ καὶ\nσοὶ ταῦτα συνδοκεῖ τῷ εὖ εἰδότι περὶ τῶν τοιούτων,\n\n\n\nἀνάγκη δὴ, ὡς ἔοικε, καὶ ἡμῖν συγχωρεῖν. τί γὰρ\nκαὶ φήσομεν, οἵ γε [καὶ]αὐτοὶ ὁμολογούμεν περὶ αὐτῶν\nμηδὲν εἰδέναι; ἀλλ;αμοι εἰπὲ πρὸς φιλίου, σὺ\nὡς ἀληθῶς ἡγᾐ ταῦτα οὕτω γεγονέναι;\nΚαὶ ἔτι τούτων θαυμασιώτερα, ὧ Σώκρατες, ἃ\nοἱ πολλοὶ οὐκ ἴσασι.\nΚαὶ πόλεμον ἄρα ἡγῇ [σὺ εἰναι] τῷ ὄντι ἐν\nτοῖς θεοῖς πρὸς ἀλλήλους, καὶ ἔχθρας γε δεινὰς καὶ\nμάχας καὶ ἄλλα τοιαῦτα πολλὰ, οἷα λέγεταί τε ὑπὸ\nτῶν ποιητῶν, καὶ ὑπὸ τῶν ἀγαθῶν γραφέων τά τε\nἄλλα ἱερὰ ἡμῖν καταπεποίκιλται καὶ δὴ καὶ τοῖς μεγάλοις\nΠαναθηναίοις ὁ πέπλος μεστὸς τῶν τοιούτων\nποικιλμάτων ἀνάγεται εἰς τὴν ἀκρότπολιν. ταῦτα\nἀληθῆ εἶναι φῶμεν, ὦ Εὐθύφρον;\nΜὴ μόνα γε, ὦ Σώκρατες, ἀλλ᾿ ὅπερ ἄρτι\nεἶπον, καὶ ἄλλα σοι ἐγὼ πολλὰ, ἐάν περ βούλῃ, περὶ\nτῶν θεῶν διηγήσομαι, ἃ σὺ ἀκούων εὖ οἶδ᾿ ὅτι ἐκπλαγήσῃ.”\nΤαῦτα ὁ Πλάτων ἐν τῷ Εὐθύφρονι. διασαφεῖ δὲ\nτὴν διάνοιαν ὁ Νουμήνιος ἐν τῷ περὶ τῶν παρὰ Πλάτωνι\nἀπορρήτων ὧδέ πη λέγων\n“Εἰ μὲν γράφειν ὑποτεινάμενος ὁ Πλάτων\nπερὶ τῆς θεολογίας τῆς τῶν Ἀθηναίων εἶτα ἐδυσχέραινεν\nαὐτῇ καὶ κατηγόρει ἐχούσῃ στάσεις μὲν πρὸς\nἀλλήλους, τέκνων δὲ τῶν μὲν μίξεις, τῶν δὲ ἐδωδὰς,\nτῶν δὲ ἀντὶ τούτων πατράσι τιμωρίας ἀδελφῶν τε\nἀδελφοῖς ὑμνούσῃ, καὶ ἄλλα τοιαῦτα· εἴπερ ὁ Πλάτων\nταυτὰ λαβὼν εἰς τὸ φανερὸν κατηγόρει παρασχεῖν\nἄν δοκεῖ μοι τοῖς Ἀθηναίοις αἰτίαν πάλιν κακοῖς\nγενέσθαι ἀποκτείνασι καὶ αὐτὸν, ὥσπερ τὸν\nΣωκράτην. ἐπεὶ δὲ ζῆν μὲν οὐκ ἂν προείλετο μᾶλλον\nἢ ἀληθεύειν, ἑώρα δὲ ζῆν τε καὶ ἀληθεύειν ἀσφαλῶς\n\n\n\nδυνησόμενος , ἔθηκεν ἐν μὲν τῷ σχήματι τῶν Ἀθηναίων\nτὸν Εὐθύφρονα, ὄντα ἄνδρα ἀλαζόνα καὶ κοάλεμον\nκαὶ εἴ τις ἄλλος θεολογεῖ κακῶς, αὐτὸν δὲ\nτὸν Σωκράτην ἐπ’ αὐτοῦ τε καὶ ἐν τῷ ἰδίῳ σχηματισμῇ\nἐν ᾧπερ εἰωθότως ἤλεγχεν ἑκάστῳ προσο\nμίλων.”\n“Ὠ φίλε Κρίτων , ἡ προθυμία σου πολλοῦ\nἀξία, εἰ μετά τινος ὀρθότητος εἴη· εἰ δὲ μὴ, ὅσῳ\nμείζων, τοσούτῳ χαλεπωτέρα. σκοπεῖσθαι οὖν χρὴ\nἡμᾶς, εἴτε ταῦτα πρακτέον εἴτε μὴ, ὡς ἐγὼ οὐ μόνον\nνῦν, ἀλλὰ καὶ ἀεὶ τοιοῦτος οἷος τῶν ἐμῶν μηδενὶ\nἄλλῳ πείθεσθαι ἢ τῷ λόγῳ ὃς ἄν μοι λογιζομένῳ\nβέλτιστος φαίνηται.\nτοὺς δὲ λόγους οὓς ἐν τῷ\nἔμπροσθεν ἔλεγον οὐ δύναμαι νῦν ἐκβάλλειν, ἐπειδή\nμοι ἥδε ἡ τύχη γέγονεν , ἀλλὰ σχεδόν τι ὅμοιοι φαίνονταί\nμοι, καὶ τοὺς αὐτοὺς πρεσβεύω καὶ τιμῶ οὕσπερ\nκαὶ πρότερον · ὧν ἐὰν μὴ βελτίω ἔχωμεν λέγειν\nἐν τῷ παρόντι, εὖ ἴσθι ὅτι οὐ μή σοι συγχωρήσω,\nοὐδ’ ἂν πλείω τῶν νῦν παρόντων ἡ τῶν πολλόν δύναμις\nὥσπερ παῖδας ἡμᾶς μορμολύττηται, δεσμούς τε\nκαὶ θανάτους ἐπιπέμπουσα καὶ χρημάτων ἀφαιρέσεις.\nπῶς οὖν ἂν μετριώτατα . σκοποίμεθα αὐτά ; εἰ\nπρῶτον μὲν τοῦτον τὸν λόγον ἀναλάβοιμεν, ὃν σὺ λέγεις,\nτὸν περὶ τῶν δοξῶν, πότερον καλῶς ἐλέγετο\nἑκάστοτε ἢ οὒ, ὅτι ταῖς μὲν δεῖ τῶν δοξῶν προσέχειν\nτὸν νοῦν, ταῖς δὲ οὔ· ἢ πρὶν μέν με δεῖν ἀποθνήσκειν\nκαλῶς ἐλέγετο, νῦν δὲ κατάδηλος ἄρα ἐγένετο\nὅτι ἄλλως ἕνεκα λόγου ἐλέγετο, ἦν δὲ παιδιὰ καὶ\nφλυαρία ὡς ἀληθῶς.\nἐπιθυμῶ δ’ ἔγωγε ἐπισκέψασθαι,\nὦ Κρίτων, κοινῇ μετὰ σοῦ, εἴ τί μοι ἀλλοιότε-\n\n\n\nρος φανεῖται, ἐπειδὴ ὧδ᾿ ἔχω, ἢ ὁ αὐτὸς, καὶ ἐάσομεν\nχαίρειν ἢ πεισόμεθα αὐτῷ. ἐλέγετο δέ πως , ὡς\nἐγᾦμαι, ἑκάστοτε ὧδε ὑπὸ τῶν οἰομένων τι λέγειν\nὥσπερ νῦν δὴ ἐγὼ ἔλεγον, ὅτι τῶν δοξῶν ἃς οἱ ἄνθωποι\nδοξάζουσι δέοι τὰς μὲν περὶ πολλοῦ ποιεῖσθαι,\nτὰς δὲ μή.\nτοῦτο πρὸς θεῶν, ὦ Κρίτων,\nοὐ δοκεῖ καλῶς σοι λέγεσθαι; σὺ γὰρ, ὅσα γε τάνθρώπεια,\nἐκτὸς εἶ τοῦ μέλλειν ἀποθνήσκειν αὔριον,\nκαὶ οὐκ ἄν σε παρακρούοι ἡ παροῦσα συμφορά.\nσκόπει δή · οὐχ ἱκανῶς δοκεῖ σοι λέγεσθαι ὅτι οὐ\nπάσας χρὴ τὰς δόξας τὰς τῶν ἀνθρώπων τιμᾶν, ἀλλὰ\nτὰς μὲν, τὰς δ᾿ οὔ; οὐδὲ πάντων, ἀλλὰ τῶν μὲν, τῶν\nδ᾿ οὔ; τί φῄς; ταῦτα οὐχὶ καλῶς λέγεται;\nΚαλῶς.\nΟὐκοῦν τὰς μὲν χρηστὰς τιμᾶν, τὰς δὲ\nπονηρὰς μή;\nΝαί.\nΧρησταὶ δὲ οὐχ αἱ τῶν φρονίμων, πονηραὶ δὲ αἱ\nτῶν ἀφρόνων;\nΠῶς δὲ οὔ;\nΦέρε δὴ, πῶς αὖ τὰ τοιαῦτα ἐλέγετο; γυμναζόμενος\nἀνὴρ καὶ τοῦτο πράττων πότερον παντὸς ἀνδρὸς\nἐπαίνῳ καὶ ψόγῳ καὶ δόξῃ τὸν νοῦν προσέχει,\nἢ ἑνὸς μόνου ἐκείνου ὃς ἂν τυγχάνῃ ἰατρὸς ἢ παιδοτρίβης\nὤν;\n῾Ενὸς μόνου.\nΟὐκοῦν φοβεῖσθαι χρὴ τοὺς ψόγους καὶ ἀσπάζεσθαι\nτοὺς ἐπαίνους τοὺς τοῦ ἑνὸς ἐκείνου, ἀλλὰ μὴ\nτοὺς τῶν πολλῶν.\nΔηλαδή.\nΤαύτῃ. ἄρα αὐτῷ πρακτέον καὶ γυμναστέον, καὶ\n\n\nἐδεστέον γε καὶ ποτέον, ᾗ ἂν τῷ ἐνὶ δοκῇ τῷ ἐπιστάτῃ\nκαὶ ἐπαί·οντι μᾶλλον ἢ ξύμπασι τοῖς ἄλλοις.\nἚστι ταῦτα.\nΕἷεν. ἀπειθήσας δὲ τῷ ἐνὶ καὶ ἀτιμάσας αὐτοῦ\nτὴν δόξαν καὶ τοὺς ἐπαίνους, τιμήσας δὲ τοὺς\nτῶν πολλόν καὶ μηδὲν ἐπαιόντων ἆρα οὐδὲν κακὸν\nπείσεται ;\nΠῶς γὰρ οὔ ;\nΤί δ’ ἐστὶ τὸ κακὸν τοῦτο ; καὶ ποῖ τείνει , καὶ\nεἰς τί τῶν τοῦ ἀπειθοῦντος ;\nΔηλονότι εἰς τὸ σῶμα · τοῦτο γὰρ διόλλυσι.\nΚαλῶς λέγεις. οὐκοῦν καὶ τὰ ἄλλα, ὠ Κρίτων,\nοὕτως, ἵνα μὴ πάντα διίωμεν. καὶ δὴ καὶ περὶ τῶν\nδικαίων καὶ ἀδίκων καὶ αἰσχρῶν καὶ καλῶν καὶ ἀγαθῶν\nκαὶ κακῶν, περὶ ὧν νῦν ἡ βουλὴ ἡμῖν ἐστι, ’πό\nτερον τῇ τῶν πολλῶν δόξῃ δεῖ ἡμᾶς ἕπεσθαι καὶ\nφοβεῖσθαι αὐτὴν, ἢ τῇ τοῦ ἑνὸς, εἴ τίς ἐστιν ἐπαίων,\nὅν δεῖ καὶ αἰσχύνεσθαι καὶ φοβεῖσθαι μᾶλλον ἢ ξύμπαντας\nτοὺς ἄλλους; ᾧ εἰ μὴ ἀκολουθήσομεν,\nδιαφθεροῦμεν ἐκεῖνο καὶ λωβησόμεθα ὃ τῷ μὲν δικαίῳ\nβέλτιον ἐγίνετο, τῷ δὲ ἀδίκῳ ἀπώλλυτο. ἢ\nοὐδέν ἐστι τοῦτο;\nΟἶμαι ἔγωγε, ὠ Σώκρατες.\nΦέρε δὴ, ἐὰν τὸ ὑπὸ τοῦ ὑγιεινοῦ μὲν βέλτιον\nγινόμενον, ὑπὸ τοῦ νοσώδους δὲ διαφθειρόμενον\nδιολέσωμεν , πειθόμενοι μὴ τῇ τῶν ἐπαιόντων δόξῃ,\nἆρα βιωτὸν ἡμῖν ἐστι διεφθαρμένου αὐτοῦ ; ἔστι δέ\nπου τοῦτο σῶμα, ἢ οὐχί;\nΝαί.\nἈρ’ οὖν βιωτὸν ἡμῖν ἐστι μετὰ μοχθηροῦ καὶ\nδιεφθαρμένου σώματος;\nΟὐδαμῶς.\nἈλλὰ μετ’ ἐκείνου ἄρα ἐστὶν ἡμῖν βιωτὸν\nδιεφθαρμένου ὃ τὸ ἄδικον μὲν λωβᾶται, τὸ δὲ δίκαιον\nὀνίνησιν; ἢ φαυλότερον ἡγούμεθα εἶναι τοῦ\nσώματος ἐκεῖνο , ὅ τι ποτ’ ἐστὶ τῶν ἡμετέρων , περὶ\nὃ ἥ τε ἀδικία καὶ ἡ δικαιοσύνη ἐστίν;\nΟὐδαμῶς.\nἈλλὰ τιμιώτερον;\nΠολύ γε.\nΟὐκ ἄρα, ὠ βέλτιστε, πάνυ ἡμῖν οὕτω φροντιστέον\nτί ἐροῦσιν οἱ πολλοὶ ἡμᾶς , ἀλλὰ τί ὁ ἐπαίων\nπερὶ τῶν δικαίων καὶ ἀδίκων, ὁ εἷς, καὶ αὐτὴ ἡ ἀλήθεια.\nὥστε πρῶτον μὲν ταύτῃ οὐκ ὀρθῶς εἰσηγῇ,\nεἰσηγούμενος τῆς τῶν πολλῶν δόξης δεῖν ἡμᾶς φροντέζειν\nπερὶ τῶν δικαίων καὶ καλῶν καὶ ἀγαθῶν καὶ\nτῶν ἐναντίων.”\nΚαὶ ὁ σωτήριος δὲ λόγος φησὶ “ δόξαν τὴν\nπαρὰ ἀνθρώπων ζητεῖτε, καὶ τὴν δόξαν τὴν παρὰ\nμόνου τοῦ ἑνὸς οὐ ζητεῖτε.” διὸ καὶ ἡμεῖς ἐν τοῖς\nὑπὲρ εὐσεβείας ἀγῶσιν ὀρθῶς πράττομεν οὐ σκοποῦντες\nτί ἡμὰς οἶ πολλοὶ ἐροῦσιν, ἀλλὰ τί βούλεται\nεἷς ὁ τοῦ θεοῦ λόγος, ὃν ἅπαξ κρίσει ἑλομένους προσήκει\nὁμοίως καὶ τότε ὥσπερ αὖ καὶ πρότερον τιμᾶν,\nκαὶ μὴ μετατίθεσθαι , μηδ’ ἂν ἡ τῶν πολλῶν δύναμις\nὥσπερ παῖδας ἡμᾶς μορμολύττηται. τοιοῦτοι δὲ\nἦσαν καὶ οἶ πάλαι παρ’ Ἑβραίοις ἐν μαρτυρίῳ\nδιαλάμψαντες.\n“ Οὐδενὶ τρόπῳ φαμὲν ἑκόντας ἀδικητέον\nεἶναι, ἢ τινὶ μὲν ἀδικητέον τρόπῳ, τινὶ δ’ οὔ; ἢ\nοὐδαμῶς τό γε ἀδικεῖν οὔτε καλὸν οὔτε ἀγαθὸν, ὡς\nπολλάκις ἡμῖν καὶ ἐν τῷ ἔμπροσθεν χρόνῳ ὡμολο-\n\n\n\nγήθη; ὅπερ καὶ ἄρτι ἐλέγετο. ἢ πᾶσαι ἡμῖν ἐκεῖναι\nαἱ πρόσθεν ὁμολογίαι ἐν ταῖσδε ταῖς ὀλίγαις ἡμέραις\nἐκκεχυμέναι εἰσὶ, καὶ πάλαι, ὠ Κρίτων, ἆρα τηλικοίδε\nγέροντες ἄνδρες πρὸς ἀλλήλους σπουδῇ διαλεγόμενοι\nἐλάθομεν ἡμᾶς αὐτοὺς παίδων οὐδὲν διαφέροντες; ἢ\nπαντὸς μᾶλλον οὕτως ἔχει ὥσπερ τότε ἐλέγετο ἡμῖν,\nεἴτε φασὶν οἶ πολλοὶ εἴτε μὴ, καὶ εἴτε δεῖ ἡμᾶς ἔτι\nτῶνδε χαλεπώτερα πάσχειν εἴτε καὶ πραότερα, ὅμως\nτό γε ἀδικεῖν τῷ ἀδικοῦντι καὶ κακὸν καὶ αἰσχρὸν\nτυγχάνει ὂν παντὶ τρόπῳ ; φαμὲν ἢ οὔ;\nΦαμέν.\nΟὐδαμῶς ἄρα δεῖ ἀδικεῖν.\nΟὐ δῆτα.\nΟὐδὲ ἀδικούμενον ἄρα ἀνταδικεῖν, ὡς οἶ πολλοὶ\nοἴονται, ἐπειδή γε οὐδαμῶς δεῖ ἀδικεῖν;\nΟὐ φαίνεται.\nΤί δὲ δή; κακουργεῖν δεῖ, ὠ Κρίτων, ἢ οὔ;\nΟὐ δεῖ δήπου, ὠ Σώκρατες.\nΤί δέ; ἀντικακουργεῖν κακῶς πάσχοντα, ὡς οἱ\nπολλοί φασι, δίκαιον, ἢ οὐ δίκαιον ;\nΟύδαμῶς.\nΤὸ γάρ που κακὸν ποιεῖν ἀνθρώπους τοῦ ἀδικεῖν\nοὐδὲν διαφέρει.\nΚαλῶς λέγεις.\nΟὔτε ἄρα ἀνταδικεῖν δεῖ οὔτε κακῶς ποιεῖν\nοὐδένα ἀνθρώπων , οὐδ’ ἂν ὁτιοῦν πάσχῃ τις ὑπ’\nαὐτῶν. ἀλλ’ ὅρα, ὠ Κρίτων, ταῦτα καθομολογῶν\nὅπως μὴ παρὰ δόξαν ὁμολογῇς. οἶδα γὰρ ὅτι ὀλίγοις\nτισὶ ταῦτα καὶ δοκεῖ καὶ δόξει. οἶς οὖν οὕτω δέδοκται\nκαὶ οἶς μὴ, τούτοις οὐκ ἔστι κοινὴ βουλὴ,\nἀλλ’ ἀνάγκη τούτους ἀλλήλων καταφρονεῖν, ὁρῶντας\nτὰ ἀλλήλων βουλεύματα. σκόπει δὴ οὖν καὶ σὺ εὖ\n\n\nμάλα, πότερον κοινωνεῖς καὶ συνδοκεῖ σοι καὶ ἀρχώμεθα\nἐντεῦθεν βουλευόμενοι, ὡς οὐδέποτε ὀρθῶς\nἔχοντος οὔτε τοῦ ἀδικεῖν οὔτε τοῦ ἀνταδικεῖν οὔτε\nτοῦ κακῶς πάσχοντα ἀμύνεσθαι ἀντιδρῶντα κακῶς·\nἤ ἀφίστασαι καὶ ου κοινωνεῖς τῆς ἀρχῆς ; ἐμοὶ μὲν\nγὰρ καὶ πάλαι οὕτω καὶ νῦν ἔτι δοκεῖ.\nκαὶ σοὶ\nδὲ εἴ πη ἄλλῃ δέδοκται, λέγε καὶ δίδασκε· εἰ δ’ ἐμμένεις\nτοῖς προσθεν, τὸν μετὰ τοῦτο ἄκουε.\nἈλλ’ ἐμμένω τε καὶ συνδοκεὶ μοι· ἀλλὰ λέγε.\nΛέγ δὴ αὖ τὸ μετὰ τοῦτο, μᾶλλον δὲ ἐρωτῶ,\nπότερον ἅ ἄν τις ὁμολογήςῃ τῳ δίκαια ὄντα ποιητεον, ἤ ἐξαπατητέον;\nΠοιητέον.”\nΤούτοις παράθες τὸ “μηδενὶ κακὸν ἀντὶ κακοῦ\nἀποδιδόντες,” καὶ τὸ “εὐλογεῖτε τοὺς καταρωμένους\nὑμᾶς· προσεύχεσθε ὑπὲρ τῶν ἐπηρεαζόντων\nκαὶ διωκόντων ὑμᾶς, ἵνα γένησθε υἱοὶ τοῦ πατρὸς\nὑμῶν τοῦ ἐν τοῖς οὐρανοῖς, ὅστις τὸν ἥλιον αὑτοῦ\nἀνατέλλει ἐπὶ πονηροὺς καὶ ἀγαθοὺς καὶ βρέχει ἐπὶ\nδικαίους καὶ ἀδίκους. ” καὶ ἔτι τὸ “λοιδορούμενοι\nεὐλογοῦμεν, διωκόμενοι ἀνεχόμεθα, δυσφημούμενοι\nπαρακαλοῦμεν,” ἐν τοῖς παρ’ ἡμῖν ἱεροῖς φερόμενα\nγράμμασι. καὶ ὁ προφήτης δὲ παρ’ Ἑβραίοις φηςὶν\n“εἰ ἀνταπέδωκα τοῖς ἀνταποδιδοῦσί μοι κακά.” καὶ\nπάλιν “μετὰ τῶν μισούντων τὴν εἰρήνην ἤμην εἰρηνικός.”\n“Σὺ δὲ τότε μὲν ἐκαλλωπίζου ὡς ο’κ ἀγανακτῶν\nεἰ δέοι τεθνάναι σε, ἀλλὰ ᾑροῦ, ως ἔφησθα,\nπρὸ τῆς φυγῆς θάνατον· νῦν δὲ οὐτε ἐκείνους τοὺς\nλόγους αἰσχύνῃ οὐτε ἡμῶν τῶν νόμων ἐντρέπῃ, ἐπι-\n\n\n\n\nχειρῶν ἡμᾶς διαφθεῖραι· πράττεις τε ὅπερ ἂν δοῦλος\nὁ φαυλότατος πράξειεν, ἀποδιδράσκειν ἐπιχειρῶν\nπαρὰ τὰς συνθήκας τε καὶ ὁμολογίας καθ᾿ ἃς ἡμῖν\nσυνέθου πολιτεύεσθαι.\nπρῶτον μὲν οὖν ἡμῖν\nτοῦτ᾿ αὐτὸ ἀπόκριναι, εἰ ἀληθῆ λέγομεν φάσκοντές\nσε ὡμολογηκέναι πολιτεύεσθαι καθ᾿ ἡμᾶς ἔργῳ, ἀλλ᾿\nοὐ λόγῳ, ἢ οὐκ ἀληθῆ; τί φῶμεν πρὸς ταῦτα, ὦ\nΚρίτων; ἄλλο τι ἢ ὁμολογῶμεν;\nἈνάγκη, ὦ Σώκρατες.\nἈλλὰ τί οὖν, ἂν φαῖεν, ἢ συνθήκας πρὸς ἡμᾶς\nαὐτοὺς καὶ ὁμολογίας παραβαίνεις, οὐχ ὑπὸ ἀνάγκης\nὁμολογήσας , οὐδὲ ἀπατηθεὶς , οὐδὲ ἐν ὀλίγῳ χρόνῳ\nἀναγκασθεὶς βουλεύσασθαι, ἀλλ᾿ ἐν ἔτεσιν ἑβδομήκοντα,\nἐν οἷς ἐξῆν σοι ἀπιέναι, εἰ μὴ ἠρέσκομεν\nἡμεῖς, μηδὲ δίκαιαι ἐφαίνοντό σοι αἱ ὁμολογίαι εἶναι.\nσὺ δὲ οὔτε Λακεδαίμονα προῃροῦ οὔτε Κρήτην,\nἃς δὴ ἑκάστοτε φῂς εὐνομεῖσθαι , οὔτε ἄλλην οὐδεμίαν\nτῶν Ἑλληνίδων πόλεων, οὐδὲ τῶν βαρβαρικῶν,\nἀλλὰ ἐλάττω ἐξ αὐτῆς ἀπεδήμησας ἢ οἶ χωλοί τε καὶ\n20 τυφλοὶ καὶ οἱ ἄλλοι ἀνάπηροι. οὕτω σοι διαφερόν-\nτως τῶν ἄλλων Ἀθηναίων ἤρεσκεν ἡ πόλις τε καὶ\nἡμεῖς οἱ νόμοι δηλονότι· τίνι γὰρ ἂν πόλις ἀρέσκοι\nἄνευ νόμων; νῦν δὲ δὴ οὐκ ἐμμένεις τοῖς ὡμολογημένοις;\nἐὰν ἡμῖν γε πείθῃ, ὦ Σώκρατες.”\n“Ὅστις γὰρ νόμων διαφθορεύς ἐστι,σφόδρα\nπου δόξειεν ἂν νέων τε καὶ ἀνοήτων ἀνθρώπων διαφθορεὺς\nεἶναι. πότερον οὖν φεύξῃ τάς τε εὐνομουμένας\nπόλεις καὶ τῶν ἀνδρῶν τοὺς κοσμιωτάτους;\nκαὶ τοῦτο ποιοῦντι ἆρα ἄξιόν σοι ζῆν ἔσται; ἢ πλησιάσεις\nτούτοις καὶ ἀναισχυντήσεις διαλεγόμενός τινας\nλόγους, ὦ Σώκρατες , ἢ οὕσπερ ἐνθάδε, ὡς ἡ\nἀρετὴ καὶ ἡ δικαιοσύνη πλείστου ἄξιον τοῖς ἀνθρώ-\n\n\nποις καὶ τὰ νόμιμα καὶ οἶ νόμοι ; καὶ οὐκ οἴει ἀσχημον\nφανεῖσθαι τὸ τοῦ Σωκράτους πρᾶγμα; οἴεσθαί\nγε χρή.\nἀλλ’ ἐκ μὲν τούτων τῶν τόπων ἀπαρεῖς,\nἥξεις δὲ εἰς Θετταλίαν παρὰ τοὺς ξένους τοὺς\nΚρίτωνος · ἐκεῖ γὰρ δὴ πλείστη ἀταξία καὶ ἀκολασία,\nκαὶ ἴσως ἂν ἡδέως σου ἀκούοιεν ὡς γελοίως ἐκ τοῦ\nδεσμωτηρίου ἀπεδίδρασκες , σκευήν τέ τινα περιθέμενος\nἢ διφθέραν λαβὼν ἢ ἄλλα οἷα δὴ εἰώθασιν\nἐνσκευάζεσθαι οἱ ἀποδιδράσκοντες , καὶ τὸ σχῆμα τὸ\nσαυτοῦ μεταλλάξας.\nὅτι δὲ γέρων ἀνὴρ μικροῦ\nχρόνου τῷ βίῳ λοιποῦ ὄντος, ὡς τὸ εἰκὸς, ἐτόλμησας\nοὕτω γλίσχρως ἐπιθυμεῖν ζῆν, νόμους τοὺς μεγίστους\nπαραβὰς, οὐδεὶς ὃς ἐρεῖ; ἴσως, ἂν μή τινα λυπήσῃς ·\nεἰ δὲ μὴ, ἀκούσῃ, ὦ Σώκρατες, πολλὰ καὶ ἀνάξια\nσαυτοῦ. ὑπερχόμενος δὴ βιώσῃ πάντας ἀνθρώπους\nκαὶ δουλεύων, τί ποιῶν ἢ εὐωχούμενος ἐν Θετταλίᾳ,\nὥσπερ ἐπὶ δεῖπνον ἀποδεδημηκὼς εἰς Θετταλίαν.\nλόγοι δὲ ἐκεῖνοι οἱ περὶ δικαιοσύνης καὶ τῆς ἄλλης\nἀρετῆς ποῦ ἡμῖν ἔσονται; ἀλλὰ δὴ τῶν παίδων ἕνεκα\nβούλει ζῆν, ἔνα αὐτοὺς ἐκθρέψῃς καὶ παιδεύσῃς;\nτί δέ; εἰς Θετταλίαν αὐτοὺς ἀγαγὼν θρέψεις τε\nκαὶ παιδεύσεις, ξένους ποιήσας, ἵνα καὶ τοῦτό σου\nἀπολαύσωσιν; ἢ τοῦτο μὲν οὒ, αὐτοῦ δὲ τρεφόμενοι\nσοῦ ζῶντος βέλτιον θρέψονται καὶ παιδεύσονται, μὴ\nσυνόντος σοῦ αὐτοῖς; οἶ γὰρ ἐπιτήδειοι οἱ σοὶ ἐπιμελήσονται\nαὐτῶν.\nπότερον δὲ ἐὰν εἰς Θετταλίαν\nἀποδημήσῃς, ἐπιμελήσονται· ἐὰν δὲ εἰς Ἅιδου ἀποδημήσῃς,\nοὐχὶ ἐπιμελήσονται, εἴπερ γέ τι ὄφελος αὐτῶν\nἐστι τῶν σοι φασκόντων ἐπιτηδείων εἶναι; οἴεδθαί\nγε χρή.\nἀλλ’, ὦ Σώκρατες, πειθόμενος\nἡμῖν τοῖς σοῖς τροφεῦσι μήτε παῖδας περὶ πλείονος\nποιοῦ μήτε τὸ ζῆν μήτε ἄλλο μηδὲν πρὸ τοῦ δικαίου,\n\n\nἵνα εἰς Ἅιδου ἐλθὼν ἔχῃς ταῦτα πάντα ἀπολογήσασθαι\nτοῖς ἐκεῖ ἄρχουσιν· οὔτε γὰρ ἐνθάδε σοι φαινεται\nταῦτα πράττοντι ἄμεινον εἶναι οὐδὲ δικαιότερον\nοὐδὲ ὁσιώτερον οὐδὲ ἄλλῳ τῶν σῶν οὐδενὶ, οὔτε\nἐκεῖσε ἀφικομένῳ ἄμεινον ἔσται.\nἀλλὰ νῦν μὲν\nἠδικημένος ἄπει, ἐὰν ἀπίῃς, οὐχ ὑφ’ ἡμῶν τῶν νόμων,\nἀλλ’ ὑπ’ ἀνθρώπων· ἐὰν δὲ ἐξέλθῃς οὕτως\nαἰσχρῶς, ἀνταδικήσας τε καὶ ἀντικακουργήσας , τὰς\nσαυτοῦ ὁμολογίας τε καὶ συνθήκας τὰς πρὸς ἡμὰς\nπαραβὰς· κακὰ ἐργασάμενος τούτους οὓς ἥκιστα c\nἔδει, σαυτόν τε καὶ τοὺς φίλους καὶ πατρίδα καὶ\nἡμᾶς, ἡμεῖς τέ σοι χαλεπανοῦμεν ζῶντι καὶ ἐκεῖ οἶ\nἡμέτεροι ἀδελφοὶ, οἱ ἐν Ἅιδου νόμοι, οὐκ εὐμενῶς\nσε ὑποδέξονται, εἰδότες ὅτι καὶ ἡμᾶς ἐπεχείρησας\nἀπολέσαι τὸ σὸν μέρος.”\n“Ἴσως δ’ ἂν οὖν εἴποι τις, εἶτ’ οὐκ αἰσχύνῃ,\nὠ Σώκρατες, τοιοῦτον ἐπιτήδευμα ἐπιτηδεύσας, ἐξ οὗ\nκινδυνεύεις νυνὶ ἀποθανεῖν; ἐγὼ δὲ τούτῳ δίκαιον\nἂν λόγον ἀντείποιμι, ὅτι οὐ καλῶς λέγεις, ὠ ἄνθρωπε,\nεἰ οἴει δεῖν κίνδυνον ὑπολογίζεσθαι τοῦ ζῆν\nἢ τεθνάναι ἄνδρα ὅτου τι καὶ σμικρὸν ὄφελός ἐστιν,\nἀλλ’ οὐκ ἐκεῖνο μόνον σκοπεῖν, ὅταν πράττῃ, πότερον\nδίκαια ἢ ἄδικα πράττει, καὶ ἀνδρὸς ἀγαθοῦ ἔργα\nἢ κακοῦ.\nφαῦλοι γὰρ ἂν τῷ γε σῷ λόγῳ εἶεν\nτῶν ἡμιθέων ὅσοι ἐν Τροίᾳ τετελευτήκασιν, οἵ τε ἄλλοι\nκαὶ ὁ τῆς Θέτιδος υἱὸς, ὃς τοσοῦτον τοῦ κινδύνου\nκατεφρόνησε παρὰ τὸ αἰσχρόν τι ὑπομεῖναι ὥστε,\nἐπειδὴ εἶπεν ἡ μήτηρ αὐτῷ προθυμουμένῳ Ἕκτορα\nἀποκτεῖναι, θεὸς οὖσα, οὑτωσί πως, ὡς ἐγᾦμαι , ὠ\n\n\n\nπαῖ , εἰ τιμωρήσεις Πατρόκλῳ τῷ ἑταίρῳ τὸν φόνον\nκαὶ Ἕκτορα ἀποκτενεῖς, αὐτὸς ἀποθανῇ.\nαὐτίκα γάρ τοι φησὶ) μεθ’ Ἕκτορα πότμος ἑτοῖμος.\nὁ δὲ τοῦτο ἀκούσας τοῦ μὲν θανάτου καὶ τοῦ κινδύνου\nὠλιγώρησεν, πολὺ δὲ μᾶλλον δείσας τὸ ζῆν κακὸς\nὢν καὶ τοῖς φίλοις μὴ τιμωρεῖν,\nαὐτίκα,\nφησὶ,\nτεθναίην\nδίκην ἐπιθεὶς τῷ ἀδικοῦντι, ἴνα μὴ ἐνθάδε μένω\nκαταγέλαστος\nπαρὰ νηυσὶ κορωνίσιν, ἄχθος ἀρούρης.\nμὴ αὐτὸν οἴει φροντίσαι θανάτου καὶ κινδύνου;\nοὕτω γὰρ ἔχει, ὠ ἄνδρες Ἀθηναῖοι , τῇ ἀληθείᾳ · οὗ\nἄν τις αὑτὸν τάξῃ , ἡγησάμενος βέλτιστον εἶναι, ἢ\nὑπὸ ἄρχοντος ταχθῇ, ἐνταῦθα δεῖ, ὡς ἐμοὶ δοκεῖ,\nμένοντα κινδυνεύειν, μηδὲν ὑπολογιζόμενον μήτε\nθάνατον μήτε ἄλλο μηδὲν πρὸ τοῦ αἰσχροῦ.\nἐγὼ\nοὖν δεινὰ ἂν εἴην εἰργασμένος, ὠ ἄνδρες Ἀθηναῖοι,\nεἰ ὅτε μέν με οἱ ἄρχοντες ἔταττον, οὓς ὑμεῖς εἵλεσθε\nἄρχειν μου, καὶ ἐν Ποτιδαίᾳ καὶ ἐν Ἀμφιπόλει καὶ\nἐπὶ Δηλίῳ , καὶ ἄλλοθί που, οὗ ἐκεῖνοι ἔταττον ἔμενον\nὥσπερ καὶ ἄλλος τις καὶ ἐκινδύνευον ἀποθανεῖν,\nτοῦ δὲ θεοῦ τάττοντος, ὡς ἐγὼ ᾠήθην τε καὶ ὑπέλαβον,\nφιλοσοφοῦντά με δεῖν ζῆν καὶ ἐξετάζοντα ἐμαυτὸν\nκαὶ τοὺς ἄλλους , ἐνταῦθα δὲ φοβηθεὶς θάνατον\nἢ ἄλλο ὁτιοῦν πρᾶγμα λίποιμι τὴν τάξιν.\nδεινὸν\nμέντἂν εἴη, καὶ ὡς ἀληθῶς τότ’ ἄν με δικαίως\nεἰσάγοι τις εἰς δικαστήριον, ὅτι οὐ νομίζω θεοὺς εἶναι\nἀπειθῶν τῇ μαντείᾳ καὶ δεδιὼς θάνατον κοὶ οἰόμενος\nσοφὸς εἶναι οὐκ ὤν. τὸ γάρ τοι θάνατον δεδιέναι,\n\n\nὠ ἄνδρες, οὐδὲν ἄλλο ἐστὶν ἢ δοκεῖν σοφὸν εἶναι\nμὴ ὄντα· δοκεῖν γὰρ εἰδέναι ἐστὶν ἃ οὐκ οἶδεν.\nοἶδε μὲν γὰρ οὐδεὶς τὸν θάνατον οὐδ’ εἰ τυγχάνει .\nτῷ ἀνθρώπῳ πάντων μέγιστον ὂν τῶν ἀγαθῶν, δεδίασι\nδὲ ὡς εὖ εἰδότες ὅτι μέγιστον τῶν κακῶν ἐστί.\nκαίτοι πῶς οὐκ ἀμαθία ἐστὶν αὕτη ἡ ἐπονείδιστος,\nἡ τοῦ οἴεσθαι εἰδέναι ἃ οὐκ οἶδεν;\nἐγὼ δ’, ὠ\nἄνδρες, τούτῳ καὶ ἐνταῦθα διαφέρω τῶν πολλῶν\nἴσως ἀνθρώπων · καὶ εἰ δή τῳ σοφώτερός του φαίην\nεἶναι, τούτῳ ἂν, ὅτι οὐκ εἰδὼς ἱκανῶς περὶ τῶν ἐν\nἍιδου, οὕτω καὶ οἴομαι οὐκ εἰδέναι· τὸ δὲ ἀδικεῖν\nκαὶ ἀπειθεῖν τῷ βελτίονι, καὶ θεῷ καὶ ἀνθρώπῳ,\nὅτι κακὸν καὶ αἰσχρόν ἐστιν οἶδα. πρὸ οὖν τῶν κακῶν\nὧν οἶδα ὅτι κακά ἐστιν, ἃ μὴ οἶδα εἰ καὶ ἀγαθὰ\nὄντα τυγχάνει, οὐδέποτε φοβηθήσομαι, οὐδὲ φεύξομαι.\nὥστε οὐδ’ εἴ με νῦν ὑμεῖς ἀφίετε, Ἀνύτῳ\nἀπιστήσαντες, ὃς ἔφη ἢ τὴν ἀρχὴν οὐ δεῖν ἐμὲ δεῦρο\nεἰσελθεῖν ἢ ἐπειδὴ εἰσῆλθον οὐχ οἶόν τε εἶναι τὸ μὴ\nοὐκ] ἀποκτεῖναί με, λέγων πρὸς ὑμᾶς ὡς εἰ διαφευξοίμην,\n, ἤδη ἂν ὑμῶν οἱ υἱεῖς ἐπιτηδεύοντες ἃ Σωκράτης\nκράτης διδάσκει πάντες παντάπασι διαφθαρήσονται,)\nεἴ μοι πρὸς ταῦτα εἴποιτε, ὢ Σώκρατες, νῦν μὲν\nἈνύτω οὐ πεισόμεθα, ἀλλ’ ἀφίεμέν σε, ἐπὶ τούτῳ\nμέντοι ἐφ’ ᾧ τε μηκέτι ἐν ταύτῃ τῇ ζητήσει διατρίβειν\nμηδὲ φιλοσοφεῖν· ἐὰν δὲ ἁλῷς ἔτι τοῦτο πράττων,\nἀποθανῇ\nεἰ οὖν με, ὅπερ εἶπον, ἐπὶ τούτοις\nἀφίοιτε, εἴποιμι ἂν ὑμῖν ὅτι ἐγὼ ὑμᾶς, ὠ ἄνδρες\nἈθηναῖοι, ἀσπάζομαι μὲν καὶ φιλῶ, πείσομαι δὲ μᾶλλον\nτῷ θεῷ ἢ ὑμῖν, καὶ ἴως περ ἂν ἐμπνέω καὶ οἷός\nὢ τε ὢ, οὐ μὴ παύσομαι φιλοσοφῶν καὶ ὑμῖν παρακελευόμενός\nτε καὶ ἐνδεικνύμενος, ὅτῳ ἂν ἀεὶ ἐντυγχάνω\nὑμῶν, λέγων οἷαπερ εἴωθα.”\nΚαὶ μετὰ βραχέα ἐπιλέγει\n“Ἔννοήσωμεν δὴ καὶ τῇδε, ὡς πολλὴ ἐλπίς\nἐστιν ἀγαθὸν αὐτὸ εἶναι. δυοῖν γὰρ θάτερόν ἐστι\nτὸ τεθνάναι · ἢ γὰρ οἷον μηδέν τι εἶναι μηδὲ αἴσθησιν\nμηδεμίαν μηδενὸς ἔχειν τὸν τεθνεῶτα, ἢ κατὰ\nτὰ λεγόμενα μεταβολή τις τυγχάνει οὖσα καὶ μετοίκησις\nτῇ ψυχῇ τοῦ τόπου τοῦ ἐνθένδε εἰς ἄλλον τόπον.\nκαὶ εἴτε δὴ μηδεμία αἴσθησίς ἐστιν, ἀλλ᾿ οἷον\nὕπνος, ἐπειδάν τις καθεύδων μηδὲ ὄναρ μηδὲν ὁρᾷ,\nθαυμάσιον κέρδος ἂν εἴη [ὁ] θάνατος.\nἐγὼ γὰρ\nἂν οἶμαι, εἴ τινα ἐκλεξάμενον δέοι ταύτην τὴν νύκτα\nἐν ᾗ οὕτω κατέδαρθεν ὥστε μηδὲν ὄναρ ἰδεῖν, καὶ\nτὰς ἄλλας νύκτας τε καὶ ἡμέρας τὰς τοῦ βίου τοῦ\nἑαυτοῦ ἀντιπαραθέντα ταύτῃ τῇ νυκτὶ, εἰ δέοι σκεψάμενον\nεἰπεῖν πόσας ἄμεινον καὶ ἥδιον ἡμέρας καὶ\nνύκτας ταύτης τῆς νυκτὸς βεβίωκεν ἐν τῷ ἑαυτοῦ\nβίῳ, οἶμαι ἂν οὐχὶ ἰδιώτην τινὰ, ἀλλὰ τὸν μέγαν βασιλέα\nεὐαριθμήτους ἂν εὑρεῖν αὐτὸν ταύτας πρὸς\nτὰς ἄλλας ἡμέρας τε καὶ νύκτας. εἰ οὖν τοιοῦτον ὁ\nθάνατός ἐστι, κέρδος ἔγωγε λέγω· καὶ γὰρ οὐδὲν\nπλεῖον ὁ πᾶς χρόνος φαίνεται οὕτως εἶναι ἢ μία νύξ.\nεἰ δ᾿ αὖ οἷον ἀποδημῆσαί ἐστιν ὁ θάνατος ἐνθένδε\nεἰς ἄλλον τόπον, καὶ ἀληθῆ ἐστι τὰ λεγόμενα,\nὡς ἄρα ἐκεῖ εἰσὶν ἅπαντες οἱ τεθνεῶτες , τί μεῖζον\nἀγαθὸν τούτου εἴη ἂν , ὠ ἄνδρες δικασταί; εἰ γάρ\nτις ἀφικόμενος εἰς Ἅιδου, ἀπαλλαγεὶς τούτων τῶν\nφασκόντων δικαστῶν εἶναι, εὑρήσει τοὺς ὡς ἀληθῶς\nδικαστὰς, οἵπερ καὶ λέγονται ἐκεῖ δικάζειν, Μίνως\nτε καὶ ῾Ραδάμανθυς καὶ Αἰακὸς καὶ Τριπτόλεμος, καὶ\nἄλλοι ὅσοι τῶν ἡμιθέων δίκαιοι ἐγένοντο ἐν τῷ ἑαυ-\n\n\n\nτῶν βίῳ, ἄρα φαύλη ἂν εἴη ἡ ἀποδημία;\nἢ αὖ\nὈρφεῖ ξυγγενέσθαι καὶ Μουσαίῳ καὶ Ἡσιόδῳ καὶ\nὉμήρῳ ἐπὶ πόσῳ ἄν τις δέξαιτ’ ἂν ὑμῶν; ἐγὼ μὲν\nγὰρ πολλάκις ἐθέλω τεθνάναι, εἴπερ ταῦτά ἐστιν\nἀληθῆ, ἐπεὶ ἔμοιγε καὶ αὐτῷ θαυμαστὴ ἂν εἴη ἡ διατριβὴ\nαὐτόθι, ὁπότε ἐντύχοιμι Παλαμήδει καὶ Αἴαντι\nτῷ Τελαμῶνος καὶ εἴ τις ἄλλος τῶν παλαιῶν διὰ\nκρίσιν ἄδικον τέθνηκεν · ἀντιπαραβάλλοντι τὰ ἐμαυτοῦ\nπάθη πρὸς τὰ ἐκείνων, ὡς ἐγᾦμαι, οὐκ ἂν ἀηδὲς\nεἴη. καὶ δὴ καὶ τὸ μέγιστον , τοὺς ἐκεῖ ἐξετάζοντα\nκαὶ ἐρευνῶντα ὥσπερ τοὺς ἐνταῦθα διάγειν, τίς αὐτῶν\nσοφός ἐστι καὶ τίς οἴεται μὲν, ἔστι δ’ οὔ. ”\nΚαὶ παρ’ ἡμῖν “ πειθαρχεῖν δεῖ θεῷ μᾶλλον\nἢ ἀνθρώποις” εἴρηται. καὶ “μὴ φοβεῖσθε ἀπὸ τῶν\nἀποκτεινόντων τὸ σῶμα, τὴν δὲ ψυχὴν οὐ δυναμένων\nἀποκτεῖναι. εἰδέναι τε, ὅτι ἐὰν ἡ ἐπίγειος ἡμῶν\nοἰκία τοῦ σκήνους καταλυθῇ, οἰκοδομὴν ἐκ θεοῦ ἔχομεν,\nοἰκίαν ἀχειροποίητον, αἰώνιον ἐν τοῖς οὐρανοῖς ·\nὅτι τε ἐκδημοῦντες ἀπὸ τοῦ σώματος ἐνδημοῦμεν\nτῷ κυρίῳ ” ὃς καὶ πᾶσι τοῖς εἰς αὐτὸν ἠλπικόσιν\nἐπήγγελται εἰς κόλπους Ἀβραὰμ καὶ Ἰσαὰκ καὶ Ἰακὼβ\nἀναπαύσεσθαι, μετά τε τῶν ἄλλων παρ’ Ἑβραίοις\nθεοφιλῶν προφητῶν τε καὶ δικαίων ἐν μακαρίᾳ\nζωῇ τὸν μακρὸν αἰῶνα διάξειν.\n“ Τῶν δὲ δὴ ἀποθανόντων ἐπὶ στρατείας ὃς\nἂν εὐδοκιμήσας τελευτήσῃ , ἆρ’ οὐ πρῶτον μὲν φήσομεν\nτοῦ χρυσοῦ γένους εἶναι; Πᾶν’ γε μάλιστα.\nἈλλ’ οὐ πεισόμεθα Ἡσιόδῳ, ἐπειδάν τινες τοῦ τοιούτου\nγένους τελευτήσωσιν, ὡς ἄρα\nοἱ μὲν δαίμονες ἁγνοὶ ἐπιχθόνιοι τελέθουσιν,ἐσθλοὶ, ἀλεξίκακοι, φύλακες μερόπων ἀνθρώπων ;\n\n\n\nΠεισόμεθα μὲν οὖν. Διαπυθόμενοι ἄρα τοῦ θεοῦ\nπῶς χρὴ τοὺς δαιμονίους τε καὶ θείους τιθέναι καὶ\nτίνι διαφόρῳ, οὕτω καὶ ταύτῃ θήσομεν ᾗ ἂν ἐξηγῆται;\nΤί δ’ οὐ μέλλομεν; Καὶ τὸν λοιπὸν δὴ χρόνον\nὡς δαίμονας γεγονότας οὕτω θεραπεύσομέν τε\nκαὶ προσκυνήσομεν αὐτῶν τὰς θήκας; τὰ αὐτὰ δὲ\nταῦτα νομιοῦμεν , ὅταν τις γήρᾳ ἤ τινι ἄλλῳ τρόπῳ\nτελευτήσῃ τῶν ὅσοι ἂν διαφερόντως ἐν τῷ βίῳ\nἀγαθοὶ κριθῶσι.”\nΚαὶ ταῦτα δὲ ἁρμόζει ἐπὶ τῇ τῶν θεοφιλῶν\nτελευτῇ, οὓς στρατιώτας τῆς ἀληθοῦς εὐσεβείας οὐκ\nἂν ἁμάρτοις εἰπὼν παραλαμβάνεσθαι. ὅθεν καὶ ἐπὶ\nτὰς θήκας αὐτῶν ἔθος ἡμῖν παριέναι, καὶ τὰς εὐχὰς\nπαρὰ ταύταις ποιεῖσθαι , τιμᾶν τε τὰς μακαρίας αὐτῶν\nψυχὰς, ὡς εὐλόγως καὶ τούτων ὑφ’ ἡμῶν γιγνομένων.\nἀλλὰ γὰρ ἡμεῖς μὲν ταῦτα ἐκ τῶν Πλάτωνος\nἀνελεξάμεθα · φιλόκαλος δέ τις ἄλλος καὶ τούτων ἔτι\nπλείω ἂν εὕροι παρὰ τῷ αὐτῷ σύμφωνα τοῖς ἡμετέροις\nδόγμασι, τάχα δὲ καὶ παρ’ ἑτέροις. ἐπεὶ δὲ τῆς\nαὐτῆς ἡμῖν ὑποθέσεως προλαβόντες ἐφήψαντο καὶ\nἄλλοι, εὖ μοι δοκεῖ ἐπισκέψασθαι δεῖν καὶ τὰ τούτοις\nπεπονημένα. παραθήσω δὲ πρώτου Ἀριστοβούλου,\nτοῦ ἐξ ‘Eβραίων φιλοσόφου , τὰς οὕτως ἐχούσας\nφωνάς\n“ Φανερὸν ὅτι κατηκολούθησεν ὁ Πλάτων’\nτῇ καθ’ ἡμᾶς νομοθεσίᾳ, καὶ φανερός ἐστι περιειργασμένος\nἕκαστα τῶν ἐν αὐτῇ. διηρμήνευται γὰρ\nπρὸ Δημητρίου τοῦ Φαληρέως δι’ ἑτέρων, πρὸ τῆς\nἈλεξάνδρου καὶ Περσῶν ἐπικρατήσεως , τά τε κατὰ\nτὴν ἐξαγωγὴν τὴν ἐξ Αἰγύπτου τῶν Ἑβραίων, ἡμετέρων\nδὲ πολιτῶν , καὶ ἡ τῶν γεγονότων ἁπάντων\nαὐτοῖς ἐπιφάνεια , καὶ κράτησις τῆς χώρας, καὶ τῆς\n\n\nὅλης νομοθεσίας ἐπεξήγησις, ὡς εὔδηλον εἷναι τὸν\nπροειρημένον φιλόσοφον εἰληφέναι πολλά· γέγονε\nγὰρ πολυμαθὴς , καθὼς καὶ Πυθαγόρας πολλὰ τῶν\nπαρ’ ἡμῖν μετενέγκας εἰς τὴν ἑαυτοῦ δογματοποιίαν\nκατεχώρισεν.\nἡ δ’ ὅλη ἑρμηνεία τῶν διὰ τοῦ\nνόμου πάντων ἐπὶ τοῦ προσαγορευθέντος Φιλαδέλφου\nβασιλέως, σοῦ δὲ προγόνου , προσενεγκαμένου\nμείζονα φιλοτιμίαν, Δημητρίου τοῦ Φαληρέως\nπραγματευσαμένου τὰ περὶ τούτων.”\nΕἶτα μεταξύ τινα εἰπὼν ἐπιφέρει λέγων\n“ Δεῖ γὰρ λαμβάνειν τὴν θείαν φωνὴν οὐ ῥητὸν\nλόγον, ἀλλ’ ἔργων κατασκευὰς , καθὼς καὶ διὰ τῆς\nνομοθεσίας ἡμῖν ὅλην τὴν γένεσιν τοῦ κόσμου θεοῦ\nλόγους εἴρηκεν ὁ Μώσης. συνεχῶς γάρ φησιν ἐφ’\nἑκάστου “καὶ εἶπεν ὁ θεὸς, καὶ ἐγένετο.”\nδο\nκοῦσι δέ μοι περιειργασμένοι πάντα κατηκολουθηκέναι\nτούτῳ Πυθαγόρας τε καὶ Σωκράτης καὶ Πλάτων’,\nλέγοντες ἀκούειν φωνῆς θεοῦ , τὴν κατασκευὴν τῶν\nὅλων συνθεωροῦντες ἀκριβῶς ὑπὸ θεοῦ γεγονυῖαν\nκαὶ συνεχομένην ἀδιαλείπτως. ἔτι δὲ καὶ Ὀρφεὺς\nἐν ποιήμασι τῶν κατὰ τὸν ἱερὸν λόγον αὐτῷ λεγομένων\nοὕτως ἐκτίθεται περὶ τοῦ διακρατεῖσθαι θείᾳ\nδυνάμει τὰ πάντα καὶ γενητὰ ὑπάρχειν, καὶ ἐπὶ πάντων\nεἶναι τὸν θεόν. λέγει δ’ οὕτως\nφθέγξομαι οἷς θέμις ἐστὶ, θύρας δ’ ἐπίθεσθε βέβηλοι,\nφεύγοντες δικαίων θεσμοὺς, θείοιο τεθέντοςπᾶσι νόμου· σὺ δ’ ἄκουε, φαεσφόρου ἔκγονε ΜήνηςΜουσαῖ’ · ἐξερέω γὰρ ἀληθέα, μηδέ σε τὰ πρὶνἐν στήθεσσι φανέντα φίλης αἰῶνος ἀμέρσῃ,εἰς δὲ λόγον θεῖον βλέψας τούτῳ προσέδρευε,ἰθύνων κραδίης νοερὸν κύτος· εὑ δ’ ἐπίβαινεἀτραπιτοῦ, μοῦνον δ’ ἐσόρα κόσμοιο τυπωτὴνἀθάνατον. παλαιὸς δὲ λόγος περὶ τοῦδε φαείνει,εἷς ἔστ᾿ αὐτοτελὴς, αὐτοῦ δ᾿ ὕπο πάντα τελεῖται,ἐν δ᾿ αὐτοῖς αὐτὸς περινίσσεται, οὐδέ τις αὐτὸνεἰσοράα ψυχῶν θνητῶν. νῷ δ᾿ εἰσοράαται.αὐτὸς δ᾿ ἐξ ἀγαθῶν θνητοῖς κακὸν οὐκ ἐπιτέλλειἀνθρώποις· αὐτῷ δὲ χάρις καὶ μῖσος ὀπηδεῖ,καὶ πόλεμος καὶ λοιμὸς ἰδ᾿ ἄλγεα δακρυόεντα,οὐδέ τις ἐσθ᾿ ἕτερος· σὺ δέ κεν ῥέα πάντ᾿ ἐσορήσαις,αἴ κεν ἴδῃς αὐτόν· πρὶν δή ποτε δεῦρ᾿ ἐπὶ γαῖαν,τέκνον ἐμὸν, δείξω σοι, ὁπηνίκα δέρκομαι αὐτοῦἴχνια καὶ χεῖρα στιβαρὴν κρατεροῖο θεοῖο.αὐτὸν δ᾿ οὐχ ὁρόω· περὶ γὰρ νέφος ἐστήρικταιλοιπὸν ἐμοί· στᾶσιν δὲ δέκα πτυχαὶ ἀνθρώποισιν·οὐ γάρ κέν τις ἔδοι θνητῶν μερόπων κραίνοντα,εἰ μὴ μουνογενής τις ἀπορρὼξ φύλου ἄνωθενΧαλδαίων · ἴδρις γὰρ ἴην ἄστροιο πορείης,καὶ σφαίρης κίνημ᾿ ἀμφὶ χθόνα ὡς περιτέλλει,κυκλοτερές δ᾿ ἐν ἴσῳ, κατὰ δὲ σφέτερον κνώδακα·πνεύματα δ᾿ ἡνιοχεῖ περί τ᾿ ἠέρα καὶ περὶ χεῦμανάματος· ἐκφαίνει δὲ πυρὸς σέλας ἰφιγενήτου.αὐτὸς δὴ μέγαν αὖθις ἐπ᾿ οὐρανὸν ἐστήρικταιχρυσέῳ εἰνὶ θρόνῳ· γαίη δ᾿ ὑπὸ ποσσὶ βέβηκε ·χεῖρα δὲ δεξιτερὴν ἐπὶ τέρμασιν ὠκεανοῖοἐκτέτακεν· ὀρέων δὲ τρέμει βάσις ἔνδοθι θυμῷ,οὐδὲ φέρειν δύναται κρατερὸν μένος. ἔστι δὲ πάντωςαὐτὸς ἐπουράνιος, καὶ ἐπὶ χθονὶ πάντα τελευτᾷ,ἀρχὴν αὐτὸς ἔχων καὶ μέσσην ἠδὲ τελευτὴν,ὡς λόγος ἀρχαίων, ὡς ὑλογενὴς διέταξεν,ἐκ θεόθεν γνώμαισι λαβὼν κατὰ δίπλακα θεσμόν.ἄλλως οὐ θεμιτὸν δὲ λέγειν· τρομέω δέ γε γυῖα,ἐν νόῳ. ἐξ ὑπάτου κραίνει περὶ πάντ’ ἐνὶ τάξει.ὦ τέκνον, σὺ δὲ τοῖσι νόοισι πελάζεο, γλώσσηςεὖ μάλ᾿ ἐπικρατέων, στέρνοισι δὲ ἔνθεο φήμην.”\nκαὶ Ἄρατος δὲ περὶ τῶν αὐτῶν φησιν οὕτως\nἘκ Δῖὸς ἀρχώμεσθα, τὸν οὐδέποτ᾿ ἄνδρες ἐῶσινἄρρητον· μεσταὶ δὲ θεοῦ πᾶσαι μὲν ἀγυιαὶ,πᾶσαι δ᾿ ἀνθρώπων ἀγοραὶ, μεστὴ δὲ θάλασσα,καὶ λιμένες. πάντη δὲ θεοῦ κεχρήμεθα πάντες.τοῦ γὰρ καὶ γένος ἐσμέν· ὁ δ’ ἤπιος ἀνθρώποισιδεξια σημαίνει, λαοὺς δ’ ἐπὶ ἔργον ἐγείρει,μιμνήσκων βιότοιο· λέγει δ’ ὅτε βῶλος ἀρίστηβουσί τε καὶ μακέλῃσι, λέγει δ’ ὅτε δεξιαὶ ὧραικαὶ φυτὰ γυρῶσαι, καὶ σπέρματα πάντα βαλέσθαι.\nσαφῶς οἶμαι δεδεῖχθαι ὅτι διὰ πάντων ἐστὶν ἡ\nδύναμις τοῦ θεοῦ. καθὼς δὲ δεῖ σεσημάγκαμεν περιαιροῦντες\nτὸν διὰ τῶν ποιημάτων Δία καὶ Ζῆνα· τὸ\nγὰρ τῆς διανοίας αὐτῶν ἐπὶ θεὸν ἀναπέμπεται· διόπερ\nοὕτως ἡμῖν εἴρηται. οὐκ ἀπεοικότως οὖν τοῖς\nἐπιζητουμένοις προενηνέγμεθα ταῦτα.\nπᾶσι γὰρ\nτοῖς φιλοσόφοις ὁμολογεῖται ὅτι δεῖ περὶ θεοῦ διαλήψεις\nὁσίας ἔχειν, ὃ μάλιστα παρακελεύεται καλῶς\nἡ καθ’ ἡμᾶς αἵρεσις. ἡ δὲ τοῦ νόμου κατασκευὴ πᾶσα\nτοῦ καθ’ ἡμᾶς περὶ εὐσεβείας τέτακται καὶ δικαιοσύνης\nκαὶ ἐγκρατείας καὶ τῶν λοιπῶν ἀγαθῶν τῶν κατὰ\nἀλήθειαν. ”\nΤούτοις ἑξῆς μεθ’ ἕτερα ἐπιλέγει\n“Ἐχομένως δ’ ἐστὶν ὡς ὁ θὼς τὸν ὅλον κόσμον\nκατεσκεύακε , καὶ δέδωκεν ἀνάπαυσιν ἡμῖν διὰ τὸ\nκακόπαθον εἶναι πᾶσι τὴν βιοτὴν τὴν ἑβδόμην ἡμέραν,\nἢ δὴ καὶ πρώτη φυσικὼς ἂν λέγοιτο φωτὸς γένεσις,\nἐν ὡ τὰ πάντα συνθεωρεῖται.\nμεταφέροιτο\nδ’ ἂν τὸ αὐτὸ καὶ ἐπὶ τῆς σοφίας· τὸ γὰρ πᾶν φῶς\nἐστὶν ἐξ αὐτῆς. καί τινες εἰρήκασι τῶν ἐκ τῆς αἱρέ\nσεως ὄντες τῆς ἐκ τοῦ Περιπάτου λαμπτῆρος αὐτὴν\nἔχειν τάξιν · ἀκολουθοῦντες γὰρ αὐτῇ συνεχῶς ἀτάραχοι\nκαταστήσονται δι’ ὅλου τοῦ βίου.\nσαφέστερον\nδὲ καὶ κάλλιον τῶν ἡμετέρων προγόνων τις\nεἶκε Σολομῶν αὐτὴν πρὸ οὐρανοῖ· καὶ γῆς ὑπάρχειν.\nτὸ δὲ σύμφωνόν ἐστι τῷ προειρημένῳ. τὸ δὲ διασαφουμενον\nδιὰ τῆς νομοθεσίας ἀποπεπαυκέναι τὸν\n\nτὸν θεὸν ἐν αὐτῇ, τοῦτο οὐχ, ὥς τινες ὑπολαμβάνουσι,\nμηκέτι ποιεῖν τι τὸν θεὸν καθέστηκεν, ἀλλ᾽ ἐπὶ τῷ\nκαταπεπαυκέναι τὴν τάξιν αὐτῶν οὕτως εἰς πάντα\nτὸν χρόνον τεταχέναι.\nσημαίνει γὰρ ὡς ἐν ἓξ\nἡμέραις ἐποίησε τόν τε οὐρανὸν καὶ τὴν γῆν καὶ\nπάντα τὰ ἐν αὐτοῖς, ἵνα τοὺς χρόνους δηλώσῃ καὶ\nτὴν τάξιν προείπῃ τί τίνος προτερεῖ. τάξας γάρ, οὕτως\nαὐτὰ συνέχει καὶ [οὐ] μεταποιεῖ. διασεσάφηκε\nδ᾽ ἡμῖν αὐτὴν ἔννομον ἕνεκεν σημείου τοῦ περὶ\nἡμᾶς ἑβδόμου λόγου καθεστῶτος, ἐνᾧ γνῶσιν ἔχομεν\nἀνθρωπίνων καὶ θείων πραγμάτων.\nδι᾽ ἑβδομάδων\nδὲ καὶπᾶς ὁ κόσμος κυκλεῖται τῶν ζῳογονουμένων\nκαὶ τῶν φυομένων ἁπάντων· τῷ δὲ σάββατον\nαὐτὴν προσαγορεύεσθαι διερμηνεύεται ἀνάπαυσις\nοὖσα.διασαφεῖ δὲ καὶ Ὅμηρος καὶ Ἡσίοδος, μετειληφότες\nἐκ τῶν ἡμετέρων βιβλίωνἱερὰν εἶναι. Ἡσίοδος\nμὲν οὕτως·\nπρῶτον ἕνη τετράς τε καὶ ἑβδόμη ἱερὸν ἦμαρ·\n\nκαὶ πάλιν λέγει·\n\nἑβδομάτη δ᾽ αὖτις λαμπρὸν φάος ἠελίοιο.\nὍμηρος δὲ οὕτω λέγει·\n\nἑβδομάτη δἤπειτα κατήλυθεν, ἱερὸν ἦμαρ·\n\nκαὶ πάλιν·\n\nἕβδομον ἦμαρ ἔην καὶ τῷ τετέλεστο ἅπαντακαί·\n\nἑβδομάτῃ δ᾽ ἠοῖ λίπομεν ῥόον ἐξ Ἀχέροντος.\nτοῦτο δὴ σημαίνων, ὡς ἀπὸ τῆς κατὰ ψυχὴν λήθης\nκαὶ κακίας ἐν τῷκατὰ ἀλήθειαν ἑβδόμῳ λόγῳ\nκαταλιμπάνεται τὰ προειρημένα καὶ γνῶσιν ἀληθείας\n\n\n\nλαμβάνομεν, καθὼς προείρηται.\nΛίνος δέ φησιν οὕτως·\n\nἑβδομάτῃ δ᾽ ἠοῖ τετελεσμένα πάντα τέτυκται·\n\nκαὶ πάλιν·\n\nἑβδόμη εἰν ἀγαθοῖς καὶ ἑβδόμη ἐστὶ γενέθλη\n\nκαί·\n\nἑβδόμη ἐν πρώτοισι καὶ ἑβδόμη ἐστὶ τελείη.\n\nκαί·\n\nἑπτὰ δὲ πάντα τέτυκται ἐν οὐρανῷ ἀστερόεντι,ἐν κύκλοισι φανέντ᾽ ἐπιτελλομένοις ἐνιαυτοῖς.\"\n\nΤὰ μὲν οὖν Ἀριστοβούλου τοιαῦτα. ὁποῖα δὲ καὶ Κλήμεντι περὶ τῆςαὐτῆς εἴρηται ὑποθέσεως, γνοίης ἂν διὰ τούτων\n\"Τὰ δ᾽ ἑξῆς προσαποδοτέον καὶ τὴν ἐκ τῆς\nβαρβάρου φιλοσοφίας Ἑλληνικὴν κλοπὴν σαφέστερον\nἤδη παραστατέον. φασὶ γὰρ σῶμα εἶναι τὸν θεὸν οἱ\nΣτωϊκοὶ καὶ πνεῦμα κατ᾽ οὐσίαν, ὥσπερ ἀμέλει καὶ\nτὴν ψυχήν. πάντα ταῦτα ἄντικρυς εὑρήσεις ἐν ταῖς\nγραφαῖς. μὴ γάρ μοι τὰς ἀλληγορίας αὐτῶν ἐννοήσῃς\nτανῦν ὡς ἡ γνωστικὴ παραδίδωσιν ἀλήθεια, εἰ\nἄλλο τι δεικνύουσαι, καθάπερ οἱ σοφοὶ παλαισταί,\nἄλλο μηνύουσιν. ἀλλ᾽ οἱ μὲν διήκειν διὰ πάσης τῆς\nοὐσίας τὸν θεόν φασιν, ἡμεῖς δὲ ποιητὴν μόνον αὐτὸν\nκαλοῦμεν καὶ λόγῳποιητήν.\nπαρήγαγε δ᾽\nαὐτοὺς τὸ ἐν τῇ Σοφίᾳ εἰρημένον \"διήκει δὲ καὶ χωρεῖ\nδιὰ πάντων διὰ τὴν καθαρότητα\", ἐπεὶ μὴ συνῆκαν\nλέγεσθαι ταῦτα ἐπὶτῆς σοφίας τῆς πρωτοκτίστου\nτῷ θεῷ. ναί, φασίν· ἀλλὰ ὕλην ὑποτίθενταιοἱ φιλόσοφοι\nἐν ταῖς ἀρχαῖς, οἵ τε Στωϊκοὶ καὶ Πλάτων\n\nκαὶ Πυθαγόρας , ἀλλὰ καὶ Ἀριστοτέλης ὁ Περιπατητικὸς,\nοὐχὶ δὲ μίαν ἀρχήν. ἴστωσαν οὖν τὴν καλουμένην\nὕλην ἄποιον καὶ ἀσχημάτιστον λεγομένην πρὸς\nαὐτῶν, τολμηρὸν δὲ εἰ μὴ ὂν πρὸς τοῦ Πλάτωνος\nεἰρῆσθαι, καὶ μή τι μυστικώτατα μίαν τὴν ὄντως\nοὖσαν ἀρχὴν εἰδὼς ἐν τῷ Τιμαίῳ αὐταῖς φησι ταῖς\nλέξεσι\n“ Νῦν δὴ οὖν τό γε παρ᾿ ἡμῶν ὧδε ἐχέτω· τὴν\nμὲν περὶ ἀπάντων, εἴτε ἀρχὴν εἴτε ἀρχὰς, εἴτε ὅπη\nδοκεῖ τούτων πέρι, τὸ νῦν οὐ ῥητέον, δι᾿ ἄλλο μὲν\nοὐδὲν, διὰ δὲ τὸ χαλεπὸν εἶναι κατὰ τὸν παρόντα\nτρόπον τῆς διεξόδου δηλῶσαι τὰ δοκοῦντα.”\n“ Ἄλλως τε ἡ λέξις ἡ προφητικὴ ἐκείνη ῾ἡ δὲ\nγῆ ἦν ἀόρατος καὶ ἀκατασκεύαστος᾿ ἀφορμὰς αὐτοῖς\nὑλικῆς οὐσίας παρέσχηται. ναὶ μὴν Ἐπικούρῳ μὲν\nἡ τοῦ αὐτομάτου παρείσδυσις οὐ παρακολουθήσαντι\nτῷ ῥητῷ γέγονεν ἐντεῦθεν ῾ματαιότης ματαιοτήτων,\nτὰ πάντα ματαιότης. Ἀριστοτέλει δὲ μέχρι σελήνης\nἐπῆλθε καταγαγεῖν τὴν πρόνοιαν ἐκ τοῦδε τοῦ ψαλμοῦ\n῾κύριε ἐν τῷ οὐρανῷ τὸ ἔλεός σου καὶ ἡ ἀλήθειά\nσου ἕως τῶν νεφελῶν.᾿ οὐδέπω γὰρ ἀπεκαλύπτετο\nἡ τῶν προφητικῶν δήλωσις μυστηρίων πρὸ τῆς\nτοῦ κυρίου παρουσίας\nτάς τε αὖ μετὰ θάνατον\nκολάσεις καὶ τὴν διὰ πυρὸς τιμωρίαν ἀπὸ τῆς βαρ-\nβάρου φιλοσοφίας ἥ τε ποιητικὴ πᾶσα μοῦσα, ἀλλὰ\nκαὶ ἡ Ἑλληνικὴ φιλοσοφία ὑφείλετο. Πλάτων γοῦν\nἐν τῷ τελευταίῳ τῆς Πολιτείας αὐταῖς φησι ταῖς\nλέξεσιν\n“ Ἐνταῦθα δὴ ἄνδρες ἄγριοι διάπυροι ἰδεῖν παρεστῶτες\nκαὶ καταμανθάνοντες τὸ φθέγμα τοὺς μὲν\n\n\n\n\nἰδίᾳ παραλαβόντες ἦγον, τὸν δὲ Ἀριδαῖον καὶ τοὺς\nἄλλους συμποδίσαντες χεῖράς τε καὶ πόδας , καὶ κεφαλὴν\nκαταβαλόντες , καὶ ἐκδείραντες, εἷλκον παρὰ\nτὴν ὁδὸν ἐκτὸς ἐπ’ ἀσπαλάθων κνάπτοντες.”\nΟἶ’ μὲν γὰρ ἄνδρες οἶ διάπυροι ἀγγέλους αὐτῷ\nβούλονται δηλοῦν, οἱ παραλαβόντες τοὺς ἀδίκους\nκολάζουσιν. “Ο ποιῶν φησὶ τοὺς ἀγγέλους\nπνεύματα καὶ τοὺς λειτουργοὺς πῦρ φλέγον.’\n“Ἕπεται δὲ τούτοις τὴν ψυχὴν εἶναι ἀθάνατον.\nτὸ γὰρ κολαζόμενον ἢ παιδευόμενον ἐν αἰσθήσει\nὂν ζῇ, κἂν πάσχειν λέγηται. τί δέ; οὐχὶ οἶδεν\nὁ Πλάτων’ καὶ πυρὸς ποταμοὺς καὶ τῆς γῆς τὸ βάθος,\nτὴν πρὸς τῶν βαρβάρων γέενναν καλουμένην, Τάρταρον\nποιητικῶς ὀνομάζων, Κωκυτόν τε καὶ Ἀχέροντα\nκαὶ Πυριφλεγέθοντα καὶ τοιαῦτά τινα εἰς τὴν παίδευσιν\nσωφρονίζοντα παρεισάγων κολαστήρια; τῶν σμικρῶν\nδὲ κατὰ τὴν γραφὴν καὶ ἐλαχίστων τοὺς ἀγγέλους\nτοὺς ὁρῶντας τὸν θεὸν, πρὸς δὲ καὶ τὴν εἰς ἡμὰς δι’\nἀγγέλων τῶν ἐφεστώτων ἥκουσαν ἐπισκοπὴν ἐμφαίνων\nνῶν οὐκ ὀκνεῖ γραφειν\nἘπειδὴ πάσας τὰς ψυχὰςτοὐς βίους ῄρῆσθαι, ὥσπερ\nἔλαχον, ἐν τάξει προσιέναι πρὸς τὴν Λάχεσιν, ἐκείνην\nδὲ ἑκάστῳ, ὅν εἵλετο δαίμονα, τοῦτον φύλακα τοῦ\nβίου συμπέμπειν, καὶ ἀποπληρωτὴντῶν αἱρεθέντων.\n“Τάχα δὲ καὶ τῷ Σωκράτει τὸ δαιμόνιον τοιοῦτόν\nτι ᾐνίσσετο.”\n“Ναὶ “ Ναὶ μὴν γεννητὸν εἶναι τὸν\nπαραλαβόντες ἐδογμάτισαν οἱ φιλόσοφοι. καὶ ὅ γε\nΠλάτων’ ἄντικρυς εἴρηκε\nΠότερον ἦν ἀρχὴν ἔχων γενέσεως οὐδεμίαν, ἡ\n\n\n\n\nγέγονεν, ἀπ᾿ ἀρχῆς τινος ἀρξάμενος; ὁρατός τε γὰρ\nἁπτός τε καὶ σῶμα ἕχει.”\n“ Αὖθίς τε ὁπόταν εἴπῃ ῾τὸν μὲν οὖν ποιητὴν καὶ\nπατέρα τοῦδε τοῦ παντὸς εὑρεῖν τε ἔργον,᾿ οὐ μόνον\nγεννητὸν ἔδειξε τὸν κόσμον, ἀλλὰ καὶ ἐξ αὐτοῦ γεγονέναι\nσημαίνει, ὡς ἂν ἐκ μόνου γενομένου καὶ ἐκ\nμὴ ὄντος ὑποστάντος.\nγενητὸν δὲ καὶ οἶ Στωϊκοὶ\nτίθενται τὸν κόσμον. τόν τε ὑπὸ τῆς βαρβάρου φιλοσοφίας\nθρυλούμενον διάβολον , τὸν τῶν δαιμόνων\nἄρχοντα, κακοεργὸν εἶναι ψυχὴν ἐν τῷ δεκάτῳ τῶν\nΝόμων ὁ Πλάτων᾿ λέγει ταῖσδε ταῖς λέξεσι\n“Ψυχὴν διοικοῦσαν καὶ ἐνοικοῦσαν τοῖς πάντη\nκινουμένοις μῶν οὐ καὶ τὸν οὐρανὸν ἀνάγκη διοικεῖν\nφάναι;\nΤί μήν ;\nΜίαν, ἢ πλείους; Πλείους, ἐγὼ ὑπὲρ σφῶν ἀποκρινοῦμαι.\nδυοῖν μέν που ἔλαττον μηδὲν τιθῶμεν,\nτῆς τε εὐεργέτιδος καὶ τῆς τἀναντία δυναμένης ἐξεργάξεσθαι.”\n῾Ομοίως δὲ κἀν τῷ Φαίδρῳ τάδε γράφει\nἚστι μὲν δὴ καὶ ἄλλα κακὰ, ἀλλά τις δαίμων\nἔμιξε τοῖς πλείστοις ἐν τῷ παραυτίκα ἡδονήν.\nἈλλὰ κἀν τῷ δεκάτῳ τῶν Νόμων ἄντικρυς τὸ\nἀποστολικὸν δείκνυσιν ἐκεῖνο ῾οὐκ ἔστιν ἡμῖν ἡ πάλη\nπρὸς αἷμα καὶ σάρκα, ἀλλὰ πρὸς τὰ πνευματικὰ τῶν\nἐν οὐρανοῖς᾿ ὧδέ πως γράφων\n“’Επειδὴ γὰρ συνεχωρήσαμεν ἡμῖν αὐτοῖς\nεἶναι μὲν τὸν οὐρανὸν πολλῶν μεστὸν ἀγαθῶν, εἷναι\nδὲ καὶ τῶν ἐναντίων, πλειόνων δὲ τῶν μή· μάχη,\n\n\n\n\n\nφαμὲν, ἀθάνατός ἐσθ’ ἡ τοιαύτη καὶ φυλακῆς θαυμαστῆς\nδεομένη.”\nΚόσμον τε αὖθις τὸν μὲν νοητὸν οἶδεν ἡ βάρβαρος\nφιλοσοφία, τὸν δὲ αἰσθητόν· καὶ τὸν μὲν ἀρχέτυπον,\nτὸν δὲ εἰκόνα τοῦ καλοῦ παραδείγματος. καὶ\nτὸν μὲν ἀνατίθησι μονάδι, ὡς ἂν νοητὸν, τὸν δὲ\nαἰσθητὸν ἑξάδι· γάμος γὰρ παρὰ τοῖς Πυθαγορείοις,\nὡς ἂν γόνιμος ἀριθμὸς, ἡ ἑξὰς καλεῖται. καὶ ἐν μὲν\nτῇ μονάδι συνίστησιν οὐρανὸν ἀόρατον καὶ γῆν ἁγίαν\nκαὶ φῶς νοητόν· ἐν ἀρχῇ γὰρ, φησὶν, ἐποίησεν ὁ\nθεὸς τὸν οὐρανὸν καὶ τὴν γῆν· ἡ δὲ γῆ ἦν ἀόρατος.\nεἶτ’ ἐπιφέρει ‘καὶ εἶπεν ὁ θεὸς, γενέσθω φῶς, καὶ\nἐγένετο φῶς.’ ἐν δὲ τῇ κοσμογονίᾳ τῇ αἰσθητῇ\nοὐρανὸν ἐδημιούργει· τὸ δὲ στερεὸν αἰσθητὸν,\nγῆν τε ὁρατὴν καὶ φῶς βλεπόμενον· ἆρ’ οὐ δοκεῖ σοι\nἐντεῦθεν ὁ Πλάτων’ ζῴων ἰδέας ἐν τῷ νοητῷ ἀπολείπειν\nκόσμῳ καὶ τὰ εἴδη τὰ αἰσθητὰ κατὰ τὰ γένη\nδημιουργεῖν τὰ νοητά;\nεἰκότως ἄρα ἐκ γῆς μὲν τὸ\nσῶμα διαπλάττεσθαι λέγει Μώσης, ὃ γήινόν φησιν\nὁ Πλάτων’ σκῆνος, ψυχὴν δὲ τὴν λογικὴν ἄνωθεν\nἐμπνευσθῆναι ὑπὸ θεοῦ εἰς πρόσωπον. ἐνταῦθα γὰρ\nτὸ ἡγεμονικὸν ἱδρῦσθαι λέγουσι, τὴν διὰ τῶν αἰσθητηρίων\nἐπεισόδιον τῆς ψυχῆς ἐπὶ τοῦ πρωτοπλάστου\nεἴσοδον ἑρμηνεύοντες, διὸ καὶ κατ’ εἰκόνα καὶ καθ’\nὁμοίωσιν τὸν ἄνθρωπον γεγονέναι.\nεἰκὼν μὲν\nγὰρ θεοῦ λόγος ὁ θεῖος καὶ βασιλικὸς, ἄνθρωπος\nἀπαθὴς, εἰκὼν δ’ εἰκόνος ἀνθρώπινος νοῦς. ἑτέρῳ\nδ’ εἰ βούλει παραλαβεῖν ὀνόματι τὴν ἐξομοίωσιν, εὕροις\nἂν παρὰ τῷ Μωσεῖ ἀκολουθίαν ὀνομαζομένην\nθείαν. φησὶ γὰρ ‘ὀπίσω κυρίου τοῦ θεοῦ ὑμῶν πορεύεσθε,\nκαὶ τὰς ἐντολὰς αὐτοῦ φυλάξατε.’ ἀκόλουθοι\nδ’ οἶμαι, οἶμαι, καὶ θεραπευταὶ θεοῦ πάντες οἱ ἐνάρετοι.\nἘντεῦθεν δ’ οἶ μὲν Στωϊκοὶ τὸ τέλος τῆς\nφιλοσοφίας τὸ ἀκολούθως τῇ φύσει ζῆν εἰρήκασιν, ὁ\nΠλάτων’ δὲ ὁμοίωσιν θεῷ, ὡς ἐν τῷ δευτέρῳ παρεστήσαμεν\nΣτρωματεῖ, Ζήνων τε ὁ Στωϊκὸς παρὰ\nΠλάτωνος λαβὼν, ὁ δὲ ἀπὸ τῆς βαρβάρου φιλοσοφίας,\nτοὺς ἀγαθοὺς πάντας ἀλλήλων εἶναι φίλους\nλέγει. φησὶ γὰρ ἐν τῷ Φαιδρῷ Σωκράτης ὡς οὐχ\nεἵμαρται κακὸν κακῷ φίλον εἶναι, οὐδ’ ἀγαθὸν ἀγαθῷ\nμὴ φίλον.\nὅπερ κἀν τῷ Λύσιδι ἀπέδειξεν ἱκανῶς, ὡς\nἐν ἀδικίᾳ καὶ πονηρίᾳ οὐκ ἄν ποτε σωθείη φιλία. καὶ\nὁ Ἀθηναῖος ξένος ὁμοίως φησὶ\n‟Πρᾶξιν Πρᾶξιν εἷναι φίλην καὶ ἀκόλουθον θεῷ καὶ\nλόγον ἔχουσαν ἀρχαῖον, ὅταν τὸ μὲν ὅμοιον τῷ ὁμοίῳ\nμετρίῳ ὄντι φίλον ἦ, τὰ δὲ ἄμετρα οὔτε τοῖς ἀμέτροις,\nοὔτε τοῖς ἐμμέτροις· ὁ δὲ θεὸς ἡμῖν πάντων χρημάτων\nμέτρον ἂν εἴη.”\nΕἶτα ὑποβὰς ἐπάγει Πλάτων\n‟Πᾶς γὰρ δὴ ἀγαθὸς ἀγαθῷ ὅμοιος, κατὰ\nδὲ καὶ θεῷ ἐοικὼς ἀγαθῷ τε παντὶ φίλος ὑπάρχει\nκαὶ θεῷ.”\nἘνταῦθα γενόμενος κἀκείνου ἀνεμνήσθην· ἐπὶ\nτέλει γὰρ τοῦ Τιμαίου λέγει\nΤῷ κατανοουμένῳ τὸ κατανοοῦν ἐξομοιῶσαι δεῖν\nκατὰ τὴν ἀρχαίαν φύσιν, ὁμοιώσαντα δὲ τέλος ἔχειν\nτοῦ προτεθέντος ἀνθρώποις ὑπὸ θεῶν ἀρίστου βίου\nπρός τε τὸν παρόντα καὶ τὸν ἔπειτα χρόνον.”\nΚαὶ μετὰ βραχέα ἐπιλέγει\n“Ἀδελφοὺς δ’ εἶναι ἡμᾶς, ὡς ἂν τοῦ ἑνὸς θεοῦ\nὄντας καὶ ἑνὸς διδασκάλου, φαίνεταί που καὶ Πλάτων\nκαλῶς ὧδέ πως\n“ Ἐστὲ μὲν γὰρ πάντες οἶ ἐν τῇ πόλει ἀδελφοὶ,\nὡς φήσομεν πρὸς αὐτοὺς μυθολογοῦντες. ἀλλ’ ὁ θεὸς\nπλάττων, ὅσοι μὲν ὑμῶν ἱκανοὶ ἄρχειν, χρυσὸν ἐν\nτῇ γενέσει συνέμιξεν αὐτοῖς, διὸ τιμιώτατοί εἰσιν·\nὅσοι δὲ ἐπίκουροι, ἄργυρον· σίδηρον δὲ καὶ χαλκὸν\nτοῖς γεωργοῖς καὶ τοῖς ἄλλοις δημιουργοῖς.”\nὍθεν ἀνάγκη φησὶ γεγονέναι, ἀσπάζεσθαί τε\nκαὶ φιλεῖν τούτους μὲν ταῦτα ἐφ’ οἶς γνῶσις, ἐκείνους\nδὲ ἐφ’ οἷς δόξα. ἴσως γὰρ τὴν ἐκλεκτὴν ταύτην\nφύσιν γνώσεως ἐφιεμένην μαντεύεται, εἰ μή τι\nτρεῖς τινας ὑποτιθέμενος φύσεις, τρεῖς πολιτείας,\nὡς ὑπέλαβόν τινες, διαγράφει, καὶ Ἰουδαίων μὲν\nἀργυρᾶν, Ἑλλήνων δὲ τὴν τρίτην, Χριστιανῶν δὲ,\nοἷς ὁ χρυσὸς ὁ βασιλικὸς ἐγκαταμέμικται, τὸ ἅγιον\nπνεῦμα.\nτόν τε Χριστιανῶν βίον ἐμφαίνων κατὰ\nλέξιν γράφει ἐν τῷ Θεαιτήτῳ\n‟Λέγωμεν δὴ περὶ τῶν κορυφαίων· τί γὰρ ἄν\nτούς γε φαύλως διατρίβοντας ἐν φιλοσοφίᾳ λέγοι;\nοὗτοι δέ που οὔτε εἰς ἀγορὰν ἴσασι τὴν ὁδὸν οὔτε\nὅπου δικαστήριον ἢ βουλευτήριον ἤ τι κοινὸν ἄλλο\nτῆς πόλεως συνέδριον, νόμους δὲ καὶ ψηφίσματα λεγόμενα\nἢ γεγραμμένα οὔτε ὁρῶσιν οὔτε ἀκούουσι.\nσπουδαὶ δὲ ἑταιρειῶν καὶ σύνοδοι καὶ σὺν αὐλητρίσι\nκῶμοι, οὐδὲ ὄναρ πράττειν προσίστα τᾶι αὐτοῖς.\nεὖ δὲ ἢ κακῶς τι γέγονεν ἐν πόλει, ἤ τί τῳ\nκακόν ἐστι γεγονὸς ἐκ προγόνων, μᾶλλον αὐτοὺς\n\n\n\n\n\nλέληθεν ἢ οἶ τῆς θαλάσσης λεγόμενοι χόες. καὶ ταῦτα\nοὔθ’ ὅτι οὐκ οἶδεν οἶδεν, ἀλλὰ τῷ ὄντι τὸ σῶμα\nμόνον ἐν τῇ πόλει κεῖται αὐτοῦ καὶ ἐπιδημεῖ, αὐτὸς\nδὲ πέταται, κατὰ Πίνδαρον, τὰ γᾶς ὑπένερθεν, οὺρανοῦ\nρανοῦ τε ὕπερ ἀστρονομῶν καὶ πᾶσαν πάντη φύσιν\nἐρευνώμενος.”\n‟Πάλιν αὖ τῷ τοῦ κυρίου ῥητῷ τῷ ἔστω\nτὸ ναὶ ναὶ καὶ τὸ οὒ οὔ ἐκεῖνα ἀπεικαστέον ἀλλά\nμοι ψεῦδός τε συγχωρῆσαι καὶ ἀλήθειαν ἀφανίσαι\nοὐδαμῶς θέμις. τῷ τε περὶ τοῦ ὀμόσαι ἀπαγορεύσει\nσυνᾴδει ἥδε ἡ ἐν τῇ δεκάτῳ τῶν Νόμων λέξις “ἔπαι-\nνός τε ὅρκος τε περὶ παντὸς ἀπἐστω.” καὶ τὸ σύνολον\nΠυθαγόρας καὶ Σωκράτης καὶ Πλάτων’ λέγοντες ἀκούειν\nφωνῆς θεοῦ, τὴν κατασκευὴν τῶν ὅλων θεωροῦντες\nἀκριβῶς ὑπὸ θεοῦ γεγονυῖαν καὶ συνεχομένην\nἀδιαλείπτως, ἀκηκόασι τοῦ Μώσεως λέγοντος ‘εἶπε\nκαὶ ἐγένετο, τὸν λόγον τοῦ θεοῦ ἔργον εἶναι διαγράφοντος.\nἐπί τε τῆς τοῦ ἀνθρώπου ἐκ χοὸς διαπλάσεως\nἱστάμενοι γήι·νον μὲν οἶ φιλόσοφοι παρ’\nἕκαστα τὸ σῶμα ἀναγορεύουσιν, Ὅμηρος δὲ οὐκ ὀκνεῖ\nἐν κατάρας μέρει τίθεσθαι τὸ\nἀλλ’ ὑμεῖς μὲν πάντες ὕδωρ καὶ γαῖα γένοισθε,\nκαθάπερ Ἠσαίας καὶ καταπατήσατε αὐτοὺς λέγων\n‘ὡς πηλόν.\nΚαλλίμαχος δὲ διαρρήδην γράφει\nἢν κεῖνος οὑνιαυτὸς, ᾧ ποτὲ πτηνὸνκαὶ τοὐν θαλάσσῃ καὶ τὸ τετράπουν οὕτωςἐφθέγγεθ’, ὡς ὁ πηλὸς ὁ Προμηθέως.\nπάλιν τε ὁ αὐτὸς ‘εἴ σε ἔφη ‘Προμηθεὺς ἔπλασε,\nκαὶ πηλοῦ μὴ ἐξ ἑτέρου γέγονας.’ Ἡσίοδός τε ἐπὶ\nτῆς Πανδώρας λέγει\n\n\n\nἭφαιστον δὲ κέλευσε περικλυτὸν ὅττι τάχισταγαίαν ὕδει φύρειν, ἐν δ’ ἀνθρώπου θέμεν αὐδὴνκαὶ νόον.\nπῦρ μὲν οὖν τεχνικὸν, ὁδῶ βαδίζον εἰς γένεσιν,\nτὴν φύσιν ὁρίζονται οἱ Στωϊκοί· πῦρ δὲ καὶ φῶς\nἀλληγορεῖται ὁ θεὸς καὶ ὁ λόγος αὐτοῦ πρὸς τῆς\nγραφῆς. τί δέ; οὐχὶ καὶ Ὅμηρος παραφράζων\nχωρισμὸν τοῦ ὕδατος ἀπὸ τῆς γῆς καὶ τὴν ἀποκάλυψιν\nτὴν ἐμφανῆ τῆς ξηρὰς ἐπὶ τῆς Τηθύος καὶ τοῦ\nὨκεανοῦ λέγει\nἤδη γὰρ δηρὸν χρόνον ἀλλήλων ἀπέχονταιεὐνῆς καὶ φιλότητος;\nπάλιν τὸ δυνατὸν ἐν πάσι προσάπτουσι καὶ οἱ\nπαρ’ Ἕλλησι λογιώτατοι τῷ θεῷ· ὁ μὲν᾿ Ἐπίχαρμος,\nΠυθαγόρειος δὲ ἣν, λέγων\nοὐδὲν ἐκφεύγει τὸ θεῖον, τοῦτο γινώσκειν σε δεῖ·αὐτός ἐστ’ ἀμῶν ἐπόπτης, ἀδυνατεῖ δ’ οὐδὲν θεός.\nὁ μελοποιὸς δὲ\nθεῷ δυνατὸν ἐκ μελαίναςνυκτὸς ἀμίαντον ὄρσαι φάος,κελαινεφεῖ δὲ σκότει καλύψαικαθαρὸν ἁμέρας σέλας.\nὁ μόνος ἡμέρας ἐνεστώσης νύκτα ποιῆσαι δυνάμενος,\nφησὶ, θεὸς οὗτός ἐστιν.\nἔν τε τοῖς Φαινομένοις\nἐπιγραφομένοις ὁ Ἄρατος\nἘκ Διὸς ἀρχώμεσθα\nεἰπὼν\nτὸν οὐδέποτ’ ἄνδρες ἐῶμενἄρρητον· μεσταὶ δὲ Δῖός πᾶσαι μὲν ἀγυιαὶ,πᾶσαι δ’ ἀνθρώπων ἀγοραὶ , μεστὴ δὲ θάλασσα,καὶ λιμένες, πάντη δὲ Δῖός κεχρήμεθα πάντες,\n\n\nἐπιφέρει\nτοῦ γὰρ καὶ γένος ἐσμὲν,\nοἷον δημιουργίᾳ,\n. . .ο δ ηπιος ανθρωποισιδεξιὰ σημαίνει·αὐτὸς γὰρ τέ γε σήματ’ ἐν οὐρανῷ ἐστήριξεν,ἄστρα διακρίνας· ἐσκέψατο δεῖς ἐνιαυτὸνἀστέρας, οἱ κε μάλιστα τετυγμένα σημαίνοιενἀνδράσιν ὡράων, ὄφρ’ ἔμπεδα πάντα φύηται·καί μιν ἀεὶ πρῶτόν τε καὶ ὕστατον ἱλάσκονται.χαῖρε, πάτερ, μέγα θαῦμα, μέγ’ ἀνθρώποισιν ὄνειαρ.\nκαὶ πρὸ τούτου δὲ Ὅμηρος ἐπὶ τῆς Ἡφαιστοτεύκτου\nἀσπίδος κοσμοποιῶν κατὰ Μωσέα,\nἐν μὲν γαῖαν ἔτευξ’, ἐν δ’ οὐρανὸν, ἐν δὲ θάλασσαν,\nφησὶν\nἐν δὲ τὰ τείρεα πάντα, τά τ’ οὐρανὸς ἐστεφάνωται.\nὁ γὰρ διὰ τῶν ποιημάτων καὶ τῶν καταλογάδην συγ-\nγραμμάτων ᾀδόμενος Ζεὺς τὴν ἔννοιαν ἐπὶ τὸν θεὸν\nἀναφέρει.\nἬδη δὲ, ὡς εἰπεῖν, ὑπ’ αὐγὰς ὁ Δημόκριτος\nεἶναί τινας ὀλίγους γράφει τῶν ἀνθρώπων, οἳ δὴ\nἀνατείναντες τὰς χεῖρας ἐνταῦθα, οὗ νῦν ἠέρα καλέομεν\nοἱ Ἕλληνες, πάντα Ζεὺς μυθεῖται , καὶ πάντα\nοὗτος οἶδε καὶ διδοῖ καὶ ἀφαιρεῖται, καὶ βασιλεὺς\nοὗτος τῶν πάντων. μυστικώτερον δὲ ὁ μὲν Βοιώτιος\nΠίνδαρος, ἅτε Πυθαγόρειος ὢν,\n‘ὲν ἀνδρῶν, ‘ὲν θεῶν γένος,ἐκ μιᾶς δὲ ματρὸς πνέομεν ἄμφω,\nτῆς ὕλης παραδίδωσι, καὶ ἔνα τὸν τούτων δημιουργὸν,\nτὸν ἀριστοτέχναν πατέρα λέγει, τὸν καὶ τὰς\nπροκοπὰς κατ’ ἀξίαν εἰς θειότητα παρεσχημένον.\nσιωπῶ γὰρ Πλάτωνα, ἅ ἀντικρυς οὖτος ἐν τῇ\nπρὸς Ἐραστὸν καὶ Κορίσκον ἐπιστολῇ φαίνεται πατέρα\nκαὶ υἱὸν οὐκ οἶδ’ ὅπως ἐκ τῶν Ἑβραϊκῶν γραφῶν\nἐμφαίνων, παρακελευόμενος κατὰ λέξιν, ἐπομνύντας\nσπουδῇτε ἅμα μὴ ἀμούσῳ καὶ τῇ τῆς σπουδῆς ἀδελφῇ\nπαιδείᾳ τὸν πάντων θεὸν αἴτιον, καὶ τοῦ ἡγεμόνος\nκαὶ αἰτίου πατέρα κύριον ἐπομηύντας, ὅν ἐὰν ὀρθῶς\nφιλοσοφῆτε, εἴσεσθε. ἥ τε ἐν Τιμαίῳ δημηγορία\nπατέρα λέγει τὸν δημιουργὸν, λέγουσα ὦδέπως ‘θεοὶ\nθεῶν, ὦν ἐγὼ πατῆρ δημιουργὸς τε ἔργων.’\nὥστε\nκαὶ ἐπὰν εἴπῃ ‘περὶ τὸν πάντων βασιλέα πάντα ἐστὶ,\nκἀκείνου ἕνεκα τὰ πάντα, κα’κεῖνο αἴτιον τῶν καλ[ν,\nδεύτερον δὲ περὶ τὰ δεύτερα καὶ τρίτον περὶ τὰ\nτρίτα,’οὐκ ἄλλως ἔγωγε ἐξακούω ἤ τὴν ἀγίαν τριἀδα\nμηνύεσθαι. τρίτον μὲν γὰρ εἶναι τὸ ἅγιον πνεῦμα,\nτὸν υἱὸν δἒ δεύτερον, δι’ οὖ πάντα ἐγέντο κατὰ\nβούλησιν τοῦ πατρός.\nὁ δὲ αὐτὸς ἐν τῷ δεκάτοῳ\nτῆς Πολιτεῖας Ἠρὸς τοῦ Αρμενίου, τὸ γένετο Παμφύλου,\nμέμνηται, ὅς ἐστι Ζωρόαστρις. αὐτὸς γούν ὁ\nΖωρόαστρις γράφει ‘τάδε δυεέγραψε Ζωρόαστρις ὁ\nἈρμενίου, τὸ γένος Πάμφυλος, ἐν πολέμῳ τελευτήσας,\nὅσα ἐν Ἅιδῃ γενόμενος ἐδάην παρὰ θεῶν.’τὸν\nδὴ Ζωρόαστριν τοῦτον ὁ Πλάτων δωδεκαταῖον ἐπὶ\nτῇ πυρᾷ κείμενον ἀναβιῶναι λέγει. τάχα μὲν οὐ τὴν\nἀνάστασιν, ἀλλ’ἐκεὶνα αἰνίσσεται, ὡς διὰ τῶν δώδεκα\nζῳδίων ἡ ὁδὸς ταῖς ψυχαῖς γίνεται εὶς τὴν ἀνάληψιν,\nαὐτὸς δὲ καὶ εἰς τὴν γένεςίν φησι τὴν αὐτὴν\nγίνεσθαι κάθοδον. ταῦτα ὐποληπτέον καὶ τὰ τοῦ\nἩρακλέος ἆθλα λέγεσθαι ιβ΄, μεθ', ἄ τῆς ἀπαλλαγῆς\n\n\n\n\n\nπαντὸς τοῦ κόσμου τοῦδε τυγχάνει ἡ ψυχή. οὐ παρα-\nπέμπομαι καὶ τὸν Ἐμπεδοκλέα. ὁ φυσικὸς οὗτος τῆς\nτῶν πάντων ἀναλήψεως μέμνηται ὡς ἐσομένης ποτὲ\nεἰς τὴν τοῦ πυρὸς οὐσίαν μεταβολῆς.”\n“Σαφέστατα δ’ Ἡράκλειτος ὁ Ἐφέσιος ταύτης\nἐστὶ τῆς δόξης, τὸν μέν τινα κόσμον ἀίδιον εἶναι δο-\nκιμάσας, τὸν δέ τινα φθειρόμενον , τὸν κατὰ τὴν\nδιακόσμησιν, εἰδὼς οὐχ ἕτερον ὄντα ἐκείνου πως\nἔχοντος. ἀλλ’ ὅτι μὲν ἀίδιον τὸν ἐξ ἁπάσης τῆς οὐσίας\nἀιδίως ποιὸν κόσμον ἤδη, φανερὸν ποιεῖ λέγων οὕτως\nκόσμον τὸν αὐτὸν πάντων οὔτε τις θεῶν οὔτε ἀν-\nθρώπων ἐποίησεν, ἀλλ’ ἢν ἀεὶ καὶ ἔστι, καὶ ἔσται,\nπῦρ ἀείζωον, ἁπτόμενον μέτρα καὶ ἀποσβεννύμενον\nμέτρα.’ ὅτι δὲ καὶ γεννητὸν καὶ φθαρτὸν αὐτὸν εἶναι\nἐδογμάτιζε μηνύει τὰ ἐπιφερόμενα πυρὸς τροπαὶ,\nπρῶτον θάλασσα, θαλάσσης δὲ τὸ μὲν ἥμισυ γῆ , τὸ\nδὲ ἥμισυ πρηστήρ. δυνάμει γὰρ λέγει, ὅτι τὸ πῦρ\nὑπὸ τοῦ διοικοῦντος λόγου καὶ θεοῦ τὰ σύμπαντα δι’\nἀέρος τρέπεται εἰς ὑγρὸν, τὸ ὡς σπέρμα τῆς διακο-\nσμήσεως, ὃ καλεῖ θάλασσαν· ἐκ δὲ τούτου αὖθις γίνεται\nνεται οὐρανὸς καὶ γῆ καὶ τὰ ἐμπεριεχόμενα. ὅπως\nδὲ πάλιν ἀναλαμβάνεται καὶ ἐκπυροῦται σαφῶς διὰ\nτούτων δηλοῖ ‘θάλασσα διαχέεται καὶ μετρέεται εἰς\nτὸν αὐτὸν λόγον, ὁκοῖος πρόσθεν ἦν ἢ γενέσθαι.’\nὁμοίως καὶ περὶ τῶν ἄλλων στοιχείων τὰ αὐτά.”\n“ Παραπλήσια τούτῳ καὶ οἶ ἐλλογιμώτατοι τῶν\nΣτωϊκῶν δογματίζουσι περί τε ἐκπυρώσεως ἕως διαλαμβάνοντες\nκαὶ κόσμου διοικήσεως καὶ τοῦ ἰδίως ποιοῦ\nκόσμου τε καὶ ἀνθρώπου καὶ τῆς τῶν ἡμετέρων ψυχῶν\nἐπιδιαμονῆς. πάλιν τε αὖ ὁ Πλάτων’ ἐν μὲν τῷ\nἑβδόμῳ τῆς Πολιτείας τὴν ἐνταῦθα ἡμέραν νυκτεριἐν\n\n\n\nνῆν ἡμέραν κέκληκεν διὰ τοὺς κοσμοκράτορας, οἶμαι,\nτοῦ σκότους τούτου· ὕπνον δὲ καὶ θάνατον τὴν εἰς\nσῶμα ὁδὸν τῆς ψυχῆς κατὰ ταὐτὰ τῷ Ἡρακλείτῳ.\nκαὶ μή τι τοῦτο ἐπὶ τοῦ σωτῆρος προεθέσπιζε τὸ\nπνεῦμα διὰ τοῦ Δαβὶδ λέγον ‘ἐγὼ ἐκοιμήθην καὶ\nὕπνωσα· ἐξηγέρθην, ὅτι κύριος ἀντιλήψεταί μου·’\nοὐ γὰρ τὴν ἀνάστασιν μόνον τοῦ Χριστοῦ ἐξ ὕπνου\nἔγερσιν, ἀλλὰ καὶ τὴν εἰς σάρκα κάθοδον τοῦ κυρίου\nὕπνον ἀλληγορεῖ.\nαὐτίκα ὁ αὐτὸς σωτὴρ παρεγγυᾷ,\nγρηγορεῖτε· οἷον, μελετᾶτε ζῆν καὶ χωρίζειν\nτὴν ψυχὴν τοῦ σώματος πειρᾶσθε. τήν τε κυριακὴν\nἡμέραν ἐν τῷ δεκάτῳ τῆς Πολιτείας ὁ Πλάτων’ διὰ\nτούτων καταμαντεύεται\n“Ἐπειδὴ δὲ τοῖς ἐν τῷ λειμῶνι ἑκάστοις ἑπτὰ\nἡμέραι γένοιντο , ἀναστάντας ἐντεῦθεν δεῖ τῇ ὀγδόῃ\nπορεύεσθαι καὶ ἀφικνεῖσθαι τεταρταίους.”\n“Λειμῶνα μὲν οὖν ἀκουστέον τὴν ἀπλανῆ σφαῖραν,\nὡς ἥμερον χωρίον καὶ προσηνὲς καὶ τῶν ὁσίων χῶρον·\nἑπτὰ δὲ ἡμέρας ἑκάστην κίνησιν τῶν ἑπτὰ, καὶ\nπᾶσαν τὴν ἐργαστικὴν τέχνην εἰς τέλος ἀναπαύσεως\nσπεύδουσαν· ἡ δὲ μετὰ τοὺς πλανωμένους πορεία\nἐπὶ τὸν οὐρανὸν ἄγει, τουτέστι τὴν ὀγδόην κίνησίν\nτε καὶ ἡμέραν· τεταρταίους δὲ τὰς ψυχὰς ἀπιέναι\nλέγει, δηλῶν τὴν διὰ τῶν τεσσάρων στοιχείων πο-\nρείαν.”\n“Ἀλλὰ καὶ τὴν ἑβδόμην ἱερὰν οὐ μόνον οἱ\nἙβραῖοι, ἀλλὰ καὶ οἱ Ἕλληνες ἴσασι, καθ’ ἣν ὁ πᾶς\nκόσμος κυκλεῖται τῶν ζωογονουμένων καὶ φυομένων\nἀπάντων. Ἡσίοδος μὲν οὖν οὕτω περὶ αὐτῆς λέγει\nπρῶτον ἔνη τετράς τε καὶ ἑβδόμη ἱερὸν ἦμαρ.\n\n\n\nκαὶ πάλιν\nἑβδομάτη δ’ αὖθις λαμπρὸν φάος ἠελίοιο.\nὍμηρος δὲ\nἑβδομάτη δἤπειτα κατήλυθεν ἱερὸν ἦμαρ.\nκαὶ ‘ἑβδόμη ἦν ἱερή.’ καὶ πάλιν\nἕβδομον ἦμαρ ἔην, καὶ τῷ τετέλεστο ἅπαντα.\nκαὶ αὖθις\nἑβδομάτῃ δ’ ἠοῖ λίπομεν ῥόον ἐξ Ἀχέροντος.\nναὶ μὴν καὶ Καλλίμαχος ὁ ποιητὴς γράφει\nἑβδομάτῃ δ’ ἠοῖ, καί οἱ ἐτέτυκτο ἅπαντα.\nκαὶ πάλιν\nἑβδόμη εἰν ἀγαθοῖς καὶ ἑβδόμη ἐστὶ γενέθλη.\nκαὶ\nἑβδόμη ἐν πρώτοισι καὶ ἑβδόμη ἐστὶ τελεία.\nκαὶ\nἑπτὰ δὲ πάντα τέτυκτο ἐν οὐρανῷ ἀστερόεντι,ἐν κύκλοισι φανέντ’ ἐπιτελλομένοις ἐνιαυτοῖς.”\n“Ἀλλὰ καὶ αἱ Σόλωνος ἐλεγεῖαι σφόδρα τὴν\nἑβδομάδα ἐκθειάζουσι.”\n“Τὰ δὲ οὐχὶ παραπλήσια τῇ λεγούσῃ γραφῇ ‘ἄρωμεν\nἀφ’ ἡμῶν τὸν δίκαιον, ὅτι δύσχρηστος ἡμῖν ἐστιν,\nὁ Πλάτων’ μονονουχὶ προφητεύων τὴν σωτήριον οἰκονομίαν\nἐν τῷ δευτέρῳ τῆς Πολιτείας οὕτω φησὶν\n“Οὕτω δὲ διακείμενος ὁ δίκαιος μαστιγώσεται,\nἐκκοπήσεται τὼ ὀφθαλμὼ, τελευτῶν πάντα κακὰ παὼν\nἀνασκινδυλευθήσεται.”\n“Ὅ τε Σωκρατικὸς Ἀντισθένης παραφράζων τὴν\nπροφητικὴν ἐκείνην γραφὴν ‘τίνι με ὡμοιώσατε; λέγει\nκύριος’ οὐδενὶ ἐοικέναι φησὶ, διόπερ αὐτὸν\n\n\n\nοὐδεὶς ἐκμαθεῖν ἐξ εἰκόνος δύναται. τὰ δὲ ὅμοια καὶ\nΞενοφῶν ὁ Ἀθηναῖος κατὰ λέξιν λέγει ὁ γοῦν πάντα\nσείων καὶ ἀτρεμίζων, ὡς μὲν μέγας τις καὶ δυνατὸς\nφανερὸς, ὁποῖος δ’ ἐστὶ μορφὴν ἀφανής. οὐδὲ μὴν\nὁ παμφαὴς δοκῶν εἶναι ἥλιος, οὐδ’ οὗτος ἔοικεν ὁρᾶν\nαὑτὸν ἐπιτρέπειν, ἀλλ’ ἤν τις ἀναιδῶς αὐτὸν θεάσηται,\nτὴν ὄψιν ἀφαιρεῖται.”\nτίς γὰρ σὰρξ δύναται τὸν ἐπουράνιον καὶ ἀληθῆὀφθαλμοῖσιν ἰδεῖν θεὸν ἄμβροτον, ὃς πόλον οἰκεῖ;ἀλλ’ οὐδ’ ἀκτίνων κατ’ ἐναντίον ἠελίοιοἄνθρωποι στῆναι δυνατοὶ, θνητοὶ γεγαῶτες,\nπροεῖπεν ἡ Σίβυλλα.\nεὖ γοῦν καὶ Ξενοφάνης ὁ Κολοφώνιος διδάσκων\nὅτι εἶς καὶ ἀσώματος ὁ θεὸς ἐπιφέρει\nεἰς θεὸς ἔν τε θεοῖσι καὶ ἀνθρώποισι μέγιστος,οὔ τι δέμας θνητοῖσιν ὁμοίιος, οὐδὲ νόημα.\nκαὶ πάλιν\n— — ἀλλ’ οἱ βροτοὶ δοκοῦσι γεννᾶσθαι θεοὺς.τὴν σφετέρην δ’ ἐσθῆτα ἔχειν φωνήν τε δέμας τε.\nκαὶ πάλιν\n— — ἀλλ’ εἰ χεῖρας ἔχον βόες, ἠὲ λέοντες,ἢ γράψαι χείρεσσι καὶ ἔργα τελεῖν ἅπερ ἄνδρες,ἵπποι μέν θ’ ἵπποισι, βόες δέ τε βουσὶν ὅμοιοι,καί κε θεῶν ἰδέας ἔγραφον, καὶ σώματ’ ἐποίουντοιαῦθ’, οἷόν περ καὐτοὶ δέμας εἶχον ὅμοιον.\nἀκούσωμεν οὖν πάλιν Βακχυλίδου μὲν τοῦ μελοποιοῦ\nπερὶ τοῦ θείου λέγοντος\nοἱ μὲν ἀδμῆτες ἀεικελίων νούσων εἰσὶ καὶ ἀναίτιοι,οὐδὲν ἀνθρώποις εἴκελοι.\nΚλεάνθους τε τοῦ Στωϊκοῦ ἔν τινι ποιήματι περὶ\nτοῦ θεοῦ ταῦτα γεγραφότος ἄκουε\n\n\nτἀγαθὸν ἐρωτᾷς μ᾿ οἷόν ἐστ᾿ ; ἄκουε δή.τεταγμένον, δίκαιον, ὅσιον, εὐσεβὲς,κρατοῦν ἑαυτοῦ, χρήσιμον, καλὸν, δέον,αὐστηρὸν, αὐθέκαστον, ἀειςύμφορον,ἄφοβον, ἄλυπον, λυσιτελὲς, ἀνώδυνον,ὠφέλιμον, εὐάρεστον, ἀσφαλὲς, φίλον,ἔντιμον, ὁμολογούμενον,εὐκλεὲς, ἄτυφον, ἐπιμελὲς, πρᾶον, σφοδρὸν,χρονιζόμενον, αμεμπτον, ἀεὶ διαμένον.\nὁ δὲ αὐτὸς κατὰ τὸ σιωπώμενον τὴν τῶν πολλῶν\nδιαβάλλων εἰδωλολατρίαν ἐπιφέρει\nἀνελεύθερος πᾶς ὅστις εἰς δόξαν βλέπει,ὡς δὴ παρ ἐκείνης τευξόμενός τινος καλοῦ.\nοὔκουν ἔτι κατὰ τὴν τῶν πολλῶν δόξαν περὶ τοῦ\nθείου ὑποληπτέον·\n— — οὐδὲ γὰρ λάθρα δοκῶ,φωτὸς κακούργου σχήματ᾿ ἐκμιμούμενον,σοὶ τήνδ᾿ ἐς εὐνὴν, ὥσπερ ἄνθρωπον, μολεῖν,\nἈμφίων λέγει τῇ Ἀντιόπῃ. ὁ Σοφοκλῆς δὲ εὐθυρρημόνως\nγράφει\nτὴν τοῦδε γάρ τοι Ζεὺς ἔγημε μητέρα,οὐ χρυςόμορφος, οὐδ᾿ ἐπημφιεσμένοςπτίλον κύκνειον, ὡς κόρην Πλευρωνίανὑπημβρύωσεν, ἀλλ᾿ ὁλοσχερὴς ἀνήρ.\nεἶτα ὑπελθὼν καὶ δὴ ἐπήγαγε\nταχὺς δὲ βαθμοῖς νυμφικοῖς ἐπεστάθηὁ μοιχός.\nἐφ᾿ οἷς ἔτι φανερώτερον τὴν ἀκραςίαν τοῦ μυθοποιουμένου\nΔιὸς ὧδέ πως ἐκδιηγεῖται\nὁ δ᾿ οὔτε δαιτὸς οὔτε χέρνιβος θιγὼνπρὸς λέκτρον ᾔει καρδίαν ὠδαγμένος,ὅλην δ᾿ ἐκείνην εὐφρόνην ἐθόρνυτο.\nταυτὶ μὲν οὖν παρείσθω ταῖς τῶν θεάτρων\n\n\nἀνοίαις. ἄντικρυς δὲ ὁ μὲν Ἡράκλειτος, τοῦ λόγου\nτοῦ δέοντος ἀεὶ, φησὶν, ἀξύνετοι γίγνονται ἄνθρωποι,\nκαὶ πρόσθεν ἢ ἀκοῦσαι καὶ ἀκούσαντες τὸ πρῶτον.\nὁ μελοποιὸς δὲ Μελανιππίδης ᾄδων φησὶ\nκλῦθί μοι, ὢ πάτερ, θαῦμα βροτῶν,τἀς ἀειζώου ψυχὰς μεδέων.\nΠαρμενίδης τε ὁ μέγας , ὥς φησιν ἐν Σοφιστῇ Πλάτων,\nὧδέ πως περὶ τοῦ θείου γράφει\nπολλὰ μάλ’ ὡς ἀγένητον ἐὸν καὶ ἀνώλεθρόν ἐστι,οὖλον, μουνογενὲς δὲ καὶ ἀτρεμὲς ἠδ’ ἀγένητον.\nἀλλὰ καὶ ὁ Ἡσίοδος\nαὐτὸς γὰρ πάντων φησὶ) βασιλεὺς καὶ κοίρανός ἐστινἀθανάτων, σέο δ’ οὔ τις ἐρήρισται κράτος ἄλλος.\nΝαὶ μὴν καὶ ἡ τραγῳδία ἀπὸ τῶν εἰδώλων\nἀποσπῶσα εἰς τὸν οὐρανὸν ἀναβλέπειν διδάσκει. ὁ\nμὲν γὰρ Σοφοκλῆς, ὥς φησιν Ἑκαταῖος ὁ τὰς ἱστορίας\nρίας συνταξάμενος ἐν τῷ κατὰ Ἅβραμον καὶ τοὺς\nΑἰγυπτίους, ἄντικρυς ἐπὶ τῆς σκηνῆς ἐκβοᾷ\nεἶς ταῖς ἀληθείαισιν, εἶς ἐστὶν θεὸς,ὃς οὐρανόν τ’ ἔτευξε καὶ γαῖαν μακρὴν,πόντου τε χαροπὸν οἶδμα κἀνέμων βίας.θνητοὶ δὲ πολλοὶ καρδίαν πλανώμενοιἱδρυσάμεσθα πημάτων παραψυχὴνθεῶν ἀγάλματ’ ἐκ λίθων, ἢ χαλκέων,ἢ χρυσοτεύκτων, ἡ ἐλεφαντίνων τύπους.θυσίας τε τούτοις καὶ καλὰς πανηγύρειςστέφοντες, οὕτως εὐσεβεῖν νομίζομεν.\nΕὐριπίδης δὲ ἐπὶ τῆς αὐτῆς σκηνῆς τραγῳδῶν\nὁρᾷς φησὶ) τὸν ὑψοῦ τόνδ’ ἄπειρον αἰθέρακαὶ γῆν πέριξ ἔχονθ’ ὑγραῖς ἐν ἀγκάλαις;τοῦτον νόμιζε Ζῆνα, τόνδ’ ἡγοῦ θεόν.\n\n\n\nἔν τε τῷ Πειρίθῳ δράματι ὁ αὐτὸς καὶ τάδε τρα\nγῳδεῖ\nσὲ τὸν αὐτοφυῆ, τὸν ἐν αἰθερίῳῥόμβῳ πάντων φύσιν ἐμπλέξανθ᾿ὃν πέρι μὲν φῶς, περὶ δ᾿ ὀρφναίανὺξ αἰολόχρως, ἄκριτός τ᾿ ἄστρωνὄχλος ἐνδελεχῶς ἀμφιχορεύει.\nἐνταῦθα γὰρ τὸν μὲν αὐτοφυῆ τὸν δημιουργὸν νοῦν\nεἴρηκε, τὰ δ᾿ ἑξῆς ἐπὶ τοῦ κόσμου τάσσεται, ἐν ᾧ\nκαὶ αἱ ἐναντιότητες φωτός τε καὶ σκότους. ὅ τε\nΕὐφορίωνος Αἰσχύλος ἐπὶ τοῦ θεοῦ σεμνῶς σφόδρα\nφησὶ\nΖεύς ἐστιν αἰθὴρ, Ζεὺς δὲ γῆ, Ζεὺς δ᾿ οὐρανὸς,Ζεύς τοι τὰ πάντα, χὤτι τῶνδ᾿ ὑπέρτερον.\nοἶδα ἐγὼ καὶ Πλάτωνα προσμαρτυροῦντα Ἡρακλείτῳ\nγράφοντι “ἕν τὸ σοφὸν μοῦνον λέγεσθαι οὐκ\nἐθέλει, καὶ ἐθέλει Ζηνὸς οὔνομα.” καὶ πάλιν “νόμος\nκαὶ βουλῇ πείθεσθαι ἐνός.” κἂν τὸ ῥητὸν ἐκεῖνο\nἀναγαγεῖν ἐθέλῃς “ὁ ἔχων ὦτα ἀκούειν ἀκουέτω”\nεὕροις ἂν ὧδε ἐμφαινόμενον πρὸς τοῦ Ἐφεσίου\n“ἀξύνετοι ἀκούσαντες κωφοῖσιν ἐοίκασι· φάτις αὐτοῖσι\nμαρτυρεῖ παρεόντας ἀπεῖναι.” ἀλλ᾿ ἄντικρυς\nμίαν ἀρχὴν καὶ παρ᾿ Ἑλλήνων ἀκοῦσαι ποθεῖς; Τί-\nμαιος ὁ Λοκρὸς ἐν τῷ φυσικῷ συγγράμματι κατὰ\nλέξιν ὧδέ μοι μαρτυρήσει “μία ἀρχὰ πάντων ἐστὶν\nἀγένητος· εἰ γὰρ ἐγένετο , οὐκ ἂν ἦν ἔτι ἀρχὰ, ἀλλ᾿\nἐκείνα ἐξ ἇς ἁ ἀρχὰ ἐγένετο.” ἐρρύη γὰρ ἐκεῖθεν\nἡ δόξα ἡ ἀληθινὴ “ἄκουε (φησὶν) Ἰσραὴλ, κύριος\nὁ θεός σου εἶς ἐστὶ, καὶ αὐτῷ μόνῳ λατρεύσεις.”\nοὕτος ἰδοὺ πάντεσσι σαφὴς ἀπλάνητος ὑπάρχει,\nὥς φησιν ἡ Σίβυλλα.\nΞενοκράτης τε ὁ Καρχηδόνιος τὸν μὲν ὕπα-\n\n\n’τον Δία, τὸν δὲ νέατον καλῶν, ἔμφασιν πατρὸς ἀπολείπει\nκαὶ υἱοῦ. καὶ τὸ παραδοξότατον, γινώσκειν\nφαίνεται τὸ θεῖον ὁ ἀνθρωποπαθεῖς εἰσάγων τοὺς\nθεούς· ὃν οὐδ’ οὕτως αἰδεῖται Ἐπίκουρος. φησὶ\nγοῦν\nτίπτε με, Πηλέος υἱὲ, ποσὶν ταχέεσσι διώκεις,αὐτὸς θνητὸς ἐὼν, θεὸν ἄμβροτον; οὐδέ νυ πώ μεἔγνως ὡς θεός εἰμι.\nοὐχ ἁλωτὸν γὰρ εἶναι θνητῷ οὐδὲ καταληπτὸν τὸ\nθεῖον οὔτε ποσὶν οὔτε χερσὶν οὔτε ὀφθαλμοῖς οὐδ’\nὅλως τῷ σώματι δεδήλωκε. “τίνι ὡμοιώσατε κύριον;\nἢ τίνι ὁμοιώματι ὡμοιώσατε αὐτόν;” φησὶν ἡ\nγραφή. “μὴ εἰκόνα ἐποίησε τέκτων, ἢ χρυσοχόος,\nχωνεύσας χρυσίον, περιεχρύσωσεν αὐτόν;” καὶ τὰ\nἐπὶ τούτοις.\nὅ τε κωμικὸς Ἐπίχαρμος σαφῶς\nπερὶ τοῦ λόγου ἐν τῇ Πολιτείᾳ λέγει ὧδέ πως\nὁ βίος ἀνθρώποις λογισμοῦ κἀριθμοῦ δεῖται πάνυ·ζῶμεν δ’ ἐν] ἀριθμῷ καὶ λογισμῷ· ταῦτα γὰρ σώζει\nβροτούς.\nεἶτα διαρρήδην ἐπιφέρει\nὁ λόγος ἀνθρώπους κυβερνᾷ, κατὰ τρόπον σώζει.\nεἶτα εἰ\nἔστιν ἀνθρώπων λογισμὸς, ἔστι καὶ θεῖος λόγος.ὁ λόγος ἀνθρώπῳ πέφυκε περὶ βίου καταστροφάς.ὁ δέ γε τὰς τέχνας ἅπασι συνέπεται θεῖος λόγος,ἐκδιδάσκων αὐτὸς αὐτὸς αὐτοὺς, ὅ τι ποιεῖν δεῖ συμφέρον.οὐ γὰρ ἄνθρωπος τέχναν εὑρ᾿ , ὁ δὲ θεὸς ταύταν\nφέρει.ὁ δέ γε τἀνθρώπου λόγος] πέφυκεν ἀπό γε τοῦ θείου\nλόγου.\nναὶ μὴν διὰ τοῦ Ἡσαΐου πνεύματος κεκραγότος\nτί μοι πλῆθος τόν θυσιῶν ὑμῶν; λέγει κύριος,\n\n\nπλήρης εἰμὶ ὁλοκαυτωμάτων , καὶ στέαρ ἀρνῶν καὶ\nαἷμα ταύρων οὐ βούλομαι.” καὶ μετ᾿ ὀλίγα ἐπαγαγόντος\n“ λούσασθε, καθαροὶ γενέσθε, ἀφέλετε τὰς\nπονηρίας ἀπὸ τῶν ψυχῶν ὐμῶν.” καὶ τὰ ἐπὶ τούτοις\nΜένανδρος ὁ κωμικὸς αὐταῖς γράφει ταῖς λέξεσιν\nεἴ τις δὲ θυσίαν προσφέρων, ὢ Πάμφιλε,ταύρων τι πλῆθος, ἢ ἐρίφων, ἢ νὴ Δίαἑτέρων τοιούτων, ἢ κατασκευάσματα,χρυσᾶς ποιήσας χλαμύδας, ἤτοι πορφυρᾶς,ἢ δι᾿ ἐλέφαντος ἢ σμαράγδου ζῴδια,εὔνουν νομίζει τὸν θεὸν καθεστάναι,πεπλάνητ᾿ ἐκεῖνος καὶ φρένας κούφας ἔχει.δεῖ γὰρ τὸν ἄνδρα χρήσιμον πεφυκέναι,μὴ παρθένους φθείροντα καὶ μοιχώμενον,κλέπτοντα καὶ σφάττοντα χρημάτων χάριν.μηδὲ βελόνης ἔναμμ᾿ ἐπιθυμῇς, Πάμφιλε·ὁ γὰρ θεὸς βλέπει σε πλησίον παρών.\n“θεὸς ἐγγίζων ἐγώ εἰμι, καὶ οὐχὶ θεὸς πόρρωθεν.\nποιήσει τι ἄνθρωπος ἐν κρυφαίοις , καὶ οὐκ\nὄψομαι αὐτόν;” διὰ Ἱερεμίου φησί. καὶ πάλιν ὁ\nΜένανδρος παραφράζων τὴν γραφὴν ἐκείνην “θύσατε\nθυσίαν δικαιοσύνης , καὶ ἐλπίσατε ἐπὶ κύριον”\nὧδέ πως γράφει\nμηδὲ βελόνης, ὦ φίλτατ᾿, ἐπιθυμήσῃς ἀλλοτρίας ποτέ.ὁ γὰρ θεὸς δικαίοις ἔργοις ἥδεται καὶ οὐκ ἀδίκοις.πονοῦντα δ᾿ ἐᾷ τὸν ἴδιον ὑψῶσαι βίον,τὴν γῆν ἀροῦντα νύκτα καὶ τὴν ἡμέραν.θεῷ δὲ θῦε διὰ τέλους δίκαιος ὢν,καὶ λαμπρὸς ων ταῖς χλαμύσιν, ὡς τῇ καρδίᾳ.βροντῆς ἐὰν ἀκούσῃς, μὴ φύγῃς,μηδὲν συνειδὼς αὐτὸς αὑτῶ, δέσποτα.ὁ γὰρ θεὸς βλέπει σε πλησίον παρών.\n“ ἔτι σοῦ λαλοῦντος” φησὶν ἡ γραφὴ “ἐρῶ, ἰδοὺ\n\n\nπάρειμι.” Δίφιλος πάλιν ὁ κωμικὸς τοιαῦτά τινα\nπερὶ τῆς κρίσεως διαλέγεται\nοἴει σὺ τοὺς θανόντας, ὢ Νικήρατε,τρυφῆς ἁπάσης μεταλαβόντας ἐν βίῳπεφευγέναι τὸ θεῖον ὡς λεληθότας;ἐστιν δίκης ὀφθαλμὸς, ὃς τὰ πάνθ’ ὁρᾷ·καὶ γὰρ καθ’ Ἅιδην δύο τρίβους νομίζομεν,μίαν δικαίων, ἑτέραν δ’ ἀσεβῶν εἶν’ ὅρον.καὶ εἰ τοὺς δύο καλύψει ἡ γῇ φασὶ τῷ παντὶ χρόνῳ,ἀπελθὼν κλέπτ’ , ἀποστέρει, κύκα·μηδὲν πλανηθῇς. ἔστι κἀν Ἅιδουἥνπερ ποιήσει θεὸς ὁ πάντων δεσπότης,οὗ τοὔνομα φοβερὸν, οὐδ’ ἂν ὀνομάσαιμ’ ἐγώ.ὃς τοῖς ἁμαρτάνουσι πρὸς μῆκος βίονδίδωσιν.εἴ τις δὲ θνητῶν οἴεται τούφημέρανκακόν τι πράσσων τοὺς θεοὺς λεληθέναι,δοκεῖ πονηρὰ καὶ δοκῶν ἁλίσκεται,ὅταν σχολὴν ἄγουσα τυγχάνῃ δίκη.ὁρᾶθ’ ὅσοι δοκεῖτε οὐκ εἶναι θεόν.ἔστιν γὰρ, ἔστιν. εἰ δέ τις πράττει κακῶς,κακὸς πεφυκὼς, τὸν χρόνον κερδαινέτω,χρόνῳ γὰρ οὕτος ὕστερον δώσει δίκην.\nσυνᾴδει δὲ τούτοις καὶ ἡ τραγῳδία διὰ τῶνδε\nἔσται γὰρ, ἔσται κεῖνος αἰῶνος χρόνος,ὅταν πυρὸς γέμοντα θησαυρὸν σχάσῃχρυσωπὸς αἰθήρ. ἡ δὲ βοσκηθεῖσα φλὸξἅπαντα τἀπίγεια καὶ μετάρσιαφλέξει μανεῖσα\nκαὶ μετ’ ὀλίγα αὖθις ἐπιφέρει\n— — ἐπὰν ἐπὰν δὲ ἐκλίπῃ τὸ πᾶν,φροῦδος μὲν ἔσται κυμάτων ἅπας βυθὸς,γῆ δὲ ἐράνων ἔρημος, οὐδὲ ἄρ ἔτιπτερωτὰ φῦλα βλαστήσει πυρουμένη,κἄπειτα σώσει πάνθ’ ἃ πρόσθ’ ἀπώλεσε.\nτὰ ὃμοια τούτοις κἀν τοῖς Ὀρφικοῖς εὑρήσομεν\nὦδέ πως γεγραμμένα\nπάντας γὰρ κρύψας αὖθις φάος ἐς πολυγηθὲςἐξ ίερᾶς κραδίας ἀνενέγκατο, μέρμερα ῤέζων.\nἢν δὲ ὁσίως καὶ δικαίως διαβιώσωμεν, μακάριοι μὲν\nἐνταῦθα, μακαριώτεροι δὲ μετὰ τὴν ἐνθένδε ἀπαλλαγὴν,\nοὐ χρόνῳ τινὶ εύδαιμονίαν ἒχοντες, ἀλλ’\nἐν αἰῶνι ἀναπαύσεσθαι δυνάμενοι,\nἀθανάτοις ἂλλοισιν ὁμέστιοι, αὐτοτράπεξοιἐόντες, ἀνδρείων ἀχαιῶν (685) ἀπόκληροι ἀτειρεῖς,\nἡ φιλόσοφος Ἐμπεδοκλέους λέγει ποιητική. οὐχ\nοὒτω τις μέγας ἒσται καὶ καθ’ Ἒλληνας ὡς ὐπερέχειν\nτὴν δίκην, οὐδὲ σμικρὸς ὡς λαθεῖν.\nὁ δ’\nαὐτὸς Ὀρφεὺς καὶ ταῦτα λέγει\nεἰς δὲ λόγον θεῖον βλέψας τούτῳ προσέδρευε,ἰθύνων κραδίης νοερὸν κύτος· εὖ δ ἐπίβαινεἀτραπιτοῦ, μοῦνον δ’ ἐσόρα κόσμοιο ἂνακτα,\nἀθάνατον.\nαὖθις τε περὶ τοῦ θεοῦ, ἀόρατον αὐτὸν λέγων, μόνῳ\nγνωσθῆναι ἑνί τινί φησι τὸ γένος Χαλδαίῳ, εἲτε τὸν\nἉβραὰμ λέγων τοῦτον, εἲτε καὶ τὸν υἱὸν τὸν αὐτοῦ,\nδιὰ τούτων,\nεἱ μὴ μουνογενής τις ἀπορρὼξ φύλου ἂνωθενΧαλδαίων· ἲδρις γὰρ ἒην ἂστροιο πορείης,καὶ σφαίρης κίνμ’ ἀμφὶ χθόνα ὡς περιτέλλει,κυκλοτερές γ’ ἐν ἲσῳ, κατὰ δὲ σφέτεγρον κνώδακα·πνεύματι δ’ ἡνιοχεῖ περί τ’ ἠέρα καὶ περὶ χεῦμα.\nεἶτα, οἶον παραφράξων τὸ “ ὁ οὐρανός μοι θρόνος,\nἡ δὲ γῇ ὑποπόδιον τῶν ποδῶν μου” ἐπιφέρει\nαὐτὸς δ’ αὖ μέγαν αὖθις ἐπ’ πὐρανὸν ἐστήρικται,χρυέῳ ἐνὶ θρόωῳ· γαίη δ’ ὑπὸ ποσςὶ βέβηκε.χεῖρα δὲ δεξιτερὴν περὶ τέρμασιν Ὡκεανοῖοἐκτέτακεν· ὀρέων δὲ τρέμει βάσις ἔνδοθι θυμῷ,οὐδὲ φέρειν δύναται κρατερὸν μένος. ἐστι δὲ πάντηαὐτὸς ἐπουράνιος, καὶ ἐπὶ χθονὶ πάντα τελευτᾷ,ἀρχὴν αὐτὸς ἔχων καὶ μέσον ἠδὲ τελευτήν.ἄλλως οὐ θεμιτόν σε λέγειν· τρομέω δέ γε γυῖα ἐν νόῳ. ἐξ ὑπάτου κραίνει,\nκαὶ τὰ ἐπὶ τούτοις. διὰ γὰρ τούτων δεδήλωκε πάντα\nἐκεῖνα τὰ προφητικὰ “ὃς ἐὰν ἀνοίξῃ τὸν οὐρανὸν,\nτρόμος λήψεται· καὶ ἀπὸ σοῦ ὄρη τακήσεται, ὡς ἀπὸ\nπροσώπου πυρὸς τήκεται κηρός.” καὶ τὰ διὰ Ἠσαίου\n‘τίς ἐμέτρησε τὸν οὐρανὸν σπιθαμῇ καὶ πάσαν τὴν\nγῆν δρακί;”\nΠάλιν ὅταν\nαἰθέρος ἠδ’ Ἀΐδου, πόντου, γαίης τε τύραννε,\nὃς βρονταῖς σείεις βριαρὸν δόμον Οὐλύμποιο,δαίμονες ὃν φρίσσουσι, θεῶν δὲ δέδοικεν ὅμιλος,ᾧ Μοῖραι πείθονται, ἀμείλικτοί περ ἐοῦσαι·ἄφθιτε, μητροπάτωρ, οὑ θυμῷ πάντα δονεῖται,ὃς κινεῖς ἀνέμους, νεφέλῃσί τε πάντα καλύπτεις,πρηστῆρσι σχίζων πλατὺν αἰθέρα. σὴ μὲν ἐν ἄστροιςτάξις ἀναλλάκτοισιν ἐφημοσύναισι τρέχουσα·σῷ δὲ θρόνῳ πυρόεντι παρεστᾶσιν πολύμοχθοιἄγγελοι, οἶσι μέμηλε βροτοῖς ὡς πάντα τελεῖται.σὸν μὲν ἔαρ λάμπει νέον ἄνθεσι πορφυρέοισι·σὸς χειμὼν, ψυχραῖσιν ἐπερχόμενος νεφέλαισιν,σάς ποτε βακχευτὰς Βρόμιος διένειμεν ὀπώρας.\nεἶτα ἐπιφέρει, ῥητῶς παντοκράτορα ὀνομάζων\nτὸν θεὸν\nἄφθιτον, ἀθάνατον, ῥητὸν μόνον ἀθανάτοισιν.ἐλθὲ, μέγιστε θεῶν πάντων, κρατερῇ σὺν ἀνάγκῃ,φρικτὸς, ἀήττητος, μέγας, ἄφθιτος, ὃν στέφει αἰθήρ.διὰ μὲν οὖν τοῦ μητροπάτωρ οὐ μόνον τὴν ἐκ μὴ ὄντων\nγένεσιν ἐμήνυσεν, ἐνδέδωκε δὲ ἀφορμὰς τοῖς\nτὰς προβολὰς εἰσάγουσι τάχα καὶ σύζυγον νοῆσαι τοῖ\n\n\nθεοῦ· παραφράζει δὲ ἐκείνας τὰς προφητικὰς γραφὰς,\nτήν τε διὰ Ὠσηὲ ‟ἰδοὺ ἐγὼ στερεῶν βροντὴν,\nκτίζων πνεῦμα, οὗ αἱ χεῖρες τὴν στρατιὰν τοῦ οὐρανοῦ\nἐθεμελίωσαν·” καὶ τὴν διὰ Μώσεως “ἴδετε ἴδετε\nὅτι ἐγώ εἰμι, καὶ οὐκ ἔστι θεὸς ἕτερος πλὴν ἐμοῦ.\nἐγὼ ἀποκτενῶ, καὶ ζῆν ποιήσω· πατάξω, κἀγὼ ἰάσομαι.\nκαὶ οὐκ ἔστιν ὃς ἐξελεῖται ἐκ τῶν χειρῶν μου.”\nαὐτὸς δ’ ἐξ ἀγαθοῖο κακὸν θνητοῖσι φυτεύεικαὶ πόλεμον κρυόεντα,\nκατὰ τὸν Ὀρφέα.\nτοιαῦτα καὶ ὁ Πάριος Ἀρχίλοχος\nλέγει\nὢ Ζεῦ. σὸν μὲν οὐρανοῦ κράτος,σὺ δ’ ἔργ’ ἐΚ ἀνθρώπους ὁρᾷςλεωργά τε καὶ ἀθέμιστα.\nπάλιν ἡμῖν ᾀσάτω ὁ Ὀρφεὺς Ὀρφεὺς\nχεῖρα δὲ δεξιτερὴν ἐπὶ τέρματος Ὠκεανοῖοπάντοθεν ἐκτέτακεν· γαίη δ’ ὑπὸ ποσσὶ βέβηκε.\nταῦτα ἐμφανῶς ἐκεῖθεν εἴληπται ‟κύριος σώσει\nκατοικουμένας, καὶ τὴν οἰκουμένην ὅλην καταλήψεται\nτῇ χειρὶ 5 ὡς νοσσιὰν, κύριος ὁ ποιήσας τὴν γῆν ἐν\nτῇ ἰσχύι· αὐτοῦ” ὥς φησιν ‘Ιερεμίας “καὶ ἀνορθώσας\nτὴν οἰκουμένην ἐν τῇ σοφίᾳ αὐτοῦ. ἔτι πρὸς τοῖσδε\nΦωκυλίδης μὲν τοὺς ἀγγέλους δαίμονας καλῶν, τοὺς\nμὲν εἶναι ἀγαθοὺς αὐτῶν, τοὺς δὲ φαύλους διὰ τοὐτων\nπαρίστησιν , ἐπεὶ καὶ ἡμεῖς ἀποστάτας τινὰς πα-\nρειλήφαμεν,\nἀλλ’ ἄρα δαίμονές εἰσιν ἐπ’ ἀνδράσιν ἄλλοτε ἄλλοι,οἱ μὲν ἐπερχομένου κακὸν ἀνέρος ἐκλύσασθαι.\nκαλῶς οὖν καὶ Φιλήμων ὁ κωμικὸς τὴν εἰδωλολατρίαν\nἐκκόπτει διὰ τούτων\nοὐκ ἔστιν ἡμῖν οὐδεμία τύχη θεὸς,οὐκ ἔστιν, ἀλλὰ ταὐτόματον ὃ γίγνεταιὡς ἔτυχ’ ἑκάστῳ, προσαγορεύεται τύχη.\nΣοφοκλῆς δὲ ὁ τραγῳδοποιὸς\nοὐδὲ θεοῖς λέγει) αὐθαίρετα πάντα πέλονται,νόσφι Δῖός· κεῖνος γὰρ ἔχει τέλος ἠδὲ καὶ ἀρχήν.\nὅ τε Ὀρφεὺς\nἱὲν κράτος, εἶς δαίμων γένετο, μέγας οὐρανὸς αἴθων,ἐν δὲ τὰ πάντα τέτυκται , ἐν ᾧ τάδε πάντα κυκλεῖται,πῦρ καὶ ὕδωρ καὶ γαῖα,\nκαὶ τὰ ἐπὶ τούτοις.\nΠίνδαρος δὲ ὁ μελοποιὸς\nοἶον ἐκβακχεύεται ἄντικρυς εἰπὼν\nτί θεός ; ὅ τι τὸ πὰν\nκαὶ πάλιν\nθεὸς ὁ πάντα τεύχων βροτοῖς.\nἐπὰν δὲ εἴπῃ\nτί ἔλπεαι σοφίαν ὀλίγον τοι ἀνὴρ ὑπὲρ ἀνδρὸς ἔχειν;τὰ θεῶν βουλεύματα ἐρευνᾶσαι βροτέᾳ φρενὶ δύσκολον·θνατᾶς δ’ ἀπὸ ματρὸς ἔφυ ,\nἐκεῖθεν ἔσπακε τὴν διάνοιαν τίς ἔγνω νοῦν κυρίου ;\nἢ τίς σύμβουλος αὐτοῦ ἐγένετο;\nἀλλὰ καὶ Ἡσίοδος\nδι’ ὧν γράφει συνᾴδει τοῖς προειρημένοις ,\nμάντις δ’ οὐδείς ἐστιν ἐπιχθονίων ἀνθρώπωνὅστις ἂν εἰδείη Ζῆνός νόον αἰγιόχοιο.\nεἰκότως ἄρα Σόλων ὁ Ἀθηναῖος ἐν ταῖς ἐλεγείαις,\nκαὶ αὐτὸς κατακολουθήσας Ἡσιόδῳ ,\nπάμπαν δ’ ἀθανάτων ἀφανὴς νόος ἀνθρώποισι,\nγράφει.\nΠάλιν τοῦ Μώσεως εἰς μόχθους καὶ πόνους\nδιὰ τὴν παράβασιν τέξεσθαι τὴν γυναῖκα προφητεύσαντος\nποιητής τις οὐκ ἄσημος γράφει\n\n\nΟὐδέ ποτ᾿ ἦμαρΠαύσονται καμάου καὶ ὀϊζύος, οὐδέ τι νύκτωρΣτεινόμενοι· χαλεπὰς δὲ θεοὶ δώσουσι μερίμνας.\nἓτι Ὃμηρος μὲν εἰπὼν\nαὐτὸς δὲ χρύσεια παὴρ ἐπίταινε τάλαντα·\nδίκαιον τὸν θεὸν μηνύει. Μένανδρος δὲ ὁ κωμικὸς\nἀγαθὸν ἑρμηνεύων τὸν θεόν φησιν,\nἃπαντι δαίμων άνδρὶ συμπαρίσταταιεὐθὺς γενομένῳ μυσταγωγὸς τοῦ βίουἀγαθός· κακὸν γὰρ δαίμον οὐ νομιστέονεἶναι, βίον βλάπτοντα χρηστόν.\nεἶται ἐπιφέρει\nἃπαντα δ᾿ ἀγαθὸν εἶναι τὸν θεόν·\nἢτοι πάντα θεὸν ἀγαθὸν λέγων, ἢ, ὃπερ καὶ μᾶλλον,\nἐν πᾶσι τὸν θεὸν ἀγαθὸν εἶναι.\nΠάλιν αὖ Λἰσχύλος μὲν ὁ τραγῳδοποιὸς τὴν\nΔύναμιν τοῦ θεοῦ παρατιθέμενος οὐκ ὀκνεῖ καὶ ὓψιστον\nΑὐτὸν προσαγορεύειν διὰ τούτων\nχώριζε θνητῶν τὸν θεὸν, καὶ μὴ δόκειὃμοιον αὐῷ σάκινον καθεστάναι.οὐκ οἶσθά γ᾿ αὐτόν. ποτὲ μὲν ὡς πῦρ φαίνεται,ἂπλατος ὁρμῇ, ποτὲ δ᾿ ὓδωρ, ποτὲ γνόφος,καὶ θηρςὶν αὐτὸς γίνεται παρεμφερὴς,καὶ θηρςὶν αὐτὸς γίνεται παρεμφερὴς,ἀνέμῳ, νεφέλῃ τε, κἀστραπῇ, βροντῇ, βροχῇ.ὑπηρετεῖ δ᾿ αὐτῷ θάλασσα, καὶ πετραι,καὶ πᾶσα πηγὴ, χὒδατος συστήματα·τρέμει δ’ ὂρη καὶ γαῖα, καὶ πελώριοςβυθὸς θαλάσσης, καὶ ὀρέων ὓψος, [ἐπὶ] μέγαἐπὰν ἐπιβλέψῃ γοργὸν ὂμμα δεσπότου·πάντα δυνατὴ γὰρ δόξα ὑψίστου θεοῦ.\nἆρ᾿ ού δοκεῖ σοι ἐκεῖνο παραφράζειν τὸ “ἀπὸ παροςώπου\nκυρίου τρέμει ἡ γῆ;”\nἘπὶ τούτοις ὁ μαντικώτατος Ἀπόλλων, μαρτυρῶν\nτῇ δόξῃ τοῦ θεοῦ, λέγειν ἀναγκάζεται περὶ\nτῆς Ἀθηνᾶς, ἡνίκα ἐπὶ τὴν Ἑλλάδα ἐστράτευον οἱ\nΜῆδοι, ὡς ἐδεῖτό τε καὶ ἱκέτευε τὸν Δία περὶ τῆς\nἈττικῆς. ἔχει δὲ ὧδε ὁ χρησμὸς\nοὐ δύναται Πάλλας Δί’ Ὀλύμπιον ἐξιλάσασθαι,λισσομένη πολλοῖσι λόγοις , καὶ μήτιδι πυκνῇ.πολλοὺς δ’ ἀθανάτων νηοὺς μαλερῷ πυρὶ δώσει,οἴ που νῦν ἱδρῶτι ῥεεύμενοι ἑστήκασι,δείματι παλλόμενοι,\nκαὶ τὰ ἐπὶ τούτοις.\nΘεαρίδας δὲ ἐν τῷ Περὶ φύσεως γράφει “‘Α\nἀρχὰ τῶν ὄντων ἀρχὰ μὲν ὄντως ἀληθινὰ μία. κείνα\nγὰρ ἐν ἀρχᾷ τέ ἐστιν ἓν καὶ μόνον.”\nοὐδέ τις ἔσθ’ ἕτερος χωρὶς μεγάλου βασιλῆος,\nὈρφεὺς λέγει· ᾧ πειθόμενος ὁ κωμικὸς Δίφιλος\nμικωτατα\nΤὸν ὄντα πάντων φησὶ) πατέρα, . . . . . .— — τοῦτον διὰ τέλους τίμα, μόνονἀγαθῶν τοσούτων εὑρετὴν καὶ κτίστορα.\nεἰκότως τοίνυν ὁ Πλάτων’ ἐθίζει τὰς βελτίστας\nφύσεις ἀφικνεῖσθαι πρὸς τὸ μάθημα, ὁ ἐν τῷ πρόσθεν\nἔφαμεν εἶναι μέγιστον , ἰδεῖν τε τἀγαθὸν καὶ ἀναβῆναι\nἐκείνην τὴν ἀνάβασιν. τοῦτο δὴ, ὡς ἔοικεν, οὐκ\nὀστράκου ἂν εἴη περιστροφὴ, ἀλλὰ ψυχῆς περιαγωγὴ,\nἐκ νυκτερινῆς τινὸς ἡμέρας εἰς ἀληθινὴν τοῦ ὄντος\nοὖσαν ἐπάνοδον, ἣν δὴ φιλοσοφίαν ἀληθῆ φήσομεν\nεἶναι, καὶ τοὺς ταύτης μετασχόντας τοῦ χρυσοῦ γένους\nκρίνει, ἔστε μὲν δὴ πάντες ἀδελφοὶ, λέγων· οἱ\nδὲ τοῦ χρυσοῦ γένους ἀκριβέστατα , καὶ πάντη εἰς.\nτοῦ πατρὸς ἄρα καὶ ποιητοῦ ξυμπάντων ἐμφύτως\nκαὶ ἀδιδάκτως ἀντιλαμβάνεται πάνταπρὸς πάντων, τὰ\n\n\nμὲν ἄψυχα συμπαθοῦντα, τῶν δὲ ζῴων τῶν ἐμψύχων\nτὰ μὲν ἤδη ἀθάνατα, τὰ δὲ καθ’ ἡμέραν ἐργαζόμενα·\nτῶν δέ τοι θνητῶν τὰ μὲν ἐν φόβῳ καὶ διὰ\nτῆς μητρὸς αὐτῶν ἔτι κατὰ γαστρὸς ὀχούμενα, τὰ δὲ\nαὐτεξουσίῳ λογισμῷ. καὶ τῶν ἀνθρώπων πάντες\nἝλληνές τε καὶ βάρβαροι, γένος δ’ οὐδὲν οὐδαμοῦ\nτῶν γεωργούντων οὔτε νομάδων, ἀλλ’ οὐδὲ τῶν πολιτικῶν\nδύναται ζῆν, μὴ προκατειλημμένον τῇ τοῦ\nκρείττονος πίστει. διὸ πᾶν μὲν ἔθνος ἑῷον , πὰν δὲ\nἐσπερίων ἁπτόμενον ᾐόνων , βόρειόν τε καὶ τὰ πρὸς\nτῷ νότῳ πάντα, μίαν ἔχει καὶ τὴν αὐτὴν πρόληψιν\nπερὶ τοῦ καταστησαμένου τὴν ἡγεμονίαν, εἴ γε καὶ\nτὰ καθολικώτατα τῶν ἐνεργημάτων αὐτοῦ διαπεφοίτηκεν\nἐπ’ ἴσης πάντα.\nΠολὺ δὲ πλέον οἱ παρ’ Ἕλλησι πολυπράγμονες\nφιλόσοφοι, ἐκ τῆς βαρβάρου ὁρμώμενοι φιλοσοφίας,\nτῷ ἀοράτῳ καὶ μόνῳ καὶ δυνατωτάτῳ καὶ τεχνικωτάτῳ\nκαὶ τῶν ἄλλων καλλίστων αἰτιωτάτῳ τὴν\nπρονομίαν ἔδωκαν, τὰ ἀκόλουθα τούτοις, εἰ μὴ κατηχηθεῖεν\nχηθεῖεν πρὸς ἡμῶν, οὐκ ἐπιστάμενοι , ἀλλ’ οὐδ’\nαὐτὸν ὅπως νοεῖσθαι πέφυκε τὸν θεὸν , μόνον δὲ, ὼς\nἤδη πολλάκις εἰρήκαμεν, κατὰ περίφρασιν ἀληθῆ.”\nΤοσαῦτα καὶ ὁ Κλήμης. ἀλλ’ ἐπειδὴ διὰ\nμακροτέρων ἡμῖν ἡ κατὰ Πλάτωνα παρέστη φιλοσοφία\nσυνῳδὸς οὖσα κατὰ πλεῖστα τοῖς Ἐβραίων δόγμασιν,\n(ἐφ᾿ οἷς καὶ ἀγάμεθα τὸν ἄνδρα τῆς τε\nκαὶ τῆς ἄλλης τοῦ ἀληθοῦς εὐγνωμοσύνης,) ὥρα ἐπιθεωρῆσαι\nτίνα ταῦτ’ εἶναί φαμεν ἐφ’ ὧν οὐκέθ’\nὁμοίως περὶ αὐτὸν διακείμεθα, τὴν δὲ νενομισμένην\nβάρβαρον τῆς κατ’ αὐτὸν προτιμῶμεν φιλοσοφίας.\nΤὰ Ἑβραίων λόγια θεοπρόπια καὶ χρησμοὺς\nθείας ἢ κατὰ ἄνθρωπον δυνάμεως περιέχοντα , θεόν\n\n\nτε αὐθέντην ἐπιγραφόμενα, καὶ πιστούμενά γε τὴν\nἐπαγγελίαν διὰ τῆς τῶν μελλόντων προρρήσεως , διά\nτε τῶν συμφώνων τοῖς θεσπίσμασιν ἀποτελεσμάτων,\nπάσης λέγεται διεψευσμένης διανοίας ἐκτὸς τυγχάνειν.\nτὰ γοῦν θεῖα λόγια ἁγνὰ, καὶ ἀργύριον πεπυρωμένον,\nδοκίμιον τῇ γῇ, κεκαθαρισμένον ἑπταπλασίως, ἀνείρηται.\nἀλλ᾿ οὐ καὶ τὰ Πλάτωνος τοιαῦτα, οὐδὲ\nμὴν ἑτέρου του τῶν έν ἀνθρώποις σοφῶν, οἳ θνητῆς\nδιανοίας ὄμμασιν ἐπικήροις τε στοχασμοῖς καὶ εἰκασίαις,\nὄναρ ὥσπερ , ἀλλ᾿ οὐχ ὕπαρ, τῆς τῶν ὄντων\nφύσεως ἐπὶ φαντασίαν ἐλθόντες πολὺ τὸ κρᾶμα τοῦ\nψεύδους τῷ τῆς φύσεως ἀληθεῖ συνεπηνέγκαντο,\nὡς μὴ ἀνευρεῖν ἀπάτης καθαρὸν ἐν αὐτοῖς μάθημα.\nαὐτίκα γοῦν βραχύ τι τῆς φιλαυτίας εἰ ἐθελήσαίς\nὑφεῖναι , καὶ φῶς αὐτὸ δυνάμει λογικῆς οὐσίας\nἐπιθεωρῆσαι, γνοίης ἂν τὸν θαυμάσιον φιλόφιλόσοφον\nαὐτὸν ἐκεῖνον, τὸν δὴ μόνον πάντων ῾Ελλήνων\nἀληθείας προθύρων ψαύσαντα, ὕλῃ φθαρτῇ καὶ\nξοάνοις βαναύσων χερσὶν εἰς ἀνδρείκελον σχῆμα κατεσκευασμένοις\nτὴν τῶν θεῶν προσηγορίαν καται-\nσχύνοντα, καὶ μετὰ τὸ μέγα τῆς μεγαλοφωνίας ὕψος,\nδι᾿ ἧς τὸν πατέρα καὶ δημιουργὸν εἰδέναι τοῦδε τοῦ\nπαντὸς διετείνατο, ἄνωθέν ποθεν ἐξ ὑπερκοσμίων\nἁψίδων εἰς τὸν κατωτάτω βυθὸν τῆς θεομισοῦς εἰδωλολατρίας\nτῷ δήμῳ τῶν Ἀθηναίων συνωθούμενον·\nὡς μὴ διατρέπεσθαι τὸν Σωκράτην καταβῆναι φάντα\nεἰς Πειραιᾶ προσευξόμενον τῇ θεῷ, καὶ τὴν βάρβαρον\nἑορτὴν τοὺς πολίτας τότε πρῶτον ἐπιτελοῦντας θεασόμενον,\nκαὶ τὸν ἀλεκτρυόνα τῷ Ἀσκληπιῷ θῦσαι\nὁμολογοῦντα προστάξαι , τόν τε πάτριον Ἑλλήνων\nἐξηγητὴν, τὸν ἐγκαθήμενον ἐν Δελφοῖς δαίμονα,\nθειάζοντα.\nδιὸ καὶ εἰκότως τῆς ἀφιλοσόφου πλη-\n\n\nEUSEBII\nθύος τὴν αἰτίαν τῆς δεισιδαίμονος πλάνης ἐπιγράψαιτο\nἄν. ἀνάλαβε γοῦν σμικρὸν ἄνωθεν τὸν λόγον,\nκαὶ θέα οἷά σοι ὁ πάνσοφος μετὰ τὰς ἀσωμάτους καὶ\nἀφθάρτους ἰδέας, καὶ μετὰ θεὸν πρῶτον καὶ δεύτερον\nαἴτιον, καὶ μετὰ νοερὰς καὶ ἀθανάτους οὐσίας,\nπερὶ τῆς πανδήμου δόξης ἐνομοθέτει, λέγων\n“Περὶ δὲ τῶν ἄλλων δαιμόνων εἰπεῖν καὶ γνῶναι\nτὴν γένεσιν μεῖζον ἢ καθ᾿ ἡμᾶς. πιστευτέον δὲ\nτοῖς εἰρηκόσιν ἔμπροσθεν, ἐκγόνοις μὲν θεῶν οὖσιν,\nὡς ἔφασαν , σαφῶς δέ που τοὺς ἑαυτῶν προγόνους\nεἰδόσιν· ἀδύνατον οὖν θεῶν παισὶν ἀπιστεῖν, καίπερ\nἄνευ εἰκότων καὶ ἀναγκαίων ἀποδείξεων λέγουσιν,\nἀλλ᾿ ὡς οἰκεῖα φασκόντων ἀπαγγέλλειν ἑπομένους τῷ\nνόμῳ πιστευτέον. οὕτως οὖν κατ᾿ ἐκείνους ἡμῖν ἡ\nγένεσις περὶ τούτων τῶν θεῶν ἐχέτω καὶ λεγέσθω·\nΓῆς τε καὶ Οὐρανοῦ παῖδες Ὠκεανός τε καὶ Τηθὺς\nἐγενέσθην, τούτων δὲ Φόρκυς Κρόνος τε καὶ ῾Ρέα,\nκαὶ ὅσοι μετὰ τούτων , ἐκ δὲ Κρόνου καὶ ῾Ρέας Ζεὺς\nἭρα τε καὶ πάντες ὅσους ἴσμεν πάντας ἀδελφοὺς λεγομένους\nαὐτῶν, ἔτι τε τοὺς τούτων ἄλλους ἐκγόνους.”\nΔιὰ δὴ ταῦτα ἀπολειπτέος ἡμῖν ὁ φιλόσοφος,\nοὐ κατὰ φιλόσοφον , οὐδ᾿ αὐτὸς αὑτῷ συμφώνως, τὰς\nμυθικὰς τῶν ποιητῶν γενεαλογίας καθυποκρινάμενος.\nαὐτοῦ μὲν γὰρ ἦν ἀκοῦσαι φάντος ἐν Πολιτείᾳ τάδε.\n“ἐν τοῖς μείζοσιν, ἦν δ᾿ ἐγὼ, μύθοις ὀψόμεθα καὶ\nτοὺς ἐλάττους. δεῖ γὰρ δὴ τὸν αὐτὸν τύπον εἶναι\nκαὶ ταὐτὸν δύνασθαι τούς τε μείζους καὶ τοὺς ἐλάττους·\nἢ οὐκ οἴει; Ἔγωγε, ἔφη· ἀλλὰ οὐκ ἐννοῶ οὐδὲ\n\n\n\n\nτοὺς μείζους τίνας λέγεις. οὓς Ἡσίοδός τε καὶ Ὅμηρος,\nεἷπον, ἡμῖν ἐλεγέτην καὶ οἱ ἄλλοι ποιηταί. οὗτοι\nγάρ που μύθους τοῖς ἀνθρώποις ψευδεῖς συντιθέντες\nἔλεγόν τε καὶ λέγουσι,” τὰ μικρῷ πρόσθεν τεθειμένα.\nπάλιν τε αὐτοῦ ἦν καὶ τὰ δι’ ὧν ἔφησεν\nΕξαλείψομεν ἄρα, ἦν δ’ ἐγὼ, ἀπὸ τοῦδε τοῦ\nἔπους ἀρξάμενοι , πάντα τὰ τοιαῦτα ,\nβουλοίμην κ’ ἐπάρουρος ἐὼν θητευέμεν ἄλλῳ,”\nκαὶ τὰ ἑξῆς· δι’ ὧν τε ἐπίλεγει\n“Πἀλιν δὴ Ὀμήρου δεησόμεθα καὶ τῶν ἄλλων\nποιητῶν μὴ ποιεῖν Ἀχιλλέα θεὰς παῖδα,\nἄλλοτ’ ἐπὶ πλευρὰς κατακείμενον , ἄλλοτε δ’ αὖτεὕπτιον,\nκαὶ τὰ τούτοις ἑπόμενα. οἶς ἐπάγει\n‟Ἢ Δία, καθευδόντων τῶν ἄλλων θεῶν τε\nἀνθρώπων ὡς μόνος ἐγρηγορὼς, ἃ ἐβουλεύσατο, τούτων\nπάντων ῥᾳδίως ἐπιλαθόμενον διὰ τὴν τῶν ἀφροδισίων\nἐπιθυμίαν , καὶ οὕτως ἐκπλαγέντα ἰδόντα τὴν\nἭραν, ὥστε μηδ’ εἰς τὸ δωμάτιον ἐλθεῖν ἐθέλειν,\nἀλλ’ αὐτοῦ βουλόμενον χαμαὶ συγγίνεσθαι κορύδου\nδίκην· καὶ λέγοντα ὡς οὕτως ὑπὸ ἐπιθυμίας ἔχεται,\nὡς οὐδὲ ὅτε πρῶτον ἐφοίτων πρὸς ἀλλήλους ,\nφίλους λήθοντε τοκῆας,\nοὐδὲ Ἄρεος τε καὶ Ἀφροδίτης ὑπὸ Ἡφαίστου δεσμὸν\nδι’ ἕτερα τοιαῦτα.”\nὩν τοῦτον τὸν τρόπον εἰρημένων τί δῆτα\nβούλεται αὐτῷ ἡ μετὰ ταῦτα φωνὴ τοὺς μὲν ποιητὰς\nθεῶν παῖδας ὀνομάζουσα, καὶ τό τε ἀπιστεῖν αὐτοῖς\n\n\n\n\nἀδύνατου εἶναι φήσασα, χαίπερ ἂνευ εἰχότων καὶ\nἀναγχαίων αὐτοὺς ἀποδείξεων τοὺς περὶ δεῶν μύδους\nπλάσαι μαρτυραμένη;\nΤίδὲ ἡ ἂλογος ἐδέλει πί\nστις, δέει τῆς ἀπὸ τῶν νόμων τιμωρίας προβεβλη\nμένη; πῶς δὲ δεῶν Οὐρανὸς χαὶ Γῆ πρῶτοι, ἒπειτα\nτούτων ἒκγονοι, Ὠκεανὸς καὶ Τηθὺς, Κρόνος τε\nκαὶ πάντες οἰ πρὸς Ὀμήρου καὶ Ἡσιόδου μυδευόμενοι\nπαῖδες καὶ ἀδελφοὶ καὶ ἒκγονοι τούτων, ὁπότε ταῦτα\nαὐτὰ ἀνῄρει λέγων\n“ Ὅπερ, ἦν δ’ ἐγώ, χρὴ πρῶτον καὶ μάλιστα\nΜέμφεσθαι, ἂλλως τε καὶ τις μὴ καλῶς ψεύδηται.\nΤί τοῦτο; Ὅταν εἰκάζῃ τις κακῶς τῷ λόλῶ περὶ δεῶν\nΤε καὶ ἡρώων, οἶοί εἰσιν, ὣσπερ γραφεὺς μηδὲν ἐοικότα\nγράφων οἶς ἂν ὂμοια βουληθῇ γράψαι.”\nΚαὶ πάλιν\n“Πρῶτον μὲν, ἦν δ’ ἐγὼ, τὸ μέγιστον καὶ περὶ\nΤῶν μεγίστων ψεῦδος ὁ εἰπὼν οὐ καλῶς ἐψεύσατο,\nὡς Οὐρανός τε εἰργάσατο ἃ φησι δρᾶσαι αὐτὸν Ἠσίοδος,\nὂ τε αὖ Κφόνος ἐτιμωρήσατο αὑτόν“ καὶ τὰ\nτούτοις ἑξῆς.\nΠῶς δὲ οἱ νῦν ψευδεῖς καὶ οὑκ\nἀληδεῖς ποιηταὶ πάλιν οἱ αὐτοὶ δεῶν ἒκγονοι λέγοιντ’\nἂν; ἀλλὰ λὰ ρ τούτων δὴ χάριν ἀπολειπτέος μὲν ἠμῖν\nοὖτος, δέει δανάτου τὸν Ἀθηναίων δῆμον καθυποκρινάμενος·\nτιμητέος δὲ Μωςῆς, τά τε Ἐβραίων\nλόγια καθαρᾶς ἐξεχόμενα διόλου τῆς μόνης ἀληδοῦς\nκαὶ ἀπλανοῦς εὐσεβείας. Θέα δὴ καὶ ἂλλο.\nἘβραῖοι τὴν μέσην τῶν λογιχῶν φύσιν γεννητὴν,\nἀλλ’ οὐκ ἀγέννητον εἶναί φασι. Ταύτην δὲ\nΕἰς νοερὰς οὐσίας διαιροῦντες τῷ λόγῳ πνεύμαα καὶ\n\n\n\nδυνάμεις καὶ θεοῦ λειτουργοὺς ἀγγέλους τε καὶ ἀρχαγγέλους\nἐπονομάζουσιν· ἐκ δὲ τῆς τούτων ἀποπτώσεως\nκαὶ παρατροπῆς τὸ δαιμόνων γένος καὶ πὰν τὸ\nτῆς ἐναντίας καὶ μοχθηρὰς ἐνεργείας εἶδος εἰσάγουσι.\nδιόπερ οὐδὲ θεοὺς ἐπιτρέπουσιν ἡγεῖσθαι τοὺς μὴ τὸ\nκαλὸν καὶ ἀγαθὸν ἀχώριστον τῆς φύσεως ἐπαγομένους,\nἀλλὰ καὶ τὸ εἶναι οὐ παρ’ ἑαυτῶν, παρὰ δὲ τοῦ\nπάντων αἰτίου ἐπενηνεγμένους , τό τε εὑ εἶναι, καὶ\nτὴν ἀρετὴν, αὐτό τε τὸ ἀθάνατον, οὔτε τῷ ἐπὶ πάντων\nθεῷ ὁμοίως οὔτε τῷ δι’ οὗ τὰ πάντα συνέστη\nἐπιφερομένους.\nὁ δέ γε Πλάτων’ ἀσωμάτους μὲν\nκαὶ νοητὰς οὐσίας τὰς λογικὰς φύσεις Ἑβραίοις\nὑφίστησι, διαπίπτει δὲ τῆς ἀκολουθίας, πρῶτον\nμὲν ἀγεννήτους εἶναι φάσκων αὐτὰς, ὥσπερ καὶ πᾶσαν\nψυχὴν , ἔπειτα ἐξ ἀπορροίας τῆς τοῦ πρώτου\nαἰτίου συστῆναι λέγων. οὐδὲ γὰρ ἐκ τοῦ μὴ ὄντος\nαὐτὰς γεγονέναι διδόναι βούλεται.\nδιὸ καὶ πλειόνων\nθεῶν ὑποτίθεται εἶναι γένος, ἀπορροίας τινὰς\nκαὶ προβολὰς τοῦ πρώτου καὶ τοῦ δευτέρου αἰτίου\nτῷ λόγῳ ὑφιστάμενος· εἶναί τε ἀγαθὰς τὴν φύσιν,\nοὐδαμῶς οἵας τε τῆς οἰκείας ἐκστῆναι ἀρετῆς , ἔνθεν\nαὐτοὺς καὶ θεοὺς εἷναι δοξάζει.\nτούτων δὲ ἕτερον\nεἶναι τὸ δαιμόνων φῦλον ἡγεῖται , φαυλότητος ὂν καὶ\nμοχθηρίας καὶ τῆς ἐπὶ τὸ χεῖρον τροπῆς δεκτικόν·\nὧν τοὺς μὲν ἀγαθοὺς, τοὺς δὲ φαύλους εἶναί τε καὶ\nὀνομάζεσθαι. ταῦτα δὲ παρὰ τὰ Ἑβραίοις δοκοῦντα\nτοῦτον ὑποθέμενος τὸν τρόπον, οὐκ ἀποδίδωσιν ὁπόθεν\nὑποστῆναι φάναι εἰκὸς τοὺς δαίμονας.\nἐκ μὲν\nγὰρ τῆς τῶν σωμάτων ὕλης οὐδεὶς ἂν νοῦν ἔχων\nεἴποι· ἄλογος γὰρ αὕτη· λογικὰ δ’ οὐκ ἄν ποτε ἐξ\nἀλόγου τεχθείη, λογικοὶ δὲ οἱ δαίμονες. εἰ δ’ ἐκ τῆς\nτῶν κρειττόνων ἀπορροίας οὗτοι, καὶ πῶς οὐ θεοὶ\n\n\nκαὶ αὐτοὶ τοῖς γεγεννηκόσιν ἐξ ἴσου; πῶς δ’ ἀγαθῆς\nοὔσης πηγῆς οὐχ ὅμοια καὶ τὰ παρ’ αὐτῆς ; κακίας δ’\nἐν τοῖς δευτέροις ἡ βλάστη πόθεν ἐξέφυ τῆς ῥίζης\nἄνωθεν ἐξ ἀγαθῶν καὶ δι’ ἀγαθῶν ἰούσης;\nπῶς\nδ’ ἂν γένοιτο πικρὸν ἀπὸ τοῦ γλυκέος; εἰ δὲ δὴ σκότους\nπαντὸς καὶ πικρίας πάσης χαλεπώτερον τὸ τῶν\nμοχθηρῶν δαιμόνων γένος, πῶς ἐξ ἀπορροίας λέγοιτ’\nἂν τῆς τῶν κρειττόνων φύσεως; εἰ δὲ ἐκ τῆσδε ἦν,\nοὐδ’ ἂν ἐτράπη τῆς οἰκείας λήξεως· εἰ δ’ ἠλλοίωται,\nοὐδ’ ἦν τὴν ἀρχὴν ἀπαθὲς τὴν φύσιν· εἰ δ’ οὐ τοιάδε\nάδε ἦν, καὶ πῶς θεοὶ εἶεν, οἱ· δὴ φαύλης οἶοί τε εἰσὶ\nμετέχειν μοίρας;\nἀλλ’ εἰ μήτε τῆς τῶν κρειττόνων\nἀπορροίας μήτ’ αὖ τῆς τῶν σωμάτων ὕλης εἶεν, ὥρα\nἢ ἀγεννήτους λέγειν καὶ πρὸς τῇ ἀγεννήτῳ ὕλῃ τῶν\nσωμάτων τρίτον στῖφος λογικῶν ἀγεννήτων ἀντιπαρατάττειν\nτῷ θεῷ, οὐκέτι τε τὸν θεὸν πάντων εἶναι\nποιητὴν καὶ δημιουργὸν τῶν ὅλων ἀποδιδόναι, ἢ\nτοῦθ’ ὁμολογοῦντας , καὶ τὰ μὴ ὄντα ποιεῖν αὐτὸν\nτοῖς Ἑβραίων συμφώνως ὁμολογεῖν λόγοις.\nτίνα\nδὲ οἵδε περὶ τῶνδε ἐκδιδάσκουσι ; τὴν μέσην τῶν λογικῶν\nφύσιν οὔτ’ ἐκ τῆς τῶν σωμάτων ὕλης οὔτ’\nἐξ ἀπορροίας τῆς ἀγεννήτου καὶ ἀεὶ κατὰ τὰ αὐτὰ\nκαὶ ὡσαύτως ἐχούσης οὐσίας ὑποστῆναί φασι· μὴ\nοὖσαν δὲ πρότερον δυνάμει δραστηρίῳ τοῦ πάντων\nαἰτίου γεγονέναι.\nταύτῃ τε μὴ θεοὺς εἶναι, μηδὲ\nκυρίως τῆσδε τῆς προσηγορίας ἠξιῶσθαι, ὅτι μηδὲ\nτὴν φύσιν ἰσοῦται τῷ πεποιηκότι , μηδ’ ἀχώριστον\nὁμοίως τῷ θεῷ τὸ ἀγαθὸν ἐφέλκεται, τό τε τῷ καλῷ\nἐναντίον ἐστὶν ὅτε καὶ δέξοιτ’ ἂν ὀλιγωρίᾳ τῆς περὶ τὸ\nκρεῖττον σχολῆς, ἣν αὐτὸς ἕκαστος αὐτῷ κατείργασται,\nτῆς οἰκείας ὁρμῆς τε καὶ γνώμης πεφυκὼς κύριος.\nταῦτα καὶ περὶ τάδε. μετίωμεν δὲ καὶ ἐφ’ ἕτερα.\nἙβραίοις ὁμοίως τὴν ψυχὴν ἀθάνατον ὑποθέμενος,\nκαὶ τῷ θεῷ ὁμοίαν αὐτὴν εἰπὼν, οὐκέτ’\nἀκολούθως αὐτοῖς ποτὲ μὲν αὐτῆς τὴν οὐσίαν σύνθετον\nεἶναί φησιν, ὡς ἂν μέρος μέν τι ἐπαγομένης\nτῆς ἀμερίστου καὶ ἀεὶ κατὰ τὰ αὐτὰ ἐχούσης αἰτίας,\nκαὶ μέρος περὶ τὰ σώματα μεριστῆς φύσεως.\nλέγει\nδ’ οὖν αὐτοῖς ῥήμασιν ἐν Τιμαίῳ\n‟ ῾Ο δὲ καὶ γενέσει καὶ ἀρετῇ προτέραν καὶ πρεσβυτέραν\nψυχὴν σώματος, ὡς δεσπότιν καὶ ἄρξουσαν\nἀρξομένου , συνεστήσατο ἐκ τῶνδε καὶ τοιῷδε τρόπῳ.\nτῆς ἀμερίστου καὶ ἀεὶ κατὰ τὰ αὐτὰ ἐχούσης οὐσίας,\nκαὶ τῆς αὖ περὶ τὰ σώματα γινομένης μεριστῆς, τρίτον\nἐξ ἀμφοῖν ἐν μέσῳ συνεκεράσατο οὐσίας εἶδος,\nτῆς τε ταυτοῦ φύσεως αὖ πέρι καὶ τῆς τοῦ ἑτέρου,\nκαὶ κατὰ τὰ αὐτὰ συνέστησεν ἐν μέσῳ τοῦ τε ἀμεροῦς\nαὐτῶν καὶ τοῦ κατὰ τὰ σώματα μεριστοῦ. καὶ\nτρία λαβὼν αὐτὰ ὄντα συνεκεράσατο εἰς μίαν πάντα\nἰδέαν, τὴν θατέρου φύσιν δύσμικτον οὖσαν εἰς ταὐτὸ\nξυναρμόττων βίᾳ.”\nἜνθεν εἰκότως αὐτῷ καὶ τὸ παθητικὸν\nτῷ λόγῳ τῆς οὐσίας αὐτῇ συνῆπται. ἀλλὰ τοτὲ μὲν\nὧδε περὶ ψυχῆς οὐσίας διείληφε, τοτὲ δὲ ἄλλο τι\nχεῖρον περιτίθησιν αὐτῇ ἀτόπημα, τὴν θείαν ἐκείνην\nκαὶ οὐράνιον , τὴν ἀσώματον καὶ λογικὴν, τὴν θεῷ\nὁμοίαν καὶ δι’ ἀρετῆς μέγεθος τὰς οὐρανίους ὑπερπαίουσαν\nἀψῖδας, ἄνωθέν ποθεν ἐκ τῶν ὑπερκοσμίων\nἐπὶ ὄνους καὶ λύκους καὶ μύρμηκας καὶ μελίττας\nκατιέναι φάσκων, καὶ τούτ’ ᾦ πιστεύειν ἡμᾶς παρακαλῶν\nτῷ λόγῳ ἄνευ τινὸς ἀποδείξεως.\nλέγει δ’\nοὖν ἐν μὲν τῷ περὶ ψυχῆς τάδε\nΚαὶ μέχρι γε τούτου πλανῶνται, ἕως ἂν τῇ τοῦ\nσωματοειδοῦς τοῦ ξυνεπακολουθοῦντος ἐπιθυμίᾳ πάλιν\nἐνδεθῶσιν εἰς σῶμα. ἐνδοῦνται δὲ, ὥσπερ εἰκὸς,\nεἰς τὰ τοιαῦτα ἤθη, ὁποῖα ἄττ’ ἂν καὶ μεμελετηκυῖαι\nτύχωσιν ἐν βίῳ.\nΤὰ ποῖα δὴ ταῦτα λέγεις, ὢ Σώκρατες;\nΟἶον τοὺς μὲν τὰς γαστριμαργίας τε καὶ\nὕβρεις καὶ φιλοποσίας μεμελετηκότας καὶ μὴ διευλαβουμένους\nεἰς τὰ τῶν ὄνων γένη καὶ τῶν τοιούτων\nθηρίων εἰκὸς ἐνδύεσθαι· ἣ οὐκ οἴει; Πάνυ μὲν οὖν\nεἰκὸς λέγεις.\nΤοὺς δέ γε ἀδικίας καὶ τυραννίδας\nκαὶ ἁρπαγὰς προτετιμηκότας εἰς τὰ τῶν λύκων τε καὶ\nἱεράκων καὶ ἰκτίνων γένη· ἢ ποῖ ἂν ἄλλοσε φαῖμεν\nτὰς τοιαύτας ἰέναι; Ἀμέλει, ἔφη ὁ Κέβης, εἰς τὰ τοιαῦτα.\nΟὐκοῦν, ἦ δ’ ὃς, δῆλα δὴ καὶ τἄλλα, ᾗ\nἑκάστη ἴοι κατὰ τὰς αὐτῶν ὁμοιότητας τῆς μελέτης.\nΔῆλον δὴ, ἔφη· πῶς δ’ οὔ; Οὐκοῦν εὐδαιμονέστατοι,\nστατοι, ἔφη, καὶ τούτων εἰσὶ καὶ εἰς βέλτιστον τόπον\nἰόντες οἶ τὴν δημοτικὴν καὶ πολιτικὴν ἀρετὴν ἐπιτετηδευκότες,\nἣν δὴ καλοῦσι σωφροσύνην τε καὶ δικαιοσύνην,\nἐξ ἔθους τε καὶ μελέτης γεγονυῖαν, ἄνευ\nφιλοσοφίας τε καὶ νοῦ; νοῦ; δὴ οὗτοι εὐδαιμονέστατοι;\nὍτι τούτους εἰκός ἐστιν εἰς τοιοῦτον πάλιν ἀφικνεῖσθαι\nπολιτικὸν καὶ ἥμερον γένος , ἤπου μελιττῶν ἢ\nσφηκῶν ἢ μυρμήκων , ἢ καὶ εἰς αὐτό γε πάλιν τὸ\nάυθρώπινον γένος.”\nΚαὶ ἐν τῷ Φαιδρῷ δὲ ἐπάκουσον ὁποῖα\nδιέξεισιν\n‟Εἰς μὲν γὰρ τὸ αὐτὸ ὅθεν ἥκει ψυχὴ\nοὐκ άφικνεῖται ἐτῶν μυρίων· οὐ γὰρ πτεροῦται πρὸ\n\n\n\n\nτοσούτου χρόνου, πλὴν ἡ τοῦ φιλοσοφήσαντος ἀδόλως\nἢ παιδεραστήσαντος μετὰ φιλοσοφίας. αὗται δὲ\nτρίτῃ περιόδῳ τῇ χιλιετεῖ, ἐὰν ἕλωνται τρὶς ἐφεξῆς\nτὸν βίον τοῦτον, οὕτω πτερωθεῖσαι τρισχιλιοστῷ ἔτει\nἀπέρχονται. αἱ δὲ ἄλλαι, ὅταν τὸν πρῶτον βίον τελευτήσωσι,\nκρίσεως ἔτυχον· κριθεῖσαι δὲ αἶ μὲν εἰς\nτὰ ὑπὸ γῆς δικαιωτήρια ἐλθοῦσαι δίκην τίνουσιν, αἶ\nδ’ εἰς τοῦ οὐρανοῦ τινὰ τόπον ὑπὸ τῆς δίκης κουφισθεῖσαι\nδιάγουσιν ἀξίως οὗ ἐν ἀνθρώπου εἴδει\nἐβίωσαν βίου. τῷ δὲ χιλιοστῷ ἀμφότεραι ἀφικνούμεναι\nἐπὶ κλήρωσίν τε καὶ αἵρεσιν τοῦ δευτέρου βίου,\nαἱροῦνται ὃν ἂν ἐθέλῃ ἑκάστη. ἔνθα δὴ καὶ εἰς θηρίου\nβίον ἀνθρωπίνη ψυχὴ ἀφικνεῖται καὶ ἐκ θηρίου,\nὅς ποτε ἄνθρωπος ἦν, πάλιν εἰς ἄνθρωπον.”\nΚαὶ ταῦτα μὲν ἐν Φαιδρῷ· ἐν δὲ τῇ Πολιτείᾳ\nτοιάδε γράφοντος ἄκουε\nἸδεῖν μὲν γὰρ ἔφη ψυχὴν τήν ποτε Ὀρφέως γενομένην\nκύκνου βίον αἱρουμένην, μίσει τοῦ γυναικείου\nγένους διὰ τὸν ὑπ’ ἐκείνων θάνατον οὐκ ἐθέλουσαν\nἐν γυναικὶ γεννηθεῖσαν γενέσθαι. ἰδεῖν δὲ\nτὴν Θαμύρου ἀηδόνος ἑλομένην· ἰδεῖν δὲ κύκνον\nμεταβάλλοντα εἰς ἀνθρωπίνου βίου αἵρεσιν, καὶ ἄλλα\nζῷα μουσικὰ ὡσαύτως, ὡς τὸ εἰκός.\nτὴν δὲ λαχοῦσαν\nψυχὴν ἑλέσθαι λέοντος βίον, εἶναι δὲ τὴν Αἵαντος\nτοῦ Τελαμωνίου, φεύγουσαν ἄνθρωπον γενέσθαι,\nμεμνημένην τῆς τῶν ὅπλων κρίσεως. τὴν δὲ ἐπὶ\nτούτῳ τοῦ Ἀγαμέμνονος, ἐχθρὰν καὶ ταύτην τοῦ ἀνθρωπίνου\nγένους διὰ τὰ πάθη ἀετοῦ διαλλάξαι βίον.\nἐν μέσοις δὲ λαχοῦσαν τὴν Ἀταλάντης ψυχὴν , κατιδοῦσαν\nμεγάλας τιμὰς ἀθλητοῦ ἀνδρὸς, οὐ δύνασθαι\n\n\n\nπαρελθεῖν , ἀλλὰ λαβεῖν. μετὰ δὲ ταύτην ἰδεῖν τὴν\nἘπειοῦ τοῦ Πανοπέως εἰς τεχνικῆς γυναικὸς ἰοῦσαν\nφύσιν πόρρω δὲ ἐν ὑστάτοις ἰδεῖν τὴν τοῦ γελωτοποιοῦ\nΘερσίτου πίθηκον ἐνδυομένην.\nκατὰ\nτύχην δὲ τὴν Ὀδυσσέως λαχοῦσαν πασῶν ὑστάτην,\nαἱρησομένην ἰέναι· μνήμῃ δὲ τῶν προτέρων πόνων\nφιλοτιμίας λελωφηκυῖαν ζητεῖν περιιοῦσαν χρόνον\nπολὺν βίον ἀνδρὸς ἰδιώτου καὶ ἀπράγμονος, καὶ\nμόγις εὑρεῖν κείμενόν που καὶ παρημελημένον ὑπὸ\nτῶν ἄλλων, καὶ εἰπεῖν ἰδοῦσαν ὅτι ταῦτ’ ἂν ἔπραξε\nκαὶ πρώτη λαχοῦσα, καὶ ἀσμένην ἑλέσθαι. καὶ ἐκ\nτῶν ἄλλων δὲ θηρίων ὡσαύτως εἰς ἀνθρώπους ἰέναι\nκαὶ εἰς ἄλληλα, τὰ μὲν ἄδικα εἰς τὰ ἄγρια, τὰ δὲ\nδίκαια εἰς τὰ ἥμερα μεταβαλόντα, καὶ πάσας μίξεις\nμίγνυσθαι.”\nΤοσαῦτα περὶ ψυχῆς ὁ Πλάτων’ εἰπὼν δῆλός\nἐστιν Αἰγυπτιάζων τῷ δόγματι· οὐ γὰρ Ἑβραίων ὁ\nλόγος, ὅτι μηδὲ ἀληθείᾳ φίλος. τοῦτο δ’ οὐ καιρὸς\nἀπελέγχειν, ὅτι μηδ’ αὐτὸς δι’ ἀποδείξεων· ἐνεχείρησε\nτῷ προβλήματι. τοσοῦτον δ’ εὐλόγως τις ἂν ἐπισημήναιτο,\nὡς οὐκ ἦν σύμφωνα τὸν αὐτὸν λέγειν ἅμα\nτῇ τελευτῇ τὰς ψυχὰς τῶν ἀσεβῶν ἐνθένδε ἀπαλλαττομένας\nδίκας εἰς Ἅιδου ὧν ἔδρασαν διδόναι κἀκεῖσε\nτιμωρεῖσθαι εἰς ἄπειρον, καὶ πάλιν φάσκειν αὐτὰς\nτοὺς ἐνταῦθα βίους κατὰ γνώμην οἰκείαν αἱρεῖσθαι.\nἐνδεῖσθαι γὰρ αὐτὰς εἰς σῶμά φησιν ἐπιθυμίᾳ\nτοῦ σωματοειδοῦς· καὶ τὰς μὲν ὕβρει καὶ γαστριμαργίᾳ\nἐντραφείσας ὄνους γίνεσθαι, θηρίων τε ἄλλων\nὑποδύνειν σώματα, κατὰ γνώμην, ἀλλ’ οὐ κατὰ δίκην\nταῦτα αἱρουμένας· τοὺς δὲ ἀδίκους καὶ ἅρπαγας λύκους\nκαὶ ἰκτῖνας γίγνεσθαι, ἐθελοντὰς ἐπὶ τοῦτ’\nἐλθόντας. εἶτα Ὀρφέως μὲν ψυχὴν κύκνον εἶναι\n\n\nθελῆσαι· Θαμύρου δὲ ἀηδόνος , Θερσίτην δὲ πιθήκου\nβίον ἑλέσθαι.\nποῦ δ’ ἂν εἴη τὰ τῆς μετὰ\nτὴν ἐνθένδε ἀπαλλαγὴν κρίσεως , ἣν ἐν μὲν τῷ περὶ\nψυχῆς ὑπογράφων φησὶν, ὡς\n“Ἐπειδὰν ἀφίκωνται οἱ τετελευτηκότες εἰς τὸν\nτόπον οἷ ὁ δαίμων ἕκαστον κομίζει , . . . καὶ οἳ μὲν ἂν\nδόξωσι μέσως βεβιωκέναι, πορευθέντες ἐπὶ τὸν Ἀχέροντα,\nἀναβάντες ἃ δὴ αὐτοῖς ὀχήματά ἐστιν , ἐπὶ\nτούτων ἀφικνοῦνται εἰς τὴν λίμνην, καὶ ἐκεῖ οἰκοῦσί\nτε καὶ καθαιρόμενοι τῶν τε ἀδικημάτων διδόντες δίκας\nἀπολύονται, εἴ τίς τι ἠδίκηκε, τῶν τε εὐεργεσιῶν\nτιμὰς φέρονται κατὰ τὴν ἀξίαν ἕκαστος. οἳ δ’ ἂν\nδόξωσιν ἀνιάτως ἔχειν διὰ τὰ μεγέθη τῶν ἁμαρτημάτων,\nἢ ἱεροσυλίας πολλὰς καὶ μεγάλας ἢ φόνους\nἀδίκους καὶ παρανόμονς πολλοὺς ἐξειργασμένοι, ἢ\nἄλλα ὅσα τοιαῦτα τυγχάνει ὄντα , τούτους δὲ ἡ προσήκουσα\nμοῖρα ῥίπτει εἰς τὸν Τάρταρον, ὅθεν οὔ ποτε\nἐκβαίνουσι.”\nΚαὶ τὰ μὲν περὶ τῶν ἀσεβῶν ὧδέ πη διῆλθε.\nπερὶ δὲ τῶν εὐσεβῶν ἐπάκουσον ὥς φησι\n“Τούτων δὲ αὐτῶν οἱ φιλοσοφίᾳ ἱκανῶς καθηράμενοι\nἄνευ τε καμάτων ζῶσι τὸ παράπαν εἰς τὸν\nἔπειτα χρόνον, καὶ εἰς οἰκήσεις ἔτι τούτων καλλίους\nἀφικνοῦνται, ἃς οὔτε ῥᾴδιον δηλῶσαι οὔτε ὁ χρόνος\nἱκανὸς ἐν τῷ παρόντι.”\nΚαὶ ἐν τῷ Γοργίᾳ δὲ πρόσχες τί καί φησι\nΤὸν μὲν δικαίως τὸν βίον διελθόντα καὶ ὁσίως,\nἐπειδὰν τελευτήσῃ, εἰς μακάρων νήσους ἀπιόντα\nοἰκεῖν ἐν πάσῃ εὐδαιμονίᾳ ἐκτὸς κακῶν, τὸν δὲ\n\n\n\n\nἀδίκως καὶ ἀθέως εἰς τὸ τῆς τίσεως τε καὶ δίκης δεσμωτήριον,\nὃ δὴ Τάρταρον καλοῦσιν, ἰέναι... οἱ δ’\nἂν τὰ ἔσχατα ἀδικήσωσι καὶ διὰ τὰ τοιαῦτα ἀδικήματα\nἀνίατοι γένωνται, ἐκ τούτων τὰ παραδείγματα\nγίγνεται, καὶ οὗτοι αὐτοὶ μὲν οὐκέτι ὀνίνανται, ἅτε\nἀνίατοι ὄντες, ἄλλοι δὲ ὀνίνανται οἱ τούτους ὁρῶντες\nδιὰ τὰς ἁμαρτίας τὰς μεγίστας καὶ ὀδυνηρότατα\nκαὶ φοβερώτατα πάθη πάσχοντας τὸν ἀεὶ χρόνον,\nἀτεχνῶς παραδείγματα ἀνηρτημένους ἐκεῖ Ἅιδουἐν\nτῷ δεσμωτηρίῳ, τοῖς ἀεὶ τῶν ἀδίκων ἀφικνουμένοις\nθεάματα καὶ νουθετήματα.”\nΤαῦτα πῶς ἂν δύναιτο συνᾴδειν τοῖς περὶ\nἀμοιβῆς σωμάτων, ἃ τὴν ψυχὴν μετιοῦσαν αἱρεῖσθαι\nφάσκουσι, λόγοις; πῶς γὰρ ἂν ἡ αὐτὴ τιμωρίας καὶ\nδεσμωτήρια καὶ τοσαύτην δίκην εἰς τὸν ἀεὶ χρόνον\nμετὰ τὴν ἐνθένδε τελευτὴν ὑφέξει, καὶ πάλιν οἵα τις\nἀνειμένη καὶ δεσμῶν ἐλευθέρα βίους ἕλοιτ’ ἂν οὓς\nἂν ἐθέλῃ 5 εἰ δὲ τὰ καθ’ ἡδονὴν μέλλοι πάλιν αἱρεῖσθαι,\nκαὶ ποῦ τὸ τῆς τίσεως τε καὶ δίκης δεσμωτήριον;\nριον ; μυρία δ’ ἂν καὶ ἄλλα τις ἐπὶ σχολῆς ἐπιλάβοιτ’\nἂν τοῦ λόγου, ὧν οὐ καιρὸς τὴν διάνοιαν μηκύνειν.\nκαὶ τὸ μὲν πρῶτον ὀλίσθημα τῆς τοῦ Πλάτωνος\nπερὶ τῶνδε δόξης ταύτῃ πη πέφανται· τὸ δ’ ἕτερον\nτῆς τοῦ δόγματος διασκευῆς, δι’ οὗ τὸ μέν τι θεῖον\nκαὶ λογικὸν εἶναι τῆς ψυχῆς , τὸ δέ τι μέρος αὐτῆς\nἄλογον καὶ παθητικὸν τυγχάνειν ὡρίσατο, καὶ πρὸς\nτῶν αὐτοῦ γνωρίμων κατέγνωσται, ὡς μαθεῖν ἔνεστιν\nἀπὸ τῶν τοιῶνδε λόγων\n“Περὶ δὲ τῆς κατὰ Πλάτωνα ψυχῆς, ἥν\nφησιν ἐξ ἀπαθοῦς καὶ παθητῆς οὐσίας συστῆναι ὑπὸ\nτοῦ θεοῦ, ὡς ἐκ λευκοῦ καὶ μέλανος τῶν μέσων τι\nχρωμάτων, ἐκεῖνα ἔχομεν εἰπεῖν, ὅτι ἀνάγκη χρόνῳ\n\n\nδιαστάσεως αὐτῶν γιγνομένης ἀφανισθῆναι αὐτὴν,\nὡς τὴν τοῦ μέσου χρώματος σύστασιν, ἐπὶ τὰ οἰκεία\nἑκάστου ἐξ ὧν συνέστη ἐν χρόνῳ φύσει χωριζομένου.\nεἰ δὲ τοῦτο, φθαρτὴν ἀποφανοῦμεν , ἀλλ’ οὐκ ἀθάνατον\nτὴν ψυχήν.\nεἰ γὰρ τοῦτο ὁμολογεῖται, μηδὲν\nτῶν ἐν τῇ φύσει ὄντων ἄνευ τοῦ ἐναντίου εἶναι, τά\nτε ἐν τῷ κόσμῳ ἐκ τῆς τῶν ἐναντίων φύσεως ὑπὸ\nτοῦ θεοῦ κεκοσμῆσθαι, φιλίαν αὐτοῖς καὶ κοινωνίαν\nἐμποιήσαντος αὐτοῦ , οἶον τῷ ξηρῷ πρὸς τὸ ὑγρὸν,\nκαὶ τῷ θερμῷ πρὸς τὸ ψυχρὸν , τῷ τε βαρεῖ πρὸς τὸ\nκοῦφον, λευκῷ τε πρὸς τὸ μέλαν, γλυκεῖ τε πρὸς τὸ\nπικρὸν, σκληρῷ τε πρὸς τὸ μαλακὸν , καὶ πᾶσι τοῖς\nτοιούτοις μίαν ἄλλην πάντων κοινωνίαν , τῇ τε ἀπαθεῖ\nοὐσίᾳ πρὸς τὴν παθητὴν , τὰ δὲ κραθέντα καὶ\nμιχθέντα χωρισμὸν τὸν ἀπ’ ἀλλήλων ἐν χρόνῳ φύσει\nἐπιδέχεται, ἡ δὲ ψυχὴ ἐξ ἀπαθοῦς καὶ παθητῆς οὐσίας\nγεγονέναι ὑποκείσεται, ἀνάγκη ὡς τὸ μέσον\nχρῶμα οὕτω καὶ ταύτην ἐν χρόνῳ φύσει ἀφανισθῆναι,\nτῶν ἐν τῇ συστάσει αὐτῆς ἐναντίων ἐπὶ τὴν οἰκείαν\nφύσιν ἐπειγομένων.\nἡ γὰρ οὐχ ὁρῶμεν καὶ\nτὸ φύσει βαρὺ , κἂν ὑφ’ ἥμων ἤ τινος ἔξωθεν φυσικῆς\nπροσγενομένης αὐτῷ κουφότητος ἄνω φέρηται,\nὡς αὐτὸ ὁμοίως ἐπὶ τὴν οἰκείαν φύσιν κάτω βιάζεται;\nὁμοίως δὲ καὶ τὸ φύσει κοῦφον κατὰ τὰς ὁμοίας ἕξωθεν\nαἰτίας κάτω φερόμενον, ὡς αὐτὸ ὁμοίως ἐπὶ τὰ\nἄνω βιάζεται; τὰ γὰρ ἐκ δύο τινῶν ἀλλήλοις ἐναντίων\nεἰς ταὐτὸν συναχθέντα ἀδύνατον ἐν τῷ αὐτῷ\nἀεὶ εἶναι, μὴ τρίτου τινὸς τῆς τῶν ὄντων οὐσίας ἀεὶ\nἐνόντος αὐτοῖς.\nἀλλὰ γὰρ οὐκ ἔστι ψυχὴ τρίτον\nτι πρᾶγμα ἐκ δύο ἐναντίων ἀλλήλοις σύνθετον, ἁπλοῦν\nδὲ καὶ τῇ αὐτῇ φύσει ἀπαθὲς καὶ ἀσώματον· ὅθεν\nΠλάτων’ καὶ οἱ μετ’ αὐτοῦ ἀθάνατον αὐτὴν ἔφασαν\n\n\nεἶναι.\nἐπειδὴ δὲ τὸν ἄνθρωπον ἐκ ψυχῆς καὶ σώματος\nκοινός ἐστι πάντων λόγος γεγονέναι, τὰ δ᾿ ἐν\nἡμῖν ἄνευ σώματος ἑκουσίως καὶ ἀκουσίως γιγνόμενα\nπάθη τῆς ψυχῆς εἶναι λέγεται, οἶ μὲν πολλοὶ τούτῳ\nτεκμαιρόμενοι παθητὴν εἶναι τὴν οὐσίαν αὐτῆς, θνητὴν\nαὐτὴν εἶναι λέγουσι καὶ σωματοειδῆ, ἀλλ᾿ οὐκ\nἀσώματον.\nὁ δὲ Πλάτων᾿ τῷ φύσει αὐτῆς ἀπαθεῖ\nπροσηναγκάσθη τὴν παθητὴν οὐσίαν προσυφᾶναι.\nὅτι δὲ μηδετέρως ἔχει , ἐξ ὧν ἑκάτεροι εἰρήκασι, Πλάτων\nτε καὶ οἶ ἄλλοι, πειρασόμεθα τῷ λόγῳ, τὰς ἐν\nἡμῖν ἐνεργούσας δυνάμεις παραθέντες, προσβιβάσαι.”\nΤαῦτά μοι ἀπὸ τῶν Σεβήρου τοῦ Πλατωνικοῦ\nΠερὶ ψυχῆς προκείσθω. σκέψαι δὲ πρὸς τοῖς εἰρημένοις\nκαὶ τόδε περὶ τῆς οὐρανοῦ καὶ τῶν ἐν αὐτῷ\nφωστήρων ἀρχῆς.\nΣυμφώνως Ἑβραίοις καὶ τὸν περὶ οὐρανοῦ\nκαὶ τῶν ἐν αὐτῷ φαινομένων ἀποδοὺς λόγον,\nκαθ᾿ ὃν γεννητὰ εἶναι πρὸς τοῦ τῶν ὅλων αἰτίου\nπεποιημένα μετέχειν τε τῆς σωματικῆς καὶ φθαρτῆς\nοὐσίας συνέστη, οὐκέθ᾿ ὁμοίως Ἑβραίοις σέβειν αὐτὰ\nνομοθετεῖ καὶ θεοὺς ἡγεῖσθαι, ὧδε φάσκων ἐν Ἑπινομίδι\n“ Τίνα δὴ καὶ σεμνύνων ποτὲ λέγω θεὸν, ὦ\nΜέγιλλε καὶ Κλεινία ; σχεδὸν οὐρανὸν, ὃν καὶ δικαιότατον,\nὡς ξύμπαντες ἄλλοι δαίμονες ἅμα καὶ θεοὶ,\nτιμᾶν τε καὶ εὔχεσθαι διαφερόντως αὐτῷ· τὸ δὲ καὶ\nτῶν ἄλλων αἴτιον ἀγαθῶν πάντων ἡμῖν αὐτὸν γεγονέναι\nπάντες ἂν ὁμολογοῖμεν.”\nΕἶθ᾿ ὑποβὰς ἐν τῷ αὐτῷ προστίθησι ταῦτα\n“Θεοὺς δὲ δὴ τοὺς ὁρατοὺς, μεγίστους καὶ τιμιωτάτους\nκαὶ ὀξύτατον ὁρῶντας πάντη, τοὺς πρώτους\nτὴν τῶν ἄστρων φύσιν λεκτέον, καὶ ὅσα μετὰ τούτων\nαἰσθανόμεθα γεγονότα, μετὰ δὲ τούτους καὶ ὑπὸ\nτούτοις ἑξῆς δαίμονας, ἀέριον δὲ γένος , ἔχον ἔδραν\nτρίτην καὶ μέσην, τῆς ἑρμηνείας αἴτιον, εὐχαῖς τιμᾶν\nμάλα χρεὼν χάριν τῆς εὐφήμου διαπορείας.”\nΔιὰ τούτων θεοὺς εἰπὼν εἰναι τοὺς δηλωθέντας\nπερὶ τῆς πρώτης αὐτῶν συστάσεως φυσιολογῶν\nἐν Τιμαίῳ τάδε διεξέρχεται\n“Ὅ τι πυρ’ πρὸς τὸν ἀέρα, τοῦτο ἀὴρ πρὸς ὕδωρ,\nκαὶ ὅ τι ἀὴρ πρὸς ὕδωρ, τοῦτο ὕδωρ πρὸς τὴν γῆν,\nξυνέδησε καὶ ξυνεστήσατο οὐρανὸν ὁρατὸν καὶ ἁπτόν.\nκαὶ διὰ ταῦτα ἔκ τε δὴ τούτων τοιούτων καὶ τὸν ἀριθμὸν\nτεττάρων τὸ τοῦ κόσμου σῶμα ἐγενήθη δι’ ἀναλογίας\nλογίας ὁμολογῆσαν, φιλίαν τε ἔσχεν ἐκ τούτων, ὥστ’\nεἰς ταὐτὸν αὑτῷ ξυνελθὸν ἄλυτον ὑπὸ τῶν ἄλλων\nπλὴν ὑπὸ τοῦ ξυνδήσαντος γενέσθαι.”\nΕἶτ’ ἐπιλέγει\n“Ψυχὴν δ’ εἰς τὸ μέσον αὐτοῦ θεὶς διὰ παντός\nτε ἔτεινε καὶ ἔτι ἔξωθεν τὸ σῶμα αὐτῇ περιεκάλυψε,\nκαὶ κύκλῳ δὴ κύκλον στρεφόμενον οὐρανὸν ἕνα μόνον\nἔρημον κατέστησε.”\nΚαὶ πάλιν ὑποβὰς ἐπιφέρει λέγων\n“Ἐξ οὖν λόγου καὶ διανοίας θεοῦ τοιαύτης πρὸς\nχρόνου γένεσιν, ἔνα γενηθῇ χρόνος, ἥλιος καὶ σελήνη,\nκαὶ πέντε ἄλλα ἄστρα, ἐπίκλην ἔχοντα πλάνητες,\nτες, εἰς διορισμὸν καὶ φυλακὴν ἀριθμῶν χρόνου γἐγονε·\nσώματα δὲ αὐτῶν ἑκάστων ποιήσας ὁ θεὸς ἔθηκεν\nεἰς τὰς περιφορὰς , ἃς ἡ θατέρου περίοδος ᾔει.”\nΚαὶ ἐπιλέγει\n‟Δεσμοῖς τε ἐμψύχοις σώματα δεθέντα ζῷα\nτό τε προσταχθὲν ἔμαθε.”\nΚαὶ ἐν τῷ δεκάτῳ τῶν Νόμων καθόλου περὶ\nπάσης ψυχῆς ἀποφαίνεται λέγων ὧδε\n“Μεταβάλλει μέντοιγε πάνθ’ ὅσα μέτοχά ἐστι\nψυχῆς , ἐν ἑαυτοῖς κεκτημένα τὴν τῆς μεταβολῆς αἰτίαν·\nμεταβαλόντα δὲ φέρεται κατὰ τὴν τῆς εἱμαρμένης\nτάξιν καὶ νόμον· μικρότερα μὲν τῶν ἠθῶν\nμεταβαλόντα ἐλάττω κατὰ τὸ τῆς χώρας ἐπίπεδον μεταπορεύεται,\nπλείω δὲ καὶ ἀδικώτερα μεταπεσόντα\nεἰς βάθος.”\nΕἰ δὴ οὖν μεταβάλλει πάνθ’ ὅσα μέτοχά ἐστι\nψυχῆς ἐν ἑαυτοῖς κεκτημένα τὴν τῆς μεταβολῆς αἰτίαν,\nοὐρανὸς δὲ καὶ ἥλιος καὶ σελήνη μέτοχά ἐστι\nψυχῆς κατ’ αὐτὸν τὸν Πλάτωνα, καὶ ταῦτα ἄρα μεταβάλλοι\nἂν ἐν ἑαυτοῖς κεκτημένα τὴν τῆς μεταβολῆς\nαἰτίαν κατὰ τὸν αὐτοῦ λόγον. πῶς οὖν πάλιν ἀιδίους\nαὐτοὺς εἶναι καὶ διὰ τοῦτο θεούς φησι, καίπερ ἐν\nσώματι φθαρτῷ ὄντας καὶ λυθῆναι οἴους τε;\nλέγει\nδ’ οὖν πάλιν ἐν Τιμαίῳ\n‘ Ἐπεὶ δ’ οὖν πάντες ὅσοι τε περιπολοῦσι φανεγένεσιν\nρῶς καὶ ὅσοι φαίνονται καθ’ ὅσον ἂν ἐθέλωσι θεοὶ\nἔσχον, λέγει πρὸς αὐτοὺς ὁ τόδε τὸ πᾶν γεννήσας\nτάδε· θεοὶ θεῶν, ὧν ἐγὼ δημιουργὸς πατήρ\nτε ἔργων, ἄλυτα ἐμοῦ μὴ θέλοντος. τὸ μὲν οὖν δὴ\nδεθὲν πᾶν λυτόν· τό γε μὴν καλῶς ἁρμοσθὲν καὶ\nἔχον εὖ λύειν ἐθέλειν κακοῦ. δι’ ἃ καὶ ἐπείπερ γεγένησθε,\nἀθάνατοι μὲν οὖν οὐκ ἐστὲ, οὐδ’ ἄλυτοι τὸ\nπάμπαν· οὔτι μὲν δὴ λυθήσεσθέ γε, οὐδὲ τεύξεσθε\n\n\n\n\nθανάτου μοίρας , τῆς ἐμῆς βουλήσεως μείζονος ἔτι\nδεσμοῦ καὶ κυριωτέρου λαχόντες ἐκείνων οἶς ὅτε ἐγίγνεσθε\nξυνεθεῖσθε.”\nΤαῦτα ὁ Πλάτων’. εἰκότως δῆτα Μώσης καὶ\nτὰ Ἑβραίων λόγια σέβειν μὲν ἀπαγορεύει ταῦτα καὶ\nθεοὺς ἡγεῖσθαι, ἄνω δὲ πρὸς τὸν παμβασιλέα θεὸν\nἀνάγοντα, αὐτὸν δὴ τὸν ἡλίου καὶ σελήνης καὶ ἄστρων\nὅλου τε οὐρανοῦ καὶ κόσμου δημιουργὸν , τὸν δὴ τὰ\nπάντα θείῳ λόγῳ συνδήσαντάτε καὶ συναρμοσάμενον,\nμόνον ἡγεῖσθαι θεὸν , καὶ μόνῳ τὴν σεβάσμιον ἀπονέμειν\nνομοθετεῖ τιμὴν 5 λέγων μὴ ἰδὼν τὸν ἥλιον,\nκαὶ τὴν σελήνην, καὶ πάντας τοὺς ἀστέρας, καὶ πάντα\nτὸν κόσμον τοῦ οὐρανοῦ, πλανηθεὶς προσκυνήσης\nαὐτοῖς.”\nἑρμηνεύει δὲ ταῦτα διασαφῶν εἰς πλάτος\nὁ τὰ Ἑβραίων πεπαιδευμένος Φίλων ὧδέ πη\nλέγων πρὸς λέξιν\n‟Τινὲς ἥλιον καὶ σελήνην καὶ τοὺς ἄλλους ἀστέρας\nὑπέλαβον εἶναι θεοὺς αὐτοκράτορας , οἷς τὰς τῶν\nγιγνομένων ἀπάντων αἰτίας ἀνέθεσαν. Μωσεῖ δ’ ὁ\nκόσμος ἔδοξεν εἷναι καὶ γεννητὸς, καὶ πόλις ἡ μεγίστη\nἄρχοντας ἔχουσα καὶ ὑπηκόους· ἄρχοντας μὲν\nτοὺς ἐν οὐρανῷ πάντας, οἶον πλάνητες καὶ ἀπλανεῖς\nἀστέρες· ὑπηκόους δὲ τὰς μετὰ σελήνην ἐν ἀέρι καὶ\nπεριγείους φύσεις.\nτοὺς δὲ λεχθέντας ἄρχοντας\nοὐκ αὐτεξουσίους, ἀλλ’ ἑνὸς τοῦ πάντων πατρὸς\nὑπάρχους οὐ μιμουμένους τὴν ἐπιστασίαν κατορθοῦν,\nθοῦν, πρυτανεύοντος κατὰ δίκην καὶ νόμον ἕκαστον\nτῶν γεγονότων τοὺς δὲ μὴ βλέποντας τὸν ἐπιβεβηκότα\nἡνίοχον τοῖς ὑπεζευγμένοις , ὡς αὐτουργοῖς,\nτῶν τῷ κόσμῳ γινομένων ἀνάψαι τὰς αἰτίας. ὧν\n\n\n\nτὴν ἄγνοιαν ὁ ἱερώτατος νομοθέτης εἰς ἐπιστήμην\nμεθαρμόζεται λέγων ὧδε “μὴ ἰδὼν τὸν ἥλιον καὶ\nτὴν σελήνην καὶ τοὺς ἀστέρας καὶ πάντα τὸν κόσμον\nτοῦ οὐρανοῦ πλανηθεὶς προσκυνήσῃς.”\nεὐθυβόλως\nπάνυ καὶ καλῶς πλάνον εἶπε τὴν τῶν εἰρημένων\nὡς θεῶν ἀποδοχήν. οἱ γὰρ ἰδόντες ἡλίου μὲν\nπροσόδοις καὶ ἀναχωρήσεσι τὰς ἐτησίους ὥρας συνισταμένας,\nἐν αἷς αἱ ζῴων καὶ φυτῶν καὶ καρπῶν\nγενέσεις ὡρισμέναις χρόνων περιόδοις τελεσφοροῦνται,\nσελήνην δ’ ὑπηρέτιν καὶ διάδοχον ἡλίου νύκτωρ\nτὴν ἐπιμέλειαν καὶ προστασίαν ἀνειληφυῖαν ὧν μεθ’\nἡμέραν ἥλιος , καὶ τοὺς ἄλλους ἀστέρας κατὰ τὴν\nπρὸς τἀπίγεια συμπάθειαν μυρία τῶν ἐπὶ διαμονῇ\nτοῦ παντὸς ἐνεργοῦντάς τε καὶ δρῶντας, πλάνον\nἐπλανήθησαν ἀνήνυτον μόνους εἶναι τούτους θεοὺς\nὑποτοπήσαντες.\nεἰ δ’ ἐσπούδασαν διὰ τῆς ἀπλανοῦς\nβαδίζειν ὁδοῦ, κἂν εὐθὺς ἔγνωσαν, ὅτι καθάπερ\nαἴσθησις ὑποδιάκονος νοῦ γέγονε, τὸν αὐτὸν\nτρόπον καὶ οἱ αἰσθητοὶ πάντες ὑπηρέται τοῦ νοητοῦ\nσυνέστησαν.\nΚαὶ ἐπάγει λέγων\n“Ὥσθ’ ὑπερβάντες τῷ λογισμῷ πᾶσαν τὴν ὁρατὴν\nοὐσίαν ἐπὶ τὴν τοῦ ἀειδοῦς καὶ ἀοράτου καὶ μόνῃ\nδιανοίᾳ καταληπτοῦ τιμὴν ἴωμεν, ὅς οὐ μόνον θεός\nἐστι νοητῶν τε καὶ αἰσθητῶν, ἀλλὰ καὶ ἁπάντων δημιουργός.\nἐὰν δέ τις τὴν τοῦ ἀιδίου καὶ ποιητοῦ\nθεραπείαν ἄλλῳ προσνέμῃ νεωτέρῳ καὶ γεννητῷ,\nφρενοβλαβὴς ἀναγεγράφθω καὶ ἔνοχος ἀσεβείᾳ τῇ\nμεγίστῃ.”\nΤαῦτα τῆς Ἑβραίων εὐσεβείας τὰ ὡς ἀληθῶς\nἀκήρατά τε καὶ θεῖα μαθήματα πρὸ τῆς τετυφωμένης\nφιλοσοφίας τετιμήκαμεν. τί με δεῖ μηκύνειν καὶ\n\n\nτἄλλα τοῦ Πλάτωνος εἰς φῶς ἄγειν, ἐκ τῶνδε παρὸν\nκαὶ τὰ ἐμοὶ νῦν σεσιγημένα τεκμαίρεσθαι; οὐ μὴν\nδιαβολῆς ἕνεκα ταῦτα φάναι προήχθην, ἐπεὶ καὶ\nσφόδρα ἔγωγε ἄγαμαι τὸν ἄνδρα, καὶ πάντων μᾶλλον\nἙλλήνων φίλον ἡγοῦμαι καὶ τιμῶ, τὰ ἐμοὶ φίλα καὶ\nσυγγενῆ, εἰ καὶ μὴ τὰ ἴσα διόλου, πεφρονηκότα, Μωσέως\nδ’ ἐν παραθέσει καὶ τῶν παρ’ Ἑβραίοις προφητῶν\nτὸ ἐλλιπὲς ἐπιδεικνὺς αὐτοῦ τῆς διανοίας.\nκαίτοι παρῆν τῷ καταμέμφεσθαι παρεσκευασμένῳ\nμυρί’ ἄττα καταιτιᾶσθαι , οἷα τὰ σεμνὰ καὶ σοφὰ\nαὐτῷ περὶ γυναικῶν ἐν Πολιτείᾳ διατεταγμένα, ἢ οἶα\nτὰ περὶ ἔρωτος ἐκθέσμου σεσεμνολογημένα ἐν Φαίδρῳ.\nσὺ δ’, εἰ καὶ τούτων ἐπακοῦσαι ποθεῖς, ἀνάγνωθι\nτάσδε αὐτοῦ λαβὼν τὰς φωνάς\n‟Ἴσως δὴ, εἶπον, παρὰ τὸ εἰωθὸς γελοῖα ἂν\nφαίνοιτο πολλὰ περὶ τὰ νῦν δὴ λεγόμενα, εἰ πράξεται\nᾗ λέγεται. Καὶ μάλα, ἔφη. Τίδ’, ἦν δ’ ἐγὼν, γελοιότατον\nαὐτῶν ὁρᾷς; ἢ δῆλα δὴ ὅτι γυμνὰς τὰς γυναῖκας\nἐν ταῖς παλαίστραις γυμναζομένας μετὰ τῶν ἀνδρῶν,\nοὐ μόνον τὰς νέας, ἀλλ’ ἤδη καὶ τὰς πρεσβυτέρας,\nὥσπερ τοὺς γέροντας ἐν τοῖς γυμνασίοις, ὅταν ῥυσοὶ\nκαὶ μὴ ἡδεῖς τὴν ὄψιν ὅμως φιλογυμναστῶσι.”\nΚαὶ ἐπιλέγει ἑξῆς\n“Ο δὲ γελῶν ἀνὴρ ἐπὶ γυμναῖς ταῖς γυναιξὶ τοῦ\nβελτίστου ἕνεκα γυμναζομέναις , ἅτε δὴ τοῦ γελοίου\nσοφίας δρέπων καρπὸν, οὐδὲ οἶδεν, ὡς ἔοικεν , ἐφ’\nᾦ γελᾷ.”\nΦησὶ δὲ καὶ ἐν ἑβδόμῳ τῶν Νόμων\n“ ‘Ως ἄρα δεήσει τοὺς παῖδας καὶ τὰς παῖδας\n\n\n\n\nὀρχεῖσθαι δηλαδὴ καὶ γυμνάξεσθαι μανθάνειν· καὶ\nτοῖς μὲν παιςὲν ὀρχησταὶ, ταῖς δὲ ὀρχηστρίδες ἄν εἶεν\nπρὸς τὸ διαπονεῖν οὐκ ἀνεπιτηδειότερον.”\nΤίθησι δ’ ἐν αὐτῷ καὶ τάδε\n“Ἡ δὲ αὖ που παρ’ ἠμῖν κόρη καὶ δέσποινα,\nεὐφρανθεῖσα τῇ τῆς χορείας παιδείᾳ, οὐκ ᾠήθη δεῖν\nκεναῖς χερςὶν ἀθύρειν, κανοπλίᾳ δὲ παντελεῖ κοσμηθεῖσα\nοὕτω τὴν ὄρχησιν διαπεραίνειν· ἅ δὴ πάντως\nμιμεῖσθαι πρέπον ἄν εἴη κόρους τε ἅμα καὶ κόρας.”\nΚαὶ πολεμεῖν δὲ γυναιξὶν ὧδὲ πη νομοθετεῖ\n“Ἐν δὲ τούτοις μισθοῖς, οἰκοῦντας ξένους, διδάσκειν τε\nπάντα ὅσα πρὸς τὸν πόλεμόν ἐστι μαθήματα τοὺς\nφοιτῶντας ὅσα τε πρὸς μουσικὴν, οὐχ ὅν μὲν ἄν ὁ\nπατὴρ βούληται, φοιτῶντα, ὃν δ' ἄν μὴ, ἐῶντα τῆς\nπαιδείας, ἀλλὰ τὸ λεγόμενον πάντα ἄνδρα καὶ παῖδα\nκατὰ τὸ δυνατὸν, ὡς τῆς πόλεως μᾶλλον ἤ τῶν γεννητόρων\nὄντας, παιδευτέον ἐξ ἀνάγκης.\nταυτὰ δὲ δὴ\nκαὶ περὶ θηλειῶν ὁ μὲν ἐμὸς νόμος ἄν εἴποι πάντα,\nὅσαπερ καὶ περὶ τῶνἀρρένων, ἴσα καὶ τὰς θηλείας\nἀσκεῖν δεῖν· καὶ οὐδὲν φοβηθεὶς εἴποιμ’ ἄν τοῦτον\nτὸν λόγον οὔτε ἱππικῆς οὔτε γυμναστικῆς, ὡς ἀνδράσι\nμὲν πρέπον ἄν εἴη, γυναιξὶ δὲ οὐκ ἄν πρέπον.”\nΚαὶ πάλιν ἑξῆς ὑποβάς φησι\n“Γυμνάσια τιθῶμεν καὶ τὰ περὶ τὸν πόλεμον 25\nπάντα τοῖς σώμασι διαπονήματα τοξικῆς τε καὶ πάσης\nῥίψεως καὶ πελταστικῆς καὶ ἁπάσης ὁπλομαχίας\nκαὶ διεξόδων τακτικῶν καὶ ἁπάσης πορείας στρατοπέδων\nκαὶ στρατοπεδεύσεων καὶ ὅσα εἰς ἱππικὴν μαθήματα\nξυντείνει. πάντων γὰρ τούτων διδασκάλους\nτε εἶναι δεῖ κοινοὺς, ἀρνυμένους μισθὸν παρὰ τῆς\nπόλεως, καὶ τούτων μαθητἀς τοὺς ἐν τῇ πόλει παῖ-\n\n\nδᾴς τε καὶ ἄνδρας, καὶ κόρας καὶ γυναῖκας πάντων\nτούτων ἐπιστημονας· κόρας μὲν οὔσας ἔτι πάσαν\nἐν ὅπλοις ὄρχησιν καὶ μάχην μεμελετηκυίας, γυναῖκας\nδὲ διεξόδων καὶ τάξεων καὶ θέσεως καὶ ἀναιρέσεως\nὅπλων ἡμμένας.”\nἈλλ’ οὐδὲ τούτοις ὁ Ἑβραίων ἐπινεύσειε λόγος,\nἀντιφθέγξεται δὲ τἀναντία, μηδ’ ἐπ’ ἀνδρῶν\nῥώμαις, μὴ ὅτι γε γυναικῶν τὴν ἐν πολέμοις ἀνατιθεὶς\nκατόρθωσιν, πάντα δὲ εἰς θεὸν ἀνάγων καὶ τὴν\nπαρὰ τοῦδε συμμαχίαν. λέγει δ’ οὐν ‟ἐὰν μὴ κύριος\nοἰκοδομήσῃ οἶκον, εἰς μάτην ἐκοπίασαν οἶ οἰκοδομοῦντες\nαὐτόν. ἐὰν μὴ κύριος φυλάξῃ πόλιν , εἰς\nμάτην ἠγρύπνησεν ὁ φυλάσσων.\nὁ δέ γε θαυμαστὸς\nφιλόσοφος θέα ὡς καὶ εἰς τὸν γυμνικὸν εἰσάγει\nτὰς γυναῖκας ἀγῶνα, ὧδέ πη λέγων\n“Γυναιξὶ Γυναιξὶ δὲ, κόραις μὲν ἀνήβοις γυμναῖς στάδιον\nκαὶ δίαυλον καὶ ἔφιππον καὶ δόλιχον, ἐν αὐτῷ\nτῷ δρόμῳ ἁμιλλωμέναις· ταῖς δὲ τριακαιδεκέτεσι\nμέχρι γάμου μενούσαις κοινωνίας, μὴ μακρότερον\nεἴκοσιν ἐτῶν μηδ’ ἔλαττον ὀκτωκαίδεκα· πρεπούσῃ\nδὲ στολῇ ταύταις ἐσταλμέναις καταβατέον ἐπὶ τὴν\nἅμιλλαν τούτων τῶν δρόμων.\nκαὶ τὰ μὲν περὶ\nδρόμους ἀνδράσι τε καὶ γυναιξὶ ταῦτ’ ἔστω· τὰ δὲ\nκατ’ ἰσχὺν, ἀντὶ μὲν πάλης καὶ τῶν τοιούτων τὰ νῦν\nὅσα βαρέα, τὴν ἐν τοῖς ὅπλοις μάχην, ἔνα τε πρὸς ἔνα\nδιαμαχομένους καὶ δύο πρὸς δύο.”\nΚαὶ ἑξῆς εἰπὼν\n“ Ταυτὸν δὴ καὶ τοὺς περὶ ὁπλομαχίαν ἄκρους\nπαρακαλοῦντας, χρὴ τούτους νομοθετεῖν κελεύειν·”\nἐπιφέρει λέγων‟Τὰ αὐτὰ δὲ καὶ περὶ τῶν θηλειῶν ἔστω νομοθετούμενα,\nτῶν μέχρι γάμων.”\nΕἶτα πάλιν τούτοις ἑξῆς συνάψας τοὺς περὶ\nπελταστικῆς καὶ παγκρατίου καὶ τόξου λίθων τε ἐκ\nχειρὸς βολῆς καὶ διὰ σφενδόνης νόμους, ἵππων τε\nπέρι ἀγῶνος, πάλιν κἀνταῦθα περὶ τῶν θηλειῶν\nἐπάγει λέγων\n‘Θηλείας δὲ περὶ τούτων νόμοις μὲν καὶ ἐπιτάξεσιν\nοὐκ ἄξια βιάζεσθαι τῆς κοινωνίας· ἐὰν δὲ ἐξ\nαὐτῶν τῶν ἔμπροσθεν παιδευμάτων εἰς ἔθος ἰόντων\nἡ φύσις ἐνδέχηται καὶ μὴ δυσχεραίνῃ παῖδας ἢ παρθένους\nκοινωνεῖν, ἐᾶν καὶ μὴ ψέγειν.”\nΤοσαῦτα τοῦ Πλάτωνος τὰ περὶ γυναικῶν.\nτοῦ δ’ αὐτοῦ καὶ ὁ θαυμάσιος ὅδε τυγχάνει νόμος\nἘάν τις παῖδας θηλείας καταλίπῃ, δἰ ἀδελφῶν\nτε καὶ ἀδελφιδῶν ἐπανιὼν, ἔμπροσθεν μὲν τῶν ἀρρένων,\nὕστερον δὲ θηλειῶν ἐνὶ γένει· τὴν δὲ τοῦ\nτῶν γάμων χρόνου συμμετρίαν τε καὶ ἀμετρίαν δικαστὴς\nσκοπῶν κρινέτω, γυμνοὺς μὲν τοὺς ἄρρενας,\nγυμνὰς δὲ ὀμφαλοῦ μέχρι θεώμενος τὰς θηλείας.”\nἈλλὰ καὶ ἐν ταῖς ἑορταῖς δεῖν αὐτάς φησι γυμνὰς\nχορεύειν ἐν ἕκτῳ τῶν Νόμων λέγων οὕτως\n“Τῆς οὖν τοιαύτης σπουδῆς ἕνεκα χρὴ καὶ τὰς\nπαιδιὰς ποιεῖσθαι χορεύοντάς τε καὶ χορευούσας, κούρους\nτε καὶ κόρας, καὶ ἅμα δὴ θεωροῦντάς τε καὶ\nθεωρουμένους μετὰ λόγου τε καὶ ἡλικίας τινὸς ἐχοὐσης\nεἰκυίας προφάσεις, γυμνοὺς καὶ γυμνὰς μέχρι\nπερ αἰδοῦς σώφρονος ἑκάστων.”\nΠρὸς τούτοις ἅπασιν ἐπάκουσον καὶ τῶνδε\n\n\n\n\nτῶν ἐν Πολιτείᾳ περὶ τοῦ κοινὰς εἶναι τὰς γυναῖκας\nνόμου.\n“Tούτῳ, ἦν δ’ ἐγὼ, ἕπεται νόμος καὶ τοῖς ἔμπροσθεν\nτοῖς ἄλλοις, ὡς ἐγᾦμαι, ὅδε. Τίς; Τὰς γυναῖκας\nταύτας τῶν ἀνδρῶν τούτων πάντων πάσας\nεἶναι κοινὰς, ἰδίᾳ δὲ μηδενὶ μηδεμίαν συνοικεῖν·\nκαὶ τοὺς παῖδας αὖ κοινοὺς, καὶ μήτε γονέα ἔκγονον\nεἰδέναι τὸν αὑτοῦ μήτε παῖδα γονέα.”\nΚαὶ ἑξῆς ἐπιλέγει\n“Εἰκὸς, ἔφη. Σὺ μὲν τοίνυν, ἦν δ’ ἐγὼ, ὁ νομοθέτης\nαὐτοῖς, ὥσπερ τοὺς ἄνδρας, οὕτω καὶ τὰς γυναῖκας\nἐκλέξας παραδώσεις καθόσον οἶόν τε ὁμοφυεῖς·\nοἱ δὲ, ἅτε οἰκίας τε καὶ ξυσσίτια κοινὰ ἔχοντες,\nἰδίᾳ δὲ οὐδενὸς οὐδὲν τοιοῦτον κεκτημένου, ὁμοῦ δὴ\nἔσονται, ὁμοῦ δὲ ἀναμεμιγμένων καὶ ἐν γυμνασίοις\nκαὶ ἐν τῇ ἄλλῃ τροφῇ ὑπ’ ἀνάγκης, οἶμαι, τῆς ἐμφύτου\nἄξονται πρὸς τὴν ἀλλήλων μίξιν. ἢ οὐκ ἀναγκαῖά\nσοι δοκῶ λέγειν; Οὐ γεωμετρικαῖς γε, ἠ δ’ ὃς,\nἀλλ’ ἐρωτικαῖς ἀνάγκαις, αἳ κινδυνεύουσιν ἐκείνων\nδριμύτεραι εἶναι πρὸς τὸ πείθειν τε καὶ ἕλκειν τὸν\nπολὺν λεών.”\nἈλλὰ τούτων μὲν ἴσως τις ἑτέρως διηγήσεται\nτὴν τοῦ λόγου διάνοιαν, μὴ τὸ νομιζόμενον φὰς ὑποβάλλειν.\nμὴ γὰρ ἀδιαστόλως εἰπεῖν πάσας εἷναι\nκοινὰς τὰς γυναῖκας, ὡς καὶ τοῖς τυχοῦσιν ἀκολασταίνειν\nἐξεῖναι, ἀλλ’ ἐπὶ τῇ τῶν ἀρχόντων ἐξουσίᾳ\nκεῖσθαι τὴν πρὸς τοὺς ἄνδρας διανέμησιν αὐτῶν.\nοὕτω γὰρ εἶναι κοινὰς, ὡς ἂν καὶ τὰ δημόσια χρήματα\nφαίη τις εἶναι κοινὰ, οἷς προσήκει διανεμόμενα\nπρὸς τῶν ἐπιτετραμμένων. καὶ δὴ ταῦθ’ οὕτως .\n\n\n\nἐχέτω.\nτί δ᾿ ἂν εἴποις μαθὼν ὡς καὶ μὴ ἐκφέρειν\nεἰς φῶς τὰ κυούμενα προστάττει, λέγων ὧδε;\n“Γυναικὶ μὲν, ἦν δ᾿ ἐγὼ, ἀρξαμένῃ ἀπὸ εἰκοσαέτιδος\nμέχρι τεσσαρακονταέτιδος τίκτειν τῇ πόλει·\nἀνδρὶ δὲ, ἐπειδὰν τὴν ὀξυτάτην δρόμου ἀκμὴν παρῇ,\nτὸ ἀπὸ τούτου γεννᾶν τῇ πόλει μέχρι πεντεκαιπεντηκονταέτους.”\nΟἷς ἐπιλέγει\n“ Ὅταν δὲ δὴ, οἶμαι , αἵ τε γυναῖκες καὶ οἱ ἄνδρες\nτοῦ γεννᾶν ἐκβῶσι τὴν ἡλικίαν, ἀφήσομέν που\nἐλευθέρους αὐτοὺς συγγίνεσθαι ᾗ ἂν ἐθέλωσι.”\nΚαὶ ἐπιλέγει\n“ Διακελευσάμενοι προθυμεῖσθαι μάλιστα μὲν μὴ\nεἰς φῶς ἐκφέρειν κύημα μηδὲν, ἐὰν γένηται· ἐὰν δέ\nτις βιάσηται, οὕτω τιθέναι ὡς οὐκ οὔσης τροφῆς τῷ\nτοιούτω.”\nΚαὶ τὰ μὲν περὶ γυναικῶν ἀγωγῆς τοιαῦτα. τὰ\nδὲ περὶ ἔρωτος ἐκθέσμου ἐπάκουσον οἷα τυγχάνει\n“ Ὅταν δὲ χρονίζῃ τοῦτο δρῶν καὶ πλησιάζῃ\nμετὰ τοῦ ἅπτεσθαι ἔν τε γυμνασίοις καὶ ἐν ταῖς ἅλλαις\nὁμιλίαις, τότε δὴ ἡ τοῦ ῥεύματος ἐκείνου πηγὴ,\nὃν ἵμερον Ζεὺς Γανυμήδους ἐρῶν ὠνόμασε, πολλὴ\nφερομένη πρὸς τὸν ἐραστὴν ἡ μὲν εἰς αὐτὸν ἔδυ, ἡ\nδ᾿ ἀπομεστουμένου ἔξω ἀπορρεῖ· καὶ οἶον πνεῦμα ἤ\nτις ἠχὼ ἀπὸ λείων τε καὶ στερεῶν ἁλλομένη πάλιν\nὅθεν ὡρμήθη φέρεται , οὕτω τὸ τοῦ κάλλους ῥεῦμα\nπάλιν εἰς τὸν καλὸν διὰ τῶν ὀμμάτων ἰὸν, ᾗ πέφυκεν\nἐπὶ τὴν ψυχὴν ἰέναι ἀφικόμενον , καὶ ἀναπτερῶσαν\nτὰς διόδους τῶν πτερῶν, ἄρδει τε καὶ ὥρμησε πτε-\n\n\n\n\nροφυεῖν καὶ τὴν τοῦ ἐρωμένου αὖ ψυχὴν ἔρωτος\nἐνέπλησεν. ἐρᾷ μὲν οὖν, ὅτου δὲ ἀπορεῖ, καὶ οὔθ’\nὅ τι πέπονθεν οἶδεν, οὐδ’ ἔχει φράσαι, ἀλλ’ οἶον\nἀπ’ ἄλλου ὀφθαλμίας ἀπολελαυκὼς πρόφασιν εἰπεῖν\nοὐκ ἔχει.”\nΚαὶ ἐπιλέγει ἐξῆς\nἘπιθυμεῖ δὲ ἐκείνῳ παραπλησίως μὲν, ἀσθενεστέρως\nδὲ, ὁρᾶν, ἅπτεσθαι, φιλεῖν, συγκατακεῖσθαι·\nκαὶ δὴ, οἶον εἰκὸς, ποιεῖ τὸ μετὰ τοῦτο ταχὺ\nταῦτα. ἐν οὖν τῇ συγκοιμήσει τοῦ μὲν ἐραστοῦ ὁ\nἀκόλαστος ἵππος ἔχει ὅ τι λέγοι πρὸς τὸν ἡνίοχον,\nκαὶ ἀξιοῖ ἀντὶ πολλῶν πόνων σμικρὰ ἀπολαῦσαι· ὁ\nδὲ τῶν παιδικῶν ἔχει μὲν οὐδὲν εἰπεῖν, σπαργῶν δὲ\nκαὶ ἀπορῶν περιβάλλει τὸν ἐραστὴν καὶ φιλεῖ, ὡς\nσφόδρα εὔνουν ἀσπαζόμενος· ὅταν τε συγκατακέωνται,\nοἷός ἐστι μὴ ἀπαρνηθῆναι τὸ αὐτοῦ μέρος Χαρίσασθαι\nτῷ ἐρῶντι, εἰ δεηθείη τυγχάνειν. . . .\nἐὰν\nμὲν δὴ οὖν εἰς τεταγμένην δίαιταν καὶ φιλοσοφίαν\nνικήσῃ τὰ βελτίω τῆς διανοίας, μακάριον καὶ ὁμονοητικὸν\nτὸν ἐνθάδε βίον διάγουσιν, ἐγκρατεῖς ἑαυτῶν\nκαὶ κόσμιοι ὄντες.”\nΕἶτα μεθ’ ἕτερα ἐπιλέγει\n“Ἐὰν δὲ διαίτῃ φορτικωτέρᾳ τε καὶ\nφιλοτίμῳ δὲ χρήσωνται, τάχ’ ἄν που ἐν μέθαις ἤ\nτινι ἄλλῃ ἀμελείᾳ τὼ ἀκολάστω αὐτοῖν ὑποζυγίω λαβόντε\nτὰς ψυχὰς ἀφρούρους, συναγαγόντε εἰς ταὐτὸ,\nτὴν ὑπὸ τῶν πολλῶν μακαριστὴν αἵρεσιν εἱλέσθην\nκαὶ διεπραξάσθην· καὶ διαπραξαμένω τὸ λοιπὸν ἤδη\nχρῶνται μὲν αὐτῇ, σπάνια δὲ, ἅτε οὐ πάσῃ δεδογμένα\nτῇ διανοίᾳ πράττοντες.\nφίλω μὲν οὑν καὶ τούτω,\nἧττον δὲ ἐκείνων ἀλλήλοιν διά τε τοῦ ἔρωτος καὶ\nἔξω γενομένω διάγουσι, πίστεις τὰς μεγίστας ἡγου-\n\n\nμένω ἀλλήλοιν δεδωκέναι τε καὶ δεδέχθαι, ἃς οὐ θεμιτὸν\nεἶναι λύσαντας εἰς ἔχθραν ποτὲ ἐλθεῖν.\nἐν\nδὲ τῇ τελευτῇ ἄπτεροι μὲν, ὡρμηκότες δὲ πτεροῦσθαι\nἐκβαίνουσι τοῦ σώματος, ὥστε οὐ σμικρὸν ἆθλον τῆς\nἐρωτικῆς μανίας φέρονται. εἰς γὰρ σκότον καὶ τὴν\nὑπὸ γῆς πορείαν οὐ νόμος ἐστὶν ἔτι ἐλθεῖν τοῖς κατηργμένοις\nἤδη τῆς ὑπουρανίου πορείας, ἀλλὰ φανὸν\nβίον διαγαγόντας εὐδαιμονεῖν μετ’ ἀλλήλων πορευομένους,\nκαὶ ὁμοπτέρους ἔρωτος χάριν. ταῦτα τοσαῦτα,\nὦ παῖ, καὶ οὕτω θεῖά σοι δωρήσεται ἡ παρ’\nἐραστοῦ φιλία.”\nΤοιαῦτα μὲν τὰ Πλάτωνος, ἀλλ’ οὐ τὰ Μωσέως,\nὃς διαρρήδην τούτοις ἐναντία νομοθετεῖ, μεγάλῃ\nτῇ φωνῇ τὴν κατὰ παιδεραστῶν προσήκουσαν\nπροφερόμενος δίκην. φησὶ γοῦν “ὃς ἂν κοιμηθῇ μετὰ\nἄρσενος κοίτην γυναικὸς, βδέλυγμα ἐποίησαν ἀμφότεροι·\nθανάτῳ θανατούσθωσαν, ἔνοχοί εἰσι.” καὶ\n“ἐπικατάρατος πᾶς ὁ κοιμώμενος μετὰ ἄρσενος κοίτην\nγυναικός.” τί δεῖ τανῦν ἀπελέγχειν, ὡς παρεὶς ὁ\nσοφώτατος τὸν παιδεραστὴν, οὐδὲ γὰρ ἐν τοῖς Νόμοις\nἠξίωσε κατὰ παιδεραστῶν θανάτου δίκην ὁρίσασθαι,\nπροστάττει θανάτῳ ζημιοῦν οἰκετῶν τὸν μὴ\nκαταμηνύσαντα θησαυρὸν ὑφ’ ἑτέρου τινὸς εὑρημένον;\nἐπάκουσον δὲ καὶ τῶνδε, ἔνα μή με συκοφαντεῖν\nὑπολάβῃς\n“Ὅ τι δ’ ἂν ὁ θεὸς, φησὶν, ἀναιρῇ περί\nτῶν κτημάτων καὶ τοῦ κινήσαντος, τοῦθ’ ἡ πόλις\nὑπηρετοῦσα ταῖς μαντείαις δράτω τοῦ θεοῦ. καὶ ἐὰν\nμὲν ἐλεύθερος ὁ μηνύσας ᾖ, δόξαν ἀρετῆς κεκτήσθω,\nμὴ μηνύων δὲ κακίας· δοῦλος δὲ ἂν ᾖ, ὁ μηνύσας\n\n\n\nμὲν ἐλεύθερος ὑπὸ τῆς πόλεως ὀρθῶς γίγνοιτ’ ἂν,\nἀποδιδούσης τῷ δεσπότῃ τὴν τιμήν· μὴ μηνύων δὲ\nθανάτῳ ζημιούσθω.”\nΚἀνταῦθα μὲν ἐζημίωται θανάτῳ οὐχ ὁ παρακινήσας\nτι τῶν ἀπειρημένων, ἀλλ’ ὁ ἑτέρου πλημμελήσαντος\nμὴ καταμηνύσας. καὶ ἄλλως δὲ καθαρὸν\nἀποφαίνει δεσπότην, εἰ τὸν ἴδιον δοῦλον θυμῷ φονεύσειε.\nλέγει δ’ οὖν\n“ Δοῦλον δὲ κτείνας ἑαυτοῦ μὲν καθηράσθω,\nἐὰν δὲ ἀλλότριον θυμῷ, διπλῇ τὸ βλάβος ἐκτισάτω\nτῷ κεκτημένῳ.”\nΚαὶ τοῦτο δὲ ἐπάκουσον αὐτοῦ τῶν νόμων,\nοὓς περὶ φονέων διετάξατο\n“Ἂ ἄρα τις αὐτόχειρ μὲν κτείνῃ ἐλεύθερον,\nδὲ πεπραγμένον ἀπροβουλεύτως ὀργῇ τινι γένηται\nπραχθὲν, τὰ μὲν ἄλλα, καθάπερ ἄνευ θυμοῦ κτείναντι\nπροσῆκέ τῳ πάσχειν, πασχέτω· δύο δ’ ἐξ\nἀνάγκης ἔτη φευγέτω, κολάζων τὸν αὑτοῦ θυμόν.”\nΚαὶ τούτῳ προστίθησιν ἐξῆς ἕτερον τοιόνδε\nνόμον\n“Ὁ δὲ θυμῷ μὲν, μετ’ ἐπιβουλῆς δὲ κτείνας, τὰ\nμὲν ἄλλα κατὰ τὸν ἔμπροσθεν αὖ, τρία δὲ ἔτη, καθάπερ\nἅτερος ἔφευγε τὰ δύο, φευγέτω, μεγέθει θυμοῦ\nπλείω τιμωρηθεὶς Χρόνον.”\nΕἶθ’ ἑξῆς περὶ τοῦ δεύτερον φονεύσαντος\nτοιάδε νομοθετεῖ\n“Ἐὰν δὲ αὖθίς ποτε κατελθὼν ὁπότερος αὐτοῖν\nἡττηθεὶς ὀργῇ πράξῃ ταὐτὸν τοῦτο, φυγὼν μηκέτι\nκατέλθῃ.”\nΚαὶ πάλιν ἑξῆς φησιν\n‘Ἐὰν δὲ, ὃ γίγνεται μὲν, ὀλιγάκις δὲ, διὰ θυμὸν\nπατὴρ ἢ μήτηρ υἱὸν ἢ θυγατέρα πληγαῖς ἤ τινι τρόπῳ\nβιαίῳ κτείνῃ, καθάρσεις μὲν τὰς αὐτὰς τοῖς ἄλλοις\nκαθαίρεσθαι καὶ ἐνιαυτοὺς τρεῖς ἀπενιαυτεῖν, κατελθόντων\nδὲ τῶν κτεινάντων ἀπαλλάττεσθαι γυναῖκά\nτε ἀπὸ ἀνδρὸς καὶ τὸν ἄνδρα ἀπὸ γυναικὸς, καὶ μήποτ’\nἔτι κοινῇ παιδοποιήσασθαι.”\nΚαὶ τούτοις ἐπιφέρει\n“Γυναῖκα δὲ γαμετὴν ἐὰν ἀνὴρ δι’ ὀργὴν κτείνῃ\nτινὰ, ἢ γυνή τις ἑαυτῆς ἄνδρα ταὐτὸν τοῦτο ὡσαύτως\nἐργάσηται, καθαίρεσθαι τοὺς αὐτοὺς καθαρμοὺς,\nτριετεῖς δὲ ἀπενιαυτήσεις διατελεῖν. κατελθὼν δὲ ὁ\nτοιοῦτό τι δράσας τοῖς αὑτοῦ παισὶν ἱερῶν μὴ κοινωνείτω,\nμηδὲ ὁμοτράπεζος γιγνέσθω ποτέ.\nκαὶ\nἐὰν ἀδελφὸς ἀδελφὸν ἢ ἀδελφὴν, ἢ ἀδελφὴ ἀδελφὸν\nἢ ἀδελφὴν θυμῷ κτείνῃ, τὰ μὲν τῶν καθαρμῶν\nκαὶ ἀπενιαυτήσεων, καθάπερ εἴρηται τοῖς\nγονεῦσι καὶ τοῖς ἐκγόνοις, εἰρήσθω δεῖν γίγνεσθαι\nκαὶ τούτοις ὧν ἀδελφούς τε ἀδελφῶν καὶ γονέας\nἐστέρηκε παίδων, τούτοις δὲ συνέστιος αὐτοῖς αὐτὸς\nμηδέποτε γιγνέσθω, μηδὲ κοινωνὸς ἱερῶν. —\nἀδελφὸς\nδὲ ἐὰν ἀδελφὸν κτείνῃ ἐν στάσεσι μάχης γενομένης,\nἤ τινι τοιούτῳ τρόπῳ, ἀμυνόμενος ἄρχοντα\nχειρῶν πρότερον, καθάπερ πολέμιον ἀποκτείνας ἔστω\nκαθαρός. καὶ ἐὰν πολίτης πολίτην ὡσαύτως, ἢ ξένος\nξένον. ἐὰν δὲ ἀστὸν ξένος, ἢ ξένον ἀστὸς ἀμυνόμενος\nκτείνῃ, κατὰ τὰ αὐτὰ ἔστω τοῦ καθαρὸς εἶναι·\nκαὶ ἐὰν δοῦλος δοῦλον, ὡσαύτως. ἐὰν δὲ αὖ δοῦλος\nἐλεύθερον ἀμυνόμενος ἀποκτείνῃ, καθάπερ ὁ κτείνας\n\n\n\nπατέρα τοῖς αὐτοῖς ἔνοχος ἔστω νόμοις. —\nὋς ἂν\nἐκ προνοίας τε καὶ ἀδίκως ὁντιναοῦν τῶν ἐμφυλίων\nαὐτόχειρ κτείνῃ, πρῶτον μὲν τῶν νομίμων εἰργέσθω,\nμήτε ἀγορὰν μήτε ἱερὰ μήτε λιμένας μήτε ἄλλον κοινὸν\nσύλλογον μηδένα μιαίνων, ἐάν τέ τις ἀπαγορεύῃ\nτῷ δράσαντι ταῦτα ἀνθρώπων καὶ ἐὰν μή. ὁ γὰρ\nνόμος ἀπαγορεύει . . . ὁ δὲ μὴ ἐπεξιὼν δέον ἢ μὴ\nπροαγορεύων εἰργέσθω τῶν ἐντὸς ἀνεψιότητος—τὸ\nδὲ δεύτερον ὑπόδικος τῷ θέλοντι τιμωρεῖν ὑπὲρ τοῦ\nτελευτήσαντος γιγνέσθω.—Γυνὴ δὲ ἄνδρα ἑαυτῆς ἐξ\nἐπιβουλῆς τοῦ ἀποκτεῖναι τρώσασα, ἢ ἀνὴρ τὴν ἑαυτοῦ\nγυναῖκα, φευγέτω ἀειφυγίαν.”\nΤοιοῦτοι μὲν οἶ τοῦ φιλοσόφου νόμοι. εἰ δὲ\nχρὴ καὶ τοὺς Μώσεως τούτοις ἀντιπαραβαλεῖν, ἐπάκουσον\nοἷα περὶ τῶν φονικόν διατάττεται “ἐὰν\nτίς τινα, καὶ ἀποθάνῃ, θανάτῳ θανατούσθω.\nεἰ δὲ οὐχ ἑκὼν, ἀλλ’ ὁ θεὸς παρέδωκεν εἰς τὰς χεῖρας\nαὐτοῦ, δώσω σοι τόπον οὗ φεύξεται ἐκεῖ ὁ φονεύσας.\nἐὰν δὲ ἐπίθηταί τις τῷ πλησίον αὐτοῦ ἀποκτεῖναι\nαὐτὸν δόλῳ καὶ καταφύγῃ, ἀπὸ τοῦ θυσιαστηρίου\nμου λήψῃ αὐτὸν θανατῶσαι. ὃς τύπτει πατέρα\nαὐτοῦ, ἢ μητέρα αὐτοῦ, θανάτῳ θανατούσθω.\nἐὰν δὲ λοιδορῶνται δύο ἄνδρες, καὶ πατάξῃ τις τὸν\nπλησίον αὐτοῦ λίθῳ ἢ πυγμῇ, καὶ μὴ ἀποθάνῃ, κατακλιθῇ\nδὲ ἐπὶ τὴν κοίτην, ἐὰν ἐξαναστὰς ὁ ἄνθρωπος\nπεριπατήσῃ ἔξω ἐπὶ ῥάβδου αὐτοῦ, ἀθῷος ἔσται\nὁ πατάξας· πλὴν τῆς ἀργίας αὐτοῦ ἀποτίσει καὶ τὰ\nἰατρεῖα. ἐὰν δὲ πατάξῃ τις τὸν παῖδα αὐτοῦ ἢ τὴν\nπαιδίσκην αὐτοῦ ἐν ῥάβδῳ, καὶ ἀποθάνῃ ὑπὸ τὰς\nχεῖρας αὐτοῦ, δίκῃ ἐκδικηθήσεται. ἐὰν δὲ ἡμέραν\n\n\n\nμίαν ἢ δύο βιώσῃ, οὐκ ἐκδικηθήσεται· τὸ γὰρ ἀργύριον\nαὐτοῦ ἐστίν. ἐὰν δὲ πατάξῃ τις τὸν ὀφθαλμὸν\nτοῦ οἰκέτου, ἢ τὸν ὀφθαλμὸν τῆς θεραπαίνης αὐτοῦ,\nκαὶ ἐκτυφλώσῃ αὐτὸν, ἐλευθέρους ἐξαποστελεῖ αὐτοὺς\nἀντὶ τοῦ ὀφθαλμοῦ αὐτῶν.”\nτοιαῦτα δὴ\nκαὶ τὰ Μώσεως. αὖθις δὲ ὁ Πλάτων’ τίνα τρόπον\nκαὶ δι’ ὁποῖα πληγαῖς ἀπαραιτήτοις αἰκίζεσθαι τὸν\nοἰκέτην προστάττει ἐπάκουσον\n“Ὅταν τὴν γενναίαν νῦν λεγομένην σταφυλὴν ἢ\nτὰ γενναῖα σῦκα ἐπονομαζόμενα ὀπωρίζειν βούληται,\nἐὰν μὲν ἐκ τῶν οἰκείων λαμβάνῃ, ὅπως ἂν ἐθέλῃ καὶ\nὁπόταν βούληται καρπούσθω· ἐὰν δὲ ἐξ ἄλλων\nπείσας, ἑπόμενος τῷ λόγῳ τῷ μὴ κινεῖν ὅ τι μὴ κατέθετο,\nἐκεῖνος ἀεὶ ζημιούσθω. ἐὰν δὲ δοῦλος μὴ\nπείσας τὸν δεσπότην τῶν χωρίων ἅπτηταί του πῶν\nτοιούτων, κατὰ ῥᾶγα βοτρύων καὶ σῦκον συκῆς ἰσαρίθμους\nπληγὰς τούτοις μαστιγούσθω.”\nΤοιαῦτα μὲν τὰ κατὰ τῶνδε οὐκ ἄξια τῆς\nΠλάτωνος μεγαλονοίας. ὡς δὲ σεμνὰ καὶ φιλάνθρωπα\nτὰ παρὰ Μωσεῖ μάθοις ἂν ἐπακούσας ὧδέ πη\nλέγοντος “ἐὰν δὲ εἰσέλθῃς εἰς ἀμπελῶνα τοὐ πλησίον,\nφαγῇ σταφυλὴν, ὅσον ψυχήν σου ἐμπλησθῆναι,\nεἴς τ’ ἄγγος οὐκ ἐμβαλεῖς.” καὶ πάλιν “ἐὰν εἰσέλθῃς\nεἰς ἀμητὸν τοῦ πλησίον σου καὶ συλλέξῃς στάχυς\nἐν ταῖς χερσί σου, δρέπανον οὐ μὴ ἐπιβάλλῃς\nἐπὶ τὸν ἀμητὸν τοῦ πλησίον σου.” καὶ αὖθις ἐὰν\nἀμήσῃς ἀμητόν σου ἐν τῷ ἀγρῷ σου, καὶ ἐπιλάθῃ\nδράγμα ἐν τῷ ἀγρῷ σου, οὐκ ἐπαναστραφήσῃ λαβεῖν\nαὐτό· τῷ πτωχῷ καὶ τῷ προσηλύτῳ καὶ τῷ ὀρφανῷ\nκαὶ τῇ χήρᾳ ἔσται, ἔνα εὐλογήσῃ σε κύριος ὁ\n\n\n\nθεός σου ἐν παντὶ ἔργῳ τῶν χειρῶν σου. ἐὰν δὲ\nἐλαιολογήσῃς, οὐκ ἐπαναστρέψεις καλαμήσασθαι τὰ\nὀπίσω σου· τῷ προσηλύτω καὶ τῷ ὀρφανῷ καὶ τῇ)\nχήρᾳ ἔσται. ἐὰν δὲ τρυγήσῃς τὸν ἀμπελῶνα σου, οὐκ\nἐπανατρυγήσεις τὰ ὀπίσω σου· τῷ προσηλύτῳ καὶ\nτῇ χήρᾳ ἔσται ταῦτα.”\nΚαὶ ταῦτα μὲν τὰ παρὰ Μωσεῖ. δῆλα δὲ τὰ\nΠλάτωνος ἐν οἶς μυρία εὕροις ἂν ἀνεπίληπτα, ὧν\nδὴ μάλιστα τῶν παρ᾿ αὐτῷ τὰ σεμνὰ καὶ κράτιστα\nἀποδεχόμενοι τοῖς μὴ τοιούτοις μακρὰ χαίρειν φαμέν.\nἀλλὰ γὰρ τούτων ὧδε διεξωδευμένων , ἀποδοθείσης\nτε αἰτίας δι᾿ ἣν οὐ κατὰ Πλάτωνα φιλοσοφεῖν ἐγνώκαμεν,\nὥρα καὶ τὰ τῆς λοιπῆς ὑποσχέσεως εἰς πέρας\nἀγαγεῖν, καὶ τάς γε ἄλλας αἱρέσεις τῆς Ἑλληνικῆς\nἐπιθεωρῆσαι φιλοσοφίας.\nΠΡΟΟΙΜΙΟΝ.Ὅσα μὲν εἰπεῖν τε καὶ ἀκοῦσαι ἦν ἀμφὶ τῆς\nκατὰ Πλάτωνα φιλοσοφίας τῆς τε τούτου πρὸς τὰ\nἙβραίων λόγια συμφωνίας, δι᾿ ἥν τὸν ἄνδρα καταπεπλήγμεθα,\nκαὶ αὖ πάλιν τῆς πρὸς αὐτοὺς διαφω-\nνίας, δι᾿ ἣν οὐκ ἄν τις αὐτὸν εὖ φρονῶν ἀποδέξαιτο,\nδιελθὼν ἐν τῷ πρὸ τούτου, μέτειμι νῦν ἐπὶ τὰς λοιπὰς\nαἱρέσεις τῶν παρ᾿ Ἕλλησιν ἐπὶ φιλοσοφίᾳ δια-\nβοηθέντων.\nκαὶ τούτων αὖ πάλιν τὸν ἐκ τῆς\nἀληθείας ὄλισθον οὐκ αὐτὸς οὐδὲ παρ᾿ ἐμαυτοῦ, διὰ\nδὲ τῆς αὐτῶν πάλιν τῶν Ἑλληνικῶν φωνῶν μαρτυ-\n\n\nρίας, σκοπεῖν τοῖς ἐντυγχάνουσι πρὸ ὀφθαλμῶν θήσω·\nοὐ μὲν δή τισι τῶν ἀνδρῶν ἀπεχθόμενος, ὧν γε καὶ\nμέγα θαῦμ’ ἔχειν ὁμολογῶ, ὅταν δὴ τοῖς ἄλλοις, οἷάπερ\nἀνθρώποις, παραβάλλω τοὺς ἄνδρας·\nἐπὰν δὲ\nτοῖς Ἑβραίων θεολόγοις τε καὶ προφήταις, θεῷ τε\nτῷ διὰ τούτων καὶ μελλόντων προρρήσεις καὶ θαυμάτων\nἐπιδείξεις πεποιημένῳ, ἀτὰρ δὴ καὶ μαθημάτων\nεὐσεβῶν δογμάτων τε ἀληθῶν διδασκαλίαν καταβεβλημένῳ,\nοὐκέτ’ οἶμαί τινα δεῖν εὐλόγως ἐπιμέμψασθαι,\nεἰ θεὸν πρὸ ἀνθρώπων καὶ ἀλήθειαν\nαὐτὴν πρὸ θνητῶν λογισμῶν τε καὶ στοχασμῶν τιμώμεθα.\nτοῦτο δέ μοι πᾶν ὁ τῆς παρούσης Προπαρασκευῆς\nδείξειν πεφιλοτίμηται λόγος, εἰς ἀπόκρισιν\nὁμοῦ καὶ ἀπολογίαν τῶν δὴ πευσομένων, τί δὴ\nἄρα καλὸν ἢ σεμνὸν ἰδόντες ἐν τοῖς βαρβάρων γράμμασι\nτῆς πατρῴας καὶ εὐγενοῦς φιλοσοφίας, τῆς Ἑλλήνων\nλέγω, προκρίνειν αὐτὰ διανενοήμεθα. ἀλλὰ\nγὰρ ἤδη δι’ ἔργων ἡ ἀπόδειξις ἡμῖν χωρείτω.\nἩγοῦμαι δὲ δεῖν πρώτιστα πάντων ἄνωθεν\nἀπὸ τῆς πρώτης καταβολῆς τῶν παρ’ Ἕλλησι φιλοσόφων\nἀπάρξασθαι, καὶ τοὺς πρόσθεν ἢ Πλάτωνα\nγενέσθαι φυσικοὺς ἐπικληθέντας φιλοσόφους καταμαθεῖν,\nτίνες ποτὲ γεγόνασι, καὶ ὁποίων ἔτυχεν ἡ\nκατ’ αὐτοὺς φιλοσοφία προστατῶν τοῦ λόγου, εἶτ’\nἐπὶ τὴν τοῦ Πλάτωνος παρελθεῖν διαδοχὴν, καὶ τίνες\nποτ’ ἦσαν καὶ οἵδε, τάς τε πρὸς ἀλλήλους λογομαχίας\nαὐτῶν ἐπισκέψασθαι, ἐπιθεωρῆσαι δὲ καὶ τῶν\nἄλλων αἱρέσεων τὰς διαστάσεις, τῶν τε δοξῶν τὰς\nἀντικαταστάσεις, ἐν αἷς πυκτεύοντας τοὺς γενναίους\nκαὶ φιλοτίμως διαπληκτιζομένους, ὥσπερ ἐπὶ σκηνῆς\nτοῖς θεαταῖς, παραδείξω.\nαὐτίκα γοῦν μάλα\nθεασώμεθα ὅπως μὲν ὁ Πλάτων’ τοὺς πρὸ αὐτοῦ\n\n\nπρώτους ἔσκωπτεν, ὅπως δὲ τοὺς Πλάτωνος οἰκείους\nτε καὶ διαδόχους ἄλλοι· καὶ αὖ πάλιν ὅπως οἶ Πλάτωνος\nἑταῖροι τὰ σοφὰ τῆς Ἀριστοτέλους πολυνοίας\nἀπήλεγχον· ὅπως θ’ οἶ τὸν Ἀριστοτέλην καὶ τὸν\nΠερίπατον αὐχοῦντες τὰ δοκοῦντα τοῖς τὴν ἐναντίαν\nπρεσβεύουσι τὸ μηθὲν ὄντα παρίστων.\nκαὶ τὰ\nδεινὰ δὲ καὶ ἀκριβῆ τῆς τῶν Στωïκῶν λεπτολογίας\nὑφ’ ἑτέρων αὖ πάλιν ὄψει καταγελώμενα, πάντας τε\nπανταχόθεν κατὰ τῶν πέλας κονιομένους καὶ μάχην\nκαὶ πάλην ἀνδρικώτατα συνισταμένους, ὡς διὰ Χειρῶν\nἤδη καὶ γλώττης, ἢ μᾶλλον διὰ καλάμου καὶ μέλανος,\nτὸν κατὰ ἀλλήλων αὐτοὺς πόλεμον ἐπιτειχίζεσθαι,\nμονονουχὶ βάλλοντας καὶ βαλλομένους τοῖς\nδιὰ λόγων δόρασί τε καὶ παντευχίαις.\nπεριέξει\nδ’ ἡμῖν τὸ στάδιον ἐν τῷ γυμνικῷ τῷδε ἀγῶνι γυμνοὺς\nἀληθείας ἀπάσης πρὸς τοῖς δηλωθεῖσι καὶ τοὺς\nπᾶσιν ὁμοῦ τοῖς δογματικοῖς φιλοσόφοις ἐξ ἐναντίας\nἀραμένους τὰ ὅπλα, τοὺς ἀμφὶ Πύρρωνα λέγω, μηδὲν\nεἶναι καταληπτὸν ἐν ἀνθρώποις ἀποφηναμένους,\nκαὶ τούς τε κατ’ Ἀρίστιππον μόνα λέγοντας τὰ πάθη\nεἷναι καταληπτὰ, καὶ αὖ πάλιν τοὺς κατὰ Μητρόδωρον\nκαὶ Πρωταγόραν μόναις δεῖν φάσκοντας ταῖς\nτοῦ σώματος πιστεύειν αἰσθήσεσι.\nἔμπαλιν δὲ\nτούτοις συναποδύσομεν τοὺς ἀμφὶ Ξενοφάνην καὶ\nΠαρμενίδην τὴν ἐναντίαν παραταξαμένους καὶ τὰς\nαἰσθήσεις ἀνελόντας.\nοὐ παρήσομεν δὲ οὐδὲ τοὺς\nτῆς ἡδονῆς προμάχους, ἀλλὰ καὶ τούτων τὸν ἀριστέα\nἘπίκουρον σὺν τοῖς εἰρημένοις καταλέξομεν. πρὸς\nἅπαντας δὲ ὁμοῦ τοῖς σφετέροις αὐτῶν βέλεσι τὸν\nκατ’ αὐτῶν ἀντιθήσομεν ἔλεγχον.\nκαὶ τῶν ἐπίκλην\nδὲ φυσικῶν ἁπάντων ὁμοῦ τῶν τε δογμάτων τὰς\nδιαφωνίας καὶ τῆς σπουδῆς τὴν ἀχρηστομάθειαν εἰς\n\n\nφανερὸν οἴσω, οὔ τι που μισέλλην οὐδὲ μισόλογος\nτις ὢν, πολλοῦ γε δέω, διαβολῆς δ’ αἰτίαν ἀπολυόμενος,\nὅτι δὴ τῆς Ἑλληνικῆς παιδείας ἥκιστα μεταποιηθέντες\nτὰ Ἑβραίων λόγια προτετιμήκαμεν.\nΟἱ μέν γε Ἑβραῖοι ἄνωθεν ἐξ αἰῶνος μακροῦ\nκαὶ αὐτῆς, ὡς ἔπος εἰπεῖν, ἀπὸ πρώτης ἀνθρωπογονίας\nτὴν εὐσέβειαν καὶ ἀληθῆ φιλοσοφίαν ἀνηρευνηκότες,\nἀκήρατον καὶ ἐπὶ τοὺς μετέπειτα ταύτην\nδιατετηρήκασι, παῖς παρὰ πατρὸς θησαυρὸν λόγων\nἀληθῶν ὑποδεξάμενοί τε καὶ φυλάξαντες, ὡς μήτ’\nἐπιθεῖναι μήτ’ ἀφελεῖν τινὰ τοῖς ἅπαξ κεκριμένοις\nτολμῆσαι.\nοὔτ’ οὖν ὁ πάνσοφος Μώσης, πάντων\nμὲν Ἑλλήνων πρεσβύτατος ἀποφανθεὶς διὰ τῶν ἔμπροσθεν,\nπάντων δὲ ὕστατος τὴν ἡλικίαν τῶν πρὶν\nἙβραίων γεγονὼς, κινῆσαί τι καὶ μεταθεῖναι τῶν\nτοῖς προπάτορσι δοξάντων τῆς δογματικῆς πέρι θεολογίας\nδιανενόηται, πλὴν ὅσον τοῖς ὑπ’ αὐτὸν ἀνθρώποις\nἀγωγῆς βίου καταλλήλου τρόπον καί τινος μέσης\nπολιτείας νομοθεσίαν καταβαλέσθαι,\nοὔθ’ οἱ μετὰc\nτόνδε προφῆται, μυρίαις ὅσαις ὕστερον ἐτῶν περιόδοις\nἐκλάμψαντες, διάφωνόν τι ῥῆμα πρός τε σφᾶς\nαὐτοὺς ἢ πρὸς τὰ Μωσεῖ καὶ τοῖς πάλαι θεοφιλέσι\nνομισθέντα προέσθαι τῇ φωνῇ τετολμήκασιν.\nἀλλ’\nοὐδὲ τὸ καθ’ ἡμᾶς διδασκαλεῖον, ἐκεῖθέν ποθεν ὁρμώμενον\nκαὶ δι’ ἐνθέου δυνάμεως ὁμοῦ πᾶσαν Ἑλλάδα\nτε καὶ τὴν βάρβαρον ἐμπλῆσαν, διάφωνόν τι\nτοῖς πρόσθεν ἐμπεριείληφεν, εἰ μή τις φαίη ὅτι μὴ\nμόνον τοῖς δόγμασι τῆς θεολογίας, ἀλλὰ καὶ τῷ\nτρόπῳ τοῦ βίου τὴν αὐτὴν ἀγωγὴν τοῖς πρὸ Μώσεως\nθεοφιλέσιν Ἑβραίοις παραδίδωσι.\nκαὶ τὰ μὲν ἡμέτερα\nτοιαῦτα, μιᾷ διανοίᾳ μιᾷ τε φωνῇ ὑπὸ τῶν πρώτων\nκαὶ τῶν μέσων καὶ τῶν ὑστάτων μεμαρτυρημένα,\n\n\nτῆς ἀληθοῦς εὐσεβείας ὁμοῦ καὶ φιλοσοφίας τὸ βέβαιον\nἁπάσαις ψήφοις ἐπισφραγίζεται, πληροῖ τε τὴν\nσύμπασαν οἰκουμένην, ὁσημέραι νεάζοντα καὶ ἀνθοῦντα,\nὡς ἄρτι πρώτην ἀκμὴν καταβεβλημένα· καὶ\nοὔτε νόμων διατάξεις οὔτ’ ἐχθρῶν ἐπιβουλαὶ οὔτι\nπολεμίων πολλάκις ἀκονηθέντα ξίφη κρείττονα τῆς\nὧν μετήλθομεν λόγων ἀρετῆς τὴν δύναμιν ἐπιδέδεικται.\nτὰ δὲ τῆς Ἑλλήνων φιλοσοφίας ἐπὶ\nσαλεύσαντα τίνα ποτὲ τὴν ἰσχὺν ἐπεδείξατο νυνὶ\nθεασώμεθα, πρώτους ἁπάντων εἰς τὸν ἀγῶνα καθιέντες\nτοὺς φυσικοὺς ἐπικληθέντας· οἱ δὴ πρόσθεν ἢ\nΠλάτωνα διαλάμψαι λεγόμενοι ὅπως πρὸς ἀλλήλους\nἐστασίασαν παρ’ αὐτοῦ μαθεῖν ἔστι τοῦ Πλάτωνος·\nὃς δὴ τῶν ἀμφὶ Πρωταγόραν Ἡράκλειτόν τε καὶ\nτὴν πρὸς Παρμενίδην καὶ τοὺς ἀμφ’ αὐτὸν\nδιαμάχην ἐξελέγχει.\nὁ μὲν γὰρ Δημοκρίτου γεγονὼν\nἑταῖρος, ὁ Πρωταγόρας, ἄθεον ἐκτήσατο δόξαν·\nλέγεται γοῦν τοιᾷδε κεχρῆσθαι εἰσβολῇ ἐν τῷ Περὶ\nθεῶν συγγράμματι “Περὶ μὲν θεῶν οὐκ οἶδα οὔθ’\nὡς εἰσὶν οὔθ’ ὡς οὐκ εἰσὶν οὔθ’ ὁποῖοί τινες ἰδέαν.”\nὁ δὲ Δημόκριτος ἀρχὰς τῶν ὅλων ἔφη εἶναι τὸ κενὸν\nκαὶ τὸ πλῆρες· τὸ πλῆρες ὂν λέγων καὶ στερεὸν, τὸ\nδὲ κενὸν μὴ ὄν. διὸ καί φησι μηδὲν μᾶλλον τὸ ὂν\nτοῦ μὴ ὄντος εἶναι· ὅτι τε ἐξ ἀιδίου τὰ ὄντα ἐν τῷ\nκενῷ συνεχῶς καὶ ὀξέως κινεῖται.”\nὁ δὲ Ἡράκλειτος\nἀρχὴν τῶν πάντων ἔφη εἶναι τὸ πῦρ, ἐξ οὗ τὰ\nπάντα γίνεται, καὶ εἰς ὃ ἀναλύεται. ἀμοιβὴν γὰρ\nεἶναι τὰ πάντα, χρόνον τε ὡρίσθαι τῆς τῶν πάντων\nεἰς τὸ πῦρ ἀναλύσεως καὶ τῆς ἐκ τούτου γενέσεως.\nοἵδε μὲν οὖν πάντα κινεῖσθαι ἔφασαν· ὁ δὲ Παρμενίδης,\nτὸ γένος Ἐλεάτης ὢν, ἕν μὲν εἶναι τὸ πᾶν,\nἀγέννητον δὲ καὶ ἀκίνητον καὶ κατὰ σχῆμα σφαιροει-\n\n\n’δες ὑπάρχειν ἐδογμάτιζε. Παρμενίδου δὲ Μέλισσος\nἑταῖρος γέγονε, τὰ αὐτὰ τῷ Παρμενίδῃ δοξάζων.\nτούτων δὴ οὖν πέρι ὁποῖα ὁ Πλάτων’ ἐν τῷ Θεαιτήτῳ\nδιέξεισιν ἄκουε\n“Ἐκ δὲ δὴ φορᾶς τε καὶ κινήσεως καὶ κράσεως\nπρὸς ἄλληλα γίνεται πάντα ἃ δή φαμεν εἶναι,\nοὐκ ὀρθῶς προσαγορεύοντες. ἔστι μὲν γὰρ οὐδέποτε\nοὐδὲν, ἀεὶ δὲ γίνεται. καὶ περὶ τούτου πάντες ἐξαίσιοι\nσοφοὶ πλὴν Παρμενίδου ξυμφέρεσθον, Πρωταγόρας\nτε καὶ Ἡράκλειτος καὶ Ἐμπεδοκλῆς, καὶ τῶν\nποιητῶν οἷ ἄκροι τῆς ποιήσεως ἑκατέρας, κωμῳδίας\nμὲν Ἐπίχαρμος, τραγῳδίας δὲ Ὅμηρος, εἰπὼν\nὨκεανόν τε θεῶν γένεσιν καὶ μητέρα Τηθύν,\nπάντα εἴρηκεν ἔκγονα ῥοῆς τε καὶ κινήσεως. ἢ οὐ\nδοκεῖ τοῦτο λέγειν;\nἜμοιγε.\nΤίς οὖν ἂν ἔτι πρός γε τοσοῦτον στρατόπεδον\nκαὶ στρατηγὸν Ὅμηρον δύναιτο ἀμφισβητήσας μὴ καταγέλαστος\nγενέοθαι;”\nΕἶθ’ ἐξῆς προïὼν τῷ λόγῳ ἐπιφέρει λέγων\n“ Προσιτέον οὖν ἐγγυτέρω, ὡς ὁ ὑπὲρ Πρωταγόρου\nλόγος ἐπέταττε, καὶ σκεπτέον τὴν φερομένην\nταύτην οὐσίαν διακρούοντα, εἴτε ὑγιὲς εἴτε σαθρὸν\nφθέγγεται. μάχη δ’ οὖν περὶ αὐτῆς οὐ φαύλη οὐδ’\nὀλίγοις γέγονε.\nΠολλοῦ καὶ δεῖ φαύλη εἶναι, ἀλλὰ περὶ μὲν τὴν\nc Ἰωνίαν ἐπιδίδωσι πάμπολυ. οἱ γὰρ τοῦ Ἡρακλείτον\nἑταῖροι χορηγοῦσι τούτου τοῦ λόγου μάλα\nἐρρωμένως.\nΤῷ τοι, ὠ φίλε Θεόδωρε, μᾶλλον σκεπτέον καὶ\nἐξ ἀρχῆς 9 ὥσπερ αὐτοὶ ὑποτείνονται.\nΠαντάπασι μὲν οὖν. καὶ γὰρ, ὠ Σώκρατες,\nπερὶ τούτων τῶν Ἡρακλειτείων, ἢ ὥσπερ σὺ λέγεις\nὉμηρείων τε καὶ ἔτι παλαιοτέρων, αὐτοῖς μὲν τοῖς\nπερὶ τὴν Ἔφεσον, ὅσοι προσποιοῦνται ἔμπειροι εἶναι,\nοὐδὲν μᾶλλον οἷόν τε διαλεχθῆναι ἢ τοῖς οἰστρῶσιν.\nἀτεχνῶς γὰρ κατὰ τὰ συγγράμματα φέρονται, τὸ δὲ\nἐπιμεῖναι ἐπὶ λόγῳ καὶ ἐρωτήματι καὶ ἡσυχίως ἐν\nμέρει ἀποκρίνασθαί τε καὶ ἐρέσθαι, ἧττον αὐτοῖς ἔνι\nἢ τὸ μηδέν· μᾶλλον δὲ ὑπερβάλλει τὸ οὐδ’ οὐδὲν\nπρὸς τὸ μηδὲ σμικρὸν ἐνεῖναι τοῖς ἀνδράσιν ἡσυχίας.\nἀλλ’ ἄν τινά τι ἔρῃ, ὥσπερ ἐκ φαρέτρας ῥηματίσκια\nαἰνιγματώδη ἀνασπῶντες ἀποτοξεύουσι, καὶ ἂν τούτου\nζητῇς λόγον λαβεῖν, τί εἴρηκεν, ἑτέρῳ πεπλήξῃ\nκαινῶς μετωνομασμένῳ, περανεῖς δὲ οὐδέποτε οὐδὲν\nπρὸς οὐδένα αὐτῶν, οὐδέ γε ἐκεῖνοι αὐτοὶ πρὸς ἀλλήλους,\nἀλλ’ εὖ πάνυ φυλάττουσι τὸ μηδὲν βέβαιον\nἐὰν εἶναι μήτ’ ἐν λόγῳ μήτ’ ἐν ταῖς αὑτῶν ψυχαῖς,\nἡγούμενοι, ὡς ἐμοὶ δοκεῖ, αὐτὸ στάσιμον εἶναι. τούτῳ\nδὲ πάνυ πολεμοῦσι, καὶ καθ’ ὅσον δύνανται πανταχόθεν\nἐκβάλλουσιν.\nἼσως, ὦ Θεόδωρε, τοὺς ἄνδρας μαχομένους\nἑώρακας, εἰρηνεύουσι δὲ οὐ συγγέγονας· οὐ γάρ σοι\nἑταῖροί εἰσιν. ἀλλ’, οἶμαι, τὰ τοιαῦτα τοῖς μαθηταῖς\nἐπὶ σχολῆς φράζουσιν, οὓς ἂν βούλωνται ὁμοίους\nαὑτοῖς ποιῆσαι.\nΠοίοις μαθηταῖς, ὠ δαιμόνιε; οὐδὲ γίγνεται τῶν\nτοιούτων ἕτερος ἑτέρου μαθητὴς, ἀλλ’ αὐτόματοι\nἀναφύονται, ὁπόθεν ἂν τύχῃ ἕκαστος αὐτῶν ἐνθουσιάσας,\nκαὶ τὸν ἕτερον ὁ ἕτερος οὐδὲν ἡγεῖται\nπάρα μὲν οὑν τούτων, ὅπερ ῃα ἔρων, οὐκ αν\n\n\nποτε λάβοις λόγον οὔτε ἑκόντων οὔτε ἀκόντων· αὐτοὺς\nδὲ δεῖ παραλαβόντας ὥσπερ πρόβλημα ἐπισκοπεῖσθαι.\nΚαὶ μετρίως γε λέγεις. Τὸ δὲ δὴ πρόβλημα\nἄλλο τι παρειλήφαμεν παρὰ μὲν τῶν ἀρχαίων, μετὰ\nποιήσεως ἐπικρυπτομένων τοὺς πολλοὺς, ὡς ἡ γένεσις\nτῶν πάντων Ὠκεανός τε καὶ Τηθὺς ῥεῦμα τυγχάνει\nκαὶ οὐδὲν ἕστηκε, παρὰ δὲ τῶν ὑστέρων, ἅτε\nσοφωτέρων, ἀναφανδὸν ἀποδεικνυμένων, ἵνα καὶ οἱ\nσκυτοτόμοι αὐτῶν τὴν σοφίαν μάθωσιν ἀκούσαντες\nκαὶ παύσωνται ἠλιθίως οἰόμενοι τὰ μὲν ἑστάναι, τὰ\nδὲ κινεῖσθαι τῶν ὄντων, μαθόντες δὲ ὅτι πάντα κινεῖται\nτιμῶσιν αὐτούς; ὀλίγου δὲ ἐπελαθόμην, ὦ\nΘεόδωρε, ὅτι ἄλλοι αὖ τἀναντία τούτοις ἀπεφήναντο,\nΟἷον ἀκίνητον τελέθει τῷ πάντ᾿ ὄνομ᾿ εἶναι,\nΚαὶ ἄλλα ὅσα Μέλισσοί τε καὶ Παρμενίδαι ἐναντιούμενοι\nΠᾶσι τούτοις διισχυρίζονται, ὡς ἕν τε πάντα\nἐστὶ καὶ ἕστηκεν αὐτὸ ἐν ἑαυτῷ, οὐκ ἔχον χώραν ἐν\nᾗ κινεῖται.\nΤούτοις οὖν, ὦ ἑταῖρε, πᾶσι τί χρησόμεθα;\nΚατὰ σμικρὸν γὰρ προϊόντες λελήθαμεν ἀμφοτέρων\nεἰς τὸ μέσον πεπτωκότες, καὶ ἐὰν μή πη\nἀμυνόμενοι διαφύγωμεν, δίκην δώσομεν ὥσπερ οἰ\nἐν ταῖς παλαίστραις διὰ γραμμῆς παίζοντες, ὅταν ὑπ᾿\nἀμφοτέρων ληφθέντες ἕλκωνται εἰς τἀναντία.”\nΤαῦτα μὲν ἐν Θεαιτήτῳ. Μεταβὰς δὲ ἑξῆς ἐπὶ\nΤὸν Σοφιστὴν αὖθις περὶ τῶν πρὸ αὐτοῦ γενομένων\nφυσικῶν φιλοσόφων τοιάδε φησίν\n“Εὐκόλως μοι δοκεῖ Παρμενίδης ἡμῖν διειλέχθαι\nΚαὶ πᾶς ὅστις ἡμῖν πώποτε ἐπὶ κρίσιν ὥρμησε τοῦ τὰ\nὄντα διορίσασθαι πόσα τε καὶ ποῖά ἐστι. — Μῦθόν\n\n\n\nτινα ἕκαστος φαίνεταί μοι διηγεῖσθαι, παισὶν ὡς\nοὖσιν ἡμῖν. ὁ μὲν ὡς τρία τὰ ὄντα, πολεμεῖ δὲ ἀλλήλοις\nἐνίοτε αὐτῶν ἄττα πη, τοτὲ δὲ καὶ φίλα γιγνόμενα\nγάμους τε καὶ τόκους καὶ τροφὰς τῶν ἐκγόνων\nπαρέχεται· δύο δὲ ἕτερος εἰπὼν, ὑγρὸν καὶ ξηρὸν ἢ\nθερμὸν καὶ ψυχρὸν, συνοικίζει τε αὐτὰ καὶ ἐκδίδωσι.\nτὸ δὲ παρ’ ἡμῖν Ἐλεατικὸν ἔθνος ἅπαν, ἀπὸ Ξενοφάνους\nτε καὶ ἔτι πρόσθεν ἀρξάμενον, ὡς ἑνὸς ὄντος\nτῶν πάντων καλουμένων, οὕτω διεξέρχεται τοῖς μύθοις.\nἸάδες δέ τινες καὶ Σικελικαὶ ὕστερον Μοῦσαι\nξυνενόησαν ὅτι συμπλέκειν ἀσφαλέστερον ἀμφότερα\nκαὶ λέγειν ὡς τὸ ὂν πολλά τε καὶ ἴν ἐστιν, ἔχθρᾳ δὲ\nκαὶ φιλίᾳ συνέχεται. διαφερόμενον γὰρ ἀεὶ ξυμφέρεται,\nφασὶν αἶ συντονώτεραι τῶν Μουσῶν· αἱ δὲ\nμαλακώτεραι τὸ μὲν ἀεὶ ταῦτα οὕτως ἔχειν ἐχάλασαν·\nἐν μέρει δὲ τοτὲ μὲν ἓν εἶναί φασι τὸ πᾶν καὶ φίλον\nὑπ’ Ἀφροδίτης, τοτὲ δὲ πολλὰ καὶ πολέμιον αὐτὸ\nαὑτῷ διὰ νεῖκός τι. ταῦτα δὲ πάντα εἰ μὲν ἀληθῶς\nτις ἢ μὴ τούτων εἴρηκε, χαλεπὸν καὶ πλημμελὲς οὕτω\nμεγάλα κλεινοῖς καὶ παλαιοῖς ἀνδράσιν ἐπιτιμᾶν.”\nΚαὶ μετὰ βραχέα ἐπιλέγει\n“Τοὺς μὲν τοίνυν διακριβολογουμένους ὄντος τε\nπέρι καὶ μὴ πάντας μὲν οὐ διεληλύθαμεν, ὅμως δ’\nἱκανῶς ἐχέτω· τοὺς δὲ ἄλλως λέγοντας αὖ θεατέον,\nἵν᾿ ἐκ πάντων ἴδωμεν ὅτι τὸ ὂν τοῦ μὴ ὄντος οὐδὲν\nεὐπορώτερον εἰπεῖν ὅ τι ποτέ ἐστιν.\nΟὐκοῦν πορεύεσθαι χρὴ καὶ ἐπὶ τούτους.\nΚαὶ μὴν ἔοικέ γε ἐν αὐτοῖς οἶον γιγαντομαχία\nτις εἷναι διὰ τὴν ἀμφισβήτησιν περὶ τῆς οὐσίας πρὸς\nἀλλήλους.\nΠῶς;\nΟἱ μὲν εἰς γῆν ἐξ οὐρανοῦ καὶ τοῦ ἀοράτου πάντα\n\n\nἕλκουσι, ταῖς χερσὶν ἀτεχνῶς πέτρας καὶ δρῦς περιλαμβάνοντες.\nτῶν γὰρ τοιούτων ἐφαπτόμενοι πάντων\nδιισχυρίζονται τοῦτο εἶναι μόνον ὃ παρέχει πρόσ\nβολὴν καὶ ἐπαφήν τινα , ταὐτὸν σῶμα καὶ οὐσίαν\nὁριζόμενοι , τῶν δὲ ἄλλων εἴ τις φήσει μὴ σῶμα ἔχον\nεἶναι, καταφρονοῦντες τὸ παράπαν καὶ οὐδὲν ἐθέλοντες\nἄλλο ἀκούειν.\nἮι δεινοὺς εἴρηκας ἄνδρας· ἤδη γὰρ καὶ ἐγὼ\nτούτων πλέον οἷς προσέτυχον.\nΤοιγαροῦν οἱ πρὸς αὐτοὺς ἀμφισβητοῦντες\nμάλα εὐλαβῶς ἄνωθεν ποθὲν ἀμύνονται, νοητὰ\nἄττα καὶ ἀσώματα εἴδη βιαζόμενοι τὴν ἀληθινὴν\nοὐσίαν εἶναι· τὰ δὲ ἐκείνων σώματα καὶ τὴν λεγομένην\nὑπὸ τούτων ἀλήθειαν κατὰ σμικρὰ διαθραύοντες\nἐν τοῖς λόγοις γένεσιν ἀντὶ οὐσίας φε-\nρομένην τινὰ προσαγορεύουσιν. ἐν μέσῳ δὲ περὶ\nταῦτα ἄπλετος ἀμφοτέρων μάχη τις, ὦ Θεαίτητε, ἀεὶ\nξυνέστηκεν.\nἈληθῆ.”\nΔιὰ δὴ τοσούτων τοὺς πρὸ αὐτοῦ φυσικοὺς\nφιλοσόφους διαβέβληκεν ὁ Πλάτων. ὁποίαν δὲ αὐτὸς\nπερὶ τῶν ἐζητημένων ἐπήγετο δόξαν ἐν τοῖς πρὸ\nτούτου διειλήφαμεν, ὅτε συμφωνεῖν αὐτὸν τοῖς\nἘβραίων δόγμασι καὶ τῇ Μώσεως συντρέχειν περὶ\nτοῦ ὄντος διδασκαλίᾳ παριστῶμεν.\nΚαὶ τοὺς αὐτοῦ δὲ τοῦ Πλάτωνος διαδόχους\nφέρε τῷ λόγῳ θεωρήσωμεν. Πλάτωνά φασιν ἐν Ἀκα-\nδημίᾳ συστησάμενον τὴν διατριβὴν πρῶτον Ἀκαδημαϊκὸν\nκληθῆναι, καὶ τὴν ὀνομασθεῖσαν Ἀκαδημαϊκὴν\nφιλοσοφίαν συστήσασθαι. μετὰ δὲ Πλάτωνα\nΣπεύσιππον τὸν ἐξ ἀδελφῆς Πλάτωνος, τῆς Ποτώνης,\nεἶτα Ξενοκράτην, ἔπειτα Πολέμωνα τὴν διατρι-\n\n\nβῆν ὑποδέξασθαι.\nτούτους δὲ ἀφ᾿ ἑστίας ἀρξαμένους\nεὐθὺς τὰ Πλατωνικά φασι παραλύειν, στρεβλοῦντας\nτὰ τῷ διδασκάλῳ φανέντα ξένων εἰσαγωγαῖς\nδογμάτων , ὥστε σοι μὴ εἰς μακρὸν ἐλπίζειν τὴν τῶν\nθαυμαστῶν ἐκείνων διαλόγων ἰσχὺν ἀποσβῆναι, ἅμα\nτε τῇ τοῦ ἀνδρὸς τελευτῇ καὶ τὴν τῶν δογμάτων\nδιαδοχὴν συναποτελευτῆσαι· μάχης ἐντεῦθεν καὶ\nστάσεως ἀπὸ τῶνδε ἀρξαμένης, οὔποτε καὶ εἰς δεῦρο\nδιαλειπούσης , τοὺς τὰ αὐτῷ φίλα ζηλοῦν ἀσπαζομένους\nοὐδένας μὲν ὄντας, πλὴν εἰ μὴ εἶς που ἢ δεύτερος\nἐν ὅλῳ τῷ βίῳ, ἢ καί τινες ἄλλοι κομιδῇ βραχεῖς\nτὸν ἀριθμὸν, οὐδ᾿ αὐτοὶ πάμπαν ἀλλότριοι τῆς\nἐπιπλάστου σοφιστείας· ἐπεὶ καὶ οἱ πρόσθεν τὸν\nΠλάτωνα διαδεξάμενοι τοιοίδε τινες διαβέβληνται.\nΠολέμωνα γάρ φασι διαδέξασθαι Ἀρκεσίλαον, ὃν\nδὴ κατέχει λόγος ἀφέμενον τῶν Πλάτωνος δογμάτων\nξένην τινὰ καὶ, ὥς φασι, δευτέραν συστήσασθαι\nἈκαδημίαν. φάναι γὰρ περὶ ἁπάντων ἐπέχειν δεῖν·\nεἶναι γὰρ πάντα ἀκατάληπτα καὶ τοὺς εἰς ἑκάτερα\nλόγους ἰσοκρατεῖς ἀλλήλοις, καὶ τὰς αἰσθήσεις δὲ\nἀπίστους εἶναι καὶ πάντα λόγον. ἐπῄνει γοῦν ῾Ησιόδου\nτουτὶ τὸ ἀπόφθεγμα\nκρύψαντες γὰρ ἔχουσι θεοὶ νόον ἀνθρώποισιν.\nἐπειρᾶτο δὲ καὶ παράδοξά τινα ἀνακαινίζειν.\nμετὰ\nδὲ τὸν Ἀρκεσίλαον τοὺς ἀμφὶ Καρνεάδην καὶ Κλειτόμαχον,\nτῆς τῶν προτέρων δόξης ἀποτραπέντας, τρίτης\nἈκαδημίας αἰτίους γενέσθαι φασίν. ἔνιοι δὲ καὶ\nτετάρτην προστιθέασι τὴν τῶν περὶ τὸν Φίλωνα καὶ\nΧαρμίδην. τινὲς δὲ καὶ πέμπτην καταλέγουσι τὴν\nτῶν περὶ τὸν Ἀντίοχον.\nΤοιαύτη μέν τις ἡ αὐτοῦ Πλάτωνος ὑπῆρξε δια-\n\n\nδοχή. ὁποῖοι δὲ γεγόνασιν οἵδε τὸν τρόπον,\nἀνάγνωθι τὰς ὧδε ἐχούσας Νουμηνίου τοῦ Πυθαγορείου\nφωνὰς, ἃς τέθειται ἐν τῷ πρώτῳ ὧν ἐπέγραψε\n‘ Περὶ τῆς τῶν Ἀκαδημαϊκῶν πρὸς Πλάτωνα\nδιαστάσεως.”\n“Ἐπὶ μὲν τοίνυν Σπεύσιππον τὸν Πλάτωνος\nμὲν ἀδελφιδοῦν, Ξενοκράτην δὲ τὸν διάδοχον τοῦ\nΣπευσίππου, Πολέμωνα δὲ ἐκδεξάμενον τὴν σχολὴν\nπαρὰ Ξενοκράνους, ἀεὶ τὸ ἦθος διετείνετο τῶν\nδογμάτων σχεδόν τι ταὐτὸν, ἕνεκά γε τῆς μήπω ἐποχῆς\nταυτησὶ τῆς πολυθρυλήτου τε καὶ εἰ δή τινων\nτοιούτων ἄλλων. ἐπεὶ εἴς γε τὰ ἄλλα πολλαχῆ παραλύοντες,\nτὰ δὲ στρεβλοῦντες, οὐκ ἐνέμειναν τῇ πρώτῃ\nδιαδοχῇ· ἀρξάμενοι δὲ ἀπ’ ἐκείνου καὶ θᾶττον καὶ\nβράδιον διίσταντο προαιρέσει ἢ ἀγνοίᾳ, τὰ δὲ δή\nτινι αἰτίᾳ ἄλλῃ οὐκ ἀφιλοτίμῳ ἴσως.\nκαὶ οὐ μὲν\nβούλομαί τι φλαῦρον εἰπεῖν διὰ Ξενοκράτην, μᾶλλον\nμὴν ὑπὲρ Πλάτωνος ἐθέλω. καὶ γάρ με δάκνει ὅτι\nμὴ πᾶν ἔπαθόν τε καὶ ἔδρων σώζοντες τῷ Πλάτωνι\nκατὰ πάντα πάντη πᾶσαν ὁμοδοξίαν. καίτοι ἄξιος ἦν\nαὐτοῖς ὁ Πλάτων’, οὐκ ἀμείνων μὲν Πυθαγόρου τοῦ\nμεγάλου, οὐ μέντοι ἴσως οὐδὲ φλαυρότερος ἐκείνου,\nᾧ συνακολουθοῦντες σεφθέντες τε οἱ γνώριμοι ἐγένοντο\nπολυτιμητίζεσθαι αἰτιώτατοι τὸν Πυθαγόραν.\nτοῦτο δὲ οἶ Ἐπικούρειοι οὐκ ὤφελον μὲν, μαθόντες\nδ’ οὖν ἐν οὐδενὶ μὲν ὤφθησαν Ἐπικούρῳ ἐναντία\nθέμενοι οὐδαμῶς, ὁμολογήσαντες δὲ εἶναι σοφῷ\nσυνδεδογμένοι καὶ αὐτοὶ διὰ τοῦτο ἀπέλαυσαν τῆς\nπροσρήσεως εἰκότως· ὑπῆρξέ τε ἐκ τοῦ ἐπὶ\nτοῖς μετέπειτα Ἐπικουρείοις μηδ’ αὐτοῖς εἰπεῖν πω\nἐναντίον οὔτε ἀλλήλοις οὔτε Ἐπικούρῳ μηδὲν εἰς\nμηδὲν, ὅτου καὶ μνησθῆναι · ἄξιον· ἀλλ᾿\n\n\nπαρανόμημα, μᾶλλον δὲ ἀσέβημα, καὶ κατέγνωσται\nτὸ καινοτομηθέν. καὶ διὰ τοῦτο οὐδεὶς οὐδὲ τολμᾷ,\nκατὰ πολλὴν δὲ εἰρήνην αὐτοῖς ἠρεμεῖ τὰ δόγματα\nὑπὸ τῆς ἐν ἀλλήλοις αἰεί ποτε συμφωνίας. ἔοικέ τε\nἡ Ἐπικούρου διατριβὴ πολιτείᾳ τινὶ ἀληθεῖ, ἀστασιαστοτάτῃ,\nκοινὸν ἴνα νοῦν, μίαν γνώμην ἐχούσῃ·\nἀφ’ ἧς ἦσαν καὶ εἰσὶ καὶ, ὡς ἔοικεν, ἔσονται φιλακόλουθοι.\nτὰ δὲ τῶν Στωϊκῶν ἐστασίασται, ἀρξάμενα\nἀπὸ τῶν ἀρχόντων καὶ μηδέπω τελευτῶντα\nκαὶ νῦν. ἐλέγχουσι δὲ ἀγαπώντως ὑπὸ δυσμενοῦς\nἐλέγχου, οἱ μέν τινες αὐτόν ἐμμεμενηκότες ἔτι, οἶ\nδ’ ἤδη μεταθέμενοι. εἴξασιν οὖν οἱ πρῶτοι ὀλιγαρχικωτέροις,\nοἳ δὴ διαστάντες ὑπῆρξαν εἰς τοὺς μετέπειτα\nπολλῆς μὲν τοῖς προτέροις, πολλῆς δὲ τῆς ἀλληλοις\nἐπιτιμήσεως αἴτιοι, εἰσέτι ἑτέρων ἕτεροι Στωϊκώτεροι·\nκαὶ μᾶλλον ὅσοι πλέον ἐπὶ τὸ τεχνικὸν\nὤφθησαν μικρολόγοι· αὐτοὶ γὰρ οὗτοι τοὺς ἑτέρους\nὑπερβαλλόμενοι τῇ τε πολυπραγμοσύνῃ τοῖς τε σκαριφηθμοῖς\nἐπετίμων θάττον.\nπολὺ μέντοι τούτων\nπρότερον ταὐτὰ ἔπαθον οἶ ἀπὸ Σωκράτους ἀφελκύσαντες\nδιαφόρους τοὺς λόγους, ἰδίᾳ μὲν Ἀρίστιππος,\nἰδίᾳ δὲ Ἀντισθένης, καὶ ἀλλαχοῦ ἰδίᾳ οἱ Μεγαρικοί\nτε καὶ Ἐρετρικοὶ, ἢ εἴ τινες ἄλλοι μετὰ τούτων.\nαἴτιον δὲ, ὅτι τρεῖς θεοὺς τιθεμένου Σωκράτους\nκαὶ φιλοσοφοῦντος αὐτοῖς ἐν τοῖς προσήκουσιν ἑκάστῳ\nῥυθμοῖς, οἶ διακούσαντες τοῦτο μὲν ἠγνόουν,\nᾤοντο δὲ λέγειν πάντα αὐτὸν εἰκῆ καὶ ἀπὸ τῆς νικώσης\nαἰεὶ προστυχῶς ἄλλοτε ἄλλης τύχης, ὅπως πνέοι.\nὁ δὲ Πλάτων’ πυθαγορίσας, ᾔδει δὲ τὸν Σωκράτην\nμηδαμόθεν ἢ ἐκεῖθεν διὰ τὰ αὐτὰ ταῦτα εἰπεῖν τε\nκαὶ γνόντα εἰρηκέναι,) ὧδε οὖν καὶ αὐτὸς συνεδήσατο\nσατο τὰ πράγματα, οὔτε εἰωθότως, οὔτε δὲ εἰς τὸ\n\n\nφανερόν· διαγαγὼν δὲ ἕκαστα ὅπη ἐνόμιζεν, ἐπικρυψάμενος\nἐν μέσῳ τοῦ δῆλα εἶναι καὶ μὴ δῆλα, ἀσφαλῶς\nμὲν ἐγράψατο, αὐτὸς δὲ αἰτίαν παρέσχε τῆς μετ’\nαὐτὸν στάσεως τε ἅμα καὶ διολκῆς τῶν δογμάτων, οὐ\nφθόνῳ μὲν, οὐδέ γε δυσνοίᾳ· ἀλλ’ οὐ βούλομαι ἐπὶ\nἀνδράσι πρεσβυτέροις εἰπεῖν ῥήματα οὐκ ἐναίσιμα.\nτοῦτο δὲ χρὴ μαθόντας ἡμὰς ἐπενεγκεῖν ἐκεῖσε μᾶλλον\nτὴν γνώμην, καὶ ὥσπερ ἐξ ἀρχῆς προυθέμεθα\nχωρίζειν αὐτὸν Ἀριστοτέλους καὶ Ζήνωνος, οὕτω καὶ\nνῦν τῆς Ἀκαδημίας, ἐὰν ὁ θεὸς ἀντιλάβηται, Χωρίζοντες\nἐάσομεν αὐτὸν ἐφ’ ἑαυτοῦ νῦν εἶναι Πυθαγόρειον·\nὡς νῦν μανικώτερον ἢ Πενθεῖ τινι προσῆκε\nδιελκόμενος πάσχει μὲν κατὰ μέλη, ὅλος δ’ ἐξ ὅλου\nἑαυτοῦ μετατίθεταί τε καὶ ἀντιμετατίθεται οὐδαμῶς.\nὅπως οὖν ἀνὴρ μεσεύων Πυθαγόρου καὶ Σωκράτους,\nτοῦ μὲν τὸ σεμνὸν ὑπαγαγὼν μέχρι τοῦ φιλανφρώπου,\nτοῦ δὲ τὸ κομψὸν τοῦτο καὶ παιγνιῆμον\nἀναγαγὼν ἀπὸ τῆς εἰρωνείας εἰς ἀξίωμα καὶ ὄγκον,\nκαὶ αὐτὸ τοῦτο κεράσας Σωκράτει Πυθαγόραν, τοῦ\nμὲν δημοτικώτερος, τοῦ δὲ σεμνότερος ὤφθη.\n“ Ἀλλ’ “Ἀλλ᾿ οὐ γάρ τι ταῦτα διαιτήσων\nπερὶ τούτων οὔσης νῦν μοι τῆς ζητήσεως· ἃ δὲ προυδέδοκτο\nκαὶ εἶμι ἐκεῖσε, ἢ δὴ φροῦδος ἀναδραμεῖν\nδοκῶ μοι, μὴ καί που ἀποκρουσθῶμεν τῆς ὁδοῦ τῆς\nφερούσης.\nΠολέμωνος δὲ ἐγένοντο γνώριμοι Ἀρκεσίλαος\nκαὶ Ζήνων· πάλιν γὰρ αὐτῶν μνησθήσομαι\nἐπὶ τέλει. Ζήνωνα μὲν οὖν μέμνημαι εἰπὼν Ξενοκράτει,\nεἶτα δὲ Πολέμωνι φοιτῆσαι, αὖθις δὲ παρὰ\nΚράτητι κυνίσαι· νυνὶ δὲ αὐτῷ λελογίσθω ὅτι καὶ\nΣτίλπωνός τε μετέσχε καὶ τῶν λόγων τῶν Ἡρακλειτείων.\nἐπεὶ γὰρ συμφοιτῶντες παρὰ Πολέμωνι\nἐφιλοτιμήθησαν ἀλλήλοις, συμπαρέλαβον εἰς τὴν πρὸς\n\n\nἀλλήλους μάχην ὁ μὲν Ἡράκλειτον καὶ Στίλπωνα ἅμα\nκαὶ Κράτητα, ὄν ὑπὸ μὲν Στίλπωνος ἐγένετο μαχητῆς,\nὑπὸ δὲ Ἡρακλείτου αὐστηρὸς, κυνικὸς δὲ ὑπὸ\nΚράτητος· ὁ δ’ Ἀρκεσίλαος Θεόφραστον ἴσχει καὶ\nΚράντορα τὸν Πλατωνικὸν καὶ Διόδωρον, εἶτα Πύρρωνα,\nὧν ὑπὸ μὲν Κράντορος πιθανουργικὸς, ὑπὸ\nΔιοδώρου δὲ σοφιστὴς, ὑπὸ δὲ Πύρρωνος ἐγένετο\nπαντοδαπὸς καὶ ἴτης καὶ οὐδέν.\nὃ καὶ ἐλέγετο\nπερὶ αὐτοῦ ᾀδόμενόν τι ἔπος παραγωγὸν καὶ\nὑβριστικον,\nπρόσθε Πλάτων’, ὄπιθεν Πυρρῶν, μέσσος Διόδωρος.\nΤίμων δὲ καὶ ὑπὸ Μενεδήμου τὸ ἐριστικόν φησι λαβόντα\nἐξαρτυθῆναι, εἴπερ γε δή φησι περὶ αὐτοῦ\nτῇ μὲν ἔχων Μενεδήμου ὑπὸ στέρνοισι μόλυβδονθεύσεται, ἢ Πύρρωνα τὸ πὰν κρέας, ἢ Διόδωρον.\nταῖς οὖν Διοδώρου, διαλεκτικοῦ ὄντος, λεπτολογίαις\nτοὺς λογισμοὺς τοὺς πύρρωνος καὶ τὸ σκεπτικὸν\nκαταπλέξας διεκόσμησε λόγου δεινότητι τῇ Πλάτωνος\nφλήναφόν τινα κατεστωμυλμένον, καὶ ἔλεγε\nκαὶ ἀντέλεγε, καὶ μετεκυλινδεῖτο κἀκεῖθεν κἀντεῦθεν,\nἑκατέρωθεν, ὁπόθεν τύχοι, παλινάγρετος καὶ\nδύσκριτος καὶ παλίμβολός τε ἅμα καὶ παρακεκινδυνευμένος,\nοὐδέν τε εἰδὼς, ὡς αὐτὸς ἔφη, γενναῖος\nὤν· εἶτά πως ἐξέβαινεν ὅμοιος τοῖς εἰδόσιν, ὑπὸ\nσκιαγραφίας τῶν λόγων παντοδαπὸς πεφαντασμένος.”\nΤοῦ τε Ὁμηρικοῦ Τυδείδου ὁποτέροις μετείη\nἀγνοουμένου, οὔτε εἰ Τρῶσίν ὁμιλέοι οὔτε εἰ καὶ\nἈχαιοῖς, οὐδὲν ἧττον Ἀρκεσίλαος ἠγνοεῖτο. τὸ γὰρ\nἕνα τε λόγον καὶ ταὐτόν ποτ’ εἰπεῖν οὐκ ἐνῆν ἐν αὐτῷ,\nοὐδέ γε ἠξίου ἀνδρὸς εἶναί πω τὸ τοιοῦτο δεξιοῦ\nοὐδαμῶς. ὠνομάζετο οὖν\n\n\nδεινὸς σοφιστὴς, τῶν ἀγυμνάστων σφαγεύς.\nὥσπερ γὰρ αἱ ἔμπουσαι ἐν τοῖς φαντάσμασι τοῖς\nτῶν λόγων ὑπὸ παρασκευῆς τε καὶ μελέτης ἐφάρματτεν,\nἐγοήτευεν, οὐδὲν εἶχεν εἰδέναι οὔτε αὐτὸς οὔτε\nτοὺς ἄλλους ἐᾶν· ἐδειμάτου δὲ καὶ κατεθορύβει, καὶ\nσοφισμάτων γε καὶ λόγων κλοπῆς φερόμενος τὰ πρῶτα\nκατέχαιρε τῷ ὀνείδει, καὶ ἡβρύνετο θαυμαστῶς, ὅτι\nμήτε τί αἰσχρὸν ἢ καλὸν , μήτε ἀγαθὸν μήτε αὖ κα-\nκόν ἐστι τί ᾔδει , ἀλλ᾿ ὁπότερον εἰς τὰς ψυχὰς πέσοι\nτοῦτο εἰπὼν, αὖθις μεταβαλὼν ἀνέτρεπεν ἂν πλεοναχῶς\nἢ δι᾿ ὅσων κατεσκευάκει.\nἦν οὖν ὕδραν\nτέμνων ἑαυτὸν καὶ τεμνόμενος ὑφ᾿ ἑαυτοῦ, ἀμφότερα\nἀλλήλων δυσκρίτως, καὶ τοῦ δέοντος ἀσκέπτως, πλὴν\nτοῖς ἀκούουσιν ἤρεσεν, ὁμοῦ τῇ ἀκροάσει εὐπρόσωπον\nὄντα θεωμένοις· ἦν οὖν ἀκουόμενος καὶ βλεπόμενος\nἥδιστος , ἐπεί τε προσειθίσθησαν ἀποδέχεσθαι\nαὐτοῦ τοὺς λόγους ἰόντας ἀπὸ καλοῦ προσώπου τε\nκαὶ στόματος οὐκ ἄνευ τῆς ἐν τοῖς ὄμμασι φιλοφροσύνης.\nδεῖ δὲ ταῦτα ἀκοῦσαι μὴ ἁπλῶς, ἀλλ᾿ ἔσχεν\nὧδε ἐξ ἀρχῆς. συμβαλὼν γὰρ ἐν παισὶ Θεοφράστῳ,\nἀνδρὶ πράῳ καὶ οὐκ ἀφυεῖ τὰ ἐρωτικὰ, διὰ τὸ καλὸς\nεἶναι , ἔτι ὢν ὡραῖος , τυχὼν ἐραστοῦ Κράντορος τοῦ\nἈκαδημαικοῦ, προσεχώρησε μὲν τούτῳ, οἷα δὲ τὴν\nφύσιν οὐκ ἀφυὴς, τρεχούσῃ χρησάμενος αὐτῇ ῥᾳδίᾳ,\nθερμουργὸς ὑπὸ φιλονεικίας, μετασχὼν μὲν\nρου εἰς τὰ πεπανουργημένα πιθάνια ταῦτα τὰ κομψὰ,\nὡμιληκὼς δὲ Πύρρωνι· (ὁ δὲ Πυρρῶν ἐκ Δημοκρίτου\nὥρμητο ὁπόθεν γέ ποθεν·) οὗτος μὲν δὴ ἔνθεν\nκαταρτυθεὶς, πλὴν τῆς προσρήσεως, ἐνέμεινε Πύρρωνι,\nὡς τῇ πάντων ἀναιρέσει.\nΜνασέας γοῦν\nκαὶ Φιλόμηλος καὶ Τίμων οἶ σκεπτικοὶ σκεπτικὸν αὐτὸν\nπροσονομάζουσιν, ὥσπερ καὶ αὐτοὶ ἦσαν, ἀναι-\n\n\nροῦντα καὶ αὐτὸν τὸ ἀληθὲς καὶ τὸ ψεῦδος καὶ τὸ\nπιθανόν.\nλεχθεὶς οὖν αἰτίᾳ τῶν Πυρρωνείων Πυρρώνειος,\nαἰδοῖ τοῦ ἐραστοῦ ὑπέμεινε λέγεσθαι Ἀκαδημαϊκὸς\nἔτι. ἦν μὲν τοίνυν Πυρρώνειος , πλὴν τοῦ\nὀνόματος· ᾿Ακαδημαϊκὸς δ᾿ οὐκ ἦν , πλὴν τοῦ λέγεσθαι.\nοὐ γὰρ πείθομαι, τοῦ Κνιδίου Διοκλέους φάσκοντος\nἐν ταῖς ἐπιγραφομέναις Διατριβαῖς Ἀρκεσί-\nλαον φόβῳ τῶν Θεοδωρείων τε καὶ Βίωνος τοῦ\nσοφιστοῦ ἐπεισιόντων τοῖς φιλοσοφοῦσι καὶ οὐδὲν\nὀκνούντων ἀπὸ παντὸς ἐλέγχειν, αὐτὸν ἐξευλαβηθέντα,\nἵνα μὴ πράγματα ἔχῃ, μηδὲν μὲν δόγμα ὑπειπεῖν\nφαινόμενον, ὥσπερ δὲ τὸ μέλαν τῆς σηπίας προβαλέσθαι\nπρὸ ἑαυτοῦ τὴν ἐποχήν. τοῦτ᾿ οὖν ἐγὼ οὐ πείθομαι.\nοἱ δ᾿ οὖν ἔνθεν ἀφορμηθέντες, ὅ τε Ἀρκεσίλαος\nκαὶ Ζήνων, ὑπὸ τῶν τοιούτων ἀρωγῶν, ἀμφοτέροις\nσυμπολεμούντων λόγων, τῆς μὲν ἀρχῆς ὅθεν\nἐκ Πολέμωνος ὡρμήθησαν ἐπιλανθάνονται, διαστάντες\nδέ γε καὶ σφέας αὐτοὺς ἀρτύναντες,\nσὺν δ᾿ ἔβαλον ῥινοὺς, σὺν δ᾿ ἔγχεα, καὶ μένε᾿ ἀνδρῶνχαλκεοθωρήκων· ἀτὰρ ἀσπίδες ὀμφαλόεσσαιἔπληντ᾿ ἀλλήλῃσι, πολὺς δ᾿ ὀρυμαγδὸς ὀρώρει.ἀσπὶς ἄρ᾿ ἀσπίδ᾿ ἔρειδε, κόρυς κόρυν, ἀνέρα δ᾿ ἀνήρ\nἐδνοπάλιζεν.\nἔνθα δ᾿ ἅμ᾿ οἰμωγή τε καὶ εὐχωλὴ πέλεν ἀνδρῶνὀλλύντων τε καὶ ὀλλυμένων ,\nτῶν Στωϊκῶν·\nοἱ᾿ Ἀκαδημαϊκοὶ γὰρ οὐκ ἐβάλλοντο\nὑπ᾿ αὐτῶν, ἀγνοούμενοι ᾗ ἦσαν ἁλῶναι δυνατώτεροι.\nἡλίσκοντο δὲ, τῆς βάσεως αὐτοῖς σεισθείσης, εἰ μήτε\nἀρχὴν ἕλοιεν μήτε μάχεσθαι ἀφορμήν. ἡ μὲν δὴ\nἀρχὴ ἦν τὸ μὴ Πλατωνικὰ λέγοντας αὐτοὺς ἐλέγξαι·\nτὸ δὲ μηδ᾿ ἔχειν τινὰ ἀφορμὴν, ἣν εἷπον μόνον ἕν\nτι μετέστρεψαν ἀπὸ τοῦ ὅρου τοῦ περὶ τῆς καταλη-\n\n\nπτικῆς φαντασίας ἀφελόντες.\nὅπερ νῦν μὲν οὐκ\nἔστι μηνύειν μοι ἐν καιρῷ, μνησθήσομαι δ’ αὐτοῦ\nαὖθις ἐπὰν κατὰ τοῦτο μάλιστα γενέσθαι μέλλω. διαστάντες\nδ’ οὖν εἰς τὸ φανερὸν ἔβαλλον ἀλλήλους\nοὐχ οἶ δύο, ἀλλ’ ὁ Ἀρκεσίλαος τὸν Ζήνωνα. ὁ γὰρ\nΖήνων εἶχε δή τι τῇ μάχῃ σεμνὸν καὶ βαρὺ καὶ\nΚηφισοδώρου τοῦ ῥήτορος οὐκ ἄμεινον· ὃς δὴ ὁ\nΚηφισόδωρος, ἐπειδὴ ὑπ’ Ἀριστοτέλους βαλλόμενον\nἑαυτῷ τὸν διδάσκαλον Ἰσοκράτην ἐώρα, αὐτοῦ μὲν\nἈριστοτέλους ἦν ἀμαθὴς καὶ ἄπειρος, ὑπὸ δὲ τοῦ\nκαθορᾶν ἔνδοξα τὰ Πλάτωνος ὑπάρχοντα, οἰηθεὶς\nκατὰ Πλάτωνα τὸν Ἀριστοτέλην φιλοσοφεῖν, ἐπολέμει\nμὲν Ἀριστοτέλει, ἔβαλλε δὲ Πλάτωνα, καὶ κατηγόρει\nἀρξάμενος ἀπὸ τῶν ἰδεῶν, τελευτῶν εἰς τὰ ἄλλα, ἃ\nοὐδ’ αὐτὸς ᾔδει, ἀλλὰ τὰ νομιζόμενα ἀμφ’ αὐτῶν\nᾗ λέγεται ὑπονοῶν.\nπλὴν οὗτος μὲν ὁ\nᾧ ἐπολέμει μὴ μαχόμενος, ἐμάχετο ᾧ μὴ πολεμεῖν\nἐβούλετο. ὁ μέντοι Ζήνων καὶ αὐτὸς, ἐπειδὴ\nτοῦ Ἀρκεσιλάου μεθίετο, εἰ μὲν μηδὲ Πλάτωνι ἐπολέμει,\nλέμει, ἐφιλοσόφει δήπου ἐμοὶ κριτῇ πλείστου ἀξίως,\nἕνεκά γε τῆς εἰρήνης ταύτης. εἰ δ’ οὐκ ἀγνοῶν μὲν\nἴσως τὰ Ἀρκεσιλάου, τὰ μέντοι Πλάτωνος ἀγνοῶν,\nὡς ἐξ ὧν αὐτῷ ἀντέγραψεν ἐλέγχεται, ὅτι ἐποίησεν\nἐναντία καὐτὸς, μήτε ὃν ᾔδει πλήττων, ὅν τε οὐκ\nἐχρῆν ἀτιμότατα καὶ αἴσχιστα περιυβρικὼς, καὶ ταῦτα\nπολὺ κάκιον ἢ προσήκει κυνί.\nπλὴν διέδειξέ γε\nμὴν μεγαλοφροσύνῃ ἀποσχόμενος τοῦ Ἀρκεσιλάου.\nἤτοι γὰρ ἀγνοίᾳ τῶν ἐκείνου, ἢ δέει τῶν Στωϊκῶν,\nπολέμοιο μέγα στόμα πευκεδανοῖο\nἀπετρέψατο ἄλλῃ εἰς Πλάτωνα. ἀλλὰ καὶ περὶ μὲν\nτῶν Ζήνωνι εἰς Πλάτωνα καλῶς τε καὶ αἰδημόνως\n\n\nοὐδαμῶς νεωτερισθέντων εἰρήσεταί μοι αὖθίς ποτε,\nἐὰν φιλοσοφίας σχολὴν ἀγάγω. μή ποτε μέντοι ἀγά-\nγοιμι σχολὴν τοσαύτην, τοότου γοῦν ἕνεκεν, εἰ μὴ\nὑπὸ παιδιᾶς.\nτὸν δ᾿ οὖν Ζήνωνα ὁ Ἀρκεσίλαος\nἀντίτεχνον καὶ ἀξιόνικον ὑπάρχοντα θεωρῶν τοὺς\nπαρ᾿ ἐκείνου ἀποφερομένους λόγους καθῄρει, καὶ\nοὐδὲν ὤκνει.\nκαὶ περὶ μὲν τῶν ἄλλων ἃ ἐμεμάχητο\nἐκείνῳ οὔτ᾿ ἴσως εἰπεῖν ἔχω, εἴτε καὶ εἶχον,\nοὐδὲν ἔδει νῦν αὐτῶν μνησθῆναι· τὸ δὲ δόγμα τοῦτο\nαὐτοῦ πρώτου εὑρομένου, καὐτὸ καὶ τὸ ὄνομα βλέπων\nεὐδοκιμοῦν ἐν ταῖς Ἀθήναις , τὴν καταληπτικὴν\nφαντασίαν, πάσῃ μηχανῇ ἐχρῆτο ἐπ᾿ αὐτήν. ὁ δ᾿ ἐν\nτῷ ἀσθενεστέρῳ ὢν, ἡσυχίαν ἄγων, οὐ δυνάμενος\nἀδικεῖσθαι, Ἀρκεσιλάου μὲν ἀφίετο, πολλὰ ἂν εἰπεῖν\nἔχων, ἀλλ᾿ οὐκ ἤθελε, τάχα δὲ μᾶλλον ἄλλως, πρὸς\nδὲ τὸν οὐκέτι ἐν ζῶσιν ὄντα Πλάτωνα ἐσκιαμάχει,\nκαὶ τὴν ἀπὸ ἁμάξης πομπείαν πᾶσαν κατεθορύβει,\nλέγων ὡς οὔτ᾿ ἂν τοῦ Πλάτωνος ἀμυνομένου, ὑπερδικεῖν\nτε αὐτοῦ ἄλλῳ οὐδενὶ μέλον· εἴτε μελήσειεν\nἈρκεσιλάῳ, αὐτός γε κερδανεῖν ᾤετο ἀποτρεψάμενος\nἀφ᾿ ἑαυτοῦ τὸν Ἀρκεσίλαον. τοῦτο δὲ ᾔδη καὶ Ἀγα-\nθοκλέα τὸν Συρακόσιον ποιήσαντα τὸ σόφισμα ἐπὶ\nτοὺς Καρχηδονίους.\nοἱ Στωϊκοὶ δὲ ὑπήκουον ἐκπεπληγμένοι.\nἡ μοῦσα γὰρ αὐτοῖς οὐδὲ τότε ἦν φιλολόγος\nοὐδ᾿ ἐργάτις χαρίτων, ὑφ᾿ ὧν ὁ Ἀρκεσίλαος\nτὰ μὲν περικρούων , τὰ δὲ ὑποτέμνων, ἄλλα δ᾿ ὑπο\nσκελίζων, κατεγλωττίζετο αὐτοὺς καὶ πιθανὸς ἦν.\nτοιγαροῦν πρὸς οὓς μὲν ἀντέλεγεν ἡττωμένων, ἐν οἷς\nδὲ λέγων ἦν καταπεπληγμένων , δεδειγμένον πως\nτοῖς τότε ἀνθρώποις ὑπῆρχε μηδὲν εἷναι μήτ᾿ οὖν\nἔπος, μήτε πάθος, μήτε ἔργον ἔν βραχὺ, μηδὲ ἄχρηστον\nτοὐναντίον ὀφθῆναί ποτ᾿ ἂν, εἴ τι μὴ ᾿Αρκεσι-\n\nλάω δοκεῖ τῷ Πιταναίῳ· τῷ δ’ ἄρα οὐδὲν ἐδόκει\nοὐδ’ ἀπεφαίνετο οὐδὲν μᾶλλον ἢ ῥηματίσκια ταῦτ’\nεἶναι καὶ φόβους.”\n“Περὶ δὲ Λακύδου βούλομαί τι διηγήσασθαι\nἡδύ. ἢν μὲν δὴ Λακύδης ὑπογλισχρότερος, καί τινα\nτρόπον ὁ λεγόμενος οἰκονομικὸς, οὗτος ὁ εὐδοκιμῶν\nπαρὰ τοῖς πολλοῖς, αὐτὸς μὲν ἀνοιγνὺς τὸ ταμεῖον,\nαὐτὸς δ᾿ ἀποκλείων. καὶ προῃρεῖτο δὲ ὧν ἐδεῖτο,\nκαὶ ἄλλα τοιαῦτα ἐποίει πάντα δι’ αὐτουργίας, οὔ\nτί που αὐτάρκειαν ἐπαινῶν, οὐδ’ ἄλλως πενίᾳ χρώμενος,\nοὐδ’ ἀπορίᾳ δούλων, ᾧ γε ὑπῆρχον δοῦλοι\nὁπόσοι γοῦν· τὴν δὲ αἰτίαν ἔξεστιν εἰκάζειν.\nἐγὼ\nδὲ ὃ ὑπεσχόμην τὸ ἡδὺ διηγήσομαι. ταμιεύων γὰρ\nαὐτὸς ἑαυτῷ τὴν μὲν κλεῖδα περιφέρειν ἐφ’ ἑαυτοῦ\nοὐκ ᾤετο δεῖν, ἀποκλείσας δὲ κατετίθει μὲν ταύτην\nεἰς τι κοῖλον γραμματεῖον· σημηνάμενος δὲ δακτυ\nλίῳ τὸν μὲν δακτύλιον κατεκύλιε διὰ τοῦ κλείθρου\nἔσω εἰς τὸν οἶκον μεθιεὶς, ὥσθ’ ὕστερον ἐπειδὴ πάλιν\nἐλθὼν ἀνοίξειε τῇ κλειδὶ δυνησόμενος ἀνελὼν\nτὸν δακτύλιον, αὖθις μὲν ἀποκλείειν, εἶτα δὲ σημαίνεσθαι,\nεἶτα δ’ ἀναβάλλειν ὀπίσω πάλιν ἔσω τὸν\nδακτύλιον διὰ τοῦ κλείθρου.\nτοῦτο οὑν τὸ σοφὸν\nοἱ δοῦλοι κατανοήσαντες, ἐπειδὴ προίοι Λακύδης εἰς\nπερίπατον ἢ ὅποι ἄλλοσε, καὶ αὐτοὶ ἀνοίξαντες ἂν,\nκἄπειτα ὡς σφίσιν ἦν θυμὸς, τὸ μὲν φαγόντες, τὰ\nδ’ ἐμπιόντες, ἄλλα δὲ ἀράμενοι ἐκ περιόδου ταῦτα\nἐποίουν, ἀπέκλειον μὲν, ἐσημαίνοντο δὲ, καὶ τὸν δακτύλιον\nπολλά γε αὐτοῦ καταγελάσαντες εἰς τὸν οἶκον\nδιὰ τοῦ κλείθρου ἠφίεσαν.\nὁ οὖν Λακύδης\nπλήρη μὲν καταλιπὼν, κενὰ δὲ εὑρισκόμενος τὰ\nσκεύη, ἀπορῶν τῷ γιγνομένῳ, ἐπειδὴ ἤκουσε φιλοσοφεῖσθαι\nπαρὰ τῷ Ἀρκεσιλάῳ τὴν ἀκαταληψίαν,\n\n\nᾤετο τοῦτο ἐκεῖνο αὑτῷ συμβαίνειν περὶ τὸ ταμιεῖον.\nἀρξάμενός τε ἔνθεν ἐφιλοσόφει παρὰ τῷ Ἀρκεσιλάῳ,\nμηδὲν μήτε ὁρᾶν μήτε ἀκούειν ἐναργὲς ἢ ὑγιές· καί\nποτε ἐπισπασάμενος τῶν προσομιλούντων αὐτῷ τινα\nεἰς τὴν οἰκίαν ἰσχυρίζετο πρὸς αὐτὸν ὑπερφυῶς, ὡς\nἐδόκει, τὴν ἐποχὴν, καὶ ἔφη “τοῦτο μὲν ἀναμφίλεκτον\nἐγώ σοι ἔχω φράσαι, αὐτὸς ἀπ’ ἐμαυτοῦ μαθὼν,\nοὐκ ἄλλου πειραθείς.”\nκἄπειτα ἀρξάμενος περιηγεῖτο\nτὴν ὅλην τοῦ ταμιείου συμβᾶσαν αὐτῷ πάθην.\nτί οὖν ἂν, εἶπεν, ἔτι Ζήνων λέγοι πρὸς οὕτως\nὁμολογουμένην διὰ πάντων φανεράν μοι ἐν τοῖς τοιοῖσδε\nἀκαταληψίαν; ὃς γὰρ ἀπέκλεισα μὲν ταῖς ἐμαυτοῦ\nχερσὶν, αὐτὸς δὲ ἐσημηνάμην, αὐτὸς δὲ ἀφῆκα\nμὲν εἴσω τὸν δακτύλιον, αὖθις δ’ ἐλθὼν ἀνοίξας\nτὸν μὲν δακτύλιον ὁρῶ ἔνδον, οὐ μέντοι καὶ τὰ ἄλλα,\nπῶς οὐ δικαίως ἀπιστούντως τοῖς πράγμασιν ἕξω;\nοὐ γὰρ τολμήσω εἰπεῖν ἔγωγε ἐλθόντα τινὰ κλέψαι\nταῦτα, ὑπάρχοντος ἔνδον τοῦ δακτυλίου.\nκαὶ ὅς\nἀκούων, ἦν γὰρ ὑβριστὴς, ἐκδεξάμενος τὸ πᾶν ὡς\nἔσχεν ἀκοῦσαι, μόλις καὶ πρότερον ἑαυτοῦ κρατῶν,\nἀπέρρηξε γέλωτα καὶ μάλα πλατὺν, γελῶν τε ἔτι καὶ\nκαγχάζων διήλεγχεν ἅμα αὐτοῦ τὴν κενοδοξίαν. ὥστε\nἔκτοτε Λακύδης ἀρξάμενος οὐκέτι μὲν τὸν δακτύλιον\nἔσω ἐνέβαλλεν, οὐκέτι δὲ τοῦ ταμιείου ἐχρῆτο ἀκαταληψίᾳ,\nἀλλὰ κατελάμβανε τὰ ἀφειμένα, καὶ μάτην\nἐπεφιλοσοφήκει.\nοὐ μέντοι ἀλλὰ οἴ γε παῖδες φόρτακες\nἦσαν, καὶ οὐ θατέρᾳ ληπτοὶ, οἶοι δὲ οὗτοι οἱ\nκωμῳδικοί τε καὶ Γέται καὶ Δάκοι, κἀκ τῆς Δακικῆς\nλαλεῖν στωμυλήθρας κατεγλωττισμένοι, ἐπεί τε τοῖς\nΣτωϊκοῖς τὰ σοφίσματα ἤκουσαν, εἴτε καὶ ἄλλως ἐκμαθόντες,\nεὐθὺ τοῦ τολμήματος ᾔεσαν, καὶ παρελύοντο\nαὐτοῦ τὴν σφραγῖδα, καὶ τοτὲ μὲν ἑτέραν ἀντ’\n\n\nἐκείνης ὑπετίθεσαν, τοτὲ δὲ οὐδὲ ἄλλην, διὰ τὸ οἴεσθαι\nἐκείνῳ γε ἀκατάληπτα ἔσεσθαι, καὶ οὕτω καὶ\nἄλλως.\nὁ δὲ εἰσελθὼν ἐσκοπεῖτο· ἀσήμαντον δὲ\nτὸ γραμματεῖον θεωρῶν, ἢ σεσημασμένον μὲν, σφραγῖδι\nδ’ ἄλλῃ, ἠγανάκτει· τῶν δὲ σεσημάνθαι λεγόντων,\nαὐτοῖς γοῦν τὴν σφραγῖδα ὁρᾶσθαι τὴν αὐτοῦ,\nἠκριβολογεῖτο ἂν καὶ ἀπεδείκνυε· τῶν δ’ ἡττωμένων\nτῇ ἀποδείξει καὶ φαμένων εἰ μή τι ἔπεστιν ἡ\nσφραγὶς αὐτὸν ἴσως ἐπιλελῆσθαι καὶ μὴ σημήνασθαι·\nκαὶ μὴν αὐτός γε ἔφη σημηνάμενος μνημονεύειν, καὶ\nἀπεδείκνυε, καἲ περιῄει τῷ λόγῳ, καὶ ἐδεινολογεῖτο\nπρὸς αὐτοὺς, οἰόμενος παίζεσθαι, καὶ προσώμνυεν.\nοἱ δ’ ὑπολαβόντες τὰς προσβολὰς ἐκείνου αὐτοί\nγε ᾤοντο ὑπ’ αὐτοῦ παίζεσθαι, ἐπεὶ σοφῷ γε ὄντι\nδεδόχθαι τῷ Λακύδῃ εἶναι ἀδοξάστῳ ὥστε καὶ ἀμνημονεύτῳ·\nμνήμην γὰρ εἶναι δόξαν· ἔναγχος γοῦν\nτοῦ χρόνου ἔφασαν ἀκοῦσαι ταῦτα αὐτοῦ πρὸς τοὺς\nφίλους.\nτοῦ δ’ ἀναστρέφοντος αὐτοῖς τὰς ἐπιχειρήσεις\nκαὶ λέγοντος οὐκ Ἀκαδημαϊκὰ, αὐτοὶ φοιτῶντες\nεἰς Στωϊκῶν τινος τὰ λεκτέα ἑαυτοῖς ἀνεμάνθανον,\nκἀκεῖθεν ἀρξάμενοι ἀντεσοφίστευον, καὶ ἦσαν\nἀντίτεχνοι κλέπται ἈκαδημαΪκοί· ὁ δὲ Στωϊκοῖς ἐνεκάλει·\nοἶ παῖδες δὲ τὰ ἐγκλήματα παρέλυον αὐτῷ\nὑπὸ ἀκαταληψίας οὐκ ἄνευ τωθασμῶν τινων.\nδιατριβαὶ\nοὖν ἦσαν πάντων ἐκεῖ καὶ λόγοι καὶ ἀντιλογίαι·\nκαὶ ἓν οὐδὲν ἐν τῷ μέσῳ κατελείπετο, οὐκ ἀγγεῖον,\nοὐ τῶν ἐν ἀγγείῳ τιθεμένων, οὐχ ὅσα εἰς οἰκίας\nκατασκευὴν ἄλλ’ ἔστι συντελῆ.\nκαὶ ὁ Λακύδης\nτέως μὲν ἠπόρει, μήτε λυσιτελοῦσαν ἑαυτῷ θεωρῶν\nτὴν τοῖς ἑαυτοῦ δόγμασι βοήθειαν, εἴτε μὴ ἐξελέγχοι\nπάντα ἀνατρέψεσθαι ἑαυτῷ δοκῶν, πεσὼν εἰς τἀμήχανον\nτοὺς γείτονας ἐκεκράγει καὶ τοὺς θεοὺς, καὶ\n\n\nἰοὺ ἰοὺ, καὶ φεῦ φεῦ, καὶ νὴ τοὺς θεοὺς καὶ νὴ τὰς\nθεὰς, ἄλλαι τε ὅσαι ἐν ἀπιστίαις δεινολογουμένων\nεἰσὶν ἄτεχνοι πίστεις, ταῦτα πάντα ἐλέγετο βοῇ καὶ\nἀξιοπιστίᾳ.\nτελευτῶν δὲ, ἐπεὶ μάχην εἶχεν ἀντιλεγομένην\nἐπὶ τῆς οἰκίας, αὐτὸς μὲν ἂν δήπουθεν\nἐστωικεύετο πρὸς τοὺς παῖδας, τῶν παίδων δὲ τὰ\nἈκαδημαϊκὰ ἰσχυριζομένων, ἵνα μηκέτι πράγματα\nἔχοιεν, οἰκουρὸς ἢν φίλος τοῦ ταμιείου προκαθήμενος.\nοὐδὲν δὲ εἰς οὐδὲν ὠφελῶν, ὑπιδόμενος οἷ τὸ σοφὸν\nαὐτῷ ἔρχεται, ἀπεκαλύψατο. ἄλλως, ἔφη, ταῦτα, ὦ\nπαῖδες, ἐν ταῖς διατριβαῖς λέγεται ἡμῖν, ἄλλως δὲ\nζῶμεν.”\nΤαῦτα μὲν καὶ περὶ τοῦ Λακύδου. τούτου\nδὲ γίνονται ἀκουσταὶ πολλοὶ, ὧν εἷς ἦν διαφανὴς ὁ\nΚυρηναῖος Ἀρίστιππος. ἐκ πάντων δ’ αὐτοῦ τῶν\nγνωρίμων τὴν σχολὴν αὐτοῦ διεδέξατο Εὔανδρος καὶ\nοἶ μετὰ τοῦτον.\nμεθ’ οὓς Καρνεάδης ὑποδεξάμενος\nτὴν διατριβὴν τρίτην συνεστήσατο Ἀκαδημίαν.\nλόγων μὲν οὖν ἀγωγῇ ἐχρήσατο ᾖ καὶ ὁ Ἀρκεσίλαος·\nκαὶ γὰρ αὐτὸς ἐπετήδευε τὴν εἰς ἑκάτερα ἐπιχείρησιν,\nκαὶ πάντα ἀνεσκεύαζε τὰ ὑπὸ τῶν ἄλλων λεγόμενα·\nμόνῳ δ’ ἐν τῷ περὶ τῆς ἐποχῆς λόγῳ πρὸς αὐτὸν\nδιέστη, φὰς ἀδύνατον εἶναι ἄνθρωπον ὄντα περὶ\nἁπάντων ἐπέχειν· διαφορὰν δὲ εἶναι ἀδήλου καὶ\nἀκαταλήπτου, καὶ πάντα μὲν εἶναι ἀκατάληπτα, οὐ\nπάντα δὲ ἄδηλα. μετεῖχε δὲ οὗτος καὶ τῶν Στωϊκῶν\nλόγων, πρὸς οὓς καὶ ἐριστικῶς ἱστάμενος ἐπὶ πλέον\nηὐξήθη, τοῦ φαινομένου τοῖς πολλοῖς πιθανοῦ, ἀλλ’\nοὐ τῆς ἀληθείας στοχαζόμενος· ὅθεν καὶ πολλὴν\nπαρέσχε τοῖς Στωϊκοῖς ἀηδίαν. γράφει δ’ οὖν καὶ ὁ\nΝουμήνιος περὶ αὐτοῦ ταῦτα\n“Καρνεάδης δὲ ἐκδεξάμενος παρ’ Ἡγησίνου,\n\n\nοὗ χρεὼν φυλάξαι ὅσα ἀκίνητα καὶ ὅσα κεκινημένα ἦν,\nτούτου μὲν ἠμέλει, εἰς δ’ Ἀρκεσίλαον, εἴτ’ οὖν ἀμείνω\nεἴτε καὶ φαυλότερα ἦν, ἐπανενεγκὼν διὰ μακροῦ τὴν\nμάχην ἀνενέαζε.”\nΚαὶ ἐξῆς ἐπιλέγει\n“Ἦγε δ’ οὖν καὶ οὗτος καὶ ἀπέφερεν, ἀντιλογίας\nτε καὶ στροφὰς λεπτολόγους συνέφερε τῇ μάχῃ ποικίλλων,\nἐξαρνητικός τε καὶ καταφατικός τε ἦν κἀμφοτέρωθεν\nἀντιλογικός· εἴτε που ἔδει τι καὶ θαῦμα\nἐχόντων λόγων, ἐξηγείρετο λάβρος οἶον ποταμὸς ῥοώδης,\nπάντα καταπιμπλὰς τὰ τῇδε καὶ τἀκεῖθι, καὶ εἰσέπιπτε\nκαὶ συνέσυρε τοὺς ἀκούοντας διὰ θορύβου.\nτοιγαροῦν ἀπάγων τοὺς ἄλλους αὐτὸς ἔμενεν ἀνεξαπάτητος,\nὃ μὴ προσῆν τῷ Ἀρκεσιλάῳ. ἐκεῖνος γὰρ\nπεριερχόμενος τῇ φαρμάξει τοὺς συγκορυβαντιῶντας\nἔλαθεν ἑαυτὸν πρῶτον ἐξηπατηκὼς μὴ ἠσθῆσθαι,\nπεπεῖσθαι δ’ ἀληθῆ εἶναι ἃ λέγει διὰ τῆς ἁπαξαπάντων\nἀναιρέσεως χρημάτων.\nκακὸν δὲ ἦν ἂν\nκακῷ ἐπανακείμενον, ὁ Καρνεάδης τῷ Ἀρκεσιλάῳ,\nμὴ χαλάσας τι σμικρὸν, ὑφ’ οὗ οὐκ ἄπρακτοι ἔμελλον\nἔσεσθαι, κατὰ τὰς ἀπὸ τοῦ πιθανοῦ λεγομένας αὐτῷ\nθετικάς τε καὶ ἀρνητικὰς φαντασίας, τοῦ εἶναι τόδε\nτι ζῷον ἢ μὴ ζῷον εἶναι.\nτοῦτο οὖν ὑπανεὶς,\nὥσπερ οἷ ἀναχάζοντες θῆρες βιαιότερον καὶ μᾶλλον\nἑαυτοὺς ἱεῖσιν εἰς τἀς αἰχμὰς, καὐτὸς ἐνδοὺς δυνατώτερον\nἐπελθεῖν. ἐπεί τε ὑποσταίη τε καὶ εὖ τύχοι,\nτηνικαῦτα ἤδη καὶ οὑ προυδέδεκτο ἑκὼν ἠμέλει καὶ\nοὐκ ἐμέμνητο.\nτὸ γὰρ ἀληθές τε καὶ τὸ ψεῦδος\nἐν τοῖς πράγμασιν ἐνεῖναι συγχωρῶν, ὥσπερ ξυνεργαζόμενος\nτῆς ζητήσεως τρόπῳ, παλαιστοῦ δεινοῦ\nλαβὴν δοὺς περιεγίγνετο ἔνθεν. κατὰ γὰρ τὴν τοῦ\nπιθανοῦ ῥοπὴν ἑκάτερον παρασχὼν οὐδέτερον εἶπε\n\n\nβεβαίως καταλαμβάνεσθαι. ἢν γοῦν λῃστὴς καὶ γόης\nσοφώτερος.\nπαραλαβὼν γὰρ ἀληθεῖ μὲν ὅμοιον\nψεῦδος, καταληπτικῇ δὲ φαντασίᾳ καταληπτὸν ὅμοιον,\nκαὶ ἀγαγὼν εἰς τὰς ἴσας, οὐκ εἴασεν οὔτε τὸ ἀληθὲς\nεἷναι οὔτε τὸ ψεῦδος, ἢ οὐ μᾶλλον τὸ ἕτερον τοῦ ἑτέρου,\nἢ μᾶλλον ἀπὸ τοῦ πιθανοῦ.\nἢν οὖν ὀνείρατα\nἀντὶ ὀνειράτων, διὰ τὸ ὁμοίας φαντασίας ἀληθέσιν\nεἶναι τὰς ψευδεῖς, ὡς ἀπὸ ὠοῦ κηρίνου πρὸς τὸ ἀληθινὸν\nθινὸν ὠόν.\nσυνέβαινεν οὖν τὰ κακὰ καὶ πλείω.\nκαὶ μέντοι λέγων ὁ Καρνεάδης ἐψυχαγώγει καὶ ἠνδραποδίξετο.\nἦν δὲ κλέπτων μὲν ἀφανὴς, φαινόμενος\nδὲ λῃστὴς, αἱρῶν καὶ δόλῳ καὶ βίᾳ τοὺς καὶ πάνυ\nσφόδρα παρεσκευασμένους.\nπάσα γοῦν Καρνεάδου\nδιάνοια ἐνίκα καὶ οὐδεμία ἡτισοῦν ἄλλως, ἐπεὶ καὶ\nοἶς προσεπολέμει ἦσαν εἰπεῖν ἀδυνατώτεροι.\nἈντίπατρος\nγοῦν ὁ κατ’ αὐτὸν γενόμενος ἔμελλε μὲν\nἀγωνιᾶν τι γράφειν, πρὸς δ’ οὖν τοὺς ἀπὸ Καρνεάδου\nκαθ’ ἡμέραν ἀποφερομένους λόγους οὔποτε ἐδημοσίευσεν,\nοὐκ ἐν ταῖς διατριβαῖς, οὐκ ἐν τοῖς περιπάτοις,\nοὐδὲ εἶπεν, οὐδὲ ἐφθέγξατο, οὐδ’ ἤκουσέ τις\nαὐτοῦ, φασὶν, οὐδὲ γρῦ· ἀντιγραφὰς δὲ ἐπανετείνετο\nκαὶ γωνίαν λαβὼν βιβλία κατέλιπε γράψας τοῖς\nὕστερον, οὔτε νῦν δυνάμενα, καὶ τότε ἦν ἀδυνατώτερα\nπρὸς οὕτως ἄνδρα ὑπέρμεγαν φανέντα καὶ καταδόξαντα\nεἶναι τοῖς τότε ἀνθρώποις τὸν Καρνεάδην.\nὅμως δὲ, καίτοι καὐτὸς ὑπὸ τῆς Στωϊκῆς φιλονεικίας\nεἰς τὸ φανερὸν κυκῶν, πρός γε τοὺς ἑαυτοῦ\nἑταίρους δι’ ἀπορρήτων ὡμολόγει τε καὶ ἠλήθευε καὶ\nἀπεφαίνετο ἃ κἂν ἄλλος τῶν ἀπιτυχόντων.”\nΕἶτα ἑξῆς φησι\n“Καρνεάδου δὲ γίνεται γνώριμος Μέντωρ μὲν\nπρῶτον, οὐ μὴν διάδοχος· ἀλλ’ ἔτι ζῶν Καρνεάδης\n\n\nἐπὶ παλλακῇ μοιχὸν εὑρὼν, οὐχ ὑπὸ πιθανῆς φαντασίας,\nοὐδ’ ὡς μὴ κατειληφὼς, ὡς δὲ μάλιστα πιστεύων\nτῇ ὄψει καὶ καταλαβὼν παρῃτήσατο τῆς διατριβῆς.\nὁ δὲ ἀποστὰς ἀντεσοφίστευε καὶ ἀντίτεχνος\nἦν, ἐλέγχων αὐτοῦ τὴν ἐν τοῖς λόγοις ἀκαταληψιαν.“\nΚαὶ πάλιν ἐπιφέρει λέγων\n“Ὁ δὲ Καρνεάδης, οἷον ἀντεστραμμένα φιλοσοφῶν,\nτοῖς ψεύσμασιν ἐκαλλωπίζετο καὶ ὑπ’ αὐτοῖς\nτὰ ἀληθῆ ἠφάνιζε. παραπετάσμασιν οὖν ἐχρῆτο τοῖς\nψεύσμασι, καὶ ἠλήθευεν ἔνδον λανθάνων καπηλικώτερον.\nἔπασχεν οὖν πάθημα ὀσπρίων, ὧν τὰ μὲν\nκενὰ ἐπιπολάζει τε τῷ ὕδατι καὶ ὑπερέχει, τὰ χρηστὰ\nδὲ αὐτῶν ἐστι κάτω καὶ ἐν ἀφανεῖ.”\nΤαῦτα καὶ περὶ Καρνεάδου λέγεται. διάδοχος\nδ’ αὐτοῦ τῆς διατριβῆς καθίσταται Κλειτόμαχος,\nμεθ’ ὃν Φίλων, οὗ πέρι ὁ Νουμήνιος μνημονευει\nταύτα\n“Ὁ δὲ Φίλων ἄρα οὗτος μὲν ἐκδεξάμενος\nτὴν διατριβὴν ὑπὸ χαρμονῆς ἐξεπέπληκτο, καὶ χάριν\nἀποδιδοὺς ἐθεράπευε, καὶ τὰ δεδογμένα τῷ Κλειτομάχῳ\nηὖξε, καὶ τοῖς Στωϊκοῖς\nἐκορύσσετο νώροπι χαλκῷ.\nὡς δὲ προἰ·όντος μὲν τοῦ χρόνου, ἐξιτήλου δ’ ὑπὸ\nσυνηθείας οὔσης αὐτῶν τῆς ἐποχῆς, οὐδὲν μὲν κατὰ\nτὰ αὐτὰ ἑαυτῷ ἐνόει, ἡ δὲ τῶν παθημάτων αὐτὸν\nἀνέστρεφεν ἐνάργειά τε καὶ ὁμολογία. πολλὴν δῆτ’\nἔχων ἤδη τὴν διαίσθησιν ὑπερεπεθύμει, εὖ οἶσθ’\nὅτι, τῶν ἐλεγξόντων τυχεῖν, ἵνα μὴ ἐδόκει μετὰ νῶτα\nβαλὼν αὐτὸς ἑκὼν φεύγειν.\nΦίλωνος δὲ γίνεται\nἀκουστὴς Ἀντίοχος, ἑτέρας ἄρξας Ἀκαδημίας. Μνησάρχῳ\nγοῦν τῷ Στωϊκῷ σχολάσας ἐναντία Φίλωνι\n\n\nτῷ καθηγητῇ ἐφρόνησε, μυρία τε ξένα προσῆψε τῇ\nἈκαδημίᾳ.᾿\nΤαῦτα καὶ παραπλήσια τούτοις μυρία τῆς Πλάτωνος\nπερὶ διαδοχῆς μνημονεύεται. ὥρα δ’ οὖν ἄνωθεν\nτὸν λόγον ἀναλαβόντας τῶν φυσικῶν φιλοσόφων\nτὰς ψευδοδοξίας ὁμοῦ καὶ ἀντιδοξίας ἐπισκέψασθαι,\nοἱ τὴν πολλὴν γῆν πλανηθέντες, καὶ τὴν τοῦ ἀληθοῦς\nεὕρεσιν περὶ πλείστου πεποιημένοι, ταῖς τε τῶν\nπαλαιῶν ἁπάντων δόξαις καθωμιληκότες, καὶ τἀκριβὲς\nτῆς παρὰ πᾶσι Φοίνιξί τε καὶ Αἰγυπτίοις αὐτοῖς\nτε Ἕλλησι πολὺ πρότερον θεολογίας ἐξηκριβωκότες,\nτίνα τῶν πόνων τὸν καρπὸν εὕροντο παρ’ αὐτῶν\nἄξιον ἀκοῦσαι, ὡς ἂν μάθοιμεν εἴ τι θεοπρεπὲς εἰς\nαὐτοὺς παρὰ τῶν πρεσβυτέρων κατῆλθεν.\nἐκράτει\nμὲν γὰρ πρότερον ἐκ παλαιοῦ αἰῶνος παρὰ τοῖς ἔθνεσιν\nἡ πολύθεος δεισιδαιμονία, νεῴ τε καὶ ἱερὰ καὶ\nμυστήρια τῶν θεῶν κατὰ πόλεις καὶ χώρας συνήθως\nπαρὰ πᾶσιν ἐφυλάττοντο. οὐ δὴ οὖν οὐδὲ φιλοσοφίας\nἀνθρωπίνης ἦν χρεία, εἰ δὴ τὸ τῆς θεοσοφίας\nπροειλήφει· οὐδ’ ἦν τις ἀνάγκη καινοτομεῖν τοὺς\nσοφοὺς, εἰ δὴ τὰ τῶν προγόνων αὐτοῖς εὖ ἔχοντα ἦν,\nἀλλ’ οὐδὲ στασιάζειν καὶ διαφέρεσθαι τοὺς γενναίους\nφιλοσόφους, εἰ δὴ σύμφωνος καὶ ἀληθὴς ἡ πάτριος\nαὐτοῖς περὶ θεῶν δόξα τυγχάνειν δεδοκίμαστο.\nτί δὲ ἔδει πολεμεῖν ἀλλήλοις καὶ μάχεσθαι, ἢ τὴν\nμακρὰν ὁδὸν ἄνω καὶ κάτω περιτρέχειν πλανᾶσθαί\nτε καὶ τὰ βαρβάρων ὑποσυλᾶν, οἴκοι δέον μένοντας\nπαρὰ θεῶν ἐκμανθάνειν, εἰ δή τινες ἦσαν θεοὶ, ἢ\nπαρὰ τῶν θεολόγων ἀνδρῶν τοὺς ἀληθεῖς καὶ ἀδιαπτὡτους\nπερὶ τῶν ἐπιζητουμένων ἐν φιλοσοφίᾳ λόγους,\nπερὶ ὧν μυρία ὅσα μοχθήσαντες διηνέχθησαν,\nμακρῷ τῆς τἀληθοῦς εὑρέσεως ἀφυστερήσαντες;\nτί\n\n\nδὲ καὶ περὶ θεῶν νεώτερα χρῆν ἐπιζητεῖν τολμᾶν, ἢ\nστασιάζειν καὶ διαπυκτεύειν ἀλλήλοις, εἰ δὴ ἀσφαλὴς\nκαὶ βεβαία θεῶν εὕρεσις καὶ γνῶσις εὐσεβείας\nἀληθὴς ἐν τελεταῖς καὶ μυστηρίοις τῇ τε ἄλλῃ τῶν\nπαλαιτάτων περιείχετο θεολογίᾳ, αὐτὴν ἐκείνην παρὸν\nἀκίνητον καὶ ὁμολογουμένην συμφώνως περιέπειν;\nἀλλὰ γὰρ εἰ φανεῖεν οὗτοι μηδὲν ἀληθὲς\nπερὶ θεοῦ παρὰ τῶν προτέρων μεμαθηκότες, οἰκείαις\nδ’ ἐπινοίαις τῇ περὶ φύσεως ἐπιβεβληκότες ἐξετάσει,\nκαὶ στοχασμοῖς μᾶλλον ἢ καταλήψει κεχρημένοι, τί\nχρὴ λοιπὸν μὴ οὐχὶ συνομολογεῖν τὴν παλαιὰν τῶν\nἐθνῶν θεολογίαν μηδὲν πλέον τῆς ἀποδοθείσης ἐν\nτοῖς πρὸ τούτου συγγράμμασιν ἱστορίας ἐπέχειν;\nὅτι μὲν οὑν ἐξ ἀνθρωπίνων στοχασμῶν καὶ πολλῆς\nλογομαχίας καὶ πλάνης, ἀλλ’ οὐκ ἔκ τινος ἀκριβοῦς\nκαταλήψεως, ἡ παρὰ τοῖς Ἕλλησιν. ὑπέστη φιλοσοφία,\nἐκ τῆς πρὸς Ἀνεβὼ τὸν Αἰγύπτιον ἐπιστολῆς τοῦ\nΠορφυρίου μάθοις ἂν, αὐτὸ δὴ τοῦτο ἀκούσας ὁμολογοῦντος\nἐν τούτοις\n“Ἄρξομαι δὲ τῆς πρὸς σὲ φιλίας ἀπὸ θεῶν\nκαὶ δαιμόνων ἀγαθῶν τῶν τε τούτοις συγγενῶν φιλοσοφημάτων,\nπερὶ ὧν εἴρηται μὲν πλεῖστα καὶ παρὰ\nτοῖς Ἑλλήνων φιλοσόφοις, εἴρηται δὲ ἐκ στοχασμοῦ\nτὸ πλέον τὰς ἀρχὰς ἔχοντα τῆς πίστεως.”\nΚαὶ ὑποβὰς ἑξῆς ἐπιφέρει λέγων\n“.Παρὰ μὲν γὰρ ἡμῖν λογομαχία τίς ἐστι πολλὴ,\nἅτε ἐξ ἀνθρωπίνων λογισμῶν τοῦ ἀγαθοῦ εἰκαζομένου·\nοἷς δὲ μεμηχάνηται ἡ πρὸς τὸ κρεῖττον συνουσία,\nεἰ παρεῖται τὸ μέρος τοῦτο εἰς ἐξέτασιν, μάτην\nαὐτοῖς ἡ σοφία ἐξήσκηται.”\nἈλλὰ καὶ ἐν οἶς ἀντέγραψε Βοηθῷ περὶ ψυχῆς\nὁ αὐτὸς ὧδε γράφων ὁμολογεῖ πρὸς λέξιν\nΩς τὰ μὲν τῶν ἐννοιῶν καὶ τὰ τῆς ἱστορίας\nἀναμφιλέκτως συνίστησι τὴν ψυχὴν εἶναι ἀθάνατον·\nοἶ δὲ εἰς ἀπόδειξιν παρὰ τῶν φιλοσόφων κομισθέντες\nλόγοι δοκοῦσιν εἶναι εὐανάτρεπτοι, διὰ τὴν ἐν πᾶσιν\nεὺρεσιλογίαν τῶν ἐριστικῶν. τίς γὰρ λόγος τῶν ἐν\nφιλοσοφίᾳ οὐκ ἀμφισβητήσιμος τοῖς ἑτεροδόξοις, ὅπου\nκαὶ περὶ τῶν δοκούντων ἐναργῶν ἐπέχειν αὐτῶν τισιν\nἐδόκει;”\nΚαὶ ἐν οἷς δὲ ἐπέγραψε “Περὶ τῆς ἐκ λογίων\nφιλοσοφίας” διαρρήδην ὁμολογεῖ τοὺς Ἕλληνας πεπλανῆσθαι,\nἐπιμαρτυρόμενος τὸν ἑαυτοῦ θεὸν, ὡς\nτοῦτο καὶ τοῦ Ἀπόλλωνος διὰ χρησμῶν ἐξειπόντος,\nκαὶ βαρβάροις μᾶλλον ἢ Ἕλλησι τὴν εὕρεσιν τῆς ἀληθείας\nἐπιμαρτυρήσαντος, καὶ δὴ καὶ Ἑβραίων μνημονεύσαντος\nἐν τοῖς μαρτυρηθεῖσι.\nμετὰ γοῦν τὴν\nτοῦ χρησμοῦ παράθεσιν ἐξῆς τούτοις κέχρηται τοῖς\nἐπιλόγοις\n“ Ἀκήκοας πόσος πόσος πόνος, ἵν’ ὑπὲρ σώματός τις τὰ\nκαθάρσια θύσῃ, οὐχ ὅτι τῆς ψυχῆς τὴν σωτηρίαν\nἐξεύρῃ; χαλκόδετος γὰρ ἡ πρὸς θεοὺς ὁδὸς αἰπεινή\nτε καὶ τραχεῖα, ἧς πολλὰς ἀτραποὺς βάρβαρ·οι μὲν\nἐξεῦρον, Ἕλληνες δὲ ἐπλανήθησαν, οἱ δὲ κρατοῦντες\nἤδη καὶ διέφθειραν· τὴν δὲ εὕρεσιν Αἰγυπτίοις ὁ θεὸς\nἐμαρτύρησε Φοίνιξί τε καὶ Χαλδαίοις Ἀσσύριοι γὰρ\nοὗτοι) Λυδοῖς τε καὶ Ἑβραίοις.”\nΤαῦτα ὁ φιλόσοφος, μᾶλλον δὲ ὁ αὐτοῦ· θεός.\nἆρ’ οὖν ἄξιον μετὰ ταῦθ’ ἡμῖν ἐπιμέμψασθαι, ὅτι\nδὴ τοὺς πεπλανημένους Ἕλληνας καταλείψαντες τὰ\nΕβραίων εἱλόμεθα, τῶν ἑέ ἀληθείας καταλήψει μεμαρτυρημένων;\nτί δὲ χρὴ παρὰ φιλοσόφων μαθήσεσθαι\nπροσδοκᾶν; ἢ ποία ἐλπὶς τῆς ἐξ αὐτῶν ὠφελείας,\nεἰ δὴ τὰ λεγόμενα παρ’ αὐτοῖς ἐκ στοχασμῶν\n\n\nκαὶ εἰκασμῶν τὸ πλέον τὰς ἀρχὰς ἔχοντα τῆς πίστεως\nτυγχάνει; λογομαχίας δὲ τίς ὁ καρπὸς, εἰ δὴ πάντες\nοἱ τῶν φιλοσόφων λόγοι εὐανάτρεπτοι καθεστήκασι\nδιὰ τὴν ἐν πᾶσιν εὑρεσιλογίαν; ταῦτα γὰρ οὐ\nἡμῶν ἀρτίως, ἀλλὰ παρ’ αὐτῶν εἰρημένα ἠκούετο.\nδιόπερ εὖ μοι δοκοῦμεν καὶ μετὰ κρίσεως ἑξητασμένης,\nοὐχὶ δ’ ἀλόγως, ὡς ἂν τοιούτων καταπεφρονηκέναι,\nτὰ δὲ παρ’ Ἑβραίοις ἠγαπηκέναι, οὐχ ὅτι\nπρὸς τοῦ δαίμονος μεμαρτύρηται, ἀλλ’ ὅτι τῆς ἐνθέου\nἀρετῆς τε καὶ δυνάμεως μέτοχα ὄντα ἀποδείκνυται.\nἔνα δ’ οὖν καὶ αὐτοῖς ἔργοις τἀς τῶν θαυμαστῶν\nφιλοσόφων λογομαχίας μάθοις, τάς τε περὶ ἀρχῶν\nκαὶ περὶ θεῶν καὶ τῆς τοῦ παντὸς συστάσεως διαφωνίας\nμικρὸν μὲν ὕστερον ἐκθήσομαί σοι τὰς αὐτῶν\nφωνάς.\nπρῶτον δ’ ἐπειδὴ περιφέρουσιν ἄνω καὶ\nκάτω θρυλοῦντες τὰ μαθήματα, δεῖν ἐξ ἅπαντος\nφάσκοντες τοὺς μέλλοντας ἐν πείρᾳ τῆς τοῦ ἀληθοῦς\nκαταλήψεως γίνεσθαι μετελθεῖν ἀστρονομίαν, ἀριθμητικὴν,\nγεωμετρίαν, μουσικὴν, αὐτὰ δὴ τὰ παρὰ\nβαρβάρων εἰς αὐτοὺς ἥκειν ἀποδειχθέντα· τούτων\nγὰρ ἄνευ μὴ δύνασθαι λόγιον ἄνδρα καὶ φιλόσοφον\nἀποτελεσθῆναι, ἀλλ’ οὐδὲ τῆς τῶν ὄντων ἀληθείας\nψαῦσαι, μὴ τούτων ἐν ψυχῇ τῆς γνώσεως προτυπωθείσης·)\nεἶτ’ ἐπανατεινάμενοι τῇ μαθήσει τῶν εἰρημένων\nἐπ’ αὐτοῦ μονονουχὶ τοῦ αἰθέρος βαίνειν μετέωροι\nἀρθέντες οἴονται, ὡς δὴ τὸν θεὸν αὐτὸν ἐν τοῖς\nἀριθμοῖς περιφέροντες, ἡμᾶς τε, ὅτι μὴ τὰ ὅμοια\nζηλοῦμεν, βοσκημάτων κατ’ οὐδὲν διαφέρειν ἡγοῦνται,\nταύτῃ δέ φασι μηδὲ θεὸν, μηδέ τι τῶν σεμνῶν\nἡμὰς δύνασθαι εἰδέναι· φέρε τοῦτο πρῶτον οὐκ\nὀρθῶς ἔχον ἀπευθύνωμεν, τὸν ἀληθῆ λόγον ἀντὶ\nφωτὸς αὐτοῖς παραβάλλοντες.\nὁ δὲ μυρίους μὲν\n\n\nἝλληνας, μυρία δὲ καὶ βαρβάρων γένη, τοὺς μὲν\nσὺν τοῖς εἰρημένοις μαθήμασιν οὔτε θεὸν οὔτε σώφρονα\nβίον οὔθ᾿ ὅλως τι τῶν βελτίστων καὶ συμφερόντων\nἐπιγνόντας ἀποδείξει , τοὺς δὲ τῶν μαθημάτων\nἐκτὸς πάντων εὐσεβεστάτους καὶ φιλοσοφωτάτους\nγεγονέναι. ὁ γοῦν παρὰ πᾶσιν αὐτοῖς ᾀδόμενος Σωκράτης\nὅπως ποτὲ ἐδόξαζε περὶ τῶνδε μάθοις ἂν\nΞενοφῶντι πιστεύσας ἐν Ἀπομνημονεύμασιν ὧδέ πη\nἱστοροῦντι\n“Ἐδίδασκε δὲ καὶ μέχρις ὅτου δέοι ἔμπειρον\nεἷναι ἑκάστου πράγματος τὸν ὀρθῶς πεπαιδευμένον.\nαὐτίκα γεωμετρίαν μέχρι μὲν τούτου ἔφη δεῖν\nμανθάνειν , ἕως ἱκανός τις γένοιτο, εἴ ποτε δεήσειε,\nγῆν μέτρῳ ὀρθῶς ἢ παραλαβεῖν ἢ παραδοῦναι ἢ διανεῖμαι,\nἢ ἔργον ἀποδεῖξαι. οὕτω δὲ τοῦτο ῥᾴδιον\nεἶναι μαθεῖν, ὥστε τὸν προσέχοντα τὸν νοῦν τῇ μετρήσει\nἅμα τήν τε γῆν ὁπόση ἐστὶν εἰδέναι , καὶ ὡς\nμετρεῖται ἐπιστάμενον ἀπιέναι.\nτὸ δὲ μέχρι τῶν\nδυσξυνέτων διαγραμμάτων γεωμετρίαν μανθάνειν\nἀπεδοκίμαζεν· ὅ τι μὲν γὰρ ὠφελοίη ταῦτα οὐκ ἔφη\nὁρᾶν· καίτοι οὐκ ἄπειρός γε αὐτῶν ἠν. ἔφη δὲ ἱκανὰ\nαὐτὰ εἶναι ἀνθρώπου βίον κατατρίβειν καὶ ἄλλων\nπολλῶν τε καὶ ὠφελίμων μαθημάτων ἀποκωλύειν.\nἐκέλευε δὲ καὶ ἀστρονομίας ἐμπείρους γίγνεσθαι,\nκαὶ ταύτης μέντοι μέχρι τοῦ νυκτός τε ὥραν καὶ μηνὸς\nκαὶ ἐνιαυτοῦ δύνασθαι γινώσκειν, ἕνεκα τοῦ πορείας\nτε καὶ πλοῦ καὶ φυλακῆς , καὶ ὅσα ἄλλα ἢ νυκτὸς\nἢ μηνὸς ἢ ἐνιαυτοῦ πράττεται, πρὸς ταῦτ᾿ ἔχειν τεκμηρίοις\nχρῆσθαι, τὰς ὥρας τῶν εἰρημένων διαγινώσκοντα.\nκαὶ ταῦτα δέ ῥᾴδια μαθεῖν παρά τε νυκτο-\n\n\n\nθηρῶν καὶ κυβερνητῶν καὶ ἄλλων πολλῶν, οἶς ἐπιμελὲς\nταῦτα εἰδέναι.\nτὸ δὲ μέχρι τούτου ἀστρονομίαν\nμανθάνειν, μέχρι τοῦ καὶ τὰ μὴ ἐν τῇ αὐτῇ\nπεριφορᾷ ὄντα, καὶ τοὺς πλανήτας καὶ ἀσταθμήτους\nἀστέρας γνῶναι, καὶ τὰς ἀποστάσεις αὐτῶν ἀπὸ τῆς\nγῆς, καὶ τὰς περιόδους, καὶ τὰς αἰτίας αὐτῶν ζητοῦντα\nκατατρίβεσθαι, ἰσχυρῶς ἀπέτρεπεν. ὠφέλειαν\nμὲν γὰρ οὐδεμίαν οὐδ’ ἐν τούτοις ἔφη ὁρᾶν· καίτοι\nοὐδὲ τούτων γε ἀνήκοος ἢν. ἔφη δὲ καὶ ταῦτα ἱκανὰ\nεἶναι κατατρίβειν ἀνθρώπου βίον καὶ πολλῶν καὶ\nὠφελίμων ἀποκωλύειν.\nὅλως δὲ τῶν οὐρανίων ᾗ\nἕκαστα ὁ θεὸς μηχανᾶται, φροντιστὴν γίγνεσθαι ἀπέτρεπεν·\nοὔτε γὰρ εὑρετὰ ἀνθρώποις αὐτὰ ἐνόμιζεν\nεἶναι οὔτε χαρίζεσθαι θεοῖς ἂν ἡγεῖτο τὸν ζητοῦντα,\nἃ ἐκεῖνοι σαφηνίσαι οὐκ ἐβουλήθησαν. κινδυνεῦσαι\nδ’ ἂν ἔφη καὶ παραφρονῆσαι τὸν ταῦτα μεριμνῶντα\nοὐδὲν ἧττον ἢ Ἀναξαγόρας παρεφρόνησεν, ὁ μέγιστον\nφρονήσας ἐπὶ τῷ τὰς τῶν θεῶν μηχανὰς ἐξηγεῖσθαι.\nἐκεῖνος γὰρ λέγων μὲν τὸ αὐτὸ εἶναι πῦρ τε καὶ\nἥλιον ἠγνόει ὅτι τὸ μὲν πῦρ οἶ ἄνθρωποι ῥᾳδίως\nκαθορῶσιν, εἰς δὲ τὸν ἥλιον οὐ δύνανται ἀντιβλέπειν·\nκαὶ ὑπὸ μὲν τοῦ ἡλίου καταλαμπόμενοι τὰ χρώματα\nμελάντερα ἔχουσιν, ὑπὸ δὲ τοῦ πυρὸς οὔ.\nἠγνόει δὲ καὶ ὅτι τῶν ἐκ τῆς γῆς φυομένων ἄνευ μὲν\nἡλίου αὐγῆς οὐδὲν δύναται καλῶς αὔξεσθαι, ὑπὸ δὲ\nτοῦ πυρὸς θερμαινόμενα πάντα ἀπόλλυται· φάσκων\nδὲ τὸν ἥλιον λίθον διάπυρον εἶναι καὶ τοῦτο ἠγνόει\nὅτι λίθος μὲν ἐν πυρὶ ὢν οὔτε λάμπει οὔτε πολὺν\nχρόνον ἀντέχει, ὁ δὲ ἥλιος πάντα τὸν χρόνον πάντων\nλαμπρότατος ὢν διαμένει.\nἐκέλευε δὲ καὶ\nλογισμοὺς μανθάνειν, καὶ τούτων δὲ ὁμοίως τοῖς ἄλλοις\nἐκέλευε φυλάττεσθαι τὴν μάταιον πραγματείαν\n\n\nμέχρι δὲ τοῦ ὠφελίμου πάντα καὶ αὐτὸς συνεσκόπει\nκαὶ συνδιεξῄει τοῖς συνοῦσι.”\nΤαῦτα Ξενοφῶν ἐν Ἀπομνηυμονεύμασιν. ἐν ἐπιστολῇ\nδὲ ὁ αὐτὸς τῇ πρὸς Αἰσχίνην περὶ Πλάτωνος\nκαὶ τῶν αὐχούντων τὴν τοῦ παντὸς φισιολογίαν τοιαυτα\nγράφει\n“Ὅτι μὲν γὰρ τὰ θεῖα ὑπὲρ ἡμὰς παντὶ δῆλον·\nἀπόχρη δὲ τῷ κρείττονι τῆς δυνάμεως αὐτοὺς\nσέβειν· οἷοι δέ εἰσιν οὔτε εὑρεῖν ῥᾴδιον οὔτε ζητεῖν\nθεμιτόν. οὐδὲ γὰρ δεσποτῶν φύσιν ἢ πρᾶξιν δούλοις\nεἰδέναι πλέον ὑπηρεσίας προσήκει. καὶ τὸ μέγιστον,\nὅσῳ χρὴ ἄγασθαι τἀνθρώπινα διαπονουμένων, τοσῷδε\nτοῖς δόξης ἐκ πολλῶν ἀκαίρων καὶ κενῶν γλιχομένοις\nἄχθος φέρει. πότε γὰρ, ὠ Αἰσχίνη, Σωκράτους\nἀκήκοε τις οὐρανίων πέρι λέγοντος; ἢ γραμμὰς\nεἰς ἐπανόρθωσιν παραινοῦντος μανθάνειν; μουσικὴν\nμὲν γὰρ ἴσμεν αὐτὸν μέχρι ὤτων συνιέντα· διετέλει\nδὲ ἑκάστοτε αὐτοῖς λέγων τί καλὸν καὶ τί ἀνδρεία\nδικαιοσύνη τε καὶ ἄλλαι ἀρεταί. ἀνθρώπινα γοῦν\nαὐτὰ ἀγαθὰ ἐκάλει, τὰ δ’ ἄλλα, ἢ ἀδύνατον ἀνθρώποις\nἁλῶναι ἔφασκεν, ἢ μύθων εἶναι συγγενῆ, μετ’\nὀφρύος σοφιστῶν παίγνια διεξιόντων. καὶ οὐκ ἔλεγε\nμὲν ταῦτα, οὐχὶ δὲ ἔπραττε. γράφειν δὲ τὰ πραχθέντα\nεἰδότι σοι, καίπερ οὐκ ἀηδὲς ἐσόμενον, χρόνον\nἔχει, ἀνέγραψά τε ἄλλοθι. παυσάσθωσαν οὖν ἐλεγχόμενοι,\nἢ πρὸς τὸ εἰκὸς ἴτωσαν, οἶς Σωκράτης οὐκ\nἤρεσεν, ᾧ ζῶντι μὲν ὁ θεὸς σοφίαν ἐμαρτύρησεν, οἱ\nδὲ κτείναντες τῆς μετανοίας ἀποκάθαρσιν οὐχ εὗρον.\nτὸ δὲ καλὸν ἄρα, Αἰγύπτου ἠράσθησαν καὶ τῆς Πυθαγόρα\nτερατώδους σοφίας, ὧν τὸ περιττὸν καὶ μὴ μόνιμον\nἐπὶ Σωκράτει ἤλεγξεν ἔρως τυραννίδος, καὶ ἀντὶ\nδιαίτης λιτῆς Σικελιῶτις γαστρὸς ἀμέτρου τράπεζα.”\nΤαῦτα Ξενοφῶν τὸν Πλάτωνα αἰνιττόμενος. ὁ\nδέ γε Πλάτων’ ἐν Πολιτείᾳ περὶ γυμναστικῆς καὶ μουσικῆς\nτάδ’ ἱστορεῖ φάναι τὸν Σωκράτην\n“Tί ἂν οὖν εἴη, ὖ αύκων, μάθημα ψυχῆς\nὁλκὸν ἀπὸ τοῦ γιγνομένου ἐπὶ τὸ ὄν; τόδε δ’ ἐννοῶ\nλέγων ἅμα· οὐκ ἀθλητὰς μέντοι πολέμου ἔφαμεν\nτούτους ἀναγκαῖον εἷναι νέους ὄντας; Ἔφαμεν γάρ.\nΔεῖ ἄρα καὶ τοῦτο προσέχειν τὸ μάθημα ὃ ζητοῦμεν\nπρὸς ἐκείνῳ. Τὸ ποῖον; Μὴ ἄχρηστον πολεμικοῖς\nἀνδράσιν εἶναι.\nΔεῖ μέντοι, ἔφη, εἴπερ οἶόν τε.\nΓυμναστικῇ πη καὶ μουσικῇ ἔν γε τῷ πρόσθεν ἐπαιδεύοντο\nἡμῖν. Ἠν ταῦτα, ἔφη. Καὶ γυμναστικὴ μέν\nπου περὶ γιγνόμενον καὶ ἀπολλύμενον τετεύτακε·\nσώματος γὰρ αὔξης καὶ φθίσεως ἐπιστατεῖ. Φαίνεται.\nΤοῦτο μὲν δὴ οὐκ ἂν εἴη ὃ ζητοῦμεν μάθημα. Οὐ\nγάρ. Ἀλλ᾿ ἄρα μουσικὴ ὅσην τὸ πρότερον διήλθομεν;\nἈλλ᾿ ἦν ἐκείνη γ’, ἔφη, ἀντίστροφος τῆς γυμναστικῆς,\nεἰ μέμνησαι, ἔθεσι παιδεύουσα τοὺς φύλακας,\nκατά τε ἁρμονίαν εὐαρμοστίαν τινὰ, οὐκ ἐπιστήμην,\nπαραδιδοῦσα, καὶ κατὰ ῥυθμὸν εὐρυθμίαν,\nἔν τε τοῖς λόγοις ἕτερα τούτων ἀδελφὰ ἔθη ἄττα\nἔχουσα, καὶ ὅσοι μυθώδεις τῶν λόγων καὶ ὅσοι ἀληθινώτεροι\nἦσαν· μάθημα δὲ πρὸς τοιοῦτόν τι ἄγον,\nοἶον σὺ νῦν ζητεῖς, οὐδὲν ἦν ἐν αὐτῇ.\nἈκριβέστατα,\nἦν δ’ ἐγὼ, ἀναμιμνήσκεις με· τῷ γὰρ ὄντι\nτοιοῦτον οὐδὲν εἶχεν. Ἀλλ᾿ ὦ δαιμόνιε Γλαύκων,\nτί ἂν εἴη τοιοῦτον; αἵ τε γὰρ τέχναι βάναυσοί που\nἅπασαι ἔδοξαν εἷναι. Πῶς δ’ οὔ;’\nΕἶθ᾿ ἑξῆς προϊὼν ἐπιλέγει\nΜή ποτ’ αὐτῶν τι ἀτελὲς ἐπιχειρῶσιν ἡμῖν μανἐν\n\n\n\n\nθανεῖν οὓς θρέψομεν, καὶ οὐκ ἐξῆκον ἐκεῖσε ἀεὶ οἶ\nπάντας δεῖ ἀνήκειν, οἷον ἄρτι περὶ τῆς ἀστρονομίας\nἐλέγομεν. ἢ οὐκ οἶσθ’ ὅτι καὶ περὶ ἁρμονίας ἕτερον\nτοιοῦτον ποιοῦσι; τὰς γὰρ ἀκουομένας αὖ συμφωνίας\nκαὶ φθόγγους ἀλλήλοις ἀναμετροῦντες ἀνήνυτα\nὥσπερ οἱ ἀστρονόμοι ποιοῦσι.\nΝὴ τοὺς θεοὺς, ἔφη,\nκαὶ γελοίως γε, πυκνώματ’ ἄττα ὀνομάζοντες καὶ\nπαραβάλλοντες τὰ ὦτα, οἷον ἐκ γειτόνων φωνὴν θηρευόμενοι,\nοἱ μέν φασιν ἔτι κατακούειν ἐν μέσῳ τινὰ\nἠχὴν καὶ σμικρότατον εἶναι τοῦτο διάστημα ᾧ μετρητέον,\nοἶ δ’ ἀμφισβητοῦντες ὡς ὅμοιον ἤδη φθεγγομένων,\nἀμφότεροι ὦτα τοῦ νοῦ προστησάμενοι.\nΣὺ\nμὲν, ἦν δ’ ἐγὼ, τοὺς χρηστοὺς λέγεις τοὺς ταῖς χορδαῖς\nπράγματα παρέχοντας καὶ βασανίζοντας, ἐπὶ τῶν\nκολλόπων στρεβλοῦντας. ἵνα δὲ μὴ μακροτέρα ἡ εἰκὼν\nγίγνηται, πλήκτρῳ τε πληγῶν γιγνομένων καὶ\nκατηγορίας πέρι καὶ ἐξαρνήσεως καὶ ἀλαζονείας χορδῶν,\nπαύομαι τῆς εἰκόνος, καὶ οὔ φημι τούτους λέγειν,\nἀλλ’ ἐκείνους οὓς ἔφαμεν νῦν δὴ περὶ ἁρμονίας\nεἰρῆσθαι.\nταὐτὸν γὰρ ποιοῦσι τοῖς ἐν τῇ ἀστρονομίᾳ.\nτοὺς γὰρ ἐν ταύταις ταῖς συμφωνίαις ταῖς\nἀκουομέναις ἀριθμοὺς ζητοῦσιν, ἀλλ’ οὐκ εἰς προβλήματα\nἀνίασιν, ἐπισκοπεῖν τίνες ξύμφωνοι ἀριθμοὶ\nκαὶ τίνες οὒ, καὶ διὰ τί ἑκάτεροι.\nἈλλὰ γὰρ καὶ ταῦθ’ ἡμῖν πρὸ ὁδοῦ κείσθω,\nἀπολογουμένοις ὅτι μὴ δίχα διανοίας ὀρθῆς καὶ τῆς\nτῶν τοιῶνδε ἀχρηστομαθείας ὠλιγωρήσαμεν. σκεψώμεθα\nδῆτα λοιπὸν ἤδη ἄνωθεν ἀρξάμενοι τὰς τῶν\nεἰρημένων φυσικῶν φιλοσόφων δογματικὰς πρὸς ἀλλήλους\nἀντιδοξίας, γράφει δὴ ἀθρόως ἀπάντων τῶν\nΠλατωνικῶν ὁμοῦ καὶ Πυθαγορείων τῶν τε ἔτι πρεσβυτέρων\nφυσικῶν φιλοσόφων ἐπικεκλημένων καὶ αὖ\n\n\nπάλιν τῶν νεωτέρων Περιπατητικῶν τε καὶ Στωϊκῶν\nκαὶ Ἐπικουρείων τὰς δόξας συναγαγὼν ὁ Πλούταρχος\nἐν οἶς ἐπέγραψε “Περὶ τῶν ἀρεσκόντων τοῖς\nφιλοσόφοις φυσικῶν δογμάτων,” ἐξ ὦν παραθήσομαι\nταύτα\n“ Θαλῆς ὁ Μιλήσιος, εἶς τῶν ἑπτὰ σοφῶν,\nἀρχὴν τῶν ὄντων ἀπεφήνατο εἶναι τὸ ὕδωρ. δοκεῖ\nδὲ ὁ ἀνὴρ οὗτος ἄρξαι τῆς φιλοσοφίας, καὶ ἀπ’ αὐτοῦ\nτοῦ ἡ Ἰωνικὴ αἵρεσις προσηγορεύθη· ἐγένοντο\nπλεῖσται διαδοχαί. φιλοσοφήσας δὲ ἐν Αἰγύπτῳ\nπρεσβύτερος ἦλθεν εἰς Μίλητον. ἐξ ὕδατος δέ φησι\nπάντα εἶναι καὶ εἰς ὕδωρ πάντα ἀναλύεσθαι. στοχάζεται\nδὲ ἐκ τούτου πρῶτον ὅτι πάντων ζῴων ἡ\nγονὴ ἀρχή ἐστι, ὑγρὰ οὖσα· οὕτως εἰκὸς καὶ τὰ\nπάντα ἐξ ὑγροῦ τὴν ἀρχὴν ἔχειν. δεύτερον, ὅτι\nπάντα τὰ φυτὰ ὑγρῷ τρέφεταί τε καὶ καρποφορεῖ,\nἀμοιροῦντα δὲ ξηραίνεται. τρίτον δὲ, ὅτι καὶ αὐτὸ\nτὸ πῦρ τὸ τοῦ ἡλίου καὶ τῶν ἄστρων ταῖς τῶν ὑδάτων\nἀναθυμιάσεσι τρέφεται, καὶ αὐτὸς ὁ κόσμος. διὰ\nτοῦτο καὶ Ὅμηρος ταύτην τὴν γνώμην ὑποτίθεται\nπερὶ τοῦ ὕδατος,\nὨκεανὸν, ὅσπερ γένεσις πάντεσσι τέτυκται.\nταῦτα μὲν ὁ Θαλῆς.”\n“Ἀναξίμανδρος δὲ ὁ Μιλήσιός φησι τῶν ὄντων\nτὴν ἀρχὴν εἶναι τὸ ἄπειρον· ἐκ γὰρ τούτου πάντα\nγίνεσθαι καὶ εἰς τοῦτο πάντα φθείρεσθαι· διὸ καὶ\nγεννᾶσθαι ἀπείρους κόσμους, καὶ πάλιν φθείρεσθαι\nεἰς τὸ ἐξ οὗ γίνεται. λέγει δ’ οὖν, διότι τὸ ἀπέραντόν\nἐστιν, ἵνα μηδὲν ἐλλείπῃ καὶ ἡ γένεσις ἡ ὑφιστα-\n\n\n\nμένη. ἁμαρτάνει δὲ καὶ οὗτος μὴ λέγων τί ἐστι τὸ\nἄπειρον, πότερον ἀήρ ἐστιν, ἢ ὕδωρ, ἢ γῆ, 7 ἢ ἄλλα\nτινὰ σώματα· ἁμαρτάνει οὗν τὴν μὲν ὕλην ἀποφαινόμενος,\nτὸ δὲ ποιοῦν αἴτιον ἀναιρῶν. τὸ γὰρ ἄπειρον\nοὐδὲν ἄλλο ἢ ὕλη ἐστίν· οὐ δύναται δὲ ἡ ὕλη\nεἶναι ἐνεργείᾳ, ἐὰν μὴ τὸ ποιοῦν ὑπόθηται.”\n“Ἀναξιμένης δὲ ὁ Μιλήσιος ἀρχὴν τῶν ὄντων\nτὸν ἀέρα ἀπεφήνατο· ἐκ γὰρ τούτου πάντα γίνεσθαι\nκαὶ εἰς αὐτὸν πάλιν ἀναλύεσθαι. οἶον ἡ ψυχὴ, φησὶν,\nἡ ἡμετέρα ἀήρ ἐστι· συγκρατεῖ γὰρ ἡμᾶς· καὶ ὅλον\nδὲ τὸν κόσμον πνεῦμα καὶ ἀὴρ ἐμπεριέχει· λέγεται\nδὲ συνωνύμως ἀὴρ καὶ πνεῦμα. ἁμαρτάνει δὲ καὶ\nοὗτος ἐξ ἁπλοῦ καὶ μονοειδοῦς ἀέρος καὶ πνεύματος\nδοκῶν συνεστάναι τὰ ζῷα. ἀδύνατον γὰρ ἀρχὴν μίαν\nτὴν ὕλην τῶν ὄντων ὑποστῆναι· ἀλλὰ καὶ τὸ ποιοῦν\nαἴτιον χρὴ τιθέναι. οἷον, οὐκ ἄργυρος ἀρκεῖ πρὸς\nτὸ ἔκπωμα γενέσθαι, ἐὰν μὴ τὸ ποιοῦν ᾖ, τοῦτ’ ἔστιν\nὁ ἀργυροκόπος· ὁμοίως καὶ ἐπὶ τοῦ χαλκοῦ καὶ ξύλων\nκαὶ τῆς ἄλλης ὕλης.”\n“Ἡράκλειτος καὶ Ἵππασος ὁ Μεταποντῖνος\nἀρχὴν τῶν πάντων τὸ πῦρ. ἐκ τοῦ πυρὸς γὰρ τὰ\nπάντα γίνεσθαι καὶ εἰς πῦρ πάντα τελευτᾶν λέγουσι·\nτούτου δὲ κατασβεννυμένου κοσμοποιεῖσθαι τὰ πάντα.\nπρῶτον μὲν γὰρ τὸ παχυμερέστατον αὐτοῦ εἰς αὑτὸ\nσυστελλόμενον γῆ γίγνεται· ἔπειτα ἀναχαλωμένην\nτὴν γῆν ὑπὸ τοῦ πυρὸς φύσει ὕδωρ ἀποτελεῖσθαι,\nἀναθυμιώμενον δὲ ἀέρα γίνεσθαι. πάλιν δὲ τὸν κόσμον\nκαὶ πάντα τὰ σώματα ὑπὸ πυρὸς ἀναλοῦσθαι\nἐκπυρώσει. ἀρχὴ οὖν τὸ πῦρ, ὅτι ἐκ τούτου τὰ πάντα,\nτέλος δὲ καθότι εἰς τοῦτο ἀναλύεται τὰ πάντα.”\n” Δημόκριτος, ᾧ μετὰ πλεῖστον Ἐπίκουρος ἠκο-\nλούθησεν, ἀρχὰς τῶν ὄντων σώματα ἄτομα, λόγῳ\nδὲ θεωρητὰ, ἀμέτοχα κενοῦ, ἀγέννητα, ἀΐδια, ἄφθαρτα,\nοὐδὲ θραυσθῆναι δυνάμενα, οὔτε διαπλασμὸν ἐκ\nτῶν μερῶν λαβεῖν, οὔτε ἀλλοιωθῆναι, εἶναι δ᾿ αὐτὰ\nλόγῳ θεωρητὰ, ταῦτα μέντοι κινεῖσθαι ἐν τῷ κενῷ\nκαὶ διὰ τοῦ κενοῦ· εἶναι δὲ καὶ αὐτὸ τὸ κενὸν ἄπειρον\nκαὶ τὰ σώματα ἄπειρα. συμβεβηκέναι δὲ τοῖς\nσώμασι τρία ταῦτα, σχήματα, μέγεθος, βάρος, ἀλλ᾿\nὁ μὲν Δημόκριτος ἔλεγε δύο, μέγεθος καὶ σχῆμα·\nὁ δὲ Ἐπἐκουρος τούτοις καὶ τρίτον βάρος προσέθηκεν.\nἀνάγκη γὰρ, φησὶ, κινεῖσθαι τὰ σώματα τῇ τοῦ βάρους\nπληγῇ, ἐπεὶ οὐ κινηθήσεται. εἶναι δὲ τὰ σχήματα\nτῶν ἀτόμων περιληπτὰ , οὐκ ἄπειρα· μὴ γὰρ\nεἶναι μήτε ἀγκιστροειδεῖς , μήτε τριαινοειδεῖς , μήτε\nκρικοειδεῖς· ταῦτα γὰρ τὰ σχήματά ἐστιν εὔθραυστα,\nαἶ δὲ ἄτομοι ἀπαθεῖς, ἄθραυστοι· ἴδια δὲ ἔχειν σχή-\nματα λόγῳ θεωρητά. καὶ εἴρηται ἄτομος οὐχ ὅτι\nἐστὶν ἐλαχίστη , ἀλλ᾿ ὅτι οὐ δύναται τμηθῆναι, ἀπαθὴς\nοὖσα καὶ ἀμέτοχος κενοῦ ’ ὥστε ἐὰν εἴπῃ ἄτομον,\nἄθραυστον λέγει , ἀπαθῆ , ἀμέτοχον κενοῦ. ὅτι δέ\nἐστιν ἄτομος σαφές· καὶ γάρ ἐστι στοιχεῖα καὶ ζῷα\nκενὰ καὶ ἡ μονάς.”\n“ Ἐμπεδοκλῆς Μέτωνος, Ἀκραγαντῖνος, τέτταρα\nμὲν στοιχεῖα , πῦρ , ἀέρα , ὕδωρ , γῆν , δύο δὲ\nἀρχὰς καὶ δυνάμεις, φιλίαν τε καὶ νεῖκος, ὧν ἡ μέν\nἐστιν ἑνωτικὴ, τὸ δὲ διαιρετικόν. φησὶ δὲ οὕτως\nτέσσαρα τῶν πάντων ῥιζώματα πρῶτον ἄκουε·Ζεὺς ἀργὴς ,‘Πρη τε φερέσβιος, ἠδ᾿ Ἀϊδωνεύς,Νῆστίς θ᾿, ἣ δακρύοις τέγγει κρούνωμα βρότειον.\nΔία μὲν γὰρ λέγει τὴν ζέσιν καὶ τὸν αἰθέρα, Ἥραν\nδὲ φερέσβιον τὸν ἀέρα· τὴν γῆν τὸν Ἀϊδωνέα· Nῆ-\n\n\n’στιν δὲ καὶ κρούνωμα βρότειον, οἱονεὶ τὸ σπέρμα καὶ\nτὸ ὕδωρ.”\nΤοσαύτη μὲν ἡ τῶν πρώτων φυσικῶν φιλοσόφων\nδιαφωνία, τοιαύτη δὲ αὐτῶν καὶ ἡ περὶ ἀρχῶν\nδόξα, οὐ θεὸν, οὐ ποιητὴν, οὐ δημιουργὸν, οὐδέ\nτι τῶν ὅλων αἴτιον, οὐδὲ μὴν θεοὺς, οὐδ’ ἀσωμάτους\nδυνάμεις, οὐ νοερὰς φύσεις, οὐ λογικὰς οὐσίας, οὐδ’\nὅλως τι τῶν ἐκτὸς αἰσθήσεων ἐν ταῖς ἀρχαῖς ὑποθεμένων.\nμόνος δ’ οὖν πρῶτος Ἑλλήνων Ἀναξαγόρας\nμνημονεύεται ἐν τοῖς περὶ ἀρχῶν λόγοις νοῦν τὸν\nπάντων αἴτιον ἀποφήνασθαι. φασὶ γοῦν ὡς ἄρα οὗτος\nμάλιστα παρὰ τοὺς πρὸ αὐτοῦ ἐθαύμασε φυσιολογίαν·\nμηλόβοτόν γε τοι τὴν ἑαυτοῦ χώραν δι’ αὐτὴν\nεἴασε, τόν τε περὶ ἀρχῶν λόγον πρῶτος Ἑλλήνων\nδιήρθρωσεν. οὐ γὰρ μόνον περὶ τῆς πάντων οὐσίας\nἀπεφήνατο, ὡς οἱ πρὸ αὐτοῦ, ἀλλὰ καὶ περὶ τοῦ\nκινοῦντος αὐτὴν αἰτίου.\n“ἦν γὰρ ἐν ἀρχῇ φησὶν)\nὁμοῦ τὰ πράγματα πεφυρμένα, νοῦς δὲ εἰσελθὼν\nαὐτὰ ἐκ τῆς ἀταξίας εἰς τάξιν ἤγαγε.” θαυμάσαι δ’\nἔστιν ὡς οὗτος πρῶτος παρ’ Ἕλλησι τοῦτον θεολογήσας\nτὸν τρόπον, δόξας Ἀθηναίοις ἄθεος εἶναι, ὅτι\nμὴ τὸν ἥλιον ἐθεολόγει, τὸν δὲ ἡλίου ποιητὴν, μικροῦ\nδεῖν καταλευσθεὶς ἔθανε.\nλέγεται δὲ μηδὲ οὗτος\nσῶον φυλάξαι τὸ δόγμα. ἐπιστῆσαι μὲν γὰρ νοῦν\nτοῖς πᾶσι, οὐκέτι δὲ κατὰ νοῦν καὶ λογισμὸν τὴν περὶ\nτῶν ὄντων ἀποδοῦναι φυσιολογίαν. ἐπάκουσον δ’\nοὖν οἶα ὁ Σωκράτης ἐν τῷ Πλάτωνος Περὶ ψυχῆς\nαἰτιᾶται τὸν ἄνδρα ἐν τούτοις\n“Ἀλλ᾿ ἀκούσας μέν ποτε ἐκ βιβλίου τινὸς,\nὡς ἔφη, Ἀναξαγόρου ἀναγινώσκοντος, καὶ λέγοντος\n\n\n\nὡς ἄρα νοῦς ἐστιν ὁ διακοσμῶν τε καὶ πάντων αἴτιος,\nταύτῃ δὴ τῇ αἰτίᾳ ἥσθην τε καὶ ἔδοξέ μοι τρόπον\nτινὰ εὖ ἔχειν τὸ τὸν νοῦν εἶναι πάντων αἴτιον, καὶ\nἡγησάμην, εἰ τοῦτο οὕτως ἔχει, τόν γε νοῦν κοσμοῦντα\nπάντα κοσμεῖν καὶ ἕκαστον τιθέναι ὅπη ἂν βέλτιστα\nἔχῃ.\nεἰ οὖν τις βούλοιτο τὴν αἰτίαν εὑρεῖν περὶ\nἑκάστου, ὅπη ἢ γίνεται ἢ ἀπόλλυται ἢ ἔστι, τοῦτο\nδεῖν περὶ αὐτοῦ εὑρεῖν , ὅπη βέλτιστον αὐτόν ἐστιν\nἢ εἶναι ἢ ἄλλο ὁτιοῦν πάσχειν ἢ ποιεῖν. ἐκ δὴ τοῦ\nλόγου τούτου οὐδὲν ἄλλο σκοπεῖν προσήκειν ἀνθρώπῳ\nκαὶ περὶ αὐτοῦ καὶ περὶ τῶν ἄλλων ἀλλ᾿ ἢ τὸ ἄριστον\nκαὶ τὸ βέλτιστον. ἀναγκαῖον δὴ εἶναι τὸν αὐτὸν\nτοῦτον καὶ τὸ χεῖρον εἰδέναι· τὴν αὐτὴν γὰρ εἷναι\nἐπιστήμην περὶ αὐτῶν.\nταῦτα δὴ λογιζόμενος\nἄσμενος εὑρηκέναι ᾤμην διδάσκαλον τῆς αἰτίας περὶ\nτῶν ὄντων κατὰ νοῦν ἐμαυτῷ, τὸν Ἀναξαγόραν, καί\nμοι φράσειν πρῶτον μὲν πότερον ἡ γῆ πλατεῖά ἐστιν\nἢ στρογγύλη, ἐπειδὴ δὲ φράσειεν, ἐπεκδιηγήσασθαι\nτὴν αἰτίαν καὶ τὴν ἀνάγκην, λέγοντα τὸ ἄμεινον, καὶ\nὅτι αὐτὴν ἄμεινον ἦν τοιαύτην εἶναι· καὶ εἰ ἐν μέσῳ\nφαίη εἶναι αὐτὴν , ἐπεκδιηγήσεσθαι ὡς ἄμεινον ἦν\nαὐτὴν ἐν μέσῳ εἶναι· καὶ εἴ μοι ταῦτα ἀποφαίνοιτο,\nπαρεσκευάσμην ὡς οὐκέτι ποθεσόμενος αἰτίας ἄλλο\nεἶδος.\nκαὶ δὴ καὶ περὶ ἡλίου οὕτω παρεσκευάσμην\nὡσαύτως πευσόμενος, καὶ σελήνης καὶ τῶν ἄλλων\nἄστρων, τάχους τε πέρι πρὸς ἄλληλα καὶ τροπῶν καὶ\nτῶν ἄλλων παθημάτων , πή ποτε ταῦτ᾿ ἄμεινόν ἐστιν\nἕκαστον καὶ ποιεῖν καὶ πάσχειν ἃ πάσχει. οὐ γὰρ ἄν\nποτ᾿ αὐτὸν ᾤμην, φάσκοντά γε ὑπὸ νοῦ αὐτὰ κεκοσμήσθαι,\nἄλλην τινὰ αὐτοῖς αἰτίαν ἐπενεγκεῖν ἢ ὅτι\nβέλτιστον αὐτὰ οὕτως ἔχειν ἐστὶν ὥσπερ ἔχει.\nἑκάστου\nοὐν [αὐτῶν] ἀποδιδόντα τὴν αἰτίαν καὶ κοινῇ πᾶσι\n\n\n\nτὸ ἑκάστῳ βέλτιστον ᾤμην καὶ τὸ κοινὸν πᾶσιν ἐπιδιηγήσασθαι\nἀγαθόν. καὶ οὐδ᾿ ἂν ἀπεδόμην πολλοῦ\nτὰς ἐλπίδας, ἀλλὰ πάνυ σπουδῇ λαβὼν τὰς βίβλους\nὡς τάχιστα οἷός τ᾿ ἦν ἀνεγίνωσκον , ἔν᾿ ὡς τάχιστα\nεἰδείην τὸ βέλτιστον καὶ τὸ χεῖρον. ἀπὸ δὴ θαυμαστῆς,\nὦ ἑταῖρε, ἐλπίδος ᾠχόμην φερόμενος. ἐπεὶ δὲ\nπροϊὼν καὶ ἀναγινώσκων ὁρῶ ἄνδρα τῷ μὲν νῷ αὐδὲν\nχρώμενον οὐδέ τινας αἰτίας ἐπαιτιώμενον εἰς τὸ\nδιακοσμεῖν τὰ πράγματα , ἀέρας δὲ καὶ αἰθέρας καὶ\nὕδατα αἰτιώμενον καὶ ἄλλα πολλὰ καὶ ἄτοπα.\nκαί\nμοι ἔδοξεν ὁμοιότατον πεπονθέναι , ὥσπερ ἂν εἴ τις\nλέγων ὅτι Σωκράτης πάντα ὅσα πράττει νῷ πράττει,\nκἄπειτα ἐπιχειρήσας λέγειν τὰς αἰτίας ἑκάστων ὧν\nπράττω, λέγοι πρῶτον μὲν ὅτι ἐνθάδε διὰ ταῦτα νῦν\nκάθημαι, ὅτι σύγκειταί μου τὸ σῶμα ἑξ ὀστῶν καὶ\nνεύρων, καὶ τὰ μὲν ὀστᾶ ἐστι στερεὰ καὶ διαφυὰς\nἔχει χωρὶς ἀπ᾿ ἀλλήλων, τὰ δὲ νεῦρα οἷα ἐπιτείνεσθαι\nκαὶ ἀνίεσθαι, περιαμπέχοντα τὰ ὀστᾶ μετὰ τῶν\nσαρκῶν τε καὶ δέρματος , ὃ συνέχειν αὐτά.\nαἰωρουμένων\nοὖν τῶν ὀστῶν ἐν ταῖς αὐτῶν ξυμβολαῖς\nχαλῶντα καὶ συντείνοντα τὰ νεῦρα κάμπτεσθαί που\nποιεῖ οἶόν τε εἶναι ἐμὲ νῦν τὰ μέλη, καὶ διὰ ταύτην\nτὴν αἰτίαν συγκαμφθεὶς ἐνθάδε κάθημαι. καὶ αὖ\nπερὶ τοῦ διαλέγεσθαι ὑμῖν ἑτέρας τοιάσδε αἰτίας λἐγοι,\nφωνάς τε καὶ ἀέρας καὶ ἀκοὰς καὶ ἄλλα ἄττα\nμυρία τοιαῦτα αἰτιώμενος , ἀμελήσας τὰς ὡς ἀληθῶς\nαἰτίας λέγειν , ὅτι ἐπειδὴ Ἀθηναίοις ἔδοξε βέλτιον\nεἶναι ἐμοῦ καταψηφίσασθαι, διὰ ταῦτα δὴ καὶ ἐμοὶ\nβέλτιον αὖ δέδοκται ἐνθάδε καθῆσθαι, καὶ δικαιότερον\nπαραμένοντα ὑπέχειν τὴν δίκην, ἣν ἂν κελεύσω-\nσιν,\nἐπεὶ νὴ τὸν κύνα, ὡς ἐγᾦμαι, πάλαι ἂν ταῦτα\nτὰ νεῦρα καὶ τὰ ὀστᾶ ἢ περὶ Μέγαρα ἢ περὶ Βοιω-\n\n\nτοὺς ἦν, ὑπὸ δόξης φερόμενα τοῦ βελτίστου, εἰ μὴ\nδικαιότερον ᾤμην καὶ κάλλιον εἶναι πρὸ τοῦ φεύγειν\nτε καὶ ἀποδιδράσκειν ὑπέχειν τῇ πόλει δίκην ἥντιν’\nἂν τάττῃ.\nἀλλ’ αἴτια μὲν τὰ τοιαῦτα καλεῖν λίαν\nἄτοπον· εἰ δέ τις λέγοι ὅτι ἄνευ τοῦ τὰ τοιαῦτα ἔχειν\nκαὶ ὀστᾶ καὶ νεῦρα καὶ ὅσα ἄλλα ἔχω, οὐκ ἂν οἷός\nτε ἦ ποιεῖν τὰ δόξαντά μοι, ἀληθῆ ἂν λέγοι· ὡς μέντοι\nδιὰ ταῦτα ποιῶ ἃ ποιῶ, καὶ ταῦτα νῷ πράττω,\nἀλλ’ οὐ τῇ τοῦ βελτίστου αἱρέσει, πολλὴ ἂν καὶ\nμακρὰ ῥᾳθυμία εἴη τοῦ λόγου.”\nΕἶτα ἐπιλέγει\nΔιὸ δὴ καὶ ὁ μέν τις δίνην περιθεὶς τῇ γῇ ὑπὸ\nτοὐ οὐρανοῦ μένειν δὴ ποιεῖ τὴν γῆν, ὁ δὲ ὥσπερ\nκαρδόπῳ πλατείᾳ βάθρον τὸν ἀέρα ὑπερείδει· τὴν\nδὲ τοῦ ὡς οἶόν τε βέλτιστα αὐτὰ τεθῆναι δύναμιν\nοὕτω νῦν κεῖσθαι, ταύτην οὔτε ζητοῦσιν οὔτε τινὰ\nοἴονται δαιμονίαν ἰσχὺν ἔχειν, ἀλλὰ ἡγοῦνται τούτου\nἄν ποτε Ἄτλαντα ἰσχυρότερον καὶ ἀθανατώτερον\nκαὶ μᾶλλον ἅπαντα συνέχοντα ἐξευρεῖν, καὶ ὡς ἀληθῶς\nτὸ ἀγαθὸν καὶ δέον ξυνδεῖν καὶ συνέχειν οὐδὲν\nοἴονται.”\nΤοσαῦτα ὁ Σωκράτης περὶ τῆς Ἀναξαγόρου\nδόξης. ἦν δὲ Ἀναξαγόρου μὲν διάδοχος τῆς τε διατριβῆς\nὁμοῦ καὶ τῆς δόξης Ἀρχέλαος, Ἀρχελάου δὲ\nἀκουστὴς γεγονέναι λέγεται Σωκράτης. πλὴν ἀλλὰ\nφυσικοὶ καὶ ἄλλοι Ξενοφάνης καὶ Πυθαγόρας, συνακμάσαντες\nἈναξαγόρᾳ, ἀφθαρσίας θεοῦ καὶ ψυχῆς\nἀθανασίας ἐφιλοσόφησαν· ἐκ τούτων τε καὶ μετὰ\nτούτους αἶ τῆς Ἑλλήνων φιλοσοφίας ὑπέστησαν αἱρέσεις,\nτῶν μὲν τοῖσδε, τῶν δὲ ἑτέροις ἐξηκολουθηκότων,\nτινῶν δὲ καὶ ἰδίας δόξας ἐπινενοηκότων.\n\n\nπάλιν δ’ οὖν ὁ Πλούταρχος τὰς περὶ θεῶν ὑπολήψεις\nτῶν αὐτῶν τοῦτον γράφει τὸν τρόπον\n“Ἔνιοι τῶν φιλοσόφων, καθάπερ Διαγόρας\nὁ Μήλιος καὶ Θεόδωρος ὁ Κυρηναῖος καὶ Εὐήμερος\nὁ Τεγεάτης, καθόλου φασὶ μὴ εἶναι θεούς· τὸν δὲ\nΕὐήμερον καὶ Καλλίμαχος ὁ Κυρηναῖος αἰνίττεται ἐν\nτοῖς ἰάμβοις. καὶ Εὐριπίδης ὁ τραγῳδοποιὸς ἄποκαλύψασθαι\nμὲν οὐκ ἠθέλησε, δεδοικὼς τὸν Ἄρειον\nπάγον, ἐνέφηνε δὲ τοῦτον τὸν τρόπον· τὸν γὰρ Σίσυφον\nεἰσήγαγε προστάτην ταύτης τῆς δόξης, καὶ\nσυνηγόρησεν αὐτοῦ τῇ γνώμῃ. ”\nἘπὶ τούτοις πάλιν τὸν Ἀναξαγόραν εἰσάγει,\nπρῶτον φάσκων αὐτὸν ὀρθῶς φρονῆσαι περὶ θεοῦ.\nλέγει δὲ οὕτως\n“Ὁ δὲ Ἀναξαγόρας φησὶν ὡς εἱστήκει κατ’ ἀρχὰς\nτὰ σώματα, νοῦς δὲ αὐτὰ διεκόσμησε θεοῦ καὶ\nτὰς γενέσεις τῶν ὅλων ἐποίησεν. ὁ δὲ Πλάτων’ οὐχ\nἑστηκότα ὑπέθετο τὰ πρῶτα σώματα, ἀτάκτως δὲ κινούμενα·\nδιὸ, φησὶν, ὁ θεὸς ἐπιστήσας ὡς τάξις\nἀταξίας ἐστὶ βελτίων, διεκόσμησεν αὐτά.”\nΟἷς ἐπιλέγει\n“Ἁμαρτάνουσιν δὲ ἀμφότεροι, ὅτι τὸν θεὸν\nἐποίησαν ἐπιστρεφόμενον τῶν ἀνθρωπίνων, καὶ τούτου\nχάριν τὸν κόσμον κατασκευάζοντα· τὸ γὰρ μακάριον\nκαὶ ἄφθαρτον ζῷον, πεπληρωμένον τε πᾶσι\nτοῖς ἀγαθοῖς καὶ κακοῦ παντὸς ἄδεκτον, ὅλον ὄν\nπερὶ τὴν συνοχὴν τῆς ἰδίας εὐδαιμονίας τε καὶ\nἀφθαρσίας, ἀνεπιστρεφές ἐστι τῶν ἀνθρωπίνων\nπραγμάτων. κακοδαίμων δ’ ἂν εἴη, ἐργάτου δίκην\nκαὶ τέκτονος ἀχθοφορῶν καὶ μεριμνῶν εἰς τὴν τοῦ\n\n\n\nκόσμου κατασκευήν.\nκαὶ πάλιν, ὁ θεὸς ὃν λέγουσιν,\nἤτοι τὸν ἔμπροσθεν αἰῶνα οὐκ ἦν, ὅτε ἦν\nἀκίνητα τὰ σώματα, ἢ ὅτε ἀτάκτως ἐκινεῖτο, ἢ ἐκοιμᾶτο,\nἢ ἐγρηγόρει, ἢ οὐδέτερον τούτων. ἢ οὔτε τὸ\nπρῶτον ἔστι δέξασθαι· πᾶς γὰρ θεὸς αἰώνιος· οὔτε\nτὸ δεύτερον· εἰ γὰρ ἐκοιμᾶτο ἐξ αἰῶνος ὁ θεὸς, ἐτεθνήκει·\nαἰώνιος γὰρ ὕπνος θάνατός ἐστιν. ἀλλά γε\nἄδεκτος ὕπνου ὁ θεός· τὸ γὰρ ἀθάνατον καὶ τοῦ\nθεοῦ ἐγγὺς ὕπνου κεχώρισται.\nεἰ δὲ ἦν ὁ θεὸς\nἐγρηγορὼς, ἤτοι ἐνέλιπεν εἰς εὐδαιμονίαν, ἢ πεπλήρωτο\nἐν μακαριότητι. καὶ οὔτε κατὰ τὸ πρῶτόν ἐστι\nμακάριος ὁ θεός· τὸ γὰρ ἐλλεῖπον εἰς εὐδαιμονίαν\nοὐ μακάριον· οὔτε κατὰ τὸ δεύτερον· μηδὲν γὰρ ἐλλείπων\nκεναῖς ἔμελλεν ἐπιχειρεῖν πράξεσι. πῶς δὲ,\nεἴπερ ὁ θεός ἐστι καὶ τῇ τούτου φροντίδι τὰ κατὰ\nἄνθρωπον οἰκονομεῖται, τὸ μὲν κίβδηλον εὐτυχεῖ,\nτὸ δὲ ἀστεῖον τὸ ἐναντίον πάσχει; Ἀγαμέμνων\nτε γὰρ\nἀμφότερον, βασιλεύς τ’ ἀγαθὸς κρατερός τ’ αἰχμητής,\nὑπὸ μοιχοῦ καὶ μοιχαλίδος ἡττηθεὶς ἐδολοφονήθη·\nκαὶ ὁ τούτου δὲ συγγενὴς Ἡρακλῆς, πολλὰ τῶν ἐπιλυμαινομένων\nτὸν ἀνθρώπινον βίον καθαρὰς, ὑπὸ\nΔηϊανείρας φαρμακευθεὶς ἐδολοφονήθη.”\n“Θαλῆς τὸν κόσμον εἶναι τὸν θεόν.\nἈναξίμανδρος τοὺς ἀστέρας οὐρανίους θεούς.\nΔημόκριτος θεὸν ἐν πυρὶ σφαιροειδῆ τὴν τοῦ\nκόσμου ψυχήν.\nΠυθαγόρας τῶν ἀρχῶν τὴν μὲν μονάδα θεόν·\nκαὶ τὸ ἀγαθὸν, ἥτις ἐστὶν ἡ τοῦ ἑνὸς φύσις, αὐτὸς ὁ\nνοῦς τὴν δ’ ἀόριστον δυάδα καὶ δαίμονα καὶ τὸ\n\n\nκακὸν, περὶ ἥν ἐστι τὸ ὑλικὸν πλῆθος, [ἐστὶ καὶ ὁρατὸς\nὁ κόσμος.]”\nΜετὰ δὲ τούτους οἱ νέοι τῷ χρόνῳ πῶς ἐδόξαζον\nἄκουε\n“ Σωκράτης καὶ Πλάτων ἕν τὸ μονοφυὲς καὶ αὐτοφυὲς,\nτὸ μοναδικὸν, τὸ ὄντως ὄν ἀγαθόν. πάντα\nδὲ ταῦτα τῶν ὀνομάτων εἰς τὸν νοῦν σπεύδει. νοῦς\nοὖν ὁ θεὸς χωριστὸν εἶδος, τοῦτ᾿ ἔστι τὸ ἀμιγὲς πάσης\nὕλης καὶ μηδενὶ παθητῷ συμπεπλεγμένον.\nἈριστοτέλης τὸν μὲν ἀνωτάτω θεὸν εἶδος\nχωριστὸν, ἐπιβεβηκότα τῇ σφαίρᾳ τοῦ παντὸς , ἥτις\nἐστὶν αἰθέριον σῶμα, τὸ πέμπτον ὑπ᾿ αὐτοῦ καλούμενον·\nδιῃρημένου δὲ τούτου κατὰ σφαίρας τῇ μὲν\nφύσει συναφεῖς, τῷ λόγῳ δὲ κεχωρισμένας , ἑκάστην\nοἴεται τῶν σφαιρῶν ζῷον εἶναι σύνθετον ἐκ σώματος\nκαὶ ψυχῆς, ὧν τὸ μὲν σῶμά ἐστιν αἰθέριον , κινούμενον\nκυκλοφορικῶς, ἡ ψυχὴ δὲ λόγος ἀκίνητος, αἴτιος\nτῆς κινήσεως κατ᾿ ἐνέργειαν.\nΟἱ Στωϊκοὶ νοερὸν θεὸν ἀποφαίνονται, πῦρ\nτεχνικὸν, ὁδῷ βαδίζον ἐπὶ γένεσιν κόσμου, περιειληφότος\nπάντας τοὺς σπερματικοὺς λόγους, καθ᾿ οὓς\nἕκαστα καθ᾿ εἱμαρμένην γίνεται. καὶ πνεῦμα μὲν\nδιῆκον δι᾿ ὅλου τοῦ κόσμου, τὰς δὲ προσηγορίας μεταλαμβάνον\nδι᾿ ὅλης τῆς ὕλης, δι᾿ ἧς κεχώρηκε. θεὸν\nδὲ καὶ τὸν κόσμον καὶ τοὺς ἀστέρας καὶ τὴν γῆν,\nτὸν δ᾿ ἀνωτάτω πάντων νοῦν ἐν αἰθέρι.\nἘπίκουρος ἀνθρωποειδεῖς μὲν [πάντας] τοὺς\nθεοὺς, λόγῳ δὲ πάντας θεωρητοὺς διὰ τὴν λεπτομέρειαν\nτῆς τῶν εἰδώλων φύσεως. ὁ δ᾿ αὐτὸς ἄλλας\nτέσσαρας φύσεις κατὰ γένος ἀφθάρτους τάσδε, τὰ\nἄτομα, τὸ κενὸν, τὸ ἄπειρον , τὰς ὁμοιότητας , αὗται\nδὲ λέγονται ὁμοιομέρειαι, καὶ τὰ στοιχεῖα.”\nΤοιαῦται μὲν δὴ τῶν φυσικῶν φιλοσόφων\nκαὶ αἱ περὶ θεοῦ διαστάσεις τε καὶ δυσφημίαι, ὧν\nπρώτους ὁ λόγος συνίστησι τοὺς ἀμφὶ τὸν Πυθαγόραν\nτε καὶ Ἀναξαγόραν Πλάτωνά τε καὶ Σωκράτην\nνοῦν καὶ θεὸν ἐπιστῆσαι τῷ κόσμῳ. οὗτοι δὴ κομιδῇ\nπαῖδες τοῖς χρόνοις ἀποδείκνυνται\nκαθ’ οὓς χρόνους τὰ ὕστατα ἱστορεῖται τῆς Ἑβραίων\nἀρχαιολογίας·.\nοὐκ ἦν ἄρα παλαιτάτη παρὰ πᾶσιν\nἝλλησι καὶ τοῖς πρόπαλαι τὴν πολύθεον δεισιδαιμονίαν\nπαρά τε Φοίνιξι καὶ Αἰγυπτίοις εἰσηγησαμένοις\nμένοις ἡ τοῦ τῶν ὅλων θεοῦ γνῶσις, ἣν πρῶτος Ἑλλήνων\nληνῶν Ἀναξαγόρας καὶ οἱ ἀμφ’ αὐτὸν ἐξήνεγκαν.\nκαὶ μὴν τὰ τῆς πολυθέου δεισιδαιμονίας πάντων\nἐθνῶν ἐκράτει· ἀλλ’ ἦν, ὡς ἔοικεν, οὐ τὴν ἀληθῆ περιέχοντα\nθεολογίαν, ἀλλ’ ἣν Αἰγύπτιοι καὶ Φοίνικες\nπρῶτοι πάντων συστήσασθαι ἐμαρτυρήθησαν.\nαὕτη δὲ ἣν θεοὺς μὲν οὐδαμῶς, οὐδέ τινας θείας\nδυνάμεις, ἄνδρας δὲ ἤδη πάλαι ἐν νεκροῖς κειμένους\nθεολογοῦσα, ὡς ὁ τῆς ἀληθείας πάλαι ἀπέδειξε λόγος.\nφέρ’ οὖν πάλιν ἀναλάβωμεν τὸν λόγον. ἐπειδὴ\nτῶν φυσικῶν φιλοσόφων οἱ μὲν πάντα κατέβαλλον\nἐπὶ τὰς αἰσθήσεις, οἱ δ’ αὖ πάλιν τούτοις ἀνθεῖλκον,\nὡς οἶ περὶ τὸν Ξενοφάνην τὸν Κολοφώνιον καὶ Παρ-\nμενίδην Ἐλεάτην, οἱ δὴ τὰς αἰσθήσεις ἀνῄρουν,\nμηδὲν εἶναι φάσκοντες καταληπτὸν τῶν ἐν αἰσθήσει,\nδιὸ μόνῳ δεῖν πιστεύειν τῷ λόγῳ, τὰ πρὸς αὐτοὺς\nἀντειρημένα διασκεψώμεθα.\n“Ἄλλοι δ’ ἐγένοντο τούτοις τὴν\nφωνὴν ἀφιέντες. οἴονται γὰρ δεῖν τὰς μὲν αἰσθήσεις\nκαὶ τἀς φαντασίας καταβάλλειν, αὐτῷ δὲ μόνον\nτῷ λόγῳ πιστεύειν. τοιαῦτα γάρ τινα πρότερον μὲν\nΞενοφάνης καὶ Παρμενίδης καὶ Ζήνων καὶ Μέλισσος\n\n\nἔλεγον, ὕστερον δ᾿ οἱ περὶ Στίλπωνα καὶ τοὺς Με-\nγαρικούς. ὅθεν ἠξίουν οὗτοί γε τὸ ὂν ἕν εἶναι , καὶ\nτὸ ἴτερον μὴ εἶναι, μηδὲ γεννᾶσθαί τι μηδὲ φθείρεσθαι\nμηδὲ κινεῖσθαι τὸ παράπαν.\nτὸν μὲν οὖν\nπλείω πρὸς τούτους λόγον εἰσόμεθα φιλοσοφοῦντες·\nνυνὶ μέντοι τοσοῦτον λεκτέον εἴποιμεν γὰρ ἂν ὡς\nὁ μὲν λόγος ἡμῶν εἴη τὸ θειότατον· οὐ μὴν ἀλλὰ δεῖ\nγε καὶ τῆς αἰσθήσεως, ὥσπερ γε δὴ καὶ σώματος.\nὅτι δὲ καὶ ἡ αἴσθησις ἀληθεύειν πέφυκε δῆλον· οὐ\nγὰρ οἷόν τε τὸν αἰσθανόμενον μὴ οὐχὶ πάσχειν τι·\nπάσχων δὲ τὸ πάθος ἂν εἰδείη· γνῶσις οὖν τίς ἐστι\nκαὶ ἡ αἴσθησις.\nἀλλὰ μὴν εἰ τὸ αἰσθάνεσθαι\nπάσχειν τί ἐστιν, ἅπαν δὲ τὸ πάσχον ὑπό του πάσχει,\nπάντως ἕτερον ἂν εἴη τὸ ποιοῦν καὶ τὸ πάσχον. ὥστε\nπρῶτον μὲν εἴη ἂν τὸ λεγόμενον ἕτερον· οἷον τὸ\nχρῶμα καὶ ὁ ψόφος· ἔπειτα δὲ ἓν τὸ ὄν οὐκ ἔσται·\nκαὶ μὴν οὐδὲ ἀκίνητον· ἡ γὰρ αἴσθησίς ἐστι κίνησις.\nταύτῃ δὲ βούλεται πᾶς τις κατὰ φύσιν ἔχειν τἀς\nαἰσθήσεις, ἅτε δὴ πιστεύων , οἶμαι, ταῖς ὑγιαινούσαις\nμᾶλλον ἢ ταῖς νοσούσαις. εἰκότως ἄρα καὶ δεινός\nτις ἔρως αὐτῶν ἡμῖν ἐντέτηκεν. οὐδείς γέ τοι\nμὴ μεμηνὼς ἕλοιτ᾿ ἄν ποτε μίαν αἴσθησιν ἀποβάλλειν,\nὅπως αὐτῷ πάντα τὰ ἄλλα ἀγαθὰ γένοιτο.\nτοὺς δὴ διαβάλλοντας αὐτὰς ἐχρῆν, πεπεισμέ-\nνους γε διότι μάτην ἔχοιεν αὐτὰς , εἰπόντας ἅπερ\nὁ Πάνδαρος λέγει παρὰ τῷ Ὁμήρῳ περὶ τῶν ἑαυτοῦ\nτόξων,\nαὐτίκ᾿ ἔπειτ᾿ ἀπ᾿ ἐμεῖο κάρη τάμοι ἀλλότριος φὼς,εἰ μὴ ἐγὼ τάδε τόξα φαεινῷ ἐν πυρὶ θείην,χερσὶ διακλάσσας, ἀνεμώλια γάρ μοι ὀπηδεῖ,\nτὸ μετὰ τοῦτο διαλυμήνασθαι πάσας τὰς αἰσθήσεις\nἑαυτῶν· οὕτω γὰρ ἄν τις ἐπίστευεν αὐτοῖς ἔργῳ δι-\n\n\nδάσκουσιν ὡς εἰς οὐδὲν αὐτῶν δέοιντο.\nνυνὶ δὲ\nτοῦτο καὶ τὸ ἀτοπώτατόν ἐστι· ἀχρήστους γὰρ ἀποφαίνοντες\nαὐτὰς τῷ λόγῳ τοῖς ἔργοις τὰ μάλιστα\nχρώμενοι διατελοῦσιν αὐταῖς.\nὅ γέ τοι Μέλισσος\nἐθέλων ἐπιδεικνύναι διότι τῶν φαινομένων καὶ ἐν\nὄψει τούτων οὐδὲν εἴη τῷ ὄντι, διὰ τῶν φαινομένων\nἀποδείκνυσιν αὐτῶν· φησὶ γοῦν, εἰ γάρ ἐστι καὶ\nὕδωρ καὶ ἀὴρ καὶ πῦρ καὶ σίδηρος καὶ χρυσὸς , καὶ\nτὸ μὲν ζῶν, τὸ δὲ τεθνηκὸς, καὶ μέλαν καὶ λευκὸν\nκαὶ τὰ ἄλλα πάντα, ὅσα φασὶν ἄνθρωποι εἶναι ἀληθῆ,\nκαὶ ἡμεῖς ὀρθῶς ὁρῶμεν καὶ ἀκούομεν, εἶναι ἐχρῆν\nκαὶ τὸ ὂν τοιοῦτον οἶον πρῶτον ἔδοξεν ἡμῖν εἶναι,\nκαὶ μὴ μεταπίπτειν, μηδὲ γίνεσθαι ἕτερον, ἀλλ᾿ εἶναι\nὅμοιον οἷόν περ ἐστὶν ἕκαστον. νῦν δὲ φαμὲν ὀρθῶς\nὁρᾶν καὶ ἀκούειν καὶ συνιέναι· δοκεῖ δὲ ἡμῖν\nτὸ θερμὸν καὶ ψυχρὸν γίνεσθαι, καὶ τὸ ψυχρὸν θερμὸν,\nκαὶ τὸ σκληρὸν μαλακὸν, καὶ τὸ μαλακὸν σκληρόν.\nταῦτα δὲ καὶ ἄλλα πολλὰ τοιαῦτα λέγοντος\nαὐτοῦ καὶ μάλα εἰκότως ἐπύθετό τις ἂν, ἆρ᾿ οὖν ὅτι\n[ὃ νῦν] θερμόν ἐστι κἄπειτα τοῦτο γίνεται ψυχρὸν\nοὐκ αἰσθόμενος ἔγνως; ὁμοίως δὲ καὶ περὶ τῶν ἄλλων.\nὅπερ γὰρ ἔφην, εὑρεθείη ἂν οὐδὲν ἀλλ᾿ ἢ τὰς\nαἰσθήσεις ἀναιρῶν καὶ ἐλέγχων διὰ τὸ μάλιστα πιστεύειν\nαὐταῖς.\nἀλλὰ γὰρ οἱ μὲν τοιοῦτοι λόγοι\nσχεδὸν ἱκανὰς ἤδη δεδώκασιν εὐθύνας· ἐξίτηλοί γε\nτοι γεγόνασιν, ὡς εἰ μηδὲ ἐλέχθησαν τὸ παράπαν.\nἤδη μέντοι θαρροῦντες λέγωμεν ὀρθῶς φιλοσοφεῖν\nτοὺς καὶ τὰς αἰσθήσεις καὶ τὸν λόγον ἐπὶ τὴν γνῶσιν\nτὴν τῶν πραγμάτων παραλαμβάνοντας.”\nΤοιοίδε μὲν οὖν οἱ ἀμφὶ τὸν Ξενοφάνην, ὃς\nδὴ λέγεται συνακμάσαι τοῖς ἀμφὶ Πυθαγόραν καὶ\nἈναξαγόραν. Ξενοφάνους δὲ ἀκουστὴς γέγονε Παρ-\n\n\nμενίδης· τούτου Μέλισσος, οὗ Ζήνων, οὗ Λεύκιππος,\nοὗ Δημόκριτος, οὗ Πρωταγόρας καὶ Νεσσᾶς·\nδὲ Νεσσᾶ Μητρόδωρος, οὗ Διογενὴς, οὗ Ἀνάξαρχος.\nἈναξάρχου δὲ γνώριμος γέγονε Πυρρῶν, ἀφ’ οὗ ἡ\nτῶν Σκεπτικῶν ἐπικληθέντων διατριβὴ συνέστη· οὓς\nκαὶ αὐτοὺς μηδὲν εἶναι τὸ παράπαν μήτ’ ἐν αἰσθήσει\nμήτ’ ἐν λόγῳ καταληπτὸν ὁριζομένους, ἐπέχοντας\nδ’ ἐν πᾶσιν, ὅπως ἀπήλεγχον οἶ ἀντιδοξάζοντες μα-\nθεῖν πάρεστιν ἀπὸ τοῦ δηλωθέντος συγγράμματος\nὧδέ πη πρὸς λέξιν ἔχοντος\n“ Ἀναγκαίως δ’ ἔχει πρὸ παντὸς διασκέ-\nψασθαι περὶ τῆς ἡμῶν αὐτῶν γνώσεως· εἰ γὰρ αὖ\nμηδὲν πεφύκαμεν γνωρίζειν, οὐδὲν ἔτι δεῖ περὶ τῶν\nἄλλων σκοπεῖν.\nἐγένοντο μὲν οὑν καὶ τῶν πάλαι\nτινὲς οἶ ἀφέντες τήνδε τὴν φωνὴν, οἷς ἀντείρηκεν\nἈριστοτέλης. ἴσχυσε μέντοι τοιαῦτα λέγων καὶ\nΠυρρῶν ὁ Ἠλεῖος· ἀλλ’ αὐτὸς μὲν οὐδὲν ἐν γραφῇ\nκαταλέλοιπεν, ὁ δὲ μαθητὴς αὐτοῦ Τίμων φησὶ δεῖν\nτὸν μέλλοντα εὐδαιμονήσειν εἰς τρία ταῦτα βλέπειν·\nπρῶτον μὲν 5 ὁποῖα πέφυκε τὰ πράγματα· δεύτερον\nδὲ, τίνα χρὴ τρόπον ἡμᾶς πρὸς αὐτὰ διακεῖσθαι· τελευταῖον\nδὲ, τί περιέσται τοῖς οὕτως ἔχουσι.\nτὰ\nμὲν οὖν πράγματά φησιν αὐτὸν ἀποφαίνειν ἐπ’ ἴσης\nἀδιάφορα καὶ ἀστάθμητα καὶ ἀνεπίκριτα, διὰ τοῦτο\nμήτε τὰς αἰσθήσεις ἡμῶν μήτε τὰς δόξας ἀληθεύειν\nἢ ψεύδεσθαι. διὰ τοῦτο οὖν μηδὲ πιστεύειν αὐταῖς\nδεῖν, ἀλλ’ ἀδοξάστους καὶ ἀκλινεῖς καὶ ἀκραδάντους\nεἶναι, περὶ ἑνὸς ἑκάστου λέγοντας ὅτι οὐ μᾶλλόν\nἐστιν ἢ οὐκ ἔστιν, ἢ καὶ ἔστι καὶ οὐκ ἔστιν, ἢ οὔτε\nἔστιν οὔτ’ οὐκ ἔστιν.\nτοῖς μέντοι διακειμένοις\nοὕτω περιέσεσθαι Τίμων φησὶ πρῶτον μὲν ἀφασίαν,\nἔπειτα δ’ ἀταραξίαν, Αἰνησίδημος δὲ ἡδονήν.”\n“Τὰ μὲν οὖν κεφάλαια τῶν λεγομένων ἐστὶ\nταῦτα· σκεψώμεθα δ᾿ εἰ ὀρθῶς λέγουσιν. ἐπεὶ τοίνυν\nἐπ᾿ ἴσης ἀδιάφορα πάντα φασὶν εἶναι, καὶ διὰ\nτοῦτο κελεύουσι μηδενὶ προστίθεσθαι, μηδὲ δοξάζειν,\nεἰκότως ἂν, οἶμαι, πύθοιτό τις αὐτῶν, ἆρά γε δια-\nμαρτάνουσιν οἱ διαφέρειν αὐτὰ νομίζοντες ἢ οὔ;\nπάντως γὰρ, εἰ μὲν ἁμαρτάνουσιν, οὐκ ὀρθῶς ὑπολαμβάνοιεν\nἄν. ὥστε ἀνάγκη λέγειν αὐτοῖς εἶναί\nτινας τοὺς τὰ ψευδῆ περὶ τῶν ὄντων δοξάζοντας·\nαὐτοὶ τοίνυν εἶεν ἂν οἱ τἀληθῆ λέγοντες· οὕτω δὲ\nb εἴη ἂν ἀληθές τι καὶ ψεῦδος. εἰ δ᾿ οὐχ ἀμαρτάνομεν\nοἱ πολλοὶ τὰ ὄντα διαφέρειν οἰόμενοι, τί παθόντες\nἐπιπλήττουσιν ἡμῖν; αὐτοὶ γὰρ ἁμαρτάνοιεν ἂν\nἀξιοῦντες μὴ διαφέρειν αὐτά.\nκαὶ μὴν εἰ καὶ\nδοίημεν αὐτοῖς ἐπ᾿ ἴσης ἀδιάφορα πάντα εἶναι, δῆλον\nὡς οὐκ ἂν διαφέροιεν οὐδ᾿ αὐτοὶ τῶν πολλῶν. τίς\nοὖν εἴη ἂν αὐτῶν ἡ σοφία; καὶ διὰ τί Τίμων τοῖς\nμὲν ἄλλοις λοιδορεῖται πᾶσι, Πύρρωνα δ᾿ ὑμνεῖ μόνον;\nἔτι γε μὴν εἰ ἐπ᾿ ἴσης ἐστὶν ἀδιάφορα πάντα\nκαὶ διὰ τοῦτο χρὴ μηδὲν δοξάζειν, οὐκ ἂν οὐδὲ ταῦτα\nδιαφέροι· λέγω δὲ τὸ διαφέρειν ἢ μὴ διαφέρειν, καὶ\nτὸ δοξάζειν ἢ μὴ δοξάζειν. τί γὰρ μᾶλλον τοιαῦτά\nἐστιν ἢ οὐκ ἔστιν; ἢ, ὡς φησι Τίμων, διὰ τί ναί καὶ\nδιὰ τί οὔ, καὶ αὐτὸ τὸ διὰ τί; φανερὸν οὖν ὡς ἀναιρεῖται\nτὸ ζητεῖν· ὥστε παυσάσθωσαν ἐνοχλοῦντες.\nἐπεὶ νῦν γε μεμήνασι πόρρω τέχνης ἅμα μὲν ἡμῖν\nδιακελευόμενοι μὴ δοξάζειν, ἅμα δὲ κελεύοντες αὐτὸ\nτοῦτο ποιεῖν, καὶ λέγοντες ὡς περὶ οὐδενὸς ἀποφαί-\nνεσθαι δέοι, κἄπειτα ἀποφαινόμενοι· καὶ ἀξιοῦσι\nμὲν μηδενὶ συγκατατίθεσθαι, πείθεσθαι δ᾿ αὐτοῖς\nκελεύουσιν· εἶτα λέγοντες μηδὲν εἰδέναι πάντας\nἐλέγχουσιν ὡς εὖ εἰδότες.\nἀνάγκη τε τοὺς φά-\n\n\nσκοντας ὡς ἄδηλα πάντα εἴη δυοῖν θάτερον, ἢ σιωπᾶν\nἢ ἀποφαίνεσθαί τι καὶ λέγειν. εἰ μὲν οὖν ἡσυχίαν\nἄγοιεν, δῆλον ὅτι πρός γε τοὺς τοιούτους οὐδεὶς\nἂν εἴη λόγος· εἰ δ’ ἀποφαίνοιντο, πάντη τε καὶ πάντως\nτὼς ἢ εἶναί τι φαῖεν ἂν ἢ μὴ εἶναι, καθάπερ ἀμέλει\nνυνί φασιν ὡς εἴη πάντα ἄγνωστα καὶ νομιστὰ πᾶσι.\nὡς δ’ οὐδὲν τοῦτο τοίνυν ὁ ἀξιῶν ἤτοι δηλοῖ τὸ\nπρᾶγμα καὶ ἔνεστιν αὐτὸ συνεῖναι λεγόμενον, ἢ οὐκ\nἔνεστιν. ἀλλ’ εἰ μὲν οὐ δηλοῖ, καθάπαξ οὐδεὶς οὐδ’\nοὕτω πρὸς τὸν τοιοῦτον ἂν εἴη λόγος. εἰ δὲ σημαίνοι,\nπάντως ἢ ἄπειρα λέγοι ἂν ἣ πεπερασμένα· καὶ\nεἰ μὲν ἄπειρα, οὐδ’ οὕτως ἂν εἴη λόγος πρὸς αὐτὸν,\nἀπείρου γὰρ γνῶσις οὐκ ἔστι· πεπερασμένων δὲ ὄντων\nτῶν δηλουμένων ἢ ἑνὸς ὁτουοῦν ὁ τοῦτο λέγων\nὁρίζει τι καὶ κρίνει. πῶς οὖν ἄγνωστα καὶ ἀνεπίκριτα\nπάντα εἴη ἄν; εἰ δὲ φαίη ταὐτὸ καὶ εἶναι καὶ\nμὴ εἶναι, πρῶτον μὲν ἔσται ταὐτὸ καὶ ἀληθὲς καὶ\nψεῦδος, ἔπειτα δὲ ἐρεῖ τι καὶ οὐκ ἐρεῖ, καὶ λόγῳ\nχρώμενος ἀναιρήσει λόγον, ἔτι δὲ ὁμολογῶν ψεύδεσθαι\nπιστεύειν ἑαυτῷ φησι δεῖν.\nἄξιον δὲ ζητῆσαι\nπόθεν καὶ μαθόντες ἄδηλα πάντα φασὶν εἶναι.\nδεῖ γὰρ εἰδέναι πρότερον αὐτοὺς τί δή ποτ’ ἐστὶ τὸ\nδῆλον· οὕτω γοῦν ἂν ἔχοιεν λέγειν ὡς οὐκ εἴη τὰ\nπράγματα τοιαῦτα. πρῶτον γὰρ εἰδέναι χρὴ τὴν κατάφασιν,\nεἶτα τὴν ἀπόφασιν. εἰ δὲ ἀγνοοῦσιν ὁποῖόν\nἐστι τὸ δῆλον, οὐκ ἂν εἰδεῖεν οὐδὲ τί τὸ ἄδηλον.\nὁπόταν γε μὴν Αἰνησίδημος ἐν τῇ ὑποτυπώσει\nτοὺς ἐννέα διεξίῃ τρόπους (κατὰ τοσούτους γὰρ ἀποφαίνειν\nἄδηλα τὰ πράγματα πεπείραται) πότερον αὐτὸν\nφῶμεν εἰδότα λέγειν αὐτοὺς ἢ ἀγνοοῦντα ; φησὶ\nγὰρ ὅτι τὰ ζῷα διαφέρει, καὶ ἡμεῖς αὐτοὶ, καὶ αἶ πόλεις,\nκαὶ οἶ βίοι, καὶ τὰ ἔθη, καὶ οἷ νόμοι· καὶ τὰς\n\n\nαἰσθήσεις δέ φησιν ἡμῶν ἀσθενεῖς εἷναι, καὶ πολλὰ\nτὰ ἔξωθεν λυμαινόμενα τὴν γνῶσιν, ἀποστήματα,\nκαὶ μεγέθη καὶ κινήσεις· ἔτι δὲ τὸ μὴ ὁμοίως διακεῖσθαι\nνέους καὶ πρεσβυτέρους, καὶ ἐγρηγορότας καὶ\nκοιμωμένους, καὶ ὑγιαίνοντας καὶ νοσοῦντας· οὐδενός\nτε ἡμᾶς ἁπλοῦ καὶ ἀκραιφνοῦς ἀντιλαμβάνεσθαι.\nπάντα γὰρ εἶναι συγκεχυμένα καὶ πρός τι λεγό-\nμενα. ταῦτα δὲ, φημὶ, καὶ τὰ τοιαῦτα κομψολογοῦντα\nαὐτὸν ἡδέως ἄν τις ἤρετο, πότερον εὖ εἰδὼς λέγοι\nδιότι τὰ πράγματα τοῦτον ἔχει τὸν τρόπον ἢ ἀγνοῶν·\nεἰ μὲν γὰρ οὐκ ᾔδει, πῶς ἂν ἡμεῖς αὐτῷ πιστεύοιμεν;\nεἰ δ’ ἐγίνωσκε, κομιδῇ τις ἦν ἠλίθιος ἅμα μὲν\nἄδηλα πάντα ἀποφαινόμενος, ἅμα δὲ τοσαῦτα λέγων\nεἰδέναι.\nκαὶ μὴν ὁπότε γε τοιαῦτα διεξίοιεν,\nοὐδὲν ἀλλ’ ἢ ἐπαγωγήν τινα λέγουσι, δεικνύντες\nὁποῖ’ ἄττα εἴη τὰ φαινόμενα καὶ τὰ καθ’ ἕκαστα· τὸ\nδὲ τοιοῦτο καὶ ἔστι καὶ λέγεται πίστις. εἰ μὲν οὑν\nαὐτῇ συγκατατίθενται, δῆλον ὅτι δοξάζουσιν· εἰ δ’\nοὐ πιστεύουσιν, οὐδ’ ἂν ἡμεῖς προσέχειν αὐτοῖς βουληθείημεν.\nὅ γε μὴν Τίμων ἐν τῷ Πύθωνι διη-\nγεῖται, μακρόν τινα κατατείνας λόγον, ὡς ἐντύχοι τῷ\nΠύρρωνι βαδίζοντι Πυθοῖδε παρὰ τὸ ἱερὸν τὸ τοῦ\nΑμφιαράου, καὶ τίνα διαλεχθεῖεν ἀλλήλοις. ἆρ’ οὖν\nοὐκ εὐλόγως ἄν τις αὐτῷ ταῦτα συγγράφοντι παραστὰς\nεἴποι, τί, ὦ πονηρὲ, ἐνοχλεῖς σεαυτῷ ταῦτα συγγράφων\nκαὶ ἃ μὴ οἶσθα διηγούμενος; τί γὰρ μᾶλλον\nἐνέτυχες αὐτῷ ἢ οὐκ ἐνέτυχες, καὶ διελέχθης ἢ\nοὐ διελέχθης;\nαὐτός τε ἐκεῖνος ὁ θαμαστὸς\nΠυρρῶν ἆρά γε ᾔδει τὸ διὰ τί βαδίζοι Πύθια θεασόμενος;\nἢ καθάπερ οἶ μεμηνότες ἐπλανᾶτο κατὰ τὴν\nὁδόν; ἡνίκα δὲ ἤρξατο κατηγορεῖν τῶν ἀνθρώπων\nκαὶ τῆς ἀγνοίας αὐτῶν, ἆρά γε φῶμεν αὐτὸν ἀληθῆ\n\n\nλέγειν ἢ μὴ, καὶ τὸν Τίμωνα παθεῖν τι καὶ συγκαταθέσθαι\nτοῖς λόγοις ἢ μὴ προσέχειν; εἰ μὲν γὰρ\nοὐκ ἐπείσθη, πῶς ἀντὶ χορευτοῦ φιλόσοφος ἐγένετο\nκαὶ τὸν Πύρρωνα διετέλεσε θαυμάζων; εἰ δὲ συγκατλέθετο\nτοῖς λεγομένοις, ἄτοπος ἂν εἴη τις, αὐτὸς μὲν\nφιλοσοφῶν, ἡμᾶς δὲ κωλύων.\nἁπλῶς δὲ θαυμάσαι\nτις ἂν οἱ Τίμωνος σίλλοι καὶ αἷ κατὰ πάντων\nἀνθρώπων βλασφημίαι, καὶ αἱ μακραὶ στοιχειώσεις εἰς\nΑἰνησιδήμου, καὶ πᾶς ὁ τοιοῦτος ὄχλος τῶν λόγων τί\nδήποτε βούλεται αὐτοῖς. εἰ μὲν γὰρ οἰόμενοι κρείττους\nἡμᾶς ἀπεργάσεσθαι ταῦτα γεγράφασι, καὶ διὰ\nτοῦτο πάντας οἴονται δεῖν ἐλέγχειν ὅπως παυσώμεθα\nφλυαροῦντες, βούλονται δηλονότι τὴν ἀλήθειαν ἡμὰς\nεἰδέναι καὶ ὑπολαβεῖν ὅτι τοιαῦτα εἴη τὰ πράγματα\nκαθάπερ ἀξιοῖ Πυρρῶν. ὥστε εἰ πεισθείημεν αὐτοῖς,\nἐκ χειρόνων βελτίους ἂν γενοίμεθα, κρίναντες τὰ\nσυμφορώτερα καὶ τοὺς ἄμεινον λέγοντας ἀποδεξάμενοι.\nπῶς οὖν ἐπ’ ἴσης ἀδιάφορα τὰ πράγματα\nκαὶ ἀνεπίκριτα δύναιτ’ ἂν εἶναι; καὶ πῶς ἀσυγκατάθετιο\nκαὶ ἀδόξαστοι γενοίμεθ’ ἄν; εἰ δ’ οὐδὲν\nὄφελός ἐστι τῶν λόγων, τί ἡμῖν ἐνοχλοῦσιν; ἢ διὰ\nτί Τίμων φησὶν\nοὐκ ἂν δὴ Πύρρωνί γ’ ἐρίσσειεν βροτὸς ἄλλος;\nοὐ γὰρ μᾶλλον Πύρρωνα θαυμάσαι τις ἂν ἢ τὸν Κόροιβον\nἐκεῖνον ἢ τὸν Μελητίδην, οἳ δὴ δοκοῦσι μωρίᾳ\nδιενεγκεῖν.\nἐνθυμεῖσθαι μέντοι χρὴ καὶ\nταῦτα. ποῖος γὰρ ἂν γένοιτο πολίτης, ἢ δικαστὴς, ἢ\nσύμβουλος, ἢ φίλος, ἢ ἀπλῶς εἰπεῖν ἄνθρωπος, ὅ γε\nτοιοῦτος ; ἢ τί τῶν κακῶν οὐ τολμήσειεν ἂν ὁ μηδὲν\nὡς ἀληθῶς οἰόμενος εἶναι κακὸν, ἢ αἰσχρὸν, ἢ δίκαιον,\nἢ ἄδικον; οὐδὲ γὰρ ἐκεῖνο φαίη τις ἂν, ὅτι\n\n\nτοὺς νόμους δεδοίκασι καὶ τὰς τιμωρίας οἶ τοιοῦτοι·\nπῶς γὰρ οἴ γε ἀπαθεῖς καὶ ἀτάραχοι, καθάπερ αὐτοί\nφασιν, ὄντες;\nὅ γέ τοι Τίμων ταῦτα καὶ λέγει\nπερὶ τοῦ Πύρρωνος\nἀλλ’ οἶον τὸν ἄτυφον ἐγὼ ἴδον ἠδ’ ἀδάμαστονπᾶσιν ὅσοι δαμνᾶτε βροτῶν ἄφατοι τε φατοί τελαῶν ἔθνεα κοῦφα, βαρυνόμεν’ ἔνθα καὶ ἔνθαἐκ παθέων, δόξης τε καὶ εἰκαίης νομοθήκης.\nὁπόταν μέντοι φῶσι τὸ σοφὸν δὴ τοῦτο, ὅτι δέοι\nκατακολουθοῦντα τῇ φύσει ζῆν καὶ τοῖς ἔθεσι, μηδενὶ\nμέντοι συγκατατίθεσθαι, πάνυ τινές εἰσιν εὐήθεις.\nεἰ γὰρ μηδενὶ ἄλλῳ, τούτῳ γοῦν αὐτῷ δεῖ\nσυγκαταθέσθαι καὶ ὑπολαβεῖν οὕτως ἔχειν αὐτό. τί\nδὲ μᾶλλον τῇ φύσει καὶ τοῖς ἔθεσι δεῖ κατακολουθεῖν\nἢ οὐ δεῖ, μὴ εἰδότας γε δὴ μηδὲν, μηδὲ ἔχοντάς\nτι ὅτῳ κρινοῦμεν;\nἐκεῖνο μὲν γὰρ καὶ παντά-\nπασίν ἐστιν ἠλίθιον, ἐπειδὰν λέγωσιν ὅτι καθάπερ\nτὰ καθαρτικὰ φάρμακα συνεκκρίνει μετὰ τῶν περιττωμάτων\nκαὶ ἑαυτὰ, τὸν αὐτὸν τρόπον καὶ ὁ πάντα\nἀξιῶν εἶναι λόγος ἄδηλα μετὰ τῶν ἄλλων ἀναιρεῖ\nκαὶ ἑαυτόν. εἰ γὰρ αὐτὸς αὑτὸν ἐλέγχοι, ληροῖεν ἂν\nοἶ χρώμενοι τούτῳ. βέλτιον οὖν ἡσυχίαν ἄγειν αὐτοὺς\nκαὶ μηδὲ τὸ στόμα διαίρειν.\nἀλλὰ μὴν\nοὐδ’ ὅμοιον ἔχει τι τὸ καθαρτικὸν φάρμακον καὶ ὁ\nτούτων λόγος. τὸ μὲν γὰρ φάρμακον ἐκκρίνεται κἀν\nτοῖς σώμασιν οὐχ ὑπομένει, τὸν μέντοι λόγον ἐν ταῖς\nψυχαῖς ὑπάρχειν δεῖ τὸν αὐτὸν ὄντα καὶ πιστευόμενον\nἀεί· μόνος γὰρ οὗτος εἴη ἂν ὁ ποιῶν ἀσυγκατα-\nθέτους.\nὅτι δ’ οὐκ οἴονται τὸν ἄνθρωπον ἀδόξαστον\nεἶναι καὶ ὡδὶ καταμάθοι τις ἄν. ἀδύνατον\nγὰρ τὸν αἰσθανόμενον μὴ αἰσθάνεσθαι. τὸ δ’ αἰσθάνεσθαι\nγνωρίζειν τι ἢν. ὅτι δὲ καὶ πιστεύει τῇ\n\n\nαἰσθήσει πᾶσι φανερόν· ἀκριβέστερον γὰρ θέλων\nἰδεῖν ἀπέψησε τὼ ὀφθαλμὼ καὶ προσῆλθεν ἐγγύτερον\nκαὶ ἐπηλυγάσατο.\nκαὶ μὴν ἡδόμενοί γε καὶ\nπονοῦντες ἴσμεν· οὐ γὰρ οἷόν τε τὸν καιόμενον ἢ\nτεμνόμενον ἀγνοεῖν. τὰς δὲ δὴ μνήμας καὶ τὰς ἀναμνήσεις\nτίς οὐκ ἂν φαίη μεθ’ ὑπολήψεως γίγνεσθαι ;\nπερὶ μὲν γὰρ τῶν κοινῶν ἐννοιῶν, ὅτι τὸ τοιοῦτον\nἄνθρωπός ἐστιν, ἔτι δὲ περὶ τῶν ἐπιστημῶν καὶ τεχνῶν,\nτί λέγοι τις ἄν; οὐδὲν γὰρ ἦν τούτων, εἰ μὴ\nἐπεφύκειμεν ὑπολαμβάνειν. ἀλλ’ ἔγωγε ἐῶ τἄλλα\nτοῖς μέντοι λεγομένοις ὑπὸ τούτων ἐάν τε πιστεύωμεν,\nἐάν τε ἀπιστῶμεν, ἀναγκαίως ἔχει δοξάζειν\nπάντη τε καὶ πάντως.”\n“Ὅτι μὲν οὖν ἀμήχανόν ἐστι φιλοσοφεῖν\nτρόπον τοῦτον φανερόν· ὅτι δὲ καὶ παρὰ φύσιν καὶ\nπαρὰ τοὺς νόμους ὡδὶ κατίδοιμεν ἄν. εἰ γὰρ αὖ τῷ\nὄντι τὰ πράγματα τοιαῦτα εἴη, τί λοιπὸν ἀλλ’ ἢ καθάπερ\nἐν ὕπνῳ ζῆν ἡμὰς εἰκῆ καὶ ἐμπλήκτως ; ὥστε\nφλυαροῖεν ἂν οἱ νομοθέται καὶ στρατηγοὶ καὶ οἶ παισεύοντες.\nἀλλ’ ἔμοιγε δοκοῦσιν οἶ μὲν ἄλλοι πάντες\nἄνθρωποι ζῆν κατὰ φύσιν, μόνοι μέντοι τετυφῶσθαι,\nμᾶλλον δὲ μεμηνέναι μανίαν ἐρρωμένην οἶ ταῦτα\nληροῦντες.\nοὐχ ἥκιστα μέντοι τοῦτο καταμάθοι\nτις ἂν κἀκεῖθεν. Ἀντίγονος γοῦν ὁ Καρύστιος κατὰ\nτοὺς αὐτοὺς γενόμενος χρόνους καὶ ἀναγράψας αὐτῶν\nτὸν βίον φησὶ τὸν Πύρρωνα διωκόμενον ὑπὸ\nκυνὸς ἀναφυγεῖν ἐπί τι δένδρον, σκωπτόμενον δ’\nὑπὸ τῶν παρόντων εἰπεῖν ὡς χαλεπὸν εἴη ἄνθρωπον\nἐκδῦναι. Φιλίστης δὲ τῆς ἀδελφῆς αὐτοῦ θυούσης,\nἔπειτα τῶν φίλων τινὸς ὑποσχομένου τὰ πρὸς τὴν\nθυσίαν καὶ μὴ παρασχομένου, τοῦ μέντοι Πύρρωνος\nπριαμένου καὶ ἀγανακτοῦντος, ἐπειδήπερ ὁ φίλος\n\n\nἔλεγεν ὡς οὐ ποιήσαιτο σύμφωνα τοῖς λόγοις οὐδ᾿\nἄξια τῆς ἀπαθείας, εἰπεῖν αὐτὸν, ἐν γοῦν γυναικὶ οὐ\nδεῖ τὴς ἀπόδειξιν αὐτῆς ποιεῖσθαι. καίτοι δικαίως\nἂν εἶπεν ὁ φίλος ὅτι, ὦ μάταιε, καὶ ἐν γυναικὶ καὶ\nκυνὶ καὶ πᾶσιν, εἴ τι δή σοι τῶν λόγων τούτων\nἐστὶν ὄφελος.”\n“Ὀρθῶς δ᾿ ἔχει μαθεῖν καὶ τίνες οἱ ζηλώσαντες\nαὐτὸν ἐγένοντο καὶ τίνας ἐξήλωσεν αὐτός. ὁ\nμὲν οὖν Πύρρων Ἀναξάρχου τινὸς ἐγένετο μαθητὴς,\nὃς τὸ μὲν πρῶτον ἦν ζωγράφος, οὐδ᾿ οὕτως εὐτυχὴς,\nἔπειτα τοῖς Δημοκρίτου βιβλίοις ἐντυχὼν χρηστὸν\nμὲν οὐδὲν οὔτε εὗρεν οὔτε συνεγράψατο, κακῶς δὲ\nπάντας εἶπε καὶ θεοὺς καὶ ἀνθρώπους· αὐτὸς δ᾿\nὕστερον τοῦτον τὸν τῦφον περιβαλλόμενος καὶ καλῶν\nἄτυφον ἑαυτὸν οὐδὲν ἐν γραφῇ κατέλιπεν.\nἐγένετο\nδὲ μαθητὴς αὐτοῦ Τίμων Φλιάσιος, ὃς τὸ μὲν\nπρῶτον ἐχόρευεν ἐν τοῖς θεάτροις, ἔπειτα δ᾿ ἐντυχὼν\nαὐτῷ συνέγραψεν ἀργαλέας παρῳδίας παρῳδίας καὶ βωμολόχους,\nἐν αἶς βεβλασφήμηκε πάντας τοὺς πώποτε\nφιλοσοφήσαντας. ιὗτος γὰρ ἦν ὁ τοὺς σίλλους γράψας\nκαὶ λέγων\nσχέτλιοι ἄνθρψποι, κάκ᾿ ἐλέγχεα, γαστέρες οἶον,τοίων ἔκ τ᾿ ἐρίδων ἔκ τε στοναχῶν πέπλασθε,\nκαὶ\nἄνθρωποι κενεῆς οἰήσιος ἔμπλεοι ἀσκοί.\nμηδενὸς δ᾿ ἐπιστραφέντος αὐτῶν, ὡς εἰ μηδὲ\nἐγένοντο τὸ παράπαν, ἐχθὲς καὶ πρώην ἐν Ἀλεξανδρείᾳ\nτῇ κατ᾿ Αἴγυπτον Αἰνγςίσημός τις ἀναζωπυρεῖν\nρεῖν ἤρξατο τὸν ὕθλον τοῦτον. καὶ σχεδὸν οἱ μὲν\nκράτιστοι δοκοῦντες εἶναι τῶν τὴν ὁδὸν βεβαδικότων\nταύτην εἰσὶν οὗτοι.\nὅτι μὲν οὖν τὴν τοιαύτην εἴτε αἵρεσιν εἴτε ἀγωγὴν λόγων εἴτε ὅπη καὶ\n\n\n\nὅπως ἐθέλει τις καλεῖν αὐτὴν οὐδεὶς ἂν εὖ φρονῶν\nὀρθὴν εἶναι φαίη δῆλον. ἐγὼ μὲν γὰρ οὐδὲ φιλοσοφίαν\nοἴομαι δεῖν ὀνομάζειν αὐτὴν, ἀναιροῦσάν γε δὴ\nτὰς τοῦ φιλοσοφεῖν ἀρχάς.\"\nΤαῦτα μὲν οὖν πρὸς τοὺς κατὰ Πύρρωνα\nφιλοσοφεῖν νομιζομένους. συγγενῆ δ᾿ αὐτοῖς εἴη\nἂν καὶ τὰ ἀντιλεγόμενα πρὸς τοὺς κατὰ Ἀρίστιππον\nτὸν Κυρηναῖον , μόνα λέγοντας εἶναι τὰ πάθη καταληπτά.\nΣωκράτους δ᾿ ἑταῖρος ὁ Ἀρίστιππος ἦν, ὁ\nτὴν καλουμένην Κυρηναϊκὴν συστησάμενος αἵρεσιν,\nἀφ᾿ ἧς τὰς ἀφορμὰς Ἐπίκουρος πρὸς τὴν τοῦ τέλους\nἔκθεσιν εἴληφεν. ἦν δ᾿ ὁ Ἀρίστιππος ὑγρὸς πάνυ\nτὸν βίον καὶ φιλήδονος· ἀλλ᾿ οὐδὲν μὲν οὗτος ἐν\nτῷ φανερῷ περὶ τέλους διελέξατο, δυνάμει δὲ τῆς\nεὐδαιμονίας τὴν ὑπόστασιν ἔλεγεν ἐν ἡδοναῖς κεῖσθαι.\nἀεὶ γὰρ λόγους περὶ ἡδονῆς ποιούμενος εἰς\nὑποψίαν ἦγε τοὺς προσιόντας αὐτῷ τοὐ λέγειν τέλος\nεἶναι τὸ ἡδέως ζῆν.\nτούτου γέγονεν ἀκουστὴς σὺν\nἄλλοις καὶ ἡ θυγάτηρ αὐτοῦ Ἀρήτη· ἥτις γεννήσασα\nπαῖδα ὠνόμασεν Ἀρίστιππον, ὃς εἰσαχθεὶς ὑπ᾿ αὐτῆς\nεἰς λόγους φιλοσοφίας μητροδίδακτος ἐκλήθη·\nὃς καὶ σαφῶς ὡρίσατο τέλος εἶναι τὸ ἡδέως ζῆν, ἡδονὴν\nἐντάττων τὴν κατὰ κίνησιν. τρεῖς γὰρ ἔφη καταστάσεις\nεἶναι περὶ τὴν ἡμετέραν σύγκρασιν· μίαν\nμὲν καθ᾿ ἣν ἀλγοῦμεν, ἐοικυῖαν τῷ κατὰ θάλασσαν\nχειμῶνι· ἑτέραν δὲ καθ᾿ ἣν ἡδόμεθα, τῷ λείῳ κύματι\nἀφομοιουμένην· εἶναι γὰρ λείαν κίνησιν τὴν\nἡδονὴν, οὐρίῳ παραβαλλομένην ἀνέμῳ · τὴν δὲ τρίτην\nμέσην εἶναι κατάστασιν, καθ᾿ ἣν οὔτε ἀλγοῦμεν\nοὔτε ἡδόμεθα , γαλήνῃ παραπλησίαν οὖσαν. τούτων\nδ᾿ οὖν καὶ ἔφασκε τῶν παθῶν μόνων ἡμᾶς τὴν αἴσθησιν\nἔχειν, πρὸς οὓς ἀντιλέλεκται ταῦτα.\n“Ἑξῆς δ’ ἂν εἶεν οἱ λέγοντες μόνα τὰ\nκαταληπτά· τοῦτο δ’ εἶπον ἔνιοι τῶν ἐκ τῆς Κυρήνης.\nοὗτοι δ’ ἠξίουν, ὥσπερ ὑπὸ κάρου πιεζόμενοί\nτινος, οὐδὲν εἰδέναι τὸ παράπαν, εἰ μή τις παραστὰς\nαὐτοὺς παίοι καὶ κεντῴη· καιόμενοι γὰρ ἔλεγον ἢ\nτεμνόμενοι γνωρίζειν ὅτι πάσχοιέν τι· πότερον δὲ τὸ\nκαῖον εἴη πῦρ, ἢ τὸ τέμνον σίδηρος, οὐκ ἔχειν εἰπεῖν.\nτοὺς δὴ ταῦτα λέγοντας εὐθὺς ἔροιτό τις ἂν εἰ δὴ\nτοῦτο γοῦν ἴσασιν αὐτοὶ, διότι πάσχουσί καὶ αἰσθάνονται.\nμὴ εἰδότες μὲν γὰρ οὐδ’ εἰπεῖν δυνηθεῖεν\nἂν ὅτι μόνον ἴσασι τὸ πάθος· εἰ δ’ αὖ γνωρίζουσιν,\nοὐκ ἂν εἴη μόνα τὰ πάθη καταληπτά. τὸ γὰρ “ἐγὼκαίομαι”\nλόγος ἦν καὶ οὐ πάθος.\nἀλλὰ μὴν ἀνάγκη\nγε τρία ταῦτα συνυφίστασθαι τό τε πάθος αὐτὸ\nκαὶ τὸ ποιοῦν καὶ τὸ πάσχον. ὁ τοίνυν ἀντιλαμβανόμενος\nτοῦ πάθους πάντως αἰσθάνοιτ’ ἂν καὶ τοῦ πάσχοντος.\nοὐ γὰρ δὴ ὅτι μὲν εἰ τύχοι, θερμαίνεται\nγνωριεῖ, πότερον δ’ αὐτὸς ἢ ὁ γείτων, ἀγνοήσει·\nκαὶ νῦν ἢ πέρυσι, καὶ Ἀθήνησιν ἢ ἐν Αἰγύπτῳ, καὶ\nζῶν ἢ τεθνεὼς, ἔτι δὲ ἄνθρωπος ὢν ἢ λίθος.\nοὐκ-\nοὐν εἴσεται καὶ ὑφ’ ὅτου πάσχει· καὶ γὰρ ἀλλήλους\nγνωρίζουσι καὶ ὁδοὺς καὶ πόλεις καὶ τὴν τροφήν·\nοἴ τ’ αὖ τεχνῖται τὰ ἐργαλεῖα τὰ αὑτῶν οἴδασι, καὶ\nοἶ ἰατροὶ καὶ ναυτικοὶ σημειοῦνται τὰ μέλλοντα, καὶ\nτῶν θηρίων οἶ κύνες εὑρίσκουσι τοὺς στίβους.\nἔτι\nγε μὴν ὁ πάσχων τι πάντως ἢ ὡς οἰκείου τινὸς ἢ ὡς\nἀλλοτρίου πάθους ἀντιλαμβάνεται. πόθεν οὖν ἔξει\nλέγειν ὅτι τοῦτο μέν ἐστιν ἡδονὴ, τοῦτο δὲ πόνος; ἢ\nὅτι γευόμενος ἢ ὁρῶν ἢ ἀκούων πάσχοι τι; καὶ τῇ\nμὲν γλώσσῃ γευόμενος, τοῖς δ’ ὄμμασιν ὁρῶν, τοῖς\nδ’ ὠσὶν ἀκούων; ἢ πῶς ἴσασιν ὅτι τοδὶ μὲν αἱρεῖσθαι\nχρὴ, τοδὶ δὲ φεύγειν; εἰ δὲ μηδὲν τούτων γνοῖεν,\n\n\nοὐχ ἕξουσιν ὁρμὴν οὐδ’ ὄρεξιν οὕτω δ’ οὐδ’ ἂν ζῷα\nεἶεν. γελοῖοι γάρ εἰσιν, ὁπότε λέγοιεν ὅτι ταῦτα μὲν b\nαὐτοῖς συμβέβηκεν, οὐ μὴν ἴσασί γε πῶς καὶ τίνα\nτρόπον. οὗτοι γὰρ οὐδ’ εἰ ἄνθρωποι πεφύκασιν, οὐδ’\nεἰ ζῶσιν, ἔχοιεν ἂν εἰπεῖν· οὐκοῦν οὐδ’ εἰ λέγουσί\nτι καὶ ἀποφαίνονται.\nπρὸς δὴ τοὺς τοιούτους τίς\nἂν εἴη λόγος; θαυμάσαι μέντοι τις ἂν εἰ ἀγνοοῦσι\nπότερον ἐπὶ τῆς γῆς εἰσιν ἢ ἐν τῷ οὐρανῷ· πολλῷ\nδὲ θαυμασιώτερον εἰ οὐκ οἴδασι, καὶ ταῦτα φάσκοντες\nφιλοσοφεῖν, ἆρά γε τὰ τέτταρα πλείονά ἐστιν ἢ\nτὰ τρία, καὶ τὸ ἕν καὶ τὰ δύο πόσα ἐστίν. οὐδὲ γὰρ\nὁπόσους ἔχουσιν ἐπὶ τῶν χειρῶν δακτύλους οὗτοί γε\nδύνανται εἰπεῖν, οὐδὲ πότερον ἕκαστος αὐτῶν εἰς\nἐστιν ἢ πλείους.\nὥστε οὐδὲ τοὔνομα τὸ ἴδιον εἰδεῖεν\nἂν, οὐδὲ τὴν πατρίδα καὶ τὸν Ἀρίστιππον.\nοὐκοῦν οὐδὲ τίνας φιλοῦσιν ἢ μισοῦσιν, οὐδὲ τίνων\nἐπιθυμοῦσιν· οὐδ’ εἰ γελάσαιεν ἢ δακρύσαιεν ἕξουσιν\nεἰπεῖν ὅτι τόδε μὲν εἴη γελοῖον, τὸ δὲ λυπηρόν.\nδῆλον οὖν ὡς οὐδὲ τί νυνὶ λέγομεν ἡμεῖς συνίασιν.\nοὐδὲν οὖν οἴ γε τοιοῦτοι διαφέροιεν ἂν ἐμπίδων ἢ\nμυιῶν, καίτοι κἀκεῖνα γνωρίζει τὰ κατὰ φύσιν καὶ\nπάρα φύσιν.”\nΠρὸς δὴ τοὺς οὕτω διακειμένους εἰ καὶ μυρία\nλέγειν ἔνεστιν, ἀλλ’ ἀρκεῖ γε καὶ ταῦτα. ἕπεται τούτοις\nσυνεξετάσαι καὶ τοὺς τὴν ἐναντίαν βαδίσαντας,\nκαὶ πάντα χρῆναι πιστεύειν ταῖς τοῦ σώματος αἰσθήσεσιν\nὁρισαμένους, ὧν εἶναι Μητρόδωρον τὸν Χῖον\nκαὶ Πρωταγόραν τὸν Ἀβδηρίτην.\nτὸν μὲν οὖν\nΜητρόδωρον Δημοκρίτου ἔφασαν ἀκηκοέναι, ἀρχὰς\nδὲ ἀποφήνασθαι τὸ πλῆρες καὶ τὸ κενόν· ὧν τὸ μὲν\nὂν, τὸ δὲ μὴ ὂν εἶναι. γράφων γέ τοι περὶ φύσεως\nεἰσβολῇ ἐχρήσατο τοιαύτῃ οὐδεὶς ἡμῶν οὐδὲν οἶδεν,\n\n\nοὐδ᾿ αὐτὸ τοῦτο πότερον οἴδαμεν, ἢ οὐκ οἴδαμεν.᾿\nἥτις εἰσβολὴ κακὰς ἔδωκεν ἀφορμὰς τῷ μετὰ ταῦτα\nγενομένῳ Πύρρωνι. προβὰς δέ φησιν ὅτι πάντα\nἐστὶν, ὃ ἄν τις νοήσαι.\nτὸν δὲ Πρωταγόραν λόγος\nἔχει κεκλῆσθαι ἄθεον. γράφων γέ τοι καὶ αὐτὸς περὶ\nθεῶν εἰσβολῇ τοιᾷδε ἐχρήσατο ‘περὶ μὲν οὖν θεῶν\nοὐκ οἶδα οὔθ᾿ ὡς εἰσὶν οὔθ᾿ ὁποῖοί τινες ἰδέαν·\nπολλὰ γάρ ἐστι τὰ κωλύοντά με ἕκαστον τούτων εἰδέναι.᾿\nτοῦτον Ἀθηναῖοι φυγῇ ζημιώσαντες τὰς βίβλους\nαὐτοῦ δημοσίᾳ ἐν μέσῃ τῇ ἀγορᾷ κατέκαυσαν.\nἐπεὶ οὖν οἵδε μόναις δεῖν ἔφασαν ταῖς αἰσθήσεσι\nπιστεύειν, τὰς πρὸς αὐτοὺς ἀντιρρήσεις θεασώμεθα.”\n“Γεγόνασι δέ τινες οἱ ἀξιοῦντες τῇ αἰσθήσει\nκαὶ ταῖς φαντασίαις μόναις δεῖν πιστεύειν. ἔνιοι\nμέντοι φασὶ καὶ τὸν Ὅμηρον αἰνίττεσθαι τὸ τοιοῦτο\nπάντων ἀποφαίνοντα τὸν Ὠκεανὸν ἀρχὴν, ὡς ἐν\nῥύσει τῶν πραγμάτων ὄντων· ὧν δ᾿ ἴσμεν ἔοικε μὲν\nκαὶ Μητρόδωρος ὁ Χῖος τὸ αὐτὸ τοῦτο λέγειν, οὐ\nμὴν ἀλλ᾿ ἄντικρύς γε Πρωταγόρας ὁ Ἀβδηρίτης.\nοὗτος γὰρ ἔφη μέτρον εἶναι πάντων χρημάτων τὸν\nἄνθρωπον, τῶν μὲν ὄντων ὡς ἔστι, τῶν δ᾿ οὐκ ὄν-\nτων ὡς οὐκ ἔστιν· ὁποῖα γὰρ ἑκάστῳ φαίνεται τὰ\nπράγματα, τοιαῦτα καὶ εἶναι· περὶ δὲ τῶν ἄλλων\nμηδὲν ἡμᾶς δύνασθαι διισχυρίσασθαι.\nπρὸς δὲ τούτους\nεἴποι τις ἂν ἃ καὶ Πλάτων ἐν Θεαιτήτῳ· πρῶ-\nτον μὲν, τί δήποτε, τοιούτων γε δὴ τῶν πραγμάτων\nὄντων, ἠξίωσαν εἶναι μέτρον τῆς ἀληθείας τὸν ἂνθρωπον,\nἀλλ᾿ οὐ σῦν ἢ κυνοκέφαλον ; ἔπειτα δὲ πῶς\nἔλεγον εἶναι σοφοὺς ἑαυτοὺς, εἰ δὴ πᾶς τις αὐτὸς\nἑαυτῷ μέτρον ἐστὶ τῆς ἀληθείας ; ἢ πῶς ἐλέγχουσι\nτοὺς ἄλλους, εἴπερ ἑκάστῳ τὸ φαινόμενον ἀληθές\nἐστιν; ἀγνοοῦμέν τέ τινα, καίτοι πολλάκις αἰσθανό-\n\n\nμένοι, καθάπερ ἐπειδὰν τῶν βαρβάρων ἀκούωμεν;\nὅ γε μὴν θεασάμενος ὁτιοῦν, εἶτα μεμνημένος, οἶδε\nμὲν, αἰσθάνεται δ’ οὐκέτι. καὶ εἰ θατέρῳ μὲν ὀφθαλμῷ\nμύσαι, θατέρῳ δ’ ὁρῴη, δῆλον ὅτι ταὐτὸ καὶ εἴσεται\nκαὶ οὐκ εἴσεται.\nπρὸς δὲ τούτοις, εἰ τὸ φαινόμενον\nἑκάστῳ καὶ ἀληθές ἐστιν, ἡμῖν δὲ οὐ φαίνεται τὰ\nὑπ’ ἐκείνων λεγόμενα ἀληθῆ, καὶ τὸ μὴ εἶναι πάντων\nπραγμάτων μέτρον τὸν ἄνθρωπον ἀληθὲς ἂν εἴη.\nκαὶ\nμὴν οἵ γε τεχνῖται τῶν ἀτέχνων διαφέρουσι καὶ οἱ\nἔμπειροι τῶν ἀπείρων, καὶ διὰ τοῦτο μᾶλλον προορᾷ\nτὸ μέλλον ἔσεσθαι κυβερνήτης καὶ ἰατρὸς καὶ στρατηγός.\nἁπλῶς τε ἀναιροῦσιν οὗτοί γε τὸ μᾶλλον\nκαὶ τὸ ἧττον καὶ τὸ ἐξ ἀνάγκης, καὶ τὸ ἐνδεχόμενον,\nκαὶ τὸ κατὰ φύσιν, καὶ τὸ παρὰ φύσιν. οὕτω δ’ ἂν\nεἴη ταὐτὸ καὶ ὂν καἰ οὐκ ὄν. οὐδὲν γὰρ κωλύει ταὐτὸ\nτοῖς μὲν εἶναι φαίνεσθαι, τοῖς δὲ μὴ εἶναι· καὶ ταὐτὸ\nἂν εἴη ἄνθρωπος καὶ ξύλον· ἔσθ’ ὅτε γὰρ φαίνεται\nταὐτὸ τῷδε μὶν ἄνθρωπος, τῷδε δὲ ξύλον.\nἅπας\nτε λόγος ἀληθὴς ἂν εἴη, διὰ τοῦτο δὲ καὶ ψευδής·\nκαὶ οἶ βουλευόμενοι καὶ δικάζοντες οὐκ ἂν ἔχοιεν οὐδὲν\nποιεῖν. καὶ τὸ δεινότατον, ἔσονται γὰρ οἶ αὐτοὶ\nσπουδαῖοι καὶ μοχθηροὶ καὶ ταὐτὸ κακία καὶ ἀρετή.\nπολλὰ δὲ καὶ ἄλλα τοιαῦτά τις ἂν ἔχοι λέγειν· ἀλλὰ\nγὰρ οὐδὲν δεῖ πλειόνων λόγων πρὸς τοὺς οὐκ οἰομέ-\nνοῦς ἔχειν νοῦν καὶ λόγον.”\nΕἶθ’ ἑξῆς\n“Ἐπεὶ δ’ ἔτι νῦν εἰσί τινες οἶ πᾶσαν\nκαὶ πᾶσαν φαντασίαν ἀληθῆ λέγοντες εἶναι, μικρὰ\nκαὶ περὶ τούτων εἴπωμεν. ἐοίκασι γὰρ οὗτοί γε δεδοικέναι\nμήποτε, εἰ ψευδεῖς εἴποιεν αἰσθήσεις εἷναί\nτινας, οὐκ ἂν σχοῖεν τὸ κριτήριον καὶ τὸν κανόνα\nβέβαιον οὐδ’ ἐχέγγυον· οὐχ ὁρῶσι δὲ ὡς οὐκ ἂν\n\n\nφθάνοιεν οὕτω γε καὶ τὰς δόξας ἁπάσας ἀληθεῖς ἀποφαίνοντες·\nπολλὰ γὰρ δὴ καὶ ταύταις πεφύκαμεν\nκρίνειν· καὶ οὐδὲν ἧττον ἀξιοῦσιν αὐτῶν τὰς μὲν\nἀληθεῖς εἶναι, τὰς δὲ ψευδεῖς.\nἔπειτα δὲ σκοπῶν\nἴδοι τις ἂν οὐδὲ τῶν ἄλλων κριτηρίων ἀεὶ καὶ διὰ\nπαντὸς ἀψευδὲς οὐδὲν, οἶον λέγω ζυγὸν, ἢ τόρνον,\nἤ τι τῶν τοιούτων· ἀλλ’ ἕκαστον αὐτῶν ὡδὶ μὲν ἔχον\nὑγιές ἐστιν, ὡδὶ δὲ μοχθηρόν· καὶ τουτονὶ μὲν χρώμενον\nτὸν τρόπον ἀληθεύει, τουτονὶ δὲ ψεύδεται.\nκαὶ μὴν εἴ γε πᾶσα αἴσθησις ἀληθὴς ἦν, οὐκ ἔδει\nτοσοῦτον διαφέρειν αὐτάς. ἄλλαι γάρ εἰσιν ἐγγύθεν\nκαὶ πόρρωθεν, καὶ νοσούντων καὶ ἐρρωμένων, καὶ\nτεχνιτῶν καὶ ἀτέχνων, καὶ φρονίμων καὶ ἀφρόνων.\nτὰς δὲ δὴ τῶν μεμηνότων παντάπασιν ἂν εἴη ἄτοπον\nλέγειν ἀληθεῖς εἶναι καὶ τὰς τῶν παρορώντων καὶ\nπαρακουόντων· εὔηθες γὰρ ἂν ἦν τὸ λεγόμενον, ὡς\nὁ παρορῶν ἤτοι ὁρᾷ ἢ οὐχ ὁρᾷ· φαίη γὰρ ἄν τις ὅτι\nὁρᾷ μὲν, ἀλλ’ οὐκ ὀρθῶς.\nὁπόταν μέντοι φῶσιν\nὡς ἡ μὲν αἴσθησις οὖσα ἄλογος οὐδὲν προστίθησιν\nοὐδ’ ἀφαιρεῖ, φαίνονται τἀμποδὼν οὐχ ὁρῶντες· ἐπὶ\nγὰρ τοῦ ἐρετμοῦ τοῦ ἐν τῷ ὕδατι, κἀπὶ τῶν γραφῶν\nκαὶ μυρίων ἄλλων, ἡ αἴσθησίς ἐστιν ἡ ἀπατῶσα. διὸ\nκαὶ μεμφόμεθα πάντες ἐπὶ τῶν τοιούτων οὐ τὸν νοῦν\nἡμῶν, ἀλλὰ τὴν φαντασίαν. ἐλέγχει γὰρ ὁ λόγος αὐτὸς\nἑαυτὸν ἀξιῶν ἅπασαν ἀληθῆ φαντασίαν εἶναι.\nτὴν γὰρ ἡμετέραν, δι’ ἣν οὐκ οἰόμεθα πᾶσαν εἶναι\nτοιαύτην, ψευδῆ πάντως ἀποφαίνει. συμβαίνει τοίνυν\nαὐτοῖς ἅπασαν φαντασίαν ἀληθῆ καὶ ψευδῆ λέγειν\nεἶναι.\nκαθόλου δὲ ἁμαρτάνουσιν ἀξιοῦντες\nὁποῖα ἂν ἡμῖν φαίνηται τὰ πράγματα, τοιαῦτα καὶ\nεἶναι. τοὐναντίον γὰρ, ὁποῖα πέφυκε, τοιαῦτα φαίνεται,\nκαὶ οὐχ ἡμεῖς αὐτὰ ποιοῦμεν οὕτως ἔχειν, ἀλλ’\n\n\nὐπ’ ἐκείνων αὐτοὶ διατιθέμεθά πως. ἐπεὶ καὶ γελοῖον\nεἴη ἂν εἰ διανοηθείημεν ἡμεῖς, ὥσπερ οἶ ζωγράφοι\nκαὶ πλάσται, σκύλακας ἢ χιμαίρας, ἀξιοῦν εὐθὺς εἶναι\nταῦτα, καὶ διὰ τοῦτο φαντάζεσθαι καθάπερ εὐτρεπῆ\nπαρεστῶτα.”\nΔιότι μὲν οὖν οὐκ ὀρθῶς λέγουσιν οἱ φάσκοντες\nεἶναι πᾶσαν αἴσθησιν καὶ πᾶσαν φαντασίαν\nἀληθῆ δῆλον ἐκ τούτων· ἀλλὰ γὰρ καὶ τούτων οὕτως\nἐχόντων αὖθις οἶ περὶ τὸν Ἐπίκουρον ἐκ τῆς Ἀριστίππου\nδιαδοχῆς ὁρμώμενοι πάντα ἡδονῆς ἐξῆπτον\nκαὶ αἰσθήσεως, μόνα τὰ πάθη καταληπτὰ καὶ τέλος\nἀγαθῶν τὴν ἡδονὴν εἶναι ὁριζόμενοι.\nλέγεται δὲ\nὁ Ἐπίκουρος ὑπὸ μέν τινων μηδενὸς ἀκηκοέναι, ἐντυχεῖν\nδὲ τοῖς τῶν παλαιῶν συγγράμμασιν· ὑπό τινων\nδ’ ὅτι ἤκουσε Ξενοκράτους, ὕστερον δὲ καὶ Ναυσι-\nφάνους τοῦ Πύρρωνος γενομένου γνωρίμου. τίνα\nδὴ οὖν τὰ καὶ πρὸς αὐτὸν ἀντειρημένα τυγχάνει\nθεασώμεθα.\n“Ἐπειδή ἐστι γνῶσις διττὴ, ἡ μὲν τῶν\nπραγμάτων, ἡ δὲ τῶν ἡμῖν αἱρετῶν καὶ φευκτῶν,\nἔνιοί φασι τῆς αἱρέσεως καὶ φυγῆς ἀρχὴν καὶ κριτήριον\nἔχειν ἡμὰς, τὴν ἡδονὴν καὶ τὸν πόνον· ἔτι γέ\nτοι καὶ νῦν τοιαῦτα τινα λέγουσιν οἱ περὶ τὸν Ἐπίκουρον·\nἀναγκαίως οὖν ἔχει καὶ περὶ τούτου σκέψασθαι.\nτοσούτου τοίνυν ἔγωγε δέω λέγειν ἀρχὴν\nεἶναι καὶ κανόνα τῶν ἀγαθῶν καὶ τῶν κακῶν τὸ πάθος,\nὥστ’ ἔμοιγε δοκεῖ τοῦτο αὐτὸ κριτηρίου δεῖσθαι.\nδιότι μὲν γάρ ἐστιν ἑαυτὸ δείκνυσιν, ὁποῖον δ’ ἐστὶν\nἑτέρου δεῖ τοῦ κρίνοντος. εἰ μὲν γὰρ οἰκεῖον ἢ ἀλλότριον\nἡ αἴσθησις λέγει, πότερον δ’ αἱρετὸν ἢ φευκτὸν\nὁ λόγος.\nαὐτοί γε τοί φασιν οὐ πᾶσαν ἡδονὴν\nἀσπάζεσθαι καὶ πάντα πόνον ἐκτρέπεσθαι. τοῦτο δὲ\n\n\nσυμβέβηκε καὶ μάλα εἰκότως. τὰ μὲν γὰρ κριτήρια\nκαὶ ἑαυτὰ δείκνυσι καὶ τὰ κρινόμενα, τὸ μέντοι πάθος\nἑαυτὸ μόνον. ὅτι δ’ οὕτως ἔχει μαρτυροῦσιν\nαὐτοί. καίπερ γὰρ ἀξιοῦντες ἅπασαν ἡδονὴν ἀγαθὸν\nεἶναι καὶ πᾶσαν ἀλγηδόνα κακὸν, ὅμως οὐκ ἀεί φασι\nδεῖν τὴν μὲν αἱρεῖσθαι, τὴν δὲ φεύγειν· μετρεῖσθαι\nγὰρ αὐτὰ τῷ ποσῷ καὶ οὐ τῷ ποιῷ.\nδῆλον οὖν\nὡς τό γε ποσὸν οὐδὲν ἀλλ’ ἢ ὁ λόγος κρίνει· τὸ γὰρ\nἄμεινόν ἐστιν ὑπομεῖναι τούσδε τινὰς τοὺς πόνους,\nὅπως ἡσθείημεν ἡδονὰς μείζους, καὶ τὸ συμφέρει\nτῶνδέ τινων ἀπέχεσθαι τῶν ἡδονῶν, ἵνα μὴ ἀλγῶμεν\nἀλγηδόνας χαλεπωτέρας’ καὶ πάντα τὰ\nλόγος ὁ κρίνων ἐστίν.\nτὸ δ’ ὅλον αἶ μὲν αἰσθήσεις\nκαὶ αἱ φαντασίαι καθαπερεὶ κάτοπτρα καὶ εἰκόνες\nἐοίκασι τῶν πραγμάτων εἶναι· τὰ μέντοι πάθη καὶ\nαἶ ἡδοναὶ καὶ οἱ πόνοι τροπαὶ καὶ ἀλλοιώσεις ἡμῶν\nαὐτῶν. ταύτῃ δὲ αἰσθανόμενοι μὲν καὶ φαντασιούμενοι\nπρὸς τὰ ἔξω βλέπομεν, ἡδόμενοι δὲ καὶ ἀλγοῦντες\nἐπιστρέφομεν ἐπὶ μόνους ἑαυτούς. τὰς μὲν γὰρ\nαἰσθήσεις ἡμῶν τὰ ἔξω ποιεῖ· καὶ ὁποῖα ἂν ᾖ ἐκεῖνα,\nτοιαύτας ἀπεργάζεται καὶ τὰς φαντασίας, τὰ δὲ πάθη\nποιὰ ἄττα γίνεται δι’ ἡμὰς καὶ ὡς ἂν ἡμεῖς ἔχωμεν.\nδιὸ ταῦτα ποτὲ μὲν ἡδέα, ποτὲ δ’ ἀηδῆ φαίνεται,\nκαὶ ἔσθ’ ὅτε μὲν μᾶλλον, ἔσθ’ ὅτε δὲ ἧττον. ὧν οὕτως\nἐχόντων εὑρήσομεν, εἰ ἐθέλοιμεν σκοπεῖν, ἄριστα\nτὰς τῆς γνώσεως ἀρχὰς ὑποτιθεμένους ὁπόσοι\nκαὶ τὰς αἰσθήσεις καὶ τὸν νοῦν παραλαμβάνουσιν.\nἔοικε δ’ ἡ μὲν αἴσθησις ταῖς ἄρκυσι καὶ τοῖς δικτύοις\nκαὶ τοῖς ἄλλοις τοῖς τοιούτοις θηράτροις, ὁ\nδὲ νοῦς καὶ ὁ λόγος τοῖς κυσὶ τοῖς στιβεύουσι καὶ\nμεταθέουσιν. αὐτῶν μέντοι τούτων ἄμεινον φιλοσοφεῖν\nοἴεσθαι χρὴ τοὺς μήτε ταῖς αἰσθήσεσιν, ὡς\n\n\nἔτυχε, χρωμένους μήτε τὰ πάθη παραλαμβάνοντας\nἐπὶ τὴν τἀληθοῦς διάγνωσιν. ἢ δεινόν γ’ ἂν εἴη\nπεφυκότας ἀνθρώπους ἡδοναῖς καὶ πόνοις ἀλόγοις\nἐπιτρέπειν ἑαυτοὺς, ἀφέντας τὸν θειότατον κριτὴν\nνοῦν.”\nΤαῦτα ἀπὸ τῶν Ἀριστοκλέους.\nΚαθ’ ἓν ἕκαστον τοίνυν τῶν τριῶν πρὸς\nτὴν ἡδονὴν καὶ τὸν νοῦν κρίνωμεν. δεῖ γὰρ ἰδεῖν\nποτέρῳ μᾶλλον ξυγγενὲς ἕκαστον αὐτῶν\nἀπονεμουμεν.\nΚάλλους καὶ ἀληθείας καὶ μετριότητος πέρι\nλέγεις;\nΝαί. πρῶτον δέ γε ἀληθείας λαβοῦ, ὠ Πρώταρχε,\nκαὶ λαβόμενος, βλέψας εἰς τρία, νοῦν καὶ\nἀλήθειαν καὶ ἡδονὴν, πολὺν ἐπισχὼν χρόνον, ἀπόκριναι\nσαυτῷ πότερον ἡδονὴ ξυγγενέστερον ἢ νοῦς\nἀληθείᾳ.\nΤί δὲ χρόνου δεῖ; πολὺ γὰρ, οἶμαι, διαφέρετον.\nἡδονὴ μὲν γὰρ ἁπάντων τὸ ἀλαζονέστατον· ὡς\nδὲ λόγος, καὶ ἐν ταῖς ἡδοναῖς ταῖς περὶ τὰ ἀφροδίσια,\nαἱ· δὴ μέγισται δοκοῦσιν εἷναι, καὶ τὸ ἐπιορκεῖν συγγνώμην\nεἴληφε παρὰ θεῶν, ὡς καθάπερ παίδων\nτῶν ἡδομένων νοῦν οὐδὲ τὸν ὀλίγιστον κεκτημένων·\nνοῦς δὲ ἤτοι ταὐτὸν καὶ ἀλήθειά ἐστιν ἢ πάντων\nὁμοιότατόν τε καὶ ἀληθέστατον.\nΟὐκοῦν τὸ μετὰ τοῦτο τὴν μετριότητα ὡσαύτως\nσκέψῃ, πότερον ἡδονὴ φρονήσεως, ἢ φρόνησις ἡδονῆς\nπλείω κέκτηται;\nΕὔσκεπτόν γε καὶ ταύτην σκέψιν προβέβληκας.\nοἶμαι γὰρ ἡδονῆς μὲν καὶ περιχαρείας οὐδὲν τῶν\n\n\n\nπεφυκὸς ἀμετρότερον εὑρεῖν ἄν τινα, νοῦ δὲ καὶ ἐπιστήμης\nἐμμετρότερον οὐδ᾿ ἂν ἔν ποτε.\nΚαλῶς εἴρηκας. ὅμως δ᾿ ἔτι λέγε τὸ τρίτον.\nνοῦς ἡμῖν κάλλους μετείληφε πλέον ἢ τὸ τῆς ἡδονῆς\nγένος, ὥστε εἶναι καλλίω νοῦν ἡδονῆς, ἢ τοὐναντίον;\nἌρ᾿ οὖν φρόνησιν μὲν καὶ νοῦν, Σώκρατες,\nοὐδεὶς πώποτε οὔθ᾿ ὕπαρ οὔτ᾿ ὄναρ αἰσχρὸν οὔτε\nεἶδεν οὔτώ ἐπενόησεν οὐδαμοῦ οὐδαμῶς, οὔτε γιγνόμενον\nοὔτε ὄντα οὔτε ἐσόμενον;\nὈρθῶς.\nἩδονὰς δέ γε δήπου, καὶ ταύτας σχεδὸν τὰς\nμεγίστας, ὅταν ἴδωμεν ἡδόμενον ὁντινοῦν, ἢ τὸ γελοῖον\nἐπ᾿ αὐταῖς ἤ τὸ πάντων αἴσχιστον ἑπόμενον\nὁρῶντες αὐτοί τε αἰσχυνόμεθα καὶ ἀφανίζοντες\nκρύπτομεν ὅτι μάλιστα, νυκτὶ πάντα τὰ τοιαῦτα δι-\nδόντες , ὡς φῶς οὐ δέον ὁρᾶν αὐτά.\nΠάντη δὴ φήσεις, ὦ Πρώταρχ, ὑπό τε ἀγγέλων\nπέμπων καὶ παροῦσι φράζων ὡς ἡδονὴ κτῆμα\nοὐκ ἔστι πρῶτον οὐδ᾿ αὖ δεύτερον, ἀλλὰ πρῶτον μέν\nπη περὶ μέτρον καὶ τὸ μέτριον καὶ τὸ καίριον καὶ\nπάνθ᾿ ὁπόσα χρὴ τοιαῦτα νομίζειν τὴν ἀΐδιον ᾑρῆσθαιφύσιν.\nΦαίνεται γοῦν ἐκ τῶν νῦν λεγομένων.\nΔεύτερον μὲν περὶ τὸ σύμμετρον καὶ καλὸν καὶ\nτὸ τέλειον καὶ ἱκανὸν καὶ πάνθ᾿ ὁπόσα τῆς γενέσεως\nαὖ ταύτης ἐστί.\nἜοικε γοῦν.\nΤὸ τοίνυν τρίτον, ὡς ἡ ἐμὴ μαντεία, νοῦν\nκαὶ φρόνησιν τιθεὶς οὐκ ἂν μέγα τι τῆς ἀληθείας\nπαρεξέλθοις.\nἼσως.\nἈρ᾿ οὖν οὐ τέταρτα, ἃ τῆς ψυχῆς αὐτῆς ἔθε-\n\n\nμὲν, ἐπιστήμας τε καὶ τέχνας καὶ δόξας ὀρθὰς λεχθείσας,\nταῦτ’ εἶναι τὰ πρὸς τοῖς τρισὶ τέτταρα, εἴπερ\nτοῦ ἀγαθοῦ ἐστι μᾶλλον ἢ τῆς ἡδονῆς ξυγγενῆ,\nΤάχ΄ ἄν.\nΠέμπτας τοίνυν ἃς ἡδονὰς ἔθεμεν ἀλύπους\nὁρισάμενοι, καθαρὰς ἐπονομάσαντες τῆς ψυχῆς αὐτῆς\nἐπιστήμας, ταῖς δὲ αἰσθήσεσιν ἑπομένας.\nἼσως.\nἜκτῃ δ’ ἐν γενεᾷ,\nφησὶν Ὀρφεὺς,\nκαταπαύσατε κόσμον αοιδῆς,\nἀτὰρ κινδυνεύει καὶ ὁ ἡμέτερος λόγος ἐν ἕκτῃ καταπεπαυμένος\nεἶναι κρίσει. τὸ δὲ μετὰ ταῦθ’ ἡμῖν οὐδὲν\nλοιπὸν πλὴν ὥσπερ κεφαλὴν ἀποδοῦναι τοῖς\nεἰρημένοις.\nΟὐκοῦν χρή.\nἼθι δὴ, τὸ τρίτον τῷ σωτῆρι τὸν αὐτὸν δια-\nμαρτυράμενοι λόγον ἐπεξέλθωμεν.\nΠοῖον δή;\nΦίληβος τἀγαθὸν ἔθετο ἡμῖν ἡδονὴν εἶναι πᾶσαν\nκαὶ παντελῆ.\nΤὸ τρίτον, ὦ Σώκρατες, ὡς ἔοικας, ἔλεγες ἀρτίως\nτὸν ἐξ ἀρχῆς ἐπαναλαβεῖν δεῖν λόγον.\nΝαί. τὸ δέ γε μετὰ τοῦτο ἀκούωμεν. ἐγὼ\nγὰρ δὴ κατιδὼν ἅπερ νῦν διελήλυθα, καὶ δυσχεράνας\nτὸν Φιλήβου λόγον οὐ μόνον, ἀλλὰ καὶ ἄλλων\nπολλάκις μυρίων, εἶπον ὡς ἡδονῆς γε νοῦς εἴη μακρῷ\nβέλτιόν τε καὶ ἄμεινον τῷ τῶν ἀνθρώπων βίῳ.\nἨν ταῦτα.\nὙποπτεύων δέ γε καὶ ἄλλα εἶναι πολλὰ εἶπον\nὡς, εἰ φανείη τι τούτων ἀμφοῖν βέλτιον, ὑπὲρ τῶν\n\n\nδευτερείων νῷ πρὸς ἡδονὴν ξυνδιαμαχοίμην, ἡδονὴ\nδὲ καὶ δευτερείων στερήσοιτο.\nΕἰπες γὰρ οὑν.\nΚαὶ μετὰ ταῦτά γε πάντων ἱκανώτατα τούτοιν\nοὐδέτερον ἱκανὸν ἀνεφάνη.\nἈληθέστατα.\nΟὐκοῦν παντάπασιν ἐν τούτῳ τῷ λόγῳ καὶ\nνοῦς ἀπήλλακτο καὶ ἡδονὴ, μηδὲ τἀγαθὸν αὐτὸ μηδέτερον\nαὐτοῖν εἶναι στερομένων αὐταρκείας καὶ τῆς\nτοῦ ἱκανοῦ καὶ τελέου δυνάμεως;\nὈρθότατα.\nΦανέντος δέ γε ἄλλου τινὸς κρείττονος τούτοιν\nἑκατέρου, μυρίῳ γ’ αὖ νοῦς ἡδονῆς οἰκειότερον καὶ\nπροσφυέστερον πέφανται νῦν τῇ τοῦ νικῶντος ἰδέᾳ.\nΠῶς γὰρ οὔ;\nΟὐκοῦν πέμπτον κατὰ τὴν κρίσιν, ὡς νῦν ὁ\nλόγος ἀπεφήνατο, γίγνοιτ’ ἂν ἡ τῆς ἡδονῆς δύναμις.\nἜοικεν.\nΠρῶτον δέ γε οὐδ’ ἂν οἱ πάντες βόες τε καὶ ἵπποι\nκαὶ τὰ ἄλλα ξύμπαντα θηρία φῶσι τῷ τὸ χαίρειν\nδιώκειν· οἷς πιστεύοντες, ὥσπερ μάντεις ὄρνισιν, οἱ\nπολλοὶ κρίνουσι τὰς ἡδονὰς εἰς τὸ ζῆν ἡμῖν εὖ κρατίστας\nεἶναι, καὶ τοὺς θηρίων ἔρωτας οἴονται κυρίους\nεἶναι μάρτυρας μᾶλλον ἢ τοὺς τῶν ἐν μούσῃ φιλοσόρῳ\nμεμαντευμένων ἑκάστοτε λόγων.\nἈληθέστατα, ὦ Σώκρατες, εἰρῆσθαί σοι νῦν ἤδη\nφαμὲν ἅπαντες.”\nΤαῦτα ὁ Πλάτων’. ἐγὼ δέ σοι καὶ Διονυσίου,\nτῆς κατὰ Χριστὸν φιλοσοφίας ἐπισκόπου ἀνδρὸς, ἀπὸ\nτῶν Περὶ φύσεως βραχέα τῶν πρὸς Ἐπίκουρον ἀντειρημένων\nπαραθήσομαι. σὺ δὲ λαβὼν ἀνάγνωθι τὰς\nοὕτως ἐχούσας αὐτοῦ φωνάς\nΠότερον ἴν ἐστι συναφὲς τὸ πᾶν, ὡς ἡμῖν\nτε καὶ τοῖς σοφωτάτοις ῾Ελλήνων Πλάτωνι καὶ Πυθαγόρᾳ\nκαὶ τοῖς ἀπὸ τῆς στοᾶς καὶ Ἡρακλείτῳ φαίνεται,\nἢ δύο, ὡς ἴσως τις ὑπέλαβεν, ἢ καὶ πολλὰ καὶ\nἄπειρα, ὥς τισιν ἄλλοις ἔδοξεν, οἳ πολλαῖς τῆς διανοίας\nπαραφοραῖς καὶ ποικίλαις προφοραῖς ὀνομάτων\nτὴν τῶν ὅλων ἐπεχείρησαν κατακερματίζειν οὐσίαν,\nἄπειρόν τε καὶ ἀγέννητον καὶ ἀπρονόητον ὑποτίθενται;\nοἶ μὲν γὰρ ἀτόμους προσειπόντες ἄφθαρτά\nτινα καὶ σμικρότατα σώματα πλῆθος ἀνάριθμα, καί\nτι χωρίον κενὸν μέγεθος ἀπεριόριστον προβαλόμενοι,\nταύτας δή φασι τὰς ἀτόμους ὡς ἔτυχεν ἐν τῷ κενῷ\nφερομένας αὐτομάτως τε συμπιπτούσας ἀλλήλαις διὰ\nῥύμην ἄτακτον καὶ συμπλεκομένας διὰ τὸ πολυσχήμονας\nοὔσας ἀλλήλων ἐπιλαμβάνεσθαι, καὶ οὕτω τόν\nτε κόσμον καὶ τὰ ἐν αὐτῷ, μᾶλλον δὲ κόσμους ἀπείρους\nἀποτελεῖν.\nταύτης δὲ τῆς δόξης ’Επίκουρος\nγεγόνασι καὶ Δημόκριτος· τοσοῦτον δὲ δὲ διεφώνησαν\nὅσον ὁ μὲν ἐλαχίστας πάσας καὶ διὰ\nτοῦτο ἀνεπαισθήτους, ὁ δὲ καὶ μεγίστας εἶναί τινας\nἀτόμους ὁ Δημόκριτος ὑπέλαβεν. ἀτόμους δὲ\nεἶναί φασιν ἀμφότεροι καὶ λέγεσθαι διὰ τὴν ἄλυτον\nστερρότητα.\nοἶ δὲ τὰς ἀτόμους μετονομάσαντες\nἀμερῆ φασιν εἶναι σώματα, τοῦ παντὸς μέρη,\nἐξ ὧν ἀδιαιρέτων ὄντων συντίθεται τὰ πάντα καὶ\nεἰς ἃ διαλύεται. καὶ τούτων φασὶ τῶν ἀμερῶν ὀνοματοποιὸν\nΔιόδωρον γεγονέναι· ὄνομα δὲ, φασὶν,\nαὐτοῖς ἄλλο Ἡρακλείδης θέμενος ἐκάλεσεν ὄγκους,\nπαρ’ οὗ καὶ Ἀσκληπιάδης ὁ ἰατρὸς ἐκληρονόμησε τὸ\nὄνομα.”\nΤαῦτ’ εἰπὼν ἐξῆς ἀνασκευάζει τὸ δόγμα διὰ πολλῶν,\nἀτὰρ καὶ διὰ τούτων\n‟Πῶς αὐτῶν ἀνασχώμεθα τυχηρὰ λεγόντων\nεἶναι συμπτώματα τὰ σοφὰ καὶ διὰ τοῦτο τὰ\nκαλὰ δημιουργήματα; ὣν ἕκαστόν τε καθ’ ἑαυτὸ γενόμενον\nὤφθη τῷ προστάξαντι γενέσθαι καλὸν καὶ\nσυλλήβδην ὁμοίως ἅπαντα. καὶ εἶδε γὰρ, φησὶν, ὁ\nθεὸς τὰ πάντα ὅσα ἐποίησε, καὶ ἰδοὺ καλὰ λίαν.\nἀλλ’ οὐδὲ ἀπὸ τῶν μικρῶν τῶν συνήθων καὶ\nπαρὰ πόδας νουθετοῦνται παραδειγμάτων, ἐξ ὧν\nδύνανται μανθάνειν ὅτι χρειῶδες μὲν καὶ πρὸς ὠφέλειαν\nἔργον οὐδὲν ἀνεπιτηδεύτως οὐδὲ συμβατικῶς\nἀπεργάζεται, ἀλλὰ χειρουργούμενον εἰς τὴν πρέπουσαν\nὑπηρεσίαν καταρτίζεται· ὅταν δὲ εἰς ἄχρηστον\nμεταπίπτῃ καὶ ἀνωφελὲς, τότε διαλυόμενον ἀορίστως\nκαὶ ὡς ἂν τύχῃ διασκίδναται, ἅτε μηκέτι μεταχειριζομένης\nμηδὲ διαταττούσης αὐτὸ τῆς σοφίας, ᾗ τοῦ\nσυνεστάναι τοῦτο ἔμελεν.\nἱμάτιόν τε γὰρ οὐ χωρὶς\nἱστουργοῦ συνισταμένων τῶν στημόνων οὐδὲ τῆς\nκρόκης αὐτομάτως παρεμπλεκομένης ἀνυφαίνεται· εἰ\nδὲ κατατριβείη, τὰ λακισθέντα διαρριπτεῖται ῥάκη.\nοἰκία τε ἀνοικοδομεῖται καὶ πόλις οὐ τοὺς μέν τινας\nδεχομένη θεμελίοις αὐτομολοῦντας λίθους, τοὺς δὲ\nἀναπηδῶντας εἰς τὰς ἐπιβολὰς, ἀλλὰ κατὰ χώραν ὁ\nτοιχοδόμος τοὺς εὐθέτους ἐπιφέρει· κατ’ καταρριφθείσης\nδὲ, ὡς ἂν παρείκῃ, κατενεχθεὶς ἕκαστος ἀπεσφάλη.\nκαὶ κατασκευαζομένης νεὼς οὐχ ἡ μέν τις ὑπέβαλεν\nἑαυτὴν τρόπις, ὁ δὲ κατὰ μέσην ἑαυτὸν ἱστὸς\nὤρθωσε, καὶ τῶν ἄλλων ἕκαστον ξύλων ἣν ἔτυχεν\nἐξ ἑαυτοῦ θέσιν κατέλαβεν· οὐδὲ τὰ λεγόμενα ἑκατὸν\nτῆς ἁμάξης ξύλα καθ’ ὃν εὗρε κενὸν τόπον ἕκαστον\nσυνεπάγη, ἀλλ’ ὁ τέκτων ἑκατέρας συνεκόμισε\nκαίριον· εἰ δὲ διαλυθείη ἡ ναῦς ἐνθαλασσεύουσα, ἢ\nφερομένη κατὰ γῆν ἅμαξα, ὅπη τύχῃ τὰ ξύλα τὰ μὲν\n\n\nὑπὸ τῶν κυμάτων, τὰ δὲ ὑπὸ τῆς συντόνου ῥύμης\nδιασπείρεται.\nοὕτως ἂν ἁρμόζοι λέγειν αὐτοῖς\nκαὶ τἀς ἀτόμους, ἀργὰς μενούσας καὶ ἀχειροποιήτους\nκαὶ ἀχρήστους, εἰκῆ φέρεσθαι. ὁράτωσαν γὰρ τὰς\nἀθεάτους ἐκεῖνοι καὶ τὰς ἀνοήτους νοείτωσαν, οὐχ\nὁμοίως ἐκείνῳ, ὃς φανερωθὲν ἑαυτῷ τοῦτο ὑπὸ τοῦ\nθεοῦ πρὸς αὐτὸν ὁμολογεῖ τὸ ἀκατέργαστόν σου εἴδοσαν\nοἶ ὀφθαλμοί μου.”\nὅταν δὲ καὶ ἅ φασιν\nἐξ ἀτόμων ὑφάσματα γίνεσθαι τὰ εὐήτρια, ταῦθ’ ὑπαὐτῶν\nἀσόφως καὶ ἀναισθήτως αὐτουργεῖσθαι λέγωσι,\nτίς ἀνέξεται τὰς ἀτόμους ἀκούων ἐρίθους, ὧν\nκαὶ ὁ ἀράχνης ἐστὶ σοφώτερος χειροτεχνῶν ἐξ ἑαυτοῦ;\nἢ τὸν μέγαν τοῦτον οἶκον τὸν ἐξ\nοὐρανοῦ καὶ γῆς συνεστῶτα, καὶ διὰ τὸ μέγεθος καὶ\nπλῆθος τῆς ἐπιφαινομένης αὐτῷ σοφίας καλούμενον\nκόσμον, ὑπὸ τῶν σὺν οὐδενὶ κόσμῳ φερομένων ἀτόμων\nκεκοσμῆσθαι καὶ γεγονέναι κόσμον ἀκοσμίαν;\nπῶς δὲ κινήσεις καὶ ὁδοὺς εὐτάκτους ἐξ ἀτάκτου\nπροάγεσθαι φορᾶς; πῶς δὲ τὴν παναρμόνιον τῶν\nοὐρανίων χορείαν ἐξ ἀμούσων καὶ ἀναρμόστων συνᾴδειν\nὀργάνων;”\nΤίνα δὲ τρόπον, μιᾶς οὔσης καὶ τῆςαὐ τῆς\nἀπασῶν οὐσίας καὶ τῆς αὐτῆς ἀφθάρτου φύσεως,\nπλὴν τῶν μεγεθῶν, ὥς φασι, καὶ τῶν σχημάτων, τὰ\nμέν ἐστι θεῖα καὶ ἀκήρατα καὶ αἰώνια, ὡς αὐτοὶ φήσαιεν\nἂν, σώματα, ἢ μακραίωνά γε κατὰ τὸν οὕτως\nὀνομάσαντα, φαινόμενά τε καὶ ἀφανῆ· φαινόμενα\nμὲν ἥλιος καὶ σελήνη καὶ ἀστέρες γῆ τε καὶ ὕδωρ,\nἀφανῆ δὲ θεοί τε καὶ δαίμονες καὶ ψυχαί; ταῦτα\nγὰρ οὐδὲ θέλοντες ὑπάρχειν ἀρνήσασθαι δύνανται.\nτὰ δὲ μακροβιώτατα ζῷά τε καὶ φυτά· ζῷα μὲν\nἔν τε ὄρνισιν, ὥς φασιν, ἀετοὶ κόρακές τε καὶ φοίνι-\n\n\nκες· ἔν τε χερσαίοις ἔλαφοί τε καὶ ἐλέφαντες καὶ\nδράκοντες· ἐν δὲ τοῖς ἐνύδροις τὰ κήτη· δένδρα δὲ\nφοίνικες καὶ δρύες καὶ περσέαι· καὶ τῶν γε δένδρων\nτὰ μέν ἐστιν ἀειθαλῆ, ἃ καὶ καταριθμήσας τις εἷπεν\nεἶναι τεσσαρακαίδεκα· τὰ δὲ πρὸς καιρὸν ἀνθεῖ καὶ\nφυλλορροεῖ· τὰ δὲ πλεῖστα τῶν τε φυομένων καὶ τῶν\nγεννωμένων ἐστὶν ὠκύμορα καὶ βραχυτελῆ, ὦν ἐστι\nκαὶ ὁ ἄνθρωπος, ὡς εἷπέ τις ἁγία περὶ αὐτοῦ γραφή\nβροτὸς δὲ γεννητὸς γυναικὸς ὀλιγόβιος.’\nἀλλὰ\nτοὺς συνδέσμους φήσουσι τῶν ἀτόμων διαλλάττοντας\nαἰτίους γίνεσθαι τῆς περὶ τὴν διαμονὴν διαφορᾶς.\nτὰ μὲν γὰρ ὑπ’ αὐτῶν πεπυκνῶσθαι καὶ κατεσφίγχθαι\nλέγειν, ὥστ’ αὐτὰ παντελῶς δυσαπάλλακτα γεγονέναι\nπιλήματα, τὰ δὲ μανοτέραν καὶ χαλῶσαν τὴν\nσυνάφειαν τῶν ἀτόμων ἐπ’ ἔλαττον ἢ πλέον ἐσχηκέναι,\nὡς ἢ θᾶττον ἢ μὴ μετὰ πολὺ τῆς κολλήσεως\nαὐτῶν ἀφίστασθαι· καὶ τὰ μὲν ἐκ τοιῶνδε καὶ ὧδέ\nπως ἐσχηματισμένων, τὰ δὲ ἐξ ἑτέρων ἑτεροίως διακειμένων\nσυμμεμίχθαι. ”\n‟ Τίς οὖν ὁ φυλοκρινῶν συναγείρων τε καὶ\nἀναχέων καὶ τάσδε μὲν οὕτω συντάττων εἰς ἥλιον,\nτάσδε δὲ ὡδὶ, ἵνα ἡ σελήνη γένηται, καὶ ἑκάστας\nσυμφέρων κατὰ τὴν οἰκειότητα πρὸς ἑκάστου φαῦσιν\nἀστέρος; οὔτε γὰρ αἱ ἡλιακαὶ τοσαίδε καὶ τοιαίδε\nκαὶ ὧδέ πως ἑνωθεῖσαι πρὸς ἐργασίαν σελήνης ἂν\nκαταβεβήκεσαν, οὔτε αἶ τῶν σεληνιακῶν ἀτόμων\nπλεκτάναι γεγόνασί ποτε ἥλιος· ἀλλ’ οὐδὲ ἀρκτοῦρος,\nεἰ καὶ λαμπρός ἐστι, τὰς ἑωσφόρου μεγαλοφρονήσαιτό\nποτε ἂν ἀτόμους ἔχειν, οὐδὲ Ὠρίωνος αἱ\nΠλειάδες. καλῶς γὰρ ὁ Παῦλος διέστειλεν εἰπὼν\n῾ ἄλλη δόξα ἡλίου καὶ ἄλλη δόξα σελήνης καὶ ἄλλη\nδόξα ἀστέρων·” ἀστὴρ γὰρ ἀστέρος διαφέρει ἐν\n\n\nδόξῃ.\nκαὶ εἰ μὲν ἀνεπαίσθητος αὐτῶν ὡς ἀψὐχων\nἡ σύμπηξις ἐγένετο, ἐπιστήμονος αὐταῖς ἔδει\nδημιουργοῦ· εἰ δὲ ἀπροαίρετος καὶ κατ’ ἀνάγκην,\nὡς ἀλόγων, ἡ σύνερξις, σοφός τις αὐτὰς ἀγελάρχης\nσυνελαύνων ἐπεστάτησεν· εἰ δὲ ἑκουσίως ἐθελουρ-\nγῆσαι συγκέκλεινται, θαυμάσιός τις αὐτῶν ἀρχιτέκτων\nἐργοδοτῶν προηγήσατο· ἢ καθάπερ εὔτακτος\nστρατηγὸς οὐ συγκεχυμένην εἴασε τὴν στρατιὰν καὶ\nπάντας ἀναμὶξ, ἀλλ’ ἐν μέρει μὲν τὴν ἵππον, ἰδίᾳ δὲ\nτοὺς ὁπλίτας, τούς τε ἀκοντιστὰς καθ’ ἑαυτοὺς, καὶ\nχωρὶς τοὺς τοξότας, καὶ τοὺς σφενδονήτας ἔνθα\nἐχρῆν διετάξατο, ἔνα ἀλλήλοις οἶ ὁμόσκευοι συμμαχοῖεν.\nεἰ δὲ τοῦτο χλεύην οἴονται τὸ παράδειγμα\nδιὰ τὸ μεγάλων σωμάτων με πρὸς τὰ ἐλάχι-\nστα ποιεῖσθαι σύγκρισιν, ἐπὶ τὰ σμικρότατα\nμεταβησόμεθα.”\nΕἶτα τούτοις ἐξῆς ἐπιλέγει\n‟ Εἰ δὲ μήτε λέξις μήτε ἐκλογὴ μήτε τάξις αὐταῖς\nἄρχοντος ἐπικέοιτο, αὐταὶ δὲ ἐφ’ ἑαυτῶν αὑτὰς ἐκ\nτῆς πολλῆς κατὰ τὴν ῥύσιν τύρβης διευθύνουσαι, καὶ\nτὸν πολὺν τῶν συμπτώσεων διεκπερῶσαι κυδοιμὸν,\nαἱ ὅμοιαι πρὸς τὰς ὁμοίας οὐχ ὑπὸ τοῦ θεοῦ κατὰ\nτὸν ποιητὴν ἄγοιντο, συντρέχοιεν δὲ καὶ συναγελάζοιντο\nγνωρίζουσαι τὰς συγγενεῖς, θαυμαστή γε τῶν\nἀτόμων ἡ δημοκρατία, δεξιουμένων τε ἀλλήλας τῶν\nφίλων καὶ περιπλεκομένων, εἰς μίαν τε κατασκηνοῦν\nσυνοικίαν ἐπειγομένων, καὶ τῶν μὲν ἀποτετορνευμένων\nαὐτομάτων εἰς ἥλιον φωστῆρα μέγαν, ἵνα ποιήσωσι\nτὴν ἡμέραν, τῶν δὲ εἰς πολλὰς ἴσως πυραμίδας\nἀστέρων ἀναπεφλεγμένων, ἔνα καὶ ὅλον στεφανώσωσι\nτὸν οὐρανὸν, τῶν δὲ περιτεταγμένων, ἵνα αὐτὸν\nεἰκῆ στερεώσωσι καὶ καμαρώσωσι τὸν αἰθέρα εἰς\n\n\nτὴν τῶν φωστήρων ἐπιβάθραν, ἐπιλέξωνταί τε ἑαυταῖς\nαἱ συνωμοσίαι τῶν χυδαίων ἀτόμων μονὰς, καὶ\nδιακληρώσωνται τὸν οὐρανὸν εἰς οἴκους ἑαυταῖς καὶ\nσταθμούς. ”\nΕἶτα μεθ’ ἕτερά φησιν\n“ Ἀλλ’ οὐδὲ τὰ φανερὰ ὁρῶσιν οὗτοι οἱ\nπολλοῦ γε δέουσι συνορᾶν καὶ τὰ ἀφανῆ.\nἐοίκασι γὰρ μηδὲ ἀνατολὰς ἐποπτεύειν τεταγμένας\nκαὶ δύσεις μήτε τῶν ἄλλων μήτε τὰς ἐκπρεπεστάτας\nἡλίου, μηδὲ χρῆσθαι ταῖς δι’ αὐτῶν δεδωρημέναις\nἀνθρώποις ἐπικουρίαις, ἀναπτομένῃ μὲν εἰς ἐργασίαν\nἡμέρᾳ, ἐπηλυγαζούσῃ δὲ νυκτὶ πρὸς ἀνάπαυλαν.\nἐξελεύσεται γὰρ ἄνθρωπος (φησὶν) ἐπὶ τὸ ἔργον αὑτοῦ\nκαὶ ἐπὶ τὴν ἐργασίαν αὑτοῦ ἴως ἑσπέρας.”\nἀλλ’ οὐδὲ τὴν ἑτέραν ἐπισκοποῦσιν ἀνακύκλησιν\nαὐτοῦ, καθ’ ἣν ὡρισμένας ὥρας καὶ καιροὺς κὐκαίρους\nκαὶ τροπὰς ἀπαρατρέπρους ἀποτελεῖ, ὑπὸ τῶν\nἐξ ὧν ἐστιν ἀτόμων ὁδηγούμενος. ἀλλὰ κἂν μὴ θέλωσιν\nοἱ δείλαιοι, ὡς δ’ οὖν πιστεύουσιν οἱ δίκαιοι\nμέγας κύριος ὁ ποιήσας αὐτὸν καὶ ἐν λόγοις αὐτοῦ\nκατέσπευσε πορείαν.”\nἄτομοι γὰρ ὑμῖν\nφέρουσιν, ὢ τυφλοὶ, καὶ ὑετοὺς, ἔνα ἡ γῆ τροφὰς\nὑμῖν τε καὶ πᾶσι τοῖς ἐπ’ αὐτῆς ζῴοις ἀνῇ; θέρος\nτε ἐπάγουσιν, ἵνα καὶ τοὺς ἀπὸ δένδρων εἰς\nτρυφὴν καρποὺς λάβητε; καὶ διὰ τί μὴ ταῖς ἀτόμοις\nπροσκυνεῖτε καὶ θύετε ταῖς ἐπικάρποις; ἀχάριστοί γε\nμηδὲ ἀπαρχὰς αὐταῖς ὀλίγας τῶν πολλῶν δωρεῶν, ἃς\nπαρ’ αὐτῶν ἔχετε, ἀφιεροῦντες.”\nΚαὶ μετὰ βραχέα φησὶν\nὁ δὲ πολυεθνὴς καὶ πολυμιγὴς δῆμος τῶν ἀστέρων,\nοὓς αἷ πολυπλανεῖς καὶ ἀεὶ διαρριπτούμεναι\nσυνέστησαν ἄτομοι, χώρας ἑαυτοῖς κατὰ συνθήκας\n\n\nἀπεδάσαντο, ὥσπερ ἀποικίαν ἢ συνοικίαν ἀνελόμενοι,\nμηδενὸς οἰκιστοῦ μηδὲ οἰκοδεσπότου προεστηκότος·\nκαὶ τὰς πρὸς τοὺς πλησιοχώρους γειτνιάσεις ἐνωμότως\nκαὶ μετ’ εἰρήνης φυλάττουσιν, οὐχ ὐπερβαίνοντες\nοὓς κατειλήφασιν ἐξ ἀρχῆς ὅρους, ὥσπερ ὑπὸ τῶν\nβασιλίδων ἀτόμων νομοθετούμενοι.\nἀλλ’ οὐκ\nἄρχουσιν ἐκεῖναι· πῶς γὰρ αἱ μηδ’ οὖσαι; ἀλλὰ\nθείων λογίων ἐπακούσατε “ ἐν κρίσει κυρίου τὰ\nαὐτοῦ. ἀπ’ ἀρχῆς καὶ ἀπὸ ποιήσεως αὐτῶν διέστειλε\nμερίδας αὐτῶν, ἐκόσμησεν εἰς αἰῶνα τὰ ἔργα αὑτοῦ\nκαὶ τὰς ἀρχὰς αὐτῶν εἰς γενεὰς αὐτῶν.\nΚαὶ μετὰ βραχέα φησὶν\nΗ τίς οὕτως εὔτακτος πεδιάδα γῆν διώδευσε\nφάλαγξ, οὐ προθέοντος οὐδενὸς, οὐκ ἐκτρεπομένου,\nοὐκ ἐμποδοστατοῦντος, οὐκ ἀπολειπομένου τῶν συμπαρατεταγμένων,\nὡς ἰσόστοιχοι καὶ συνασπιδοῦντες\nἀεὶ προίασιν, ὁ συνεχής τε καὶ ἀδιάστατος ἀόχλητός\nτε καὶ ἀνεμπόδιστος τῶν ἄστρων στρατός;\nἀλλ’\nἐγκλίσεσι καὶ ταῖς εἰς πλάγιον ἐκνεύσεσι γίνονταί τινες\nαὐτῶν ἄδηλοι τροπαί. καὶ μὴν ἀεὶ καιροφυλα-\nκοῦσι καὶ προορῶνται τὰς χώρας, ὅθεν ἕκαστος\nοἶ τούτοις προσεσχηκότες. εἰπάτωσαν οὖν ἡμῖν\nοἱ τῶν ἀτόμων τομεῖς καὶ τῶν ἀμερῶν μερισταὶ καὶ\nτῶν ἀσυνθέτων συναγωγεῖς καὶ τὰ ἄπειρα περινοοῦντες,\nπόθεν ἡ κυκλοφορικῂ τῶν οὐρανίων\nκαὶ περιοδία, οὐχ ἑνὸς παραλόγως ἀτόμων πήγματος\nοὕτω σφενδονηθέντος, ἀλλὰ τοσούτου κυκλικοῦ χοροῦ\nκατὰ ῥυθμὸν ἴσα βαίνοντος καὶ συμπεριδινου-\nμένου, πόθεν ἀδιάτακτοι καὶ ἀπροαίρετοι καὶ ἀγνῶτες\nἀλλήλων συνέμποροι παμπληθεῖς συνανεστράφησαν.\nκαλῶς τε ὁ προφήτης ἐν τοῖς ἀδυνάτοις καὶ\nἀνενδείκτοις ἔταξε τὸ ξένους κἂν δύο συνδραμεῖν\n\n\n“ εἰ πορεύσονται (φησὶ) δύο ἐπὶ τὸ αὐτὸ\nἐὰν μὴ γνωρίσωσιν ἑαυτούς;”\nΤαῦτ’ εἰπὼν μυρία τε ἄλλα τούτοις ἐπαγαγὼν\nἐξῆς κατασκευάζει διὰ πλειόνων τὸ πρόβλημα\nἀπό τε τῶν κατὰ μέρος στοιχείων τοῦ παντὸς, ἀπό\nτε τῶν ἐν τούτοις παντοδαπῶν ζῴων, καὶ δὴ καὶ\nἀπὸ τῆς τἀνθρώπου φύσεως. ἐξ ὧν ἔτι βραχέα\nτοῖς εἰρημένοις προσθεὶς καταπαύσω τὸν παρόντα\nλόγον.\n“ Καὶ οὔτε ἑαυτοὺς οὔτε τὰ περὶ ἑαυτοὺς\nὁρῶσιν. εἰ γάρ τις τῶν ἀρχηγετῶν τοῦ τῆς ἀσεβείας\nταύτης δόγματος ἑαυτὸν ὅστις ἐστὶ καὶ ὅθεν ἀνελογίξετο,\nἐφρόνησεν ἂν ἅπερ συνῃσθημένος ἑαυτοῦ, καὶ\nεἶπεν ἂν οὐ πρὸς τὰς ἀτόμους, ἀλλὰ πρὸς τὸν πατέρα\nκαὶ ποιητὴν ἑαυτοῦ “ αἱ χεῖρές σου ἔπλασάν με καὶ\nἐποίησάν με· ” καὶ προσεπεξειργάσατο ἂν ὡς\nτὸν θαυμάσιον τῆς ποιήσεως ἑαυτοῦ τρόπον “ ἢ\nὥσπερ γάλα με ἤμελξας, ἐτύρευσας δέ με ἴσα τυρῷ;\nδέρμα καὶ κρέας με ἐνέδυσας, ὀστέοις δὲ καὶ νεύροις\nμε ἔνειρας ; ζωὴν δὲ καὶ ἔλεος ἔθου παρ’ ἐμοὶ, ἡ δὲ\nἐπισκοπή σου ἐφύλαξέ μου τὸ πνεῦμα.\nπόσας\nγὰρ ἀτόμους ὁ Ἐπικούρου πατὴρ καὶ ποταπὰς ἐξ ἑαυτοῦ\nπροέχεεν, ὅτ’ ἀπεσπέρμαινεν Ἐπίκουρον; καὶ\nπῶς εἰς τὴν μητρῴαν αὐτοῦ καταβληθεῖσαι γαστέρα\nσυνεπάγησαν, ἐσχηματίσθησαν, ἐμορφώθησαν, ἐκινήθγσαν,\nηὐξύνθησαν ; καὶ πολλὰς ἡ βραχεῖα ῥανὶς\nτὰς Ἐπικούρου ἀτόμους προσκαλεσαμένη τὰς μὲν\nἐπημφίεσεν αὐτῶν δέρμα καὶ σάρκα γενομένας, ταῖς\nδὲ ὀστωθείσαις ἠνώρθωται, ταῖς δὲ συνεδέθη νευρορραφουμένη;\nτά τε ἄλλα πολλὰ μέλη καὶ\nσπλάγχνα καὶ ἔγκατα καὶ αἰσθητήρια τὰ μὲν ἔνδοθεν,\nτὰ δὲ θύραθεν ἐφήρμοσε, δι’ ὧν ἐζῳογονήθη τὸ\n\n\nσῶμα; ὧν οὐδὲν ἀργὸν οὐδὲ ἀχρεῖον προσετέθη,\nἐπεὶ μηδὲ τὰ φαυλότατα, μήτε τρίχες μήτε ὄνυχες,\nπάντα δὲ, τὰ μὲν πρὸς τὸ τῆς συστάσεως ὄφελος, τὰ\nδὲ πρὸς τὸ κάλλος τῆς ὄψεως συντελεῖ.\nοὐ γὰρ\nτῆς χρείας μόνης, ἀλλὰ καὶ τῆς ὥρας ἐπιμελὴς ἡ πρόνοια.\nἔρυμα μὲν γὰρ καὶ σκέπασμα πᾶσι τῆς κεφαλῆς\nἡ κόμη, εὐπρέπεια δὲ ὁ πώγων τῷ φιλοσόφῳ.\nτήν τε τοῦ ὅλου σώματος τοῦ ἀνθρωπείου φύσιν ἐκ\nτῶν μερῶν ἀναγκαίων πάντων ἥρμοσε, καὶ τοῖς μέ-\nλεσι πᾶσι τήν τε πρὸς ἄλληλα κοινωνίαν περιέβαλε\nκαὶ τὴν παρὰ τοῦ ὅλου χορηγίαν ἐπεμέτρησεν.\nὧν\nτὰ μὲν ὁλοσχερῆ καὶ τοῖς ἰδιώταις ἐκ τῆς πείρας ἣν\nἔχει δύναμιν πρόδηλα· κεφαλῆς ἡγεμονία, καὶ περὶ\nτὸν ἐγκέφαλον, ὥσπερ ἄρχοντα ἐν ἀκροπόλει, τῶν\nαἰσθήσεων ἡ δορυφορία· προσιοῦσαι μὲν ὄψεις, ἀναγγέλλουσαι\nδὲ ἀκοαὶ, ἐδωδὴ ὥσπερ φορολογοῦσα, ὄσφρησις\nκαθάπερ ἀνιχνεύουσα καὶ διερευνωμένη, καὶ\nἡ ἁφὴ πᾶν διατάττουσα τὸ ὑπήκοον.\n(κεφαλαιωδῶς\nγὰρ νῦν ὀλίγα τῶν τῆς πανσόφου προνοίας ἔργων\nἐπιδραμούμεθα, μετ’ ὀλίγον ἀκριβέστερον τοῦ\nθεοῦ διδόντος ἐπεξεργασόμενοι, ὅταν πρὸς τὸν δοκοῦντα\nκοῦντα λογιώτερον ἀποτεινώμεθα.)\nχειρῶν διακονία,\nδι’ ὧν ἐργασίαι τε παντοῖαι καὶ πολυμήχανοι\nτελοῦνται τέχναι ταῖς κατὰ μέρος δυνάμεσιν εἰς μίαν\nσυνεργίαν διηρθρωμένων, ὤμων τε ἀχθοφορίαι, καὶ\nκατοχαὶ δακτύλων, ἀγκώνων τε καμπαὶ, πρός τε τὸ\nσῶμα εἴσω στρεφόμεναι καὶ πρὸς τὸ ἐκτὸς ἀπονεύουσαι,\nἔνα ἐφέλκεσθαί τε καὶ ἀπωθεῖσθαι δύνωνται·\nποδῶν ὑπηρεσία, δι’ ὧν πᾶσα ἡμῖν ὑποπέπτωκεν ἡ\nπερίγειος κτίσις, βάσιμος ἡ γῆ, πλωτὴ ἡ θάλασσα,\nπεράσιμοι οἱ ποταμοὶ, καὶ πάντων πρὸς πάντα ἐπιμιξία·\nγαστὴρ ταμιεῖον τροφῶν, πᾶσι τοῖς συντε—\n\n\nταγμένοις μέλεσιν ἐξ ἑαυτῆς ἐν μέτρῳ τὸ σιτηρέσιον\nδιανέμουσα καὶ τὸ περιττεῦον ἐκτιθεμένη· καὶ τὰ\nἄλλα δι’ ὅσων ἐμφανῶς ἡ διοίκησις τῆς ἀνθρωπείου\nμεμηχάνηται διαμονῆς, ὧν ὁμοίως τοῖς ἄφροσιν ἔχοντες\nοἱ σοφοὶ τὴν χρῆσιν οὐκ ἴσχουσι τὴν γνῶσιν.\nοἶ μὲν γὰρ εἰς ἢν ἂν οἰηθῶσιν ἀθεότητα τὴν ἐπιστημονικωτάτην\nπερὶ πάντων καὶ τὴν εἰς ἑαυτοὺς\nεὐεργετικωτάτην ἀναφέρουσιν οἰκονομίαν) κρείττονος\nκαὶ θείας ὄντως φρονήσεως τε καὶ δυνάμεως ἔργον\nαὐτὴν εἶναι πιστούμενοι, οἶ δὲ συντυχίᾳ καὶ συμπτώσει\nτῶν ἀτόμων ἀσκόπως τὴν θαυμασιωτάτην καλλιεργίαν\nἀνατιθέασι.\nτὴν δὲ ἐνεργεστέραν ἔτι\nτούτων ἐπίσκεψιν καὶ τὴν τῶν ἐνδοσθίων διάθεσιν\nἰατροὶ μὲν ἀκριβῶς διερευνησάμενοι καὶ καταπλαγέντες\nἐξεθείασαν τὴν φύσιν, ἡμεῖς δὲ ὕστερον ὡς\nἂν οἷοί τε γενώμεθα κἂν ἐπιπολῆς ἀναθεωρήσωμεν.\nκαθόλου δὲ καὶ συλλήβδην ὅλον τοῦτο τὸ σκῆνος\nτίς τοιοῦτον ἐσκηνοποίησεν, ὑψηλὸν, ὄρθιον, εὔρυθμον,\nεὐαίσθητον, εὐκίνητον, εὐεργὸν, παντουργόν;\nἡ τῶν ἀτόμων ἄλογος, φασὶ, πληθύς. ἀλλ’ οὐδ’ ἂν\nεἰκόνα πηλίνην ἐκεῖναι συνελθοῦσαι πλάσαιεν, οὐδ’\nἀνδριάντα λίθινον ξέσαιεν, οὐδ’ ἂν εἴδωλον ἀργυροῦν\nἢ χρυσοῦν χωνεύσασαι προαγάγοιεν·\nἀλλὰ\nτέχναι καὶ χειρουργίαι τούτων ὑπ’ ἀνθρώπων εὕρηνται\nσωματουργοί. ὧν δὲ ἀπεικασίαι καὶ σκιαγραφίαι\nδίχα σοφίας οὐκ ἂν γένοιντο, πῶς τὰ ἀληθῆ καὶ πρω-\nτότυπα τούτων αὐτομάτως συμβέβηκε ;\nψυχὴ\nδὲ καὶ νοῦς καὶ λόγος πόθεν ἐγγέγονε τῷ φιλοσόφῳ;\nἢ παρὰ τῶν ἀψύχων καὶ ἀνοήτων καὶ ἀλογίστων\nἀτόμων ταῦτ’ ἠρανίσατο, κἀκείνων αὐτῷ τι\nἑκάστη νόημα καὶ δόγμα ἐνέπνευσεν;\nκαὶ ὥσπερ\nὁ Ἠσιόδου μῦθος τὴν Πανδώραν φησὶν ὑπὸ τῶν\n\n\nθεῶν, οὕτως ἡ σοφία τἀνδρὸς ὑπὸ τῶν ἀτόμων συνετελέσθη;\nκαὶ ποίησιν δὲ πᾶσαν, καὶ πᾶσαν μουσικὴν,\nἀστρονομίαν τε καὶ γεωμετρίαν, καὶ τὰς ἄλλας\nἐπιστήμας, οὐκέτι θεῶν εὑρήματα καὶ παιδεύματα\nφήσουσιν Ἕλληνες εἶναι, μόναι δὲ γεγόνασιν ἔμπειροι\nκαὶ σοφαὶ πάντων αἱ ἄτομοι μοῦσαι.\nἡ γὰρ\nἐκ τῶν ἀτόμων Ἐπικούρου θεογονία τῶν μὲν ἀπείρων\nκόσμων ἐξόριός ἐστιν, εἰς δὲ τὴν ἄπειρον ἀκοσμίαν\nπεφυγάδευται.”\n“ Ἐργάζεσθαι δέ γε καὶ διοικεῖν καὶ\nτε καὶ προκήδεσθαι καὶ τὰ τοιαῦτα τοῖς μὲν\nἀργοῖς καὶ ἄφροσι καὶ ἀσθενέσι καὶ κακούργοις ἴσως\nἐπαχθῆ, οἷς ἐγκατέλεξεν ἑαυτὸν Ἐπίκουρος, τοιαῦτα\nφρονήσας περὶ τῶν θεῶν· τοῖς δὲ σπουδαίοις καὶ\nδυνατοῖς καὶ συνετοῖς καὶ σώφροσιν, οἵους εἶναι\nχρὴ τοὺς φιλοσόφους, (πόσῳ γε μᾶλλον τοὺς θεούς;)\nοὐχ ὅπως ἀηδῆ ταῦτα καὶ προσάντη, ἀλλὰ καὶ τερπνότατα,\nκαὶ πάντων μᾶλλον ἀσπαστότατα, οἶς τὸ\nἀμελὲς καὶ τὸ μέλλειν τι πράττειν τῶν χρηστῶν ὄνειδος,\nὡς ἐκείνους τε ποιητὴς νουθετεῖ συμβουλεύων\nμηδ’ ἀναβάλλεσθαι ἔς τ’ αὔριον·\nκαὶ προσεπαπειλῶν\nαἰεὶ δ’ ἀμβολιεργὸς ἀνὴρ ἄτῃσι παλαίει.\nἡμᾶς τε σεμνότερον παιδεύει προφήτης, θεοπρεπῆ\nμὲν ὄντως ἔργα τὰ κατ’ ἀρετὴν ὑπάρχειν λέγων, τὸν\nδὲ ὀλιγωροῦντα τούτων ἐξάγιστον “\nγὰρ (φησὶν) ὁ ποιῶν τὰ ἔργα κυρίου ἀμελῶς.”\nκαὶ τοῖς μὲν ἀμαθέσιν ἡστινοσοῦν τέχνης καὶ ἀτελεστέροις\nδιὰ τὸ τῆς πείρας ἄηθες καὶ τὸ τῶν ἔργων\nἀτριβὲς κάματος ἐγγίνεται ταῖς ἐπιχειρήσεσιν· οἶ δὲ\nπροκόπτοντες, καὶ μᾶλλον ἔτι οἱ τέλειοι, ῥᾳδίως ἃ\n\n\nμετίασι κατορθοῦντες γάνυνται, καὶ μᾶλλον ἂν ἕλοιντο\nτὰ εἰωθότα πράττοντες ἀνύειν καὶ τελεσιουργεῖν\nἢ πάντα σφίσιν ὑπάρξαι τὰ ἐν ἀνθρώποις ἀγαθά.\nΔημόκριτος γοῦν αὐτὸς, ὥς φασιν, ἔλεγε βούλεσθαι\nμᾶλλον μίαν εὑρεῖν αἰτιολογίαν ἢ τὴν Περσῶν\nοἶ βασιλείαν γενέσθαι, καὶ ταῦτα μάτην καὶ\nἀναιτίως αἰτιολογῶν, ὡς ἂν ἀπὸ κενῆς ἀρχῆς καὶ\nὑποθέσεως πλανωμένης ὁρμώμενος, καὶ τὴν ῥίζαν καὶ\nτὴν κοινὴν ἀνάγκην τῆς τῶν ὄντων φύσεως οὐχ ὁρῶν,\nσοφίαν δὲ μεγίστην ἡγούμενος τὴν τῶν ἀσόφως καὶ\nἠλιθίως συμβαινόντων κατανόησιν, καὶ τὴν τύχην\nτῶν μὲν καθόλου καὶ τῶν θείων δέσποιναν ἐφιστὰς\nκαὶ βασιλίδα, καὶ πάντα γενέσθαι κατ’ αὐτὴν ἀποφαινόμενος,\nτοῦ δὲ τῶν ἀνθρώπων αὐτὴν ἀποκηρύττων\nβίου καὶ τοὺς πρεσβεύοντας αὐτὴν ἐλέγχων\nἀγνώμονας.\nτῶν γοῦν Ὑποθηκῶν ἀρχόμενος λέγει\nἌνθρωποι τύχης εἴδωλον ἐπλάσαντο, πρόφασιν\nἰδίης ἀνοίης.” φύσει γὰρ γνώμη τύχῃ μάχεται·\nτὴν ἐχθίστην τῇ φρονήσει ταύτην αὐτὴν ἔφασαν κρα-\nτεῖν· μᾶλλον δὲ καὶ ταύτην ἄρδην ἀναιροῦντες καὶ\nἀφανίζοντες ἐκείνην ἀντικαθιστᾶσιν αὐτῆς. οὐ γὰρ\nεὐτυχῆ τὴν φρόνησιν, ἀλλ’ ἐμφρονεστάτην ὑμνοῦσι\nτὴν τύχην.\nοἶ μὲν οὑν τῶν βιωφελῶν ἔργων\nἐπιστάται ταῖς πρὸς τὸ ὁμόφυλον ἐπικουρίαις ἀγάλλονται,\nἐπαίνου τε ὀρέγονται καὶ Κλεοῦς ἐφ’ οἶς αὐτῶν\nπροκάμνουσιν οἱ μὲν τρέφοντες, οἱ δὲ κυβερνῶντες,\nοἶ δ’ ἰώμενοι, οἱ δὲ πολιτευόμενοι· οἶ δέ γε\nφιλόσοφοι καὶ σφόδρα παιδεύειν ἐπιχειροῦντες ἀν-\nθρώπους φρυάττονται.\nἢ τολμήσουσιν Ἐπίκουρος\nἢ Δημόκριτος εἰπεῖν ὡς ἀσχάλλουσι φιλοσοφοῦντες ;\nἀλλ’ οὐδὲ θυμηδίαν ταύτης ἂν ἑτέραν προθεῖντο.\nκαὶ γὰρ εἰ τὸ ἀγαθὸν ἡδονὴν εἶναι φρονοῦσιν, ἀλλ’\n\n\nαἰδεσθήσονταί γε μὴ λέγειν ἥδιον αὑτοῖς εἶναι τὸ\nφιλοσοφεῖν.\nτοὺς δὲ θεοὺς περὶ ὧν οἶ μὲν ποιηταὶ\nπαρ’ αὐτοῖς ᾄδουσι δοτῆρας ἐάων, οὗτοι δὲ οἶ\nφιλόσοφοι μετὰ τωθείας εὐφημοῦσι, θεοὶ πάντων\nἀγαθῶν ἀδώρητοί τε καὶ ἀμέτοχοι· καὶ τίνι τρόπῳ\nτεκμηριοῦνται θεοὺς εἶναι, μήτε παρόντας καὶ πράττοντάς\nτι ὁρῶντες, (ὡς οἱ τὸν ἥλιον καὶ τὴν σελήνην\nκαὶ τοὺς ἀστέρας θαυμάσαντες διὰ τὸ θέειν ἔφασαν\nκεκλῆσθαι θεούς) μήτε τινὰ δημιουργίαν αὐτοῖς ἢ\nκατασκευὴν προσνέμοντες, ἵν ἐκ τοῦ θεῖναι, τοῦτ’\nἔστι ποιῆσαι, θεοποιήσωσιν αὐτούς· (τούτου γὰρ\nἕνεκα πρὸς ἀλήθειαν ὁ τῶν ἁπάντων ποιητὴς καὶ δημιουργὸς\nμόνος ἐστὶ θεός·) μήτε διοίκησιν ἢ κρίσιν\nἢ χάριν αὐτῶν τινα πρὸς ἀνθρώπους ἐκτιθέμενοι,\nἵνα φόβον ἢ τιμὴν ὀφλήσαντες προσκυνήσωμεν αὐ-\nτοῖς;\n“Ἤ τοῦ κόσμου προκύψας Ἐπίκουρος καὶ\nοὐράνιον ὑπερβὰς περίβολον, ἢ διά τινων κρυφίων\nἃς μόνος οἶδεν ἐξελθὼν πυλῶν, οὓς ἐν τῷ κενῷ κατεῖδε\nθεοὺς, καὶ τὴν πολλὴν αὐτῶν ἐμακάρισε τρυφήν·\nκἀκεῖθεν ἐπιθυμητὴς γενόμενος τῆς ἡδονῆς καὶ\nτῆς ἐν τῷ κενῷ ζηλωτὴς διαίτης, οὕτω πάντας ἐπὶ\nτὴν τοῦ μακαρισμοῦ τούτου μετουσίαν ἐξομοιωθησομένους\nἐκείνοις τοῖς θεοῖς παρακαλεῖ, συμπόσιον αὐτοῖς\nμακάριον, οὐχ ὅπερ οἶ ποιηταὶ τὸν οὐρανὸν ἣ\nτὸν Ὄλυμπον, ἀλλὰ τὸ κενὸν συγκροτῶν, ἔκ τε τῶν\nἀτόμων τὴν ἀμβροσίαν αὐτοῖς παρατιθεὶς καὶ προπίνων\nαὐτοῖς ἐξ ἐκείνων τὸ νέκταρ ;\nκαὶ δὴ καὶ\nκατ’ ἐκείνων τῶν μηδὲν πρὸς ἡμὰς ὅρκους τε καὶ\nὁρκισμοὺς μυρίους τοῖς ἑαυτοῦ βιβλίοις ἐγγράφει,\nὀμνύς τε συνεχῶς μὰ Δία” καὶ “νὴ Δία,”\nτε τοὺς ἐντυγχάνοντας καὶ πρὸς οὓς διαλέγοιτο “πρὸς\n\n\nτῶν θεῶν, ” οὔ τί που δεδιὼς αὐτὸς ἢ\nἐκείνους τὴν ἐπιορκίαν, κενὸν δὲ τοῦτο καὶ ψεῦδος\nκαὶ ἀργὸν καὶ ἄσημον ἐπιφθεγγόμενος τοῖς λόγοις\nαὑτοῦ παράρτημα, οἷον εἰ καὶ χρέμπτοιτο καὶ πτύοι\nτὸ τε πρόσωπον στρέφοι καὶ τὴν χεῖρα κινοίη. τοιαύτη\nγὰρ ἀδιανόητος ἦν ἡ παρ’ αὐτῷ καὶ ματαία\nὑπόκρισις ἡ τῶν θεῶν ὀνομασία.\nἀλλὰ τοῦτο μὲν\nπρόδηλον, ὅτι μετὰ τὸν Σωκράτους θάνατον κατεπτηχὼς\nἈθηναίους ὡς μὴ δοκοίη τοῦθ’ ὅπερ ἦν ἄθεος\nκενὰς αὐτοῖς ἀνυποστάτων θεῶν τερατευσάμενος\nἐζωγράφησε σκιάς. οὔτε γὰρ εἰς οὐρανὸν ἀνέβλεψε\nνοεροῖς ὀφθαλμοῖς, ἔνα τῆς ἐναργοῦς ἄνωθεν\nφωνῆς ἀκούσῃ, ἧς ὁ προσεκτικὸς θεατὴς κατακούσας\nἐμαρτύρησεν ὅτι “ οἷ οὐρανοὶ διηγοῦνται δόξαν\nποίησιν δὲ χειρῶν αὐτοῦ ἀναγγέλλει τὸ στερέωμα,\nοὔτε τῇ διανοίᾳ κατεῖδεν εἰς τοὔδαφος· ἔμαθε γὰρ\nἂν ὅτι “τοῦ ἐλέους κυρίου πλήρης ἡ γῆ, καὶ ὅτι\nκυρίου ἡ γῆ, καὶ τὸ πλήρωμα αὐτῆς.” καὶ μετὰ\nγάρ φησι “κύριος εἰς τὴν γῆν ἐπέβλεψε καὶ ἐνέπλησεν\nαὐτὴν τῶν ἀγαθῶν αὑτοῦ. ψυχὴν παντὸς ζῴου\nἐκάλυψε τὸ πρόσωπον αὐτῆς.”\nεἰ δὲ μὴ\nτυφλώττουσιν, ἐπισκεψάσθωσαν τὴν παμποίκιλον\nτῶν ζῴων πολυπλήθειαν, τὰ χερσαῖα, τὰ πτηνὰ,\nτὰ ἔνυδρα, καὶ κατανοησάτωσαν ὡς ἀληθὴς ἐπὶ\nτῇ πάντων κρίσει γέγονεν ἡ μαρτυρία τοῦ δεσπότου\nτου καὶ πάντα κατὰ τὴν αὐτοῦ πρόσταξιν πέφηνε\nκαλά. ”\nΤαῦτά μοι ἀπὸ πλείστων ἐξήνθισται τῶν\nπρὸς Ἐπίκουρον Διονυσίῳ τῷ καθ’ ἡμᾶς ἐπισκόπῳ\nπεποιημένων. μετελθεῖν δὲ καιρὸς τοὺς περὶ τὸν\nἈριστοτέλην καὶ τὴν τῶν Στωϊκῶν φιλοσόφων αἵρεσιν,\nτά τε λοιπὰ τῆς τῶν θαυμαστῶν φυσιολόγων\n\n\nἐπιθεωρῆσαι, ὡς ἂν καὶ τῆς ἐκ τούτων ἀναχωρήσεως\nτὸν ἑ ’ξ ἡμῶν ἀπολογισμὸν παράσχωμεν τοῖς φιλεγκλή-\nφιλεγκλήμοσιν.\nΠΡΟΟΙΜΙΟΝ.Τὴν πολύθεον τῶν ἐθνῶν ἀπάντων πλάνην ἐν\nἀρχαῖς τῆς Εὐαγγελικῆς Προπαρασκευῆς ἀπελέγξαι\nπρὸ πολλοῦ θέμενος ἐπὶ συστάσει καὶ ἀπολογίᾳ τῆς\nἐξ αὐτῶν ἀναχωρήσεως, ἣν μετ’ εὐλόγου\nπεποιήμεθα, οὐ μόνον τοὺς μύθους, οὓς δὴ περὶ τῶν\nοἰκείων θεῶν παῖδες τῶν παρ’ αὐτοῖς θεολόγων τε\nκαὶ ποιητῶν κεκωμῳδήκασιν, ἀλλὰ καὶ τούτων τὰς\nσεμνοπρεπεῖς δὴ καὶ ἀπορρήτους φυσιολογίας, ἄνω\nπου εἰς οὐρανὸν καὶ τὰ κόσμου μέρη πρὸς τῆς γενναίας\nφιλοσοφίας μετενηνεγμένας, πρώτιστα πάντων\nἐν τρισὶ τοῖς πρώτοις συγγράμμασι διηρευνησάμην,\nκαίτοι μηδὲν τὸ παράπαν ἐν τούτοις χρῆναι σεμνολογεῖν\nτῶν δὴ θεολόγων αὐτῶν ἀποφηναμένων.\nτηρητέον γοῦν ὡς ὅτι μάλιστα οἶ πρεσβύτατοι\nτῶν παρ’ αὐτοῖς θεολόγων οὐδέν τι πλέον τῆς ἱστορίας\nεἰδότες, μόνοις δὲ τοῖς μύθοις προσανέχοντες\nἐμαρτυρήθησαν· ὅθεν εἰκότως ἐν πάσαις πόλεσί τε\nκαὶ κώμαις κατὰ τὰς τῶν παλαιῶν διηγήσεις θεῶν\nτελεταὶ καὶ μυστήρια σύμφωνα τοῖς τῶν προτέρων\nμυθικοῖς διηγήμασι παραδέδοται, ὡς εἰσέτι καὶ νῦν\nτῶν θεῶν γάμους καὶ παιδοποιίας, θρήνους τε καὶ\nμέθας, καὶ τῶν μὲν πλάνας, τῶν δ’ ἔρωτας, τῶν δὲ\nὀργὰς, τῶν δὲ ἑτέρας παντοίας συμφοράς τε καὶ\n\n\nπεριστάσεις, ἀκολούθως τοῖς ὑπὸ τῶν παλαιτάτων\nμνημονευομένοις, κατά τε τὰς τελετὰς, ἔν τε τοῖς\nὕμνοις, καὶ ταῖς εἰς τοὺς θεοὺς αὐτοὺς πεποιημέναις\nᾠδαῖς παραλαμβάνειν.\nπλὴν ὅμως ἐκ περιουσίας\nκαὶ τούτων αὐτῶν τὰς τετραγῳδημένας ἐν φυσικαῖς\nἀποδόσεσι κομπείας τάς τε τῶν σοφιστῶν καὶ φιλοσόφων\nεὑρεσιλογίας εἰς φανερὸν ἤγαγον· οὐ\nἀλλὰ καὶ τὸν περὶ τῶν βοωμένων χρηστηρίων λόγον,\nτήν τε παρὰ τοῖς πολλοῖς διατεθρυλημένην περὶ εἱμαρμένης\nψευδῆ δόξαν ἐν ἑτέροις τρισὶ τοῖς ἐξῆς μετὰ\nτὰ πρῶτα συγγράμμασι λευκοῖς τοῖς ἐλέγχοις ἀπεγύμνωσα,\nοὐ μόνοις τοῖς οἴκοθεν ἐπιχειρήμασιν, ἀλλὰ\nκαὶ ταῖς αὐτῶν μάλιστα τῶν παρ’ Ἕλλησι φιλοσόφων\nφωναῖς εἰς τὸν κατ’ αὐτῶν ἔλεγχον συγκεχρημένος.\nμεταβὰς δὲ ἐκεῖθεν ἐπὶ τὰ Ἑβραίων λόγια, τίσι\nποτὲ λογισμοῖς τὴν ἐν τούτοις περιεχομένην δογματικὴν\nθεολογίαν, τήν τε κατὰ τούσδε ἱστορίαν ἅπασαν,\nκαὶ πρὸς αὐτῶν Ἑλλήνων μεμαρτυρημένην, ἐν\nἰσαρίθμοις αὖ πάλιν λόγων συντάξεσι παρεστησάμην.\nεἶθ’ ἑξῆς τὸν Ἑλληνικὸν ἀπελέγξας τρόπον, ὅπως\nτε πάντα παρὰ βαρβάρων ὠφέληντο, καὶ ὡς οὐδὲν\nοἴκοθεν σεμνὸν ἐπάγονται μάθημα, καὶ τήν γε τῶν\nχρόνων ἀντιπαράθεσιν, καθ’ οὓς Ἑλλήνων τε οἱ\nβοώμενοι Ἑβραίων τε οἶ προφήται γεγόνασιν, εἰς\nφῶς ἀγαγών· αὖθις διὰ τῶν μετὰ ταῦτα τριῶν τὴν\nτῶν παρ’ Ἕλλησιν εὐδοκίμων φιλοσόφων πρὸς\nἙβραίων δόξας συνδρομὴν ὑπέδειξα, αὐτὰς πάλιν\nτὰς οἰκείας τῶν ἀνδρῶν φωνὰς μάρτυρας ποιησάμενος.\nοὐ μὴν ἀλλὰ καὶ τοὺς ἑτεροδοξοῦντας ἡμῖν\nτῶν παρ’ Ἕλλησι φιλοσόφων οὐ πρὸς ἡμὰς μόνους,\nἀλλὰ καὶ πρὸς τοὺς σφῶν οἰκείους διεστῶτας ὑπό τε\nτῶν γνωρίμων ἀνατετραμμένους ἐν τῷ πρὸ τούτου\n\n\nσυγγράμματι κατεφώρασα· διὰ τούτων ἁπάντων τῆς\nἡμετέρας γνώμης τὸ κριτήριον ἀδέκαστον ἔπιδ’ ἐπιδεικνὺς\nτοῖς ἐντυγχάνουσιν, ἔργοις τε, ὡς ἔπος εἰπεῖν, καὶ\nαὐτοῖς πράγμασι τὰς ἀποδείξεις τοῦ μὴ ἀσκόπως ἡμᾶς,\nκεκριμένῳ δὲ καὶ σώφρονι λογισμῷ πρὸ τῆς Ἑλλήνων\nτὴν Ἑβραίων ὁμοῦ παλαιὰν καὶ ἀληθῆ φιλοσοφίαν\nτε καὶ εὐσέβειαν ἐπανῃρῆσθαι παρασχόμενος· ὃ καὶ\nσυνέστη διὰ τῆς τῶν Ἑλληνικῶν φωνῶν παραθέσεως.\nἧς εἰσέτι δεῦρο τὸν ὕστατον ἐπέχοντες λόγον, πεντεκαιδίκατον\nὄντα τῆς ἐν χερσὶ πραγματείας, τὸ λεῖπον\nτοῖς διεξωδευμένοις ἀποδώσομεν, τὰ σεμνὰ τῆς\nγενναίας τῶν ‘Eλλήνων φιλοσοφίας ἔτι καὶ νῦν εἰς\nφῶς ἕλκοντες, πρὸ ὀφθαλμῶν τε τοῖς πᾶσι τὴν ἐν\nαὐτοῖς ἀχρηστομάθειαν ἀπογυμνοῦντες, καὶ πάντων\nγε πρότερον παριστῶντες ὅτι μὴ ἀγνοίᾳ τῶν παρ’\nαὐτοῖς θαυμαζομένων, ὀλιγωρίᾳ δὲ τῆς ἐν αὐτοῖς\nἀνωφελοῦς σχολῆς, ἥκιστα αὐτῶν πεφροντίκαμεν, τῆ\nτῶν κρειττόνων ἀσκήσει τὰς ἑαυτῶν ἀναθέντες ψυχάς.\nτούτου δὴ οὖν σὺν θεῷ διὰ τῆς ἀληθείας\nἡμῖν ἐπισφραγισθέντος, τὰ μὲν τῆς Προπαρασκευῆς\nἐνταῦθά μοι περιγραφήσεται· μεταβὰς δὲ ἐπὶ τὴν\nἐντελεστέραν ὑπόθεσιν τῆς Εὐαγγελικῆς Ἀποδείξεως,\nἀπὸ τοῦ λείποντος τῆς καθ’ ἡμῶν κατηγορίας σκέμματος\nτὴν καταρχὴν τῆς δευτέρας ἐπισυνάψω πρα-\nγματείας.\nἨν δὲ τοῦτο ἐπιμεμφόμενον ἡμῖν, ὅτι δὴ τὰ\nΕβραίων λόγια τῶν πατρίων προτιμήσαντες οὐ τὸν\nὅμοιον τῷ Ἰουδαίων βίον ζηλοῦντες προειλόμεθα·\nπρὸς ὃ μετὰ τὴν τοῦ παρόντος λόγου συμπλήρωσιν,\nθεοῦ συνεργοῦντος, ἀπαντῆσαι πειράσομαι. ταύτῃ\nγὰρ ἡγοῦμαι τοῖς πρώτοις τὰ δεύτερα ὥσπερ ὑφ’ ἑνὶ\nδεσμῷ συμπλακέντα μίαν τὴν καθόλου διάνοιαν τοῦ\n\n\nπαντὸς ἀποτελέσειν λόγου.\nτό γε μὴν παρὸν,\nἐπειδὴ πέφηνεν ἐν τοῖς πρὸ τούτου συγγράμμασιν ἡ\nκατὰ Πλάτωνα φιλισοφία τοτὲ μὲν τοῖς Ἑβραίων συμφωνοῦσα\nλόγοις , τοτὲ δὲ πρὸς αὐτοὺς διεστῶσα, ἐν\nοἷς ἐλήλεγκται καὶ πρὸς τὰ αὐτὴ ἀρέσκοντα διαφωνοῦσα·\nτὰ δὲ κατὰ τοὺς ἄλλους τοὺς δὴ φυσικοὺς\nἐπικληθέντας φιλοσόφους, τά τε τῆς Πλάτωνος διαδοχῆς\nκαὶ τὰ κατὰ Ξενοφάνην τε καὶ Παρμενίδην\nκαὶ ἔτι Πύρρωνα καὶ τοὺς τὴν ἐποχὴν εἰσηγουμένους\nτούς τε ἄλλους ἐξῆς ἅπαντας, ὧν τὰς δόξας ὁ προ-\nλαβὼν ἀπήλεγξε λόγος , τοῖς Ἑβραίων ὁμοῦ καὶ τοῖς\nΠλάτωνος δόγμασιν αὐτῇ τε ἀληθείᾳ ἐξ ἐναντίας\nἱστάμενα, οὐ μὴν ἀλλὰ καὶ τὸν ἔλεγχον τοῖς σφῶν\nαὐτῶν βέλεσιν ἀπενηνεγμένα.\nὤρα καὶ τὸν ἄλλον\nτῦφον τῶν ἀπ᾿ Ἀριστοτέλους τῶν τε Στωϊκῶν\nφιλοσόφων ἄνωθεν ὡς ἀπὸ σκηνῆς κατοπτεῦσαι, καὶ\nτὴν λοιπὴν δὲ πᾶσαν φυσιολογίαν τῶν τὰς ὀφρῦς\nἀνατεινομένων συνιδεῖν, ὡς ἂν μάθοιμεν καὶ τὰ παρὰ\nτοῖσδε σεμνολογούμενα, τά τε πρὸς αὐτοὺς αὖ πάλιν\nὑπὸ τῶν οἰκείων ἀντιλεγόμενα.\nοὕτω γὰρ καὶ τῆς\nτούτων ἀναχωρήσεως τὸ παρ᾿ ἡμῖν κεκριμένον εὐλόγου\nπάσης ἀπολύοιτ᾿ ἂν κατηγορίας, ὅτι δὴ μὴ ἀγνοίᾳ\nτῶν παρ᾿ αὐτοῖς σεμνῶν, ἐξητασμένῃ δὲ καὶ βεβασανισμένῃ\nκρίσει, τὴν παρὰ τοῖς νενομισμένοις βαρβάροις\nἀλήθειάν τε καὶ εὐσέβειαν τῶν Ἑλληνικῶν\nἁπάντων προτετιμήκαμεν.\nἄρξομαι δὲ ἀπὸ τῶν\nἈριστοτέλους. ἄλλοι μὲν οὖν τὸν βίον τἀνδρὸς διαβεβλήκασι,\nφιλόσοφοι δὲ καὶ ἄλλως οὐκ ἀφανεῖς τινες\nἦσαν καὶ οὗτοι. ἐμοὶ δ᾿ οὐ φίλον τὸν ἄνδρα οὐδ᾿\nαὐταῖς ἀκοαῖς ἀνέχεσθαι κακῶς πρὸς τῶν οἰκείων\nἀγορευόμενον. διόπερ τὰς ὑπὲρ αὐτοῦ μᾶλλον ἐκθήσομαι\nἀπολογίας ἀπὸ τῶν Ἀριστοκλέους τοῦ Περι-\n\n\nπατητικοῦ, ὃς ἐν τῷ ἑβδόμῳ Περὶ φιλοσοφίας τάδε\nπερὶ αὐτοῦ γράφει\n“Πῶς γὰρ οἷόν τε, καθάπερ φησὶν Ἐπίκουρος\nἐν τῇ περὶ τῶν ἐπιτηδευμάτων ἐπιστολῇ, νέον μὲν\nὄντα καταφαγεῖν αὐτὸν τὴν πατρῴαν οὐσίαν, ἔπειτα\nδὲ ἐπὶ τὸ στρατεύεσθαι συνῶσαι, κακῶς δὲ πράττοντα\nἐν τούτοις ἐπὶ τὸ φαρμακοπωλεῖν ἐλθεῖν, ἔπειτα ἀναπεπιαμένου\nτοῦ Πλάτωνος περιπάτου πᾶσι παραβαλεῖν\nαὐτόν;\nἢ πῶς ἄν τις ἀποδέξαιτο Τιμαίου τοῦ\nΤαυρομενίτου λέγοντος ἐν ταῖς ἱστορίαις ἀδόξου\nθύρας αὐτὸν ἰατρείου καὶ τὰς τυχούσας ὀψὲ τῆς ἡλικίας\nκλεῖσαι;\nτίς δ’ ἂν πεισθείη τοῖς ὑπ’ Ἀριστοξένου\nτοῦ μουσικοῦ λεγομένοις ἐν τῷ βίῳ τοῦ Πλάτωνος;\nέν γὰρ τῇ πλάνῃ καὶ τῇ ἀποδημίᾳ φησὶν ἐπανίστασθαι\nκαὶ ἀντοικοδομεῖν αὐτῷ τινας Περίπατον ξένους\nὄντας. οἴονται οὐν ἔνιοι ταῦτα περὶ Ἀριστοτέλους\nλέγειν αὐτὸν, Ἀριστοξένου διὰ παντὸς εὐφημοῦντος\nἈριστοτέλην.\nκαταγέλαστα δ’ εἰκότως εἶναι φαίη τις\nἂν καὶ τὰ ἀπομνημονεύματα τὰ Ἀλεξίνου ἐριστικοῦ.\nποιεῖ γὰρ Ἀλέξανδρον παῖδα διαλεγόμενον τῷ πατρὶ\nΦιλίππῳ, καὶ διαπτύοντα μὲν τοὺς τοῦ Ἀριστοτέλους\nλόγους, ἀποδεχόμενον δὲ Νικαγόραν, τὸν Ἑρμῆν ἐπικληθέντα.\nκαὶ Εὐβουλίδης δὲ προδήλως ἐν τῷ\nκατ’ αὐτοῦ βιβλίῳ ψεύδεται, πρῶτον μὲν ποιήματα\nψυχρὰ προφερόμενος, ὡς γεγραφότων ἄλλων περὶ τοῦ\nγάμου καὶ τῆς πρὸς Ἑρμείαν οἰκειόητος αὐτῷ\nἔπειτα Φιλίππῳ φάσκων αὐτὸν προσκόψαι, καὶ\nτελευτῶντι Πλάτωνι μὴ παραγενέσθαι, τά τε βιβλία\nαὐτοῦ διαφθεῖραι.\nτὴν μὲν γὰρ Δημοχάρους κατηγορίαν\nκατὰ τῶν φιλοσόφων τί χρὴ λέγειν; οὐ γὰρ\nἈριστοτέλην μόνον, ἀλλὰ καὶ τοὺς ἄλλους κακῶς εἴρηκεν.\nἔτι γε μὴν αὐτὰς τὰς διαβολὰς σκοπῶν ἄν τις\n\n\nληρεῖν αὐτὸν φαίη. λέγει γὰρ ἐπιστολὰς Ἀριστοτέλους\nἁλῶναι κατὰ τῆς πόλεως τῆς Ἀθηναίων, καὶ Στάγειρα\nτὴν πατρίδα προδοῦναι Μακεδόσιν αὐτόν· ἔτι\nδὲ κατασκαφείσης Ὀλύνθου μηνύειν ἐπὶ τοῦ λαρυροπωλίου\nΦιλίππω τοὺς πλουσιωτάτους τῶν Ὀλυνθίων.\nἠλίθια δὲ διαβέβληκεν αὐτὸν καὶ Κηφισόδωρος, ὁ\nἸσοκράτους μαθητὴς, τρυφερὸν καὶ τένθην καὶ ἄλλα\nτὰ τοιαῦτα λέγων αὐτὸν εἶναι.\nπάντα δ’ ὑπερπαίει\nμωρίᾳ τὰ ὑπὸ Λύκωνος εἰρημένα, τοῦ λέγοντος εἷναι\nΠυθαγορικὸν ἑαυτόν. φησὶ γὰρ θύειν Ἀριστοτέλην\nθυσίαν τετελευτηκυίᾳ τῇ γυναικὶ τοιαύτην ὁποίαν\nΑθηναῖοι τῇ Δήμητρι, καὶ ἐν ἐλαίῳ θερμῷ λουόμενον\nτοῦτο δὴ πιπράσκειν· ἡνίκα δὲ εἰς Χαλκίδα\nἀπῄει, τοὺς τελώνας εὑρεῖν ἐν τῷ πλοίῳ λοπάδια\nχαλκᾶ τέτταρα καὶ ἑβδομήκοντα.\nκαὶ σχεδὸν οἶ\nμὲν πρῶτοι διαβαλόντες Ἀριστοτέλην τοσοῦτοι γεγόνασιν·\nὣν οἱ μὲν κατὰ τοὺς αὐτοὺς ἦσαν χρόνους, οἶ\nδὲ μικρὸν ὕστερον ἐγένοντο· πάντες δὲ σοφισταὶ καὶ\nἐριστικοὶ καὶ ῥήτορες, ὧν καὶ τὰ ὀνόματα καὶ τὰ\nβιβλία τέθνηκε τῶν σωμάτων μᾶλλον. τοὺς μὲν γὰρ\nμετὰ ταῦτα γεγονότας, εἶτα δὲ τὰ ὑπ’ ἐκείνων εἰρημένα\nλέγοντας, παντάπασιν ἐὰν δεῖ χαίρειν, καὶ μάλιστα\nτοὺς μηδ’ ἐντετυχηκότας τοῖς βιβλίοις αὐτῶν,\nἀλλ’ αὐτοσχεδιάζοντας, ὁποῖοί εἰσι καὶ οἱ λέγοντες\nτριακοσίας ἔχειν λοπάδας αὐτόν. οὐδεὶς γὰρ ἂν εὑρεθείη\nπερὶ αὐτοῦ τοιοῦτον οὐδὲν εἰρηκὼς τῶν τότε\nὄντων ὅτι μὴ Λύκων. οὗτος μέντοι, καθάπερ ἔφην,\nεἴρηκεν εὑρῆσθαι λοπάδια πέντε καὶ ἑβδομήκοντα.\nοὐ μόνον δὲ καὶ ἐκ τῶν χρόνων καὶ ἐκ τῶν\nδιαβεβληκότων τεκμήραιτό τις ἂν ὅτι ψευδῆ πάντα\nτὰ εἰρημένα ἐστὶν, ἀλλὰ κἀκ τοῦ μὴ πάντας τὰ\nαὐτὰ διαβάλλειν, ἀλλ’ ἕκαστον ἴδιά τινα λέγειν·\n\n\nὧν εἴπερ ἦν ἕν ὁτιοῦν ἀληθὲς, ἐχρῆν δήπου\nἀλλ’ οὐχ ἅπαξ αὐτὸν ὑπὸ τῶν τότε ἀπολωλέναι.\nφανερὸν οὑν ὅτι καθάπερ πολλοῖς καὶ ἄλλοις,\nοὕτω καὶ Ἀριστοτέλει συνέβη, διά τε τὰς πρὸς τοὺς\nβασιλεῖς φιλίας καὶ διὰ τὴν ἐν τοῖς λόγοις ὑπεροχὴν\nὑπὸ τῶν τότε σοφιστῶν φθονεῖσθαι. δεῖ δὲ τοὺς εὖ\nφρονοῦντας μὴ εἰς τοὺς διαβάλλοντας ἀποβλέπειν\nμόνον, ἀλλὰ καὶ εἰς τοὺς ἐπαινοῦντας καὶ ζηλοῦντας\nαὐτόν· μακρῷ γὰρ πλείους καὶ βελτίους εὑρεθεῖεν\nἂν οὗτοί γε.\nτὰ μὲν οὑν ἄλλα προδήλως πέπλασται·\nδύο δὲ ταῦτα δοκεῖ πιστεύεσθαι δι’ ἃ ψέγουσί\nτινες αὐτόν· ἓν μὲν, ὅτι Ἐρμείου γήμειε φύσει\nμὲν ἀδελφὴν, θετὴν δὲ θυγατέρα Πυθιάδα, κολακεύων\nαὐτόν· (Θεόκριτος γοῦν ὁ Χῖος ἐποίησεν ἐπί-\nγραμμα τοιοῦτον\nἙρμείου εὐνούχου τε καὶ Εὐβούλου τόδε δούλουμνῆμα κενὸν κενόφρων θῆκεν Ἀριστοτέλης·ὃς διὰ τὴν ἀκρατῆ γαστρὸς φύσιν εἵλετο ναίεινἀντ’ Ἀκαδημείας Βορβόρου ἐν προχοαῖς.)\nἕτερον δὲ, ὅτι ἠχαρίστησε Πλάτωνι.\nπερὶ μὲν οὖν\nἙρμείου καὶ τῆς Ἀριστοτέλους πρὸς αὐτὸν φιλίας\nἄλλοι τε πολλοὶ συγγεγράφασι καὶ δὴ καὶ Ἀπελλικῶν,\nοὗ τοῖς βιβλίοις ὁ ἐντυχὼν πεπαύσεται βλασφημῶν\nαὐτούς.\nπερὶ δὲ τοῦ γάμου τοῦ Πυθιάδος ἀποχρώντως\nαὐτὸς ἐν ταῖς πρὸς Ἀντίπατρον ἐπιστολαῖς\nἀπολελόγηται. τεθνεῶτος γὰρ Ἑρμείου, διὰ τὴν πρὸς\nἐκεῖνον εὔνοιαν ἔγημεν αὐτὴν, ἄλλως μὲν σώφρονα\nκαὶ ἀγαθὴν οὖσαν, ἀτυχοῦσαν μέντοι διὰ τὰς καταλαβούσας\nσυμφορὰς τὸν ἀδελφὸν αὐτῆς.”\nΕἶθ’ ἑξῆς\n“Μετὰ δὲ τὴν Πυθιάδος τῆς Ἑρμείου τελευτὴν\nἈριστοτέλης ἔγημεν Ἐρπυλλίδα Σταγειρῖτιν, ἐξ ἧς\n\n\nυἱὸς αὐτῷ Νικόμαχος ἐγένετο. τοῦτον δέ φασιν ὀρφανὸν\nτραφέντα παρὰ Θεοφράστῳ καὶ δὴ μειρακίσκον\nὄντα ἀποθανεῖν ἐν πολέμῳ.”\nἈλλὰ ταῦτα μὲν ἐκ τῆς δηλωθείσης Ἀριστοκλέους\nἐκκείσθω γραφῆς· ἤδη δὲ καὶ τὴν δογματικὴν\nἈριστοτέλους φιλοσοφίαν θεωρῆσαι καιρός.\nΜώσεως καὶ τῶν παρ’ Ἑβραίοις προφητῶν\nτέλος εἶναι τοῦ μακαρίως ζῆν τὴν τοῦ τῶν ὅλων θεοῦ\nγνῶσίν τε καὶ φιλίαν δι’ εὐσεβείας συντελουμένην\nὑποθεμένων, εὐσέβειάν τε εἶναι ἀληθῆ διδαξάντων\nτὴν διὰ πάσης ἀρετῆς τῷ θεῷ εὐαρέστησιν, (ταύτην\nγὰρ εἶναι τῶν ἀγαθῶν αἰτίαν, ἐπὶ μόνῳ γὰρ τῷ θεῷ\nτὰ πάντα κεῖσθαι καὶ παρ’ αὐτοῦ τὰ πάντα τοῖς\nθεοφιλέσι χορηγεῖσθαι) τοῦ τε Πλάτωνος τὰ συνῳδὰ\nτούτοις ὁριζομένου καὶ τέλος εὐδαιμονίας τὴν ἀρετὴν\nτὴν ἀποφαινομένου, τὴν ἑτέραν ὁδεύσας ὁ Ἀριστοτέλης\nοὐκ ἄλλως εὐδαίμονά τινά φησιν ἔσεσθαι ἢ\nκαὶ διὰ τῆς τοῦ σώματος εὐπαθείας καὶ τῆς τῶν ἐκτὸς\nπεριουσίας, ὦν ἄνευ μηδὲ τὴν ἀρετὴν ὠφελεῖν. πρὸς\nὃν ὅπως ἐνέστησαν διεψευσμένην αὐτοῦ τὴν ὑπόληψιν\nἀπελέγχοντες οἶ Πλάτωνος γνώριμοι πάρεστι μα-\nθεῖν διὰ τούτων\n“ Τῆς γὰρ συμπάσης φιλοσοφίας κοινῇ\nτῶν φιλοσοφησάντων τὴν ἀνθρωπίνην εὐδαιμονίαν\nὑπισχνουμένης, τριχῆ δὲ διαιρουμένης κατὰ τὴν τῶν\nὅλων ποιητικὴν διανέμησιν, τοσοῦτον ἀποδέων ἐν\nτούτοις τοῦ διδάσκειν τι τῶν Πλάτωνος ὁ Περιπατητικὸς\nὀφθήσεται ὥστε, πλειόνων ὄντων οἳ διαφέρονται\nΠλάτωνι, μάλιστα ἐναντιούμενος αὐτὸς φανεῖται.\nκαὶ πρῶτόν γε ἀπὸ τοῦ κοινοῦ καὶ μεγίστου καὶ\nκυριωτάτου τὴν πρὸς Πλάτωνα παραλλαγὴν ἐποιήσατο,\nμὴ τηρήσας τὸ μέτρον τῆς εὐδαιμονίας, μηδὲ\n\n\nτὴν ἀρετὴν αὐτάρκη πρὸς τοῦτο συγχωρήσας, ἀλλ’\nἀπολισθὼν τῆς δυνάμεως τῆς κατὰ τὴν ἀρετὴν, καὶ\nἡγησάμενος αὐτῇ προσδεῖν τῶν ἐκ τῆς τύχης, ἵνα\nμετὰ τούτων ἕλῃ τὴν εὐδαιμονίαν· εἰ δ’ ἐφ’ ἑαυτῆς\nληφθείη, ὡς ἀδύνατον καὶ οὐκ ἐφικτὸν τῆς εὐδαιμονίας\nμεμψάμενος.\nτὸ μὲν οὖν ἀγεννὲς καὶ διημαρτημένον\nτῆς γνώμης ἐν τούτῳ τε κἀν τοῖς ἄλλοις\nοὐ τοῦ παρόντος δεικνύναι καιροῦ· ἐκεῖνο δὲ οἶμαι\nπρόδηλον, ὅτι τοῦ σκοποῦ καὶ τῆς εὐδαιμονίας οὐκ\nἴσων ὄντων οὐδὲ τῶν αὐτῶν κατὰ Πλάτωνα καὶ κατὰ\nἈριστοτέλην, ἀλλὰ τοῦ μὲν βοῶντος ἑκάστοτε καὶ\nκηρύττοντος ὅτι εὐδαιμονέστατος ὁ δικαιότατος, τοῦ\nδὲ μὴ ἐπιτρέποντος ἕπεσθαι τῇ ἀρετῇ τὴν εὐδαιμονίαν,\nἂν μὴ καὶ γένος εὐτυχήσῃ καὶ κάλλος, ἀλλὰ\nκαὶ χρυσὸν ,\nὃς καὶ χρυσὸν ἔχων πόλεμονδ’ ἴεν, ἠύτε κούρη,\nἀνάγκη κατὰ τὴν διαφορὰν τοῦ τέλους καὶ τὴν ἐπὶ\nτοῦτο ἄγουσαν φιλοσοφίαν διάφορον εἶναι.\nμιᾷ\nγὰρ ὁδῷ βαδίζοντα, ἥτις ἄγειν πέφυκεν ἐπί τι τῶν\nμικρῶν καὶ ταπεινῶν, οὐκ ἔστιν ἐλθεῖν ἐπὶ τὰ μείζω\nκαὶ ἐν ὕψει κείμενα.\nὉρᾷς ἵν’ ἐκεῖνος ὑψηλὸς πάγος,τρηχύς τε καὶ παλίγκοτος,ἐν τῷ κάθηται σὴν ἐλαφρίζων μάχην;\nἐπὶ τοῦτον τὸν ὑψηλὸν πάγον τὸ δριμὺ καὶ πανοῦρ-\nγον ἐκεῖνο θηρίον ἀνελθεῖν ἀδύνατον· ἵνα δὲ εἰς\nταὐτὸν ἔλθῃ τοῖς ἀετοῦ γεννήμασιν ἀλώπηξ, ἢ τύχῃ\nτινὶ δεῖ χρησαμένους ἐκείνους πονηρᾷ καταπεσεῖν εἰς\nγῆν τῶν οἰκείων αὐτοῖς φθαρέντων, ἢ φύσασαν αὐ-\nτὴν, ἃ μὴ πέφυκε φύειν,\nλαιψηρὰ κυκλῶσαι πτερὰ,\n\n\nκαὶ οὕτως ἀρθεῖσαν ἐκ γῆς ἀναπτέσθαι πρὸς τὸν ὑψηλὸν\nπάγον. ἴως δ’ ἑκάτερον ἐπὶ τῆς οἰκείας μένει\nτάξεως, οὐκ ἔνι κοινωνία τοῖς γῆς πρὸς τὰ οὐρανοῦ\nθρέμματα.”\nΚαὶ μεθ’ ἕτερα ἐπιλέγει\nΤούτων τοίνυν οὕτως ἐχόντων, καὶ πειρωμένου\nτοῦ Πλάτωνος ἕλκειν τὰς τῶν νέων ψυχὰς ἄνω που\nπρὸς τὸ θεῖον, καὶ τοῦτον τὸν τρόπον προσοικειοῦντος\nμὲν τῇ ἀρετῇ καὶ τῷ καλῷ, τῶν δὲ ἄλλων ἁπάντων\nἀναπείθοντος ὑπερφρονεῖν, φράσον ἡμῖν, ὠ\nΠεριπατητικὲ, πῶς ἐκδιδάξεις ταῦτα; πῶς ὁδηγήσεις\nἐπ’ αὐτὰ τοὺς φιλοπλάτωνας;\nποῦ σοι τῆς αἱρέσεως\nτοσοῦτον ὕψος λόγων ὥστε τὸ τῶν Ἀλωαδῶν\nφρόνημα κτήσασθαι καὶ τὴν εἰς οὐρανὸν ὁδὸν ζητεῖν,\nἣν ἐκεῖνοι μὲν ᾤοντο ὀρῶν ἀναθέσει δύνασθαι γίνεσθαι,\nτὸ δ’ ἄρ’ ἦν ἀφαιρέσει τῶν ἀνθρωπίνων σπουδασμάτων\nγινόμενον, ὥς φησι Πλάτων’;\nτίς οὖν\nἡ παρὰ σοῦ πρὸς ταῦτα τοῖς νέοις βοήθεια ; καὶ πόθεν\nτις ὁ τῆς ἀρετῆς συναγωνιστὴς λόγος; ἐκ ποίων\nγραμμάτων Ἀριστοτέλους; τίνος τῶν ἀπ’ αὐτοῦ; ἑ κ’\nποίων γραφῶν; δίδωμι γάρ σοι κἂν ψεύδεσθαι θέλῃς,\nμόνον τι νεανικόν. ἀλλὰ γὰρ οὔτ’ ἔχεις εἰπεῖν οὔτ’\nἂν ἐπιτρέψαι σοι τῶν ἡγεμόνων τῆς αἱρέσεως οὐδείς.\nαἶ γοῦν Ἀριστοτέλους περὶ ταῦτα πραγματεῖαι,\nΕὐδήμειοί τε καὶ Νικομάχειοι καὶ Μεγάλων Ἠθικῶν\nἐπιγραφόμεναι, μικρόν τι καὶ ταπεινὸν καὶ δημῶδες\nπερὶ τῆς ἀρετῆς φρονοῦσι, καὶ τοσοῦτον ὅσον ἄν τις\nκαὶ ἰδιώτης καὶ ἀπαίδευτος καὶ μειράκιον καὶ γυνή.\nτὸ μὲν γὰρ διάδημα, ὡς εἰπεῖν, καὶ τὸ σκῆπτρον τὸ\n\n\n\nβασιλικὸν, ὃ παρὰ τοῦ Δῖός ἔχει λαβοῦσα ἀναφαί-\nρετον ἡ ἀρετὴ, ἐπεὶ\nοὐ παλινάγρετον‚ ὅττι κεν οὗτος τῇ κεφαλῇ ἐπινεύσῃ·)\nτοῦτο αὐτὴν ἀφαιρεῖσθαι τολμῶσιν.\nοὐ γὰρ ἐπιτρέπουσιν\nτρέπουσιν αὐτὴν ποιεῖν εὐδαίμονας, ὁμοίαν δὲ αὐτὴν\nκαθιστᾶσι πλούτῳ καὶ δόξῃ καὶ γένει καὶ ὑγιείᾳ καὶ\nκάλλει‚ καὶ ὅσα ἄλλα κοινὰ τῆς κακίας. ὡς γὰρ τούτων\nὁτιοῦν παρὸν χωρὶς ἀρετῆς οὐκ αὔταρκες εὐδαί-\nμονα τὸν κεκτημένον ἀποφῆναι‚ καὶ ἡ ἀρετὴ κατὰ\nταὐτὰ χωρὶς τούτων οὐχ ἱκανὴ ποιῆσαι τὸν ἔχοντ’\nαὐτὴν εὐδαίμονα.\nπῶς οὖν οὐ καθῄρηται καὶ\nκαταβέβληται τὸ τῆς ἀρετῆς ἀξίωμα; ναί· ἀλλὰ πολὺ\nτῶν ἄλλων ἀγαθῶν ὑπερέχειν τὴν ἀρετὴν λέγουσι.\nτί δὴ τοὺτο; καὶ γὰρ τὴν ὑγίειαν τοῦ πλούτου· ἀλλὰ\nτό γε χωρὶς ἀλλήλων μὴ ἀρκεῖν πρὸς εὐδαιμονίαν\nπᾶσι κοινόν.\nὁπόταν οὑν τις ἐκ τούτων τῶν δο-\nγμάτων καὶ ταύτης τῆς αἱρέσεως διδάξειε τὸν ἐν\nαὐτῇ τῇ ψυχῇ τὸ πᾶν ἀνθρώπινον ἀγαθὸν ζητοῦντα,\nεὐδαίμονά φησιν ἐπὶ τροχὸν οὐκ ἀναβαίνειν, οὐδὲ ὁ\nταῖς Πριαμικαῖς τύχαις συνεχόμενος δύναιτ’ ἂν εὐδαίμων\nκαὶ μακάριος εἷναι.\nτὸν δὲ τὴν ἀρετὴν\nἔχοντα τοιούτοις τισὶ περιπεσεῖν οὐκ ἀπεικός. τούτοις\nδὲ ἕπεται τὸ μήτε ἀκολουθεῖν ἐκ παντὸς τὴν\nεὐδαιμονίαν τοῖς τὴν ἀρετὴν ἔχουσι μήτ’, εἰ γένοιτο,\nπαραμένειν ἀεί.\nΦύλλα τὰ μέν τ’ ἄνεμος χαμάδις χέει, ἄλλα δέ θ’ ὕλη\nτηλεθόωσα φύει·ὣς ἀνδρῶν γενεὴ ἡ μὲν φύει, ἡ δ’ ἀπολήγει.·\nἔτι σοι τὸ παράδειγμα μικρὸν καὶ ἄτολμον ὦ\nποιητά·\nἔαρος δ’ ἐπιγίνεται ὥρη.\n\n\nπολὺς ὁ μεταξὺ χρόνος καὶ ᾧ μὴ γίνεται. εἰ θέλεις\nἀκριβῶς τὸ ἐπίκηρον καὶ σαθρὸν τῆς ἀνθρωπίνης\nγενεὰς ἀπεικάσαι‚ παράβαλλε τὴ ’Αριστοτέλους εὐδαιμονίαν.\nῥᾷον τῶν φύλλων αὕτη καὶ φύεται καὶ\nἀπολείπει‚ οὐκ ἀναμένουσα περιτελλόμενον τὸν ἐνιαυτὸν‚\nοὐδ’ αὐτοετεὶ, οὐδ’ αὐτομηνὶ, ἀλλ’ αὐτῆς\nἡμέρας, αὐτῆς ὥρας καὶ γίνεται καὶ ἀπόλλυται.\nπολλὰ δὲ τὰ ἀπολλύντα, καὶ πάντα ἐκ τῆς τύχης. καὶ\nγὰρ αἶ τοῦ σώματος κῆρες‚ μυρίαι δὲ αὗται, καὶ πενία\nκαὶ ἀτιμία‚ καὶ ὅσα τοιαῦτα· καὶ πρὸς οὐδὲν αὐταρκεῖ\nτὰ τῆς φίλης ἀρετῆς πρὸς βοήθειαν οὐχ ἱκανά·\nτὴν μὲν γὰρ κακοδαιμονίαν εἴργειν, τὴν δὲ εὐδαιμονίαν\nδιασώζειν ἀσθενής.\nτούτοις οὑν τις ἐντραφεὶς,\nκαὶ τούτοις ἀρεσκόμενος τοῖς λόγοις, τίνα\nτρόπον ἢ αὐτὸς συνᾴσεται τοῖς Πλάτωνος‚ ἢ ἄλλους\nπρὸς αὐτὰ ἐπιρρώσει ποτέ; οὐ γὰρ ἔστιν ὅπως ἄν τις\nἐκ τούτων ὁρμώμενος παραδέξαιτο τὰ Ἡράκλεια καὶ\nθεῖα ἐκεῖνα δόγματα, ὡς ἰσχυρόν τι καὶ πάγκαλον\nχρῆμα ἀρετὴ, καὶ οὔτε ποτε ἐνδέουσα πρὸς εὐδαιμονίαν\nοὔτε ποτὲ αὐτῆς ἀφαιρουμένη‚ ἀλλὰ κἂν πενία,\nκἂν νόσος, κἂν ἀδοξία, κἂν βάσανοι, κἂν πίττα καὶ\nσταυρὸς, κἂν τὰ ἐκ τῆς τραγῳδίας ἅμα πάντα ἐπιρ-\nρυῇ‚ ἔτι ὁ δίκαιος εὐδαίμων καὶ μακάριος.\nὑπὸ\nκήρυκι γοῦν αὐτῷ τῷ μεγαλοφωνοτάτῳ κηρύττει, καθάπερ\nἀθλητήν τινα νικηφόρον‚ τὸν δικαιότατον, ὅτι\nοὗτός ἐστιν εὐδαιμονέστατος‚ ὁ ἐξ αὐτῆς τῆς δικατοσύνης\nτὸν καρπὸν τῆς εὐδαιμονίας δρεπόμενος. διαίρει\nτοίνυν, εἰ βούλει, καὶ ποίκιλλε τριχῆ καὶ τετραχῆ\nκαὶ πολλαχῆ τὰ ἀγαθὰ διαστελλόμενος· οὐδὲν γὰρ\nταῦτα πρὸς τὸ προκείμενον. οὐ δή ποθ’ ἡμὰς δι’\nαὐτῶν προσάξεις τῷ Πλάτωνι.\nτί γὰρ εἰ τῶν ἀγα-\nθῶν‚ ὡς φῄς‚ τὰ μὲν τίμια‚ καθάπερ οἱ θεοὶ‚ τὰ δὲ\n\n\nἐπαινετὰ, ὧς αἶ ἀρεταὶ‚ τὰ δὲ δυνάμεις, ὡς πλοῦτος\nκαὶ ἰσχὺς, τὰ δὲ ὠφέλιμα, ὡς αἶ θεραπεῖαι;\nτί δ’, εἰ ταῦτα ἐλάττονι διαιρέσει διαστελλόμενος\nλέγοις τῶν ἀγαθῶν τὰ μὲν εἶναι τέλη, τὰ δὲ οὐ\nτέλη; τέλη μὲν ὀνομάζων ὧν χάριν τὰ ἄλλα‚ οὐ\nτέλη δὲ τὰ τῶν ἄλλων ἕνεκα λαμβανόμενα.\nτί δ’,\nεἰ μάθοι τις ὅτι τὰ μὲν ἁπλῶς ἀγαθὰ, τὰ δὲ οὐ πᾶσιν;\nσιν; ἢ ὅτι τὰ μὲν ψυχῆς ἀγαθὰ, τὰ δὲ σώματος, τὰ\nδ’ ἐκτός; ἢ πάλιν ὅτι τῶν ἀγαθῶν τὰ μὲν δυνάμεις,\nτὰ δὲ διαθέσεις καὶ ἕξεις, ἄλλα δὲ ἐνέργειαι, τὰ δὲ\nτέλη, τὰ δὲ ὕλαι, τὰ δὲ ὄργανα,. κἂν τὰς δέκα κατηγορίας\nπαρὰ σοῦ μάθῃ τις δεκαχῆ διανέμειν τἀγαθὸν,\nτί ταῦτα πρὸς τὴν Πλάτωνος γνώμην τὰ διδάγματα;\nἴως οὗ γὰρ σὺ μὲν εἴτε ὁμωνύμως εἴτε ὅπως βούλει\nλαλῶν ἀγαθὰ τὰ τῆς ἀρετῆς ἄλλ’ ἄττα πρὸς τὴν\nεὐδαιμονίαν ὡς ἀναγκαῖα παραλαμβάνεις, τὸ ἱκανὸν\nτῆς ἀρετῆς ἀφαιρούμενος, Πλάτων’ δ’ ἐκ περιουσίας\nπερὶ τῶν ἄλλων ζητεῖ τὸ ἔκπλεον εἰς εὐδαιμονίαν ἀπ’\nαὐτῆς τῆς ἀρετῆς ἔχων, οὐδὲν ἂν ὑμῖν εἴη κατὰ τοῦτο\nκοινόν· ἄλλων σοι δεῖ λόγων, ἄλλων τοῖς τοῦ Πλά-\nτωνος.\nὡς γὰρ οὐκ ἔστι λέουσι καὶ ἀνδράσιν ὅρκια πιστὰ‚οὐδὲ λύκοι τε καὶ ἄρνες ὁμόφρονα θυμὸν ἔχουσιν‚\nοὕτως οὐκ ἔστι Πλάτωνι καὶ Ἀριστοτέλει φιλία περὶ\nτοῦ Κορυφαιοτάτου καὶ κυριωτάτου τῆς εὐδαιμονίας\nδόγματος. διαμπερὲς γὰρ, εἰ μὴ κακὰ φρονέουσιν\nἀλλήλοις, τά γε ὑπεναντία περὶ τῶν εἰς τοῦτο δια-\nφερόντων φαίνονται λἐγοντες.”\nΠἀλιν Μώσεως καὶ τῶν παρ’ Ἑβραίοις προφητῶν,\nοὐ μὴν ἀλλὰ καὶ Πλάτωνος ἐν τούτοις συμφώνως,\nτὸν περὶ τῆς τῶν ὅλων προνοίας λόγον εὐκρινῶς δια-\nτεθειμένων, ὁ Ἀριστοτέλης μέχρι σελήνης στήσας τὸ\n\n\nθεῖον τὰ λοιπὰ τοῦ κόσμου μέρη περιγράφει τῆς τοῦ\nθεοῦ διοικήσεως· ἐφ’ οἷς καὶ ἀπελέγχεται πρὸς τοῦ\nδηλωθέντος‚ ὧδέ πη διεξιόντος\n“Ὅντος ὄντος δ’ ἔτι μεγίστου καὶ κυριωτάτου τῶν\nεἰς εὐδαιμονίαν συντελούντων τοῦ περὶ τῆς προνοίας\nπείσματος‚ ὃ δὴ καὶ μάλιστα τὸν ἀνθρώπινον βίον\nὀρθοῖ, εἴ γε μὴ μέλλομεν ἀγνοεῖν\nπότερον δίκᾳ τεῖχος ὕψιονἢ σκολιαῖς ἀπάταις ἀναβαίνειἐπιχθονίων γένος ἀνδρῶν·\nὁ μὲν Πλάτων’ εἰς θεὸν καὶ ἐκ θεοῦ πάντα ἀνάπτει.\nφησὶ γὰρ αὐτὸν ἀρχήν τε καὶ μέσα καὶ τελευτὴν τῶν\nὄντων ἁπάντων ἔχοντα εὐθείᾳ περαίνειν περιπορευ-\nόμενον. καὶ αὖ πάλιν φησὶν αὐτὸν ἀγαθὸν εἶναι,\nἀγαθῷ δὲ μηδένα φθόνον ἐγγίγνεσθαι περὶ μηδενός.\nτούτου δὲ ἐκτὸς ὄντα πάντα ὅτι μάλιστα ἀγαθὰ ποιεῖν,\nεἰς τάξιν ἄγοντα ἐκ τῆς ἀταξίας. πάντων δὲ ἐπιμελούμενον\nκαὶ πάντα κατὰ δύναμιν κοσμοῦντα\nπεφροντικέναι καὶ τῶν ἀνθρώπων.”\nΚαὶ μετὰ βραχέα\nΚαὶ ὁ μὲν Πλάτων’ οὕτως. ὁ δὲ τὴν δαιμονίαν\nταύτην φύσιν ἐκποδὼν ποιούμενος, καὶ τήν γε εἰσαῦθις\nἐλπίδα τῆς ψυχῆς ἀποτέμνων, τήν τε ἐν τῷ παρόντι\nπρὸς τῶν κρειττόνων εὐλάβειαν ἀφαιρούμενος,\nτίνα πρὸς Πλάτωνα ἔχει κοινωνίαν; ἢ πῶς ἂν ἐφ’ ἃ\nβούλεται Πλάτων’ παρακαλέσαι καὶ πιστώσαιτο τὰ\nεἰρημένα;\nπᾶν γὰρ τοὐναντίον συνεργὸς ἂν οὗτός\nγε καὶ συναγωνιστὴς τῶν ἐθελόντων ἀδικεῖν φανείη.\nπᾶς γάρ τις ἄνθρωπος ὢν καὶ ταῖς ἀνθρωπίναις ὀρέ-\n\n\n\nξεσι κατεσχημένος , ἂν καταφρονήσῃ τῶν θεῶν καὶ\nμηδὲν νομίσῃ πρὸς αὑτὸν, ἅτε πόρρω μὲν αὐτῶν\nἀπῳκισμένος ἐν τῷ ζῆν, ἀποθανὼν δὲ οὐδὲ ἔτι ὢν,\nἕτοιμος ἂν ἔλθοι πρὸς τὸ χαρίζεσθαι ταῖς ἐπιθυμίαις.\nπίστιν γὰρ λαβεῖν περὶ τοῦ λαθεῖν ἀδικοῦντα οὐκ\nἀδύνατον, ἄν γε ἀνθρώπους δέῃ λανθάνειν· οὐ μὴν\nἀναγκαῖον ἐκ παντὸς λαθεῖν ζητεῖν, ὅπου γέ τις τῶν\nπεφωρακότων κρατεῖν δυνατός ἐστιν. ὥστε ἕτοιμόν\nτι χρῆμα πρὸς ἀδικίαν ἡ τῆς προνοίας ἀπόγνωσις.\nἐκεῖνος μὲν γὰρ καὶ πάνυ χρηστός ἐστιν , ὅστις\nτὴν ἡδονὴν ἡμῖν προτείνας ὡς ἀγαθὸν, καὶ τὴν ἐκ\nθεῶν ἄδειαν παρασχόμενος, ἔτι μηχανὴν πρὸς τὸ μὴ\nἀδικεῖν πορίζειν οἴεται , ὅμοιόν τι ποιῶν ἰατρῷ τὴν\nμὲν ἔτι ζῶντος τοῦ κάμνοντος βοήθειαν παρέντι, μετὰ\nθάνατον δὲ πλέκειν τινὰς μηχανὰς πειρωμένῳ πρὸς\nσωτηρίαν τοῦ τεθνεῶτος.\nπαραπλησίως δὲ τούτῳ\nκαὶ ὁ Περιπατητικός. οὐ γὰρ οὕτως ἡ περὶ τὴν ἡδονὴν\nσπουδὴ ὡς ἡ πρὸς τὸ θεῖον ὅτι κήδοιτο ἀπιστία\nτὴν ἀδικίαν ἐπιρρώννυσι. τί οὖν, φήσαι τις ἂν, ἐν\nταυτῷ τάττεις Ἀριστοτέλην καὶἘπίκουρον ; πάνυ μὲν\nοὖν, ὥς γε πρὸς τὸ προκείμενον.\nτί γὰρ διαφέρει\nπρὸς ἡμᾶς ἢ τοῦ κόσμου τὸ θεῖον ἐξοικίσασθαι καὶ\nμηδεμίαν ἡμῖν πρὸς αὐτὸ κοινωνίαν ἀπολιπεῖν, ἢ ἐν\nκόσμῳ τοὺς θεοὺς καθείρξαντα τῶν ἐπὶ γῆς πραγμάτων\nἀποστῆσαι; κατ᾿ ἴσον γὰρ παρ᾿ ἀμφοτέροις τὸ\nἐκ θεῶν ἀμελὲς εἰς τοὺς ἀνθρώπους , καὶ ἴση τοῖς\nἀδικοῦσιν ἡ ἀπὸ τῶν θεῶν ἄδεια τὸ δὲ ἐκείνων μενόντων\nκατ᾿ οὐρανὸν καὶ ἡμᾶς τι χρηστὸν ἀπολαύειν\nμάλιστα μὲν κοινὸν καὶ ἀλόγων καὶ ἀψύχων, ἤδη δὲ\nταύτῃ γε καὶ κατ᾿ Ἐπίκουρον ὄνησις τοῖς ἀνθρώποις\nἀπὸ θεῶν γίνεται.\nτὰς γοῦν βελτίονας ἀπορροίας\nαὐτῶν φασι τοῖς μετασχοῦσι μεγάλων ἀγαθῶν παραι-\n\n\nτίας γίνεσθαι. ἀλλ’ οὕτετοῦτονοὔτε ἐκεῖνον δίκαιον ἐν\nπρονοίας ἀριθμεῖσθαι λόγῳ. εἴπερ γὰρ καὶ κατ’ Ἐπίκουρον\nτὸ τῆς προνοίας οἴχεται, καίτοι τῶν θεῶν κατ’\nαὐτὸν πᾶσαν κηδεμονίαν ὑπὲρ τῆς σωτηρίας τῶν οἰκείων\nἀγαθῶν εἰσφερομένων, οὕτως ἂν οἴχοιτο καὶ\nκατ’ Ἀριστοτέλην τὸ τῆς προνοίας, εἰ καὶ τὰ κατ\nοὐρανὸν ἐν τάξει τινὶ καὶ κόσμῳ διοικεῖται.\nπρόνοιαν\nγὰρ ζητοῦμεν ἡμῖν διαφέρουσαν, ἧς οὐ μέτεστι\nτῷ μήτε δαίμονας μήτε ἥρωας μήτε ὅλως ἐπιδιαμένειν\nδύνασθαι τὰς ψυχὰς συγκεχωρηκότι.\nἐκεῖνο\nδ’ ἐμοὶ κριτῇ καὶ αἰσχυντηλότερον ὁ Ἐπίκουρος δοκεῖ\nπεποιηκέναι· ὥσπερ γὰρ ἀπογνοὺς δύνασθαι τοὺς\nθεοὺς ἀποσχέσθαι τῆς ἀνθρώπων κηδεμονίας εἰς ταυτὸν\nἐλθόντας αὐτοῖς καθάπερ εἰς ἀλλοδαπὴν ἀπῴκισε\nκαὶ ἔξω που τοῦ κόσμου καθίδρυσε, τὸ ἀπάνθρωπον\nαὐτῶν τῇ ἀποστάσει καὶ τῇ πρὸς ἅπαντ’ ἀκοινωνίᾳ\nπαραιτούμενος.\nὁ δὲ περιττὸς ἡμῖν οὑτος τῆς φύσεως\nεὑρετὴςκαὶ τῶν θείων πραγμάτων ἐπιγνώμων ἀκριβὴς\nὑπ’ αὐτὴν τὴν ὄψιν τῶν θεῶν τὰ ἀνθρώπινα πράγματα\nὑποθεὶς εἴασεν ἀτημέλητα καὶ ἀφρόντιστα, φύσει καὶ\nοὐ θεοῦ λογισμῷ διοικούμενα. ὅθεν εἰκότως ἂν καὶ\nαὐτὸς οὐδ’ ἐκεῖνο τὸ ἔγκλημα ἐκφύγοι, ὃ κατ’ Ἐπικουρου\nτινες μαντεύονται, ὡς ἄρα μὴ κάτα γνώμην,\nἀλλὰ διὰ τὸ πρὸς ἀνθρώπων δέος τοῖς θεοῖς κατέ-\nνειμεν ἐν τῷ παντὶ χώραν ὥσπερ ἐν θεάτρῳ θέαν.\nτεκμήριον δὲ ποιοῦνται τῆς γνώμης τἀνδρὸς‚ ὅτι\nαὐτῶν ἀφεῖλε τὴν πρὸς ἡμὰς ἐνέργειαν, ἐξ ἧς μόνης\nτὸ εἶναι τοὺς θεοὺς ἔμελλε τὴν δικαίαν πίστιν ἕξειν.\nτὸ γὰρ αὐτὸ τοῦτο καὶ Ἀριστοτέλης ποιεῖ. ἀποστήσας\nγὰρ καὶ παραδοὺς ὄψει μόνῃ τὴν πίστιν πραγματείᾳ\nκρίνειν ἀσθενεῖ τὰ ἐκ τοσοῦδε διαστήματος τάχ’ ἂν\nαἰδοῖ δοκοίη λέγειν ἐνταῦθα εἶναι θεούς.\nοὐ γὰρ\n\n\nἀπολιπὼν ἔξω τι τοῦ κόσμου‚ ἀλλ’ οὐδὲ τοῖς ἐπὶ γῆς\nπροσαγαγὼν τοὺς θεοὺς, ἀνάγκην ἔσχεν ἢ παντάπασιν\nἄθεος εἶναι ὁμολογεῖν‚ ἢ τὴν τοῦ δοκεῖν ἀπο-\nλιπεῖν θεοὺς δόξαν ἀνασώζειν‚ ἐνταῦθά που τοὺς\nθεοὺς ἀποικίσας. ὁ δὲ τὴν τῶν κρειττόνων ἀκρίβειαν\nπαραιτησάμενος τῇ ἀμιξίᾳ ἔοικεν εὐσχημόνως ἀπι-\nστεῖν τοῖς θεοῖς.”\nΤαῦτα ὁ Ἀττικὸς πρὸς Ἀριστοτέλην χρεοκοποῦντα\nτὸν περὶ προνοίας λόγον. ὁ δ’ αὐτὸς ἔτι καὶ ταῦτα\nτοῖς εἰρημένοις προστίθησι‚ πρὸς τὸν αὐτὸν ἀποτει-\nνόμενος μὴ βουλόμενον γεννητὸν εἶναι τὸν κόσμον.\nΠάλιν Μώσεως γεννητὸν εἶναι τὸν κόσμον\nὁρισαμένου‚ ποιητήν τε καὶ δημιουρ·γὸν τοῖς ὅλοις\nτὸν θεὸν ἐπιστήσαντος‚ τοὐ τε Πλάτωνος τὰ ἴσα\nΜωσεῖ φιλοσοφοῦντος‚ τὴν ἐναντίαν κἀν τούτῳ ὁ\nἈριστοτέλης ὁδεύσας ἀπελέγχεται πρὸς τοῦ δηλωθέν-\nτος συγγραφέως‚ ὧδε πρὸς ῥῆμα γράφοντος\n“ Πρῶτον δὴ περὶ γενέσεως κόσμου σκοπῶν,\nκαὶ τὸ τῆς προνοίας τὸ μέγα τοῦτο καὶ πολυωφελὲς\nδόγμα πάντα ζητεῖν ἀναγκαῖον ἡγούμενος, καὶ λογι-\nσάμενος ὅτι τῷ μὴ γενομένῳ οὔτε τινὸς ποιητοῦ οὔτε\nτινὸς κηδεμόνος πρὸς τὸ γενέσθαι καλῶς χρεία, ἵνα\nμὴ ἀποστερήσῃ τὸν κόσμον τῆς προνοίας ἀφεῖλε τὸ\nἀγέννητον αὐτοῦ.\nπαραιτούμεθα δὲ νῦν μὴ ἐμποδὼν\nἡμῖν τοὺς ἀπὸ τῆς αὐτῆς ἑστίας εἶναι‚ οἶς ἀρέσκει\nκαὶ κατὰ Πλάτωνα τὸν κόσμον ἀγέννητον εἶναι.\nδίκαιοι γάρ εἰσιν ἡμῖν συγγνώμην νέμειν‚ εἰ περὶ\nτῶν δοκούντων Πλάτωνι πιστεύομεν οἷς αὐτὸς Ἕλλην\nὢν Ἕλληνας ἡμᾶς σαφεῖτε καὶ τρανῶ τῷ στόματι\nδιείλεκται.\nπαραλαβὼν γὰρ ‚ φησὶν, ὁ θεὸς πᾶν\n\n\n\nὅσον ἦν ὁρατὸν‚ οὐχ ἡσυχίαν ἄγον‚ πλημμελῶς δὲ\nκαὶ ἀτάκτως κινούμενον‚ εἰς τάξιν ἦγεν ἐκ τῆς ἀταξίας,\nἡγησάμενος τοῦτο ἐκείνου πάντως ἄμεινον. ἔτι\nδὲ καὶ μᾶλλον ὅτι μὴ δι’ αἰνιγμάτων‚ μηδ’ ἐπὶ τοῦ\nσαφοῦς χρείᾳ τὴν γένεσιν παρεδέξατο, δηλοῖ δι’ ὦν\nὁ πατὴρ αὐτῷ τῶν πάντων διείλεκται περὶ τούτου\nμετὰ τὴν τῶν ὅλων δημιουργίαν.\nἐπειδὴ γὰρ,\nφησὶ, γεγένησθε‚ (λέγει δὲ πρὸς τοὺς θεοὺς) ἀθάνατοι\nμὲν οὐκ ἐστὲ οὐ δ’ ἄλυτοι τὸ πάμπαν, οὔτι μὴν\nδὴ λυθήσεσθε τῆς ἐμῆς βουλήσεως τυχόντες.\nἀλλ’,\nὅπερ ἔφην‚ πρὸς μὲν τοὺς ἔνδον ἡμῖν ὑποφθεγγομένους,\nἅτε φίλους ὄντας, φιλίως τε καὶ μεθ’ ἡσυχίας\nπραέσιν ἐλ·έγχοις διακριθεῖμεν ἄν. ἔοικε γὰρ καὶ\nτούτους Ἀριστοτέλης μεταθεῖναι‚ τῇ μὲν κατηγορίᾳ\nτοῦ δόγματος ἀντισχεῖν ἀδυνατήσαντας‚ τὸ δὲ ἁλῶναι\nδόξαν ὡς ψεῦδος οὐ βουληθέντας ἀναθεῖναι\nΠλάτωνι.\nκατὰ δὲ τὴν ἡμετέραν ἀκοὴν, ἀξιοῦντος\nΠλάτωνος τὸν κόσμον γεγονέναι κάλλιστον ἔργον\nὑπὸ τοῦ καλλίστου τῶν δημιουργῶν‚ καὶ περιθέντος\nτῷ τοῦ παντὸς ποιητῇ δύναμιν δι’ ἧς καὶ οὐκ ὄντα\nπρότερον ἐποίησε τὸν κόσμον‚ καὶ ποιήσας εἰσαεὶ\nβουλόμενός γε σῶον διαφυλάξει‚ καὶ ταύτῃ δὴ γεν-\nνητοῦ καὶ ἀφθάρτου κατ’ αὐτὸν ὑποκειμένου τοῦ\nκόσμου‚ τίς ἡμῖν τῶν Περιπατητικῶν ταῦτα βεβαιοῖ;”\nΔεῖ δὲ παραμυθήσασθαι τὸν συναγωνιστὴν\nτούτων, ὅτι οὐ πάντως‚ εἰ τι γέγονεν, ἀνάγκη τοῦτο\nφθαρῆναι, πάλιν δ’ οὐδ’ εἴ τι μὴ φθαρήσεται, τοῦτο\nἀναγκαῖον ἀγέννητον εἶναι. οὔτε γὰρ μίαν αἰτίαν\nτῷ ἀφθάρτῳ τὴν ἐκ τοῦ ἀγεννήτου συγχωρητέον οὔτε\n\n\n\nτῷ γενομένω τὴν εἰς ὄλεθρον μεταβολὴν ἀβοήθητον\nκαταλειπτέον.\nπόθεν οὖν ἐκ τῶν Ἀριστοτέλους\nλάβωμεν βοήθειαν εἰς ταῦτα, ἀνδρὸς οὐ τηνάλλως\nοὐδὲ καθ’ αὑτὸν περαίνοντος τὸν περὶ τούτων λόγον,\nἀλλ’ ἐξ ὀρθοῦ πρὸς Πλάτωνα ἐναντιουμένου, καὶ τό\nτε γενόμενον εἰς ἀνάγκην τοῦ ἀπολέσθαι περιιστάν-\nτος, τό τε μὴ ἀπολλύμενον ἐκ μόνου τοῦ μὴ γενέσθαι\nλέγοντος κρατύνεσθαι τὸ ἄφθαρτον, οὐ μὴν οὐδὲ\nδύναμιν ἀπολείποντος αὐτοῦ περὶ τὸν θεὸν, ᾗ χρώμενος\nἀγαθὸν ἂν τι ποιήσαι; ὃ γὰρ οὔπω πρότερον\nγέγονε, τοῦτο, φησὶν‚ οὐκ ἂν γένοιτο.\nτοσοῦτον\nδὲ ἀποδεῖ διὰ τούτων βοηθεῖν τῷ Πλάτωνος λόγῳ\nὥστε ἤδη τινὰς καὶ τῶν περὶ Πλάτωνα ἐσπουδακότων\nφοβήσας, οἷς εἶπεν, ἀπέστησε τοῦ δόγματος, οὐ δυνηθέντας\nσυνιδεῖν ὅτι κατὰ μὲν τὴν αὐτῶν φύσιν τῶν\nπραγμάτωνἦν ἦν ἄνευ θεοῦ βουλήσεωςκαὶ δυνάμεως ἐπινοῆσαι\nοὔτε τὸ γενόμενον ἄφθαρτον οὔτε τὸ μὴ φθαρησάμενον\nγεννητὸν ὄν.\nὅταν δὲ τὴν ἀρίστην τις\nαἰτίαν ἐπιστήσῃ τὴν ἐκ θεοῦ, δεῖ ταύτην ἡγεμόνα τῶν\nπάντων λαβόντα μηδὲν αὐτὴν τῶν ἄλλων αἰτίαν ἀποφαίνειν\nχείρονα. γελοῖον γὰρ διότι μὲν γέγονέ τι, διὰ\nτοῦτο φθαρῆναι, εἰ δὲ ὁ θεὸς βούλεται, μὴ φθαρῆναι,\nκαὶ διότι μέν τι ἀγέννητόν ἐστιν ἔχειν ἰσχὺν τοῦ μὴ\nφθαρῆναι, τὴν δὲ παρὰ τοῦ θεοῦ βούλησιν ἐνδεῖν πρὸς\nτὸ ἄφθαρτον τηρῆσαί τι τῶν γενομένων.\nκαὶ ὁ\nμὲν οἰκοδόμος ἱκανὸς οὐκ οὖσαν οἰκίαν κατασκευάσασθαι,\nἱκανὸς δέ τις καὶ ἀνδριάντα μὴ ὄντα πρότερον\nὄντα ποιῆσαι‚ καὶ ναῦν ἄλλος ἐξ ὕλης ἀργοῦ\nτεκτηνάμενος παρέσχε τοῖς δεομένοις‚ καὶ τῶν ἄλλων\nτεχνιτῶν ἕκαστος‚ ὅσοι γε τὰς ποιητικὰς μετίασι τέχνας,\nδύναμιν ταύτην ἔχουσιν‚ ὥς τι τῶν οὐκ ὄντων\nἄγειν εἰς οὐσίαν, ὁ δὲ παμβασιλεὺς καὶ ἀριστοτέχνης\n\n\nοὐδ’ ὅσον ἀνθρωπίνου τεχνίτου δυνάμεως μεθέξει,\nἄμοιρος δ’ ἡμῖν πάσης ἔσται γενέσεως; οὒκ, ἐάν γε\nκαὶ κατὰ βραχὺ θείας αἰτίας ἐπιλογισμὸν οἰοί τε ὦμεν\nλαβεῖν.\nἀλλὰ ποιῆσαι μὲν ἱκανὸς καὶ βουληθῆναι\nτὰ καλὰ, (ἀγαθὸς γὰρ, ἀγαθῷ δὲ οὐδεὶς φθόνος περὶ\nοὐδενός) τηρῆσαι δὲ καὶ διαφυλάξαι τὰ γενόμενα οὐ\nδυνατός; καὶ μὴν καὶ οἶ λοιποὶ τεχνῖται πρὸς ἄμφω\nἱκανοί. ὁ γοῦν οἰκοδόμος καὶ ὁ ναυπηγὸς οὐ μόνον\nκαινὰς κατασκευάζονται ναῦς καὶ οἰκίας, ἀλλὰ καὶ\nταῖς ὑπὸ χρόνου διαφθειρομέναις ἱκανοὶ βοηθεῖν,\nἕτερα τῶν πεπονημένων ἀντικαθιστάντες αὐταῖς·\nὥστε καὶ τῷ θεῷ πάντως τό γε τοσοῦτον συγχωρητέον.\nὁ γάρ τις ὅλον ποιῆσαι δυνατὸς‚ τοῦτο πῶς\nἂν ἐκ μέρους ἀδύνατος εἴη ποιεῖν; καὶ γενέσθαι τοίνυν\nτι δεῖ καινὸν, εἴπερ μέλλοι τις ὅλως ποιητὴς,\nκαὶ τὸ καλὸν ἔργον πρὸς ἅπαν διασώζεσθαι· τὸ γὰρ\nεὑ γενόμενον ἐθέλειν λύειν κακοῦ.\nμείζων δὲ\nἄλλος εἰς σωτηρίαν τῶν γενομένων δεσμὸς οὐκ ἔστι\nτῆς τοῦ θεοῦ βουλήσεως. ἢ ἀνθρωπίνης μὲν σπουδῆς\nκαὶ βουλήσεως μεταλαβόντα πολλὰ, καὶ ἔθνη καὶ\nπόλεις καὶ ἔργα, μένει χρόνον ἀμήχανον ὅσον γενόμενα\nμηκέτ’ ὄντος τοῦ θελήσαντος, τὰ δὲ τῆς τοῦ\nθεοῦ μετασχόντα γνώμης καὶ δι’ αὐτὸν καὶ ὑπ’ αὐτοῦ\nγενόμενα, ταῦτα δὲ ἄρα παρόντος τοῦ ποιήσαντος\nοἰχήσεται καὶ οὐ παραμενεῖ;\nτίνος αἰτίας\nβιασαμένης τὴν τοῦ θεοῦ γνώμην; πότερον τῆς ἐξ\nαὐτῶν τῶν γενομένων ἀνάγκης; ἀλλ’ αὐτή γε τῷ\nπροσέσθαι τὸ κοσμηθῆναι τὴν ἐκ τοῦ θεοῦ προσωμολόγησεν\nἧτταν. ἀλλ’ ἔξωθέν τινος αἰτίας ἀνταγωνιζομένης\nτῷ θεῷ; ἀλλ’ οὔτ’ ἐστὶν οὔτε ἐν οἷς ἔφθη\nκρατήσας καὶ κοσμήσας ὁ θεὸς ἔτι ἄξιον ἐν τούτοις\nαὐτὸν ἐλαττοῦν τινος, εἴ γε μὴ παντάπασι λανθάνο\n\n\nμεν ἡμᾶς αὐτοὺς περὶ τῆς μεγίστης καὶ θειοτάτης\nδυνάμεως διαλεγόμενοι.\nἀλλὰ γὰρ εἰς τὸν περὶ\nτῆς ἀληθείας λόγον ἐοίκαμεν ὑπὸ προθυμίας ἐκφέρεσθαι.\nδῆλον μὲν καὶ ὃ προυθέμεθα, ὡς οὐκ ἂν\nεἶεν διδάσκαλοι περὶ κόσμου γενέσεως οἱ μηδὲ τὴν\nἀρχὴν γένεσιν ἀπολιπόντες αὐτῷ.”\nΚαὶ μὴν καὶ περὶ τῆς τῶν σωμάτων πέμπτης\nοὐσίας, ἣν εἰσηγήσατο Ἀριστοτέλης, ταῦτα παραθε-\nτέον\n“ Περὶ γοῦν τῶν καλουμένων στοιχείων, ἐξ\nὧν πρώτων σώματα συνέστηκε, Πλάτων᾿ μὲν ἑπόμε-\nνος τῇ περὶ αὐτὰ ἐναργείᾳ, καθάπερ καὶ οἱ πρὸ αὐτοῦ,\nτέσσαρά τε ἔφησεν εἶναι ταῦτα ὁμολογούμενα,\nπῦρ καὶ γῆν καὶ ἀέρα καὶ ὕδωρ , καὶ ἐκ τούτων συγκρινομένων\nτὰ λοιπὰ πάντα γεννᾶσθαι· Ἀριστοτέλης\nδὲ, ὡς ἔοικεν, ἐλπίσας περιττότερος φανεῖσθαι τῷ\nφρονεῖν εἴ τι σῶμα ἐκ περιττοῦ προσθείη , προσκατηρίθμησε\nτοῖς φαινομένοις τέτταρσι σώμασι τὴν\nπέμπτην οὐσίαν , πάνυ μὲν λαμπρῶς καὶ φιλοδώρως\nτῇ φύσει χρησάμενος , μὴ συνιδὼν δὲ ὅτι οὐ νομοθε-\nτεῖν δεῖ φυσιολογοῦντα , τὰ δὲ τῆς φύσεως αὐτῆς\nἐξιστορεῖν.\nεἰς τοίνυν τὴν ἀπόδειξιν τοῦ τέτταρας\nεἶναι τὰς πρώτας τῶν σωμάτων φύσεις, ἧς δὴ χρεία\nτοῖς Πλατωνικοῖς, οὐ μόνον οὐκ ἂν συντελοῖ τι ὁ\nΠεριπατητικὸς, ἀλλὰ σχεδὸν καὶ μόνος ἐναντιοῖτ᾿ ἄν.\nλεγόντων γοῦν ἡμῶν ὅτι πᾶν σῶμα ἢ θερμὸν ἢ ψυχρὸν,\nἢ ὑγρὸν ἢ ξηρὸν, ἢ μαλακὸν ἢ σκληρὸν , ἢ\nκοῦφον ἢ βαρὺ, ἢ ἀραιὸν ἢ πυκνὸν, καὶ εὑρισκόντων\nὅτι οὐκ ἂν ἕτερόν τι εἴη τὸ μεθέξον τούτων τινὸς\nπαρὰ τὰ τέτταρα· (εἰ μὲν γὰρ θερμὸν, ἢ πῦρ ἢ ἀήρ·\nεἰ δὲ ψυχρὸν , ὕδωρ ἢ γῆ· καὶ εἰ μὲν ξηρὸν, πῦρ\nἢ γῆ· εἰ δὲ ὑγρὸν, ὕδωρ ἢ ἀήρ· καὶ εἰ μὲν μαλακὸν,\n\n\nἀὴρ ἢ πῦρ· εἰ δὲ σκληρὸν, ὕδωρ ἢ γῆ· καὶ κοῦφον\nμὲν καὶ ἀραιὸν, οἶον πῦρ καὶ ἀήρ· βαρὺ δὲ καὶ πυκνὸν,\nὕδωρ καὶ γῆ.) καὶ ἐκ τῶν ἄλλων δὲ ἁπασῶν\nτῶν ἁπλῶν δυνάμεων κατανοούντων ὡς οὐκ ἂν εἴη\nπαρὰ ταῦτά τι σῶμα ἴτερον· οὗτος ἀνθίσταται μόνος,\nφάσκων δύνασθαι σῶμα εἶναι τούτων ἄμοιρον· σῶμα\nδὲ μήτε βαρὺ, μήτε κοῦφον , μήτε μαλακὸν, μήτε\nσκληρὸν, μήτε ὑγρὸν, ἀλλὰ μήτε ξηρὸν , μονονουχὶ\nλέγων σῶμα οὐ σῶμα. τὸ μὲν γὰρ ὄνομα καταλέλοιπεν\nαὐτῷ, τὰς δὲ δυνάμεις, δι᾿ ὧν σῶμα πέφυκε γί-\nνεσθαι, πάσας ἀφῄρηκεν.\nἢ τοίνυν ἡμᾶς ἅπερ\nαὐτὸς λέγει πείθων ἀφαιρήσεται τῆς Πλάτωνος γνώμης,\nἢ τὰ Πλάτωνος βεβαιούμενος τῶν αὐτῷ δοκούντων\nἀποστήσεται· ὥστε οὐδαμῆ χρήσιμος πρὸς τὰ\nτοῦ Πλάτωνος.\nἔτι ὁ μὲν Πλάτων πάντα τὰ σώματα,\nἅτε ἐπὶ μιᾶς ὁμοίας ὕλης θεωρούμενα, βού-\nλεται τρέπεσθαι μεταβάλλειν τ᾿ εἰς ἄλληλα· ὁ δὲ ἐπὶ\nμὲν τῶν ἄλλων οὐσίαν ἀπαθῆ τε καὶ ἄφθαρτον καὶ\nἄτρεπτον πάντως ἀξιοῖ, ἵνα δὴ μὴ εὐκαταφρονήτου\nτινὸς πράγματος γεννητὴς εἶναι δοκῆ, περιττὸν μὲν\nκαὶ ἴδιον παντάπασι λέγων οὐδὲν , τὰ δὲ ὑπὸ Πλάτωνος\nἐπ᾿ ἄλλων ἑωραμένα καλῶς μεταφέρων ἐπὶ τὰ\nμὴ προσήκοντα , καθάπερ τινὲς τῶν ὕστερον γενομένων\nἀνδριαντοποιῶν.\nἐκεῖνοί τε γὰρ ἀπομιμησάμενοι\nτοῦδε τοῦ ἀνδρὸς κεφαλὴν , ἄλλου δὲ τὸ στέρνον,\nἑτέρου δὲ τὴν ζώνην, εἰς ταυτὸν συνθέντες ἐνίοτε\nμὴ προσήκοντα πράγματα ἀλλήλοις ἔπεισαν αὐτοὺς\nὥς τι πεποιηκότες ἴδιον· καὶ ὄντως τὸ μὲν ὅλον, ὃ\nδή τις ἂν ἀσυμμέτρως ἔχειν αἰτιάσαιτο, ἐστὶν αὐτῶν,\nτὰ δ᾿ ἐν αὐτῷ συνηρανισμένα καί τι καλὸν ἔχοντα\nοὐκ αὐτῶν.\nὡσαύτως δὲ καὶ Ἀριστοτέλης ἀκούων\nΠλάτωνος ὅτι ἐστί τις οὐσία νοητὴ καθ᾿ αὑτὴν ἀσώ-\n\n\nματός τε καὶ ἀχρώματος καὶ ἀναφὴς, οὔτε γινομένη\nοὔτε φθειρομένη οὔτε τρεπομένη οὔτε μεταβαλλομένη,\nἀεὶ δὲ κατὰ τὰ αὐτὰ καὶ ὡσαύτως ἔχουσα, πάλιν δ᾿\nαὖ περὶ τῶν κατ᾿ οὐρανὸν ἀκούων, ὡς ὄντα θεῖα καὶ\nἄφθαρτα καὶ ἀπαθῆ ἐστι σώματα, συνέθηκε καὶ συνεκόλλησεν\nἐξ ἀμφοῖν πράγματα μὴ συνᾴδοντα· παρ᾿\nὧν μὲν γὰρ τὸ εἶναι σῶμα, παρ᾿ ὧν δὲ τὸ ἀπαθὲς\nεἶναι λαβὼν, σῶμα ἀπαθὲς ἐτεκτήνατο.\nἐπὶ μὲν\nοὖν τῶν ἀνδριάντων, εἰ καὶ μὴ καλὸν τὸ ἐκ τῶν διαφερόντων,\nοὔτι γε ἀδύνατον γενέσθαι. διδάσκει γοῦν\nτὰ τοιαῦτα καὶ Ὅμηρος\nὄμματα\nγὰρ, φησὶ\nκαἲ κεφαλὴν ἴκελος Διὶ τερπικεραύνῳ ,Ἄρεϊ δὲ ζώνην, στέρνον δὲ Ποσειδάωνι.\nτὸ δὲ σῶμα ἀπαθὲς οὐκ ἄν ποτε γένοιτο. παθητῇ\nγὰρ καὶ τρεπτῇ συνδεδεμένον φύσει ἀνάγκην ἔχει\nσυμπαθεῖν ᾧ συνέζευκται. εἰ δέ τι ἀπαθὲς εἴη, τοῦτο\nἀφειμένον καὶ ἐλεύθερον ἀπὸ τοῦ πάσχοντος εἶναι\nδεῖ· ὥστε χωρὶς ἂν εἴη τῆς ὕλης, ἧς κεχωρισμένον\nἀσώματον ἀναγκαίως ὁμολογοῖτ᾿ ἄν.”\nἜτι καὶ τούτοις πρόσσχωμεν τὸν νοῦν ἐν ὅσοις\nἄλλοις διαφέρεσθαι τῷ Πλάτωνι τὸν Ἀριστοτέλην\nπαρίστησιν\n“Ἔπειτα τούτοις ἑπόμενα πολλὰ ἐν οἷς\nδιαφέρονται. ὁ μὲν γάρ φησι τὰ κατ᾿ οὐρανὸν τὴν\nπλείστην ἰδέαν ἐκ πυρὸς ἔχειν, ὁ δὲ μηδαμῆ μετεῖναι\nτοῖς οὐρανίοις πυρός. καὶ ὁ μέν φησιν ἀνάψαι\nτὸν θεὸν φῶς ἐν τῇ δευτέρᾳ πρὸς γῆν περιόδῳ, ἵν᾿\nὅτι μάλιστα εἰς ἅπαντα φαίνοι τὸν οὐρανὸν , περὶ\nἡλίου τὸ τοιοῦτον ἀποφαινόμενος· ὁ δὲ, ἅτε οὐκ ἐθέλων\nπῦρ εἶναι τὸν ἥλιον, τὸ δὲ φῶς εἰδὼς πῦρ καθα-\n\n\nρὸν‚ ἤ τι πυρὸς ὂν, οὐκ ἐπιτρέπει φῶς περὶ αὐτὸν\nἀνῆφθαι.\nἔτι ὁ μὲν, κατ’ εἶδος ἀφθαρσίαν ἀπονέμων\nτοῖς κατ’ οὐρανὸν ἅπασιν, ἀποχωρήσεις τινὰς\nαὐτῶν καὶ προσχωρήσεις συμμέτρους φησὶ γίνεσθαι·\nἀναγκάζουσι δὲ αὐτὸν λέγειν ταῦτα, τὰς μὲν ἀποκρίσεις,\nαἵ τε ἀκτῖνες τοῦ ἡλίου καὶ θερμότητες κατὰ\nἀπόρρυσιν αὐτοῦ γινόμεναι· τὰς δὲ προσκρίσεις, ἡ\nἴση τοῦ μεγέθους αὐτοῦ φάσις· οὐ γὰρ ἂν ἤθελεν\nἴσα φαίνεσθαι μηδὲν ἀνθ’ ὧν ἀφίησι λαμβάνοντα·)\nὁ δὲ Ἀριστοτέλης πάντη μένειν ἐπὶ τῆς αὐτῆς οὐσίας\nαὐτὰ βούλεται, μήτε τινὸς αὐτοῖς ἀποχωροῦντος\nμήτε προσιόντος.\nἔτι ὁ μὲν πρὸς τῇ κοινῇ\nκινήσει τῶν ἄστρων, καθ’ ἣν ἐν ταῖς σφαίραις ἐνδεδεμένοι\nκινοῦνται πάντες οἶ ἀστέρες οἴ τε ἀπλανεῖς\nκαὶ οἶ πλανώμενοι, καὶ ἑτέραν αὐτοῖς κίνησιν ἀποδίδωσιν,\nδῶσιν‚ ἣν δὴ καὶ ἄλλως καλλίστην εἶναι συμβέβηκε\nκαὶ ’π’ προσήκουσαν αὐτῶν τῇ φύσει τοῦ σώματος· (σφαιρικοὶ\nγὰρ ὄντες εἰκότως σφαιρικὴν ἄν τινα κίνησιν\nἕκαστος κινοῖτο περιδινούμενος·) ὁ δὲ καὶ ταύτης\nἀφαιρεῖται τῆς κινήσεως αὐτοὺς‚ ἣν ὡς ἔμψυχοι\nκινοῦνται, μόνην δὲ ἀπολείπει τὴν ὑπ’ ἄλλων τῶν\nπεριεχόντων ὥσπερ ἀψύχοις συμβαίνουσαν.\nκαὶ\nδὴ καί φησι τὴν γινομένην φαντασίαν ἡμῖν ἀπὸ τῶν\nἀστέρων ὡς κινουμένων πάθος εἶναι τῆς ἡμετέρας\nὄψεως ἀδυνατούσης καὶ ὡσπερεὶ σειομένης‚ ἀλήθειαν\nδὲ οὐκ εἶναι· ὥσπερ Πλάτωνος ἀπὸ ταύτης τῆς\nτὴν ὑπὲρ τῆς κινήσεως πίστιν λαμβάνοντος,\nἀλλ’ οὐκ ἀπὸ τοῦ λόγου τοῦ διδάσκοντος ὅτι ἀνάγκη\nτούτων ἕκαστον ζῷον ὄντα καὶ ψυχὴν ἔχοντα καὶ\nσῶμα κινεῖσθαι τὴν ἰδίαν κίνησιν· (πᾶν γὰρ σῶμα\nᾧ μὲν ἔξωθεν τὸ κινεῖσθαι ἄψυχον, ᾧ δὲ ἔνδοθεν\nκαὶ ἐξ ἑαυτοῦ ἔμψυχον·) κινούμενον δὲ, ἅτε θεῖον\n\n\nὄντα, τὴν καλλίστην κινεῖσθαι κίνησιν· καλλίστης\nδ’ οὔσης τῆς ἐν κύκλῳ κινήσεως, ταύτῃ αὐτὸν κινεῖ\nσθαι.\nἡ δὲ αἴσθησις τὰ μὲν ἐκ τοὐ λόγου μαρτυροῖτο\nἂν ὡς ἀληθεύουσα, οὐ μὴν αὐτὴ παρέσχε τὴν\nπίστιν τῆς κινήσεως. περὶ δὲ τῆς τοῦ παντὸς κινήσεως\nὡς μὲν οὐκ ἐν κύκλῳ τινὶ γίνεται νικώμενος\nὑπὸ τῆς ἐναργείας οὐκ ἔσχεν ἀντειπεῖν Πλάτωνι,\nπαρεῖχε δὲ κἀνταῦθα διαφορὰν αὐτῷ τὸ καλὸν τοῦτο\nεὕρημα τοῦ σώματος.\nὁ μὲν γὰρ Πλάτων,\nὄντων τεττάρων σωμάτων καὶ πάντων φύσει κινουμένων\nἁπλῆν καὶ εὐθεῖαν κίνησιν, πυρὸς μὲν ἐπὶ τὸ\nἐκτὸς, γῆς δ’ ἐπὶ τὸ μέσον, τῶν δὲ ἄλλων ἐπὶ τὸ\nμεταξὺ, τὴν ἐν κύκλῳ κίνησιν ἀπέδωκε τῇ ψυχῇ· ὁ\nδ’, ᾗπερ ἄλλῳ σώματι ἄλλην, οὕτω δὲ καὶ τὴν ἐν\nκύκλῳ, καθάπερ σωματικήν τινα, τῷ πέμπτῳ προσ-\nένειμε σώματι, πάντ’ εὐκόλως αὑτὸν ἐξαπατήσας.\nτοῖς μὲν γὰρ ἐπ’ εὐθείας κινουμένοις αἷ βαρύτητες\nκαὶ κουφότητες τὴν ἀρχὴν τῆς κινήσεως παρείχοντο,\nτὸ δὲ πέμπτον σῶμα, μήτε βάρους μετέχον\nμήτε κουφότητος, ἀκινησίας μᾶλλον·\nοὐ τῆς ἐν\nκύκλῳ κινήσεως τοῖς ἐπ’ εὐθείας κινουμένοις τὸ σχῆμα\nτὴν αἰτίαν ἔχει τῆς κινήσεως, ἀλλ’ ἡ ῥοπή· σῶμα οὐ\nμόνον ἐν μέσῳ τεθὲν ὁμοίου τινὸς οὐχ ἔξει πῆ κλιθῇ,\nἀλλ’ ἐν κύκλῳ περιτεθὲν ὁποίῳ τινὶ οὐχ ἕξει τῆς ἐπί\nτι κλίσεως αἰτίαν‚\nἴωσι, πρὸς ἠῶ τ’ ἠέλιόν τε,εἴτ᾿ ἐπ᾿ ἀριστερά,\nεἴτε πρόσω εἴτ’ ὀπίσω.\nἔτι τοῖς μὲν ἄλλοις σώμασιν\nἐξωσθεῖσι τῶν οἰκείων τόπων παρέχει τὸ κινεῖσθαι\nπάλιν ἀφ’ αὑτῶν ἡ πρὸς τούτους ἀναφορά· τῷ\nπέμπτῳ δὲ ἐκείνῳ‚ μηδέποτε ἐκβαίνοντι τῶν αὐτοῦ\n\n\nτόπων, μένειν ἂν προσήκοι.\nκαὶ περὶ τῶν ἄλλων\nσωμάτων‚ ὑπεξαιρουμένου τοῦ πέμπτου, φαίνεται\nφιλονεικῶν Ἀριστοτέλης μὴ τὰ αὐτὰ λέγειν Πλάτωνι.\nζητήσαντος γὰρ τοῦ Πλάτωνος εἰ ἔστι φύσει βαρὺ\nσῶμα ἢ φύσει κοῦφον, καὶ ἐπειδὴ ταῦτα κατὰ τὴν πρὸς\nτὸ ἄνω καὶ κάτω σχέσιν ἐφαίνετο λέγεσθαι σκεψαμένου\nεἴτε ἐστί τι κάτω φύσει καὶ ἄνω‚ εἴτε μὴ‚ καὶ\nἀποδείξαντος ἀκριβῶς ὅτι κατὰ μὲν τὰς τῶν σωμάτων\nπρὸς τοὺς τόπους οἰκειότητας τὸ κάτω λέγοιτο ἑκάστοις\nἐφ’ ὃ φέροιντο, ἄνω δὲ ἑκάστοις τὸ ἀλλότριον\nἀφ’ οὗ ἀναχωροῖεν‚ καὶ κατὰ τὴν αὐτὴν σχέσιν καὶ\nτὸ βαρὺ καὶ τὸ κοῦφον διανείμαντος καὶ πρὸς τούτω\nἀποδείξαντος ὅτι μήτε τὸ μέσον μήτε τὸ πέριξ αὐτῶν\nεὔλογον ἄνω τι ἢ κάτω λέγεσθαι·\nὅδε ἀντιτίθησι,\nπανταχόθεν καταβάλλειν δεῖν ἡγούμενος τὰ ἐκείνου,\nκαὶ τὸ μὲν ἐπὶ τὸ μέσον φερόμενον βαρὺ λέγειν βιάζεται,\nτὸ δὲ ἐπὶ τὸ πέριξ κοῦφον· καὶ τὸν μὲν τόπον\nτὸν ἐν μέσῳ κάτω φησὶ, τὸν δὲ πέριξ ἄνω.”\nἈλλὰ περὶ μὲν κόσμου, καὶ ἐξ ὧν οὗτος, καὶ\nτῶν κατ’ οὐρανὸν τοσοῦτον ἀλλήλων ἀφεστήκατον.\nταῦτα μὲν οἵδε. Μώσης δὲ καὶ τὰ Ἑβραίων λόγια\nτούτ’ ὢν οὐδὲν πολυπραγμονεῖ· καὶ εἰκότως‚ ὅτι μηδὲ\nπρὸς βίου κατόρθωσιν τοῖς περὶ ταῦτα ἀσχολουμένοις\nλυσιτελεῖν ἐνομίσθη.\n“Ὑπὲρ δὲ τῆς ψυχῆς τί καὶ λέγοιμεν ἄν;\nδῆλα γὰρ ταῦτα οὐ μόνον τοῖς φιλοσοφοῦσιν‚ ἀλλ’\nἤδη σχεδὸν καὶ τοῖς ἰδιώταις ἅπασιν, ὅτι Πλάτων’\nμὲν ἀθάνατον τὴν ψυχὴν ἀπολείπει, καὶ πολλοὺς\nὑπὲρ τούτου λόγους πεποίηται‚ ποικίλως καὶ παν-\nτοίως ἀποδεικνὺς ὅτι ἐστὶν ἀθάνατος ἡ ψυχή.\nπολλὴ δὲ καὶ τοῖς ἐσπουδακόσι περὶ τὰ Πλά-\nτωνος ἡ φιλοτιμία γέγονε‚ συναγωνιζομένοις τῷ τε\n\n\nδόγματι καὶ τῷ Πλάτωνι. σχεδὸν γὰρ τὸ συνέχον\nτὴν πᾶσαν αἵρεσιν τἀνδρὸς τούτ’ ἔστιν.\nἥ τε\nγὰρ τῶν ἠθικῶν δογμάτων ὑπόθεσις ἐπηκολούθησε\nτῇ τῆς ψυχῆς ἀθανασίᾳ, τὸ μέγα καὶ λαμπρὸν καὶ\nνεανικὸν τῆς ἀρετῆς διὰ τὸ τῆς ψυχῆς θεῖον σῶσαι\nδυνηθείσης‚ τά τε τῆς φύσεως πράγματα πάντα κατὰ\nτὴν τῆς ψυχῆς διοίκησιν ἔσχε τὸ καλῶς διοικεῖσθαι\nδύνασθαι.\nψυχὴ γὰρ πᾶσα, φησὶ, παντὸς ἐπιμελεῖται\nτοῦ ἀψύχου, πάντα δὲ οὐρανὸν περιπολεῖ ἄλλοτ’\nἐν ἄλλοις εἴδεσι γινομένη. ἀλλὰ μὴν καὶ τὰ τῆς\nἐπιστήμης καὶ τῆς σοφίας εἰς τὴν ἀθανασίαν τῆς ψυχῆς\nἀνῆπται τῷ Πλάτωνι. πᾶσαι γὰρ αἶ μαθήσεις\nἀναμνήσεις, καὶ οὐκ ἄλλως οἴεται δύνασθαι σώζεσθαι\nκαὶ ζήτησιν καὶ μάθησιν, ἐξ ὧν ἐπιστήμη γίνεται.\nεἰ δὲ μή ἐστιν ἡ ψυχὴ ἀθάνατος‚ οὐδὲ ἀνάμνησις.\nεἰ δὲ μὴ τοῦτο, οὐδὲ μάθησις. πάντων οὖν τῶν Πλάτωνος\nδογμάτων ἀτεχνῶς ἐξηρτημένων καὶ ἐκκρεμαμένων\nτῆς κατὰ τὴν ψυχὴν θειότητός τε καὶ ἀθανασίας,\nὁ μὴ συγχωρῶν τοῦτο τὴν πᾶσαν ἀνατρέπει\nφιλοσοφίαν Πλάτωνος.\nτίς οὖν ἐστιν ὁ πρῶτος\nἐγχειρήσας ἀντιτάξασθαι ἀποδείξεσι, καὶ τὴν ψυχὴν\nἀφελέσθαι τῆς ἀθανασίας καὶ τῆς ἄλλης πάσης δυνάμεως;\nτίς δ’ ἕτερος πρὸ Ἀριστοτέλους; τῶν μὲν γὰρ\nἄλλων οἷ μὲν ἐπιδιαμένειν συνεχώρησαν, οἱ δ’‚ εἰ\nμὴ καὶ τοῦτο‚ δύναμίν γε ἐν τῷ σώματι καὶ κίνησίν\nτινα καὶ ἔργα καὶ πράξεις ἀπένειμαν τῆς ψυχῆς·\nὁ\nδὲ‚ ὅσῳπερ Πλάτων’ ἀπεσέμνυνε τὸ τῆς ψυχῆς πρᾶγμα,\nἀρχὴν γενέσεως καὶ θεοῦ παίδευμα καὶ τῶν\nἁπάντων προστάτιν ἀποφηνάμενος‚ τοσῷδε ἐφιλονείκησε\nκαθελεῖν καὶ ἀτιμάσαι καὶ μικροῦ δεῖν μηδὲν\nἀποφῆναι τὴν ψυχήν.\nοὔτε γὰρ πνεῦμα οὔτε\nπῦρ οὔτε ὅλως σῶμα, ἀλλ’ οὐδὲ ἀσώματον, οἶον εἶναί\n\n\nτε ἐφ᾿ αὑτοῦ καὶ κινεῖσθαι, ἀλλ᾿ οὐδ᾿ ὅσον ἐπὶ τοῦ\nσώματος ἀκίνητον εἶναι καὶ ὡς εἰπεῖν ἄψυχον. οἶον\nγὰρ τόδε ἐτόλμησεν, ἢ καὶ ἀπηναγκάσθη, ὡς καὶ τὰς\nπρωτουργοὺς κινήσεις ἀφελέσθαι τῆς ψυχῆς, τὸ βουλεύσασθαι,\nτὸ διανοηθῆναι, τὸ προσδοκήσαι, τὸ μνημονεῦσαι,\nτὸ λογίσασθαι;\nοὐ γὰρ ψυχῆς ταῦτά\nφησι τὰ κινήματα ὁ τῆς φύσεως, ὥς φασι, γραμματεύς.\nπάνυ γοῦν οὗτός ἐστι πιστὸς, ὡς συνεικέναι\nτι περὶ τῶν ἐκτὸς, ὁ τῆς αὑτοῦ ψυχῆς τοσοῦτον διημαρτηκὼς\nὡς μηδ᾿ ὅτι διανοεῖται παρακολουθεῖν.\nοὐ γὰρ ἡ ψυχὴ, φησὶν, ἀλλ᾿ ὁ ἄνθρωπός ἐστιν ὁ\nτούτων ἕκαστον ἐνεργῶν, ἡ ψυχὴ δὲ ἀκίνητος.\nτούτῳ τοιγαροῦν ἑπόμενος Δικᾳίαρχος , καὶ τἀκόλουθον\nἱκανὸς ὢν θεωρεῖν, ἀνῄρηκε τὴν ὅλην ὑπόστασιν\nτῆς ψυχῆς. ὅτι μὲν γὰρ ἀόρατόν τι καὶ ἀφανές ἐστιν\nἡ ψυχὴ δῆλον, ὥστε οὐκ ἂν διά γε τὴν ἀπὸ τῶν αἰσθήσεων\nἐνέργειαν δοίημεν εἶναι ψυχήν· αἱ δὲ κινήσεις\nαὐτῆς ἀφανοῦς οὔσης ἀναγκάζειν ἡμὰς δοκοῦσιν εἶναί\nτι τὴν ψυχὴν ὁμολογεῖν.\nταῦτα γὰρ ἅπας τις\nσυνιέναι δοκεῖ τῆς ψυχῆς ὄντα, τὸ βουλεύεσθαι καὶ\nσκοπεῖσθαι καὶ καθ᾿ ὃν δήποτε τρόπον διανοεῖσθαι.\nὅταν γὰρ ἴδωμεν τὸ σῶμα καὶ τὰς τούτου δυνάμεις\nκαὶ ἐνθυμηθῶμεν δὲ τὰς τοιαύτας ἐνεργείας, ὡς οὐ\nσώματος [οὔσας,] δίδομεν εἶναί τι ἐν ἡμῖν ἕτερον τὸ\nβουλευόμενον ’ τοῦτο δὲ εἶναι τὴν ψυχήν. ἐπεὶ πόθεν\nἀλλαχόθεν ἐπιστεύσαμεν ὑπὲρ ψυχῆς ;\nἂν οὑν τις\nἐξ ὧν μάλιστα ψυχὴ φαίνεται ταῦτα ἀφελόμενος ἑτέρῳ\nτινὶ προσάψῃ πράγματι, οὔτε ὅθεν οὖσα ἐμφαίνεται\nκαταλέλοιπεν οὔτε ὅ τι χρήσιμος ἂν εἶναι δοκοίη.\nτίς οὖν ἡ βοήθεια τῷ τὴν ψυχὴν ἀθάνατον εἶναι\nθέλοντι παρὰ τοῦ τὴν ψυχὴν ἀποκτιννύντος; τίς δὲ\nἡ διδασκαλία τοῦ τρόπου τῆς κινήσεως, καθ᾿ ὃν αὐτο-\n\n\nκίνητὸν αὐτήν φαμεν, παρὰ τῶν μηδὲ τὸ παράπαν\nαὐτῇ κίνησιν νεμόντων;\nναί· ἀλλὰ κατά γε τὴν\nἀθανασίαν τοῦ νοῦ φήσαι τις ἂν αὐτὸν κοινωνεῖν\nΠλάτωνι. καὶ γὰρ εἰ μὴ πᾶσαν βούλεται τὴν ψυχὴν\nἀθάνατον εἶναι , τόν γε νοῦν ὁμολογεῖ θεῖόν τε καὶ\nἄφθαρτον εἶναι. τίς μὲν οὖν τὴν οὐσίαν καὶ τὴν\nφύσιν ὁ νοῦς, ὅθεν ὢν, καὶ πόθεν ἐπεισκρινόμενος\nτοῖς ἀνθρώποις, καὶ ποῦ πάλιν ἀπαλλαττόμενος, αὐτὸς\nἂν εἰδείη· εἰ γέ τι συνίησιν ὧν λέγει περὶ τοῦ\nνοῦ, καὶ μὴ τὸ ἄπορον τοῦ πράγματος τῷ ἀσαφεῖ τοῦ\nλόγου περιστέλλων ἐξίσταται τὸν ἔλεγχον, ὥσπερ αἱ\nσηπίαι τὸ δυσθήρευτον ἐκ τοῦ σκοτεινοῦ ποριζόμενος.\nπάντως δὲ καὶ ἐν τούτοις διαφέρεται Πλάτωνι.\nὁ μὲν γάρ φησι νοῦν ἄνευ ψυχῆς ἀδύνατον εἶναι συνίστασθαι,\nὁ δὲ χωρίζει τῆς ψυχῆς τὸν νοῦν. καὶ τὸ\nτῆς ἀθανασίας ὁ μὲν μετὰ τῆς ψυχῆς αὐτῷ δίδωσιν,\nὡς ἄλλως οὐκ ἐνδεχόμενον, ὁ δέ φησιν αὐτῷ μόνῳ\nχωριζομένῳ τῆς ψυχῆς τοῦτο περιγίνεσθαι. καὶ τὴν\nμὲν ψυχὴν τοῦ σώματος οὐκ ἠξίωσεν ἐκβαίνειν, ὅτι\nΠλάτωνι τοῦτο ἤρεσε, τὸν δὲ νοῦν ἀπορρήγνυσθαι\nτῆς ψυχῆς ἠνάγκασεν, ὅτι ἀδύνατον ἔγνω Πλάτων\nτὸ τοιοῦτο.”\nΤαῦτα μὲν ὁ Ἀττικός. συνάψω δὲ αὐτοῖς καὶ τὰ\nΠλωτίνου τόνδ᾿ ἔχοντα τὸν τρόπον\n“ Τὸ δὲ τῆς ἐντελεχείας ὧδ᾿ ἄν τις ἐπισκέ-\nψαιτο πῶς περὶ ψυχῆς λέγεται. τὴν ψυχήν\nἐν τῷ συνθέτῳ εἴδους τάξιν ὡς πρὸς ὕλην τὸ σῶμα\nἔμψυχον ἔχειν, σώματος δὲ οὐ παντὸς εἶδος, οὐδὲ ᾗ\nσῶμα, ἀλλὰ φυσικοῦ, ὀργανικοῦ, δυνάμει ζωὴν ἔχοντος.\nεἰ μὲν οὖν ᾗ παραβέβληται ὡμοίωται, ὡς\nμορφὴ ἀνδριάντος πρὸς χαλκόν· καὶ διαιρουμένου\nτοῦ σώματος συμμερίζεσθαι τὴν ψυχὴν , καὶ ἀποκο-\n\n\nπτομἐνου τινὸς μέρους μετὰ τοῦ ἀποκοπέντος ψυχῆς\nμόριον εἶναι, τήν τε ἐν τοῖς ὕπνοις ἀναχώρησιν μὴ\nγίνεσθαι, εἴπερ δεῖ προσφυᾶ τὴν ἐντελέχειαν οὗ\nἐστιν εἶναι· τὸ δ’ ἀληθὲς μηδὲ ὕπνον γίνεσθαι.\nκαὶ μὴν ἐντελεχείας οὔσης, οὐδὲ ἐναντίωσιν λόγου\nπρὸς ἐπιθυμίας· ἕν δὲ καὶ ταὐτὸν δι’ ὅλου πεπονθέναι\nτὸ πᾶν οὐ διαφωνοῦν ἑαυτῷ. αἰσθήσεις δὲ\nμόνον δυνατὸν ἴσως γίνεσθαι, τἀς δὲ νοήσεις ἀδύνατον.\nδιὸ καὶ αὐτοὶ ἄλλην ψυχὴν τὸν νοῦν εἰσάγουσιν,\nὃν ἀθάνατον τίθενται.\nτὴν οὖν λογιζομένην\nνῆν ψυχὴν ἄλλως ἐντελέχειαν ἢ τοῦτον τὸν τρόπον,\nἀνάγκη εἶναι, εἰ δεῖ τῷ ὀνόματι τούτῳ χρῆσθαι. οὐδ’\nἡ αἰσθητικὴ‚ εἴπερ καὶ αὕτη τῶν αἰσθητῶν ἀπόντων\nτοὺς τύπους ἔχει‚ αὐτοὺς οὐ μετὰ τοῦ σώματος ἄρα\nἕξει· εἰ δὲ μὴ‚ οὕτως ἐνέσονται ὡς μορφαὶ καὶ εἰκόνες·\nἀλλ’ ἀδύνατον ἄλλως δέχεσθαι, εἰ οὕτως ἐνεῖεν.\nοὐκ ἄρα οὖσ’ ἀχώριστος ἐντελέχεια.\nκαὶ μὴν οὐδὲ\nτὸ ἐπιθυμοῦν μὴ σιτίων, μηδὲ ποτῶν, ἀλλ’ ἄλλων\nπαρὰ τὰ τοῦ σώματος‚ οὐδὲ αὐτὸ ἀχώριστος ἐντελέ-\nχεια. λοιπὸν δὲ τὸ φυτικὸν ἂν εἴη‚ ὁ ἀμφισβήτησιν\nἂν δόξειεν ἔχειν, μήποτε τοῦτον τὸν τρόπον ἐντελέχεια\nἀχώριστος ῇ.\nἀλλ’ οὐδὲ τοῦτο φαίνεται οὕτως\nἔχον. εἰ γὰρ ἡ ἀρχὴ παντὸς φυτοῦ περὶ τὴν ῥίζαν,\nκαὶ αὐξανομένου τοῦ ἄλλου σώματος περὶ τὴν ῥίζαν,\nκαὶ τὰ κάτω ἐν πολλοῖς τῶν φυτῶν‚ ἡ ψυχὴ δηλονότι\nἀπολιποῦσα τὰ ἄλλα μέρη εἰς ἴν τι συνεστάλη·\nοὐκ ἄρα ἦν ἐν τῷ ὅλῳ ὡς ἀχώριστος ἐντελέχεια. καὶ\nγὰρ αὖ ἐστὶ πρὶν αὐξηθῆναι τὸ φυτὸν ἐν τῷ ὀλίγῳ\nὄγκῳ.\nεἰ οὖν καὶ εἰς ὀλίγον ἔρχεται ἐκ μείζονος\nφυτοῦ καὶ ἐξ ὀλίγου ἐπὶ πᾶν‚ τί κωλύει καὶ ὅλως\nχωρίζεσθαι; πῶς δ’ ἂν καὶ ἀμερὴς οὖσα μεριστοῦ\nτοῦ σώματος ἐντελέχεια γένοιτο μεριστή; ἥ τε αὐτὴ\n\n\nψυχὴ ἐξ ἄλλου ζῴου ἄλλο γίνεται· πῶς οὖν ἡ τοῦ\nπροτέρου τοῦ ἐφεξῆς ἂν γένοιτο, εἰ ἦν ἐντελέχεια\nἑνός;\nφαίνεται δὲ τοῦτο ἐκ τῶν μεταβαλλόντων\nζῴων εἰς ἄλλα ζῷα. οὐκ ἄρα τῷ εἶδος εἶναί τινος τὸ\nεἶναι ἔχει, ἀλλ’ ἔστιν οὐσία, οὐ παρὰ τὸ ἐν σώματι\nἱδρῦσθαι τὸ εἶναι λαμβάνουσα, ἀλλ’ οὖσα πρὶν καὶ\nτοῦδε γενέσθαι, οἷον ζῴου, οὐ τὸ σῶμα τὴν ψυχὴν\nγεννήσει.\nτίς οὖν οὐσία αὐτῆς; εἰ δὲ μήτε σῶμα\nμήτε πάθος σώματος, πρᾶξις δὲ καὶ ποίησις, καὶ\nπολλὰ καὶ ἐν αὐτῇ καὶ ἐξ αὐτῆς, οὐσία παρὰ τὰ σ΄σματα\nοὖσα, ποία τίς ἐστιν; ἢ δῆλον ὅτι ἥν φαμεν\nὄντως οὐσίαν εἶναι; τὸ μὲν γὰρ γένεσις‚ ἀλλ’ οὐκ\nοὐσία, πᾶν τὸ σωματικὸν εἶναι λέγοιτ’ ἂν, γινόμενον\nκαὶ ἀπολλύμενον‚ ὄντως δὲ οὐδέποτε ὂν, μεταλήψει\nδὲ τοῦ ὄντος σωζόμενον, καθ’ ὅσον ἂν αὐτοῦ μετα-\nλαμβάνον.”\nΕπειδὴ δὲ καὶ τὰ Πλωτίνου διήλθομεν, συνιδεῖν\nοὐκ ἄτοπον καὶ τὰ Πορφυρίῳ ἐν τοῖς πρὸς Βόηθον\nπερὶ ψυχῆς εἰρημένα\n“Πρὸς δὲ τὸν ἐντελέχειαν τὴν ψυχὴν εἰπόντα\nκαὶ ἀκίνητον παντελῶς οὖσαν κινεῖν ὑπειληφότα ῥητέον\nτέον πόθεν οἱ ἐνθουσιασμοὶ τοῦ ζῴου μηδὲν μὶν ξυνιέντος\nὧν ὁρᾷ τε καὶ λέγει, τῆς δὲ ψυχῆς καὶ τὸ\nμέλλον καὶ μὴ ἐνεστὸς βλεπούσης καὶ κατὰ ταὐτὸ\nκινουμένης‚ πόθεν δὲ καὶ ἐπὶ τῆς τοῦ ζῴου συστάσεως\nαἶ τῆς ὡς ζῴου ψυχῆς βουλαί τε καὶ σκέψεις\nκαὶ θελήσεις, ῥοπαὶ οὖσαι τῆς ψυχῆς καὶ οὐ τοῦ\nσώματος.”\nΕἶθ’ ἑξῆς ἐπιλέγει\nΤὸ δὲ βαρύτητι ἀπεικάζειν τὴν ψυχὴν ἢ ποιό-\nτησι μονοειδέσι καὶ ἀκινήτοις σωματικαῖς‚ καθ’ ἃς\nἢ κινεῖται ἢ ποιόν ἐστι τὸ ὑποκείμενον, ἐκπεπτωκότος\n\n\nἦν τέλεον ἢ ἑκόντος ἢ ἄκοντος τῆς ψυχικῆς ἀξίας, καὶ\nοὐδαμῶς καθεωρακότος ὡς παρουσίᾳ μὲν τῆς ψυχῆς\nζωτικὸν γέγονε τὸ τοῦ ζῴου σῶμα, ὡς πυρὸς παρουσίᾳ\nθερμὸν τὸ παρακείμενον ὕδωρ, ψυχρὸν ὂν καθ’ ἑαυτό·\nκαὶ ἡλίου ἀνατολῇ πεφώτισταί γε ὁ ἀὴρ‚ σκοτεινὸς\nὢν ἄνευ τῆς τούτου ἐκλάμψεως.\nἀλλ’ οὔτε ἡ θέρμη\nτοῦ ὕδατος ἡ θερμότης ἦν τοῦ πυρὸς οὔτε τὸ πῦρ,\nοὔτε τὸ ἐναέριον φῶς τὸ σύμφυτον τό ἡλίῳ φῶς·\nὡσαύτως δὲ οὐδὲ ἡ τοῦ σώματος ἐμψυχία, ἥτις ἔοικε\nτῇ βαρύτητι καὶ τῇ περὶ σῶμα ποιότητι, ἡ ψυχὴ ἡ\nἐν τῷ σώματι κατατακθεῖσα, δι’ ἣν καὶ πνοῆς τινος\nζωτικῆς μετέσχε τὸ σῶμα.”\nΕἶθ’ ἑξῆς μεθ’ ἕτερα ἐπιλέγει\n“Τὰ μὲν οὖν ἄλλα ὅσα περὶ αὐτῆς εἰρήκασιν ἄλ-\nλοι αἰσχύνην ἡμῖν φέρει. πῶς γὰρ οὐκ αἰσχρὸς ὁ\nἐντελέχειαν τιθεὶς τὴν ψυχὴν λόγος σώματος φυσικοῦ\nὀργανικοῦ; πῶς δὲ οὐκ αἰσχύνης γέμων ὁ πνεῦμά\nπως ἔχειν αὐτὴν ἀποδιδοὺς‚ ἢ πῦρ νοερὸν‚ τῇ περι-\nψύξει καὶ οἶον βαφῇ τοῦ ἀέρος ἀναφθὲν ἢ στομωθὲν,\nὅ τε ἀτόμων ἄθροισμα θεὶς ἢ ὅλως ἀπὸ σώματος αὐτὴν\nd τὴν γεννᾶσθαι ἀποφαινόμενος;\"\nὉν δὴ λόγον ἐν Νόμοις ἀσεβῶν ἀσεβῆ εἶναι ἀπε-\nφήνατο. αἰσχύνης οὖν πάντες οὗτοι πλήρεις λόγοι.\nἐπὶ δὲ τῷ λέγοντι αὐτοκίνητον οὐσίαν οὐκ ἄν τις,\nφησὶν, αἰσχυνθείη.\n“Ἕτι τοῦ Πλάτωνος λέγοντος τὴν ψυχὴν διακοσμεῖν\nτὰ πάντα διήκουσαν διὰ πάντων‚ καὶ ταύτην\nὑφ’ ἧς καὶ οἱ λοιποὶ διοικεῖσθαι συγχωροῖεν ἂν\nἕκαστα, καὶ μηδὲν ἄλλο εἶναι τὴν φύσιν ἢ ψυχὴν,\nκαὶ δηλονότι ψυχὴν οὐκ ἄλογον‚ καὶ ἐκ τούτων συνάγοντος\nὅτι πάντα κατὰ πρόνοιαν γίνεται, εἴ γε καὶ\nκατὰ φύσιν· πρὸς οὐδὲν τούτων ἡμῖν Ἀριστοτέλης\n\n\nὁμολογεῖ.\nοὐ γὰρ εἶναι τὴν φύσιν ψυχὴν, καὶ τὰ\nπερὶ γῆν ὑπὸ μὲν φύσεως διοικεῖσθαι. εἶναι γὰρ ἐφ᾿\nἑκάστῳ τῶν πραγμάτων ἄλλας καὶ τὰς αἰτίας. τῶν\nἐχόντων αἰτίαν τὴν εἱμαρμένην ὑποτίθησι, τῶν δὲ\nὑπὸ σελήνην τὴν φύσιν, τῶν δὲ ἀνθρωπίνων φρόνησιν\nκαὶ πρόνοιαν καὶ ψυχήν· τὸ μὲν γλαφυρὸν ἐν\nταῖς τοιαύταις διαιρέσεσι παρεχόμενος, τὸ δὲ ἀναγκαῖον\nοὐ συνορῶν.\nεἰ γὰρ μὴ μία τις εἴη δύναμις\nἔμψυχος διήκουσα διὰ τοῦ παντὸς καὶ πάντα συνδοῦσα\nκαὶ συνέχουσα, οὔτ᾿ ἂν εὐλόγως τὸ πᾶν οὔτε\nκαλῶς διοικούμενον εἶναι δύναιτο. τῆς δ᾿ αὐτῆς ἦν\nἄρ᾿ ἀβλεψίας καὶ πόλιν ἐλπίσαι ποτὲ καλῶς χωρὶς\nἑνώσεως διαγενέσθαι, καὶ τὸ πᾶν τόδε ἡγήσασθαι\nπάγκαλον τῷ λόγῳ διαφυλάξειν , οἷόν περ φαίνεται,\nμὴ συνδήσαντα καὶ συναρμόσαντα ἑνός τινος ὁμοίου\nκοινωνίᾳ.\nκαὶ τοιοῦτον μέν τι πρᾶγμα τὸ διοικοῦν\nἕκαστα εἶναί φησιν, οἶον ἀρχὴν εἶναι κινήσεως, τοῦτο\nδὲ εἶναι ψυχὴν οὐ βούλεται· καίτοι καὶ τοῦ Πλάτωνος\nαὐτοῦ δεικνύντος ὅτι τοῖς κινουμένοις ἅπασιν\nἀρχὴ καὶ πηγὴ τῆς κινήσεως ἡ ψυχή. καὶ ὃ μὲν ἂν\nἔργον εἴη ψυχῆς λογικῆς καὶ φρονίμου τὸ μηδὲν μά-\nμάτην ποιεῖν, τοῦτο ἀνατίθησι τῇ φύσει, τοῦ δὲ ὀνό-\nματος αὐτῇ τῆς ψυχῆς οὐ μεταδίδωσιν, ὥσπερ ἐκ\nτῶν ὀνομάτων, ἀλλ᾿ οὐκ ἐκ τῶν δυνάμεων, τῶν πραγμάτων\nλαμβανομένων.”\n\"Tὸ δὲ κεφάλαιον καὶ τὸ κῦρος τῆς Πλά-\nτωνος αἱρέσεως, ἡ περὶ τῶν νοητῶν διάταξις, ἠτίμασται\nκαὶ προπεπηλάκισται καὶ παντοίως, τό γε ἐξὸν\nἐπ᾿ Ἀριστοτέλει , περιύβρισται. οὐ γὰρ δυνάμενος\nἐννοῆσαι διότι τὰ μεγάλα καὶ θεῖα καὶ περιττὰ τῶν\nπραγμάτων παραπλησίου τινὸς δυνάμεως εἰς ἐπίγνω-\n\n\nσιν δεῖται‚ τῇ δ’ αὑτοῦ λεπτῇ καὶ ταπεινῇ δριμύτητι\nπιστεύων‚ ἥτις διαδῦναι μὲν τῶν ἐπὶ γῆς\nπραγμάτων καὶ τὴν ἐν τούτοις ἀλήθειαν ἰδεῖν ἐδύνατο,\nτῆς δ’ ὄντως ἀληθείας ἐποπτεῦσαι τὸ πεδίον\nοὐχ οἵα τε ἦν, αὑτῷ κανόνι καὶ κριτῇ τῶν ὑπὲρ αὐτὸν\nχρησάμενος, ἀπέγνω τινὰς εἶναι ἰδίας φύσεις,\nοἵας Πλάτων’ ἔγνω, λήρους δὲ καὶ τερετίσματα καὶ\nφλυαρίας ἐτόλμησεν εἰπεῖν τὰ τῶν ὄντων ἀνώτατα.\nτὸ μὲν οὖν ἄκρον τε καὶ ἔσχατον τῶν Πλάτωνος\nφιλοσοφημάτων ἐστὶ τὸ περὶ τὴν νοητὴν ταύτην καὶ\nἀίδιον οὐσίαν τὴν τῶν ἰδεῶν, ἔνθα δὴ πόνος τε καὶ\nἀγὼν ἔσχατος τῇ ψυχῇ πρόκειται. ὁ μὲν γὰρ μετασχὼν\nκαὶ ἐφικόμενος αὐτῆς πάντως εὐδαίμων, ὁ δὲ\nἀπολειφθεὶς καὶ ἀδυνατήσας θεωρὸς γενέσθαι πάντως\nἄμοιρος εὐδαιμονίας καταλείπεται.\nκαὶ διὰ\nτοῦτο Πλάτων’ τε πανταχῆ διαγωνίζεται, δεικνὺς τὴν\nἰσχὺν τούτων τῶν φύσεων· οὔτε γὰρ ὡντινωνοῦν\nἀποδοῦναί φησιν οἶόν τε εἶναι καλῶς, ἂν μὴ\nτούτων μεθέξει, οὔτε γνῶσίν τινος ἀληθοῦς, ἂν μὴ\nτῇ πρὸς ταῦτα ἀναφορᾷ, ἀλλ’ οὐδὲ λόγου μετέσεσθαί\nτισιν, εἰ μὴ τὴν τούτων οὐσίαν ὁμολογήσειαν·\nοἵ\nτ’ αὖ τὰ τοῦ Πλάτωνος συνιστάναι ἐγνωκότες τὸν\nπλεῖστον ἀγῶνα τῶν λόγων ἐν τούτῳ τίθενται πάνυ\nἀναγκαίως. οὐδὲν γὰρ ἔτι τὸ Πλατωνικὸν ἀπολείπεται,\nεἰ μὴ τἀς πρώτας καὶ ἀρχικωτάτας φύσεις ταύτας\nσυγχωρήσεταί τις αὐτοῖς ὑπὲρ Πλάτωνος. ταῦτα\nγάρ ἐστιν οἶς μάλιστα τῶν ἄλλων ὑπερέχει.\nνοήσας\nγὰρ θεὸν πρὸς αὐτὰ τῶν ἀπάντων πατέρα καὶ\nδημιουργὸν καὶ δεσπότην καὶ κηδεμόνα, καὶ γνωρίζων\nἐκ τῶν ἔργων τὸν τεχνίτην πρότερον νοῆσαι τοῦτο\nὃ μέλλει δημιουργήσειν, εἶθ’ οὕτω τῷ νοηθέντι κατόπιν\nἐπὶ τῶν πραγμάτων προσάγειν τὴν ὁμοιότητα·\n\n\nταὐτὸν δὴ, τὰ τοῦ θεοῦ νοήματα πρεσβύτερα τῶν\nπραγμάτων‚ τὰ τῶν γενομένων παραδείγματα, ἀσώματα\nκαὶ νοητὰ, κατὰ τὰ αὐτὰ καὶ ὡσαύτως ἔχοντα\nἀεὶ, μάλιστα μὲν καὶ πρώτως αὐτὰ ὄντα, παραίτια\nδὲ καὶ τοῖς ἄλλοις τοῦ εἶναι τοιαῦτα ἕκαστα οἷά περ\nἐστὶ, κατὰ τὴν πρὸς αὐτὰ ὁμοιότητα, συνιδὼν ὁ Πλάτων\nὄντα οὐ ῥᾷστα ὀφθῆναι, οὐ μὴν οὐδὲ λόγῳ σαφῶς\nδηλωθῆναι δυνάμενα, αὐτὸς ὡς οἶόν τε ἦν ὑπὲρ\nαὐτῶν εἰπεῖν καὶ φρονῆσαι καὶ παρασκευάσαι τοὺς\nμέλλοντας ἐπακολουθήσειν πραγματευσάμενος ταῦτα,\nκαὶ τὴν σύμπασαν αὑτοῦ φιλοσοφίαν εἰς τοῦτο συνταξάμενος,\nπερὶ ταῦτά φησι καὶ τὴν τούτων νόησιν\nκαὶ τὴν σοφίαν εἶναι καὶ τὴν ἐπιστήμην, δι’ ἧς τὸ ἀνθρώπινον\nτέλος καὶ ἡ μακαριστὴ βιοτὴ παραγίνεται.”\nΤοσαῦτα ὁ Ἀττικός. παρῆν δὲ καὶ τούτων ἔτι\nπλείω ἐκ τῆς δηλωθείσης παραθέσθαι τοῦ ἀνδρὸς\nγραφῆς· πλὴν ἀλλὰ τοῖς ἐκτεθεῖσιν ἀρκεσθέντες μετα-\nβησόμεθα καὶ ἐπὶ τὴν τῶν Στωϊκῶν αἵρεσιν.\nΣωκράτους\nτοίνυν ἀκουστὴς ἐγένετο Ἀντισθένης. Ἡρακλεωτκός\nτις ἀνὴρ τὸ φρόνημα, ὃς ἔφη τοῦ ἥδεσθαι\nτὸ μαίνεσθαι κρεῖττον εἶναι· διὸ καὶ παρῄνει τοῖς\nγνωρίμοις μηδέποτε χάριν ἡδονῆς δάκτυλον ἐκτείνειν.\nτούτου δὲ ἀκουστὴς γέγονε Διογενὴς ὁ κύων, ὃς\nκαὶ αὐτὸς θηριωδέστατα φρονεῖν δόξας πολλοὺς ἐπηγάγετο.\nτοῦτον Κράτης διεδέξατο· Κράτητος δὲ ἐγένετο\nΖήνων ὁ Κιτιεὺς, ὁ τῆς τῶν Στωϊκῶν φιλοσόφων\nαἱρέσεως καταστὰς ἀρχηγός\nΖήνωνα δὲ Κλεάνθης\nδιεδέξατο, Κλεάνθην δὲ Χρύσιππος, τοῦτον δὲ Ζήνων\nὁ ἕτερος καὶ οἶ καθεξῆς. λέγονται δ’ οὗτοι πάντες\nδιαφερόντως καὶ βίου στερροῦ καὶ διαλεκτικῆς ἐπιμεληθῆναι.\nτά γέ τοι τῆς κατ’ αὐτοὺς φιλοσοφίας\nδόγματα ὧδέ πως ἔχει\n“ Στοιχεῖον εἶναί φασι τῶν ὄντων τὸ πῦρ,\nκαθάπερ Ἡράκλειτος, τούτου δ᾿ ἀρχὰς ὕλην καὶ θεὸν,\nὡς Πλάτων. ἀλλ᾿ οὗτος ἄμφω σώματά φησιν εἶναι,\nκαὶ τὸ ποιοῦν καὶ τὸ πάσχον ‚ ἐκείνου τὸ πρῶτον\nποιοῦν αἴτιον ἀσώματον εἷναι λέγοντος.\nἔπειτα\nδὲ καὶ κατά τινας εἱμαρμένους χρόνους ἐκπυροῦσθαι\nτὸν σύμπαντα κόσμον ‚ εἶτ᾿ αὖθις πάλιν διακοσμεῖσθαι.\nτὸ μέντοι πρῶτον πῦρ εἶναι καθαπερεί τι\nσπέρμα, τῶν ἀπάντων ἔχον τοὺς λόγους καὶ τὰς αἰτίας\nτῶν γεγονότων καὶ τῶν γιγνομένων καὶ τῶν ἐσομένων·\nτὴν δὲ τούτων ἐπιπλοκὴν καὶ ἀκολουθίαν\nεἱμαρμένην καὶ ἐπιστήμην καὶ ἀλήθειαν καὶ νόμον\nεἶναι τῶν ὄντων ἀδιάδραστόν τινα καὶ ἄφυκτον.\nταύτῃ δὲ πάντα διοικεῖσθαι τὰ κατὰ τὸν κόσμον ὑπέρευ,\nκαθάπερ ἐν εὐνομωτάτῃ τινὶ πολιτείᾳ.”\n“Ὅλον δὲ τὸν κόσμον σὺν τοῖς ἑαυτοῦ μέρεσι\nπροσαγορεύουσι θεόν· τοῦτον δὲ ἕνα μόνον εἷναί\nφασι καὶ πεπερασμένον καὶ ζῷον καὶ ἀΐδιον καὶ θεόν.\nἐν γὰρ τούτῳ πάντα περιέχεσθαι τὰ σώματα, κενὸν\nδὲ μηδὲν ὑπάρχειν ἐν αὐτῷ. τὸ γὰρ ἐκ πάσης τῆς\nοὐσίας ποιὸν προσαγορεύεσθαι , τὸ κατὰ τὴν διακόσμησιν\nτὴν τοιαύτην διάταξιν ἔχον.\nδιὸ κατὰ μὲν\nτὴν προτέραν ἀπόδοσιν ἀΐδιον τὸν κόσμον εἶναί φασι,\nκατὰ δὲ τὴν διακόσμησιν γεννητὸν καὶ μεταβλητὸν\nκατὰ περιόδους ἀπείρους γεγονυίας τε καὶ ἐσομένας.\nκαὶ τὸ μὲν ἐκ τῆς πάσης οὐσίας ποιὸν κόσμον\nἀΐδιον εἶναι καὶ θεόν· λέγεσθαι δὲ κόσμον σύστημα\nἐξ οὐρανοῦ καὶ ἀέρος καὶ γῆς καὶ θαλάττης καὶ τῶν\nἐν αὐτοῖς φύσεων· λέγεσθαι δὲ κόσμον καὶ τὸ οἰκητήριον\nθεῶν καὶ ἀνθρώπων καὶ τῶν ἕνεκα τούτων\nγενομένων.\nὃν γὰρ τρόπον πόλις λέγεται διχῶς,\nτό τε οἰκητήριον καὶ τὸ ἐκ τῶν ἐνοικούντων σὺν τοῖς\n\n\nπολίταις σύστημα, οὕτω καὶ ὁ κόσμος οἱονεὶ πόλις\nἐστὶν ἐκ θεῶν καὶ ἀνθρώπων συνεστῶσα, τῶν μὲν\nθεῶν τὴν ἡγεμονίαν ἐχόντων‚ τῶν δὲ ἀνθρώπων\nὑποτεταγμένων.\nκοινωνίαν δ’ ὑπάρχειν πρὸς ἀλλήλους,\nδιὰ τὸ λόγου μετέχειν, ὅς ἐστι φύσει νόμος·\nτὰ δ’ ἄλλα πάντα γεγονέναι τούτων ἕνεκα. οἷς ἀκολούθως\nνομιστέον προνοεῖν τῶν ἀνθρώπων τὸν τὰ\nὅλα διοικοῦντα θεὸν‚ εὐεργετικὸν ὄντα καὶ χρηστὸν\nκαὶ φιλάνθρωπον‚ δίκαιόν τε καὶ πάσας ἔχοντα τὰς\nἀρετάς.\nδιὸ δὴ καὶ Ζεὺς λέγεται ὁ κόσμος, ἐπειδὴ\nτοῦ ζῆν αἴτιος ἡμῖν ἐστί. καθ’ ὅσον δὲ εἰρομένῳ\nλόγῳ πάντα διοικεῖ ἀπαραβάτως ἐξ ἀιδίου προσονομαζεσθαι\nεἱμαρμένην· Ἀδράστειαν δὲ, ὅτι οὐδὲν\nἔστιν αὐτὸν ἀποδιδράσκειν· Πρόνοιαν δ’, ὅτι πρὸς\nτὸ χρήσιμον οἰκονομεῖ ἕκαστα.\nἡγεμονικὸν δὲ τοῦ\nκόσμου Κλεάνθει μὲν ἤρεσε τὸν ἥλιον εἶναι, διὰ τὸ\nμέγιστον τῶν ἄστρων ὑπάρχειν, καὶ πλεῖστα συμ-\nβάλλεσθαι πρὸς τὴν τῶν ὅλων διοίκησιν, ἡμέραν καὶ\nἐνιαυτὸν ποιοῦντα καὶ τὰς ἄλλας ὥρας.\nτισὶ δὲ\nτῶν ἀπὸ τῆς αἱρέσεως ἔδοξε γῆν τὸ ἡγεμονικὸν εἶναι\nτοῦ κόσμου. Χρυσίππῳ δὲ τὸν αἰθέρα τὸν καθαρώτατον\nκαὶ εἰλικρινέστατον‚ ἅτε πάντων εὐκινητότατον\nὄντα, καὶ τὴν ὅλην περιάγοντα τοῦ κόσμου φοράν.”\nΤαῦτα μὲν οὖν ἀπὸ τῆς Ἐπιτομῆς Ἀρείου Διδύμου\nπροκείσθω· πρὸς δὲ τὴν περὶ θεοῦ τῶν Στωϊκῶν\nδόξαν ἀπαρκεῖ παραθέσθαι τὰς Πορφυρίου λέξεις\nἐν τοῖς πρὸς Βόηθον ἀντιγραφεῖσιν αὐτῷ Περὶ ψυχῆς\nτοῦτον ἐχούσας ’τον τρόπον\n“Τὸν δὲ θεὸν οὐκ ὀκνοῦσι πῦρ νοερὸν εἰπόντες\nἀίδιον καταλείπειν‚ καὶ φθείρειν μὲν πάντα\nλέγειν καὶ ἐπινέμεσθαι‚ ὡς τοιοῦτον ὂν πῦρ οἷον τὸ\nἡμῖν συνεγνωσμένον‚ ἀντιλέγειν τε Ἀριστοτέλει,\n\n\nπαραιτουμένῳ τὸν αἰθέρα ἐκ πυρὸς λέγειν τοιούτου.\nἀπαιτούμενοι δὲ πῶς τὸ τοιοῦτον ἐπιδιαμένει πῦρ\nἀλλοῖον μὲν πῦρ οὐ λέγουσιν εἷναι, τὸ τοιοῦτον δ’\nεἰπόντες καὶ πιστεύειν αὐτοῖς εἰποῦσιν ἀξιώσαντες,\nτῇ ἀλόγῳ ταύτῃ πίστει ἐπισυνάπτουσιν ὅτι καὶ ἀίδιόν\nἐστι πῦρ, ἐκ μέρους καὶ τὸ αἰθέριον σβέννυσθαι καὶ\nἀνάπτεσθαι τιθέντες. ἀλλὰ τὴν τούτων πρὸς μὲν τὰ\nαὑτόν ἀβλεψίαν, πρὸς δὲ τὰ τῶν παλαιῶν ῥᾳθυμίαν\nτε καὶ καταφρόνησιν, τί ἄν τις ἐπιὼν ἐπὶ πλέον μη-\nκύνοι;\"\n“’Αλλὰ τί δή ἐστι τὸ ὅν; ἆρα ταυτὶ τὰ στοι-\nχεῖα τὰ τέτταρα, ἡ γῆ καὶ τὸ πῦρ καὶ αἶ ἄλλαι δύο\nμεταξὺ φύσεις; ἆρα οὖν δὴ τὰ ὄντα ταῦτά ἐστιν, ἤτοι\nξυλλήβδην ἢ καθ’ ἴν γέ τι αὐτῶν; καὶ πῶς, ἅ γέ\nἐστι καὶ γεννητὰ καὶ παλινάγρετα‚ εἴ γε ἔστιν ὁρᾶν\nαὐτὰ ἐξ ἀλλήλων γινόμενα, καὶ ἐπαλλασσόμενα, καὶ\nμήτε στοιχεῖα ὑπάρχοντα μήτε συλλαβάς;\nσῶμα μὲν\nταυτὶ οὕτως οὐκ ἂν εἴη τὸ ὄν. ἀλλ’ ἄρα ταυτὶ μὲν\nοὒ, ἡ δ’ ὕλη δύναται εἶναι ὄν· ἀλλὰ καὶ αὐτὴ παν-\nτὸς μᾶλλον ἀδύνατον, ἀρρωστίᾳ τοῦ μ·ένειν. ποταμὸς\nγὰρ ἡ ὕλη ῥοώδης καὶ ὀξύρροπος‚ βάθος καὶ πλάτος\nκαὶ μῆκος ἀόριστος καὶ ἀνήνυτος.”\nΚαὶ μετὰ βραχέα ἐπιλέγει\nὩστε καλῶς ὁ λόγος εἴρηκε, φὰς‚ εἰ ἔστιν ἄπει-\nρος ἡ ὕλη‚ ἀόριστον εἶναι αὐτήν· εἰ δὲ ἀόριστος,\nἄλογος· εἰ δὲ ἄλογος‚ ἄγνωστος. ἄγνωστον δέ γε\nοὖσαν αὐτὴν ἀναγκαῖον εἶναι ἄτακτον· ὡς τεταγμένα\nγνωσθῆναι πάνυ δήπουθεν ἂν εἴη ῥᾴδια· τὸ δὲ ἄτα-\nκτον οὐχ ἔστηκεν· ὅ τι δὲ μὴ ἕστηκεν οὐκ ἂν εἴη ὄν.\nτοῦτο δὲ ἦν ὅπερ ἡμῖν αὐτοῖς ὡμολογησάμεθα ἐν\nτοῖς ἔμπροσθεν, ταυτὶ πάντα συνενεχθῆναι τῷ ὄντι\nἀθέμιστον εἷναι. δοξάτω μάλιστα μὲν πᾶσιν, εἰ δὲ\n\n\nμὴ‚ ἀλλ’ ἐμοί. οὐκοῦν φημὶ τὴν ὕλην οὔτε αὐτὴν\nοὔτε τὰ σώματα εἶναι ὄν.\nτί οὖν δή; ἠ ἔχομεν\nπαρὰ ταῦτα ἄλλο τι ἐν τῇ φύσει τῇ τῶν ὅλων; ναί·\nτοῦτο οὐδὲν εἰπεῖν ποικίλον, εἰ τόδε πρῶτον μὲν ἐν\nἡμῖν αὐτοῖς ἅμα πειραθείημεν διαλεγόμενοι.\nἐπεὶ\nδὲ τὰ σώματά ἐστι φύσει τεθνηκότα καὶ νεκρὰ καὶ\nπεφορημένα καὶ οὐδ’ ἐν ταὐτῷ μένοντα, ἆρ’ οὐχὶ\nτοῦ καθέξοντος αὐτοῖς δεῖ; παντὸς μᾶλλον.\nεἰ μὴ\nτύχοι δὲ τούτου, ἄρα μείνειεν ἄν; παντὸς ἧττον. τί\nοὑν ἐστι τὸ κατασχῆσον; εἰ μὲν δὴ καὶ τοῦτο εἴη\nσῶμα, Δῖός σωτῆρος δοκεῖ ἂν ἐμοὶ δεηθῆναι αὐτὸ\nπαραλυόμενον καὶ σκιδνάμενον.\nεἰ μέντοι χρὴ\nαὐτὸ ἀπηλλάχθαι τῆς τῶν σωμάτων πάθης, ἵνα κἀκείνοις\nκεκυημένοις τὴν φθορὰν ἀμύνειν δύνηται καὶ\nκατέχῃ‚ ἐμοὶ μὲν οὐ δοκεῖ ἄλλο τι εἶναι ἢ μόνον γε\nτὸ ἀσώματον· αὕτη γὰρ δὴ φύσεων πασῶν μόνη\nἕστηκε‚ καὶ ἔστιν ἀραρυῖα καὶ οὐδὲν σωματική.\nοὔτε γοῦν γίνεται οὔτε αὔξεται οὔτε κίνησιν κινεῖται\nἄλλην οὐδεμίαν‚ καὶ διὰ ταῦτα καλῶς δίκαιον ἐφάνη\nπρεσβεῦσαι τὸ ἀσώματον.”\n‘Ἀρέσκει δὲ τοῖς πρεσβυτάτοις τῶν ἀπὸ b\nτῆς αἱρέσεως ταύτης ἐξαιθεροῦσθαι πάντα, κατὰ περιόδους\nτινὰς τὰς μεγίστας εἰς πῦρ αἰθερῶδες ἀναλυομένων\nπάντων.\nΚαὶ ἑξῆς ἐπάγει\n“ Ἐκ τούτων δὲ δῆλον ὅτι Χρύσιππος ἐπὶ τῆς\nοὐσίας οὐ ταύτην παρείληφε τὴν σύγχυσιν· ἀδύνατον\nγάρ· ἀλλὰ τὴν ἀντὶ τῆς μεταβολῆς λεγομένην.\nοὐ γὰρ ἐπὶ τῆς τοῦ κόσμου κατὰ περιόδους τῆς μεγίστης\nγινομένης φθορὰς κυρίως παραλαμβάνουσι τὴν\nφθορὰν οἱ τὴν εἰς πῦρ ἀνάλυσιν τῶν ὅλων δογματί-\nζοντες‚ ἣν δὴ καλοῦσιν ἐκπύρωσιν‚ ἀλλ’ ἀντὶ τῆς\n\n\nκατὰ φύσιν μεταβολῆς χρῶνται τῇ προσηγορίᾳ τῆς\nφθορὰς.\nἀρέσκει γὰρ τοῖς Στωϊκοῖς φιλοσόφοις\nτὴν ὅλην οὐσίαν εἰς πῦρ μεταβάλλειν, οἷον εἰς σπέρ-\nμα, καὶ πάλιν ἐκ τούτου αὐτὴν ἀποτελεῖσθαι τὴν\nδιακόσμησιν‚ οἴα τὸ πρότερον ἦν. καὶ τοῦτο τὸ δόγμα\nτῶν ἀπὸ τῆς αἱρέσεως οἶ πρῶτοι καὶ πρεσβύτατοι\nπροσήκαντο‚ Ζήνων τε καὶ Κλεάνθης καὶ Χρύσιππος.\nτὸν μὲν γὰρ τούτου μαθητὴν καὶ διάδοχον τῆς\nσχολῆς Ζήνωνά φασιν ἐπισχεῖν περὶ τῆς ἐκπυρώσεως\nτῶν ὅλων.”\n“Ἐπὶ τοσοῦτον δὲ προελθὼν ὁ κοινὸς λό-\nγος, καὶ κοινὴ φύσις μείζων καὶ πλείων γενομένη\nτέλος ἀναξηράνασα πάντα καὶ εἰς ἑαυτὴν ἀναλαβοῦσα,\nἐν τῇ πάσῃ οὐσίᾳ γίνεται, ἐπανελθοῦσα εἰς τὸν πρῶτον\nῥηθέντα λόγον καὶ εἰς τὴν ἀνάστασιν ἐκείνην\nτὴν ποιοῦσαν ἐνιαυτὸν τὸν μέγιστον, καθ’ ὃν ἀπ’\nαὐτῆς μόνης εἰς αὐτὴν πάλιν γίνεται ἡ ἀποκατάστα-\nσις.\nἐπανελθοῦσα δὲ διὰ τάξιν, ἀφ’ οἵας δια-\nκοσμεῖν ὡσαύτως ἤρξατο, κατὰ λόγον πάλιν τὴν αὐ-\nτὴν διεξαγωγὴν ποιεῖται, τῶν τοιούτων περιόδων ἐξ\nἀϊδίου γινομένων ἀκαταπαύστως. οὔτε γὰρ τῆς ἀρχῆς\nαἰτίαν καὶ πᾶσιν οἷόν τε γίνεσθαι οὔτε τοῦ διοικοῦντος\nαὐτά.\nοὐσίαν τε γὰρ τοῖς γινομένοις ὑφεστάναι\nδεῖ, πεφυκυῖαν ἀναδέχεσθαι τὰς μεταβολὰς πάσας,\nκαὶ τὸ δημιουργῆσαν ἐξ αὐτῆς. οἵα γὰρ ἐφ’\nἡμῶν τίς ἐστι φύσις δημιουργοῦσα‚ τοιούτου τινὸς\nκατ’ ἀνάγκην ὄντος καὶ ἐν τῷ κόσμῳ ἀγεννήτου· γενέσεως\nγὰρ ἀρχὴν οὐχ οἷόν τε εἶναι ἐπὶ τῆς φύσεως\nταύτης. ὃν τρόπον δ’ ἀγέννητός ἐστι καὶ ἀναιρεθῆναι\nἀδύνατόν ἐστιν αὐτὴν, οὔτε αὐτῆς ἐξ αὑτῆς οὔτε\nἔξωθέν τινος ἀναιρήσοντος αὐτήν.”\n“ Τὸ δὲ σπέρμα φησὶν ὁ Ζήνων εἷναι ὃ με-\n\n\nθίησιν ἄνθρωπος πνεῦμα μεθ’ ὑγροῦ‚ ψυχῆς μέρος\nκαὶ ἀπόσπασμα, καὶ τοῦ σπέρματος τοῦ τῶν προγόνων\nκέρασμα καὶ μίγμα τῶν τῆς ψυχῆς μερῶν συνε-\nληλυθός· ἔχον γὰρ τοὺς λόγους τῷ ὅλῳ τοὺς αὐτοὺς\nτοῦτο, ὅταν ἀφεθῇ εἰς τὴν μήτραν, συλληφθὲν ὑπ’\nἄλλου πνεύματος, μέρος ψυχῆς τῆς τοῦ θήλεος καὶ\nσυμφυὲς γενόμενον, κρυφθέν τε φύει κινούμενον\nκαὶ ἀναρριπιζόμενον ὑπ’ ἐκείνου, προσλαμβάνον ἀεὶ\nεἰς τὸ ὑγρὸν καὶ αὐξάνον ἐξ ἑαυτοῦ.”\nΚαὶ μετὰ βραχέα ἐπιλέγει\n‘Περὶ δὲ ψυχῆς Κλεάνθης μὲν τὰ Ζήνωνος δόγρματα\nπαρατιθέμενος πρὸς σύγκρισιν τὴν πρὸς τοὺς\nἄλλους φυσικούς φησιν ὅτι Ζήνων τὴν ψυχὴν λέγει\nαἴσθησιν, ἢ ἀναθυμίασιν, καθάπερ Ἡράκλειτος. βουλόμενος\nγὰρ ἐμφανίσαι ὅτι αἱ ψυχαὶ ἀναθυμιώμεναι\nνοεραὶ ἀεὶ γίνονται εἴκασεν αὐτὰς τοῖς ποταμοῖς,\nλέγων οὕτως ‘ποταμοῖσι τοῖσίν αὐτοῖσιν ἐμβαίνουσιν\nἕτερα καὶ ἕτερα ὕδατα ἐπιρρεῖ· καὶ ψυχαὶ δὲ\nἀπὸ τῶν ὑγρῶν ἀναθυμιῶνται.’\nἀναθυμίασιν μὲν\nοὖν ὁμοίως τῷ Ἡρακλείτῳ τὴν ψυχὴν ἀποφαίνει Ζήνων,\nαἰσθητικὴν δὲ αὐτὴν εἶναι διὰ τοῦτο λέγει ὅτι\nτυποῦσθαί γε δύναται τὸ μέρος τὸ ἡγούμενον αὐτῆς\nἀπὸ τῶν ὄντων καὶ ὑπαρχόντων διὰ τῶν αἰσθητηρίων\nκαὶ παραδέχεσθαι τὰς τυπώσεις. ταῦτα γὰρ\nἴδια ψυχῆς ἐστι.”\nΚαὶ μεθ’ ἕτερα\n῾Εἶναι δὲ ψυχὴν ἐν τῷ ὅλῳ φασὶν, ὃ καλοῦσιν\nαἰθέρα, καὶ ἀέρα κύκλῳ περὶ τὴν γῆν καὶ θάλασσαν,\nκαὶ ἐκ τούτων ἀναθυμιάσεις· τὰς δὲ λοιπὰς ψυχὰς\nπροσπεφυκέναι ταύτῃ, ὅσαι τε ἐν ζῴοις εἰσὶ καὶ\nὅσαι ἐν τῷ περιέχοντι· διαμένειν γὰρ τὰς τῶν ἀποθανόντων\nψυχάς.\nἔνιοι δὲ τὴν μὲν τοῦ ὅλου\n\n\nἀΐδιον, τὰς δὲ λοιπὰς συμμίγνυσθαι ἐπὶ τελευτῇ\nἐκείνην. ἔχειν δὲ πᾶσαν ψυχὴν ἡγεμονικόν τι ἐν\nαὑτῇ, ὃ δὴ ζωὴ καὶ αἴσθησίς ἐστι καὶ ὁρμή.”\nΚαὶ ἔτι μετ’ ὀλίγα\n“Τὴν δὲ ψυχὴν γεννητήν τε καὶ φθαρτὴν λέγουσιν·\nοὐκ εὐθὺς δὲ τοῦ σώματος ἀπαλλαγεῖσαν φθείρεσθαι,\nἀλλ’ ἐπιμένειν τινὰς χρόνους καθ’ ἑαυτήν·\nτὴν μὲν τῶν σπουδαίων μέχρι τῆς εἰς πῦρ ἀναλύσεως\nτῶν πάντων, τὴν δὲ τῶν ἀφρόνων πρὸς ποσούς\nτινας χρόνους.\nτὸ δὲ διαμένειν τὰς ψυχὰς\nοὕτω λέγουσιν, ὅτι διαμένομεν ἡμεῖς ψυχαὶ γινόμενοι\nτοῦ σώματος χωρισθέντος καὶ εἰς ἐλάττω μεταβαλόντος\nοὐσίαν τὴν τῆς ψυχῆς. τὰς δὲ τῶν ἀφρόνων καὶ\nἀλόγων ζῴων ψυχὰς συναπόλλυσθαι τοῖς σώμασι.”\nΤοιαῦτα καὶ τὰ τῆς Στωϊκῆς φιλοσοφίας δόγματα\nἀπὸ τῶν Ἐπιτομῶν Ἀρείου Διδύμου συνειλεγμένα.\nπρὸς δὲ τὴν περὶ ψυχῆς ἄτοπον τῶν ἀνδρῶν\nδόξαν ἀπαρκεῖ τὰ παρὰ Λογγίνῳ τῷ καθ’ ἡμὰς συν-\nτόμως ἀντειρημένα διὰ τούτων\n\"Συνελόντι δ’ εἰπεῖν, πόρρω μοι δοκοῦσιν\nἀφεστηκέναι τοῦ τὰ δέοντα λογίζεσθαι πάντες ἐφεξῆς\nὁπόσοι τὴν ψυχὴν σῶμα ἀπἱφήναντο. πῶς γὰρ ὅλως\nἐγχωρεῖ παραπλήσιον εἶναί τινι τῶν στοιχείων τὸ\nκατ’ αὐτὴν θεῖναι; ποῦ δὲ ἐπὶ τὰς κράσεις καὶ μί-\nξεις ἀνενεγκεῖν; αἳ κατὰ πολλοὺς γιγνόμεναι τρόπους\nἄλλων μὲν ἀμυθήτων ἰδέας σωμάτων ἀπογεννᾶν\nπεφύκασιν, ἐν οἶς εἰ καὶ μὴ συνεχῶς, ἀλλ’ οὖν πόρ-\nρωθεν ἰδεῖν ἔνι τὴν τῶν στοιχείων αἰτίαν καὶ τὴν\nπρὸς τὰ δεύτερα καὶ τρίτα τῶν πρώτων ἀφορμήν.\nτῶν δὲ περὶ ψυχὴν ἴχνος οὐδὲν οὐδὲ τεκμήριον ἐν\n\n\n\nτοῖς σώμασιν εὑρίσκεται, κἂν εἰ φιλοτιμοῖτό τις, ὡς\nἘπίκουρος καὶ Χρύσιππος, ἅπαντα λίθον κινεῖν καὶ\nπᾶσαν ἐρευνᾶν δύναμιν σώματος εἰς γένεσιν τῶν\nπερὶ ψυχῆς πράξεων.\nτί γὰρ ἡ τοῦ πνεύματος\nἡμῖν λεπτότης πρὸ ἔργου γένοιτ’ ἂν εἰς φαντασίας\nκαὶ λογισμούς; τί δέ; τῶν ἀτόμων σχῆμα τοσαύτην\nπαρὰ τὰ ἄλλα ἔχει δύναμιν καὶ τροπὴν, ὥστε φρόνησιν\nγεννᾶν, ὅταν εἰς ἑτέρου πλάσιν ἐγκαταμιχθῇ\nσώματος; οἶμαι μὲν ὡς οὐδ’ εἰ τῶν Ἡφαίστου τις\nὢν τύχοι τριπόδων καὶ θεραπαινῶν, (ὡν φησιν Ὅμηρος\nτοὺς μὲν αὐτομάτους εἰς τὸν ἀγῶνα δι’ αὑτῶν\nχωρεῖν, τὰς δὲ συνεργάζεσθαι τῷ δεσπότῃ, καὶ μηδενὸς\nοἴων οἶ ζῶντες ἔχουσι πλεονεκτημάτων ἀπολείπεσθαι)\nμή τί γε δὴ τῶν ἔκ ταὐτομάτου ψηγμάτων,\nκαὶ αὖ τοῖς ἐπὶ τῶν αἰγιαλῶν προσέοικε λίθοις, εἰς\nτὸ δύνασθαί τι περιττότερον ποιεῖν πρὸς αἴσθησιν.\nΖήνωνι μὲν γὰρ καὶ Κλεάνθει νεμεσήσειέ τις ἂν\nδικαίως οὕτω σφόδρα ὑβριστικῶς περὶ αὐτῆς διαλεχθεῖσι\nκαὶ ταὐτὸν ἄμφω τοῦ στερεοῦ σώματος εἶναι\nτὴν ψυχὴν ἀναθυμίασιν φήσασι. τί γὰρ, ὠ πρὸς\nθεῶν, κοινὸν ὅλως ἀναθυμιάσει καὶ ψυχῇ; ποῦ δὲ\nἐγχωρεῖ νομίσαντας τούτῳ προσεοικέναι τήν θ’ ἡμετέραν\nκαὶ τὴν τῶν ἄλλων ζῴων οὐσίαν, τοῦτο μὲν\nφαντασίας καὶ μνήμας οἵους τε εἶναι σώζειν διαρκεῖς,\nτοῦτο δὲ ὁρμὰς καὶ βουλήσεις τῶν λυσιτελούντων\nεἰς σύνεσιν αραγμάτων; ἠ τἄρα καὶ τοὺς θεοὺς καὶ\nτὸν διὰ πάντων παρήκοντα ὁμοίως ἐπιγείων τε καὶ\nοὐρανίων εἰς ἀναθυμίασιν καὶ καπνὸν καὶ τοιαύτην\nφλυαρίαν καταθήσομεν, καὶ οὐδὲ τοὺς ποιητὰς αἰσχυνόμεθα,\nοἳ καίπερ ἀκριβῆ σύνεσιν τῶν θεῶν οὐκ\nἔχοντες, ὅμως τὰ μὲν ἐκ τῆς κοινῆς ἐπινοίας τῶν ἀνθρώπων,\nτὰ δὲ ἐξ ἐπιπνοίας τῶν Μουσῶν, ἣ κινεῖν\n\n\nΑὐτοὺς ἐπὶ ταπυτα πέφυκε, σεμνότερα εἰρήκασιπερὶ αὐτῶν, καὶ οὐκ ἀναθυμιάσεις, οὐδ’ ἀέρας, οὐδὲ πνεύματα καὶ λήρους;”\nTαῦτά σοι καὶ ὁ Λογγπινος. ἐπάκουσον δὲ καὶ Πλωτίνου τὰ τοιάδε πρὸς τοὺς αὐτοὺς ἀποτεινομένου\n“Εέ έστιν ἀθάνατος ἕκαστος ἡμῶν, ἤ φθείρεται πᾶς, ἤ φθείφεται πᾶς, ἤ τὰ μὲν αὐτοῦ ἄπεισιν εἰς σκέδασιν καὶ φθορὰν, τὰ δὲ μένει εἰσαεὶ ἅπεισιν εἰς σκέδασιν καὶ φθορὰν, τὰ δὲ μένει εἰσαεὶ ἅπερ ἐστὶν, αὐτὸς ὧδ’ ἄν τις μάθοι κατὰ φύσιν ἐπισκοπούμενος.\nἁπλοῦν μὲν δή τι οὺκ ἄν εἴη ἄνθρωπος, ἀλλ’ ἔστιν\nἐν αὐτῷ ψυχὴ, ἔχει δὲ καὶ σῶμα· εἴτ’ οὖν ὡς ὄργανον\nἡμῖν, εἴτε ἕτερον τρόπον προσηρτημένον, ἀλλ’ οὖν διῃρήσθω γε ταύτῃ, καὶ ἐκατέρου τὴν φύσιν τε καὶ οὐσίαν καταθεατέον.\nΤὸ μὲν δὴ σῶμα, καὶ αὐτὸ συγκείμενον, οὔτε παρὰ τοῦ λόγου δύναται\nμένειν, ἥ τε αἴσθησις ὁρᾷ λυόμενόν τε καὶ τηκόμενον καὶ παντοίους ὀλέθρους δεχόμενον, ἑκάστου γε τῶν ἐνόντων πρὸς τὸ αὑτοῦ φερομένου, φθείροντός τε ἄλλου ἕτερον καὶ μεταβάλλοντος εἰς ἄλλο καὶ ἀπολλύντος, καὶ μάλιστα ὅταν ψυχὴ ἡ φίλα ποιοῦσα μὴ\nπαρῇ τοῖς ὄγκοις.\nκἄν μονωθῇ δὲ ἕκαστον γινόμενον, ἕν οὑκ ἔστι, λύσιν δεχόμενον εἴς τε μορφὴν c καὶ ὕλην, ἐξ ὧν ἀνάγκη καὶ τὰ ἀπλᾶ τῶν σωμάτων τὰς συστάσεις ἔχειν. Καὶ μέγεθος ἔχοντα, ἅτε σώματα ὄντα, τεμνόμενά τε καὶ εἰς μικρὰ θραυόμενα,\nκαὶ ταύτῃ φθορὰν ἄν ὑπομένοι.\nὥστε εἰμὲν μέρος ἡμῶν τοῦτο, οὐ τὸ πᾶν ἀθάνατοι, εἰ δ’ ἄργανον, ἔδει γε αὐτὸ εἰς χρόνον τινὰ δοθὲν τοιοῦτον τὴν φύσιν εἶναι. τὸ δὲ κυριώτατον καὶ αὐτὸς ὁ ἄνθρωπος εἴη ἄη ἄν ἤ κατὰ τὸ εἶδος ὡς πρὸς ὕλην τὸς ὁ ἄνθρωπος εἴη ἄν ἤ κατὰ τὸ εἶδος ὡς πρὸς ὕλην τὸ\n\n\n\n\nσῶμα, ἢ κατὰ τὸ χρώμενον ὡς πρὸς ὄργανον. ἐκατέρως\nδὲ ἡ ψυχὴ .αὐτός.”\n“ Τοῦτο οὖν τίνα φύσιν ἔχει ; ἢ σῶμα μὲν ὂν\nπάντως ἀναλυτέον· σύνθετον γὰρ πᾶν γε σῶμα· εἰ\nδὲ μὴ σῶμα εἴη, ἀλλὰ φύσεως ἄλλης, κἀκείνην ἢ\nκατὰ τὸν αὐτὸν τρόπον, ἢ κατὰ ἄλλον σκεπτέον. πρῶτον\nδὲ σκεπτέον εἰς ὅ τι δεῖ τοῦτο τὸ σῶμα, ὃ λέγουσι\nψυχὴν, ἀναλύειν.\nἐπεὶ γὰρ ζωὴ ψυχῇ πάρεστιν\nἐξ ἀνάγκης, ἀνάγκη τοῦτο τὸ σῶμα τὴν ψυχὴν, εἰ\nμὲν ἐκ δύο σωμάτων ἢ πλειόνων εἴη , ἤτοι ἑκάτερον\nαὐτῶν, ἢ ἕκαστον ζωὴν σύμφυτον ἔχειν· ἢ τὸ μὲν\nἔχειν, τὸ δὲ μὴ, ἢ μηδέτερον ἔχειν. εἰ μὲν δὴ ἐνὶ\nαὐτῶν προσείη τὸ ζῆν , αὐτὸ τοῦτο ἂν εἴη ψυχή.\nτί ἂν οὖν εἴη σῶμα, ζωὴν παρ᾿ αὑτοῦ ἔχον; πῦρ γὰρ\nκαὶ ἀὴρ καὶ ὕδωρ καὶ γῆ ἄψυχα παρ᾿ αὑτῶν· καὶ\nὅτῳ πάρεστι τούτων ψυχὴ, τοῦτο ἐπακτῷ κέχρηται\nζωῇ, ἄλλα δὲ παρὰ ταῦτα σώματα οὐκ ἔστι.\nοἷς δὲ δοκεῖ εἶναι στοιχεῖα, τούτων ἕτερα σώματα, οὐ\nψυχαὶ ἐλέχθησαν εἶναι, οὐδὲ ζωὴν ἔχοντα. εἰ δὲ μηδενὸς\nαὐτῶν ζωὴν ἔχοντος ἡ σύνοδος πεποίηκε ζωὴν,\nἄτοπον.\nεἰ δὲ ἕκαστον ζωὴν ἔχει, καὶ ἓν ἀρκεῖ·\nμᾶλλον δὲ ἀδύνατον συμφόρησιν σωμάτων ζωὴν ἐργάζεσθαι\nκαὶ νοῦν γεννᾶν τὰ ἀνόητα. καὶ δὴ καὶ\nοὐχ ὁπωσοῦν κραθέντα ταῦτα φήσουσι γενέσθαι. δεῖ\nἄρα εἶναι τὸ τάξον καὶ τὸ τῆς κράσεως αἴτιον· ὥστε\nτοῦτο τάξιν ἂν ἔχοι ψυχῆς.\nοὐ γὰρ ὅτι σύνθετον,\nἀλλ᾿ οὐδὲ ἁπλοῦν ἂν εἴη σῶμα ἐν τοῖς οὖσιν,\nἄνευ ψυχῆς οὔσης ἐν τῷ παντὶ, εἴπερ λόγος προσελθὼν\nτῇ ὕλῃ σῶμα ποιεῖ, οὐδαμόθεν δ᾿ ἂν προσέλθοι\nλόγος ἢ παρὰ ψυχῆς.”\n“Εἰ δέ τις μὴ οὕτως, ἀλλὰ ἀτόμους ἢ ἀμερῆ\nσυνελθόντα ψυχὴν ποιεῖν λέγοι, τῇ ἐνώσει καὶ ὁμοιο-\n\n\nπαθείᾳ ἐλέγχοιτ’ ἂν καὶ τῇ παραθέσει· μὴ δι’ ὅλου,\nοὐ γινομένου ἑνὸς, οὐδὲ συμπαθοῦς ἐξ ἀπαθῶν , καὶ\nμὴ ἑνοῦσθαι δυναμένων σωμάτων· ψυχὴ δὲ ἑαυτῇ\nσυμπαθής · ἐκ δὲ ἀμερῶν σῶμα οὐδὲ μέγεθος ἂν γένοιτο.\nκαὶ μὴν εἰ ἁπλοῦ ὄντος τοῦ σώματος, τὸ\nμὲν ὅσον ὑλικὸν παρ’ αὑτοῦ ζωὴν ἔχειν οὐ φήσου-\nσιν· ὕλη γὰρ ἄποιον) τὸ δὲ κατὰ τὸ εἶδος τεταγμέ-\nνον ἐπιφέρειν τὴν ζωήν· εἰ μὲν οὐσίαν φήσουσι τὸ\nεἶδος τοῦτο εἶναι, οὐ τὸ συναμφότερον, θάτερον δὲ\nτούτων ἔσται ἡ ψυχή · καὶ οὐκ ἔστ’ αὖ σῶμα , οὐ γὰρ\nἐξ ὕλης καὶ αὐτὸ, ἢ πάλιν τὸν αὐτὸν τρόπον ἀναλύ-\nσομεν.\nεἰ δὲ πάθημα τῆς ὕλης, ἀλλ’ οὐκ οὐσίαν\nφήσουσιν εἶναι, ἀφ’ οὗ τὸ πάθημα καὶ ἡ ζωὴ εἰς τὴν\nὕλην ἐλήλυθε λεκτέον αὐτοῖς. οὐ γὰρ δὴ ἡ ὕλη ἑαυ-\nτὴν μορφοῖ, οὐδὲ ἑαυτῇ ψυχὴν ἐντίθησι. δεῖ ἄρα τι\nεἶναι τὸ χορηγὸν ζωῆς, εἴτε τῇ ὕλῃ ἡ χορηγία, εἴθ’\nὁτῳοὺν τῶν σωμάτων, ἔξω ὂν καὶ ἐπέκεινα σωμα-\nτικῆς φύσεως , ἐπεὶ οὐδ’ ἂν εἴη σῶμα οὐδὲν ψυχι-\nκῆς δυνάμεως οὐκ οὔσης.\nῥεῖ γὰρ, καὶ ἐν φορᾷ\nαὐτοῦ ἡ φύσις, καὶ ἀπόλοιτ’ ἂν ὡς τάχιστα, εἰ πάντα\nσώματα εἴη, κἂν εἰ ὄνομα ἐνὶ αὐτῶν ψυχήν τις θεῖτο.\nτὰ αὐτὰ γὰρ ἂν πάθοι τοῖς ἄλλοις σώμασιν, ὕλης\nμιᾶς οὔσης αὐτοῖς. μᾶλλον δὲ οὐδ’ ἂν γένοιτο, ἀλλὰ\nστήσεται ἐν ὕλῃ τὰ πάντα, μὴ ὄντος τοῦ μορφοῦντος\nαὐτήν.\nτάχα δ’ ἂν οὐδ’ ἂν ἡ ὕλη τὸ παράπαν\nεἴη. λυθήσεται δὲ καὶ τόδε τὸ ξύμπαν, εἴ τις αὐτὸ\nπιστεύσειε σώματος συνέρξει , διδοὺς αὐτῷ ψυχῆς\nτάξιν, μέχρι τῶν ὀνομάτων, ἀέρι καὶ πνεύματι σκε-\nδαστοτάτῳ, καὶ τῷ ἐνὶ εἶναι ἔχοντι οὐ παρ’ αὑτοῦ.\nπῶς γὰρ τεμνομένων τῶν πάντων σωμάτων ᾡτινιοῦν\nτις ἀνατιθεὶς τόδε τὸ πᾶν οὐκ ἀνόητόν τε καὶ gφερόμενον\nεἰκῆ ποιήσει;\nτίς γὰρ τάξις ἐν πνεύματι\n\n\nδεομένῳ παρὰ ψυχῆς τάξεως, ἢ λόγος, ἢ νοῦς; ἀλλὰ\nψυχῆς μὲν οὔσης ὑπουργὰ ταῦτα πάντα αὐτῇ εἰς ρἰςσύστασιν\nκαὶ ζῴου ἑκάστου, ἄλληςπαρ’ ἄλλου δυνάμεως\nεἰς τὸ ὅλον συντελούσης, ταύτης δὲ μὴ παρούσης\nἐν τοῖς ὅλοις οὐδὲν ἂν εἴη ταῦτα, οὐχ ὅτι ἐν τάξει.”\n“Μαρτυροῦσι δὲ καὶ αὐτοὶ ὑπὸ τῆς ἀληθείας\nἀγόμενοι ὡς δεῖ τι πρὸ τῶν σωμάτων εἶναι κρεῖττον\nαὐτῶν ψυχῆς εἶδος, ἔννουν τὸ πνεῦμα καὶ πῦρ νοερὸν\nτιθέμενοι, ὥσπερ ἄνευ πυρὸς ἢ πνεύματος οὐ\nδυναμένης τῆς κρείττονος μοίρας ἐν τοῖς οὖσιν εἶναι,\nτόπον δὲ ζητούσης εἰς τὸ ἱδρυθῆναι, δέον ζητεῖν\nὅπου τὰ σώματα ἱδρύσουσιν, ὡς ἄρα δεῖ ταῦτα ἐν\nψυχῆς δυνάμεσιν ἱδρῦσθαι.\nεἰ δὲ μηδὲν παρὰ\nτὸ πνεῦμα τὴν ζωὴν καὶ τὴν ψυχὴν τίθενται, τὸ δὲ\nπολυθρύλητον αὐτοῖς πῶς ἔχει, εἰς ὃ καταφεύγουσιν,\nἀναγκαζόμενοι τίθεσθαι ἄλλην παρὰ τὰ σώματα φύ-\nσιν δραστήριον; εἰ οὖν οὐ πᾶν μὲν πνεῦμα ψυχὴ,\nὅτι μυρία πνεύματα ἄψυχα, τὸ δέ πως ἔχον πνεῦμα\nφήσουσι· τό πως ἔχον τοῦτο, καὶ ταύτην τὴν σχέσιν,\nἢ τῶν ὄντων τι φήσουσιν, ἢ μηδέν.\nἀλλ’\nεἰ μὲν μηδὲν, πνεῦμα ἂν εἴη μόνον, τὸ δέ πως ἔχον\nὄνομα· καὶ οὕτω συμβήσεται αὐτοῖς οὐδὲ ἄλλο οὐδὲν\nεἶναι λέγειν ἢ τὴν ὕλην· καὶ ψυχὴν καὶ θεὸν καὶ\nὄνομα τὰ πάντα, ἐκεῖνο δὲ μόνον. εἰ δὲ τῶν ὄντων\nἡ σχέσις, καὶ ἄλλο παρὰ τὸ ὑποκείμενον καὶ τὴν ὕλην,\nἐν ὕλῃ μὲν, ἄυλον δὲ αὐτὸ τῷ μὴ πάλιν αὖ συγκεῖσθαι\nἐξ ὕλης, λόγος ἂν εἴη τις, καὶ οὐ σῶμα, καὶ φύσις ἑτέρα\nἔτι δὲ καὶ ἐκ τῶνδε οὐχ ἧττον φαίνεται ἀδύνατον\nὂν τὴν ψυχὴν εἶναι σῶμα ὁτιοῦν. ἢ γὰρ θερμόν ἐστιν\nἢ ψυχρὸν, ἢ σκληρὸν ἢ μαλακὸν, ὑγρόν τε ἢ πεπηγὸς,\nμέλαν τε ἢ λευκὸν, καὶ πάντα ὅσα ποιότητες\nσωμάτων ἄλλαι ἐν ἄλλοις. καὶ εἰ μὲν θερμὸν,\n\n\nμόνον θερμανεῖ, ψυχρὸν δὲ μονον ψύξει, καὶ κοῦφα\nποιήσει τὸ κουφον προσγενόμενον καὶ παρὸν,καὶ\nβαρυνεῖ τὸ βαρὺ, καὶ μελανεῖ τὸ μέλαν, καὶ τὸ λευκὸν\nλευκὸν ποιήσει.\nοὐ γὰρ πυρὸς τὸ ψύχειν,\nοὐδε τοῦ ψυχροῦ θερμὰ ποιεῖν. ἀλλ’ ἣ γε ψυχὴ καὶ\nἐν ἂλλοις μὲν ζῲοις ἂλλα, τὰ δὲ ἂλλα ποιεῖ, καὶ ἐν τῷ\nδὲ αὐτῷ τὰ ἐναντία, τὰ μὲν πηγνῦσα, τὰ δὲ χέουσα, καὶ\nτὰ μὲν πυκνὰ, τὰ δὲ ἀραιὰ, μέλανα, λευκὰ, κοῦφα,\nβαρέα· καίτοι ἓν ἐδει ποιεῖν, κατὰ τὴν τοῦ σώματος\nποιότητά τε τὴν ἂλλην καὶ χρόαν, νῦν δὲ πολλά.”\n“Τὰς δὲ δὴ κινήσεις πῶς διαφόρους, ἀλλ’ οὐ\nμίαν, μιᾶς οὒσης παντὸς σώματος κινήσεως ; εἰ δὲ\nτῶν μὲν τοῦτο, ἀλλ’ οὐ σώματος ἡ προαίρεσις, οὐδὲ\nθῶς μὲν τοῦτο, ἀλλ’ οὐ σώματος ἡ προαίρεσις, οὐδέ\nοἱ λόγοι διάφοροί γε ὂ ντες, ἑνὸς οντος καὶ ἁπλοῦ τοῦ\nσώματος, καὶ οὐ μετὸν αὐτῷ τοιούτου γε λόγου, ἢ\nὃσος δέδοται αὐτῷ παρὰ τοῦ ποιήσαντος θερμὸν αὐτὸ\nἢ ψυχρὸν εἶναι.\nτὸ δὲ καὶ ἐν χρόνοις αὒξειν,\nκαὶ μέχρι τοσούτου μέτρου, πόθεν ἂν τῷ σώματι αὐτῷ\nγένοιτο ; ᾧ προσήκει μὲν αὒξεσθαι, αὐτῷ δὲ ἀμοίρῳ\nτοῦ αὒξειν εἶναι, ἢ ὃσον παραληφθείη ἂν ἐν ὓλης\nὂγκῳ ὑπηρετοῦν τῷ δι’ αὐτοῦ τὴν αὒξην ἐργαζομένῳ·\nκαὶ γὰρ εἰ ἡ ψυχὴ σῶμα οὖσα αὒξοι, ἀνάγκη καὶ αὐτὴν\nαὒξεσθαι. προσθήκη δηλονότι ὁμοίου σώματος.\nεἰ μέλλει εῖἰς ἲσον ἰέναι τῷ αὐξομένῳ ὑπ’ αὐτῆς. καὶ ἢ\nψυχὴ ἒσται τὸ προστιθέμενον, ἢ ἂψυχον σῶμα.\nκαὶ εἰ μὲν ψυχὴ, πόθεν καὶ πῶς εἰσιούσης καὶ πῶς\nπροστιθεμένης ; εἰ δὲ ἂψυχον τὸ προστιθέμενον, πῶς\nτοῦτο ψυχὠσεται καὶ τῷ πρόσθεν ὁμογνωμονήσει\nκαὶ ἓν ἒσται καὶ τῶν αὐτῶν δοξῶν τῇ πρώτῳ\nμεταλήψεται ; ἀλλ’ οὐχ ὣσπερ ξένη ψυχὴ αὓτη ἐν\nἀγνοίᾳ ἒσται ὧν ἡ ἑτερα οἶδε· καὶ ὣσπερ ὁ ἂλλος\n\n\n\nὄγκος ἡμῶν τὸ μέν τι ἀπορρεύσεται αὐτοῦ, τὸ δέ τι\nπροσελεύσεται, οὐδὲν δὲ ἔσται τὸ αὐτό;\nπῶς\nοὑν ἡμῖν αἱ μνῆμαι; πῶς δὲ ἡ γνῶσις οἰκείων, οὐδέ-\nποτε τῇ αὐτῇ ψυχῇ χρωμένων; καὶ μὴν εἰ σῶμά ἐστι,\nφύσις δὲ σώματος μεριζόμενον εἰς πλείω, ἕκαστον\nμὴ τὸ αὐτὸ εἶναι τῶν μερῶν τῷ ὅλῳ· εἰ τοσόνδε μέ·\nγεθος ψυχὴ, ὃ ἂν ἔλαττον ᾖ, ψυχὴ οὐκ ἔσται, ὥσπερ\nπᾶν ποσὸν ἀφαιρέσει τοῦ εἶναι τὸ πρόσθεν ἠλλάξατο.\nεἰ δέ τι τῶν μέγεθος ἐχόντων τὸν ὄγκον ἐλαττωθὲν\nτῇ ποιότητι ταὐτὸν μένοι, ᾐ μὲν σῶμα, ἕτερόν\nἐστι, καὶ ἡ ποσὸν, τῇ δὲ ποιότητι ἑτέρᾳ τῆς\nποσότητος οὔσῃ τὸ ταὐτὸν ἀποσώζειν δύναται.\nτί τοίνυν φήσουσιν οἶ τὴν ψυχὴν σῶμα εἶναι λέγον-\nτες; πρῶτον μὲν περὶ ἑκάστου μέρους τῆς ψυχῆς τῆς\nἐν τῷ αὐτῷ σώματι, πότερον ἕκαστον ψυχὴ, οἵα ἐστὶ\nκαὶ ἡ ὅλη; καὶ πάλιν τοῦ μέρους τὸ μέρος;\nοὐδὲν\nἄρα τὸ μέγεθος συνεβάλλετο τῇ οὐσίᾳ αὐτῆς·\n(καίτοι ἔδει γε, ποσοῦ τινος ὄντος) καὶ ὅλον πολλαχῆ,\nὅπερ σώματι παρεῖναι ἀδύνατον, ἐν πλείοσι τὸ\nαὐτὸ ὅλον εἶναι, καὶ τὸ μέρος ὅπερ τὸ ὅλον ὑπάρχειν.\nεἰ δὲ ἕκαστον τῶν μερῶν οὐ ψυχὴν φήσουσιν, ἐξ\nἀψύχων ψυχὴ αὐτοῖς ὑπάρξει. καὶ προσέτι, εἰ ψυχῆς\nἑκάστης τὸ μέγεθος ὡρισμένον ἔσται ἐφ’ ἑκάτερα, ἢ\nἐπὶ τὸ ἔλαττόν γε, ἢ ἐπὶ τὸ μεῖζον, ψυχὴ οὐκ ἔσται.\nὅταν τοίνυν ἐκ συνόδου μιᾶς καὶ ἑνὸς σπέρματος\nδίδυμα γένηται γεννήματα, ἢ καὶ, ὥσπερ ἐν τοῖς\nἄλλοις ζῴοις, πλεῖστα, τοῦ σπέρματος εἰς πολλοὺς\nτόπους μεριζομένου, οὗ δὴ ὅλον ἕκαστόν ἐστι, πῶς\nοὐ διδάσκει τοῦτο τοὺς βουλομένους μανθάνειν ὡς\nὅπου τὸ μέρος ταὐτόν ἐστι τῷ ὅλῳ, τοῦτο ἐν τῇ αὐτοῦ\nοὐσίᾳ τὸ ποσὸν εἶναι ὑπερβέβηκεν, ἄποσον δὲ\nαὐτὸ εἶναι ἐξ ἀνάγκης; οὕτω γὰρ ἂν μένοι τὸ αὐτὸ,\n\n\nτοῦ ποσοῦ κλεπτομένου, ἅτε μὴ μέλον αὐτῷ ποσότητος\nκαὶ ὄγκου, ὡς ἂν τῆς οὐσίας αὐτοῦ ἕτερόν τι οὔσης.\nἄποσον ἄρα ἡ ψυχὴ καὶ οἱ λόγοι.”\n“ Ὅτι δὲ εἰ σῶμα εἴη ἡ ψυχὴ, οὔτε τὸ αἰσθάνεσθαι,\nοὔτε τὸ νοεῖν, οὔτε τὸ ἐπίστασθαι, οὔτε ἀρεταὶ\nταὶ οὔτετιτῶν καλῶν ἔσται, ἐκ τῶνδεδῆλον. εἴ τι μέλλει\nαἰσθάνεσθαί τινος, ἕν αὐτὸ δεῖ εἶναι καὶ τῷ αὐτῷ\nπαντὸς ἀντιλαμβάνεσθαι· καὶ εἰ διὰ πολλῶν αἰσθητηρίων\nπλείω τὰ εἰσιόντα εἴη, ἢ πολλαὶ περὶ ἓν ποιότητες,\nκἂν δι᾿ ἑνὸς ποικίλον , οἷον πρόσωπον.\nοὐ γὰρ ἄλλο μὲν ῥινὸς, ἄλλο δὲ ὀφθαλμοῦ, ἀλλὰ ταυτὸν\nὁμοῦ πάντων. καὶ εἰ τὸ μὲν δι᾿ ὀμμάτων, τὸ δὲ\nδι᾿ ἀκοῆς, ἔν τι δεῖ εἶναι εἰς ὃ ἄμφω· ἢ πῶς ἂν εἴποι\nὅτι ἕτερα ταῦτα, μὴ εἰς τὸ αὐτὸ ὁμοῦ τῶν αἰσθημάτων\nἐλθόντων ; δεῖ τοίνυν τοῦτο ὥσπερ κέντρον εἶναι,\nγραμμὰς δὲ συμβαλλούσας ἐκ περιφερείας κύκλου,\nτὰς πανταχόθεν αἰσθήσεις πρὸς τοῦτο περαίνειν, καὶ\nτοιοῦτον τὸ ἀντιλαμβανόμενον εἶναι ἓν ὄντως.\nεἰ δὲ διεστὼς τοῦτο γένοιτο, καὶ οἷον γραμμῆς ἐπὶ\nἄμφω τὰ πέρατα αἱ σίσθήσεις προσβάλλοιεν, ἢ συνδραμεῖται\nεἰς ἕν καὶ τὸ αὐτὸ πάλιν, οἷον τὸ μέσον ἢ ἄλλο·\nτὸ δὲ ἄλλο ἑκάτερον ἑκατέρου αἴσθησιν ἔξει, ὥσπερ\nἂν εἰ ἐγὼ μὲν ἄλλου , σὺ δὲ ἄλλου αἴσθοιο.\nκαὶ εἰ ὲν εἴη τὸ αἴσθημα, οἷον πρόσωπον, εἰς ἓν\nσυναιρεθήσεται, ὅπερ καὶ φαίνεται · συναιρεῖται γὰρ\nκαὶ ἐν αὐταῖς ταῖς κόραις · (ἢ πῶς ἂν τὰ μέγιστα διὰ\nταύταιν ὁρῷτο;) ὥστε ἔτι μᾶλλον εἰς τὸ ἡγεμονοῦν\nἰόντα οἷον ἀμερῆ νοήματα γίνεσθαι. καὶ ἔσται ἀμερὲς\nτοῦτο, ἢ μεγέθει ὄντι τούτῳ συμμερίζοιτο ἂν,\nὥστε ἄλλον ἄλλου μέρους καὶ μηδένα ἡμῶν ὅλου\nτοῦ αἰσθητοῦ τὴν ἀντίληψιν ἴσχειν.\nἀλλὰ γὰρ\nἕν ἐστι τὸ πᾶν· πῶς γὰρ ἂν καὶ διαιροῖτο; οὐ γὰρ δὴ\n\n\nτὸ ἴσον τῷ ἴσῳ ἐφαρμόσει, ὅτι οὐκ ἴσον τὸ ἡγεμονοῦν\nπαντὶ αἰσθητῷ. κατὰ πηλίκα οὖν ἡ διαίρεσις; ἢ εἰς\nτοσαῦτα διαιρεθήσεται, καθ’ ὅσον ἂν ἀριθμοῦ ἔχῃ\nεἰς ποικιλίαν τὸ εἰσιὸν αἴσθημα;\nκαὶ ἕκαστον\nδὴ ἐκείνων τῶν μερῶν τῆς ψυχῆς ἄρα καὶ τοῖς μορίοις\nαὐτοῦ αἰσθήσεται. ἢ ἀναίσθητα τὰ μέρη τῶν\nμορίων ἔσται; ἀλλὰ ἀδύνατον. εἰ δὲ ὁτιοῦν παντὸς\nαἰσθήσεται, εἰς ἄπειρα διαιρεῖσθαι τοῦ μεγέθους\nπεφυκότος, ἀπείρους καὶ αἰσθήσεις καθ’ ἕκαστον\nαἰσθητὸν συμβήσεται γίγνεσθαι ἑκάστῳ, οἷον τοῦ\nαὐτοῦ ἀπείρους ἐν τῷ ἡγεμονοῦντι ἡμῶν εἰκόνας.\nκαὶ μὴν σώματος ὄντος τοῦ αἰσθανομένου, οὐκ\nἂν ἄλλῳ τρόπῳ γένοιτο τὸ αἰσθάνεσθαι ἢ οἷον ἐν\nκηρῷ ἐνσημανθεῖσαι ἀπὸ δακτυλίων σφραγῖδες, εἴτ’\nοὖν εἰς αἷμα εἴτ’ οὖν εἰς ἀέρα τῶν αἰσθημάτων ἐνσημαινομένων.\nεἰ μὲν οὖν ὡς ἐν σώμασιν ὑγροῖς,\nὅπερ καὶ εὔλογον, ὥσπερ εἰς ὕδωρ, συγχυθήσεται,\nκαὶ οὐκ ἔσται μνήμη·\nεἰ δ’ ἐμμενοῦσιν οἶ τύποι, ἣ\nοὐκ ἔστιν ἄλλους ἐνσημαίνεσθαι ἐκείνων κατεχόντων,\nὥστε ἄλλαι αἰσθήσεις οὐκ ἔσονται, ἢ γιγνομένων\nἄλλων ἐκεῖνοι οἶ πρότερον ἀπολοῦνται, ὥστε οὐδὲν\nἔσται τὸ μνημονεύειν. εἰ δέ ἐστι τὸ μνημονεύειν καὶ\nἄλλων αἰσθάνεσθαι ἐπ’ ἄλλοις, οὐκ ἐμποδιζόντων\nτῶν πρόσθεν, ἀδύνατον τὴν ψυχὴν σῶμα εἶναι.”\n“Ἴδοι δ’ ἄν τις καὶ ἐκ τῆς τοῦ ἀλγεῖν αἰσθήσεως\nτὸ αὐτὸ τοῦτο. ὅταν δάκτυλον λέγηται ἀλγεῖν\nἄνθρωπος, ἡ μὲν ὀδύνη περὶ τὸν δάκτυλον δήπουθεν,\nἡ δὲ αἴσθησις τοῦ ἀλγεῖν δῆλον ὅτι ὁμολογήσουσιν\nὡς περὶ τὸ ἡγεμονοῦν γίγνεται. ἄλλου δὴ\nὄντος τοῦ πονοῦντος μέρους, τοῦ πνεύματος τὸ ἡγε-\nμονοῦν αἰσθάνεται, καὶ ὅλη ψυχὴ τὸ αὐτὸ πάσχει.\nπῶς οὖν τοῦτο συμβαίνει; διαδόσει, φήσουσι,\n\n\nπαθόντος μὲν πρώτως τοῦ περὶ τὸν δάκτυλον ψυχι-\nκοῦ πνεύματος, μεταδόντος δὲ τῷ ἐθεφῆς, καὶ τούτου\nἄλλῳ, ἕως οὗ πρὸς τὸ ἠγεμονοῦν ἀφίκοιτο.\nἀνάυ-\nκη τοίνυν εἰ τὸ πρῶτον πόνου ᾓσθετο, ἄλλην τὴν\nαἴσθησιν τοῦ δευτέρου εἶναι, καὶ εἰ κατὰ διάδοσιν\nἡ αἴσθησις, καὶ τοῦ τρίτου γε ἄλλην, καὶ πολλὰς\nαἰσθήσεις καὶ ἀπείρους τὴν περὶ ἑνὸς ἀλγήματος\nγίγνεσθαι, καὶ τούτων ἁπαςῶν ὕστερον τὸ ἡγεμονοῦν\nαἰσθέσθαι, καὶ γῆς ἑαυτοῦ παρὰ ταύτας.\nΤὸ δὲ\nἀληθὶς, ἑκάστην ἐκείνων μὴ τοῦ ἐν τῷ δακτύσῳ\nἀλγήματος· [ἀλλὰ τὴν μὲν ἐφεξῆς τῷ δακτύλῳ ὅτι\nὁ ταρςὸς ἀλγεῖ, τὴν δὲ τρίτην, ὅτι ἄλλο τὸ πρὸς τὸ\nἄνωθεν, καὶ πολλὰς εἶναι ἀλγηδόνας· τό τε ἡγεμο-\nνοῦν μὴ τοῦ πρὸς τῷ δακτύλῳ ἀλγήματος] αἰσθάνε-\nσθαι, ἀλλὰ τοῦ πρὸς αὑτῷ, καὶ τοῦτο γινώσκειν\nμόνον, τὰ δ’ ἄλλα χαίρειν ἐᾶν, μὴ ἐπιστάμενον ὅτι\nἀλγεῖ ὁ δάκτυλος.\nεἰ τοίνυν κατὰ διάδοσιν τὴν\nαἴσθησιν ὄγκου ὄντος, ἄλλου παθόντος, ἄλλου γνῶσιυ\nεἶναι. Παντὸς γὸρ μεγέθους, εἰ τὸ μὲν ἄλλο, τὸ δὲ\nἄλλο ἐστὶ, δεῖ τοιοῦτον τίθεσθαι τὸ αἰσθανόμενον,\nἄλλο ἐστὶ, δεῖ τοιοῦτον τὶθεσθαι τὸ αἰσθαόμενον,\nοἶον πανταχοῦ αὐτὸ ἑαυτῷ τὸ αἀτὸ εἶναι. Τοῦτο δὲ\nἄλλῳ τινὶ τῶν ὄωτων ἢ σώματι ποιεῖν προςήκει.”\n“Ὅτι δὲ οὐδὲ νοεῖν οἶόν τε εἰ σῶμα ἡ εψχὴ\nὁτιοῦν εἴη δεικτέον ἐκ τῶνδε. Εἰ γὰρ τὸ αἰσθάνεσθαί\nἐστι τὸ σώματι προσχρωμένην τὴν ψυχὴν ἀντισθαί\nἐστι τὸ σώματι προσχρωμένην τὴν ψυχὴν ἀντιλαμβάνεσθαι\nτῶν αἰσθητῶν, οὐκ ἄν εἴη καὶ τὸ νοεῖν\nτὸ διὰ σώματος καταλαμβάνειν, ἢ ταυτὸν ἔσται τῷ\nαἰσθάνεσθαι.\nΕἰ οὖν τὸ νοεῖν ἐστι τὸ ἄνευ σώματος\nἀντιλαμβάνεσθαι, πολὺ πρότερον δεῖ μὴ σῶμα\nαὖ τὸ νοῆσον εἶναι, ἐπεὶ αἰσθητῶν μὲν ἡ αἴσθησις,\nνοητῶν δὲ ἡ νόησις. Εἰ δὲ μὴ βούλονται, ἀλλ’ οὖν\n\n\n\nἔσονταί γε καὶ νοητῶν τινῶν νοήσεις καὶ ἀμεγέθων\nἀντιλήψεις.\nπῶς οὖν μέγεθος ὂν τὸ μὴ μέγεθος\nνοήσει καὶ τῶ μεριστῷ τὸ μὴ μεριστὸν νοήσει; ἢ\nμέρει τινὶ ἀμερεῖ αὐτοῦ; εἰ δὲ τοῦτο, οὐ σῶμα ἔσται\nτὸ νοῆσον. οὐ γὰρ δὴ τοῦ ὅλου χρεία πρὸς τὸ θιγεῖν·\nἀρκεῖ γὰρ καὶ ἴν τι.\nεἰ μὲν οὖν συγχωρήσονται\nτὰς πρώτας νοήσεις, ὅπερ ἀληθές ἐστι, εἶναι τῶν\nπάντη σώματος καθαρωτάτων, αὐτὸ ἑκάστου, ἀνάγκη\nκαὶ τὸ νοοῦν σώματος καθαρὸν ὂν, ἢ γιγνόμενον,\nγινώσκειν. εἰ δὲ τῶν ἐν ὕλῃ εἰδῶν τὰς νοήσεις φήσουσιν\nεἷναι, ἀλλὰ χωριζομένων γε τῶν σωμάτων\nγίγνονται, τοῦ νοῦ χωρίζοντος.\nοὐ γὰρ δὴ μετὰ\nσαρκῶν, ἢ ὅλως ὕλης ὁ χωρισμὸς, κύκλου καὶ τριγώνου\n·καὶ γραμμῆς καὶ σημείου. δεῖ ἄρα καὶ τὴν\nψυχὴν σώματος αὐτὴν ἐν τῷ τοιούτῳ χωρίσαι. δεῖ\nἄρα μηδὲ αὐτὴν σῶμα εἶναι. ἀμέγεθες δὲ οἶμαι καὶ\nτὸ καλὸν καὶ τὸ δίκαιον, καὶ ἡ τούτων ἄρα νόησις.\nὥστε καὶ προσιόντα τῷ ἀμερεῖ αὐτῆς ὑποδέξεται καὶ\nἐν αὐτῇ ἀμερῆ κείσεται.”\n“Πῶς δ’ ἂν καὶ σώματος ὄντος τῆς ψυχῆς,\nἀρεταὶ αὐτῆς σωφροσύνη καὶ δικαιοσύνη, ἀνδρεία\nτε καὶ ἄλλαι; πνεῦμά τι γὰρ, ἢ αἷμά τι, τὸ σωφρο-\nνεῖν εἴη ἢ δικαιότης, ἢ ἀνδρεία, εἰ μὴ ἄρα ἡ ἀνδρεία\nτὸ δυσπαθὲς τοῦ πνεύματος εἴη, καὶ ἡ σωφροσύνη,\nἡ εὐκρασία, τὸ δὲ κάλλος εὐμορφία τις ἐν τύποις,\nκαθ’ ἣν λέγομεν ἰδόντες ὡραίους καὶ καλοὺς τὰ σώματα.\nἰσχυρῷ μὲν οὖν καὶ καλῷ ἐν τύποις πνεύ-\nματι εἷναι προσήκοι ἂν, σωφρονεῖν δὲ τί δεῖ πνεύ-\nματι; ἀλλ’ οὖν τοὐναντίον, ἐν περιπτύξεσι καὶ ἁφαῖς\nεὖ παθεῖν, ὅπου ἢ θερμανθήσεται, ἢ συμμέτρως\nψύχεος ἶμερεῖ, ἢ μαλακοῖς τισι καὶ ἁπλοῖς καὶ λείοις\nπελάσει; τὸ δὲ κατ’ ἀξίαν νεῖμαι τί ἂν αὐτῷ μέλοι;\nπότερον δὲ ἀιδίων ὄντων τῶν τῆς ἀρετῆς θεωρη-\nμάτων καὶ τῶν ἄλλων τῶν νοητῶν ἡ ψυχὴ ἐφάπτεται,\nἢ γίνεταί τῳ ἡ ἀρετὴ καὶ ὠφελεῖ καὶ πάλιν\nφθείρεται; ἀλλὰ τίς ὁ ποιῶν καὶ πόθεν; οὕτω γὰρ\nἂν ἐκεῖνο πάλιν μένοι. δεῖ ἄρα ἀιδίων εἶναι καὶ\nμενόντων, οἷα καὶ τὰ ἐν γεωμετρίᾳ. εἰ δὲ ἀϊδίων\nκαὶ μενόντων, οὐ σωμάτων. καὶ δεῖ ἄρα καὶ ἐν ᾧ\nἔσται , τοιοῦτον εἶναι· ἄρα μὴ σῶμα εἶναι. οὐ γὰρ\nμένει, ἀλλὰ ῥεῖ ἡ σώματος φύσις πᾶσα. ”\n“ Εἰ δὲ τὰς τῶν σωμάτων ποιήσεις ὁρῶντες\nθερμαινούσας καὶ ψυχούσας καὶ ὠθούσας καὶ βαρυνούσας\nἐνταῦθα τάττουσι τὴν ψυχὴν , οἶον ἐν\nδραστηρίῳ τόπῳ ἱδρύοντες αὐτὴν , πρῶτον μὲν ἀγνο-\nοῦσιν ὡς καὶ ταῦτα τὰ σώματα δυνάμεσι ταῖς ἐν\nαὐτοῖς ἀσωμάτοις ταῦτα ἐργάζεται· ἔπειτα ὅτι οὐ\nταύτας τὰς δυνάμεις περὶ ψυχὴν εἶναι ἀξιοῦμεν, ἀλλὰ\nτὸ νοεῖν, τὸ αἰσθάνεσθαι, λογίζεσθαι, ἐπιθυμεῖν,\nἐπιμελεῖσθαι ἐμφρόνως καὶ καλῶς ἅπαντα , ἄλλην\nοὐσίαν ζητεῖ.\nτὰς οὖν δυνάμεις τῶν ἀσωμάτων\nμεταβιβάσαντες εἰς τὰ σώματα οὐδεμίαν ἐκείνοις\nκαταλείπουσιν. ὅτι δὲ καὶ τὰ σώματα ἀσωμάτοις\nδυνάμεσι δύναται ἃ δύναται ἐκ τῶνδε δῆλον. ὁμο-\nλογήσουσι γὰρ ἕτερον ποιότητα καὶ ποσότητα εἶναι,\nκαὶ πὰν σῶμα ποσὸν εἶναι, καὶ ἔτι οὐ πᾶν σῶμα πο-\nσὸν εἶναι , ὥσπερ τὴν ὕλην. ταῦτα δὲ ὁμολογοῦντες\nτὴν ποιότητα ὁμολογήσουσιν ἕτερον οὖσαν ποσοῦ,\nἕτερον σώματος εἷναι.\nπῶς γὰρ μὴ ποσὸν οὖσα\nσῶμα ἔσται, εἴπερ πᾶν σῶμα ποσόν; καὶ μὴν, ὅπερ\nκαὶ ἄνω που ἐλέγετο, εἰ πὰν σῶμα μεριζόμενον καὶ\nπᾶς ἀφαιρεῖται ὅπερ ἦν , κερματιζομένου δὲ\nτοῦ σώματος ἐφ’ ἑκάστῳ μέρει ἡ αὐτὴ ὅλη ποιότης\nμένει, οἷον ἡ γλυκύτης ἡ τοῦ μέλιτος οὐδὲν ἔλαττον\n\n\nγλυκύτης ἐστὶν ἐφ’ ἑκάστῳ, οὐκ ἂν εἴη σῶμα γλυκύτης.\nὁμοίως καὶ αἱ ἄλλαι.\nἔπειτα εἰ σώματα\nἦσαν αἶ δυνάμεις, ἀναγκαῖον ἦν τὰς μὲν ἰσχυρὰς τῶν\nδυνάμεων μεγάλους ὄγκους, τὰς δὲ ὀλίγον δρᾶν\nδυναμένας ὄγκους μικροὺς εἶναι. εἰ δὲ μεγάλων μὲν\nτῶν ὄγκων μικραὶ, ὀλίγοι δὲ μικρότατοι τόν ὄγκων\nμεγίστας ἔχουσι τὰς δυνάμεις, ἄλλῳ τινὶ ἢ μεγέθει\nτὸ ποιεῖν ἀναθετέον· ἀμεγέθει ἄρα.\nτὸ δὲ ὕλην\nμὲν τὴν αὐτὴν εἶναι σῶμα, ὥς φασιν, οὖσαν, διάφορα\nδὲ ποιεῖν ποιότητας προσλαβοῦσαν, πῶς οὐ\nδῆλον ποιεῖ τὰ προσγενόμενα λόγους αὐτοὺς καὶ\nἀσωμάτους εἶναι; μηδ’ ὅτι πνεύματος ἢ αἵματος ἀπο-\nστάντων ἀποθνήσκει τὰ ζῷα λεγόντων. οὐ γὰρ ἔστιν\nἄνευ τούτων εἶναι, οὐδ’ ἄνευ πολλῶν ἄλλων, ὧν\nοὐδὲ ἂν ἡ ψυχὴ εἴη. καὶ μὴν οὔτε πνεῦμα διὰ πάντων\nοὔτε αἷμα, ψυχὴ δέ.”\n“Ἔτι εἰ σῶμα οὖσα ἡ ψυχὴ διῆλθε διὰ παν-\nτὸς, κἂν κραθεῖσα εἴη, ὃν τρόπον τοῖς ἄλλοις σώμασιν\nἡ κρᾶσις. εἰ δὲ ἡ τῶν σωμάτων κρᾶσις οὐδὲν\nἐνεργείᾳ ἐᾷ εἶναι τῶν κραθέντων, οὐδ’ ἂν ἡ ψυχὴ ἔτι\nἐνεργείᾳ ἐνείη τοῖς σώμασιν, ἀλλὰ δυνάμει μόνον,\nἀπολέσασα τὸ εἶναι ψυχὴ, ὥσπερ εἰ γλυκὺ καὶ πικρὸν\nκραθείη, τὸ γλυκὺ οὐκ ἔστιν. οὐκ ἄρα ἔχομεν ψυχήν.\nτὸ δὲ δὴ σῶμα ὂν σώματι κεκράσθαι ὅλον δι’\nὡς ὅπου ἂν ᾐ καὶ θάτερον, εἶναι ἴσον ὄγκον\nἀμφοτέρων, καὶ τὸ πάν κατεχόντων, καὶ μηδεμίαν\nαὔξην γεγονέναι ἐπεμβληθέντος τοῦ ἑτέρου, οὐδὲν\nἀπολείψει ὅ μὴ τέμῃ. οὐ γὰρ κατὰ μεγάλα μέρη\nπαραλλὰξ ἡ κρᾶσις· (οὕτω γάρ φασι παράθεσιν ἔσεσθαι·)\nδιεληλυθὸς δὲ διὰ παντὸς τὸ ἐπεμβληθὲν ἐπὶ\nσμικρότερον· ὅπερ ἀδύνατον, τὸ ἔλαττον ἴσον γενέσθαι\nτῷ μείζονι·) ἀλλ’ οὖν διεληλυθὸς πᾶν τέμνει\n\n\nκατὰ πᾶν.\nἀνάγκη τοίνυν εἰ καθ᾿ ὁτιοῦν σημεῖον,\nκαὶ μὴ μεταξὺ σῶμα ἔσται· ὃ μὴ τέτμηται , εἰς σημεῖα\nτὴν διαίρεσιν τοῦ σώματος γεγονέναι, ὅπερ ἀδύνατον.\nεἰς δὲ ἄπειρον τῆς τομῆς οὔσης (ὃ γὰρ ἂν λάβῃς\nσῶμα διαίρετόν ἐστι) οὐ δυνάμει μόνον , ἐνεργείᾳ\nδὲ τὰ ἄπειρα ἔσται. οὐ τοίνυν ὅλον δι᾿ ὅλου\nχωρεῖν δυνατὸν τὸ σῶμα, ἡ δὲ ψυχὴ δι᾿ ὅλων· ἀσώματος\nἄρα.”\n“Τὸ δὲ καὶ φύσιν μὲν προτέραν τὸ αὐτὸ\nπνεῦμα λέγειν , ἐν δὲ ψυχρῷ γενομένην καὶ στομωθεῖσαν\nψυχὴν γίνεσθαι , λεπτοτέραν ἐν ψυχρῷ γενομένην·\nὃ δὴ καὶ αὐτὸ ἄτοπον· πολλὰ γὰρ ζῷα ἐν\nθερμῷ γίγνεται, καὶ ψυχὴν ἔχει οὐ ψυχθεῖσαν. ἀλλ᾿\nοὖν φασί γε προτέραν φύσιν ψυχῆς εἶναι κατὰ συντυχίας\nτὰς ἔξω γιγνομένην.\nσυμβαίνει οὖν αὐτοῖς\nτὸ χεῖρον πρῶτον ποιεῖν, καὶ πρὸ τούτου ἄλλο ἔλαττον,\nἣν λέγουσιν ἔξιν. ὁ δὲ νοῦς ὕστατος, ἀπὸ τῆς\nψυχῆς δηλονότι γενόμενος , ἢ εἰ πρὸ πάντων νοῦς,\nἐφεξῆς ἔδει ψυχὴν ποιεῖν , εἶτα φύσιν· καὶ ἀεὶ τὸ\nὕστερον χεῖρον, εἴπερ πέφυκεν.\nεἰ οὖν καὶ ὁ\nθεὸς αὐτοῖς κατὰ τὸν νοῦν ὕστερος καὶ γεννητὸς καὶ\nἐπακτὸν τὸ νοεῖν ἔχων, ἐνδέχοιτο ἂν μηδὲ ψυχὴν\nμηδὲ νοῦν, μηδὲ θεὸν εἶναι· εἰ τὸ δυνάμει, μὴ ὄντος\nπρότερον τοῦ ἐνεργείᾳ καὶ νοῦ γένοιτο, οὐδὲ ἥξει εἰς\nἐνέργειαν. τί γὰρ ἔσται τὸ ἄγον, μὴ ὄντος ἑτέρου\nπαρ᾿ αὐτὸ προτέρου; εἰ δ᾿ ἑαυτὸ ἄξει εἰς ἐνέργειαν,\nὅπερ ἄτοπον, ἀλλὰ βλέπον γε πρός τι ἄξει, ὃ οὐ δυνάμει,\nἐνεργείᾳ δὲ ἔσται.\nκαίτοι τὸ ἀεὶ μένειν\nτὸ αὐτὸ, εἴπερ τὸ δυνάμει ἕξει, καθ᾿ ἑαυτὸ εἰς ἐνέργειαν\nἥξει , καὶ τοῦτο κρεῖττον ἔσται τοῦ δυναμένου,\nοἷον ὀρεκτὸν ὄν ἐκείνου. πρότερον ἄρα τὸ κρεῖττον\nκαὶ ἑτέραν φύσιν ἔχον σώματος καὶ ἐνεργείᾳ ὄν ἀεί·\n\n\nπρότερον ἄρα καὶ νοῦς καὶ ψυχὴ φύσεως. οὐκ ἄρα\nοὕτως ψυχὴ ὡς πνεῦμα, οὐδ᾿ ὡς σῶμα. ἀλλ᾿ ὅτι μὲν\nοὐ σῶμα λέγοιτ᾿ ἂν καὶ εἴρηται καὶ ἄλλοις ἕτερα,\nἱκανὰ δὲ καὶ ταῦτα.”\n“ Ἐπεὶ δὲ καὶ ἄλλης φύσεως , δεῖ ζητεῖν τίς\nαὕτη. ἆρ᾿ οὖν ἕτερον μὲν σώματος, σώματος δέ τι,\nοἷον ἁρμονία; τοῦτο γὰρ ἁρμονίαν τῶν ἀμφὶ Πυιθαγόραν\nλεγόντων ἕτερον τρόπον, ᾠήθησαν αὐτὸ τοιοῦτόν\nτι εἶναι οἷον καὶ ἡ περὶ χορδὰς ἁρμονία.\nὡς\nγὰρ ἐνταῦθα ἐντεταμένων τῶν χορδῶν ἐπιγίνεταί τι\nοἶον πάθημα ἐπ᾿ αὐταῖς, ὃ λέγεται ἁρμονία, τὸν αὐτὸν\nτρόπον καὶ τοῦ ἡμετέρου σώματος, ἐν κράσει\nἀνομοίων γινομένων, τὴν ποιὰν κρᾶσιν ζωήν τε ἐργάζεσθαι\nκαὶ ψυχὴν, οὖσαν τὸ ἐπὶ τῇ κράσει πάθημα.\nὅτι δὲ ἀδύνατον , πολλὰ ἤδη πρὸς ταύτην τὴν δόξαν\nεἴρηται.\nκαὶ γὰρ ὅτι τὸ μὲν πρότερον ἡ ψυχἠ, ἡ\nδ᾿ ἁρμονία ὕστερον, καὶ ὡς τὸ μὲν ἄρχει καὶ ἐπιστατεῖ\nτῷ σώματι καὶ μάχεται πολλαχῆ, ἁρμονία δὲ\nοὐκ ἂν οὔσα ταῦτα ποιοῖ· καὶ ὡς τὸ μὲν οὐσία, ἡ δὲ\nἁρμονία οὐκ οὐσία· καὶ ὅτι ἡ κρᾶσις τῶν σωμάτων,\nἐξ ὧν συνέσταμεν , ἐν λόγῳ οὖσα, ὑγίεια ἂν εἴη· καὶ\nὅτι καθ᾿ ἕκαστον μέρος ἄλλως κραθὲν εἴη ἂν ψυχὴ\nἑτέρα, ὥστε πολλὰς εἶναι· καὶ τόδε μέγιστον . ὡς\nἀνάγκη πρὸ τῆς ψυχῆς ταύτης ἄλλην ψυχὴν εἶναι τὴν\nποιοῦσαν τὴν ἁρμονίαν ταύτην, οἶον ἐπὶ τῶν ὀργάνων,\nτὸν μουσικὸν, τὸν ἐντιθέντα ταῖς χορδαῖς τὴν\nἁρμονίαν, λόγον ἔχοντα παρ᾿ αὐτῷ , καθ᾿ ὃν ἁρμόσει.\nοὔτε γὰρ ἐκεῖ αἱ χορδαὶ παρ᾿ αὑτῶν οὔτ᾿\nἐνταῦθα τὰ σώματα ἑαυτὰ εἰς ἁρμονίαν ἄγειν δυνήσεται.\nὅλως δὲ καὶ οὗτοι ἐξ ἀψύχου ἔμψυχα ποιοῦσι,\nκαὶ τὰ ἐξ ἀτάκτων κατὰ συντυχίαν τεταγμένα καὶ τὴν\nτάξιν οὐκ ἐκ τῆς ψυχῆς, ἀλλ᾿ αὐτὴν ἐκ τῆς αὐτομά-\n\n\nτου τάξεως τὴν ὑπόστασιν εἰληφέναι. τοῦτο δὲ οὔτε\nἐν τοῖς κατὰ μέρος οὔτε ἐν τοῖς ἄλλοις δυνατὸν γενέσθαι.\nοὐκ ἄρα ἡ ψυχὴ ἁρμονία.\"\nΤαῦτα μὲν ἀπὸ τῶν Πλωτίνου πρὸς τὴν τῶν\nΣτωϊκῶν περὶ ψυχῆς δόξαν, σωματικὴν φασκόντων\nαὐτὴν εἶναι. ἀλλ᾿ ἐπεὶ αὐταρκῶς τά τε πρὸς Ἀριστοτέλην\nἕλην καὶ τὸν Περίπατον, τά τε πρὸς τὴν τῶν\nΣτωϊκῶν αἵρεσιν, ὡς ἐν ἐπιτομῇ παρατέθειμαι, ὤρα\nπάλιν ἐπανελθόντα τῶν γενναίων φιλοσόφων ὁμοῦ\nπάντων τὰς θαυμαστὰς ἐπισκέψασθαι φυσιολογίας,\nὅτε μάλιστα κοινῶς πάντες Ἕλληνες θεοὺς ὁρατοὺς,\nἥλιον καὶ σελήνην καὶ τοὺς λοιποὺς ἀστέρας, τά τε\nἄλλα μέρη τοῦ κόσμου ἡγήσαντό τε καὶ ἐσέφθησαν,\nκαὶ τάς γε μυθικὰς καὶ ληρώδεις αὐτῶν περὶ τῆς\nπολυθέου πλάνης διηγήσεις σεμνοτέραις δὴ καὶ φυσικαῖς\nἀποδόσεσιν ἐπὶ τὰ στοιχεῖα καὶ τὰ τοῦ παντὸς\nκόσμου μόρια μετενηνόχασι.\nδιό μοι ἀναγκαῖον\nεἶναι δοκεῖ καὶ τὰς περὶ τῶνδε δόξας ὁμοῦ συναγαγεῖν,\nτάς τε διαστάσεις αὐτῶν καὶ τοῦ τύφου τὸ μάταιον\nἐπιθεωρῆσαι. θήσω δὲ καὶ ταῦτα ἀπὸ τῆς\nΠλουτάρχου γραφῆς, ἐν ᾗ τὰς περὶ τούτων ἁπάντων\nὁμοῦ τῶν τε πρεσβυτέρων καὶ νέων δόξας συναγαγὼν\nτοῦτον γράφει τὸν τρόπον\n“Περὶ ἡλίου.\nἈναξίμανδρος κύκλον εἷναι ὀκτωαιεικοσαπλασίονα\nτῆς γῆς , ἁρματείῳ τροχῷ παραπλήσιον\nτὴν ἁψῖδα ἔχοντα, κοίλην , πλήρη πυρὸς , ἧς κατά τι\nμέρος ἐκφαινούσης διὰ στομίου τὸ πῦρ, ὥσπερ διὰ\nπρηστῆρος αὐλοῦ· καὶ τοῦτ᾿ εἶναι τὸν ἥλιον.\nΞενοφάνης, ἐκ πυριδίων τῶν φαινομένων\nσυναθροιζομένων μὲν ἐκ τῆς ὑγρᾶς ἀναθυμιάσεως,\nσυναθροιζόντων δὲ τὸν ἥλιον ἐκ νεφῶν πεπυρωμένων.\nΟἱ Στωϊκοὶ, ἄναμμα νοερὸν ἐκ θαλάσσης.\nΠλάτων, ἐκ πλείστου πυρός.\nἈναξαγόρας , Δημόκριτος, Μητρόδωρος, μύδρον\nἢ πέτρον διάπυρον.\nἈριστοτέλης , σφαῖραν ἐκ τοῦ πέμπτου\nσώματος.\nΦιλόλαος ὁ Πυθαγόρειος δίσκον ὑαλοειδῆ, δεχόμενον\nμὲν τοῦ ἐν τῷ κόσμῳ πυρὸς τὴν ἀνταύγειαν,\nδιηθοῦντα δὲ πρὸς ἡμᾶς τὸ φῶς· ὥστε προσεοικέναι\nἡλίου τὸ ἐν οὐρανῷ πυρῶδες τῇ ἀπὸ τοῦ ἐνόπτρου\nκατὰ ἀνάκλασιν διασπειρομένη πρὸς ἡμὰς αὐγῇ· καὶ\nγὰρ ταύτην προσονομάζομεν ἥλιον, οἱονεὶ εἴδωλον\nεἰδώλου.\nἘμπεδοκλῆς δύο ἡλίους· τὸν μὲν ἀρχέτυπον\nπῦρ ἐν τῷ ἑτέρῳ ἡμισφαιρίῳ τοῦ κόσμου, πεπληρωκὸς\nτὸ ἡμισφαίριον ἀεὶ καταντικρὺ τῆς ἀνταυγείας\nαὑτοῦ , τὸν δὲ φαινόμενον ἀνταύγειαν εἶναι, ἐν τῷ\nἑτέρῳ ἡμισφαιρίῳ , τῷ τοῦ ἀέρος τοῦ θερμομιγοῦς\nπεπληρωμένῳ , ἀπὸ κυκλοτεροῦς τῆς γῆς κατ᾿ ἀνάκλασιν\nἐγγιγνομένην εἰς τὸν ἥλιον τὸν κρυσταλλοειδῆ,\nσυμπεριελκομένην δὲ τῇ κινήσει τοῦ πυρίνου. ὡς δὲ\nβραχέως εἰρῆσθαι συντεμόντα, ἀνταύγειαν εἶναι τοῦ\nπερὶ τὴν γῆν πυρὸς τὸν ἥλιον.\nἘπίκουρος, γήινον πύκνωμα, κισσηροειδὲς,\nκαὶ σπογγοειδὲς ταῖς κατατρήσεσιν, ὑπὸ τοῦ πυρὸς\nἀνημμἐνον.”\n“Περὶ μεγέθους ἡλίου.\nἈναξίμανδρος τὸν μὲν ἥλιον ἴσον εἶναι τῇ γῇ,\nτὸν δὲ κύκλον ἀφ᾿ οὗ τὴν ἐκπνοὴν ἔχει , καὶ ὑφ᾿ οὖ\nφέρεται, ἑπτακαιεικοσαπλασίονα τῆς γῆς.\nἈναξαγόρας πολλαπλασίονα Πελοποννήσου.\nἩράκλειτος, εὖρος ποδὸς ἀνθρωπείου.\nἘπίκουρος πάλιν φησὶν ἐνδέχεσθαι τὰ προειρημένα\nπάντα· ἢ τηλικοῦτον ἡλίκος φαίνεται, ἢ\nμικρῷ μείζω , ἢ ἐλάττω.”\n“Περὶ σχήματος ἡλίου.\nἈναξιμένης πλατὺν ὡς πέταλον.\nἩράκλειτος, σκαφοειδῆ , ὑπόκυρτον.\nΟἱ Στωϊκοὶ σφαιροειδῆ ὡς τὸν κόσμον καὶ τὰ\nἄστρα.\nἘπίκουρος ἐνδέχεσθαι τὰ προειρημένα πάντα.”\nΤοιοῦτος μὲν αὐτοῖς ὁ μέγας τῶν κατ᾿ οὐρανὸν\nφαινομένων θεὸς ἥλιος. Μωσης δὲ καὶ τὰ Ἑβραίων\nλόγια οὐδὲν τούτων περιεργάζονται.\n“Περὶ σελήνης.\nἈναξίμανδρος κύκλον εἶναι ἐννεακαιδεκαπλασίονα\nτῆς γῆς, ὡς ἐπὶ τοῦ ἡλίου , πλήρη πυρὸς,\nἐκλείπειν δὲ κατὰ τὰς ἐπιστροφὰς τοῦ τροχοῦ. ὅμοιον\nδὲ εἶναι ἁρματείῳ τροχῷ, κοίλην ἔχοντα τὴν ἁψῖδα,\nκαὶ πυρὸς πλήρη, ἔχοντα μίαν ἐκπνοήν.\nΞενοφάνης νέφος εἶναι πεπιλημένον.\nΟἱ Στωϊκοὶ μικτὸν ἐκ πυρὸς καὶ ἀέρος.\nΠλάτων ἐκ πλείονος τοῦ γεώδους.\nἈναξαγόρας, Δημόκριτος, στερέωμα διάπυρον,\nἔχον ἐν ἑαυτῷ πεδία καὶ ὄρη καὶ φάραγγας.\nἩράκλειτος γῆν ὁμίχλῃ περιεχομένην\nΠυθαγόρας κατὰ τὸ πυροειδὲς σῶμα.\n“Περὶ μεγέθους σελήνης.\nΟἱ Στωϊκοὶ μείζονα τῆς γῆς ἀποφαίνονται, ὡς\nκαὶ τὸν ἥλιον.\nΠαρμενίδης ἴσον τῷ ἡλίῳ· καὶ γὰρ ἀπ’\nφωτίζεται.”\n“Περὶ σχήματος σελήνης.\nΟἱ Στωϊκοὶ σφαιροειδῆ εἶναι ὡς τὸν ἥλιον.\nἩράκλειτος σκαφοειδῆ.\nἘμπεδοκλῆς δισκοειδῆ. ἄλλοι κυλινδροειδῆ.”\n“Περὶ φωτισμοῦ σελήνης.\nἈναξίμανδρος ἴδιον αὐτὴν ἔχειν φῶς, ἀραιότερον\nδέ πως.\nἈντιφῶν ἰδίῳ φέγγει λάμπειν τὴν σελήνην·\nτὸ δ’ ὑποκρυπτόμενον περὶ αὐτὴν ὑπὸ τῆς προσβολῆς\nτοῦ ἡλίου ἀμαυροῦσθαι , πεφυκότος τοῦ ἰσχυροτέρου\nπυρὸς τὸ ἀσθενέστερον ἀμαυροῦν, ὃ δὴ συμβαίνειν\nκαὶ περὶ τὰ ἄλλα ἄστρα.\nΘαλῆς καὶ οἶ ἀπ’ αὐτοῦ ὑπὸ τοῦ ἡλίου φωτίζεσθαι\nτὴν σελήνην.\nἩράκλειτος τὸ αὐτὸ πεπονθέναι τὸν ἥλιον καὶ\nτὴν σελήνην· σκαφοειδεῖς γὰρ ὄντας τοῖς σχήμασι\nτοὺς ἀστέρας, δεχομένους τε τὰ ἀπὸ τῆς ὑγρὰς ἀναθυμιάσεως,\nθυμιάσεως, φωτίζεσθαι πρὸς τὴν φαντασίαν·\nμὲν τὸν ἥλιον , ἐν καθαρωτέρῳ γὰρ ἀέρι\nφέρεσθαι, τὴν δὲ σελήνην ἐν θολερῷ, διὰ τοῦτο καὶ\nἀμαυροτέραν φαίνεσθαι.”\n‟Τίς ἡ οὐσία τῶν πλανήτων ἄστρων καὶ\nἀπλανῶν.\nΘαλῆς γεώδη μὲν, ἔμπυρα δὲ τὰ ἄστρα.\nἘμπεδοκλῆς πύρινα, ἐκ τοῦ πυρώδους, ὅπερ\nὁ ἀὴρ ἐν ἑαυτῷ περιέχων ἐξανέθλιψε κατὰ τὴν πρώτην\nδιάκρισιν.\nἈναξαγόρας τὸν περικείμενον ἀέρα πύρινον\nμὲν εἷναι κατὰ τὴν οὐσίαν, τῇ δ’ εὐτονίᾳ τῆς περιδινήσεως\nἀναρπάσαντα πέτρους ἀπὸ τῆς γῆς καὶ\nκαταφλέξαντα, τούτους ἠστερικέναι.\nΔιογενὴς κισσηρώδη τὰ ἄστρα, διαπνοὰς\nαὐτὰ νομίζει τοῦ κόσμου. πάλιν δὲ ὁ αὐτὸς ἀφανεῖς\nμὲν λίθους, πίπτοντας δὲ πολλάκις ἐπὶ τὴν γῆν σβέννυσθαι,\nκαθάπερ τὸν ἐν Αἰγὸς Ποταμοῖς πυροειδῶς\nκατενεχθέντα ἀστέρα πέτρινον.\nἘμπεδοκλῆς τοὺς μὲν ἀπλανεῖς ἀστέρας συνδεδέσθαι\nτῷ κρυστάλλῳ, τοὺς δὲ πλανήτας ἀνεῖσθαι.\nΠλάτων’ ἐκ μὲν τοὐ πλείστου μέρους πυρίνους,\nμετέχοντας δὲ καὶ τῶν ἄλλων, κόλλης δίκην.\nΞενοφάνης ἐκ νεφῶν μὲν πεπυρωμένων, σβεννυμένους\nδὲ καθ’ ἑκάστην ἡμέραν ἀναζωπυρεῖν νύκτωρ,\nκαθάπερ τοὺς ἄνθρακας· τὰς γὰρ ἀνατολὰς\nκαὶ τὰς δύσεις ἐξάψεις εἶναι καὶ σβέσεις.\nἩρακλείδης δὲ καὶ οἶ Πυθαγόρειοι ἕκαστον\nτῶν ἀστέρων κόσμον ὑπάρχειν, γῆν περιέχοντα ἀέρα\nτε καὶ] αἰθέρα ἐν τῷ ἀπείρῳ. ταῦτα τὰ δόγματα ἐν\nτοῖς Ὀρφικοῖς ἐμφέρεται · κοσμοποιοῦσι γὰρ\nτῶν ἀστέρων.\nἘπίκουρος οὐδὲν ἀπογινώσκει τούτων, ἐχόμενος\nτοῦ ἐνδεχομένου.”\n“Περὶ σχήματος ἀστέρων.\nΟἱ Στωϊκοὶ σφαιρικοὺς τοὺς ἀστέρας, καθάπερ\nτὸν κόσμον καὶ ἥλιον καὶ σελήνην.\nΚλεάνθης κωνοειδεῖς.\nἈναξιμένης ἥλων δίκην καταπεπηγμένων τῷ\nκρυσταλλοειδεῖ. ἔνιοι δὲ πέταλα πύρινα εἶναι, ὥσπερ\nκρυσταλλοειδεῖ.\nΤοιαῦτα τοῖς θαυμαστοῖς φιλοσόφοις τὰ περὶ ὧν\nφασι φαινομένων θεῶν ἐξευρήματα. οἷα δὲ καὶ περὶ\nτοῦ παντὸς διειλήφασιν ἐκ τῆς αὐτῆς μάνθανε τοῦ\nΠλουτάρχου φωνῆς\n‟Πῶς συνέστη ὁ κόσμος.\nὁ τοίνυν κόσμος περικεκλασμένῳ σχήματι\nἐσχημάτισται ’τον τρόπον τοῦτον. τῶν ἀτόμων σωματων\nἀπρονόητον καὶ τυχαίαν ἐχόντων τὴν κίνησιν\nσυνεχῶς τε καὶ τάχιστα κινουμένων, εἰς ταὐτὸ πολλὰ\nσώματα συνηθροίσθη, καὶ διὰ τοῦτο ποικιλίαν ἔχοντα\nσχημάτων καὶ μεγεθῶν.\nἀθροιζομένων δὲ ἐν ταυτῷ\nτούτων, τὰ μὲν ὅσα μείζονα ἦν καὶ βαρύτατα πάντων\nὑπεκάθιζεν, ὅσα δὲ μικρὰ καὶ περιφερῆ καὶ\nλεῖα καὶ εὐολίσθητα, ταῦτα ἐξεθλίβετο κατὰ τὴν\nσύνοδον τῶν σωμάτων, εἴς τε τὸ μετέωρον ἀνεφέρετο.\nὡς οὖν ἐξέλιπε μὲν ἡ πληκτικὴ δύναμις\nμετεωρίζουσα, οὐκέτι δὲ ἦγεν ἡ πληγὴ πρὸς τὸ νετεωρον,\nἐκωλύετο δὲ ταῦτα φέρεσθαι κάτω , ἐπιέζετο\nπρὸς τοὺς τόπους τοὺς δυναμένους δέξασθαι. οὗτοι\nδὲ ἦσαν οἱ πέριξ.\nκαὶ πρὸς τούτους τὸ πλῆθος\nτῶν σωμάτων περιεκλᾶτο· περιπλεκόμενα δὲ ἀλλήλοις\nκατὰ τὴν περίκλασιν τὸν οὐρανὸν ἐγέννησε. τῆς\nδ’ αὐτῆς ἐχόμεναι φύσεως αἶ ἄτομοι, ποικίλαι οὖσαι,\nκαθὼς εἴρηται, πρὸς τὸ μετέωρον ἐξωθούμεναι, τὴν\n\n\nτῶν ἄστρων φύσιν ἀπετέλουν.\nτὸ δὲ πλῆθος τῶν\nἀναθυμιωμένων σωμάτων ἐπέπληττε τὸν ἀέρα καὶ\nτοῦτον ἐξέθλιβε. πνευματούμενος δὲ οὗτος κατὰ τὴν\nκίνησιν καὶ περιλαμβάνων τὰ ἄστρα συμπεριῆγεν\nαὐτὰ, καὶ τὴν νῦν περιφορὰν αὐτῶν μετέωρον ἐφύλαττε.\nκἄπειτα ἐκ μὲν τῶν ὑποκαθιζόντων ἐγενήθη\nἡ γῆ, ἐκ δὲ τῶν μετεωριζομένων ὁ οὐρανὸς, πῦρ,\nἀήρ.\nπολλῆς δὲ ὕλης ἔτι περιειλημμένης ἐν τῇ γῇ,\nπυκνουμένης δὲ ταύτης κατὰ τὰς ἀπὸ τῶν πνευμάτων\nπληγὰς καὶ τὰς ἀπὸ τῶν ἀστέρων αὔρας , προσεθλίβετο\nπᾶς ὁ μικρομερὴς σχηματισμὸς ταύτης καὶ\nτὴν ὑγρὰν φύσιν ἐγέννα.\nῥευστικῶς δ’ αὕτη δια-\nκειμένη κατεφέρετο πρὸς τοὺς κοίλους τόπους καὶ\nδυναμένους χωρῆσαί τε καὶ στέξαι· ἢ καθ’ ἑαυτὸ\nτὸ ὕδωρ ὑποστὰν ἐκοίλαινε τοὺς ὑποκειμένους τόπους.”\nΤοιαύτη καὶ ἡ θαυμάσιος αὐτῶν κοσμογονία.\nσυνῆπται δὲ τούτοις ἄλλη τις πλείστη λογομαχία, παν-\nτοίων πέρι προτάσεων ἀπορησάντων εἰ χρὴ τὸ πᾶν\nἕν ἢ πολλὰ ἡγεῖσθαι ’ καὶ εἰ ἕνα τὸν κόσμον ἣ πλείους\nκαὶ εἴτε ἔμψυχος οὗτος καὶ προνοίᾳ τυγχάνει\nθεοῦ διοικούμενος, εἴτε καὶ τἀναντία ’ καὶ εἰ ἄφθαρ-\nτος ἢ φθαρτός ’ καὶ πόθεν τρέφεται ’ καὶ ἀπὸ ποίου\nἤρξατο ὁ θεὸς κοσμοποιεῖν· περί τε τῆς τάξεως τοῦ\nκόσμου· καὶ τίς ἡ αἰτία τοῦ αὐτὸν ἐγκλιθῆναι· περί\nτε τοῦ ἐκτὸς τῆς τοῦ κόσμου περιφερείας· καὶ τίνα\nτὰ δεξιὰ καὶ τὰ ἀριστερὰ τοῦ κόσμου μέρη ’ περί τε\nοὐρανοῦ ’ καὶ πρὸς ἅπασι τούτοις περί τε δαιμόνων\nκαὶ ἡρώων ’ περί τε ὕλης καὶ περὶ ἰδεῶν ’ περὶ τῆς\nτοῦ παντὸς τάξεως· ἔτι μὴν περὶ τῆς τῶν ἄστρων\nφορᾶς τε καὶ κινήσεως· καὶ πρὸς τούτοις ὁπόθεν\nφωτίζονται οἱ ἀστέρες· καὶ περὶ τῶν καλουμένων\n\n\nΔιοσκούρων· περί τε ἐκλείψεως ἡλίου καὶ σελήνης·\nκαὶ περὶ ἐμφάσεως αὐτῆς· καὶ διὰ τί γεώδης φαίνεται·\nκαὶ περὶ τῶν ἀποστημάτων αὐτῆς· καὶ ἔτι\nπερὶ ἐνιαυτῶν.\nταῦτα δὲ πάντα διὰ μυρίων τοῖς\nπερὶ ὧν ὁ λόγος κατεσκευασμένα ἐπειδὴ τεμὼν ὁ\nΠλούταρχος ἐν ὀλίγοις συνεῖλεν, ἐπὶ ταὐτὸν ὁμοῦ\nσυναγαγὼν ἀποφάσεις καὶ τὰς διαφωνίας αὐτῶν,\nἡγοῦμαι καὶ ἡμῖν οὐκ ἄχρηστα γενήσεσθαι αὐτὰ παρατεθέντα\nεἰς τὴν εὔλογον αὐτῶν παραίτησιν. ὅτε γὰρ\nαὐτοὶ πρὸς σφάς αὐτοὺς ἐναντίοι κατὰ διάμετρον\nἔστησαν, μάχας τε καὶ πολέμους, πλέον δ’ οὐδὲν καθ’\nἑαυτῶν ἐξῆψαν, τὰ τῶν πέλας ἕκαστοι φιλοτιμίᾳ λόγων\nἀπελέγξαντες , πῶς οὐκ ἂν εἰκότως ἡμῖν ἀσφαλῆ τὴν\nπερὶ τούτων ἐποχὴν γεγονέναι πᾶς ὁστισοῦν ὁμολογήσειε;\nπροσθήσω δὲ ἑξῆς τοῖς εἰρημένοις ὅσα\nκαὶ περὶ τῶν προσγειοτέρων ἐπηπόρησαν· περὶ γῆς\nσχήματος, καὶ περὶ θέσεως καὶ ἐγκλίσεως αὐτῆς· καὶ\nἔτι περὶ θαλάσσης· ὡς ἂν εἰδείης ὅτι μὴ περὶ μόνων\nτῶν μετεώρων καὶ μεταρσίων οἶ γενναῖοι διέστησαν,\nἀλλ’ ὅτι καὶ ἐν τοῖς περιγείοις διαπεφωνήκασιν.\nἴνα δὲ τῶν σοφῶν ἔτι μᾶλλον τὴν σοφίαν ἀποθαυμάσῃς,\nπροσθήσω καὶ ὅσα περὶ ψυχῆς καὶ τοῦ ἐν\nαὐτῇ ἡγεμονικοῦ διεμαχήσαντο, οὐδὲ σφᾶς αὐτοὺς\nἐπιγνῶναι οἵας εἶεν φύσεως δεδυνημένοι. ἀλλὰ γὰρ\nἀνίωμεν ἐπὶ τὰ πρῶτα τῶν εἰρημένων.\n‟Εἰ ἔν τὸ πάν.\nΟἱ μὲν οὑν ἀπὸ τῆς Στοὰς ἕνα κόσμον ἀπεφή-\nναντο, ὃν δὴ καὶ τὸ πὰν ἔφασαν εἷναι καὶ τὰ σωμα-\nτικά.\nἘμπεδοκλῆς δὲ κόσμον ἴνα, οὐ μέντοι τὸ πᾶν\nεἶναι τὸν κόσμον, ἀλλ’ ὀλίγον τι τοῦ παντὸς μέρος,\nτὸ δὲ λοιπὸν ἀργὴν ὕλην.\nΠλάτων’ δὲ τεκμαίρεται τὸ δοκοῦν, ὅτι εἷς ὁ\nκόσμος καὶ ἓν τὸ πὰν ἐκ τριῶν· ἐκ τοῦ μὴ ἔσεσθαι\nτέλειον, ἐὰν μὴ πάντα ἐμπεριέχῃ· ἐκ τοῦ μὴ ἔσεσθαι\nὅμοιον τῷ παραδείγματι, ἐὰν μὴ μονογενὴς ᾖ· ἐκ τοῦ\nμὴ ἔσεσθαι ἄφθαρτον , ἐάν τι ἐξωτέρω αὐτοῦ ᾗ.\nπρὸς δὲ τὸν Πλάτωνα λεκτέον ὅτι οὐ τέλειος ὁ κόσμος,\nοὐδὲ γὰρ τὰ πάντα περιέχει· καὶ γὰρ ὁ ἄνθρωπός\nἐστι τέλειος, ἀλλ’ οὐ πάντα περιέχει· καὶ πολλὰ\nπαραδείγματά ἐστιν, ὥσπερ ἐπ’ ἀνδριάντων καὶ\nοἰκιῶν καὶ ζωγραφιῶν· πῶς δὲ τέλειος, εἴπερ\nτι αὐτοῦ περιδινεῖσθαι δύναται; ἄφθαρτος δὲ\nοὐκ ἔστιν, οὐδὲ δύναται εἶναι, γεννητὸς ὤν.\nΜητρόδωρος δέ φησιν ἄτοπον εἶναι ἐν μεγάλῳ\nπεδίῳ ἔνα στάχυν γεννηθῆναι καὶ ἴνα κόσμον ἐν\nτῷ ἀπείρῳ. ὅτι δὲ ἄπειρος κατὰ τὸ πλῆθος δῆλον\nἐκ τοῦ ἄπειρα τὰ αἴτια εἶναι. εἰ γὰρ ὁ μὲν κόσμος\nπεπερασμένος, τὰ δὲ αἴτια πάντα ἄπειρα, ἐξ ὧν ὁ\nκόσμος γέγονεν,] ἀνάγκη ἀπείρους εἶναι. ὅπου γὰρ\nτὰ πάντα γέγονεν αἴτια, ἐκεῖ καὶ ἀποτελέσματα. αἴτια\nδὲ ἤτοι αἶ ἄτομοι, ἢ τὰ στοιχεῖα.”\n‟Εἰ ἔμψυχος ὁ κόσμος καὶ προνοίᾳ\nδιοικούμενος.\n[Οἱ μὲν ἄλλοι πάντες ἔμψυχον καὶ\nδιοικούμενον.]\nΔημόκριτος δὲ] καὶ Ἐπίκουρος, καὶ\nἄτομα εἰσηγοῦνται καὶ τὸ κενὸν, οὔτ’ ἔμψυχον οὔτε\nπρονοίᾳ διοικεῖσθαι , φύσει δέ τινι ἀλόγῳ.\nἈριστοτέλης οὔτ’ ἔμψυχον ὅλον δι’ ὅλων, οὔτε\nμὴν αἰσθητικὸν,] οὔτε λογικὸν, οὔτε νοερὸν, οὔτε\nπρονοίᾳ διοικούμενον. τὰ μὲν γὰρ οὐράνια τούτων\nπάντων κοινωνεῖν—σφαίρας γὰρ περιέχειν ἐμψύχους\nκαὶ ζωτικάς—τὰ δὲ περίγεια μηδενὸς αὐτῶν· τῆς δ’\nεὐταξίας κατὰ συμβεβηκὸς, οὐ προηγουμένως\nμετέχειν.\n‟Εἰ ἄφθαρτος ὁ κόσμος.\nΠυθαγόρας τε καὶ Πλάτων καὶ οἶ Στωϊκοὶ γεννητὸνὑπὸ\nθεοῦ τὸν κόσμον· καὶ φθαρτὸν μὲν, ὅσον ἐπὶ\nτῇ φύσει — αἰσθητὸν γὰρ εἶναι, διότι σωματικόν —\nοὐ μὴν φθαρησόμενόν γε, προνοίᾳ καὶ συνοχῇ θεοῦ.\nἘπίκουρος φθαρτὸν , ὅτι γεννητὸν, ὡς ζῷον,\nὡς φυτὸν.\nΞενοφάνης ἀγέννητον καὶ ἀίδιον καὶ ἄφθαρτον\nκόσμον.\nἈριστοτέλης τὸ ὑπὸ τὴν σελήνην τοῦ κόσμου\nμέρος παθητὸν, ἐν ᾧ καὶ τὰ περίγεια κηραίνεται.”\n‟Πόθεν τρέφεται ὁ κόσμος.\nἈριστοτέλης, εἰ τρέφεται ὁ κόσμος, καὶ φθαρήσεται·\nἀλλὰ μὴν οὐδεμιᾶς ἐπιδέεται τροφῆς· διὰ\nτοῦτο καὶ ἀίδιος.\nΠλάτων, αὐτὸν αὑτῷ τὸν κόσμον ἐκ τοῦ φθίνοντος\nκατὰ μεταβολὴν τὸ τρέφον παρέχεσθαι.\nΦιλόλαος, διττὴν εἷναι τὴν φθορὰν, τοτὲ\nμὲν ἐξ οὐρανοῦ πυρὸς ῥυέντος, τοτὲ δὲ ἐξ ὕδατος\nσεληνιακοῦ περιστροφῇ τοῦ ἀέρος ἀποχυθέντος· καὶ\nτούτων εἶναι τὰς ἀναθυμιάσεις τροφὰς τοῦ κόσ-\nμου.”\n\"'Απὸ ποίου πρώτου ἤρξατο ὁ θεὸς\nκοσμοποιεῖν.\nΟἶ’ φυσικοὶ ἀπὸ γῆς ἄρξασθαί φασι τὴν γένεσιν\nτοῦ κόσμου, καθάπερ ἀπὸ κέντρου ’ ἀρχὴ δὲ σφαίρας\nτὸ κέντρον.\nΠυθαγόρας ἀπὸ πυρὸς καὶ τοῦ πέμπτου στοιχειου.\nἘμπεδοκλῆς τὸν μὲν αἰθέρα πρῶτον διακρι-\nθῆναι, δεύτερον δὲ τὸ πῦρ, ἐφ’ ᾦ τὴν γῆν , ἐξ ἧς\nἄγαν περισφιγγομένης τῇ ῥύμῃ τῆς σφαίρας ἀναβλὺσαι\nτὸ ὕδωρ , ἐξ οὗ θυμιαθῆναι τὸν ἀέρα· καὶ γενέ-\nσθαι τὸν μὲν οὐρανὸν ἐκ τοῦ αἰθέρος , τὸν δὲ ἥλιον\nἐκ τοῦ πυρός ’ πιληθῆναι δὲ ἐκ τῶν ἄλλων τὰ περίγεια.\nΠλάτων’ ὁρατὸν τὸν κόσμον γεγονέναι πρὸς\nπαράδειγμα τοῦ νοητοῦ κόσμου ’ τοῦ δὲ ὁρατοῦ προτέραν\nμὲν τὴν ψυχὴν , μετὰ δὲ ταύτην τὸ σωματοειθὲς,\nτὸ ἐκ πυρὸς μὲν καὶ γῆς πρῶτον, ὕδατος δὲ καὶ\nἀέρος δεύτερον.\nΠυθαγόρας πέντε σχημάτων ὄντων στερεῶν,\nἅπερ καλεῖται καὶ μαθηματικὰ, ἐκ μὲν τοῦ κύβου\nφησὶ γεγονέναι τὴν γῆν· ἐκ δὲ τῆς πυραμίδος τὸ\nπῦρ ’ ἐκ δὲ τοῦ ὀκταέδρου τὸν ἀέρα ’ ἐκ δὲ τοῦ εἰκοσαέθρου\nτὸ ὕδωρ ’ ἐκ δὲ τοῦ δωδεκαέδρου τὴν τοῦ\nπαντὸς σφαῖραν.\nΠλάτων’ δὲ καὶ ἐν τούτοις πυθαγορίζει.”\n“Περὶ τάξεως κόσμου.\nΠαρμενίδης στεφάνας εἶναι περιπεπλεγμένας ἐπ’\nἀλλήλαις , τὴν μὲν ἐκ τοῦ ἀραιοῦ, τὴν δὲ ἐκ τοῦ πυ-\nκνοῦ· μικτὰς δὲ ἄλλας ἐκ φωτὸς καὶ σκότους μεταξὺ\nτούτων· καὶ τὸ περιέχον δὲ πάσας τοίχου δίκην στε-\nρεὸν ὑπάρχον.\nΛεύκιππος καὶ Δημόκριτος χιτῶνα κύκλῳ καὶ\nὑμένα περιτείνουσι τῷ κόσμῳ.\nἘπίκουρος ἐνίων μὲν κόσμων ἀραιὸν τὸ πέρας,\nἔνια δὲ πυκνά· καὶ τούτων τὰ μέν τινα κινούμενα, τὰ\nδὲ ἀκίνητα.\nΠλάτων’ πῦρ πρῶτον , εἶτα αἰθέρα, μεθ’ ὃν\nἀέρα, ἐφ’ ᾧ ὕδωρ , τελευταίαν δὲ γῆν· ἐνίοτε δὲ τὸν\nαἰθέρα συνάπτει τῷ πυρί.\nἈριστοτέλης πρῶτον μὲν αἰθέρα ἀπαθῆ , πέμπτον\nδὲ σῶμα· μεθ’ ὃν παθητὰ , πῦρ, ἀέρα, ὕδωρ,\nτελευταίαν δὲ γῆν. τούτων δὲ τοῖς μὲν οὐρανίοις\nἀποδεδόσθαι τὴν κυκλικὴν κίνησιν· τῶν δ’ ὑπ’\nτεταγμένων τοῖς μὲν κούφοις τὴν ἄνω, τοῖς\nδὲ βαρέσι τὴν κάτω.\nἘμπεδοκλῆς μὴ διὰ παντὸς ἑστῶτας εἶναι,\nμηδὲ ὡρισμένους τοὺς τόπους τῶν στοιχείων , ἀλλὰ\nπάντα πως ἀλλήλων μεταλαμβάνειν.”\n‟Τίς ἡ αἰτία τοῦ τὸν κόσμον ἐγκλιθῆναι.\nΔιογένης, Ἀναξαγόρας, μετὰ τὸ συστῆναι τὸν\nκόσμον καὶ τὰ ζῷα ἐκ τῆς γῆς ἐξαγαγεῖν ἐγκλιθηναί\nπως τὸν κόσμον ἐκ τοῦ αὐτομάτου εἰς τὸ μεσημβρινὸν\nαὐτοῦ μέρος, ἴσως ὑπὸ προνοίας, ἵνα τὰ μὲν\nἀοίκητα γένηται, τὰ δὲ οἰκητὰ μέρη τοῦ κόσμου, κατὰ\nψῦξιν καὶ ἐκπύρωσιν καὶ εὐκρασίαν.\nἘμπεδοκλῆς, τοῦ ἀέρος εἴξαντος τῇ τοῦ ἡλίου\nὁρμῇ, ἐπικλιθῆναι τἀς ἄρκτους καὶ τὰ βόρεια ὑψωθῆναι,\nτὰ δὲ νότια ταπεινωθῆναι, καθὸ καὶ τὸν ὅλον\nκόσμον.”\n‟Περὶ τοῦ ἐκτὸς τοῦ κόσμου, εἰ ἔστι κενόν.\nΟἱ μὲν ἀπὸ Πυθαγόρου, ἐκτὸς εἷναι τοῦ κόσμου\nκενὸν, εἰς ὃ ἀναπνεῖ ὁ κόσμος, καὶ ἐξ οὗ.\nΟἱ δὲ Στωϊκοὶ, εἰς ὃ καὶ τῇ ἐκπυρώσει ἀναλύεται,\nἄπειρον.\nΠοσειδώνιος οὐκ ἄπειρον, ἀλλ’ ὅσον αὔταρκες\nεἰς τὴν διάλυσιν, ἐν τῷ πρώτῳ περὶ κενοῦ.]\nΠλάτων’, Ἀριστοτέλης, μήτ’ ἐκτὸς τοῦ κόσμου\nδιάκενον εἶναι μήτ’ ἐντός.”\n‟Τίνα δεξιὰ τοῦ κόσμου καὶ τίνα ἀριστερά.\nΠυθαγόρας, Πλάτων’, Ἀριστοτέλης δεξιὰ τοῦ κόσμου\nτὰ ἀνατολικὰ μέρη, ἀφ’ ὧν ἡ ἀρχὴ τῆς κινήσεως,\nἀριστερὰ δὲ τὰ δυτικά.\nἘμπεδοκλῆς, δεξιὰ μὲν τὰ κατὰ τὸν θερινὸν\nτροπικὸν , ἀριστερὰ δὲ τὰ κατὰ τὸν χειμερινόν.\n‟Περὶ οὐρανοῦ, τίς ἡ τούτου\nἈναξιμένης τὴν περιφορὰν τῆς ἔξωθεν ζώνης\nεἶναι.\nἘμπεδοκλῆς στερέμνιον εἶναι τὸν οὐρανὸν, ἐξ\nἀέρος συμπαγέντος ὑπὸ τοῦ πυρὸς κρυσταλλοειδῶς,\nτὸ πυρῶδες καὶ ἀερῶδες ἐν ἑκατέρῳ τῶν ἡμισφαιρίων\nπεριέχοντα.\nἈριστοτέλης ἐκ πέμπτου σώματος, ἢ ἐκ θερμοῦ\nκαὶ ψυχροῦ μίγματος.”\n“Περὶ δαιμόνων καὶ ἡρώων.\nΠαρακειμένως δὲ τῷ περὶ θεῶν λόγῳ τὸν περὶ\nδαιμόνων καὶ ἡρώων ἱστορητέον.\nΘαλῆς, Πυθαγόρας, Πλάτων’, οἱ Στωϊκοὶ,\nδαίμονας ὑπάρχειν οὐσίας ψυχικάς· εἶναι δὲ καὶ\nἥρωας τὰς κεχωρισμένας ψυχὰς τῶν σωμάτων· καὶ\nἀγαθοὺς μὲν τὰς ἀγαθὰς; κακοὺς δὲ τὰς φαύλας.\nἘπίκουρος δὲ οὐδὲν τούτων ἐγκρίνει.”\n“Περὶ ὕλης.\nὝλη ἐστὶ τὸ ὑποκείμενον γενέσει καὶ φθορᾷ καὶ\nταῖς ἄλλαις μεταβολαῖς.\nΟἶ’ ἀπὸ Θαλέω καὶ Πυθαγόρα καὶ οἶ Στωϊκοὶ\nτρεπτὴν καὶ ἀλλοιωτὴν καὶ ῥευστὴν ὅλην δι’ ὅλων\nτὴν ὕλην.\nΟἱ ἀπὸ Δημοκρίτου, ἀπαθῆ τὰ πρῶτα, τὴν\nἄτομον καὶ τὸ κενὸν καὶ τὸ ἀσώματον.\nἈριστοτέλης καὶ Πλάτων’ τὴν ὕλην σωματοειδῆ,\nἄμορφον, ἀνείδεον, ἀσχημάτιστον, ἄποιον μὲν\nὅσον ἐπὶ τῇ ἰδίᾳ φύσει, δεξαμενὴν δὲ τῶν εἰδῶν,\nοἶον τιθήνην καὶ ἐκμαγεῖον καὶ μητέρα γενέσθαι. οἶ\nδὲ ὕδωρ λέγοντες, πῦρ, ἢ ἀέρα, ἢ γῆν τὴν ὕλην,\nοὐκέτι ἄμορφον αὐτὴν λέγουσιν, ἀλλὰ σῶμα· οἱ δὲ\nτὰ ἀμερῆ, καὶ τὰς ἀτόμους, ἄμορφον.”\n“Περὶ ἰδέας.\nἸδέα δέ ἐστιν οὐσία ἀσώματος, αὐτὴ μὲν ὑφε-\nστῶσα καὶ καθ’ ἑαυτὴν, εἰκονίζουσα δὲ τὰς ἀμόρφους\nὕλας καὶ αἰτία γιγνομένη τῆς τούτων δείξεως.\nΣωκράτης καὶ Πλάτων’ χωριστὰς τῆς ὕλης οὐσίας\nτὰς ἰδέας ὑπολαμβάνουσιν, ἐν τοῖς νοήμασι καὶ ἐν\nταῖς φαντασίαις τοῦ θεοῦ, τουτέστι τοῦ νοῦ, ὑφεστώσας.\nἈριστοτέλης εἴδη μὲν ἀπέλιπε καὶ ἰδέας, οὐ\nμὴν κεχωρισμένας τῆς ὕλης , ἔξω γεγονὼς τοῦ ὑπὸ\nτοῦ θεοῦ.\nΟἶ’ ἀπὸ Ζήνωνος Στωϊκοὶ ἐννοήματα\nτὰς ἰδέας.”\n‟Περὶ τάξεως\nΞενοκράτης κατὰ μίαν ἐπιφάνειαν οἴεται κίνει\nσθαι τοὺς ἀστέρας.\nΟἱ ἄλλοι Στωϊκοὶ πρὸ τῶν ἑτέρων τοὺς ἑτέρους,\nἐν ὕψει καὶ βάθει.\nΔημόκριτος τὰ μὲν ἀπλανῆ πρῶτον, μετὰ δὲ\nταῦτα τοὺς πλάνητας, ἐφ’ οἷς ἥλιον , Φωσφόρον,\nσελήνην.\nΠλάτων’ μετὰ τὴν τῶν ἀπλανῶν θέσιν πρῶτον\nΦαίνοντα λεγόμενον , τὸν τοῦ Κρόνου· δεύτερον\nΦαέθοντα , τὸν τοῦ Δῖός· τρίτον Πυρόεντα , τὸν τοῦ\nἌρεως· τέταρτον Ἑωσφόρον, τὸν τῆς Ἀφροδίτης·\nπέμπτον Στίλβοντα, τὸν τοῦ Ἑρμοῦ· ἕκτον ἥλιον·\nἕβδομον σελήνην.\nΤῶν μαθηματικῶν τινὲς μὲν ὡς Πλάτων’, τινὲς\nδὲ μέσον πάντων τὸν ἥλιον.\nἈναξίμανδρος καὶ Μητρόδωρος ὁ Χῖος καὶ\nΚράτης ἀνωτάτω μὲν πάντων τὸν ἥλιον τετάχθαι·\nμετ’ αὐτὸν τὴν σελήνην· ὑπὸ δὲ αὐτοὺς τὰ ἀπλανῆ\nτῶν ἄστρων καὶ τοὺς πλάνητας.”\n‟Περὶ τῆς τῶν ἄστρων φορᾶς καὶ κινήσεως.\nἈναξαγόρας, Δημόκριτος, Κλεάνθης, ἀπ’ ἀνατολῶν\nἐπὶ δυσμὰς φέρεσθαι πάντας τοὺς ἀστέρας.\nἈλκμαίων καὶ οἶ μαθηματικοὶ τοὺς πλάνητας\nτοῖς ἀπλανέσιν ἐναντίους· ἀπὸ γὰρ δυσμῶν ἐπ’\nἀντιφέρεσθαι.\nἈναξίμανδρος ὑπὸ τῶν κύκλων καὶ τῶν σφαιρῶν,\nἐφ’ ὧν ἕκαστος βέβηκε, φέρεσθαι.\nἈναξιμένης οὐχ ὑπὸ γῆν, περὶ αὐτὴν δὲ στρέφεσθαι\nτοὺς ἀστέρας.\nΠλάτων’ καὶ οἱ μαθηματικοὶ ἰσοδρόμους εἶναι\nτὸν ἥλιον, τὸν Φωσφόρον, τὸν Στίλβοντα.”\n‟Πόθεν φωτίζονται οἱ ἀστέρες.\nΜητρόδωρος ἅπαντας τοὺς ἀπλανεῖς ἀστέρας ὑπὸ\nτοῦ ἡλίου καταλάμπεσθαι.\nἩράκλειτος καὶ οἶ Στωϊκοὶ τρέφεσθαι τοὺς\nἀστέρας ἐκ τῆς ἐπιγείου ἀναθυμιάσεως.\nἈριστοτέλης μὴ δεῖσθαι τὰ οὐράνια τροφῆς·\nοὐ γὰρ φθαρτὰ, ἀλλ’ ἀίδια.\nΠλάτων’ κοινῶς τὸν κόσμον ὅλον καὶ τὰ ἄστρα\nἔξ αὐτοῦ τρέφεσθαι.”\n‟Περὶ τῶν καλουμένων Διοσκούρων.\nΞενοφάνης τοὺς ἐπὶ τῶν πλοίων φαινομένους\nοἷον ἀστέρας νεφέλια εἶναι κατὰ τὴν ποιὰν κίνησιν\nπαραλάμποντα.\nΜητρόδωρος τῶν ὁρώντων ὀφθαλμῶν μετὰ\nδέους καὶ καταπλήξεως εἶναι στιλβηδόνας.”\n“Περὶ ἐκλείψεως ἡλίου.\nΘαλῆς πρῶτος ἔφη ἐκλείπειν τὸν ἥλιον τῆς αελήνης\nαὐτὸν ὑπερχομένης κατὰ κάθετον, οὔσης φύσει\nγεώδους· βλέπεσθαι δὲ τοῦτο κατοπτρικῶς ὑποτιθεμένην\nτῷ δίσκῳ.\nἈναξίμανδρος τοῦ στομίου τῆς τοῦ πυρὸς διεκπνοης\nἀποκλειομένου.\nἩράκλειτος κατὰ τὴν τοῦ σκαφοειδοῦς στροφὴν,\nὥστε τὸ μὲν κοῖλον ἄνω γίνεσθαι, τὸ δὲ κυρτὸν\nκάτω πρὸς τὴν ἡμετέραν ὄψιν.\nΞενοφάνης κατὰ σβέσιν· ἕτερον δὲ πάλιν πρὸς\nταῖς ἀνατολαῖς γίγνεσθαι. παριστόρηκε δὲ καὶ ἔκλει-\n\n\n\nψιν ἡλίου ἐφ’ ὅλον τὸν μῆνα, καὶ πάλιν ἔκλειψιν\nἐντελῆ, ὥστε τὴν ἡμέραν νύκτα φανῆναι.\nἜνιοι πύκνωμα τῶν ἀοράτων ἐπερχομένων τῷ\nδίσκῳ νεφῶν.\nἈρίσταρχος τὸν ἥλιον ἵστησι μετὰ τῶν ἀπλανῶν,\nτὴν δὲ σελήνην κινεῖ περὶ τὸν ἡλιακὸν κύκλον,\nκαὶ κατὰ ταύτας τἀς ἐγκλίσεις σκιάζεσθαι τὸν δίσκον.\nΞενοφάνης πολλοὺς ἡλίους τἶναι καὶ σελήνας,\nκατὰ τὰ κλίματα τῆς γῆς, καὶ ἀποτομὰς, καὶ ζώνας·\nκατά τινα δὲ καιρὸν ἐμπίπτειν τὸν δίσκον εἴς τινα\nἀποτομὴν τῆς γῆς οὐκ οἰκουμένης ὑφ’ ἡμῶν, καὶ οὕτως\nὥσπερ κενεμβατοῦντα ἔκλειψιν ὑποφαίνειν. ὁ δ’\nαὐτὸς τὸν ἥλιον μὲν εἰς ἄπειρον προϊέναι, δοκεῖν\nκυκλεῖσθαι διὰ τὴν ἀπόστασιν.”\n‟Περὶ ἐκλείψεως σελήνης.\nἈναξίμανδρος τοὐ στομίου τοῦ περὶ τὸν τροχὸν\nἐπιφραττομένου.\nΒηρωσσὸς κατὰ τὴν πρὸς ἡμὰς ἐπιστροφὴν τοῦ\nἀπυρώτου μέρους.\nἩράκλειτος κατὰ τὴν τοῦ σκαφοειδοῦς στροφήν.\nΤῶν Πυθαγορείων τινὲς ἀνταύγειαν καὶ ἐπίφραξιν\nγῆς, ἢ τῆς ἀντίχθονος· οἱ δὲ νεώτεροι, κατ’\nἐπινέμησιν φλογὸς κατὰ μικρὸν ἐξαπτομένης τεταγμένως\nἴως ἂν τὴν τελείαν πανσέληνον ἀποδῷ , καὶ\nπάλιν ἀναλόγως μειουμένης μέχρι τῆς συνόδου, καθ’\nἣν τελέως σβέννυται.\nΠλάτων, Ἀριστοτέλης, οἱ Στωϊκοὶ καὶ μαθηματικοὶ\nσυμφωνοῦσι τὰς μὲν μηνιαίους ἀποκρύψεις\nσυνοδεύουσαν αὐτὴν ἡλίῳ καὶ συμπεριλαμπομένην\n\n\n\nποιεῖσθαι· τὰς δὲ ἐκλείψεις, εἰς τὸ σκίασμα τῆς γῆς\nἐμπίπτουσαν μεταξὺ ἀμφοτέρων τῶν ἀστέρων γινο-\nμένης , μᾶλλον δὲ τῆς σελήνης ἀντιφραττομένης.”\n\" Περὶ ἐμφάσεως αὐτῆς, καὶ διὰ τί γεώδης\nφαίνεται.\nΟἱ Πυθαγόρειοι γεώδη φαίνεσθαι τὴν σελήνην\nδιὰ τὸ περιοικεῖσθαι αὐτὴν καθάπερ τὴν παρ’ ἡμίν\nγῆν μείζοσι ζῴοις καὶ φυτοῖς καλλίοσιν. εἶναι γὰρ\nπεντεκαιδεκαπλασίονα τὰ ἐπ’ αὐτῆς ζῷα, μηδὲν σωματικὶν\nἀποκρίνοντα· καὶ τὴν ἡμέραν τοσαύτην τῷ\nμήκει.\nἈναξαγόρας ἀνωμαλότητα διὰ τοῦ συγκρίμα-\nτος, διὰ τὸ ψυχροειδὲς ἅμα καὶ γεῶδες· παραμεμιχθαι\nγὰρ τῷ πυροειδεῖ τὸ ζοφῶδες · ὅθεν καὶ ψευθοφαῆ\nλέγεσθαι τὸν ἀστέρα.\nΟἱ Στωϊκοὶ, διὰ τὸ ἀερομιγὲς τῆς οὐσίας, μὴ\nεἶναι αὐτῆς ἀκήρατον τὸ σύγκριμα.”\nΠερὶ τῶν ἀποστημάτων αὐτῆς.\nἘμπεδοκλῆς διπλάσιον ἀπέχειν τὴν σελήνην ἀπὸ\nτοῦ ἡλίου ἤπερ ἀπὸ τῆς γῆς.\nΟἱ ἀπὸ τῶν μαθηματικῶν ὀκτωκαιθεκαπλάσιον.\nἘρατοσθένης , τὸν ἥλιον ἀπέχειν ἀπὸ τῆς γῆς\nσταδίων μυριάδας τετρακοσίας καὶ ὀκτακισμυρίας, τὴν\nδὲ σελήνην ἀπέχειν τῆς γῆς μυριάδας ὄη σταδίων.”\nΠέρι ἐνιαυτῶν.\nΕνιαυτός ἐστι Κρόνου μὲν ἐνιαυτῶν περίοδος λ΄ ·\nΔῖός δὲ δώδεκα, Ἄρεως δὲ δυεῖν, ἡλίου δὲ ιβ΄ μῆνες·\nοἶ δ’ αὐτοὶ Ἑρμοῦ καὶ Ἀφροδίτης· ἰσόδρομοι\n\n\nγάρ. σελήνης δὲ ἡμέραι λ΄ . οὗτος γὰρ ὁ τέλειος μ’\nἀπὸ φάσεως εἰς σύνοδον.\nΤὸν δὲ μέγαν ἐνιαυτὸν οἶ μὲν ἐν τῇ ὀκταετηρίθι\nτίθενται· οἷ δὲ ἐν τῇ ἐννεακαιδεκαετηρίδι· οἱ\nδὲ ἐν τοῖς ’ξ ἑνὸς δέουσιν. Ἡράκλειτος, ἐκ μυρίων\nὀκτακισχιλίων ἡλιακῶν. Διογενὴς, ἐκ πέντε καὶ ἑξήκοντα\nκαὶ τριακασίων ἐνιαυτῶν τοσούτων, ὅσων κατὰ\nἩράκλειτον ὁ ἐνιαυτός· ἄλλοι δὲ διὰ ψοζ΄.”\nΚαὶ περὶ μὲν τῶν οὐρανίων καὶ μεταρσίων\nτοσαῦτα τοῖς δεδηλωμένοις πρὸς ἀλλήλους διεστασίασται.\nθέα δὲ καὶ τὰ περὶ γῆς.\n‟Περὶ γῆς.\nΘαλῆς καὶ οἱ ἀπ’ αὐτοῦ μίαν εἶναι τὴν γῆν.\nἹκέτης ὁ Πυθαγόρειος δύο, ταύτην καὶ τὴν\nἀντίχθονα.\nΟἱ Στωϊκοὶ, τὴν γῆν μίαν καὶ πεπερασμένην.\nΞενοφάνης ἐκ τοῦ κατωτέρου μέρους εἰς ἄπειρον\nἐρριζῶσθαι, ἐξ ἀέρος δὲ καὶ πυρὸς συμπαγῆναι.\nΜητρόδωρος τὴν μὲν γῆν ὑπόστασιν εἶναι καὶ\nτρύγα τοῦ ὕδατος, τὸν δὲ ἥλιον τοῦ ἀέρος.”\n“Περὶ σχήματος γῆς.\nΘαλῆς καὶ οἱ Στωϊκοὶ, σφαιροειδῆ τὴν γῆν.\nἈναξίμανδρος λίθῳ κίονι προσφερῆ τῶν ἐπι-\nπέδων.\nἈναξιμένης τραπεζοειδῆ.\nΛεύκιππος τυμπανοειδῆ.\nΔημόκριτος δισκοειδῆ τῷ πλάτει, κοίλην δὲ\nτῷ μέσῳ.”\n“Περὶ θέσεως τῆς γῆς.\nΟἶ’ ἀπὸ Θαλέω τὴν γῆν μέσην.\nΞενοφάνης πρώτην, εἰς ἄπειρον γὰρ ἐρρι-\nζῶσθαι.\nΦιλόλαος ὁ Πυθαγόρειος τὸ μὲν πῦρ μέσον·\nτοῦτο γὰρ εἷναι τοῦ παντὸς ἑστίαν· δευτέραν δὲ τὴν\nἀντίχθονα· τρίτην δὲ ἣν οἰκοῦμεν γῆν , ἐξ ἐναντίας\nκειμένην τε καὶ περιφερομένην τῇ ἀντίχθονι· παρ’\nὁ καὶ μὴ ὁρᾶσθαι ὑπὸ τῶν ἐν τῇδε τοὺς ἐν ἐκείνῃ.\nΠαρμενίδης πρῶτος ἀφώρισε τῆς γῆς τοὺς οἰκουμένονς\nτόπους ὑπὸ ταῖς δυσὶ ζώναις ταῖς τροπικαῖς.\n‟Περὶ κινήσεως γῆς.\nΟἶ’ μὲν ἄλλοι μένειν τὴν γῆν.\nΦιλόλαος δὲ ὁ Πυθαγόρειος , κύκλῳ περιφέρερθαι\nπερὶ τὸ πῦρ κατὰ κύκλου λοξοῦ , ὁμοιοτρόπως\nἡλίῳ καὶ σελήνῃ.\nἩρακλείδης ὁ Ποντικὸς καὶ Ἔκφαντος ὁ Πυθαγόρειος\nκινοῦσι μὲν τὴν γῆν , οὐ μὴν μεταβατικῶς,\nἀλλὰ τρεπτικῶς, τροχοῦ δίκην ἐν ἄξονι στρεφομένην,\nἀπὸ δυσμῶν ἐπ’ ἀνατολὰς, περὶ τὸ ἴδιον\nαὐτῆς κέντρον.\nΔημόκριτος κατ’ ἀρχὰς μὲν πλάζεσθαι τὴν γῆν\nδιά τε μικρότητα καὶ κουφότητα, πυκνωθεῖσαν δὲ\nτῷ χρόνῳ καὶ βαρυνθεῖσαν καταστῆναι.”\nΤούτων καὶ περὶ γῆς διαπεφωνημένων τοῖς γενναίοις\nἄκουε καὶ τῶν περὶ θαλάσσης.\n“Περὶ θαλάσσης, πῶς συνέστη καὶ πῶς\nἐστι πικρά.\nἈναξίμανδρος τὴν θάλασσάν φησιν εἷναι τῆς\n\n\n\nπρώτης ὑγρασίας λείψανον· ἧς τὸ μὲν πλεῖον μέρος\nἀνεξήρανε τὸ πῦρ, τὸ δὲ ὑπολειφθὲν διὰ τὴν ἔκκαυσιν\nμετέβαλεν.\nἈναξαγόρας τοῦ κατ᾿ ἀρχὰς λιμνάζοντος ὑγροῦ\nπερικαέντος ὑπό τῆς ἡλιακῆς πεοιφορᾶς, καὶ τοῦ λιπαοῦ\nλοιπὸν ὑποστῆναι. εἰς ἁλυκίδα καὶ πικρίαν τὸ\nλοιπὸν Ἐμπεδοκλῆς.\nἘμπεδοκλῆς ἱδρῶτα τῆς γῆς ἐκκαιομένης ὑπὸ\nτοῦ ἡλίου, διὰ τὴν ἐπὶ τὸ πλεῖον πίλησιν.\nἈντιφῶν ἱδρῶτα τοῦ θερμοῦ, ἐξ οὗ τὸ περιληφθὲν\nὑγρὸν ἀπεκρίθη , τῷ καθεψηθῆναι παραλυκίσασα,\nὅπερ ἐπὶ παντὸς ἱδρῶτος συμβαίνει.\nΜητρόδωρος διὰ τὸ διηθεῖσθαι διὰ τῆς γῆς\nc μετειληφέναι τοῦ περὶ αὐτὴν πάχους, καθάπερ τὰ\nδιὰ τῆς τέφρας ὑλιζόμενα.\nΟἱ ἀπὸ Πλάτωνος τοῦ στοιχειώδους ὕδατος τὸ\nμὲν ἐξ ἀέρος κατὰ περίψυξιν συνιστάμενον γλυκὺ\nγίνεσθαι , τὸ δὲ ἀπὸ γῆς κατὰ περίκαυσιν καὶ ἐκπύρωσιν\nἀναθυμιώμενον ἁλμυρόν.”\nΤαῦτα μὲν οὖν καὶ περὶ θαλάσσης. ὅπως δὲ\nοἱ περὶ τοῦ παντὸς κόσμου οὐρανίων τε πέρι καὶ αἰθερίων\nκαὶ τῆς τῶν ὅλων καταλήψεως φυσιολογεῖν ἐπαγγειλάμενοι\nοὐδὲ τὰ καθ’ ἑαυτοὺς ᾔδεσαν, μάθοις ἂν\nἐξ ὧν καὶ περὶ τούτων ὧδέ πως διαπεφωνήκασιν.\n‟Περὶ μερῶν τῆς ψυχῆς.\nΠυθαγόρας, Πλάτων’, κατὰ μὲν τὸν ἀνωτάτω\nλόγον, διμερῆ τὴν ψυχήν· τὸ μὲν γὰρ ἔχειν λογικὸν,\nτὸ δὲ ἄλογον. κατὰ δὲ τὸ προσεχὲς καὶ ἀκριβὲς τρι-\n\n\n\nμέρη· τὸ γὰρ ἄλογον διαιροῦσιν εἴς τε τὸ θυμικὸν\nκαὶ τὸ ἐπιθυμητικόν.\nΟἶ’ Στωϊκοὶ ἐξ ὀκτὼ μερῶν συνεστάναι, πέντε\nτῶν αἰσθητικῶν, ὁρατικοῦ, ὀσφραντικοῦ, άκουστικοῦ,\nγευστικοῦ , ἁπτικοῦ· ἕκτου δὲ φωνητικοῦ, ἑβδόμου\nδὲ σπερματικοῦ , ὀγδόου δὲ αὐτοῦ τοῦ ἡγεμονικοῦ,\nἀφ’ οὗ ταῦτα πάντα τέτακται διὰ τῶν οἰκείων\nὀργάνων, προσφερῶς ταῖς τοῦ πολύποδος πλεκτά-\nναις.\nΔημόκριτος, Ἐπίκουρος, διμερῆ τὴν ψυχὴν,\nτὸ μὲν λογικὸν ἔχουσαν ἐν τῷ θώρακι καθιδρυμένον,\nτὸ δὲ ἄλογον καθ’ ὅλην τὴν σύγκρισιν τοῦ σώματος\nδιεσπαρμένον.\nὉ δὲ Δημόκριτος πάντα μετέχειν φύσει\nποιᾶς, καὶ τὰ νεκρὰ τῶν σωμάτων· διότι ἀφανῶς\nτινος θερμοῦ καὶ αἰσθητικοῦ μετέχει, τοῦ πλείονος\nδιαπνεομένου.\n“Περὶ τοῦ ἡγεμονικοῦ.\nΠλάτων’, Δημόκριτος, ἐν ὅλῃ τῇ κεφαλῇ.\nΣτράτων ἐν μεσοφρύῳ.\nἘρασίστρατος περὶ τὴν μήνιγγα τοῦ ἐγκεφάλου,\nἣν ἐπικρανίδα λέγει.\nἩρόφιλος ἐν τῇ τοῦ ἐγκεφάλου κοιλίᾳ, ἥτις\nἐστὶ καὶ βάσις.\nΠαρμενίδης ἐν ὅλῳ τῷ θώρακι.\nἘπίκουρος, οἷ Στωϊκοὶ πάντες, ἐν ὅλῃ τῇ\nκαρδίᾳ.\nΔιογενὴς ἐν τῇ ἀρτηριακῇ κοιλίᾳ τῆς καρδίας, c\nἥτις ἐστὶ πνευματική.\nἘμπεδοκλῆς δὲ ἐν τῇ τοῦ αἵματος συστάσει.\nΟἶ’ δ’ ἐν τῷ περικαρδίῳ ὑμένι· οἶ δ’ ἐν τῷ\n\n\nδιαφράγματι. τῶν νεωτέρων τινὲς διήκειν ἀπὸ\nφαλῆς μέχρι τοῦ διαφράγματος.\nΠυθαγόρας τὸ μὲν ζωτικὸν περὶ τὴν κὰρ\nδίαν, τὸ δὲ λογικὸν καὶ νοερὸν περὶ τὴν κεφαλήν.”\nΤοσαῦτα μὲν δὴ καὶ τὰ περὶ τῶνδε. ἆρ’ οὖν\nοὐκ ἐν δίκῃ σοι δοκοῦμεν κρίσει καὶ λογισμῷ τῆς\nτούτων ἀπάντων ἀνωφελοῦς καὶ πολυπλανοῦς ματαιοπονίας\nἀνακεχωρηκέναι, καὶ τῶν μὲν εἰρημένων\nμηδὲν πολυπραγμονεῖν, μηδὲ γὰρ ὁρᾶν ἐξ αὐτῶν τὸ\nλυσιτελὲς καὶ αὐτόθεν συντεῖνον πρὸς ὠφέλειαν καὶ\nἀγαθοῦ κτῆσιν ἀνθρώποις) μόνης δὲ τῆς ἀμφὶ τὸν\nπάντων δημιουργὸν θεὸν εὐσεβείας ἔχεσθαι, καὶ διὰ\nσώφρονος βίου τῆς τε ἄλλης κατ’ ἀρετὴν θεοφιλοῦς\nπολιτείας ἀρεσκόντως ζῆν σπουδάζειν τῷ πάντων\nθεῷ;\nἀλλ’ εἰ καὶ σὺ βασκανίᾳ καὶ φθόνῳ\nτὴν ἀληθῆ μαρτυρίαν ἡμῖν προσέσθαι δι’ ὄκνου φέρεις,\nφθάσει γέ σε πάλιν ὁ πάντων Ἑλλήνων σοφώτατος\nΣωκράτης τὰς ὑπὲρ ἡμῶν ψήφους φιλαληθῶς\nἐξενηνεγμένος. τοὺς γοῦν μετεωρολέσχας ἐκείνους\nμωραίνοντας ἀπεδείκνυεν καὶ μηδὲν μαινομένων διαφέρειν\nἔλεγεν, ἀπελέγχων αὐτοὺς διαρρήδην οὐ μόνον\nὡς ἀνεφίκτων ὀρεγομένους, ἀλλὰ καὶ περὶ ἄχρηστα\nκαὶ ἀνωφελῆ τῷ βίῳ κατατριβομένους. ταῦτα\nδέ σοι καὶ ὁ πρόσθεν μαρτυρήσει Ξενοφῶν, Σωκράτους\nἑταίρων γνωριμώτατος, ὧδέ πη γράφων ἐν Ἀπο-\nμνημονευμασιν\n‟Οὐδεὶς δὲ πώποτε Σωκράτους οὐδὲν\nοὔτε ἀνόσιον, οὔτε πράττοντος εἶδεν, λέγοντος\nἤκουσεν. οὐδὲ γὰρ περὶ τῆς τῶν ἀπάντων\nφύσεως ἢ περὶ τῶν ἄλλων, ὡς οἱ πλεῖστοι, διελέγετο,\n\n\n\nσκοπῶν ὅπως ὁ καλούμενος ὑπὸ τῶν σοφιστῶν κόσμος\nἔχει, καὶ τίσιν ἀνάγκαις ἕκαστα γίνεται τῶν\nοὐρανίων, ἀλλὰ καὶ τοὺς φροντίζοντας τὰ τοιαῦτα\nμωραίνοντας ἀπεδείκνυε.\nκαὶ πρῶτον μὲν αὐτῶν\nἐσκόπει πότερά ποτε νομίσαντες ἱκανῶς ἤδη τὰ\nἀνθρώπινα εἰδέναι ἔρχονται ἐπὶ τὸ περὶ τῶν τοιούτων\nφροντίζειν, ἢ τὰ μὲν ἀνθρώπινα παρέντες, τὰ\nδαιμόνια δὲ σκοποῦντες, ἡγοῦνται τὰ προσήκοντα\nπράττειν.\nἐθαύμαζε δὲ, εἰ μὴ φανερὸν αὐτοῖς\nἐστιν ὅτι ταῦτα οὐ δυνατόν ἐστιν ἀνθρώποις εὑρεῖν,\nἐπεὶ καὶ τοὺς μέγιστα φρονοῦντας ἐπὶ τῷ περὶ τούτων\nλέγειν οὐ ταὐτὰ δοξάζειν ἀλλήλοις, ἀλλὰ καὶ\nτοῖς μαινομένοις ὁμοίως διακεῖσθαι πρὸς ἀλλήλους.\nτῶν τε γὰρ μαινομένων τοὺς μὲν οὐδὲ τὰ δεινὰ\nδεδιέναι, τοὺς δὲ καὶ τὰ μὴ φοβερὰ φοβεῖσθαι· καὶ\nτοῖς μὲν οὐδ’ ἐν ὄχλῳ δοκεῖν αἰσχρὸν εἶναι λέγειν ἢ\nποιεῖν ὁτιοῦν, τοῖς δὲ οὐδ’ ἐξιτητέον εἰς ἀνθρώπους\nεἶναι δοκεῖν· καὶ τοὺς μὲν οὔθ’ ἱερὸν οὔτε βωμὸν\nοὔτ’ ἄλλο τῶν θείων οὐδὲν τιμᾶν, τοὺς δὲ καὶ ξύλα\nκαὶ λίθους τοὺς τυχόντας καὶ θηρία σέβεσθαι. τῶν\nτε περὶ τῆς τῶν πάντων φύσεως μεριμνώντων τοῖς\nμὲν δοκεῖν ἕν μόνον τὸ ὂν εἶναι, τοῖς δὲ ἄπειρα τὸ\nπλῆθος· καὶ τοῖς μὲν ἀεὶ πάντα κινεῖσθαι , τοῖς δὲ\nοὐδὲν ἄν ποτε κινηθῆναι· καὶ τοῖς μὲν ἅπαντα γίγνεσθαί\nτε καὶ ἀπόλλυσθαι, τοῖς δὲ οὔτ’ ἂν γενέσθαι\nποτὲ οὐδὲν οὔτε ἀπολέσθαι.\nἐσκόπει δὲ περὶ αὐτῶν\nκαὶ τάδε· ἆρ’ ὥσπερ οἱ τἀνθρώπινα μανθάνοντες\nἡγοῦνται τοῦθ᾿ ὅ τι ἂν μάθωσιν ἑαυτοῖς τε\nτῶν ἄλλων ὅτῳ ἂν βούλωνται ποιήσειν, οὕτω καὶ οἶ\nτὰ θεῖα ζητοῦντες νομίζουσιν, ἐπειδὰν γνῶσιν αἷς\nἀνάγκαις ἕκαστα γίγνεται, ποιήσειν ὅταν βούλωνται\nκαὶ ἀνέμους καὶ ὕδατα καὶ ὥρας καὶ ὅτου ἂν ἄλλου\n\n\nδέωνται τῶν τοιούτων; ἢ τοιοῦτον μὲν οὐδὲν οὐδ’\nἐλπίζουσιν, ἀρκεῖ δ’ αὐτοῖς γνῶναι μόνον ᾗ τῶν τοιούτων\nἕκαστα γίγνεται;\nπερὶ μὲν οὖν τῶν ταῦτα\nπραγματευομένων τοιαῦτα ἔλεγεν· αὐτὸς δὲ περὶ τῶν\nἀνθρωπείων ἀεὶ διελέγετο, σκοπῶν τί εὐσεβὲς, τί\nἀσεβές· τί καλὸν, τί αἰσχρόν· τί δίκαιον, τί ἄδικον·\nτί σωφροσύνη, τί μανία.”\nΤαῦτα μὲν οὖν ὁ Σωκράτης. μετὰ δὲ αὐτὸν\nοἶ περὶ Ἀρίστιππον τὸν Κυρηναῖον , ἔπειθ’ ὕστερον\nοἱ περὶ Ἀρίστωνα τὸν Χῖον ἐπεχείρησαν λέγειν ὡς\nδέοι μόνα τὰ ἠθικὰ φιλοσοφεῖν· εἶναι γὰρ δὴ ταῦτα\nμὲν δυνατὰ καὶ ὠφέλιμα· τοὺς μέντοι περὶ τῆς φύ-\nσεως λόγους πᾶν τοὐναντίον , μήτε καταληπτοὺς εἰναι\nμήτ’, εἰ καὶ ὀφθεῖεν, ὄφελος ἔχειν τι.\nμηδὲν\nγὰρ ἡμῖν ἔσεσθαι πλέον , ἀλλ’ οὐδ’ εἰ μετεωρότεροι\nτοῦ Πέρσεως ἀρθέντες\nὑπέρ τε πόντου χεῦμ’ ὑπέρ τε Πλειάδα,\nαὐτοῖς τοῖς ὄμμασι κατίδοιμεν τὸν πάντα κόσμον, καὶ\nτὴν τῶν ὄντων φύσιν, ἥτις δή ποτέ ἐστιν.\nοὐ\nγὰρ δὴ διά γε τοῦτο φρονιμωτέρους ἢ δικαιοτέρους\nἢ ἀνδρειοτέρονς ἢ σωφρονεστέρους ἡμὰς ἔσεσθαι,\nμὴν οὐδὲ ἰσχυροὺς ἢ καλοὺς ἢ πλουσίους , ὧν χωρὶς\nοὐχ οἷόν τε εὐδαιμονεῖν.\nὅθεν ὀρθῶς εἶπε Σωκράτης\nὅτι τῶν ὄντων τὰ μὲν ὑπὲρ ἡμᾶς εἴη, τὰ δὲ\nοὐδὲν πρὸς ἡμᾶς. εἶναι γὰρ τὰ φυσικὰ μὲν ὑπὲρ\nἡμᾶς, τὰ δὲ μετὰ τὸν θάνατον οὐδὲν πρὸς ἡμὰς,\nμόνα δὲ πρὸς ἡμὰς τὰ ἀνθρώπινα.\nταύτῃ δὲ\nκαὶ χαίρειν αὐτὸν εἰπόντα τῇ Ἀναξαγόρου καὶ Ἀρχελάου\nφυσιολογίᾳ ζητεῖν\nὅττι οἱ ἐν μεγάροισι κακόν τ’ ἀγαθόν τε τέτυκται.\nκαὶ ἄλλως δὲ εἶναι τοὺς φυσικοὺς λόγους οὐ\n\n\nχαλεποὺς οὐδὲ ἀδυνάτους μόνον, ἀλλὰ καὶ ἀσεβεῖς\nκαὶ τοῖς νόμοις ὑπεναντίους. τοὺς μὲν γὰρ ἀξιοῦν\nμηδ’ εἶναι θεοὺς τὸ παράπαν, τοὺς δὲ τὸ ἄπειρον,\nἢ τὸ ὂν, ἢ τὸ ἴν· καὶ πάντα μᾶλλον ἢ τοὺς νομιζομένους.\nτήν τ’ αὖ διαφωνίαν παμπόλλην οὖσαν·\nτοὺς μὲν γὰρ ἄπειρον ἀποφαίνειν τὸ πᾶν, τοὺς\nδὲ πεπερασμένον , καὶ τοὺς μὲν ἀξιοῦν ἅπαντα κινεῖσθαι,\nτοὺς δὲ καθάπαξ μηδέν.\nκαὶ μὴν εἴ τι\nκαὶ ἄλλο πάντων ἄριστά μοι δοκεῖ περὶ τούτων αὐτῶν\nἐν τοῖς Σίλλοις καὶ ὁ Φλιάσιος Τίμων εἰρηκέναι\nτάδε\nτίς γὰρ τούσδ’ ὀλοῇ ἔριδι ξυνέηκε μάχεσθαι;Ἠχοῦς σύνδρομος ὄχλος. ὁ γὰρ σιγῶσι χολωθεὶςνοῦσον ἐπ’ ἀνέρας ὦρσε λάλην, ὀλέκοντο δὲ πολλοί.\nὁρᾷς ὡς ἤδη καὶ ἀλλήλους σκώπτουσιν οἱ γενναῖοι;\nτὴν γοῦν πρὸς ἀλλήλους φιλονεικίαν αὐτῶν\nτάς τε μάχας καὶ τὰς διαστάσεις ἔτι πρὸς τοῖς εἰρημένοις\nὁ δηλωθεὶς ἀνὴρ τοῦτον ὑπογράφει τὸν\nτρόπον\nφοιτᾷ δὲ βροτολοιγὸς ἔρις, κενεὸν λελακυῖα,νείκης ἀνδροφόνοιο κασιγνήτη καὶ ἔριθος,ἥ τ’ ἀλαὴ περὶ πάντα κυλίνδεται, αὐτὰρ ἔπειταἔς τε βροτοὺς στήριξε κάρη καὶ ἐς ἐλπίδα βάλλει.\nἈλλὰ γὰρ καὶ τῆς τῶνδε πρὸς σφὰς αὐτοὺς\nἀποδεδειγμένης στάσεως τε καὶ μάχης, τῆς τε μηδὲν\nἡμῖν προσηκούσης, περιττῆς δὲ ἄλλως καὶ οὐ γνωστῆς\nπαιδείας τε καὶ μαθήσεως τῶν λοιπῶν ἁπάντων,\nἐν οἷς εἰσέτι νῦν ἀποσεμνύνονται φιλοσόφων\nπαῖδες, ἀπεληλεγμένων οὐχ ἡμετέραις, ταῖς δ’ οἰκείαις\nαὐτῶν ἀποδείξεσιν· οὐ μὴν ἀλλὰ καὶ τῆς αἰτίας\nεἰς φανερὸν τεθείσης, δι’ ἣν τὰ τῶνδε αποστραφέντες\nτὰ Ἑβραίων λόγια προτετιμήκαμεν, τὰ μὲν τῆς\n\n\nΕὐαγγελικῆς Προπαρασκευῆς ἐν τούτοις ἡμῖν περιγεγράφθω·\nτὰ δὲ τῆς ἐντελεστέρας πραγματείας,\nτῆς κατὰ τὴν Εὐαγγελικὴν Ἀπόδειξιν, ἤδη\nλοιπὸν ἐπισκεπτέον ἀφ’ ἑτέρας λόγων ἀρχῆς , τῆς δὴ\nλειπούσης τῷ προβλήματι, τὴν διδασκαλίαν ποιησομένοις.\nλείπει δ’ ἄρα πρὸς τοὺς ἐκ περιτομῆς\nἐπιμεμψαμένους ἀποκρίνασθαι , τί δή ποτε άλλόφυλοι\nὄντες καὶ ἀλλογενεῖς ταῖς αὐτῶν βίβλοις ἀποχρώμεθα,\nμηδὲν ἡμῖν, ὡς ἂν αὐτοὶ φαῖεν, προσηκούσαις·\nἢ τί δὴ τὰ παρ’ αὐτοῖς ἀσπαζόμενοι λόγια\nοὐχὶ καὶ τὸν βίον ἀκόλουθον τῷ παρ’ αὐτοῖς παρέχομεν\nνόμῳ.\n"};
