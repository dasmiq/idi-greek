var sequence = {"name":"Anonymi summaria ratio geographiae in sphaera intelligendae. Anonymi summaria ratio geographiae in sphaera intelligendae","data":"1. Τοῦ τεχνικοῦ Πτολεμαίου διεξιόντος, ὅσα τῇ\nγεωγραφίᾳ σοφωτέρως διέθετο, οὐχ ἁπλῶς, οὐδ᾿, ὡς\nἄν τις εἴποι, ἐξ οἰκείας γνώμης ἢ δόξης, ἀλλὰ ταῖς\nτῶν παλαιοτέρων καὶ οὗτος ἐπακολουθῶν παραδόσεσι,\nκαὶ τῶν μὶν τὰ δόξαντα ἀληθῆ εἶναι, ὡς καὶ αὐτὰ τὰ\nπράγματα ὑποβάλλουσιν, ἐπιβεβαιῶν, τῶν δὲ τὰ τῇ\nαἰσθήσει ὡς ψεύδη ἀπελεληγμένα ἐπιστημονικῶς\nδιορθούμενος· δεῖν προσεπενοήσαμεν καὶ αὐτοὶ τὴν\nτοῦ παντὸς ὡς ἐν βραχεῖ συνελεῖν πραγματείαν, ὡς ἂν\nἐπὶ μνήμης ἔχῃς, ὦ φίλων ἄριστε, ὅσα καὶ διὰ ζώσης\nφωνῆς παῤ ἡμῶν ἀκήκοας.\n2. Δέον τοίνυν εἰδέναι σε, ὡς ἡ οἰκουμένη πᾶσα\nπρὸς τὸ μέγεθος τῆς ὅλης γῆς ἀναλογιζομένη τὸ τέταρτον\nταύτης εὑρίσκεται. Ἐπειδὴ γὰρ σφαιροειδῆ\nταύτην παρελάβομεν εἶναι, καὶ περίμετρον ἔχειν μοιρῶν\nτξ, τὰς μὲν ρπ΄ κατὰ τὸ φαινόμενον μέρος τῆς\nγῆς ὑποθώμεθα, τὰς δ᾿ ἑτέρας ρπ τῷ μὴ φαινομένῳ\nδῶμεν. Τοῦτο δὲ ποιήσωμεν ἐπὶ τοῖς τέσσαρσι τῆς οἰκουμένης\nμέρεσι, βορείῳ λέγω καὶ νοτίῳ καὶ ἑσπερίῳ\nκαὶ ἑῴῳ.\n3. Εἶτα γραμμῇ διελόντες τὴν ὅλην οἰκουμένην ἀπὸ\nδύσεως μέχρι ἀνατολῶν, ἀφορίσωμεν τὸν βορρᾶν ἀπὸ\nτοῦ νότου. Καλοῖτο δ᾿ ἂν ἡ γραμμὴ ἰσημερινὸς, ὡς\nἐπὶ ταύτῃ ἀεὶ ἰσημερίας γινομένης, καὶ ὡς, ἐπειδὰν ἰν\nταύτῃ τὴν ἀνατολὴν ποιεῖται ὁ ἥλιος, ἰσημερίας κατὰ\nπᾶσαν γινομένης τὴν γῆν.\n4. Ἔπειτα κύκλῳ δίχα τε καὶ πρὸς ὀρθὰς τῷ ἰσημερινῷ\nδιελόντες τὴν οἰκουμένην, ἐκ τούτου τὸ δυσμικώτερον\nκαὶ ἀνατολικώτερον τοῦ πόλου νοήσωμεν.\nΛέγοιτο δʼ ἂν ἡ γραμμή αὕτη μεσημβρινὸς, ἐπειδὴ ἐν\nταύτῃ γινόμενος καθ᾿ ἐκάστην ὁ ἥλιος τὴν μεσημβρίαν\nἀποτελεῖ. Ἀμφότερα δέ μοι δοκεῖ καλὸν ὑποτυπῶσαι\nσχήμασιν, ὡς ἂν εὐληπτότερά σοι γένοιντο.\n5. Ἔστω τὸ φαινόμενον τῆς γῆς ἡμισφαίριον, ἐν ᾧ\nἡ οἰκουμένη καταγράφεται, τὸ A B Γ Δ ἰσημερινὸς\nδὲ κύκλος ὁ B Ε Δ βόρειος δὲ παράλληλος, ὁ ἀφορίζων\nτὸ ἐγνωσμένον τῆς γῆς πλάτος, ὁ H Θ· νότιος δὲ\nπαράλληλος, ὁ ἀφορίζων καὶ αὐτὸς τὸ ἐγνωσμένον\nαὐτῆς πλάτος, ὁ Κ A M. Ἔστιν οὖν ὁ τοῦ πλάτους\nσταδιασμὸς διὰ τοῦ μεσημβρινοῦ μυριάδων δ΄, τὸ ἀπὸ\n\n\nβορρᾶ ἐπὶ νότον δηλονότι, ὅσον ἐγνωσμένον τε καὶ\nοἰκούμενον· ὁ δέ τοῦ μήκους σταδιασμὸς, ἤτοι τὸ ἀπὸ\nδυσμῶν ἕως ἀνατολῶν ἐγνωσμένον, ὃ καὶ οἰκούμενον,\nθ μυριάδων σταδίων εἶναι λέγεται ἐπὶ τοῦ ἰσημερινοῦ,\nὡρῶν δὲ ιβ΄· διάστημα γὰρ κατὰ τὸν ἡλιακὸν δρόμον,\nὡς ἔμαθες, τουτέστι τὸ ἀπὸ τοῦ B ἐπὶ τὸ Δ. Τὸ μέντοι\nἀπὸ τοῦ H ἰπὶ τὸ A ἐν τῷ βορείῳ τμήματι, καὶ ἀπὸ\nτοῦ A ἐπὶ τὸ Γ ἐν τῷ νοτίῳ ἄγνωστον πάντη καὶ\nἀοίκητον· ἐγνωσμένον δὲ μόνον τὸ ἀπὸ τοῦ H ἰπὶ τὸ Λ,\nτμῆμα. Λέγεται δὲ πλάτος, ὡς εἴρηται, ἡ H Λ, ἡ δὲ\nB Δ μῆκος.\n6. Ἔστιν οὖν τὸ μὲν μῆκος, ὡς ἔφαμεν, μοιρῶν\nμὲν ρπ΄, σταδίων δὲ μυριάδων θ΄, ὡρῶν δὲ ιβ΄· τὸ δὲ\nπλάτος μοιρῶν μὲν οθ΄, γ΄ ιβ΄, ἢ ὅλων π΄, σταδίων δὲ\nμυριάδων δ΄, ὡρῶν δὶ θ΄. Μὴ καταπλαγῇς δέ, καθότι\nἐπὶ μὲν τοῦ μήκους, ρπ μοιρῶν ὄντος, ιβ ὡρῶν ἀκούεις\nοἶναι διάστημα, ἐπὶ δὲ τοῦ πλάτους, π μόνον ὄντος\nμοιρῶν, θ΄ ὡρῶν ἔχειν ἀνάβασιν, ὀκτὼ μὲν ἀπὸ τοῦ\nἰσημερινοῦ πρὸς βορρᾶν, μιᾶς δὲ ἀπὸ τοῦ ἰσημερινοῦ\nπρὸς νότον· οὐ γὰρ ὁ αὐτὸς λόγος ἐπ᾿ ἀμφοτέροις\nἐστὶν, ἀλλ᾿ ἰπὶ μὲν τοῦ ἰσημερινοῦ ὁ δρόμος ἐστὶν, ὡς\nἔφαμεν, τοῦ ἡλίου, καὶ ἐπειδὴ τὸ νυχθήμερον κδ΄ ὧραί\nεἰσι, διέρχεται δὲ ὁ ἥλιος τῶν ζωδιακὸν κύκλον, καὶ\nφαίνεται πρωΐ μὲν εἰς τὴν ἀνατολήν κατὰ τὸν ὁρίζοντα,\nἑσπέρας δὲ εἰς δυσμὰς κατὰ τὸν ὁρίζοντα καὶ νυχθήμερον\nἀποτελεῖ· τὸ ἥμισυ ἄρα καὶ μεσαίτατον τῆς γῆς\nιβ΄ ὡρῶν ἔχει διάστημα. Ἐπκὶ δὲ τῆς πρὁς βορρᾶν ἀναβάσεως\nτοῦτό σε εἰδέναι χρὴ, ὡς ὁ ἥλιος ὑπὸ γῆν ὢν,\nὅτε μὲν κατὰ τὴν ἰσημερίαν ἐστὶ, πανταχόθεν ἑνὶ ὁρίζοντι\nφαίνεται ἀνατέλλων καὶ δύνων ὁμοίως, κᾀντεῦθεν\nἰσημερία ἐστὶν ἐν μιᾷ ἡμέρᾳ μόνῃ· ὅτε δὲ ταύτης πρὸς\nβορρᾶν ἢ πρὸς νότον ἀπέρχεται, τότε δὴ καὶ ἡ ἡμέρα\nαὔξειν ἀπάρχεται, τῷ μέρει δηλονότι ᾧ ὁ ἥλιος περιέρχεται.\n7. Ἔδοξε δέ μοι καὶ τοῦτο διὰ σχήματος ὑποδεῖξαί\nσοι, ὡς ἂν ἔχῃς ἀκριβῆ τὴν περὶ τούτων εἴδησιν. Ἐπειδὴ\nγὰρ οὐκ ἔστι δυνατὸν τὸ σφαιροειδὲς εἰ μὴ σφαῖραν\nἔχοις κατανοῆσαι, μέθοδόν τινα διεθέμεθα, πῶς\nδεῖ ἐν ἐπιπέδῳ τὴν τοῦ σφαιροειδοῦς καταλαβεῖν\nπραγματείαν.\n8. Ἔστω τοίνυν κύκλος ὁ ἐκτὸς νοούμενος ὁ οὐράνιος,\nὁ δ· ἰντὸς τὸ τῆς γῆς σχῆμα. Ἔστω σοι δὲ, ὡς\nἔν ὑποδείγματι ὁ διὰ κοκκίνου, εἰς τέσσαρα μερισμὸς,\nδύσις μέν καὶ ἀνατολὴ ἡ Γτ καὶ ἡ ηΔ, ἡ δὲ Aa καὶ\nἡ Βν τοῦ ἰσημερινοῦ τὰ ὑπέρ γῆν καὶ ὑπὸ γῆν μέρη.\n\n\nΧρὴ τοίνυν εἰδέναι, ὡς ὅταν ὑπὲρ γῆν μέν ἐστιν ὁ\nἥλιος, εἰ μὲν κατὰ τὸ μέσον πως τοῦ οὐρανοῦ ἐστι τὸ\nΑα, τῆ μὲν ηΔ ἴσῃ γραμμῇ κατὰ τὴν γῆν πρώτη\nἀπάρχεται εἶναι ὥρα, ὡς ἡ α δηλοῖ· τῆ δἐ Γτ ἔσῃ\nγραμμῇ ἑσπέρα ἀπάρχεται, ὡς ἡ νδηλοῖ. Καὶ τὸ ἑξῆς\nδὲ δῆλόν ἐστιν ἐντεῦθεν ἐκ τῶν στοιχείων, ὡς ὅταν μὲν\nεἰς τὸ β γένηται ὁ ἥλιος ὑπὲρ γῆν, εἰς μὲν τὴν θβ ἴσην\nγραμμὴν ὑπὸ γῆν πρώτη ἀπάρχεται ὥρα, τῇ δὲ ηΔα\nγίνεται δευτέρα ὥρα· ὅταν δ᾿ εἰς τὸ Γ γένηται ὁ\nἥλιος ὑπὲρ γῆν, τῇ μὲν ιγ ἴσῃ γραμμῇ ὑπὸ γῆν πρώτη\nἀπάρχεται ὥρα, τῇ δὲ Δηα ὑπὲρ γῆν τρίτη ὥρα\nἀπάρχεται. Ταὐτὸ δεῖ νοεῖν ἐπὶ πάντα τὸν κύκλον τοῦ\nτε ὑπεργείου καὶ ὑπογείου μέρους καὶ μήτινα ἔχειν\nἀμφιβολίαν.\nΚαὶ ταῦτα μέν ἐπὶ τοῦ κατὰ τὴν ἰσημερίαν ἡλιακοῦ\nδρόμου συντετάχαμεν, ὡς μὲν ἐμοὶ δοκεῖ καὶ σφόδρα\nγε ἁρμοδίως οὐκ οἶδα δὲ εἰ καὶ τοῖς πᾶσι τοῦτο δοκεῖ.\nΠλὴν ἴστω πᾶς τῶν ἀνατρέπειν ἐπιχειρούντων, ὡς οὐχ\nὑπειληφότες ταῦτα γεγράφαμεν, ἁλλὰ ταῖς τῶν σοφῶν\nπειθόμενοι παραδόσεσιν, οἳ καὶ περὶ τούτων καὶ περὶ\nπολλῶν ἑτέρων φιλοπονώτερον ἐξηγήσαντο.\n9. Περὶ δὲ τῶν τῆς ἡμέρας διαφορῶν, καθότι ἐπὶ\nμὲν τοῦ κατὰ τὸν ἰσημερινὸν τμήματός ἐστιν ὡρῶν\nιβ΄, ἐπὶ δὲ τοῦ κατὰ τὸν διὰ Θούλης ὡρῶν κ΄, καὶ τοῦτό\nσοι, καθόσον ἐστὶν ἡμῖν δυνατὸν, ἐροῦμεν.\nἜστιν οὖν ἰδεῖν οὕτως. Ὑποτυπώσομεν ἐνταῦθα\nπόλον, Δύσληπτον μὲν γάρ ἐστιν, ὡς καὶ ἀνωτέρω εἰρήκαμεν,\nἐν ἐπιπέδῳ τὴν τοῦ σφαιροειδοῦς καταλαβεῖν\nὡς ἔνι θεωρίαν· πλὴν τοῖς νοῦν ἔχουσιν εὐκόλως ἂν καὶ\nδιὰ τούτου καταληπτὴ γενήσεται, μόνον εἰ τοῖς σχήμασι\nκαὶ στοιχείοις μετὰ ἀκριβείας προσέχωσι.\n10. Πάλιν οὖν ἔστω κύκλος οὐράνιος ὁ A B Γ Δ, γῆ\nδὲ τὸ ἐντὸς, πλάτος δὲ τοῦ ζωδιακοῦ τὸ Ε E καὶ Θ. H\n\n\nπλὴν ταττέσθω ἡ A Γ βόρειον καὶ νότιον, ἡ δὲ B Δ.\nδυτικὸν καὶ ἀνατολικὸν, ὡσαύτως καὶ ἡ μὲν E II θερινὸς\nτροπικὸς, ἡ δὲ ΖΘ χειμερινός. Ὑποθώμεθα\nτοίνυν ἀνιόντα τὸν ἥλιον ἐπὶ τὰς θερινὰς τροπὰς, ἢ\nἀπιόντα ἐπὶ τὰς χειμερινάς· ἀνάγκη τὸ ἡμισφαίριον\nφωτίζειν, ὅπου ἂν καὶ ἐστι. Καὶ ὅρα μοι τὰς ἀπὸ τοῦ\nΕΖ καὶ ΗΘ ἐκβαλλομένας γραμμὰς, καὶ ὅσον τὸ\nπεριττεῦον τῷ βορείῳ ἢ τῷ νοτίῳ ἐννόησον. Οὕτω\nγὰρ ποιῶν ῥᾳδίως δυνήσῃ γνῶναι τὴν ἑκάστου διαφοράν.\nΤαὐτὸν οὖν διῖ νοεῖν ἐφ᾿ ὅλῳ τῷ πόλῳ. Ἰδού σοι\nκαὶ τούτου τὴν λύσιν ὡς ἦν δυνατὸν ἐν ἐπιπέδῳ νοῆσαι\nπαραδεδώκαμεν, εὐκολωτέρως δ᾿ ἂν εἶχες νοῆσαι, εἰ\nτὴν οἰκουμένην κατεσκευάσαμεν.\n11. Εἰδέναι δέ σε θέλω καὶ τοῦτο, ὡς ἡ οἰκουμένη\nπᾶσα εἴκοσι κα τρισὶ παράλληλοις μερίζεται, ὡς παρὰ\nτοῦ τεχνικοῦ Πτολεμαίου μανθάνομεν, οἳ τὴν τῶν\nκλιμάτων ἡμῖν δηλοῦσι θέσιν, δι᾿ ὧν αἱ τῶν ἡμερῶν\nκαὶ νυκτῶν αὐξήσεις τε καὶ μειώσεις γίνονται. Θαυμασίως\nδὲ δηλοῦσιν ἀπ᾿ ἀνατολῶν ἕως δυσμῶν οἱ\nτοιοῦτοι παράλληλοι τάς τε ἐπαρχίας, ὅσαι ὑπὸ τὸν\nαὐτὸν παράλληλόν εἶσι, τάς τε πόλεις καὶ τἆλλα ὅσα\nτῇ γεωγραφίᾳ παρέπονται.\n12. Εἴκοσι τριῶν τοιδυν ὄντων τῶν παραλλήλων ἐφʼ\nἑκατέρου τοῦ ἰσημερινοῦ (ὃς καὶ αὐτὸς παράλληλον\nτοῖς λοιποῖς εχει τὴν θέσιν, ἀλλ᾿ ἰδίως ἰσημερινὸς καλεῖται\nκατὰ μέσα τέμνων τὴν ὅλην γῆν· ἀπ᾿ αὐτοῦ γὰρ\nγίνεται ἡ ἀρχὴ τῶν πρὸς βορρᾶν ἢ πρὸς νότον ἀνιουσῶν\nκαὶ κατιουσῶν μοιρῶν, οὗ τὸ μῆκος προλαβόντες εἴπομεν\nεἶναι μυριάδων δ΄ σταδίων· ἐξῆς δὲ πρὸς βορρᾶν γράφεται\nπαράλληλος, ὃς καλεῖται πρῶτος. Ἐριῖ δέ τις\nἴσως· πῶς οὐχὶ δεύτερος καλοῖτο οὗτος, ἅτε προτιθεμένου\nτοῦ ἰσημερινοῦ; ἀλλ᾿ εἴρηται ἡ αἰτία ὅτι ὁ ἰσημερινὸς\nοὐχὶ παράλληλος, ἀλλ᾿ ἰδίως ἰσημερινὸς καλεῖται),\nπρῶτος δὴ τῶν λοιπῶν παραλλήλων ὁ μετʼ\nαὐτὸν λέγεται, ἐπί τε τὰ βόρεια ἰόντων ἡμῶν καὶ τὰ\nνότια. Ἀπέχει δὲ οὗτος τοῦ ἰσημερινοῦ μοίρας δ΄, δ΄\nπρὸς βορρᾶν, καὶ διαφέρει τούτου μιᾶς ὥρας τετάρτῳ,\nδιὰ τὸ πρὸς βορρᾶν ἀνιέναι τὸν ἥλιον. Ἐπ᾿ αὐτὰς\nδὲ τὰς θερινὰς τροπὰς γινομένου αὐτοῦ εἶναι τοῦτο\nεἰδέναι δέον.\nΚαὶ αὖοις ὁ δεύτερος παράλληλος, ἀπέχων καὶ οὗτος\nμοίρας μέν η΄, γ΄, ιβ΄, διαφέρων δὲ ἡμισείᾳ μιᾶς ὥρας,\nἤτοι ἔχων τὴν μεγίστην ἡμέραν ὡρῶν ιβ΄ καὶ ἡμισείας.\nΕἶτα ὁ τρίτος παράλληλος, ἀπέχωνμοίρας μέν ιβ΄ καὶ\nἡμίσιεαν, διαφέρων δὲ ἡμίσει καὶ τετάρτῳ μιᾶς ὤρσς.\n13. Καὶ ἑξῆς ὁ τέταρτος, ἐν ὡ ἡ ἀρχὴ τῶν κλιμάτων\nτέθειται (τοῦτο γάρ ἐστι τὸ διὰ Μερόης πρῶτον κλίμα)\nἀπέχει δὲ τοῦ ἰσημερινοῦ πρὸς βορρᾶν μοίρας ιϚ΄, γ΄,\nιβ΄, καὶ διαφέρει ὥρᾳ μιᾷ, ἤγουν ἔχει τὴν μεγίστην\nἡμέραν ὡρῶν ιγ΄. Ἔχει τὸ μῆκος σταδίων μυριάδων\nὀκτὼ καὶ Ϛτλγ ἔγγιστα. ᾯ ἀντίκειται ὁ νοτιώτατος\nπαράλληλος ὁ δεύτερος ἀπὸ ποῦ ἰσημερινοῦ πρὸς νότον\nἀπέχων μοίρας ιϚ΄, γ΄, ιβ΄, ὅσα καὶ ὁ διὰ Μερόης πρὸς\nβορρᾶν, διαφέρων τε μιᾷ ὥρα ὁμοίως τῷ διὰ Μερόης·\nὡσαύτως δὲ καὶ τῷ μήκει ἶσος ἐστὶ τούτῳ· οἶ νοτιώτερον\nοὐδὶν ἐγνωρίσθη παρὰ ἀνθρώπων.\n14. Μεταξὺ δὲ τούτου τε καὶ τοῦ ἰσημερινοῦ ὁ\nπρῶτος πρὸς νότον παράλληλος ἀπέχων τοῦ ἰσημερινοῦ\nμοίρας η΄, γ΄, ιβ΄, διαφορὰν δὲ ἔχων ἡμιωρίοῦ. Τῆς\nμιᾶς τοίνυν ὥρας τὴν διαφορὰν ἐπὶ θάτερα μέρη μοιρῶν\nιϚ΄, γ΄, ιβ΄ εὑρίσκομεν οὖσαν. Τούτων δὲ τῶν νοτίων\nπαραλλήλων, δηλονότι τοῦ διὰ Μερόης ἕνεκα παραλλήλου,\nμνημονεύσαντες, τοῦ προηργμένου δρόμου ἤδη\nἐχώμεθα.\nΠέμπτος τοιγαροῦν ὁ μετὰ τὸν διὰ Μερόης παράλληλος\nγράφεται, μοίρας μὲν ἀπέχων κ΄, δ΄, ὥραν δὲ\nμίαν καὶ δ΄.\nὉ ἕκτος μετ᾿ αὐτὸν ὁ καὶ διὰ Συήνης γραφόμενος\nκαὶ ὑπὸ τὸν θερινὸν τροπικὸν, ἀπέχων καὶ οὗτος μοίρας\nμὲν κγ΄, U+2220΄, δ΄, διαφέρων δὲ τοῦ ἰσημερινοῦ ὥρᾳ μιᾷ καὶ\nἡμίσει· ἐν ᾧ ἐστι τὸ δεύτερον κλίμα· ἔχει δὲ μῆκος\nσταδίων μυριάδων ὀκτὼ καὶ βτλϚ΄.\nΕἶνα ὁ ἕβδομος, ἀπέχων μοίρας μὲν κζ΄, U+2220΄, ὥραν\nδὲ α΄, U+2220΄, δ΄.\nὉ ὄγδοος ὁ καὶ δι᾿ Ἀλεξανδρείας, ἀπέχων μοίρας\nμὲν λ΄, γ΄, ὥρας δὲ β΄· ἐν ᾧ τὸ τρίτον κλίμα. Ὅρα μοι\nτὴν τῆς ὥρας ἐνταῦθα διαφορὰν μοιρῶν οὖσαν ιγ΄, U+2220΄,\nγ΄, ιβ΄.\nὉ ἔννατος ἀπέχων μοίρας μὲν λγ΄, γ΄, ὥρας δὲ β΄\nκαὶ δ΄.\nὉ δέκατος ὁ καὶ διὰ Ῥόδου, ἀπέχων μοίρας μὲν\nλϚ΄, ὥρας δὲ β΄, U+2220΄, ἐν ᾧ τὸ τέταρτον κλίμα, οὗ τὸ\nμῆκος σταδίων μυριάδων ζ΄ καὶ βωιβ΄ ἔγγιστα.\n15. Ὁ ἑνδέκατος, ἀπέχων μοίρας μὲν λη΄, U+2220΄, ιβ΄,\nὥρας δὲ β΄, U+2220΄, δ΄.\nὉ δωδέκατος ὁ καὶ δι᾿ Ἑλλησπόντου, ἀπέχων\nμοίρας μὲν μ΄, U+2220΄, γ΄, ιβ΄, ὥρας δὲ γ΄, ἐν ᾧ τὸ πέμπτον\nκλίμα. Ἰδεὺ καὶ ταύτης τῆς πρὸς βορρᾶν τρίτης ὥρας\nδιαφορὰν μοιρῶν ι΄, U+2220, ιβ΄.\nὉ τρισκαιδέκατος ὁ διὰ Βυωζαντίου γραφόμενος,\nἀπέχων μοίρας μέν μγ΄, ιβ΄, ὥρας δὲ γ΄ καὶ δ΄.\n\n\nὉ τεσσαρακαιδέκατος ὁ καὶ διὰ μέσου Πόντου,\nἀπέχων μοίρας με΄, ὥρας δὲ γ΄, U+2220΄, ἐν ᾧ τὸ ἕκιον\nκλίμα.\nὉ πεντεκαιδέκατος ὁ καὶ διὰ Βορυσθένους, ἀπέχων\nμοίρας μέν μη΄, U+2220΄, ὥρας δὲ δ΄, ἐν ᾧ τὸ ἕβδομον\nκλίμα· καὶ ταύτης δὲ τῆς ὥρας ἡ διαφορὰ μοιρῶν\nζ΄ U+2220΄, ιβ΄.\nὉ ἱκκαιδέκατος ἀπέχων μοίρας να΄, ὥρας δὶ δ΄, U+2220΄.\nὉ ἑπτακαιδέκατος ἀπέχων μοίρας νδ΄, ὧρας δὲ ε΄.\nΚαὶ ὧδετὴν τῆς ὥρας διαφορὰν νόει μοιρῶν οὖσαν ε΄, U+2220΄.\nὉ ὀκτωκαιδέκατος ἀπέχων μοίρας νϚ΄, ὥρας δὲ ε΄ U+2220΄.\nὉ ἐννεακαιδέκατος ἀπέχων μοίρας νη΄, ὥρας δὲ\nϚ΄. Κἀνταῦθα πάλιν τῆς ὥρας τὴν διαφορὰν ἰδοὺ μοιρῶν\nοὖσαν τεσσάρων.\nὉ εἰκοστὸς ἀπέχων μοίρας ξα΄, ὥρας δὲ ζ΄. καὶ\nὧδε ἡ τῆς ὥρας διαφορὰ μοιρῶν γ΄.\nΕἶτα ὁ εἰκοστὸς πρῶτος ὁ βορειότερος, ὁ καὶ διὰ\nΘούλης γραφόμενος, οὗ βορειότερον οὐδὲν ἐγνωρίσθη\nπαρὰ ἀνθρώπων, ἀπέχων τοῦ ἰσημερινοῦ μοίρας ξγ΄,\nὥρας δὲ η΄, οὗ τὸ μῆκος σταδίων μυριάδων τεσσάρων\nκαὶ ωνδ΄. Ἐνταῦθα κατήντησεν ἡ τῆς ὥρας διαφορὰ\nμοίραις δυσίν.\n16. Εἰ οὖν τὰς ἀπὸ τῆς πρώτης καὶ ἕως τῆς ὀγδόης\nὥρας προσέχῃς τῶν μοιρῶν ἐλαττώσεις, ἐκ τούτων\nδυνήσῃ καὶ τὴν τῶν ἡμερῶν αὔξησίν τε καὶ\nμείωσιν διαγνῶναι. Ταὐτὸν γὰρ δεῖ νοεῖν ἰν ταῖς νυξὶ\nτοῦ νοτίου πόλου, ὅτε ὁ ἥλιος πρὸς βορρᾶν ἄνεισι,\nπάλιν τε κατὰ τὸ ἀντικείμενον, ὅτε πρὸς νότον κατέρχεται,\nταῖς ἡμέραις μὲν τὴν μείωσιν εἰς τὰ βόρεια, ταῖς\nνυξὶ δὲ τὴν αὔξησιν γίνεσθαι.\n"};
