var sequence = {"name":"Porphyrius. Vita Pythagorae","data":"....συμφωνεῖται μὲν δὴ παρὰ τοῖς πλείστοιςΜνησάρχου γεγενῆσθαι παῖς· περὶ δὲ τοῦ γένους τοῦ\nΜνησάρχου διαπεφώνηται. οἱ μὲν γὰρ Σάμιον αὐτὸν\nεἶναι φασί, Κλεάνθης δʼ ἐν τῷ πέμπτῳ τῶν μυθι-\nκῶν Σύρον ἐκ Τύρου τῆς Συρίας. σιτοδείας δὲ κα-\nταλαβούσης τοὺς Σαμίους προσπλεύσαντα τὸν Μνή-\nσαρχον κατʼ ἐμπορίαν μετὰ σίτου τῇ νήσῳ ἀποδό-\nμενον τιμηθῆναι πολιτείᾳ. Πυθαγόρου δʼ ἐκ παίδων\nεἰς πᾶσαν μάθησιν ὄντος εὐφυοῦς, τὸν Μνήσαρχον\nἀπαγαγεῖν αὐτὸν εἰς Τύρον, ἐκεῖ δὲ τοῖς Χαλδαίοις\nσυστάνταμετασχεῖν τούτων ἐπὶ πλεῖον ποιῆσαι. ἐπαν-\nελθόντα δʼ εἰς τὴν Ἰωνίαν ἐντεῦθεν τὸν Πυθαγόραν\nπρῶτον μὲν Φερεκύδῃ τῷ Συρίῳ ὁμιλῆσαι, δεύτερον\nδʼ Ἑρμοδάμαντι τῷ Κρεοφυλείῳ ἐν Σάμῳ ἤδη γηρά-\nσκοντι.\nλέγει δʼ ὁ Κλεάνθης ἄλλους εἶναι οἵ τὸν πα-τέρα αὐτοῦ Τυρρηνὸν ἀποφαίνονται τῶν τὴν Δῆμνον\nἐποικησάντων, ἐντεῦθεν δὲ κατὰ πρᾶξιν εἰς Σάμον\nἐλθόντα καταμεῖναι καὶ ἀστὸν γενέσθαι· πλέοντος\nδὲ τοῦ Μνησάρχου εἰς τὴν Ἰταλίαν συμπλεύσαντα\nτὸν Πυθαγόραν νέον ὄντα κομιδῇ σφόδρα οὖσαν\nεὐδαίμονα καὶ τόθʼ ὕστερον εἰς αὐτὴν ἀποπλεῦσαι.\nκαταλέγει δʼ αὐτοῦ καὶ ἀδελφοὺς δύο, Εὔνοστον καὶ\n\n\nΤυρρηνόν, πρεσβυτέρους. Ἀπολλώνιος δʼ ἐν τοῖς\nπερὶ Πυθαγόρου καὶ μητέρα ἀναγράφει Πυθαΐδα,\nἀπόγονον Ἀγκαίου τοῦ οἰκιστοῦ τῆς Σάμου. τινὰς\nδʼ Ἀπόλλωνος αὐτὸν ἱστορεῖν καὶ Πυθαΐδος τῷ γόνῳ,\nλόγῳ δὲ Μνησάρχου φησὶν Ἀπολλώνιος. τῶν γοῦν\nποιητῶν τῶν Σαμίων εἰπεῖν τινά·\nΠυθαγόραν θʼ ὅν ἔτικτε Διὶ φίλον ἈπόλλωνιΠυθαΐς, ἡ κάλλος πλεῖστον ἔχεν Σαμίων.\nδιακοῦσαι δʼ οὐ μόνον Φερεκύδου καὶ Ἑρμοδάμαν-\nτος, ἀλλὰ καὶ Ἀναξιμάνδρου φησὶν οὗτος.\nΔοῦρις\nδʼ ὁ Σάμιος ἐν δευτέρῳ τῶν ὥρων παῖδά τʼ αὐτοῦ\nἀναγράφει Ἀρίμνηστον καὶ διδάσκαλον φησὶ γενέ-\nσθαι Δημοκρίτου. τὸν δʼ Ἀρίμνηστον κατελθόντʼ\nἀπὸ τῆς φυγῆς χαλκοῦν ἀνάθημα τῷ ἱερῷ τῆς Ἥρας\nἀναθεῖναι τὴν διάμετρον ἔχον ἐγγὺς δύο πήχεων,\nοὐ ἐπίγραμμα ἦν ἐγγεγραμμένον τόδε·\nΠυθαγόρεω φίλος υἱὸς Ἀρίμνηστός μʼ ἀνέθηκε,\nπολλὰς ἐξευρὼν εἰνὶ λόγοις σοφίας.\nτοῦτο δʼ ἀνελόντα Σῖμον τὸν ἁρμονικὸν καὶ τὸν\nκανόνα σφετερισάμενον ἐξενεγκεῖν ὡς ἴδιον. εἶναι\nμὲν οὖν ἑπτὰ τὰς ἀναγεγραμμένας σοφίας· διὰ δὲ\nτὴν μίαν, ἥν Σῖμος ὑφείλετο, συναφανισθῆναι καὶ\nτὰς ἄλλας τὰς ἐν τῷ ἀναθήματι γεγραμμένας.\nἄλλοι\nδʼ ἐκ Θεανοῦς τῆς Πυθώνακτος τὸ γένος Κρήσσης\nυἱὸν Τηλαύγη Πυθαγόρου ἀναγράφουσι καὶ θυγα-\nτέρα Μυῖαν, οἱ δὲ καὶ Ἀριγνώτην· ὧν καὶ συγγράμ-\nματα Πυθαγόρεια σώζεσθαι. Τίμαιος δʼἱστορεῖ τὴν\nΠυθαγόρου θυγατέρα καὶ παρθένον οὖσαν ἡγεῖσθαι\nτῶν παρθένων ἐν Κρότωνι καὶ γυναῖκα τῶν γυναι-\nκῶν· τὴν δʼ οἰκίαν Δήμητρος ἱερὸν ποιῆσαι τοὺς\nΚροτωνιάτας, τὸν δὲ στενωπὸν καλεῖν Μουσεῖον.\nΑύκος δʼ ἐν τῇ τετάρτῃ τῶν ἱστοριῶν καὶ περὶ τῆς\n\n\nπατρίδος ὡς διαφωνούντων τινῶν μνημονεύει λέ-\nγων· “τὴν μὲν οὖν πατρίδα καὶ τὴν πόλιν, ἧς γενέ-\nσθαι πολίτην τὸν ἄνδρα τοῦτον συμβέβηκεν, εἰ μὴ\nτυγχάνεις κατειδώς, μηδὲν διαφερέτω σοι. λέγουσι\nγὰρ αὐτὸν οἱ μὲν εἶναι Σάμιον, οἱ δὲ Φλιάσιον, οἱ\nδὲ Μεταποντῖνον.\nἔτι δὲ καὶ περὶ τῆς διδασκαλίαςαὐτοῦ οἱ πλείους τὰ μὲν τῶν μαθηματικῶν καλου-\nμένων ἐπιστημῶν παρʼ Αἰγυπτίων τε καὶ Χαλδαίων\nκαὶ Φοινίκων φασὶν ἐκμαθεῖν· γεωμετρίας μὲν γὰρ\nἐκ παλαιῶν χρόνων ἐπιμεληθῆναι Αἰγυπτίους, τὰ δὲ\nπερὶ ἀριθμούς τε καὶ λογισμούς Φοίνἱκας, Χαλδαί-\nους δὲ τὰ περὶ τὸν οὐρανὸν θεωρήματα· περὶ δὲ τὰς\nτῶν θεῶν ἁγιστείας καὶ τὰ λοιπὰ τῶν περὶ τὸν βίον\nἐπιτηδευμάτων παρὰ τῶν μάγων φασὶ διακοῦσαί τε\nκαὶ λαβεῖν.\nκαὶ ταῦτα μὲν σχεδὸν πολλοὺς ἐπιγι- γνώσκειν διὰ τὸ γεγράφθαι ἐν ὑπομνήμασι, τὰ δὲ\nλοιπὰ τῶν ἐπιτηδευμάτων ἧττον εἶναι γνώριμα·\nπλὴν τοσαύτῃ γε ἁγνείᾳ φησὶν Εὔδοξος ἐν τῇ ἑβδόμῃ\nτῆς γῆς περιόδου κεχρῆσθαι καὶ τῇ περὶ τοὺς φό-\nνους φυγῇ καὶ τῶν φονευόντων, ὡς μὴ μόνον τῶν\nἐμψύχων ἀπέχεσθαι, ἀλλὰ καὶ μαγείροις καὶ θηρά-\nτορσι μηδέποτε πλησιάζειν. Ἀντιφῶν δʼ ἐν τῷ περὶ\nτοῦ βίου τῶν ἐν ἀρετῇ πρωτευσάντων καὶ τὴν καρ-\nτερίαν αὐτοῦ τὴν ἐν Αἰγύπτῳ διηγεῖται λέγων τὸν\nΠυθαγόραν ἀποδεξάμενον τῶν Αἰγυπτίων ἱερέων\nτὴν ἀγωγὴν σπουδάσαντά τε μετασχεῖν ταύτης δεη-\nθὴναι Πολυκράτους τοῦ τυράννου γράψαι πρὸς Ἄμα-\nσιν τὸν βασιλέα τῆς Αἰγύπτου, φίλον ὄντα καὶ ξένον,\nἵνα κοινωνήσῃ τῆς τῶν προειρημένων παιδείας.\nἀφικόμενον δὲ πρὸς Ἄμασιν λαβεῖν γράμματα πρὸς\nτούς ἱερέας καὶ συμμίξαντα τοῖς Ἡλιοπολίταις ἐκ-\nπεμφθῆναι μὲν εἰς Μέμφιν ὡς πρὸς πρεσβυτέρους,\n\n\nτῇ γʼ ἀληθείᾳ σκηπτομένων τῶν Ἡλιοπολιτῶν τὰ\nτοιαῦτα, ἐκ δὲ Μέμφεως κατὰ τὴν ὁμοίαν σκῆψιν\nπρὸς Διοσπολίτας ἐλθεῖν.\nτῶν δʼ οὐ δυναμένων\nπροΐσχεσθαι αἰτίας διὰ τὸ δέος τοῦ βασιλέως, νομι-\nσάντων δʼ ἐν τῷ μεγέθει τῆς κακοπαθείας ἀποστή-\nσειν αὐτὸν τῆς ἐπιβολῆς, προστάγματα σκληρὰ καὶ\nκεχωρισμένα τῆς Ἑλληνικῆς ἀγωγῆς κελεῦσαι ὑπο-\nμεῖναι αὐτόν. τὸν δὲ ταῦτα ἐκτελέσαντα προθύμως\nοὕτως θαυμασθῆναι, ὡς ἐξουσίαν λαβεῖν θύειν τοῖς\nθεοῖς καὶ προσιέναι ταῖς τούτων ἐπιμελείαις, ὅπερ\nἐπʼ ἄλλου ξένου γεγονὸς οὐχ εὑρίσκεται.\nἐπαν-\nελθόντα δʼ εἰς τὴν Ἰωνίαν κατασκευάσαι ἐν τῇ πα-\nτρίδι διδασκαλεῖον τὸ Πυθαγόρου καλούμενον ἔτι\nκαὶ νῦν ἡμικύκλιον, ἐν ᾧ οἱ Σάμιοι περὶ τῶν κοινῶν\nσυνιόντες βουλεύονται. ἔξω δὲ τῆς πόλεως ἄντρον\nοἰκεῖον τῆς ἑαυτοῦ φιλοσοφίας ποιήσαντα, ἐν τούτῳ\nτὰ πολλὰ τῆς ἡμέρας καὶ τῆς νυκτὸς διατρίβειν συν-\nόντα ὀλίγοις τῶν ἑταίρων. γεγονότα δʼ ἐτῶν τεσ-\nσαράκοντα, φησὶν ὁ Ἀριστόξενος, καὶ ὁρῶντα τὴν\nτοῦ Πολυκράτους τυραννίδα συντονωτέραν οὖσαν,\nὥστε καλῶς ἔχειν ἐλευθέρῳ ἀνδρὶ τὴν ἐπιστατείαν τε\nκαὶ δεσποτείαν μὴ ὑπομένειν, οὕτως δὴ τὴν εἰς Ἰτα-\nλίαν ἄπαρσιν ποιήσασθαι.\nΔιογένους δʼ ἐν τοῖς\nὑπὲρ Θούλην ἀπίστοις τὰ κατὰ τὸν φιλόσοφον ἀκρι-\nβῶς διελθόντος, ἔκρινα μηδαμῶς τὰ τούτου παρ-\nελθεῖν. φησὶ δὲ Μνήσαρχον Τυρρηνὸν ὄντα κατὰ\nγένος τῶν Δῆμνον καὶ Ἴμβρον καὶ Σκύρον κατοι-\nκησάντων Τυρρηνῶν κᾀκεῖθεν μεταστάντα πολλὰς\nμὲν πόλεις πολλὰ δὲ χωρία ἐπιόντα ἐπιτυχεῖν ποτὲ\nπαιδὶ νηπίῳ ὑπὸ λεύκῃ μεγάλῃ καὶ εὐφυεῖ κειμένῳ·\nἐπιστάντα δὲ θεάσασθαι ὕπτιον εἰς τὸν οὐρανὸν ἀνα-\nβλέποντα πρὸς ἥλιον ἀσκαρδαμυκτὶ καὶ τῷ στόματι\n\n\nἐνιέντα κάλαμον σμικρὸν καὶ λεπτὸν καθάπερ αὐλόν.\nθαυμάσαντα δὲ καὶ δρόσῳ ἐκ τῆς λεύκης καταστα-\nζούσῃ θεασάμενον τρεφόμενον ἀναλαβεῖν, θείαν τινὰ\nνομίζοντα τὴν τοῦ παιδίου εἶναι γένεσιν· ἀνδρωθὲν\nδʼ ἐν Σάμῳ ἀναληφθῆναι ὑπὸ τοῦ Ἀνδροκλέους ἐπι-\nχωρίου, ὅς τὴν ἐπιμέλειαν αὐτῷ τῆς οἰκίας ἐνεχεί-\nρισεν. βιοῦντα δʼ ἐν ἀφθόνοις ἀνατρέφειν τὸ παι-\nδίον Ἀστραῖον καλέσαντα μετὰ τῶν αὑτοῦ παίδων\nτριῶν ὄντων, Εὐνόστου καὶ Τυρρηνοῦ καὶ Πυθα-\nγόρου· ὅν καὶ υἱὸν ἔθετο Ἀνδροκλῆς ὄντα νεώτατον.\nπαῖδα μὲν οὖν ὄντα ἔπεμπεν εἴς τε κιθαριστοῦ καὶ\nπαιδοτρίβου καὶ ζωγράφου, νεανίαν δὲ γενόμενον\nεἰς Μίλητον πρὸς Ἀναξίμανδρον, μαθησόμενον τὰ\nγεωμετρικὰ καὶ ἀστρονομικά. ἀφίκετο δὲ καὶ πρὸς\nΑἰγυπτίους, φησίν, ὁ Πυθαγόρας καὶ πρὸς Ἄραβας\nκαὶ Χαλδαίους καὶ Ἑβραίους, παρʼ ὧν καὶ τὴν περὶ\nὀνείρων γνῶσιν ἠκριβώσατο· καὶ τῇ διὰ λιβανωτοῦ\nμαντείᾳ πρῶτος ἐχρήσατο. καὶ ἐν Αἰγύπτῳ μὲν τοῖς\nἱερεῦσι συνῆν καὶ τὴν σοφίαν ἐξέμαθε καὶ τὴν Αἰγυ-\nπτίων φωνήν.\nγραμμάτων δὲ τρισσὰς διαφοράς, ἐπιστολογραφικῶν τε καὶ ἱερογλυφικῶν καὶ συμβο-\nλικῶν, τῶν μὲν κοινολογουμένων κατὰ μίμησιν, τῶν\nδʼ ἀλληγορουμένων κατά τινας αἰνιγμούς. καὶ περὶ\nθεῶν πλέον τι ἔμαθεν. ἔν τε Ἀραβίᾳ τῷ βασιλεῖ\nσυνῆν ἔν τε Βαβυλῶνι τοῖς τʼ ἄλλοις Χαλδαίοις συν-\nεγένετο καὶ πρὸς Ζάρατον ἀφίκετο, παρʼ οὗ καὶ\nἐκαθάρθη τὰ τοῦ προτέρου βίου λύματα καὶ ἐδι-\nδάχθη ἀφʼ οὗ ἁγνεύειν προσήκει τοῖς σπουδαίοις,\nτόν τε περὶ φύσεως λόγον ἤκουσε καὶ τίνες αἱ τῶν\nὅλων ἀρχαί. ἐκ γὰρ τῆς περὶ ταῦτα τὰ ἔθνη πλάνης\nὁ Πυθαγόρας τὸ πλὲῖστον τῆς σοφίας ἐνεπορεύσατο.\nτὸν δὴ Ἀστραῖον τῷ Πυθαγόρᾳ χαρίζεται Μνήσαρ-\n\n\nχος. ὁ δὲ λαβὼν καὶ φυσιογνωμονήσας καὶ τὰς κι-\nνήσεις καὶ τὰς ἠρεμίας τοῦ σώματος ἐπισκεψάμενος\nἐπαίδευσε. ταύτην γὰρ ἠκρίβου πρῶτος τὴν περὶ\nἀνθρώπων ἐπιστήμην, ὁποῖος τὴν φύσιν ἕκαστος\nἐκμανθάνων. καὶ οὔτʼ ἂν φίλον οὕτε γνώριμον\nἐποιήσατο οὐδένα πρὶν πρότερον φυσιογνωμονῆσαι\nτὸν ἄνδρα, ὁποιός ποτʼ ἔστιν.\nἦν δʼ αὐτῷ καὶ ἕτερον\nμειράκιον ὅ ἐκ Θρᾴκης ἐκτήσατο, ᾧ Ζάμολξις ἦν\nὄνομα, ἐπεὶ γεννηθέντι αὐτῷ δορὰ ἄρκτου ἐπε-\nβλήθη· τὴν γὰρ δορὰν οἱ Θρᾷκες ζαλμὸν καλοῦσιν.\nἀγαπῶν δʼ αὐτὸν ὁ Πυθαγόρας τὴν μετέωρον θεω-\nρίαν ἐπαίδευσε τά τε περὶ ἱερουργίας καὶ τὰς ἄλλας\nεἰς θεοὺς θρησκείας· τινὲς δὲ καὶ Θαλῆν τοῦτον\nφασὶν ὀνομάζεσθαι. ὡς Ἡρακλέα δʼ αὐτὸν προσκυ-\nνοῦσιν οἱ βάρβαροι.\nΔιονυσοφάνης δὲ λέγει δου-\nλεῦσαι μὲν αὐτὸν τῷ Πυθαγόρᾳ, ἐμπεσόντα δʼ εἰς\nλῃστὰς καὶ στιχθέντα, ὅτε κατεστασιάσθη ὁ Πυ-\nθαγόρας καὶ ἔφευγεν, δῆσοι τὸ μέτωπον διὰ τὰ στίγ-\nματα. τινὲς δʼ ἑρμηνεύεσθαι τὸ ὄνομα φασὶ Ζάλ-\nμοξιν ξένος ἀνήρ. νοσήσαντα δὲ τὸν Φερεκύδην ἐν\nΔήλῳ θεραπεύσας ὁ Πυθαγόρας καὶ ἀποθανόντα\nθάψας εἰς Σάμον ἐπανῆλθε πόθῳ τοῦ συγγενέσθαι\nἙρμοδάμαντι τῷ Κρεοφυλείῳ. χρόνον δέ τινα αὐτοῦ\nδιατρίβων Εὐρυμένους τοῦ Σαμίου ἀθλητοῦ ἐπεμε-\nλεῖτο, ὅς τῇ Πυθαγόρου σοφίᾳ καίτοι σμικρὸς τὸ\nσῶμα ὤν πολλῶν καὶ μεγάλων ἐκράτει καὶ ἐνίκα\nὈλυμπίασιν. τῶν γὰρ ἄλλων ἀθλητῶν κατὰ τὸν\nἀρχαῖον ἔτι τρόπον τυρὸν καὶ σῦκα σιτουμένων, οὗ-\nτος Πυθαγόρᾳ πειθόμενος πρῶτος κρέας τεταγμιένον\nἐσθίων ἐφʼ ἑκάστην τὴν ἡμέραν ἰσχύν τῷ σώματι\nπεριεποιήσατο. καίτοι γε προϊὼν τῇ σοφίᾳ ὁ Πυθα-\nγόρας ἀθλεῖν μὲν παρῄνει, νικᾶν δὲ μή, ὡς δέον\n\n\nτοὺς μὲν πόνους ὑπομένειν, τοὺς δʼ ἐκ τοῦ νικᾶν\nφθόνους φεύγειν· συμβαίνειν γὰρ καὶ ἄλλως μηδʼ\nεὐαγεῖς εἶναι τοὺς νικῶντας καὶ φυλλοβολουμένους.\nμετὰ δὲ ταῦτα τῆς Πολυκράτους τυραννίδος Σαμίους\nκαταλαβούσης, οὐ πρέπον ἡγούμενος ὁ Πυθαγόρας\nἐν τῇ τοιαύτῃ πολιτείᾳ βιοῦν ἀνδρὶ φιλοσόφῳ, διε-\nνοήθη εἰς Ἰταλίαν ἀπαίρειν· ὡς δὲ πλέων Δελφοῖς\nπροσέσχεν, ἐλεγεῖον τῷ τοῦ Ἀπόλλωνος τάφῳ ἐπέ-\nγραψε, διʼ οὐ ἐδήλου ὡς Σειληνοῦ μὲν ἦν υἱὸς ὁ\nἈπόλλων, ἀνῃρέθη δὲ ὑπὸ Πύθωνος, ἐκηδεύθη δʼἐν\nτῷ καλουμένῳ Τρίποδι, ὅς ταύτης ἔτυχε τῆς ἐπω-\nνυμίας διὰ τὸ τρεῖς κόρας τὰς Τριόπου θυγατέρας\nἐνταῦθα θρηνῆσαι τὸν Ἀπόλλωνα.\nΚρήτης δʼ ἐπι-βὰς τοῖς Μόργου μύσταις προσῄει ἑνὸς τῶν Ἰδαίων\nΔακτύλων, ὑφ’ ὧν καὶ ἐκαθάρθη τῇ κεραυνίᾳ λίθῳ,\nἕωθεν μὲν παρὰ θαλάττῃ πρηνὴς ἐκταθείς, νύκτωρ\nδὲ παρὰ ποταμῷ ἀρνειοῦ μέλανος μαλλοῖς ἐστεφανω-\nμένος. εἰς δὲ τὸ Ἰδαῖον καλούμενον ἄντρον κατα-\nβὰς ἔρια ἔχων μέλανα τὰς νενομισμένας τρὶς ἐννέα\nἡμέρας ἐκεῖ διέτριψεν καὶ καθήγισε τῷ Διὶ τόν τε\nστορνύμενον αὐτῷ κατʼ ἔτος θρόνον ἐθεάσατο, ἐπί-\nγραμμά τʼ ἐνεχάραξεν ἐπὶ τῷ τάφῳ ἐπιγράψας “Πυ-\nθαγόρας τῷ Διί“, οὗ ἡ ἀρχή·\nὧδε θανὼν κεῖται Ζάν, ἅν Δία κικλήσκουσιν.\nἐπεὶ δὲ τῆς Ἰταλίας ἐπέβη καὶ ἐν Κρότωνι ἐγένετο,\nφησὶν ὁ Δικαίαρχος, ὡς ἀνδρὸς ἀφικομένου πολυ-\nπλάνου τε καὶ περιττοῦ καὶ κατὰ τὴν ἰδίαν φύσιν\nὑπὸ τῆς τύχης εὐ κεχορηγημένου, τήν τε γὰρ ἰδέαν\nεἶναι ἐλευθέριον καὶ μέγαν χάριν τε πλείστην καὶ\nκόσμον ἐπί τε τῆς φωνῆς καὶ τοῦ ἤθους καὶ ἐπὶ τῶν\nἄλλων ἁπάντων ἔχειν, οὕτως διαθεῖναι τὴν Κροτω-\nνιατῶν πόλιν ὥστʼ ἐπεὶ τὸ τῶν γερόντων ἀρχεῖον\n\n\nἐψυχαγώγησεν, πολλὰ καὶ καλὰ διαλεχθείς, τοῖς νέοις\nπάλιν ἡβητικὰς ἐποιήσατο παραινέσεις ὑπὸ τῶν ἀρ-\nχόντων κελευσθείς· μετὰ δὲ ταῦτα τοῖς παισὶν ἐκ\nτῶν διδασκαλείων ἀθρόοις συνελθοῦσιν· εἶτα ταῖς\nγυναιξίν, ἐπεὶ καὶ γυναικῶν σύλλογος αὐτῷ κατε-\nσκευάσθη.\nγενομένων δὲ τούτων μεγάλη περὶ αὐτὸν\nηὐξήθη δόξα, καὶ πολλοὺς μὲν ἔλαβεν ἐξ αὐτῆς τῆς\nπόλεως ὁμιλητὰς οὐ μόνον ἄνδρας ἀλλὰ καὶ γυναῖ-\nκας, ὧν μιᾶς γε Θεανοῦς καὶ διεβοήθη τοὔνομα, πολ-\nλοὺς δʼ ἀπὸ τῆς σύνεγγυς βαρβάρου χώρας βασιλεῖς\nτε καὶ δυνάστας. ἅ μὲν οὖν ἔλεγε τοῖς συνοῦσιν\nοὐδὲ εἷς ἔχει φράσαι βεβαίως· καὶ γὰρ οὐχ ἡ τυχοῦσα\nἦν παρʼ αὐτοῖς σιωπή. μάλιστα μέντοι γνώριμα παρὰ\nπᾶσιν ἐγένετο πρῶτον μὲν ὡς ἀθάνατον εἶναι φησὶ\nτὴν ψυχήν, εἶτα μεταβάλλουσαν εἰς ἄλλα γένη ζῴων,\nπρὸς δὲ τούτοις ὅτι κατὰ περιόδους τινὰς τὰ γενό-\nμενά ποτε πάλιν γίνεται, νέον δʼ οὐδὲν ἁπλῶς ἔστι,\nκαὶ ὅτι πάντα τὰ γινόμενα ἔμψυχα ὁμογενῆ δεῖ νομί-\nζειν. φέρεται γὰρ εἰς τὴν Ἑλλάδα τὰ δόγματα πρῶ-\nτος κομίσαι ταῦτα Πυθαγόρας.\nοὕτως δὲ πάντα εἰς\nἑαυτὸν ἐπέστρεψεν ὥστε μιῷ μόνον ἀκροάσει, ὡς\nφησὶ Νικόμαχος, ἥν ἐπιβὰς τῆς Ἰταλίας πεποίηται,\nπλέον ἢ δισχιλίους ἑλεῖν τοῖς λόγοις, ὡς μηκέτι\nοἴκαδʼ ἀποστῆναι, ἀλλʼ ὁμοῦ σὺν παισὶ καὶ γυναιξὶν\nὁμακόιόν τι παμμέγεθες ἱδρυσαμένους πολίσαι τὴν\nπρὸς πάντων ἐπικληθεῖσαν μεγάλην Ἑλλάδα ἐν Ἰτα-\nλία, νόμους τε παρʼ αὐτοῦ δεξαμένους καὶ προστάγ-\nματα ὡσανεὶ θείας ὑποθήκας ἐκτὸς τούτων πράτ-\nτειν μηδὲ ἕν. οὗτοι καὶ τὰς οὐσίας κοινὰς ἔθεντο\nκαὶ μετὰ τῶν θεῶν τὸν Πυθαγόραν κατηρίθμουν.\nδιʼ ὅπερ ἕν τι τῶν παρʼ αὐτοῖς ἐν τοῖς μαθήμασιν\nἀπορρήτων προχειρισάμενοι, γλαφυρὸν ἄλλως καὶ\n\n\nπρὸς πολλὰ διατεῖνον φυσικὰ συντελέσματα, τὴν\nλεγομένην τετρακτύν, διʼ αὐτῆς ἐπώμνυον ὡς θεόν\nτινα τὸν Πυθαγόραν ἐπιφθεγγόμενοι πάντες ἐπὶ\nπᾶσι τοῖς ὑπ᾿ αὐτῶν βεβαιουμένοις,\nοὐ μὰ τὸν ἁμετέρᾳ γενεᾷ παραδόντα τετρακτύν,παγὰν ἀενάου φύσιος ῥίζωμά τʼ ἔχουσαν.\nἅς δʼ ἐπιδημήσας Ἰταλίᾳ τε καὶ Σικελίᾳ κατέλαβε\nπόλεις δεδουλωμένας ὑπʼ ἀλλήλων, τὰς μὲν πολλῶν\nἐτῶν τὰς δὲ νεωστί, φρονήματος ἐλευθερίου πλήσας\nδιὰ τῶν ἐφʼ ἑκάστης ἀκουστῶν αὐτοῦ ἠλευθέρωσε,\nΚρότωνα καὶ Σύβαριν καὶ Κατάνην καὶ Ῥήγιον καὶ\nἹμέραν καὶ Ἀκράγαντα καὶ Ταυρομένιον καὶ ἄλλας\nτινάς, αἷς καὶ νόμους ἔθετο διὰ Χαρώνδα τε τοῦ\nΚαταναίου καὶ Ζαλεύκου τοῦ Δοκροῦ, διʼ ὧν ἀξιο-\nζήλωτοι τοῖς περιοίκοις ἄχρι πολλοῦ γεγόνασι. Σίμι-\nχος δʼ ὁ Κεντορίπων τύραννος ἀκούσας αὐτοῦ τήν\nτʼ ἀρχὴν ἀπέθετο καὶ τῶν χρημάτων τὰ μὲν τῇ\nἀδελφῇ τὰ δὲ τοῖς πολίταις ἔδωκε.\nπροσῆλθον δʼαὐτῷ, ὡς φησὶν Ἀριστόξενος, καὶ Δευκανοὶ καὶ Μεσ-\nσάπιοι καὶ Πευκέτιοι καὶ Ῥωμαῖοι. ἀνεῖλε δʼ ἄρδην\nστάσιν οὐ μόνον ἀπὸ τῶν γνωρίμων, ἀλλὰ καὶ τῶν\nἀπογόνων αὐτῶν ἄχρι πολλῶν γενεῶν καὶ καθόλου\nἀπὸ τῶν ἐν Ἰταλίᾳ τε καὶ Σικελίᾳ πόλεων πασῶν\nπρός τε ἑαυτὰς καὶ πρὸς ἀλλήλας. πυκνὸν γὰρ ἦν\nπρὸς ἅπαντας αὐτῷ πολλοὺς καὶ ὀλίγους τόδε τὸ\nἀπόφθεγμα· φυγαδευτέον πάσῃ μηχανῇ καὶ περι-\nκοπτέον πυρὶ καὶ σιδήρῳ καὶ μηχαναῖς παντοίαις\nἀπὸ μὲν σώματος νόσον, ἀπὸ δὲ ψυχῆς ἀμαθίαν, κοι-\nλίας δὲ πολυτέλειαν, πόλεως δὲ στάσιν, οἴκου δὲ\nδιχοφροσύνην, ὁμοῦ δὲ πάντων ἀμετρίαν.\nεἰ δὲ δεῖ πιστεύειν τοῖς ἱστορήσασι περὶ αὐτοῦ παλαιοῖς τε\nοὖσι καὶ ἀξιολόγοις, μέχρι καὶ τῶν ἀλόγων ζῴων\n\n\nδιικνεῖτο αὐτοῦ ἡ νουθέτησις. τὴν μὲν γὰρ Δαυνίαν\nἄρκτον λυμαινομένην τοὺς ἐνοίκους κατασχών, ὡς\nφασί, καὶ ἐπαφησάμενος χρόνον συχνὸν ψωμίσας τε\nμάζῃ καὶ ἀκροδρύοις ὁρκώσας τε μηκέτι ἐμψύχου\nἐφάπτεσθαι ἀπέλυσεν. ἡ δʼ εὐθὺς εἰς τὰ ὄρη καὶ\nτοὺς δρυμοὺς ἀπαλλαγεῖσα οὐκέτʼ ὤφθη παράπαν-\nἐπιοῦσα οὐδʼ ἀλόγῳ ζῴῳ.\nβοῦν δʼ ἐν Τάραντι ἰδὼν\nἐν παμμιγεῖ νομῇ κυάμων χλωρῶν ἐφαπτόμενον, τῷ\nβουκόλῳ παραστὰς συνεβούλευσεν εἰπεῖν τῷ βοΐ τῶν\nκυάμων ἀποσχέσθαι· προσπαίξαντος δʼ αὐτῷ τοῦ\nβουκόλου καὶ φήσαντος οὐκ εἰδέναι βοϊστὶ λαλεῖν,\nπροσελθόντα καὶ εἰς τὸ οὖς προσψιθυρίσαντα τῷ\nταύρῳ οὐ μόνον τότʼ ἀποστῆσαι τοῦ κυαμῶνος, ἀλλὰ\nκαὶ αὖθις μηδέποτε κυάμων θιγεῖν, μακροχρονιώτα-\nτον δʼ ἐν Τάραντι κατὰ τὸ τῆς Ἥρας ἱερὸν γηρῶντα\nδιαμεμενηκέναι τὸν ἱερὸν καλούμενον βοῦν, τροφὰς\nσιτούμενον ἅς οἱ ἀπαντῶντες ὤρεγον.\nἀετὸν δʼ ὑπερ-\nιπτάμενον Ὀλυμπίασι προσομιλοῦντος αὐτοῦ τοῖς\nγνωρίμοις ἀπὸ τύχης περί τʼ οἰωνῶν καὶ συμβόλων\nκαὶ διοσημιῶν, ὅτι παρὰ θεῶν εἰσὶν ἀγγελίαι τινὲς\nκαὶ αὐταὶ τοῖς ὡς ἀληθῶς θεοφιλέσι τῶν ἀνθρώπων,\nκαταγαγεῖν λέγεται καὶ καταψήσαντα πάλιν ἀφεῖναι.\nδικτυουλκοῖς τʼ ἐπιστάντα ἐπὶ τῆς σαγήνης ἐκ βυθοῦ\nπολὺν φόρτον ἐπισυρομένοις, όσον πλῆθος ἐπισπῶν-\nται προειπεῖν τῶν ἰχθύων ὁρίσαντα τὸν ἀριθμόν,\nκαὶ τῶν ἀνδρῶν ὑπομεινάντων ὅ τι ἂν κελεύσῃ πρά-\nξειν, εἰ τοῦθʼ οὕτως ἀποβαίη, ζῶντας ἀφεῖναι πάλιν\nκελεῦσαι τοὺς ἰχθύας πρότερόν γε ἀκριβῶς διαριθμή-\nσαντας· καὶ τὸ θαυμασιώτερον ὅτι οὐδεὶς ἐν τοσού-\nτῳ τῆς ἀριθμήσεως χρόνῳ τῶν ἰχθύων ἐκτὸς ὕδατος\nμεινάντων ἀπέπνευσεν ἐφεστῶτος αὐτοῦ.\nπολλοὺς\nδὲ τῶν ἐντυγχανόντων ἀνεμίμνησκε τοῦ προτέρου\n\n\nβίου, ὃν αὐτῶν ἡ ψυχὴ πρὸ τοῦ τῷδε τῷ σώματι\nἐνδεθῆναι πάλαι ποτʼ ἐβίωσε. καὶ ἑαυτὸν δʼ ἀναμ-.\nφιλέκτοις τεκμηρίοις ἀπέφαινεν Εὔφορβον τὸν Πάν-\nθου. καὶ τῶν Ὁμηρικῶν στίχων ἐκείνους μάλιστα\nἐξύμνει καὶ μετὰ λύρας ἐμμελέστατα ἀνέμελπεν,\nαἵματί οἱ δεύοντο κόμαι Χαρίτεσσιν ὁμοῖαιπλοχμοί θʼ, οἳ χρυσῷ τε καὶ ἀργύρῳ ἐσφήκωντο.οἷον δὲ τρέφει ἔρνος ἀνὴρ ἐριθηλὲς ἐλαίηςχώρῳ ἐν οἰοπόλῳ, ὅθʼ ἅλις ἀναβέβρυχεν ὕδωρκαλὸν τηλεθάον· τὸ δέ τε πνοιαὶ δονέουσινπαντοίων ἀνέμων, καί τε βρύει ἄνθεϊ λευκῷ·ἐλθὼν δʼ ἐξαπίνης ἄνεμος σὺν λαίλαπι πολλῇβόθρου τʼ ἐξέστρεψε καὶ ἐξετάνυσσʼ ἐπὶ γαίης·τοῖον Πάνθου υἱὸν ἐυμμελίην Εὔφορβον\nἈτρεΐδης Μενέλαος ἐπεὶ κτάνε, τεύχεʼ ἐσύλα.\nτὰ γὰρ ἱστορούμενα περὶ τῆς ἐν Μυκήναις ἀνακει-\nμένης σὺν Τρωικοῖς λαφύροις τῇ Ἀργείᾳ Ἥρᾳ Εὐ-\nφόρβου τοῦ Φρυγὸς τούτου ἀσπίδος παρίεμεν ὡς\nπάνυ δημώδη. Καύκασον δʼ ἔφασαν τὸν ποταμὸν\nσὺν πολλοῖς τῶν ἑταίρων διαβαίνοντά ποτε προσει-\nπεῖν· καὶ ὁ ποταμὸς γεγωνόν τι καὶ τρανὸν ἀπεφθέγ-\nξατο πάντων ἀκουόντων ‘‘χαῖρε Πυθαγόρα’’. μιᾷ\nδὲ καὶ τῇ αὐτῇ ἡμέρᾳ ἔν τε Μεταποντίῳ τῆς Ἰταλίας\nκαὶ ἐν Ταυρομενίῳ τῆς Σικελίας συγγεγονέναι καὶ\nδιειλέχθαι κοινῇ τοῖς ἑκατέρωθι ἑταίροις αὐτὸν δια-\nβεβαιοῦνται σχεδὸν ἅπαντες, σταδίων ἐν μεταιχμίῳ\nπαμπόλλων καὶ κατὰ γῆν καὶ κατὰ θάλατταν ὑπαρ-\nχόντων οὐδʼ ἡμέραις ἀνυσίμων πάνυ πολλαῖς.\nτὸμὲν γὰρ ὅτι τὸν μηρὸν χρυσοῦν ἐπέδειξεν Ἀβάριδι\nτῷ Ὑπερβορέῳ εἰκάσαντι αὐτὸν Ἀπόλλωνα εἶναι τὸν\nἐν Ὑπερβορέοις, οὗπερ ἦν ἱερεὺς ὁ Ἄβαρις, βεβαι-\nοῦντα ὡς τοῦτο ἀληθές, τεθρύληται· καὶ ὅτι νεὼς\n\n\nπαταπλεούσης καὶ τῶν φίλων εὐχομένων τὰ κομιζό-\nμενα γενέσθαι αὐτοῖς ὁ Πυθαγόρας εἶπεν “ἔσται\nτοίνυν ὑμῖν νεκρός” , καὶ ἡ ναῦς κατέπλευσεν ἔχουσα\nνεκρόν. μυρία δʼ ἕτερα θαυμαστότερα καὶ θειότερα\nπερὶ τοῦ ἀνδρὸς ὁμαλῶς καὶ συμφώνως εἴρηται. ὡς\nδʼ ἁπλῶς εἰπεῖν κατʼ οὐδενὸς ὑπενοήθη πλείονα\nοὐδὲ περιττότερα.\nπρορρήσεις τε γὰρ ἀπαράβατοι\nσεισμῶν διαμνημονεύονται αὐτοῦ καὶ λοιμῶν ἀπο-\nτροπαὶ σὺν τάχει καὶ ἀνέμων βιαίων χαλαζῶν τʼ ἐκ-\nχύσεως καταστολαὶ καὶ κυμάτων ποταμίων τε καὶ\nθαλαττίων ἀπευδιασμοὶ πρὸς εὐμαρῆ τῶν ἑταίρων\nδιάβασιν. ὧν μεταλαβόντας Ἐμπεδοκλέα τε καὶ\nἘπιμενίδην καὶ Ἄβαριν πολλαχῇ ἐπιτετελεκέναι\nτοιαῦτα· δῆλα δʼ αὐτῶν τὰ ποιήματα ὑπάρχει.\nἄλλως τε καὶ ἀλεξάνεμος μὲν ἦν τὸ ἐπώνυμον Ἐμπε-\nδοκλέους, καθαρτὴς δὲ τὸ Ἐπιμενίδου, αἰθροβάτης\nδὲ τὸ Ἀβάριδος, ὅτι ἄρα ὀιστῷ τοῦ ἐν ῾Υπερβορέοις\nἈπόλλωνος δωρηθέντι αὐτῷ ἐποχούμενος ποταμούς\nτε καὶ πελάγη καὶ τὰ ἄβατα διέβαινεν ἀεροβατῶν\nτρόπον τινά. ὅπερ ὑπενόησαν καὶ Πυθαγόραν τινὲς\nπεπονθέναι τότε ἡνίκα ἐν Μεταποντίῳ καὶ ἐν Ταυρο-\nμενίῳ τοῖς ἑκατέρωθι ἑταίροις ὡμίλησε τῇ αὐτῇ ἡμέ-\nρᾳ.\nκατεκήλει δὲ ῥυθμοῖς καὶ μέλεσι καὶ ἐπῳδαῖς τὰ\nψυχικὰ πάθη καὶ τὰ σωματικά. καὶ τοῖς μὲν ἑταίροις\nἡρμόζετο ταῦτα, αὐτὸς δὲ τῆς τοῦ παντὸς ἁρμονίας\nἠκροᾶτο συνιεὶς τῆς καθολικῆς τῶν σφαιρῶν καὶ τῶν\nκατὰ ταύτας κινουμένων ἀστέρων ἁρμονίας, ἧς ἡμᾶς\n19. καὶ πῶς Διονύσιος καίπερ πάντα ἀνεγνωκὼς περὶ\nΧριστοῦ ὡς ξένου καὶ ὑπὲρ φύσιν τοῦ κατὰ θάλατταν βαδί-\nσματος ἀκηκοὼς οὐκ ἐθαύμασεν ὡς μηδέποτέ τινος τοιού-\nτου γεγονότος;\n\n\nμὴ ἀκούειν διὰ σμικρότητα τῆς φύσεως. τούτοις καὶ\nἘμπεδοκλῆς μαρτυρεῖ λέγων περὶ αὐτοῦ·\nἦν δέτις ἐν κείνοισιν ἀνὴρ περιώσια εἰδώς,ὅς δὴ μήκιστον πραπίδων ἐκτήσατο πλοῦτον,παντοίων τε μάλιστα σοφῶν ἐπιήρανος ἔργων.ὁππότε γὰρ πάσῃσιν ὀρέξαιτο πραπίδεσσι,ῥεῖά γε τῶν ὄντων πάντων λεύσσεσκεν ἕκαστα,καί τε δέκʼ ἀνθρώπων καί τʼ εἴκοσιν αἰώνεσσιν.\nτὸ γὰρ “περιώσια” καὶ “τῶν ὄντων λεύσσεσκεν ἕκα-\nστα” καὶ “πραπίδων πλοῦτον” καὶ τὰ ἐοικότα ἐμφαν-\nτικὰ μάλιστα τῆς ἐξαιρέτου καὶ ἀκριβεστέρας παρὰ\nτοὺς ἄλλους διοργανώσεως ἔν τε τῷ ὁρᾶν καὶ τῷ\nἀκούειν καὶ τῷ νοεῖν τοῦ Πυθαγόρου. τὰ δʼ οὖν τῶν\nἑπτὰ ἀστέρων φθέγματα καὶ τῆς τῶν ἀπλανῶν ἐπὶ\nταύτης τε τῆς ὑπὲρ ἡμᾶς λεγομένης δὲ κατʼ αὐτοὺς\nἀντίχθονος τὰς ἐννέα Μούσας εἶναι διεβεβαιοῦτο.\nτὴν δὲ πασῶν ἅμα σύγκρασιν καὶ συμφωνίαν καὶ\nὡσανεὶ σύνδεσμον, ἧσπερ ὡς ἀιδίου τε καὶ ἀγενή-\nτου μέρος ἑκάστη καὶ ἀπόρροια, Μνημοσύνην ὠνό-\nμαζεν.\nτὴν δὲ καθʼ ἡμέραν αὐτοῦ διαγωγὴν ἀφη- γούμενος ὁ Διογένης φησὶν ὡς ἅπασι μὲν παρηγγύα\nφιλοτιμίαν φεύγειν καὶ φιλοδοξίαν, ὅπερ μάλιστα\nφθόνον ἐργάζεσθαι, ἐκτρέπεσθαι δὲ τὰς μετὰ τῶν\nπολλῶν ὁμιλίας. τὰς γοῦν διατριβὰς καὶ αὐτὸς ἕωθεν\nμὲν ἐπὶ τῆς οἰκίας ἐποιεῖτο, ἁρμοζόμενος πρὸς λύραν\nτὴν ἑαυτοῦ ψυχὴν καὶ ᾄδων παιᾶνας ἀρχαίους τινὰς\nτῶν Θάλητος. καὶ ἐπῇδε τῶν Ὁμήρου καὶ Ἡσιόδου\nὅσα καθημεροῦν τὴν ψυχὴν ἐδοκίμαζε. καὶ ὀρχήσεις\nδέ τινας ὑπωρχεῖτο ὁπόσας εὐκινησίαν καὶ ὑγείαν\n13. ὅλος μυθικός τις εἶ καὶ τῶν Ἑλληνικῶν δοξῶν ἀνά-\nπλεως.\n\n\nτῷ σώματι παρασκευάζειν ᾤετο. τοὺς δὲ περιπά-\nτους οὐδʼ αὐτὸς ἐπιφθόνως μετὰ πολλῶν ἐποιεῖτο,\nἀλλὰ δεύτερος ἢ τρίτος ἐν ἱεροῖς ἢ ἄλσεσιν, ἐπιλεγό\nμένος τῶν χωρίων τὰ ἡσυχαίτατα καὶ περικαλλέ-\nστατα.\nτοὺς δὲ φίλους ὑπερηγάπα, κοινὰ μὲν τὰ\nτῶν φίλων εἶναι πρῶτος ἀποφηνάμενος, τὸν δὲ φίλον\nἄλλον ἑαυτόν. καὶ ὑγιαίνουσι μὲν αὐτοῖς ἀεὶ συν-\nδιέτριβε, κάμνοντας δὲ τὰ σώματα ἐθεράπευε, καὶ\nτὰς ψυχὰς δὲ νοσοῦντας παρεμυθεῖτο, καθάπερ ἔφα-\nμεν, τοὺς μὲν ἐπῳδαῖς καὶ μαγείαις τοὺς δὲ μουσικῇ.\nἦν γὰρ αὐτῷ μέλη καὶ πρὸς νόσους σωμάτων παιώ-\nνια, ἃ ἐπᾴδων ἀνίστη τοὺς κάμνοντας. ἦν δʼ ἃ καὶ\nλύπης λήθην εἰργάζετο καὶ ὀργὰς ἐπράυνε καὶ ἐπι-\nθυμίας ἀτόπους ἑξῄρει.\nτῆς δὲ διαίτης τὸ μὲν ἄρι-\nστον ἦν κηρίον ἢ μέλι, δεῖπνον δʼ ἄρτος ἐκ κέγχρων\nἢ μᾶζα καὶ λάχανα ἑφθὰ καὶ ὠμά, σπανίως δὲ κρέας\nἱερείων θυσίμων καὶ τοῦτο οὐδʼ ἐκ παντὸς μέρους.\nτά γε μὴν πλεῖστα ὁπότε θεῶν ἀδύτοις ἐγκαταδύσε-\nσθαι μέλλοι καὶ ἐνταῦθα χρόνον τινὰ ἐνδιατρίψειν,\nἀλίμοις ἐχρῆτο καὶ ἀδίψοις τροφαῖς, τὴν μὲν ἄλιμον\nσυντιθεὶς ἐκ μήκωνος σπέρματος καὶ σησάμου καὶ\nφλοιοῦ σκίλλης πλυθείσης ἀκριβῶς ἔστʼ ἄν τοῦ περὶ\nαὐτὴν ὀποῦ καθαρθείη, καὶ ἀσφοδέλων ἀνθερίκων\nκαὶ μαλάχης φύλλων καὶ ἀλφίτων καὶ κριθῶν καὶ\nἐρεβίνθων, ἕπερ κατʼ ἴσον πάντα σταθμὸν κοπέντα\nμέλιτι ἀνέδευεν Ὑμηττίῳ· τὴν δʼ ἄδιψον ἐκ σικύων\nσπέρματος καὶ ἀσταφίδος λιπαρᾶς, ἐξελὼν αὐτῆς τὰ\nγίγαρτα, καὶ ἄνθους κορίου καὶ μαλάχης ὁμοίως\nσπέρματος καὶ ἀνδράχνης καὶ τυροῦ κνήστεως καὶ\nἀλεύρου πάλης καὶ γάλακτος λίπους, ἅπερ πάντα\nἀνεμίγνυ μέλιτι νησιωτικῷ.\nταῦτα δʼ Ἡρακλέα παρὰ\nΔήμητρος ἔφασκε μαθεῖν στελλόμενον εἰς τὴν Δι-\n\n\nβύην τὴν ἄνυδρον. ὅθεν αὐτῷ καὶ τὸ σῶμα ὥσπερ\nἐπὶ στάθμῃ τὴν αὐτὴν ἔξιν διεφύλαττεν, οὐ ποτὲ\nμὲν ὑγιαῖνον ποτὲ δὲ νοσοῦν, οὐδʼ οὖ ποτὲ μὲν πιαι-\nνόμενον καὶ αὐξόμενον ποτὲ δὲ λεπτυνόμενον παὶ\nἰσχναινόμενον, ἥ τε ψυχὴ τὸ ὅμοιον ἦθος ἀεὶ διὰ\nτῆς ὄψεως παρεδήλου. οὔτε γὰρ ὑφʼ ἡδονῆς διεχεῖτο\nπλέον οὔθʼ ὑπʼ ἀνίας συνεστέλλετο, οὐδʼ ἐπίδηλος\nἦν χαρᾷ ἢ λύπῃ κάτοχος, ἀλλʼ οὐδὲ γελάσαντα\nκλαύσαντά τίς ποτʼ ἐκεῖνον ἐθεάσατο.\nθύων τε θεοῖςἀνεπαχθὴς ἦν, ἀλφίτοις τε καὶ ποπάνῳ καὶ λιβανωτῷ\nκαὶ μυρρίνῃ τοὺς θεοὺς ἐξιλασκόμενος, ἐμψύχοις δʼ\nἥκιστα, πλὴν εἰ μή ποτε ἀλεκτορίσι καὶ τῶν χοίρων\nτοῖς ἁπαλωτάτοις. ἐβουθύτησε δέ ποτε σταίτινον,\nὡς φασὶ βοῦν οἱ ἀκριβέστεροι, ἐξευρὼν τοῦ ὀρθογω-\nνίου τὴν ὑποτείνουσαν ἴσον δυναμένην ταῖς περιε- l5\nχούσαις. ὅσα γε μὴν τοῖς προσιοῦσι διελέγετο, ἢ\nδιεξοδικῶς ἢ συμβολικῶς παρῄνει.\nδιττὸν γὰρ ἦναὐτοῦ τῆς διδασκαλίας τὸ σχῆμα. καὶ τῶν προσιόν-\nτων οἱ μὲν ἐκαλοῦντο μαθηματικοί, οἱ δʼ ἀκουσμα-\nτικοί· καὶ μαθηματικοὶ μὲν οἱ τὸν περιττότερον καὶ\nπρὸς ἀκρίβειαν διαπεπονημένον τῆς ἐπιστήμης λόγον\nἐκμεμαθηκότες, ἀκουσματικοὶ δʼ οἱ μόνας τὰς κεφα-\nλαιώδεις ὑποθήκας τῶν γραμμάτων ἄνευ ἀκριβε-\nστέρας διηγήσεως ἀκηκοότες.\nπαρῄνει δὲ περὶ μὲντοῦ θείου καὶ δαιμονίου καὶ ἡρῴου γένους εὔφημον\nεἶναι καὶ ἀγαθὴν ἔχειν διάνοιαν, γονεῦσι δὲ καὶ\nεὐεργέταις εὔνουν· νόμοις δὲ πείθεσθαι· προσκυνεῖν\nδὲ μὴ ἐκ παρέργου τοὺς θεούς, ἀλλʼ οἴκοθεν ἐπὶ\nτοῦτο ὡρμημένοις· καὶ τοῖς μὲν οὐρανίοις θεοῖς πε-\nριττὰ θύειν, τοῖς δὲ χθονίοις ἄρτια. ἐκάλει γὰρ τῶν\nἀντικειμένων δυνάμεων τὴν μὲν βελτίονα μονάδα\nκαὶ φῶς καὶ δεξιὸν καὶ ἴσον καὶ μένον καὶ εὐθύ, τὴν\n\n\nδὲ χείρονα δυάδα καὶ σκότος καὶ ἀριστερὸν καὶ ἄνισον\nπαὶ περιφερὲς καὶ φερόμενον. παρῄνει δὲ καὶ τοιάδε.\nφυτὸν ἥμερον καὶ εὔκαρπον, ἀλλὰ μηδὲ ζῷον ὅ μὴ\nβλαβερὸν εἶναι πέφυκε τῷ ἀνθρωπείῳ γένει, μήτε\nφθείρειν μήτε βλάπτειν. παρακαταθήκην δὲ μὴ\nχρημάτων μόνον ἀλλὰ καὶ λόγων πιστῶς τῷ παρα-\nκαταθεμένῳ φυλάσσειν. τρισσὰς δʼ ἡγεῖσθαι διαφο-\nρὰς τῶν ἀξίων σπουδῆς πραγμάτων, ἃ καὶ μετιτέον\nκαὶ μεταχειριστέον· πρῶιον μὲν τῶν εὐκλεῶν καὶ\nκαλῶν, εἶτα τῶν πρὸς τὸν βίον συμφερόντων, τρίτην\nδὲ καὶ τελευταίαν τὴν τῶν ἡδέων. ἡδονὴν δὲ οὐ\nπροσίετο τὴν δημώδη καὶ γοητευτικήν, ἀλλὰ τὴν βέ-\nβαιον καὶ σεμνοτάτην καὶ καθαρεύουσαν διαβολῆς.\nδιττὴν γὰρ εἶναι διαφορὰν ἡδονῶν· τὴν μὲν γὰρ\nγαστρὶ καὶ ἀφροδισίοις διὰ πολυτελείας κεχαρισμέ-\nνην ἀπείκαζε ταῖς ἀνδροφόνοις τῶν Σειρήνων ᾠδαῖς·\nτὴν δʼ ἐπὶ καλοῖς καὶ δικαίοις καὶ πρὸς τὸ ζῆν ἀναγ-\nκαίοις, ὁμοίως καὶ παραχρῆμα ἡδεῖαν καὶ εἰς τὸ ἐπιὸν\nἀμεταμέλητον οὖσαν, ἔφασκεν ἐοικέναι Μουσῶν τινὶ\nἁρμονίᾳ.\nδύο δὲ μάλιστα καιροὺς παρηγγύα ἐν\nφροντίδι θέσθαι, τὸν μὲν ὅτε εἰς ὕπνον τρέποιτο,\nτὸν δʼ ὅτʼ ἐξ ὕπνου διανίσταιτο. ἐπισκοπεῖν γὰρ\nπροσήκειν ἐν ἑκατέρῳ τούτοιν τά τε ἤδη πεπραγμένα\nκαὶ τὰ μέλλοντα, τῶν μὲν γενομένων εὐθύνας παρʼ\nἑαυτοῦ ἕκαστσν λαμβάνοντα, τῶν δὲ μελλόντων πρό-\nνοιαν ποιούμενον. πρὸ μὲν οὖν τοῦ ὕπνου ταῦτα\nἑαυτῷ τὰ ἔπη ἐπᾴδειν ἕκαστον·\nμηδʼ ὕπνον μαλακοῖσιν ἐπʼ· ὄμμασι προσδέξασθαιπρὶν τῶν ἡμερινῶν ἔργων τρὶς ἕκαστον ἐπελθεῖν,πῇ παρέβην; τί δʼ ἔρεξα; τί μοι δέον οὐκ ἐτε-\nλέσθη;\nπρὸ δὲ τῆς ἐξαναστάσεως ἐκεῖνα·\n\n\nπρῶτα μὲν ἐξ ὕπνοιο μελίφρονος ἐξυπαναστὰςεὖ μάλʼ ὀπιπεύειν ὅσʼ ἐν ἤματι ἔργα τελέσσεις.\nτοιαῦτα παρῄνει· μάλιστα δʼ ἀληθεύειν· τοῦτο γὰρ\nμόνον δύνασθαι τοὺς ἀνθρώπους ποιεῖν θεῷ παρα-\nπλησίους. ἐπεὶ καὶ τοῦ θεοῦ, ὡς παρὰ τῶν μάγων\nἐπυνθάνετο, ὅν Ὡρομάζην καλοῦσιν ἐκεῖνοι, ἐοικέ-\nναι τὸ μὲν σῶμα φωτί, τὴν δὲ ψυχὴν ἀληθείᾳ. καὶ\nἄλλʼ ἄττα ἐπαίδευεν ὅσα παρὰ Ἀριστοκλείας τῆς ἐν\nΔελφοῖς ἔλεγεν ἀκηκοέναι. ἔλεγε δέ τινα καὶ μυστικῷ\nτρόπῳ συμβολικῶς, ἅ δὴ ἐπὶ πλέον Ἀριστοτέλης ἀνέ-\nγραψεν. οἷον ὅτι τὴν θάλατταν μὲν ἐκάλει εἶναι δά-\nκρυον, τὰς δʼ ἄρκτους Ῥέας χεῖρας, τὴν δὲ πλειάδα\nΜουσῶν λύραν, τοὺς δὲ πλανήτας κύνας τῆς Φερσε-\nφόνης. τὸν δʼ ἐκ χαλκοῦ κρουομένου γινόμενον ἦχον\nφωνὴν εἶναί τινος τῶν δαιμόνων ἐναπειλημμένην τῷ\nχαλκῷ.\nἦν δὲ καὶ ἄλλο εἶδος τῶν συμβόλων τοιοῦτον.ζυγὸν μὴ ὑπερβαίνειν, τουτέστι μὴ πλεονεκτεῖν. μὴ τὸ\nπῦρ τῇ μαχαίρᾳ σκαλεύειν, ὅπερ ἦν μὴ τὸν ἀνοι-\nδοῦντα καὶ ὀργιζόμενον κινεῖν λόγοις τεθηγμένοις.\nστέφανόν τε μὴ τίλλειν, τουτέστι τοὺς νόμους μὴ\nλυμαίνεσθαι· στέφανοι γὰρ πόλεων οὗτοι. πάλιν δʼ\nοὖ ἕτερα τοιαῦτα. μὴ καρδίαν ἐσθίειν, οἷον μὴ λυ-\nπεῖν ἑαυτὸν ἀνίαις. μηδʼ ἐπὶ χοίνικος καθέζεσθαι,\nοἷον μὴ ἀργὸν ζῆν. μηδʼ ἀποδημοῦντα ἐπιστρέφε-\nσθαι, μὴ ἔχεσθαι τοῦ βίου τούτου ἀποθνήσκοντα·\nτὰς λεωφόρους μὴ βαδίζειν, διʼ οὗ ταῖς τῶν πολλῶν\nἕπεσθαι γνώμαις ἐκώλυεν, τὰς δὲ τῶν λογίων καὶ\nπεπαιδευμένων μεταθεῖν. μηδὲ χελιδόνας ἐν οἰκίᾳ\nδέχεσθαι, τουτέστι λάλους ἀνθρώπους καὶ περὶ\nγλῶτταν ἀκρατεῖς ὁμωροφίους μὴ ποιεῖσθαι. φορ-\nτίον δὲ συνανατιθέναι μὲν τοῖς βαστάζουσι, συγ-\nκαθαιρεῖν δὲ μή, διʼ οὐ παρῄνει μηδενὶ πρὸς ῥᾳ-\n\n\nστώνην, ἀλλὰ πρὸς ἀρετὴν συμπράττειν. θεῶν τʼ\nεἰκόνας ἐν δακτυλίοις μὴ φορεῖν, τουτέστι τὴν περὶ\nθεῶν δόξαν καὶ λόγον πρόχειρον μηδὲ φανερὸν ἔχειν\nμηδὲ εἰς πολλούς προφέρειν. σπονδάς τε ποιεῖσθαι\nτοῖς θεοῖς κατὰ τὸ οὖς τῶν ἐκπωμάτων· ἐντεῦθεν\nγὰρ ᾐνίττετο τιμᾶν τοὺς θεοὺς καὶ ὑμνεῖν τῆ μου-\nσικῇ· αὕτη γὰρ διὰ ὤτων χωρεῖ. μὴ ἐσθίειν ὅσα μὴ\nθέμις, γένεσιν, αὔξησιν, ἀνχήν, τελευτήν, μηδʼ ἐξ ὧν\nἡ πρώτη τῶν πάντων ὑπόθεσίς γίνεται.\nἔλεγε δʼ ἀπέ-\nχεσθαι τῶν καταθυομένων ὀσφύος καὶ διδύμων καὶ\nαἰδοίων καὶ μυελοῦ καὶ ποδῶν καὶ κεφαλῆς. ὑπόθε-\nσιν μὲν γὰρ τὴν ὀσφῦν ἐκάλει, διότι ἐπὶ ταύτῃ ὡς\nἐπὶ θεμελίῳ συνίσταται τὰ ζῷα· γένεσιν δὲ τοὺς δι-\nδύμους καὶ αἰδοῖα, ἄνευ γὰρ τῆς τούτων ἐνεργείας\nοὐ γίνεται ζῷον· αὔξησιν δὲ τὸν μυελὸν ἐκάλει, ὅς\nτοῦ αὔξεσθαι πᾶσι ζῴοις αἴτιος· ἀρχὴν δὲ τοὺς πό-\nδας, τὴν δὲ κεφαλὴν τελευτήν· ἅπερ τὰς μεγίστας\nἡγεμονίας ἔχει τοῦ σώματος. ἴσα δὲ κυάμων παρῄνει\nἀπέχεσθαι καθάπερ ἀνθρωπίνων σαρκῶν.\nἱστοροῦσι\nδʼ αὐτὸν ἀπαγορεύειν τὸ τοιοῦτον ὅτι τῆς πρώτης ἀρ-\nχῆς καὶ γενέσεως ταραττομένης καὶ πολλῶν ἅμα συν-\nηνεγμένων καὶ συσπειρομένων καὶ συσσηπομένων\nἐν τῇ γῇ κατʼ ὀλίγον γένεσις καὶ διάκρισις συνέστη\nζῴων τε ὁμοῦ γεννωμένων καὶ φυτῶν ἀναδιδομέ-\nνων, τότε δὴ ἀπὸ τῆς αὐτῆς σηπεδόνος ἀνθρώπους\nσυστῆναι καὶ κύαμον βλαστῆσαι. τούτου τε φανερὰ\nἐπῆγε τεκμήρια. εἰ γάρ τις διατρώγων κύαμον καὶ\nτοῖς ὀδοῦσι λεάνας ἐν ἀλέᾳ τῆς τοῦ ἡλίου βολῆς κατα-\nθείη πρὸς ὀλίγον, εἶτʼ ἀποστὰς ἐπανέλθοι μετʼ οὐ\nπολύ, εὕροι ἂν ὀδωδότα ἀνθρωπείου φόνου· εἰ δὲ\nκαὶ ἀνθοῦντος ἐν τῷ βλαστάνειν τοῦ κυάμου λαβών\nτις περκάζοντος τοῦ ἄνθους βραχὺ ἐνθείη ἀγγείῳ\n\n\nκεραμεῷ καὶ ἐπίθημα ἐπιθεὶς ἐν τῇ γῇ κατορύξειε\nκαὶ ἐνενήκοντα παραφυλάξειεν ἡμέρας μετὰ τὸ κατο-\nρυχθῆναι, εἶτα μετὰ ταῦτα ὀρύξας λάβοι καὶ ἀφέλοι\nτὸ πῶμα, εὕροι ἄν ἀντὶ τοῦ κυάμου ἢ παιδὸς κεφα-\nλὴν συνεστῶσαν γυναικὸς αἰδοῖον.\nἀπέχεσθαι δὲ καὶ ἄλλων παρῄνει, οἷον μήτρας τε καὶ τριγλίδος καὶ\nἀκαλήφης, σχεδὸν δὲ καὶ τῶν ἄλλων θαλασσίων ξυμ-\nπάντων. ἀνέφερε δʼ αὑτὸν εἰς τοὺς πρότερον γεγο-\nνότας, πρῶτον μὲν Εὔφορβος λέγων γενέσθαι, δεύ-\nτερον δʼ Αἰθαλίδης, τρίτον Ἑρμότιμος, τέταρτον δὲ\nΠύρρος, νῦν δὲ Πυθαγόρας. διʼ ὧν ἐδείκνυεν ὡς\nἀθάνατος ἡ ψυχὴ καὶ τοῖς κεκαθαρμένοις εἰς μνήμην\nτοῦ παλαιοῦ βίου ἀφικνεῖται.\nφιλοσοφίαν δʼ ἐφιλοσόφησεν ἧς ὁ σκοπὸς ῥύσα-\nσθαι καὶ διελευθερῶσαι τῶν τοιούτων εἱργμῶν τε\nκαὶ συνδέσμων τὸν κατακεχωρισμένον ἡμῖν νοῦν·\nοὗ χωρὶς ὑγιὲς οὐδὲν ἄν τις οὐδʼ ἀληθὲς τὸ παράπαν\nἐκμάθοι οὐδʼ ἂν κατίδοι διʼ ἧστινος οὖν ἐνεργῶν\nαἰσθήσεως. νοῦς γὰρ κατʼ αὐτὸν πάνθʼ ὁρῷ καὶ\nπάντʼ ἀκούει, τὰ δʼ ἄλλα τυφλὰ καὶ κωφά. καθαρ-\nθέντι δὲ τότε δεῖν προσάγειν τι τῶν ὀνησιφόρων.\nπροσῆγε δὲ ταῦτα μηχανὰς ἐπινοῶν, πρῶτον μὲν\nπαιδαγωγῶν ἑαυτὸν ἡρέμα πρὸς τὴν τῶν ἀιδίων καὶ\nὁμοφύλων αὐτῷ ἀσωμάτων ἀεὶ καὶ κατὰ ταὐτὰ καὶ\nὡσαύτως ἐχόντων θέαν, ἐκ τῶν κατʼ ὀλίγον προσβι-\nβάζων, μὴ συνταραχθεὶς τῇ ἄφνω καὶ ἀθρόως μετα-\nβολῇ ἀπσστραφῇ καὶ ἀπείπῃ διὰ τὴν τοσαύτην τε καὶ\nτοσούτῳ χρόνῳ τροφῆς κακίαν.\nμαθήμασι τοίνυνκαὶ τοῖς ἐν μεταιχμίῳ σωμάτων τε καὶ ἀσωμάτων\nθεωρήμιασι προεγύμναζε κατὰ βραχὺ πρὸς τὰ ὄντως\n\n\n\nὄντα ἀπὸ τῶν μηδέποτε κατὰ ταὐτὰ καὶ ὡσαύτως ἐν\nταὐτῷ μηδʼ ἐφʼ ὅσον οὖν διαμενόντων σωματικῶν τὰ\nτῆς ψυχῆς ὄμματα μετὰ τεχνικῆς ἀγωγῆς εἰς τὴν ἔφεσιν\nτῶν τροφῶν προσάγων. διʼ ὧν ἀντεισάγων τὴν τῶν\nὄντως ὄντων θέαν μακαρίους ἀπετέλει. ἡ μὲν οὖν περὶ\nτὰ μαθήματα γυμνασία εἰς τοῦτο παρείληπτο.\nἡ δὲ\nπερὶ τῶν ἀριθμῶν πραγματεία, ὡς ἄλλοι τε φασὶ καὶ\nΜοδέρατος ὁ ἐκ Γαδείρων πάνυ συνετῶς ἐν δέκα βι-\nβλίοις συναγαγὼν τὸ ἀρέσκον τοῖς ἀνδράσι διὰ τοῦτο\nἐσπουδάσθη. μὴ δυνάμενοι γάρ, φησί, τὰ πρῶτα\nεἴδη καὶ τὰς πρώτας ἀρχὰς σαφῶς τῷ λόγῳ παραδοῦ-\nναι διά τε τὸ δυσπερινόητον αὐτῶν καὶ δυσέξοιστον,\nπαρεγένοντο ἐπὶ τοὺς ἀριθμοὺς εὐσήμου διδασκαλίας\nχάριν μιμησάμενοι τοὺς γεωμέτρας καὶ τοὺς γραμμα-\nτιστάς. ὡς γὰρ οὗτοι, τὰς δυνάμεις τῶν στοιχείων καὶ\nαὐτὰ ταῦτα βουλόμενοι παραδοῦναι, παρεγένοντο ἐπὶ\nτοὺςχαρακτῆρας,τούτουςλέγοντεςὡςπρὸςτὴν πρώτην\nδιδασκαλίαν στοιχεῖα εἶναι, ὕστερον μέντοι διδάσκου-\nσιν ὅτι οὐχ οὗτοι στοιχεῖά εἰσιν οἱ χαρακτῆρες, ἀλλὰ\nδιὰ τούτων ἔννοια γίνεται τῶν πρὸς ἀλήθειαν στοιχεί-\nων·\nκαὶ οἱ γεωμέτραι μὴ ἰσχύοντες τὰ ἀσώματα εἴδη\nλόγῳ παραστῆσαι παραγίνονται ἐπὶ τὰς διαγραφὰς\nτῶν σχημάτων, λέγοντες εἶναι τρίγωνοντόδε,οὐ τοῦτο\nβουλόμενοι τρίγωνον εἶναι τὸ ὑπὸ τὴν ὅψιν ὑποπῖπτον,\nἀλλὰ τὸ τοιοῦτο, καὶ διὰ τούτου τὴν ἔννοιαν τοῦ τρι-\nγώνου παριστᾶσι. καὶ ἐπὶ τῶν πρώτων οὖν λόγων\nκαὶ εἰδῶν τὸ αὐτὸ ἐποίησαν οἱ Πυθαγόρειοι, μὴ\nἰσχύοντες λόγῳ παραδιδόναι τὰ ἀσώματα εἴδη καὶ τὰς\nπρώτας ἀρχάς, παρεγένοντο ἐπὶ τὴν διὰ τῶν ἀριθ-\nμῶν δήλωσιν. καὶ οὕτως τὸν μὲν τῆς ἑνότητος λόγον\nκαὶ τὸν τῆς ταυτότητος καὶ τὸν τῆς ἰσότητος καὶ τὸ\nσἴτιον τῆς συμπνοίας καὶ τῆς συμπαθείας τῶν ὅλων\n\n\nκοὶ τῆς σωτηρίας τοῦ κατὰ ταὐτὰ καὶ ὡσαύτως ἔχοντος\nἓν προσηγόρευσαν· καὶ γὰρ τὸ ἐν τοῖς κατὰ μέρος ἓν\nτοιοῦτο ὑπάρχει ἡνωμένον τοῖς μέρεσι καὶ σύμπνουν\nκατὰ μετουσίαν τοῦ πρώτου αἰτίου.\nτὸν δὲ τῆς ἑτε-ρότητος καὶ ἀνισότητος καὶ παντὸς τοῦ μεριστοῦ καὶ\nἐν μεταβολῇ καὶ ἄλλοτε ἄλλως ἔχοντος δυοειδῆ λόγον\nκαὶ δυάδα προσηγόρευσαν· τοιαύτη γὰρ κἀν τοῖς\nκατὰ μέρος ἡ τῶν δύο φύσις. καὶ οὗτοι οἱ λόγοι\nοὐ κατὰ τούτους μὲν εἰσί, κατὰ δὲ τοὺς λοιποὺς οὐκ\nἔτι, ἀλλʼ ἔστιν ἰδεῖν καὶ τοὺς ἄλλους φιλοσόφους\nδυνάμεις τινὰς ἀπολιπόντας ἑνοποιοὺς καὶ διακρα-\nτητικὰς τῶν ὅλων οὔσας, καὶ εἰσί τινες καὶ παῤ\nἐκείνοις λόγοι ἰσότητος καὶ ἀνομοιότητος καὶ ἑτερό-\nτητος. τούτους οὖν τοὺς λόγους εὐσήμου χάριν δι-\nδασκαλίας τῷ τοῦ ἑνὸς ὀνόματι προσαγορεύουσι καὶ\nτῷ τῆς δυάδος· οὐ διαφέρει δέ γε τοῖς αὐτοῖς ἢ δυο-\nειδὲς ἢ ἀνισοειδὲς εἰπεῖν ἢ ἑτεροειδές.\nὁμοίως δὲ ἐπὶτῶν ἄλλων ἀριθμῶν ὁ αὐτὸς λόγος· πᾶς γὰρ κατά\nτινων δυνάμεων τέτακται. πάλιν γὰρ ἔστι τι ἐν τῇ\nφύσει τῶν πραγμάτων ἔχον ἀρχὴν καὶ μέσον καὶ τε-\nλευτήν. κατὰ τοῦ τοιούτου εἴδους καὶ κατὰ τῆς τοιαύ-\nτης φύσεως τὸν τρία ἀριθμὸν κατηγόρησαν. διὸ καὶ\nπᾶν τὸ μεσότητι προσκεχρημένον τριοειδὲς εἶναι\nφασίν. οὕτως δὲ καὶ πᾶν τὸ τέλειον προσηγόρευσαν.\nκαὶ εἴ τί ἐστι τέλειον, τοῦτο φασὶν ἐκείνῃ τῇ ἀρχῇ\nπροσκεχρῆσθαι καὶ κατʼ ἐκείνην κεκοσμῆσθαι. ἣν\nἄλλως μὴ δυνάμενοι ὀνομάσαι τῷ τῆς τριάδος ὀνό-\nματι ἐπʼ αὐτῆς ἐχρήσαντο· καὶ εἰς ἔννοιαν αὐτῆς\nβουλόμενοι εἰσαγαγεῖν ἡμᾶς διὰ τοῦ εἴδους τούτου\nταύτῃ εἰσήγαγον. καὶ ἐπὶ τῶν ἄλλων δʼ ἀριθμῶν ὁ\nαὐτὸς λόγος. οὗτοι οὖν οἱ λόγοι καθʼ οὓς οἱ ῥηθέντες\nἀριθμοὶ ἐτάγησαν.\nκαὶ οἱ ἑξῆς περιέχονται ὑπὸ μιᾶς\n\nτινὸς ἰδέας καὶ δυνάμεως· ταύτην δεκάδα οἷον δε-\nχάδα προσηγόρευσαν. διʼ ὅ καὶ τέλειον ἀριθμὸν τὸν\nδέκα εἶναι λέγουσι, μᾶλλον δὲ τελειότατον ἀπάντων,\nπᾶσαν διαφορὰν ἀριθμοῦ καὶ πᾶν εἶδος λόγου καὶ\nἀναλογίαν ἐν ἑαυτῷ περιειληφότα. εἰ γὰρ ἡ τοῦ παν-\nτὸς φύσις κατʼ ἀριθμῶν λόγους τε καὶ ἀναλογίας\nπερατοῦται καὶ πᾶν τὸ γεννώμενον καὶ αὐξανόμενον\nκαὶ τελειούμενον κατʼ ἀριθμῶν λόγους διεξάγει,\nπάντα δὲ λόγον καὶ πᾶσαν ἀναλογίαν καὶ πᾶν εἶδος\nἀριθμοῦ περιέχει ἡ δεκάς, πῶς οὐκ ἂν τέλειος ἀριθ-\nμὸς λέγοιτο αὕτη;\nἡ μὲν δὴ περὶ τῶν ἀριθμῶγ-\nμαιεία τοιαύτη τοῖς Πυθαγορείοις. καὶ διὰ ταύτην\nπρωτίστην οὖσαν τὴν φιλοσοφίαν ταύτην συνέβη\nσβεσθῆναι, πρῶτον μὲν διὰ τὸ αἰνιγματῶδες, ἔπειτα\nδιὰ τὸ καὶ τὰ γεγραμμένα δωριστὶ γεγράφθαι, ἐχού-\nσης τι καὶ ἀσαφὲς τῆς διαλέκτου καὶ μηδὲν διὰ τοῦτο\nὑπονοεῖσθαι καὶ τὰ ὑπʼ αὐτῆς ἀνιστορούμενα δόγ-\nματα ὡς νόθα καὶ παρηκουσμένα τῷ μὴ ἄντικρυς\nΠυθαγορικοὺς εἶναι τοὺς ἐκφέροντας ταῦτα. πρὸς δὲ\nτούτοις τὸν Πλάτωνα καὶ Ἀριστοτέλη Σπεύσιππόν\nτε καὶ Ἀριστόξενον καὶ Ξενοκράτη, ὡς φασὶν οἱ Πυ-\nθαγόρειοι, τὰ μὲν κάρπιμα σφετερίσασθαι διὰ βρα-\nχείας ἐπισκευῆς, τὰ δʼ ἐπιπόλαια καὶ ἐλαφρὰ καὶ ὅσα\nπρὸς διασκευὴν καὶ χλευασμὸν τοῦ διδασκαλείου\nὑπὸ τῶν βασκάνων ὕστερον συκοφαντούντων προ-\nβάλλεται συναγαγεῖν καὶ ὡς ἴδια τῆς αἱρέσεως κατα-\nχωρίσαι. ἀλλὰ ταῦτα μὲν ἀπέβη ὕστερον.\nΠυθαγό-\nρας δʼ ἄχρι πολλοῦ κατὰ τὴν Ἰταλίαν οὕτως ἐθαυ-\nμάζετο αὐτός τε καὶ οἱ συνόντες αὐτῷ ἑταῖροι, ὥστε\nκαὶ τὰς πολιτείας τοῖς ἀπʼ αὐτοῦ ἐπιτρέπειν τὰς πό-\nλεις. ὀψὲ δέ ποτε ἐφθονήθησαν, καὶ συνέστη κατʼ\nαὐτῶν ἐπιβουλὴ τοιάδε τις. Κύλων ἀνὴρ Κροτωνιά-\n\n\nτης, κατὰ μὲν τὸ γένος καὶ δόξαν προγονικὴν καὶ\nβίου περιουσίαν πάντας ὑπερβάλλων τοὺς πολίτας,\nχαλεπὸς δʼἄλλως καὶ βίαιος καὶ τυραννικός, τῇτετῶν\nφίλων περιβολῇ καὶ τῇ τοῦ πλούτου δυνάμει πρὸς\nἰσχὺν ἀδικημάτων χρώμενος, οὗτος τῶν τʼ ἄλλων\nἁπάντων ἅ ἐδόκει καλὰ ἑαυτὸν ἠξίου, ἡγεῖτο δὲ καὶ τῆς\nΠυθαγόρου φιλοσοφίας ἀξιώτατον εἶναι μετασχεῖν.\nπρόσεισι τῷ Πυθαγόρᾳ ἑαυτὸν ἐπαινῶν ὡς βουλόμε-\nνος συνεῖναι αὐτῷ. ὁ δʼ εὐθὺς φυσιογνωμονήσας τὸν\nἄνδρα καὶ ὁποῖος ἦν συνιδὼν ἐκ τῶν σημείων ἃ διὰ\nτοῦ σώματος ἐθήρα τῶν προσιόντων, ἀπιέναι ἐκέ-\nλευσε καὶ τὰ ἑαυτοῦ πράττειν. τοῦτο τὸν Κύλωνα οὐ\nμετρίως ἐλύπησεν ὥσπερ ὑβρισμένον καὶ τὰ ἄλλα χα-\nλεπὸν ὄντα καὶ ὀργῆς ἀκρατῆ.\nσυναγαγὼν οὖν τοὺςφίλους διέβαλλε τὸν Πυθαγόραν καὶ παρεσκεύαζεν\nὡς ἐπιβουλεύσων αὐτῷ τε καὶ τοῖς γνωρίμοις.\nτοὐντεῦθεν δʼ οἱ μὲν φασὶ τῶν ἑταίρων τοῦ Πυθα-\nγόρου συνηγμένων ἐν τῇ Μίλωνος οἰκίᾳ τοῦ ἀθλητοῦ\nπαρὰ τὴν Πυθαγόρου ἀποδημίαν (ὡς γὰρ Φερεκύ-\nδη τὸν Σύριον αὐτοῦ διδάσκαλον γενόμενον εἰς\nΔῆλον πεπόρευτο νοσοκομήσων αὐτὸν περιπετῆ γε-\nνόμενον τῷ ἱστορουμένῳ τῆς φθειριάσεως πάθει καὶ\nκηδεύσων), πάντας πανταχῇ ἐνέπρησαν αὐτοῦ τε καὶ\nκατέλευσαν, δύο ἐκφυγόντων ἐκ τῆς πυρᾶς, Ἀρχίπ-\nπου τε καὶ Δύσιδος, ὡς φησὶ Νεάνθης· ὧν ὁ Δνσις\nἐν Ἑλλάδι ᾤκησε καὶ Θήβας ἐπῴκησεν Ἐπαμεινώνδᾳ\nτε συγγέγονεν, οὗ καὶ διδάσκαλος γέγονε.\nΔικαίαρχοςδὲ καὶ οἱ ἀκριβέστεροι καὶ τὸν Πυθαγόραν φασὶ παρεῖ-\nναι τῇ ἐπιβουλῇ. Φερεκύδην γὰρ πρὸ τῆς ἐκ Σάμου\nἀπάρσεως τελευτῆσαι. τῶν δὲ ἑταίρων ἀθρόους μὲν\nτετταράκοντα ἐν οἰκίᾳ τινὸς παρεδρεύοντας ληφθῆναι,\nτοὺς δὲ πολλούς σποράδην κατὰ τὴν πόλιν ὡς ἔτυχον\n\n\nεἰς ἄστυ διαφθαρῆναι. Πυθαγόραν δὲ κρατουμένων\nτῶν φίλων τὸ μὲν πρῶτον εἰς Καυλωνίαν τὸν ὅρμον\nσωθὴναι, ἐκεῖθεν δὲ πάλιν εἰς Δοκρούς. πυθομέ-\nνους δὲ τοὺς Δοκροὺς τῶν γερόντων τινὰς ἐπὶ τὰ τῆς\nχώρας ὅρια ἀποστεῖλαι. τούτους δὲ πρὸς αὐτὸν\nἀπαντήσαντας εἰπεῖν “ἡμεῖς, ὠ Πυθαγόρα, σοφὸν\nμὲν ἄνδρα σε καὶ δεινὸν ἀκούομεν· ἀλλʼ ἐπὶ τοῖς\nἰδίοις νόμοις οὐθὲν ἔχομεν ἐγκαλεῖν. αὐτοὶ μὲν ἐπὶ\nτῶν ὑπαρχόντων πειρασόμεθα μένειν· σὺ δʼ ἑτέ-\nρωθί που βάδιζε λαβὼν παρʼ ἡμῶν εἴ του κεχρημέ-\nνος τῶν ἀναγκαίων τυγχάνεις.” ἐπεὶ δʼ ἀπὸ τῆς τῶν\nΔοκρῶν πόλεως τὸν εἰρημένον ἀπηλλάγη τρόπον, εἰς\nΤάραντα πλεῦσαι· πάλιν δὲ κἀκεῖ παραπλήσια πα-\nθόντα τοῖς περὶ Κρότωνα εἰς Μεταπόντιον ἐλθεῖν.\nπανταχοῦ γὰρ ἐγένοντο μεγάλαι στάσεις, ἃς ἔτι καὶ\nνῦν οἱ περὶ τοὺς τόπους μνημονεύουσί τε καὶ διη-\nγοῦνται, τὰς ἐπὶ τῶν Πυθαγορείων καλοῦντες. Πυ-\nθαγόρειοι δʼ ἐκλήθησαν ἡ σύστασις ἅπασα ἡ συν-\nακολουθήσασα αὐτῷ.\nἐν δὲ τῇ περὶ Μεταπόντιον καὶ\nΠυθαγόραν αὐτὸν λέγουσι τελευτῆσαι καταφυγόντα\nἐπὶ τὸ Μουσῶν ἱερόν, σπάνει τῶν ἀναγκαίων τεσσα-\nράκοντα ἡμέρας διαμείναντα. οἱ δὲ φασὶν ὅτι τοῦ\nπυρὸς νεμομένου τὴν οἴκησιν ἐν ᾗ συνειλεγμένοι\nἐτύγχανον, θέντας αὐτοὺς εἰς τὸ πῦρ τοὺς ἑταίρους\nδίοδον παρέχειν τῷ διδασκάλῳ, γεφυρώσαντας τὸ\nπῦρ τοῖς σφετέροις σώμασι. διεκπεσόντα δʼ ἐκ τοῦ\nπυρὸς τὸν Πυθαγόραν διὰ τὴν ἐρημίαν τῶν συνή-\nθων ἀθυμήσαντα ἑαυτὸν τοῦ βίου ἐξαγαγεῖν. τῆς δὲ\nσυμφορᾶς οὕτως κατασχούσης το]υς ἄνδρας συνεξέ-\nλιπε καὶ ἡ ἐπιστήμη ἄρρητος ἐν τοῖς στήθεσι φυλα-\n\n\n\nχθεῖσα ἄχρι τότε, μόνων τῶν δυσσυνέτων παρὰ τοῖς\nἔξω διαμνημονευομένων. οὔτε γὰρ τοῦ Πυθαγόρου\nσύγγραμμα ἦν, οἵ τʼ ἐκφυγόντες Δύσις τε καὶ Ἄρ-\nγμιππος καὶ ὅσοι ἀποδημοῦντες ἐτύγχανον, ὀλίγα διέ-\nσωσαν ζώπυρα τῆς φιλοσοφίας ἀμυδρά τε καὶ δυσ-\nθήρατα.\nμονωθέντες γὰρ καὶ ἐπὶ τῷ συμβάντιἀθυμήσαντες διεσπάρησαν ἄλλος ἀλλαχοῦ, τὴν πρὸς\nἀνθρώπους κοινωνίαν ἀποστραφέντες. διευλαβού-\nμενοι δὲ μὴ παντελῶς ἐξ ἀνθρώπων ἀπόληται τὸ φι-\nλοσοφίας ὄνομα καὶ θεοῖς αὐτοῖς διὰ τοῦτο ἀπεχθά-\nνωνται, ὑπομνήματα κεφαλαιώδη συνταξάμενοι τά\nτε τῶν πρεσβυτέρων συγγράμματα καὶ ὧν διεμέ-\nμνηντο συναγαγόντες κατέλιπεν ἕκαστος οὗπερ ἐτύγ-\nχανε τελευτῶν, ἐπισκήψαντες υἱοῖς ἢ θυγατράσιν ἢ\nγυναιξὶ μηδενὶ δοῦναι τῶν ἐκτὸς τῆς οἰκίας· αἱ\nδὲ μέχρι πολλοῦ χρόνου τοῦτο διετήρησαν ἐκ δια-\nδοχῆς τὴν αὐτὴν ἐντολὴν διαγγέλλουσαι τοῖς ἀπογό-\nνοις.\nτεκμηραίμεθα δέ, φησὶ Νικόμιαχος, περὶ τοῦ μὴπαρέργως αὐτοὺς τὰς ἀλλοτρίας ἐκκλίνειν φιλίας,\nἀλλὰ πάνυ σπουδαίως περικάμπτειν αὐτὰς καὶ φυ-\nλάττεσθαι καὶ μὴν περὶ τοῦ μέχρι πολλῶν γενεῶν τὸ\nφιλικὸν πρὸς ἀλλήλους ἀνένδοτον αὐτοὺς διατετη-\nρηκέναι, καὶ ἐξ ὧν Ἀριστόξενος ἐν τῷ περὶ τοῦ Πυ-\nθαγόρου βίου αὐτὸς διακηκοέναι φησὶ Διονυσίου\nτοῦ Σικελίας τυράννου, ὅτʼ ἐκπεσὼν τῆς μοναρχίας\nγράμματα ἐν Κορίνθῳ ἐδίδασκεν. φησὶ δʼ οὕτως.\nοἴκτων καὶ δακρύων καὶ πάντων τῶν τοιούτων εἴρ-\nγεσθαι τοὺς ἄνδρας ἐκείνους ὡς ἐνδέχεται μάλιστα.\nὁ αὐτὸς δὲ λόγος καὶ περὶ θωπείας καὶ δεήσεως καὶ\nλιτανείας καὶ πάντων τῶν τοιούτων.\nβουλόμενος οὖν ποτὲ Διονύσιος πεῖραν αὐτῶν λαβεῖν, λεγομένων\nτινῶν ὡς συλληφθέντες οὐκ ἐμμενοῦσι τῇ πρὸς ἀλ-\n\n\nλήλους πίστει, τῷδʼ ἐποίησεν. συνελήφθη μὲν Φιν-\nτίας καὶ ἀνήχθη πρὸς τὸν τύραννον. κατηγορεῖν δʼ\nαὐτὸν Διονύσιον ὡς ἐπιβουλεύοντα αὐτῷ· καὶ δὴ\nτοῦτο ἐξεληλέγχθαι κεκρίσθαι τʼ ἀποθνήσκειν αὐτόν.\nτὸν δέ, ἐπεὶ οὕτως αὐτῷ δέδοκται, εἰπεῖν δοθῆναί\nγε τὸ λοιπὸν τῆς ἡμέρας, ὅπως οἰκονομήσηται τά τε\nκαθʼ ἑαυτὸν καὶ τὰ κατὰ Δάμωνα· εἶναι γὰρ αὐτῷ\nἑταῖρον καὶ κοινωνόν· πρεσβύτερον δʼ αὐτὸν ὄντα\nπολλὰ τῶν περὶ τὴν οἰκονομίαν εἰς αὐτὸν ἀνειληφέ-\nναι. ἠξίου δʼ ἀφεθῆναι ἐγγυητὴν παρασχὼν τὸν\nΔάμωνα. συγχωρήσαντος δὲ τοῦ Διονυσίου μετα-\nπεμφθεὶς ὁ Δάμων καὶ τὰ συμβάντα ἀκούσας ἐνεγ-\nγυήσατο καὶ ἔμεινεν ἕως ἂν ἐπανέλθῃ ὁ Φιντίας.\nὁ μὲν οὖν Διονύσιος ἐξεπλήττετο ἐπ τοῖς- 61\nνοις. ἐκείνους δὲ τοὺς ἐξ ἀρχῆς εἰσαγαγόντας τὴν\nδιάπειραν τὸν Δάμωνα χλευάζειν ὡς ἐγκαταλειφθη-\nσόμενον. ὄντος δὲ τοῦ ἡλίου περὶ δυσμὰς ἥκειν τὸν\nΦιντίαν ἀποθανούμενον, ἐφʼ ᾧ πάντας ἐκπλαγῆναι.\nΔιονύσιον δὲ περιβαλόντα καὶ φιλήσαντα τοὺς ἄν-\nδρας ἀξιῶσαι τρίτον αὑτὸν εἰς τὴν φιλίαν παραδέξα-\nσθαι· τοὺς δὲ μηδενὶ τρόπῳ καίτοι πολλὰ λιπαροῦν-\nτος αὐτοῦ συγκαταθεῖναι εἰς τοιοῦτο. καὶ ταῦτα μὲν\nἈριστόξενος ὡς παρʼ αὐτοῦ ἀκούσας Διονυσίου ἀπ-\nήγγειλεν. Ἱππόβοτος δὲ καὶ Νεάνθης περὶ Μυλλίου\nκαὶ Τιμύχας ἱστοροῦσι...\n"};
