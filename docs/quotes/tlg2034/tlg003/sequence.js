var sequence = {"name":"Porphyrius. De abstinentia","data":"Τῶν πρὸς ἡμᾶς ἡκόντων, ὦ Φίρμε, πυθόμενος\nὡς τῆς ἀσάρκου καταγνοὺς τροφῆς ἐπὶ τὴν ἔνσαρκον\nἀναδεδράμηκας πάλιν βοράν, κατʼ ἀρχὰς μὲν ἠπί-\nστουν, τῆς τε σῆς σωφροσύνης στοχαζόμενος καὶ τῆς\nεὐλαβείας ἣν πρὸς τοὺς ταῦτα ὑποδείξαντας παλαιούς\nτε ὁμοῦ καὶ θεοφόβους ἄνδρας πεποιήμεθα. ἐπεὶ δὲ\nκαὶ ἄλλοι ἐπὶ τοῖς πρώτοις μηνύοντες τὴν ἀγγελίαν\nἐβεβαίουν, τὸ μὲν ἐπιπλήττειν σοι, οὕτε κατὰ τὴν\nπαροιμίαν φυγῇ κακοῦ τὸ ἄμεινον εὑρόντι, οὔτε κατὰ\nτὸν Ἐμπεδοκλέα τὸν μὲν πρότερον ἀποδυσαμένῳ βίον,\nεἰς δὲ τὸν βελτίω ὑποστρέψαντι, ἀγροῖκόν τʼ εἶναι\nἐδόκει καὶ πόρρω τῆς κατὰ τὸν λογισμὸν πειθοῦς εὑ-\nρισκομένης· τὸ δʼ αὖ διὰ τοῦ λόγου τὸν ἔλεγχον τῶν\nἁμαρτημάτων ἐκκαλύπτειν ἀφʼ οἵων τε εἰς οἷα κατα-\nβέβηκας μηνύειν, τῆς τε πρὸς ἀλλήλους φιλίας ἀντά-\nξιον καὶ τῶν πρὸς ἀλήθειαν τὸν αὐτῶν βίον συν-\nταξαμένων εἶναι ἐδικαίουν.\nκαὶ γάρ μοι κατʼ ἐμαυ-\nτὸν λογιζομένῳ τὴν τῆς μεταθέσεως αἰτίαν, ὑγείας\nμὲν καὶ ῥώμης, ὡς ἄν ὁ πολὺς καὶ ἰδιώτης φαίη ὄχλος,\nοὐκ ἄν μεταβαλέσθαι σε φήσαιμι· τοὐναντίον γὰρ\nκαὶ πρὸς ὑγίειαν καὶ πρὸς σύμμετρον ὑπομονὴν τῶν\nπερὶ φιλοσοφίαν πόνων τὴν ἄσαρκον δίαιταν αὐτὸς\nσυνὼν ἡμῖν ὡμολόγεις συμβάλλεσθαι· τῇ τε πείρᾳ\n\n\nγινώσκειν πάρεστιν ὡς ταῦτα λέγων ἠλήθευες. ἢ δι᾿\nἀπάτην οὖν ἢ τὸ μηδὲν διαφέρειν ἡγεῖσθαι πρὸς φρό-\nνησιν τὸ οὕτως ἢ ἐκείνως διαιτᾶσθαι, διʼ ἄλλην\nἴσως αἰτίαν ἥν ἀγνοῶ, φόβον τῆς ἐν τῷ παραβαίνειν\nἀσεβείας ἐπαρτῶσαν μείζονα ἐπὶ τὰ πρόσθεν ἀναδρα-\nμεῖν σε παρανομήματα ἐφαίνετο. οὐ γὰρ δὴ διʼἀκρα-\nσίαν καὶ πόθον τῆς ὀψοφάγου λαιμαργίας καταφρο-\nνῆσαι τῶν πατρίων ἧς ἐζήλωκας φιλοσοφίας νόμων\nφήσαιμι ἄν σε, οὐδʼ ἐλάττω τὴν φύσιν τῶν παρά τι-\nσιν ἰδιωτῶν εἶναι, οἵ νόμους ἐναντίους οἷς ἔζων πρό-\nτερον καταδεξάμενοι τομάς τε μορίων ὑπομένουσι,\nκαί τινων ζῴων, ὧν πρόσθεν ἐνεφοροῦντο, ἀπόσχοιντο\nἂν μᾶλλον ἢ ·κρεῶν ἀνθρωπείων.\nἐπεὶ δέ τινες τῶν\nἀφικομένων καὶ λόγους ἀπεμνημόνευον, οὕς κατὰ\nτῶν ἀπεχομένων ἐποιοῦ, οὐ σχετλιάζειν μόνον, ἀλλὰ\nκαὶ νεμεσᾶν παρῆν, εἰ ψυχροῖς καὶ ἄγαν ἑώλοις σοφι-\nσματίοις πεισθέντες αὐτούς τε ἀπατᾶν καὶ παλαιὸν\nδόγμα καὶ θεοῖς φίλον ἀνατρέπειν ὑπεμείνατε. ὅθεν\nμοι ἐδόκει μὴ μόνον τὸ οἰκεῖον ὑποδεικνύναι ὡς ἔχει,\nἀλλὰ καὶ τὰ τῶν ἐναντίων πολλῷἰσχυρότερα τῶν ὑφʼ\nὑμῶν λεγομένων ὄντα καὶ πλήθει καὶ δυνάμει καὶ\nταῖς ἄλλαις κατασκευαῖς συναγαγεῖν τε καὶ λῦσαι,\nοὐδʼ ὑπὸ τῶν ἐμβριθῶν δοκούντων εἶναι, οὐχ ὅτι\nτῶν ἑώλων καὶ ἐπιπολαίων σοφισμάτων τὸ ἀληθὲς\nἡττημένον δεικνύντα. ἴσως γὰρ ἀγνοεῖς ὅτι τῇ ἀποχῇ\nτῶν ἐμψύχων οὐκ ὀλίγοι ἀντειρήκασιν, ἀλλὰ καὶ τῶν\nφιλοσόφων οἵ τʼ ἀπὸ τοῦ περιπάτου καὶ τῆς στοᾶς καὶ\nτοῦ Ἐπικούρου τὸ πλεῖστον τῆς ἀντιλογίας πρὸς τὴν\nΠυθαγόρου καὶ Ἐμπεδοκλέους ἀποτεινόμενοι φιλο-\nσοφίαν, ἧς ζηλωτὴς εἶναι ἐσπούδακας· τῶν τε φιλο-\nλόγων συχνοὶ καὶ Κλώδιός τις Νεαπολίτης πρὸς τοὺς\nἀπεχομένους τῶν σαρκῶν βιβλίον κατεβάλετο. ὧν\n\n\nτὰς πραγματευτικὰς καὶ κοινὰς πρὸς τὸ δόγμα ζητή-\nσεις παραθήσομαι, τὰς ἰδίως πρὸς τὰ τοῦ Ἐμπεδο-\nκλέους φερομένας κατασκευὰς παραιτησάμενος.\nεὐθὺς τοίνυν φασὶν οἱ ἀντιλέγοντες τὴν δικαιο-\nσύνην συγχεῖσθαι καὶ τὰ ἀκίνητα κινεῖσθαι, ἐὰν τὸ\nδίκαιον μὴ πρὸς τὸ λογικὸν μόνον τείνωμεν, ἀλλὰ\nκαὶ πρὸς τὸ ἄλογον· οὐ μόνον τοὺς ἀνθρώπους καὶ\nτοὺς θεοὺς πρὸς ἡμᾶς ἡγούμενοι, οἰκείως δὲ καὶ πρὸς\nτὰ ἄλογα θηρία τὰ μηδὲν ἡμῖν προσήκοντα ἔχοντες,\nκαὶ οὐχὶ τοῖς μὲν πρὸς ἔργον χρώμενοι, τοῖς δὲ πρὸς\nἐδωδήν, ἔκφυλα καὶ ἄτιμα τῆς κοινωνίας καθάπερ\nπολιτείας νομίζοντες. ὁ γὰρ καθάπερ ἀνθρώποις καὶ\nτούτοις χρώμενος φειδόμενός τε καὶ μὴ βλάπτων,\nπροσάπτων τῇ δικαιοσύνῃ ὅ μὴ δύναται φέρειν, καὶ\nτὸ δυνατὸν αὐτῆς ἀπόλλυσι καὶ διαφθείρει τῷ ἀλλο-\nτρίῳ τὸ οἰκεῖον. γίγνεται γὰρ ἢ τὸ ἀδικεῖν ἀναγκαῖον\nἡμῖν ἀφειδοῦσιν αὐτῶν, ἢ μὴ χρωμένοις τὸ ζῆν ἀδύ-\nνατον καὶ ἄπορον, καὶ τρόπον τινὰ θηρίων βίον βιω-\nσόμεθα τὰς ἀπό τῶν θηρίων προέμενοι χρείας.\nἀφίημι\nγὰρ Νομάδων καὶ Τρωγλοδυτῶν ἀνεξευρέτους ἀριθ-\nμῷ μυριάδας, οἵ τροφὴν σάρκας, ἄλλο δὲ οὐδὲν ἴσα-\nσιν. ἀλλὰ καὶ ἡμῖν τοῖς ἡμέρως καὶ φιλανθρώπως\nζῆν δοκοῦσι ποῖον ἔργον ἀπολείπεται γῆς, ποῖον ἐν\nθαλάττῃ, τίς ἐναργὴς τέχνη, τίς κόσμος διαίτης, ἄν\nὡς πρὸς ὁμόφυλα τὰ ζῷα διακεώμεθα ἀβλαβῶς καὶ\nμετὰ εὐλαβείας αὐτοῖς προσφερώμεθα; εἰπεῖν γὰρ\nἔργον οὐδέν. οὐδὲ φάρμακον οὐδὲ ἴαμα τῆς ἢ τὸν\nβίον ἀναιρούσης ἀπορίας ἢ τὴν δικαιοσύνην ἔχομεν,\nἄν μὴ τὸν ἀρχαῖον νόμον καὶ ὅρον φυλάττωμεν, ᾧ\nκαθʼ Ἡσίοδον ὁ Ζεὺς τὰς φύσεις διελὼν καὶ θέμενος\nἰδίᾳ τῶν γενῶν ἑκάτερον\n\n\nἰχθύσι μὲν καὶ θηρσὶ καὶ οἰωνοῖς πετεηνοῖςἔσθειν ἀλλήλους, ἐπεὶ οὐ δίκη ἐστὶ μετʼ αὐτοῖς,ἀνθρώποισι δʼ ἔδωκε δίκην\nπρὸς ἀλλήλους.\nοἷς δὲ οὐκ ἔστι τὸ δικαιοπραγεῖν πρὸς\nἡμᾶς, οὐδὲ ἡμῖν πρὸς ἐκεῖνα γίνεται τὸ ἀδικεῖν. ὡς\nοἵ γε τοῦτον προέμενοι τὸν λόγον οὔτε εὐρεῖαν ἄλλην\nοὔτε λεπτὴν τῇ δικαιοσύνῃ παρεισελθεῖν ὁδὸν ἀπο-\nλελοίπασιν. ὅ γὰρ ἤδη εἰρήκαμεν, τὴν φύσιν αὐτάρκη\nμὲν οὐκ οὖσαν, ἀλλʼ ἐνδεῆ πολλῶν, εἰργομένην δὲ\nτῆς ἀπὸ τῶν ζῴων βοηθείας ἄρδην ἀναιρεῖν καὶ κα-\nτακλείειν εἰς τὸν ἄπορον καὶ ἀνόργανον καὶ ἀκτήμονα\nτῶν ἀναγκαίων βίον. φασὶ δὲ οὐκ εὐτυχῶς διαβιῶναι\nτοὺς πρώτους γενομένους· οὐδὲ γὰρ ἐπὶ τῶν ζῴων\nἵστασθαι τὴν δεισιδαιμονίαν, ἀλλὰ καὶ ἐπὶ τὰ φυτὰ\nβιάζεσθαι. τί γὰρ μᾶλλον ὁ βοῦν ἀποσφάττων καὶ\nπρόβατον ἀδικεῖ τοῦ κόπτοντος ἐλάτην ἢ δρῦν ; εἴγε\nκαὶ τούτοις ἐμφύεται ψυχὴ κατὰ τὴν μεταμόρφωσιν.\nτῶν μὲν οὖν ἀπὸ τῆς στοᾶς καὶ τοῦ περιπάτου τὰ κυ-\nριώτατα ταῦτα.\nοἱ δὲ ἀπὸ τοῦ Ἐπικούρου ὥσπερ γενεαλογίαν μα-\nκρὰν διεξιόντες φασὶν ὡς οἱ παλαιοὶ νομοθέται, ἀπι-\nδόντες εἰς τὴν τοῦ βίου κοινωνίαν τῶν ἀνθρώπων καὶ\nτὰς πρὸς ἀλλήλους πράξεις, ἀνόσιον ἐπεφήμισαν τὴν\nἀνθρώπου σφαγὴν καὶ ζημίας οὐ τὰς τυχούσας προσ-\nῆψαν, τάχα μὲν καὶ φυσικῆς τινὸς οἰκειώσεως ὑπαρ-\nχούσης τοῖς ἀνθρώποις πρὸς ἀνθρώπους διὰ τὴν ὁμοιό-\nτητα τῆς μορφῆς καὶ τῆς ψυχῆς εἰς τὸ μὴ προχείρως\nφθείρειν τὸ τοιοῦτον ζῷον ὥσπερ ἕτερόν τι τῶν συγ-\nκεχωρημένων· οὐ μὴν ἀλλὰ τήν γε πλείστην αἰτίαν\nτοῦ δυσχερανθῆναι τοῦτο καὶ ἀνόσιον ἐπιφημισθῆναι\nτῷ μὴ συμφέρειν εἰς τὴν ὅλην τοῦ βίου σύστασιν ὑπο-\nλαβεῖν. ἀπὸ γὰρ τῆς τοιαύτης ἀρχῆς οἱ μὲν παρακο-\n\n\nλουθήσαντες τῷ συμφέροντι τοῦ διορίσματος οὐδὲν\nπροσεδεήθησαν ἄλλης αἰτίας τῆς ἀνειργούσης αὐτοὺς\nἀπὸ τῆς πράξεως ταύτης, οἱ δὲ μὴ δυνάμενοι λαβεῖν\nαἴσθησιν ἱκανὴν τούτου, τὸ μέγεθος τῆς ζημίας δε-\nδιότες ἀπείχοντο |τοῦ κτείνειν προχείρως ἀλλήλους.\nὧν ἑκάτερον φαίνεται καὶ νῦν ἔτι συμβαῖνον. καὶ γὰρ\nοἱ μὲν θεωροῦντες τὸ συμφέρον τῆς προειρημένης\nδιατάξεως ἑτοίμως ἐπʼ αὐτῆς μένουσιν, οἱ δὲ μὴ δε-\nκτικοὶ τούτου τὰς ἀπειλὰς φοβούμενοι τῶν νόμων·\nἅς ἕνεκα τῶν ἀσυλλογίστων τοῦ χρησίμου διώρισάν\nτινες, παραδεξαμένων αὐτὰς τῶν πλειόνων.\nοὐδὲν\nγὰρ ἐξ ἀρχῆς βιαίως κατέστη νόμιμον οὔτε μετὰ γρα-\nφῆς οὕτε ἅνευ γραφῆς τῶν διαμενόντων νῦν καὶ δια-\nδίδοσθαι πεφυκότων, ἀλλὰ συγχωρησάντων αὐτῷ καὶ\nτῶν χρησομένων. φρονήσει γὰρ ψυχῆς, οὐ ῥώμῃ σώ-\nματος καὶ δυναστευτικῇ δουλώσει τῶν ὄχλων διή-\nνεγκαν οἱ τὰ τοιαῦτα τοῖς πολλοῖς εἰσηγούμενοι, καὶ\nτοὺς μὲν εἰς ἐπιλογισμὸν τοῦ χρησίμου καταστήσαν-\nτες ἀλόγως αὐτοῦ πρότερον αἰσθανομένους καὶ πολ-\nλάκις ἐπιλανθανομένους, τοὺς δὲ τῷ μεγέθει τῶν ἐπι-\nτιμίων καταπλήξαντες. οὐ γὰρ ἦν ἑτέρῳ χρῆσθαι\nφαρμάκῳ πρὸς τὴν τοῦ συμφέροντος ἀμαθίαν ἢ τῷ\nφόβῳ τῆς ἀφωρισμένης ὑπὸ τοῦ νόμου ζημίας. αὕτη\nγὰρ κατέχει μόνη καὶ νῦν τοὺς τυχόντας τῶν ἀνθρώ-\nπων καὶ κωλύει τοῦ μήτε κοινῇ μήτε ἰδίᾳ τὸ ἀλυσι-\nτελὲς πράττειν. εἰ δὲ πάντες ἐδύναντο βλέπειν ὁμοίως\nκαὶ μνημονεύειν τὸ συμφέρον, οὐδὲν ἂν προσεδέοντο\nνόμων, ἀλλʼ αὐθαιρέτως τὰ μὲν εὐλαβοῦντο [τῶν\nἀπειρημένων], τὰ δὲ ἔπραττον [τῶν προστεταγμένων].\nἱκανὴ γὰρ ἡ τοῦ χρησίμου καὶ βλαβεροῦ θεωρία τῶν\nμὲν φυγὴν παρασκευάσαι, τῶν δὲ αἵρεσιν· ἡ δὲ τῆς\nζημίας ἀνάτασις πρὸς τοὺς μὴ προορωμένους τὸ λυσι-\n\n\nτελοῦν. ἀναγκάζει γὰρ δεσπόζειν ἐπικρεμαμένη ταῖς\nἀγούσαις ἐπὶ τὰς ἀσυμφόρους πράξεις ὁρμαῖς, καὶ βίᾳ\nσυναναγκάζει τὸ δέον ποιεῖν.\nἐπεὶ καὶ τὸν ἀκούσιον\nφόνον οὐκ ἔξω πάσης ζημίας κατέστησαν οἱ νομοθέ-\nται, ὅπως μηδεμίαν ἐνδῶσι πρόφασιν τοῖς ἑκουσίως\nτὰ τῶν ἀκουσίως δρώντων ἔργα μιμεῖσθαι προαιρου-\nμένοις, ἀλλʼ ὅπως μὴ ἀφύλακτον μηδὲ ἠμελημένον\nτὸ τοιοῦτο, ὥστε πολλὰ πρὸς ἀλήθειαν ἀκούσια συμ-\nβαίνειν. οὐ γὰρ συνέφερεν οὐδὲ τοῦτο διὰ τὰς αὐτὰς\nαἰτίας διʼ ἅς καὶ τὸ καθʼ ἑκούσιον τρόπον φθείρειν\nἀλλήλους. ὥστε τῶν ἀκουσίων τῶν μὲν παρὰ τὴν\nἀστάθμητον αἰτίαν καὶ ἀφύλακτον γιγνομένων ἀν-\nθρωπίνῃ φύσει, τῶν δὲ παρὰ τὴν ἡμετέραν ἀμέλειαν\nκαὶ ἀνεπίστατον τῆς διαφορᾶς, βουληθέντες κωλῦσαι\nτὴν βλάπτουσαν τοὺς πλησίον ῥᾳθυμίαν, οὐκ ἀθῷον\nκατέστησαν ζημίας οὐδὲ τὴν ἀκούσιον πρᾶξιν, ἀλλὰ\nτῷ φόβῳ τῶν ἐπιτιμίων ἀφεῖλον τὸ πολὺ τῆς τοιαύ-\nτης ἁμαρτίας. οἶμαι δʼ ἔγωγε καὶ τοὺς συγκεχωρημέ-\nνους ὑπὸ τοῦ νόμου φόνους τὰς ἀφοσιώσεις λαμβά-\nνειν τὰς εἰθισμένας διὰ τῶν καθαρμῶν παρʼ οὐδε-\nμίαν ἑτέραν αἰτίαν ὑπὸ τῶν πρώτων καλῶς ταῦτα\nεἰσηγησαμένων ἢ παρὰ τὸ τῆς ἑκουσίου πράξεως ὅ τι\nπλεῖστον βούλεσθαι τοὺς ἀνθρώπους ἀφιστάναι. παν-\nταχόθεν γὰρ ἐδέοντο τοῦ κωλύσοντος ἑτοίμως πράτ-\nτειν τὸ μὴ συμφέρον οἱ τυχόντες. ὅθεν οὐ μόνον ζη-\nμίας ἔταξαν οἱ πρῶτοι τοῦτο συνιδόντες, ἀλλὰ καὶ\nἕτερον φόβον ἄλογον ἐπήρτησαν, οὐ καθαροὺς ἐπιφη-\nμίσαντες εἶναι τοὺς ὁπωσοῦν ἄνθρωπον ἀνελόντας,\nμὴ χρησαμένους καθαρμοῖς. τὸ γὰρ ἀνόητον τῆς ψυ-\nχῆς ποικίλως παιδαγωγηθὲν ἦλθεν εἰς τὴν καθεστῶ-\nσαν ἡμερότητα, προσμηχανωμένων ἐπὶ τῆς ἀλόγου\nφορᾶς ἐπιθυμίας τιθασεύματα τῶν ἐξ ἀρχῆς τὰ πλή-\n\n\nθη διοικησάντων· ὧν ἐστὶ καὶ τὸ μὴ κτείνειν ἀλλή-\nλους ἀκρίτως.\nτῶν δὲ λοιπῶν ζῴων εἰκότως οὐδὲν\nδιεκώλυσαν φθείρειν οἱ πρῶτοι διορίσαντες ἅ τε δεῖ\nποιεῖν ἡμᾶς καὶ ἃ μή· τὸ γὰρ συμφέρον ἐπὶ τούτων\nἐκ τῆς ἐναντίας ἀπετελεῖτο πράξεως. οὐ γὰρ δυνατὸν\nἦν σώζεσθαι μὴ πειρωμένους ἀμύνεσθαι τοῦτο συν-\nτρεφομένους μετʼ ἀλλήλων. διαμνημονεύοντες δέ τι-\nνες τῶν τότε χαριεστάτων, ὡς αὐτοῦ τε ἀπέσχοντο\nτοῦ κτείνειν διὰ τὸ χρήσιμον πρὸς τὴν σωτηρίαν, τοῖς\nτε λοιποῖς ἐνεποίουν μνήμην τοῦ ἀποβαίνοντος ἐν ταῖς\nμετʼ ἀλλήλων συντροφίαις, ὅπως ἀπεχόμενοι τοῦ συγ-\nγενοῦς, διαφυλάττωσι τὴν κοινωνίαν, ἣσυνήργει πρὸς\nτὴν ἰδίαν ἑκάστου σωτηρίαν. οὐ μόνον δὲ χρήσιμον\nἦν τὸ χωρίζεσθαι μηδὲ λυμαντικὸν ποιεῖν μηδὲν τῶν\nἐπὶ τὸν αὐτὸν τόπον συνειλεγμένων πρὸς τὸν τῶν ἀλ-\nλοφύλων ἐξορισμὸν ζῴων, ἀλλὰ καὶ πρὸς ἀνθρώπους\nτοὺς ἐπὶ βλάβῃ παραγιγνομένους. μέχρι μὲν οὖν τι-\nνὸς διὰ ταύτην ἀπείχοντο τοῦ συγγενοῦς, ὅσον ἐβάδι-\nζεν εἰς τὴν αὐτὴν κοινωνίαν τῶν ἀναγκαίων καὶ χρείας\nτινὰς παρείχετο πρὸς ἑκάτερον τῶν εἰρημένων· ἐλ-\nθόντος δὲ ἐπὶ πλέον τοῦ χρόνου καὶ τῆς διʼ ἀλλήλων\nγενέσεως μακρὰν προηκούσης, ἐξεωσμένων δὲ τῶν\nἀλλοφύλων ζῴων καὶ τῆς παρασπάσεως, ἐπιλογισμὸν\nἔλαβόν τινες τοῦ συμφέροντος ἐν ταῖς πρὸς ἀλλήλων\nτροφαῖς, οὐ μόνον ἄλογον μνήμην.\nὅθεν ἐπειράθησαν\nβεβαιοτέρως ἀνεῖρξαι τοὺς προχείρως φθείροντας ἀλ-\nλήλους καὶ τὴν βοήθειαν ἀσθενεστέραν κατασκευά-\nζοντας διὰ τὴν τοῦ παρεληλυθότος λήθην. πειρώμε-\nνοι δὴ τοῦτο δρᾶν τὰς ἔτι μενούσας καὶ νῦν κατὰ πό-\nλεις τε καὶ ἔθνη νομοθεσίας εἰσήνεγκαν, ἐπακολου-\nθήσαντος τοῦ πλήθους αὐτοῖς ἑκουσίως παρὰ τὸ μᾶλ-\nλον ἤδη τοῦ συμφέροντος ἐν τῇ μετʼ ἀλλήλων ἀθροίσει\n\n\nλαμβάνειν αἴσθησιν· ὁμοίως γὰρ εἰς τὴν ἀφοβίαν\nσυνήργει τό τε λυμαντικὸν πᾶν κτεινόμενον ἀφειδῶς\nκαὶ τὸ χρήσιμον πρὸς τὴν τοὺτου φθορὰν διατηρού-\nμενον. ὅθεν εἰκότως τὸ μὲν ἀπηγορεύθη, τὸ δὲ οὐκ\nἐκωλύθη τῶν εἰρημένων. ἐκεῖνο δὲ λέγειν οὐκ ἔστιν,\nὡς ἔνια τῶν ζῴων οὐ φθαρτικὰ τῆς ἀνθρωπίνης ὄντα\nφύσεως οὐδὲ καθʼ ἕτερον οὐδένα τρόπον λυμαινόμενα\nτοὺς βίους συγκεχώρηκεν ὁ νόμος ἀναιρεῖν ἡμῖν. οὐ-\nδὲν γάρ, ὡς εἰπεῖν, ἐστὶ τοιοῦτο τῶν ὑπὸ τοῦ νόμου\nσυγκεχωρημένων, ὅπερ οὐκ ἐώμενον λαμβάνειν τὴν\nὑπερβολὴν τῆς ἀφθονίας βλαπτικὸν γίγνοιτʼ ἂν ἡμῶν·\nἐν δὲ τῷ νῦν πλήθει διατηρούμενον χρείας παρέχεταί\nτινας εἰς τὸν βίον. καὶ γὰρ πρόβατον καὶ βοῦς καὶ πᾶν\nτὸ τοιοῦτο μετριάζον μὲν φέρει τινὰς πρὸς τὴν ἀναγ-\nκαίαν ἡμῖν διαγωγὴν ὠφελείας, εἰς πᾶσαν δὲ ἐκπεσὸν\nδαψίλειαν καὶ μακρὰν ὑπεροχὴν ἔχουσαν τῆς καθ-\nεστώσης λυμαίνοιτʼ ἄν τὸν βίον ἡμῶν, τὸ μὲν καὶ πρὸς\nἀλκὴν τρεπόμενον, ἅτε φύσεως εὐφυοῦς εἰς τοῦτο μετ-\nέχον, τὸ δὲ μόνον τὴν ἀνεθεἵσαν ἡμῖν ἐκ τῆς γῆς τρο-\nφὴν καταναλίσκον. διʼ ὅ καὶ παρὰ τὴν αἰτίαν ταύτην\nοὐδὲ τὰ τοιαῦτα τῶν ζῴων ἐκωλύθη φθείρειν, ἵνα τὸ\nσυμφέρον πρὸς τὴν χρείαν καταλείπηται πλῆθος καὶ\nτὸ ῥᾳδίως κρατεῖσθαι δυνησόμενον. οὐ γὰρ ὥσπερ\nἐπὶ λεόντων καὶ λύκων καὶ ἀπλῶς τῶν ἀγρίων προσα-\nγορευομένων ζῴων, ὁμοίως μικρῶν τε καὶ μεγάλων,\nοὐκ ἔστιν οὐδὲν λαβεῖν πλῆθος ὃ καταλειπόμενον\nἐπεκούφιζεν ἂν τὸν ἀναγκαῖον ἡμῶν βίον, οὕτω καὶ\nἐπὶ βοῶν καὶ ἕππων καὶ προβάτων ἔχει καὶ ἁπλῶς τῶν\nἡμέρων ὀνομαζομένων ζῴων. ὅθεν τὰ μὲν ἄρδην φθεί-\nρομεν,τῶν δὲ τὸ πλεῖον τῆς συμμετρίας ἀφαιροῦμεν.\nδιὰ παραπλησίους ταῖς εἰρημέναις αἰτίας καὶ τὰ\nπερὶ τὴν ἐδωδὴν διορισθῇναι τῶν ἐμψύχων νομιστέον\n\n\nὑππὸ τῶν ἐξ ἀρχῆς ταῦτα καταλαβόντων νόμῳ, ἐπὶ δὲ\nτῶν οὐκ ἐδωδίμων αἴτιον τὸ συμφέρον καὶ ἀσύμφο-\nρον· ὥστε τοὺς λέγοντας ὅτι πᾶν τὸ καλὸν καὶ δί-\nκαιον κατὰ τὰς ἰδίας ὑπολήψεις ἐστὶ περὶ τῶν νενο-\nμοθετημένων, ἠλιβάτου τινὸς γέμειν εὐηθείας. οὐ\nγάρ ἐστιν οὕτως ἔχον τοῦτο, ἀλλʼ ὅνπερ τρόπον καὶ\nἐπὶ τῶν λοιπῶν συμφερόντων, οἷον ὑγιεινῶν τε καὶ\nἑτέρων μυρίων εἰδῶν, ἀλλὰ διαμαρτάνουσιν ἐν πολ-\nλοῖς τῶν τε κοινῶν ὁμοίως καὶ τῶν ἰδίων. καὶ γὰρ τὰ\nπαραπλησίως ἐφαρμόττοντα νομοθετήματα πᾶσιν οὐ\nκαθορῶσί τινες, ἀλλʼ οἱ μὲν τῶν ἀδιαφόρων δοξάζον-\nτες εἶναι παραλείπουσιν, οἱ δὲ τὴν ἐναντίαν δόξαν\nὑπὲρ αὐτῶν ἔχουσιν, καὶ τὰ μὴ καθόλου συμφέροντα\nπανταχοῦ τινὲς οἴονται συμφέρειν. ὅθεν διὰ τὴν αἰ-\nτίαν ταύτην ἀντέχονται τῶν οὐκ ἐφαρμοττόντων, εἰ\nκαὶ ἐπί τινων ἐξευρίσκουσι τά τε πρὸς αὐτοὺς λυσι-\nτελῆ καὶ τὰ κοινὴν ἔχοντα τὴν ὠφέλειαν· ὧν ἔστι καὶ\nτὰ περὶ τὰς ἐδωδὰς τῶν ἐμψύχων καὶ φθορὰς ἐν τοῖς\nπλείστοις τῶν ἐθνῶν διατεταγμένα διὰ τὸ τῆς χώρας\nἴδιον, οἷς οὐκ ἀναγκαῖον ἐμμένειν ἡμῖν διὰ τὸ μηδὲ\nτὸν αὐτὸν οἰκεῖν τόπον. εἰ μὲν οὖν ἠδύναντο ποιή-\nσασθαί τινα συνθήκην ὥσπερ πρὸς ἀνθρώπους οὕτω\nκαὶ πρὸς τὰ λοιπὰ τῶν ζῴων ὑπὲρ τοῦ μὴ κτείνειν\nμηδὲ πρὸς ἡμῶν ἀκρίτως αὐτὰ κτείνεσθαι, καλῶς εἶχε\nμέχρι τούτου τὸ δίκαιον ἐξάγειν· ἐπιτεταμένον γὰρ\nἐγίγνετο πρὸς τὴν ἀσφάλειαν. ἐπειδὴ δὲ τῶν ἀμηχά-\nνων ἦν κοινωνῆσαι νόμου τὰ μὴ δεχόμενα τῶν ζῴων\nλόγον, διὰ μὲν τοῦ τοιούτου τρόπου τὸ συμφέρον\nοὐχ οἷόν τε κατασκευάσασθαι πρὸς τὴν ἀπὸ τῶν\nἄλλων ἐμψύχων ἀσφάλειαν μᾶλλὸ περ ἢ τῶν ἀψύ-\nχων, ἐκ δὲ τοῦ τὴν ἐξουσίαν λαμβάνειν, ἣν νῦν\nἔχομεν εἰς τὸ κτείνειν αὐτά, μόνως ἔστι τὴν ἐνδεχο-\n\n\nμένην ἔχειν ἀσφάλειαν. τοιαῦτα μὲν καὶ τὰ τῶν Ἐπι-\nκουρείων.\nλοιπὸν δὲ ὁ πολὺς καὶ δημώδης ἄνθρωπος ἃ λέ-\nγειν εἴωθεν παραθετέον. τοὺς γὰρ παλαιούς φασιν\nτῶν ἐμψύχων ἀποσχέσθαι οὐ διʼ εὐσέβειαν, διὰ δὲ τὸ\nμήπω εἰδέναι τὴν τοῦ πυρὸς χρῆσιν· ὡς δʼ ἔμαθον,\nτιμιώτατόν τε καὶ ἱερώτατον νομίσαι Ἑστίαν τε προσ-\nειπεῖν καὶ συνεστίους ἀπὸ τούτου γενέσθαι καὶ λοι-\nπὸν χρήσασθαι τοῖς ζῴοις. εἶναι μὲν γὰρ κατὰ φύσιν\nἀνθρώπῳ τὸ σαρκοφαγεῖν, παρὰ φύσιν δὲ τὸ ὠμοφα-\nγεῖν. πυρὸς οὖν εὑρεθέντος ἀπολαβεῖν τὸ κατὰ φύσιν\nδιʼ ἑψήσεως, προσεμένους τὰ κρέα. διʼ ἃ “ὠμοφάγοι”\nμὲν οἱ “θῶες” καὶ ἐν ὀνείδει τὸ “ὠμὸν βεβρώθοις\nΠρίαμον” καὶ “ὤμι” ἀποτεμνόμενον κρέα ἔδμεναι,ʼʼ ὡς\nἂν δὴ τοῖς ἀθέοις ἀποδεδομένης τῆς τῶν κρεῶν ὠμο-\nαγίας..... “κρεῶν πίνακας παρέθηκεν ἀείρας παν-\nτοίων.” τὸ μὲν οὖν πρῶτον οὐ προσεφέροντο τὰ ἔμ-\nψυχα· οὐ γὰρ ἦν ὠμοφάγον ζῷον ὁ ἄνθρωπος· ὡς δὲ\nἡ τοῦ πυρὸς εὑρέθη χρῆσις, πυρικμήτοις οὐ μόνον\nτοῖς κρέασιν, ἀλλὰ καὶ τοῖς ἄλλοις, ὡς εἰπεἴν, τοῖς\nπλείστοις βρωτοῖς ἐχρῶντο. ὅτι μὲν γὰρ οὐκ ὠμοφά-\nγον ὁ ἄνθρωπος δηλοῖ τινὰ ἔθνη ἰχθυοφάγα· τοὺς\nγὰρ ἰχθῦς ὀπτῶσιν, οἱ μὲν ἐπειδὰν αἱ πέτραι μάλιστα\nδιάπυροι γένωνται ὑπὸ τοῦ ἡλίου, οἱ δὲ καὶ ἐν ἄμμῶ.\nὅτι δὲ σαρκοφάγον, αὐτὸ τοῦτο δηλοῖ τὸ μηδὲν ἔθνος\nἀπέχεσθαι ἐμψύχων· καὶ οὐ κατὰ διαστροφὴν οἱ Ἕλ-\nληνες προσήκαντο, ἐπεὶ καὶ τοῖς βαρβάροις ταὐτόν\nἐστιν ἔθος.\nὁ δὲ κελεύων μὴ ἐσθίειν καὶ ἄδικον ἡγού-\nμενος, οὐδὲ κτείνειν δίκαιον ἐρεῖ οὐδὲ ψυχὰς ἀφαι-\nρεῖσθαι. ἀλλὰ μὴρρ πρός γε τὰ θηρία πόλεμος ἡμῖν\nἔμφυτος ἅμα καὶ δίκαιος. τὰ μὲν γὰρ ἑκόντα ἐπιτί-\nθεται τοῖς ἀνθρώποις, ὥσπερ λύκοι καὶ λέοντες· τὰ δʼ\n\n\nοὐχ ἑκόντα, ὥσπερ οἱ ἔχεις· πατηθέντες γὰρ ἐνίοτε\nδάκνουσιν· καὶ τὰ μὲν τοῖς ἀνθρώποις ἐπιτίθεται, τὰ\nδὲ τοὺς καρποὺς φθείρει· ὑπὲρ ὧν πάντων μέτιμεν\nταῦτα, καὶ τὰ κατάρξαντα θηρία κτείνομεν καὶ τὰ μὴ\nκατάρξαντα, ὡς μή τι πρὸς αὐτῶν πάθωμεν. οὐκ ἔστιν\nγὰρ ὅστις ἰδὼν ὄφιν οὐκ ἔκτεινε δυνάμενος, ὡς μήτʼ\nαὐτὸς δηχθείη μήτʼ ἄλλος ἀπλῶς ἄνθρωπος· οὐ γὰρ\nμόνον ἐστὶ μῖσος κατὰ τῶν κτεινομένων, ἀλλὰ καὶ\nστοργὴ πρὸς ἄνθρωπον ἀνθρώπου. δικαίου δʼ ὄντος\nτοῦ πρὸς τὰ θηρία πολέμου, πολλῶν ἀπεχόμεθα τῶν\nσυνανθρωπούντων. ὅθεν οἱ Ἕλληνες οὔτε κυνοφα-\nγοῦσιν, οὔθʼ ἵππους ἐσθίουσιν οὔτʼ ὄνους· ὗς μέντοι\nἐσθίουσιν, ὡς ταὐτοῦ γένους τοῖς ἀγρίοις τὸ ἥμερον·\nὡσαύτως τε τοὺς ὄρνιθας. οὐδὲ γάρ ἐστι χρήσιμον\nπρὸς ἄλλο τι ὗς ἢ πρὸς βρῶσιν. Φοίνικες δὲ καὶ Ἰου-\nδαῖοι ἀπέσχοντο, ὅτι οὐδʼ ὅλως ἐν τοῖς τόποις ἐφύετο·\nἐπεὶ οὐδὲ νῦν ἐν Αἰθιοπίᾳ φασὶν ὁρᾶσθαι τὸ ζῷον\nτοῦτο. ὡς οὖν κάμηλον ἢ ἐλέφαντα Ἐλλήνων οὐδεὶς\nθεοῖς ἔθυσε, παρʼ ὅσον οὐδʼ ἤνεγκεν ἡ Ἑλλὰς ταῦτα\nτὰ ζῷα, οὕτως οὐδʼ ἐν Κύπρῳ ἢ Φοινίκῃ θεοῖς προσ-\nήχθη τὸ ζῷον τοῦτο, παρʼ ὅσον οὐκ ἦν ἐντόπιον· οὐδὲ\nΑἰγύπτιοι θεοἵς θύουσιν ὗν παρὰ τὴν αὐτὴν αἰτίαν.\nτὸ δʼ ὅλως ἀπέχεσθαι τοῦ ζῴου τινὰς ὅμοιόν ἐστιν τῷ\nμηδʼ ἄν ἡμᾶς ἐθελῆσαι καμήλεια ἐσθίειν.\nδιὰ τί δʼ\nἂν τις καὶ ἀπόσχοιτο τῶν ἐμψύχων; ἆρά γε τὴν ψυχὴν\nχείρω ποιεῖ ἢ τὸ σῶμα; δῆλον δʼ ἐστὶν ὡς οὐδέτερον.\nτὰ γὰρ σαρκοφαγοῦντα ζῷα συνετώτερα τῶν ἄλλων.\nθηρευτικὰ γοῦν ἐστὶ καὶ τέχνην ἔχει ταύτην, ἀφʼ ἧς\nπεριποιεῖται τὸν βίον, ἰσχύν τε καὶ ἀλκὴν κέκτηται,\nὥσπερ λέοντες καὶ λύκοι· ὥσθʼ ἡ κρεοφαγία οὔτε τὴν\nψυχὴν οὔτε τὸ σῶμα λυμαίνεται. δῆλον δʼ ἐστὶ κἀκ\nτοῦ τοὺς ἀθλητὰς τὰ σώματα κρείσσω τῇ κρεοφαγίᾳ\n\n\nπαρέχειν, κἀκ τῶν ἰατρῶν, οἵ τὰ ἐκ τῆς ἀρρωστίας\nσώματα ἀναλαμβάνουσι ταῖς κρεοφαγίαις. τοῦ δὲ μὴ\nὑγιῶς δοξάσαι τὸν Πυθαγόραν σημεῖον οὐ μικρόν·\nτῶν γὰρ σοφῶν ἀνδρῶν οὐδεὶς ἐπείσθη, οὔτε τῶν\nἑπτὰ οὔτε τῶν ὕστερον γενομένων φυσικῶν, ἀλλʼ οὐδʼ\nὁ σοφώτατος Σωκράτης οὐδʼ οἱ ἀπὸ Σωκράτους.\nφέρε\nδὲ καὶ πεισθῆναι πάντας ἀνθρώπους τῷ δόγματι.\nτίνα τοίνυν ἡ ἐπιγονὴ τῶν ζῴων ἔξει μοῖραν; ὗς μὲν\nγὰρ ὅσα τίκτει καὶ λαγὼς οὐδένα λανθάνει. πρόσθες\nδὲ καὶ τἄλλα ζῷα πάνθʼ ἀπλῶς. πόθεν οὖν τούτοις ἡ\nνομή, καὶ τί πείσονται οἱ γεωργοί; καὶ γὰρ φθειρο-\nμένων τῶν καρπῶν τοὺς φθείροντας οὐκ ἀποκτείνου-\nσιν, ἡ γῆ τε τὸ πλῆθος οὐκ οἴσει τῶν ζῴων, τό τε θνή-\nσκοντα ἐκ τῆς σηπεδόνος φθορὰν ἐμποιήσει, λιμοῦ τε\nκατασχόντος οὐκ ἔσται καταφυγή. θάλασσα μὲν γὰρ\nκαὶ ποτσμοὶ καὶ λίμιναι ἰχθύων πεπλήσονται, ὁ δὲ ἀὴρ\nὀρνίθων, ἡ δὲ γῆ πλήρης ἑρπετῶν παντοίων.\nπόσοι\nδὲ πρὸς θεραπείαν ἐμποδισθήσονται ἀπεχόμενοι τῶν\nζῴων; τοὺς γοῦν τῶν ὄψεων ἀποτυφλουμένους ἔστιν\nἰδεῖν ἔχεως βρώσει τηρήσαντας ὅρασιν. Κρατεροῦ τοῦ\nἰατροῦ οἰκέτης ξένῳ περιπεσὼν νοσήματι, τῶν σαρκῶν\nἀπόστασιν λαβουσῶν ἐκ τῶν ὀστῶν, τοῖς μὲν φαρμά-\nκοις ὠφέλητο οὐδέν· ἰχθύος δὲ τρόπῳ ἔχει σκευα-\nσθέντι καὶ βρωθέντι διεσώθη, τῆς σαρκὸς συγκολλη-\nθείσης. πολλὰ δὲ καὶ ἄλλα ζῷα θεραπεύει προσενε-\nχθέντα καὶ τῶν ζῴων ἕν ἕκαστον μέρος. ὅ δὴ πάντα\nπαραιρεῖται ὁ παραιτούμενος τὰ ἔμψυχα.\nεἰ δέ, ὡς\nφασί, καὶ τὰ φυτὰ ψυχὴν ἔχει, ποῖος ἄν εἴη ὁ βίος,\nμήτε ζῴων μήτε φυτῶν ἡμῶν ἀποτεμνόντων; εἴπερ\nδὲ μὴ ἀσεβεῖ ὁ τὰ φυτὰ κατακόπτων, οὐδʼ ὁ τὰ ζῷα.\nἀλλʼ οὐ χρῆναι φήσει τις κτείνειν τὸ ὁμόφυλον, εἴ γε\nὁμοούσιοι αἱ τῶν ζῴων ψυχαὶ ταῖς ἡμετέραις. ἀλλʼ εἰ\n\n\nμὲν ἑκούσας τις εἰσκρίνεσθαι τὰς ψυχὰς δίδωσι, νεό-\nτητος ἐρώσας ἄν τις φαίη εἰσκρίνεσθαι [ἐν γὰρ ταύτῃ\nπάντων ἀπόλαυσις]. διὰ τί οὖν οὐκ εἰς ἀνθρώπου\nπάλιν εἰσεδύοντο φύσιν; εἰ δὲ ἑκούσας μὲν καὶ νεό-\nτητος ἔρωτι, διὰ δὲπαντὸς εἴδους ζῴων, κεχαρισμένον\nἄν εἴη αὐταῖς τὸ ἀναιρεῖσθαι. ἡ γὰρ ἐπάνοδος ταχίων\nἐπὶ τὸν ἄνθρωπον, τά τε σώματα ἐσθιόμενα λύπην\nοὐκ ἂν ἐντίκτοι ταῖς ψυχαῖς ὡς ἄν ἀπηλλαγμέναις αὐ-\nτῶν, ἔρως δʼ ἂν αὐταῖς εἴη ἐν ἀνθρώπου φύσει γενέ-\nσθαι, ὥσθʼ ὅσον ἂν λυποῖντο ἐκλείπουσαι τὸ ἀνθρώ-\nπινον, ἐπὶ τοσοῦτο χαίροιεν ἀπολείπουσαι τὰ ἄλλα\nσώματα. ταχίων γὰρ ἡ ἐπὶ τὸν ἂνθρωπον ἐπάνοδος,\nὅς τῶν ἀλόγων δεσπόζει πάντων ὡς ὁ θεὸς ἀνθρώ-\nπων. αἰτία τοίνυν ἱκανὴ ἀναιρεῖν τὰ ἂλογα ζῷα, ἐφʼ\nὅσον ἀδικεῖ κτείνοντα τοὺς ἀνθρώπους. εἰ δʼ εἰσὶν\nαἱμὲν τῶν ἀνθρώπων ἀθάνατοι ψυχαί, αἱ δὲ τῶν ἀλό-\nγων θνηταί, οὐκ ἀδικοῦμεν οἱ ἄνθρωποι τὰ ἄλογα\nκτείνοντες, ὥσπερ ὠφελοῦμεν, εἴπερ εἰσὶν ἀθάνατοι,\nκτείνοντες· εἰς ἐπάνοδον γὰρ τῆς ἀνθρωπἴνης φύσεως\nτοῦτο δρῶμεν.\nεἰ δʼ ἀμύνομεν, οὐκ ἀδικοῦμεν, ἀλλʼ\nἀδικοῦντα μετερχόμεθα. ὥστʼ εἰ μὲ νἀθάνατοι αἱ ψυ-\nχαί, κτείνοντες ὠφελοῦμεν· εἰ δὲ αἰ τῶν ἀλόγων θνη-\nταί, κτείνοντες οὐδὲν ἀσεβὲς πράττομεν. εἰ δὲ καὶ\nἀμύνομεν, πῶς οὐκ ἐν δίκῃ πράττομεν; ὄφιν μὲν οὖν\nκαὶ σκορπίον, κἄν μὴ ἐπίωσιν ἡμῖν, κτείνομεν, ἵνα\nμηδʼ ἄλλος πρὸς αὐτῶν τι πάθῃ, τῷ κοινῷ γένει τῶν\nἀνθρώπων ἀμύνοντες· ἐπιχειροῦντα δὲ τοῖς ἀνθρώ-\nποις ἢ τοῖς συνανθρωποῦσιν ἢ τοῖς καρποῖς, πῶς οὐκ\nἂν δικαίως κτείνοιμεν;\nεἰ δʼ ἅπαξ ἀδικίαν τις ταύτην\nἡγεῖται, μήτε γάλακτι χρήσθω μήτʼ ἐρίῳ μήτε ὠοῖς,\nμήτε μέλιτι. ὡς γὰρ ἄνθρωπον ἀδικεῖς ἀφαιρούμενος\nτὴν ἐσθῆτα, οὕτως καὶ τὴν ὄιν πέξας· ἐσθὴς γὰρ αὕτη\n\n\nτοῦ προβάτου· καὶ τὸ γάλα οὐ σοὶ γέγονεν, ἀλλὰ τοῖς\nἀποκυηθεῖσι τέκνοις· ἥ τε μέλισσα ταύτην αὑτῇ τρο-\nφὴν συνελέξατο, ἣν ἀφελόμενος ἡδονὴν σαυτῷ κατε-\nσκεύασας. καὶ τὸν τῶν Αἰγυπτίων λόγον σεσίγηκα,\nὅτι καὶ τῶν φυτῶν ἀδικοῦμεν ἁπτόμενοι. εἰ δὲ ταῦθʼ\nἡμῶν χάριν γέγονεν, καὶ ἡ μέλισσα ἡμῖν δουλεύουσα\nτὸ μέλι ἐργάζεται καὶ τὸ ἔριον ἐπιφύεται τῶν προβά-\nτων, ὅ ἡμῖν κόσμος καὶ ἀλέα.\nαὐτοῖς δὲ τοῖς θεοῖς εἰς\nεὐσέβειαν συντελοῦντες ζῷα θύομεν· καὶ αὐτῶν ὁ\nμὲν Ἀπόλλων λυκοκτόνος, ἡ δὲ Ἄρτεμις θηροκτόνος·\nἐπεὶ καὶ οἱ ἡμίθεοι καὶ οἱ ἥρωες πάντες καὶ γένει καὶ\nἀρετῇ ἡμῶν προύχοντες ἐδοκίμασαν τὴν τῶν ἐμψύ-\nχων προσφοράν, ὥστε καὶ θεοῖς θύειν δωδεκῇδας καὶ\nἑκατόμβας. ὁ δὲ Ἡρακλῆς ἔν τε τοῖς ἄλλοις καὶ ἐπὶ\nτούτῳ ὑμνεῖται, ὅτι βουφάγος ἦν.\nτὸ δὲ λέγειν ὅτι\nπόρρωθεν Πυθαγόρας ἠσφαλίζετο τῆς ἀλληλοφαγίας\nἀποκρουόμενος τοὺς ἀνθρώπους, εὔηθες. εἰ μὲν γὰρ\nοἱ κατὰ Πυθαγόραν πάντες ἄνθρωποι ἀλλήλους\nἤσθιον, ληρώδης ὁ καὶ τῶν ἄλλων ζῴων ἀποσπῶν\nτοὺς ἀνθρώπους, ἵνα τῆς ἀλληλοφαγίας ἀποστήσῃ.\nδιὰ τούτου γὰρ ἔμελλε μᾶλλον αὐτοὺς προτρέψεσθαι,\nἀποφαίνων ὡς ἴσον ἐστὶν ἀλλήλους ἐσθίειν καὶ ὑῶν\nτε καὶ βοῶν σάρκας ἐμφορεῖσθαι. εἰ δὲ μὴ ἦν ἀλληλο-\nφαγία τότε, τί ἔδει τούτου τοῦ δόγματος; εἰ δʼ ἑαυτῷ\nκαὶ τοῖς ἑταίροις τὸν νόμον ἐτίθει, αἰσχρὰ ἡ ὑπόθε-\nσις· ἀλληλοφάγους γὰρ ἀποδείκνυσι τοὺς Πυθαγόρᾳ\nσυμβιώσαντας.\nτοὐναντίον δὲ συμβήσεσθαι ὧν οὗτος\nἐστοχάζετο. εἰ γὰρ ἀποστησόμεθα τῶν ἐμψύχων, οὐ\nμόνονπλούτου τοῦ τοιούτου καὶ ἡδονῆς ἀπολειψόμεθα,\n. ἀλλὰ καὶ τὰς ἀρούρας ἀπολοῦμεν φθειρομένας ὑπὸ\nτῶν θηρίων, ὑπό τε ὄφεων καταλήψεται πᾶσα ἡ γῆ\nαὶ κτῶν πετεινῶν, ὥστε καὶ τοὺς ἀρότους χαλεπῶς\n\n\nγίγνεσθαι καὶ τὰ σπαρέντα εὐθύς τε ὑπὸ τῶν ὀρνίθων\nἀναλέγεσθαι καὶ τὰ τελεωθέντα ὑπὸ τῶν τετραπόδων\nἅπαντα ἀναλίσκεσθαι. τοσαύτης δὲ ἀπορίας βρωτῶν\nγιγνομένης, ἀνάγκη πικρὰ καταλήψεται ἐπʼ ἀλλήλους\nτραπέσθαι.\nκαὶ μὴν καὶ οἱ θεοὶ συντάξεις τε πολλοῖς\nθεραπείας ἕνεκα δεδώκασιν τὰς ἐκ θηρίων, καὶ πλή-\nρης γε ἡ ἱστορία, ὡς αὐτοὶ προσέταξάν τισι καὶ θύειν\nαὐτοῖς καὶ προσφέρεσθαι τῶν τυθέντων. ἐν δὲ τῇ\nκαθόδῳ τῶν Ἡρακλειδῶν οἱ ἐπὶ τὴν Δακεδαίμονα\nστρατεύοντες μετʼ Εὐρυσθένους καὶ Προκλέους ἐν\nἀπορίᾳ τῶν ἀναγκαίων ὄφεις ἔφαγον, οὓς ἔδωκεν ἡ\nγῆ τότε τροφὴν τῷ στρατοπέδῳ. ἄλλῳ δὲ στρατῷ\nπεινῶντι κατὰ τὴν Διβύην ἐνέπεσε νέφος ἀκρίδων.\nἐν τοῖς Γαδείροις καὶ τόδε συνέτυχε. Βόγος ἦν βασι-\nλεὺς Μαυρουσίων ὁ ἐν Μεθώνῃ σφαγεὶς ὑπʼ Ἀγρίπ-\nπα· οὗτος ἐπεχείρησε τῷ Ἡρακλείῳ πλουσιωτάτῳ ὄντι\nἱερῷ. ἔστι δὲ νόμος τοῖς ἱερεῦσιν ὁσημέραι τὸν βω-\nμὸν αἱμάσσειν. τοῦτο δὲ ὅτι οὐ γνώμῃ γίγνεται ἀν-\nθρώπων, ἀλλὰ κατὰ θεόν, ὁ τότε καιρὸς ἀπέδειξε. τῆς\nγὰρ πολιορκίας ἐγχρονιζομένης ἐπέλιπε τὰ ἱερεῖα. ὁ.\nδὲ ἱερεὺς ἐν ἀπορίᾳ γενόμενος ὄνειρον ὁρᾷ τοιόνδε.\nἐδόκει ἑστάναι μέσος τῶν στηλῶν τῶν Ἡρακλείων,\nἔπειτʼ ἄντικρυς τοῦ βωμοῦ ὁρᾶν ὄρνιν καθεζόμενον\nκαὶ πειρώμενον ἐφίπτασθαι· ἐπιπτάντα δὲ εἰς τὰς\nχεῖρας ἐλθεῖν αὐτοῦ· ᾧ δὴ καὶ τὸν βωμὸν αἱμάξαι.\nτοῦτʼ ἰδὼν ἅμʼ ἡμέρᾳ ἐξαναστὰς ἐπὶ τὸν βωμὸν ἦλθεν\nκαὶ ὥσπερ ἐν τῷ ὀνείρῳ στὰς ἐπὶ τοῦ πύργου ἀποβλέ-\nπει· ὁρᾷ τε τὸν ὄρνιν ἐκεῖνον οἷον ἐν τοῖς ὕπνοις,\nἐλπίσας τε ἐκβαίνειν τοὐνύπνιον ἔστη. καταπτὰς δʼ\nὁ ὄρνις ἐπὶ τοῦ βωμοῦ ἐκαθέζετο, εἰς τὰς χεῖράς θʼ\nαὑτὸν ἔδωκε τοῦ ἀρχιερέως, καὶ οὕτως ἱερεύθη καὶ ὁ\nβωμὸς ᾑμάχθη. τούτου δʼ ἐστὶν ἐνδοξότερον τὸ γεγο-\n\n\nνὸς ἐν Κυζίκῳ. πολιορκοῦντος γὰρ αὐτὴν Μιθραδά-\nτου ἡ τῆς Περσεφόνης ἑορτὴ ἐπέστη, ἐν ᾗ βοῦν χρὴ\nθῦσαι. αἱ δʼ ἱεραὶ ἀγέλαι ἐνέμοντο τῆς πόλεως ἄντι-\nκρυς, ἐξ ὧν ἔδει τὸ ἱερεῖον γενέσθαι, ἤδη δὲ ἦν καὶ\nτὸ σημεῖον ἐπικείμενον. τῆς δʼ ὥρας αἰτούσης ἡ βοῦς\nἐμυκήσατο διενήξατό τε τὸν πόρον· ὥς τε ἀνέῳξαν\nτὴν πύλην οἱ φύλακες, ἡ δὲ δρόμῳ διῇξε κἀπὶ τοῦ\nβωμοῦ παρέστη, τῇ θεῷ τε ἐτελέσθη τὸ θῦμα. οὐκ\nἀπεικότως ἄρα εὐσεβέστατον εἶναι νομίζουσι τὸ πλεῖ-\nστα θῦσαι, εἴπερ ἀρεστὸν θεοῖς φαίνεται τὸ θύειν.\nποία δὲ ἄν τις γένοιτο πόλις, εἰ πόντες οἱ πολῖται ταύ-\nτην ἔχοιεν τὴν γνώμην; πῶς γὰρ ἄν ἀμύναιντο πολε-\nμίους ἐπὶ σφᾶς ἰόντας, τὴν μεγίστην ποιούμενοι φυ-\nλακὴν μή τινα αὐτῶν ἀποκτείνωσιν; παραχρῆμα τοί-\nνυν ἀνάστατοι γίγνοιντʼ ἄν· ἄλλα δʼ ὅσα δυσχερῆ\nσυμβαίνειν ἀνάγκη, μακρὸν ἄν ἔργον εἴη λέγειν. ὅτι\nδὲ οὐκ ἀσεβὲς τὸ κτείνειν καὶ ἐσθίειν, δηλοῖ τὸ καὶ\nαὐτὸν τὸν Πυθαγόραν, τῶν μὲν πάλαι διδόντων γάλα\nπίνειν τοῖς ἀθλοῦσι καὶ τυροὺς δὲ ἐσθίειν ὕδατι βε-\n. βρεγμένους, τῶν δὲ μετʼ ἐκείνους ταύτην μὲν ἀποδο-\nκιμασάντων τὴν δίαιταν, διὰ δὲ τῶν ξηρῶν σύκων\nτὴν τροφὴν ποιουμένωντοῖς ἀθληταῖς, πρῶτον περιε-\nλόντα τὴν ἀρχαίαν κρέα διδόναι τοῖς γυμναζομένοις\nκαὶ πολὺ διαφέρουσαν πρὸς ἰσχὺν εὑρεῖν δύναμιν.\nἱστοροῦσι δέ τινες καὶ αὐτοὺς ἅπτεσθαι τῶν ἐμψύχων\nτοὺς Πυθαγορείους, ὅτε θύοιεν θεοῖς.\nτοιαῦτα μὲν καὶ τὰ παρὰ Κλωδίῳ καὶ Ἡρακλείδῃ\nτῷ Ποντικῷ Ἑρμάχῳ τε τῷ Ἐπικουρείῳ καὶ τοῖς ἀπὸ\nτῆς στοᾶς καὶ τοῦ περιπάτου, ἐν οἷς καὶ τὰ ὑμέτερα,\nὅσα ἡμῖν ἀπηγγέλθη, περιείληπται. μέλλοντες δὲ πρός\nτε ταύτας καὶ τὰς τῶν πολλῶν ὑπολήψεις ἀντιλέγειν\nεἰκότως ἄν προλέγοιμεν ταῦτα.\nπρῶτον μὲν τοίνυν ἰστέον ὡς οὐ παντὶ τῷ βίῳ\nτῶν ἀνθρώπων ὁ λόγος μου τὴν παραίνεσιν οἴσει· οὔτε\nγὰρ τοῖς τὰς βαναύσους τέχνας μετερχομένοις, οὔτʼ\nἀθληταῖς σωμάτων, οὐ στρατιώταις, οὐ ναύταις, οὐ\nῥήτορσιν, οὐ τοῖς τὸν πραγματικὸν βίον ἐπανελομέ-\nνοις· ἀνθρώπῳ δὲ λελογισμένῳ, τίς τ’ ἔστι καὶ πόθεν\nἐλήλυθεν ποῖ τε σπεύδειν ὀφείλει, τά τε περὶ τροφὴν\nκἀν τοῖς ἄλλοις καθήκουσιν ἐξηλλαγμένα τῶν κατὰ\nτοὺς ἄλλους βίους ὑποτιθεμένῳ. οὐδὲν ἄρα πρὸς τοὺς\nἄλλους ἢ τοιούτους γρύξαιμεν ἄν· οὐδὲ γὰρ ἐν τῷ κοι-\nνῷ τούτῳ βίῳ ἡ αὐτὴ δήπου παραίνεσις τῷ τε καθεύ-\nδοντι καὶ εἰ τύχοι τοῦτο διὰ βίου σπουδάζοντι τά\nτε ὑπνωτικὰ πανταχόθεν παρασκευασαμένῳ, καὶ τῷ\nπροθυμουμένῳ μὲν τὸν ὕπνον ἀποκρούειν, πᾶν δὲ τὸ\nπερὶ αὑτὸν πρὸς ἀγρυπνίαν συντάξαντι. ἀλλὰ τῷ μὲν\nἀνάγκη καὶ μέθην καὶ κραιπάλην καὶ πλησμονὴν ὑπο-\nτίθεσθαι, σκοτεινόν τε οἶκον καὶ στρωμνὴν μαλακὴν\nεὐρεῖάν τε καὶ πίειραν, ὡς φασὶν οἱ ποιηταί, παραι-\nνεῖν ἐκλέγεσθαι, καὶ πᾶν καρωτικὸν ἀργίας τε καὶ\nλήθης ποιητικόν, εἴτε ὀσφραντὸν εἴτʼ ἐπίχριστον εἴτε\nποτὸν ἢ βρωτὸν προσάγειν φάρμακον· τῷ δὲ νηφά-\nλιον μὲν καὶ ἄοινον τὸ ποτόν, λεπτὸν δὲ τὸ σιτίον καὶ\nἐγγὺς τεῖνον ἀποσιτίας, φωτεινὸν δὲ τὸν οἶκον καὶ\nἀέρος λεπτοῦ καὶ πνεύματος μέτοχον, φροντίδων δὲ\nκαὶ μερίμνης ἀνακίνησιν σύντονον ποιεῖσθαι, κοὶ τὴν\nκοίτην λιτήν τε καὶ ξηρὰν παρασκευάζειν. εἰ μὲν γὰρ\nπρὸς τοῦτο πεφύκαμεν, λέγω δὲ τὸ διαγρυπνεῖν, ὡς\nἔνι μάλιστα ὀλίγον τι διδόντες τῷ ὕπνῳ, καθʼ ὅσον\nοὐκ ἐν χώρῳ ἐσμὲν τῷ τῶν διʼ αἰῶνος ἀγρύπνων, ἢ\nοὐδὲ πρὸς τὸ καθεύδειν συνέστημεν, ἄλλος ἂν εἴη\nλόγος καὶ μακρῶν δεόμενος ἀποδείξεων.\nτῷ δὲ ἅπαξ\nτὸ γοήτευμα τῆς ἐνταῦθʼ ἡμῶν διατριβῆς καὶ τοῦ\n\n\nοἴκου, ἐν ᾧ διάγομεν, ὑποπτεύσαντι τό τε αὑτοῦ ἄγρυ-\nπνον φύσει κατιδόντι καὶ τὸ ὑπνοποιὸν τοῦ χώρου, ἐν\nᾧ διατρίβει, φωράσαντι, τούτῳ διαλεγόμενοι τὴν ἀκό-\nλουθον τῇ τε ὑποψίᾳ τοῦ χώρου καὶ τῇ αὑτοῦ γνώσει\nτροφὴν παραδίδομεν, τοὺς καθεύδοντας ἐᾶν παρειμέ-\nνους ἐν τοῖς σφῶν δεμνίοις παρακελευόμενοι, εὐλα-\nβούμενοι μὴ ὥσπερ ὀφθαλμίας οἱ εἰς τοὺς ὀφθαλμιῶν-\nτας ἐμβλέποντες ἢ χάσμης οἱ συνόντες τοῖς χασμωμέ-\nνοις, οὕτως νυσταγμῶν ἐμπλησθῶμεν καὶ ὕπνου, ψυγ-\nμοῦ τε πλήρους ὄντος τοῦ τόπου, ἐν ᾧ διατρίβομεν,\nἐπιτηδείως τε ἔχοντος ὀφθαλμοὺς ῥευματίζειν, ἅτε\nκαὶ λιμνώδους ὄντος, καὶ πρὸς καρηβαρίαν καὶ λήθην\nπάντας τῶν ἐν αὐτῷ καθελκουσῶν ἀναθυμιάσεων. εἰ\nμὲν οὖν καὶ οἱ νομοθέται τὰ κατὰ τοὺς νόμους διέ-\nταξαν ταῖς πόλεσι πρὸς τὸν θεωρητικὸν ἀνάγοντες\nβίον καὶ ζωὴν τὴν κατὰ νοῦν, χρῆν δήπου πειθομένους\nἐκείνοις κοὶ τὰς περὶ τῶν τροφῶν προσίεσθαι συγχω-\nρήσεις. εἰ δὲ οὗτοι μὲν πρὸς τὸν κατὰ φύσιν λεγόμε-\nνον μέσον βίον ἀφορῶντες, καὶ ἃ πρόσοιντʼ ἂν καὶ οἱ\nπολλοί, οἷς τὰ ἐκτὸς ἀγαθὰ ἢ κακὰ καὶ τὰ τοῦ σώμα-\nτος ὡσαύτως ὑπείληπται, νομοθετοῦσιν, τί τις ἂν τὸν\nτούτων παραφέρων νόμον ἀνατρέποι βίον νόμου μὲν\nπαντὸς γραπτοῦ καὶ πρὸς τοὺς πολλοὺς κειμένου\nκρείττονα, τὸν δὲ ἄγραφον καὶ θεῖον μάλιστα διώ-\nκοντα; ἔχει γὰρ οὕτως.\nοὐκ ἔστιν ἡ εὐδαιμονικὴ ἡμῖν\nθεωρία λόγων ἄθροισις καὶ μαθημάτων πλῆθος, ὡς\nἄν τις οἰηθείη, συνισταμένη κατὰ τοῦτο, οὐδʼ ἐν τῷ\nποσῷ τῶν λόγων λαμβάνει τὴν ἐπίδοσιν· οὕτω γὰρ\nοὐδὲν ἄν ἐκώλυεν τοὺς πᾶν μάθημα συνάγοντας εἶναι\nεὐδαίμονας. νῦν δʼ οὐχ ὅπως πᾶν μάθημα συμπλη-\nροῖ τὴν θεωρίαν, ἀλλʼ οὐδὲ τὰ περὶ τῶν ὄντως ὄντων,\nἐὰν μὴ προσῇ καὶ ἡ κατ᾿ αὐτὰ φυσίωσις καὶ ζωή. τριῶν\n\n\nγάρ, φασίν, ὡς καθʼ ἕκαστον σκοπὸν τελῶν ὄντων,\nἡμῖν τοῦ τυχεῖν τῆς τοῦ ὄντος θεωρίας τὸ τέλος, τῆς\nτεύξεως τελούσης τὴν κατὰ δύναμιν τὴν ἡμετέραν\nσύμφυσιν τῷ θεωροῦντι καὶ θεωρουμένῳ· οὐ γὰρ\nεἰς ἄλλο, ἀλλʼ εἰς τὸν ὄντως αὐτὸν ἡ ἀναδρομή· οὐδὲ\nπρὸς ἄλλο, ἀλλὰ πρὸς τὸν ὄντως αὐτὸν ἡ σύμφυσις.\nαὐτὸς δὲ ὄντως ὁ νοῦς, ὥστε καὶ τὸ τέλος τὸ ζῆν κατὰ\nνοῦν. καὶ πρὸς τοῦτο καὶ οἱ λόγοι καὶ τὰ μαθήματα\nτὰ ἔξωθεν, καθαρτικὸν ἐπέχοντα τρόπον ἡμῶν, οὐ\nσυμπληρωτικὸν τῆς εὐδαιμονίας. ὅθεν εἰ μὲν ἐν λό-\nγων ἀναλήψει ἀφώριστο τὸ εὔδαιμον, οἷόν τʼ ἦν ὀλι-\nγωροῦντας καὶ τροφῶν καὶ ποιῶν ἔργων τυγχάνειν\nτοῦ τέλους. ἐπεὶ δὲ ζωὴν δεῖ ἀντὶ ζωῆς ἀλλάξασθαι\nτῆς νῦν διὰ λόγων καὶ ἔργων καθαρθέντας, φέρε\nποῖοι λόγοι καὶ τίνα ἔργα εἰς ταύτην ἡμᾶς καθίστησι\nσκεψώμεθα.\nἆρʼ οὖν οὐ τὰ μὲν χωρίζοντα ἀπὸ τῶν\nαἰσθητῶν καὶ τῶν κατʼ αὐτὰ παθῶν, ἀνάγοντα δὲ\nπρὸς νοερὰν καὶ ἀφάνταστον ἀπαθῆ τε ζωὴν καθʼ\nὅσον οἷόν τε, ταῦτα ἄν εἴη· τὰ δʼ ἐναντία ἀλλότρια\nκαὶ ἀποβολῆς ἄξια; καὶ μᾶλλον ὅσῳ τοῦ μὲν ἀφίστη-\nσιν, πρὸς ὅ δὲ κατασπᾷ, οἶμαι ἀκόλουθον εἶναι συγ-\nχωρεῖν. ἐοίκαμεν γὰρ τοῖς εἰς ἀλλόφυλον ἔθνος ἢ\nἑκοῦσιν ἀπεληλυθόσι καὶ μὴ μόνον τῶν οἰκείων ἐξ-\nορίστοις, ἀλλὰ καὶ ἐκ τῆς ξένης ἐμπλησθεῖσι παθῶν\nτε καὶ ἐθῶν καὶ νομίμων ἐκφύλων καὶ πρὸς ταῦτα\nῥοπὴν ἐσχηκόσιν. ὅνπερ οὖν τρόπον ὁ ἐκεῖθεν εἰς τὰ\nοἰκεῖα μέλλων ἐπανήκειν οὐ μόνον προθυμεῖται ὁδεύ-\nειν, ἀλλὰ καί, ἵνα παραδεχθῇ, μελετᾷ μὲν ἀποτίθε-\nσθαι πᾶν εἴ τι προσέλαβεν ἀλλόφυλον, ἐπαναμιμνή-\nσκει δʼ ἑαυτὸν ὧν ἔχων ἐπελάθετο, ὧν ἄνευ παρα-\nδεχθῆναι οὐχ οἷόν τε πρὸς τῶν οἰκείων· τὸν αὐτὸν\nτρόπον καὶ ἡμᾶς δεῖ ἐντεῦθεν, εἴπερ πρὸς τὰ ὄντως\nτε καὶ λύπη· ὧν παρασκευαστικὴ μὲν ἡ αἴσθησις καὶ\nἡ κατὰ τὴν αἴσθησιν ἀντίληψις, αἵ τε συνομαρτοῦσαι\nταῖς αἰσθήσεσι φαντασίαι τε καὶ δόξαι καὶ μνῆμαι, ἐκ\nδὲ τούτων ἐγειρόμενα τὰ πάθη καὶ πᾶσα ἡ ἀλογία\nπαχυνομένη κατάγει τὴν ψυχὴν καὶ τοῦ οἰκείου περὶ\nτὸ ἂν ἀποστρέφει ἔρωτος. ἀποστατέον ἄρα εἰς δύνα-\nμιν τούτων. αἱ δὲ ἀποστάσεις διὰ τῶν ἐκκλίσεων τῶν\nκατὰ τὰς αἰσθήσεις παθῶν καὶ τῶν κατὰ τὰς ἀλογίας,\nαἱ δὲ αἰσθήσεις ἢ διὰ τῶν ὁρατῶν ἢ τῶν ἀκουστῶν ἢ\nγευστῶν ἢ ὀσφραντῶν ἢ ἁπτῶν. οἷον γὰρ μητρόπολις\nἡ αἴσθησις ἦν τῆς ἐν ἡμῖν ἐκφύλου τῶν παθῶν ἀποι-\nκίας. φέρε γὰρ ἴδε καθʼ ἑκάστην ὅσον τὸ ὑπέκκαυμα\nεἰσρεῖ τῶν παθῶν εἰς ἡμᾶς, τοῦτο μὲν ἐκ τῆς κατὰ\nτὰς θέας ἵππων τε ἁμίλλης καὶ ἀθλητῶν ἢ τῶν ἐκλε-\nλυγισμένων ὀρχήσεων, τοῦτο δὲ ἐκ τῆς ἐπιβλέψεως\nτῆς πρὸς τὸ θῆλυ, αἳ δέλεαρ τοῦ ἀλογίστου παντοίαις\nἐπιθέτοις παγίσι χειροῦνται τὸ ἄλογον.\nκατὰ γὰρ πάντα\nτὰ τοιαῦτα ἐκβακχευομένη ὑπὸ τῆς ἀλογίας ἀναπηδᾶν\nτε ποιεῖ καὶ ἐκβοᾶν καὶ κεκραγέναι, τῆς ἔξω ταραχῆς\nἀπὸ τῆς ἔνδον ἐκκαομένης, ἣν ἀνῆψεν ἡ αἴσθησις. αἱ\nδὲ διὰ τῶν ἀκοῶν ἐμπαθεῖς οὖσαι κινήσεις ἔκ τε\nποιῶν ψόφων καὶ ἤχων, αἰσχρορρημοσύνης τε καὶ\nλοιδορίας, ὡς τοὺς μὲν πολλοὺς τέλεον τοῦ λογισμοῦ\nἐκδεδυκότος φέρεσθαι ποιοῦσιν οἰστρουμένους, τοὺς\nδʼ οὖ θηλυνομένους παντοίας στροφὰς ἑλίττεσθαι.\nθυμιαμάτων δὲ χρήσεις ἢ εὐώδεις πνοαί, αἵ τε τοὺς\nοὑτῶν ἔρωτας τοῖς ἐρασταῖς ἐμπορευόμεναι, τίνα λε-\nλήθασιν, ὅσην τῆς ψυχῆς τὴν ἀλογίαν πιαίνουσιν;\nπερὶ γὰρ τῶν διὰ τῆς γεύσεως τί ἄν τις καὶ εἴποι πα-\nθημάτων, διπλοῦ μάλιστʼ ἀνταῦθα τοῦ δεσμοῦ συμ-\nπλεκομένου· τοῦ μὲν ὃν ἐκ τῆς γεύσεως τὰ πάθη πιαί-\nνει, τοῦ δὲ ὃν ἐκ τῆς ἐμφορήσεως τῶν ἀλλοτρίων σω-\n\n\nμάτων βαρύν τε καὶ δυνατὸν ἐργαζόμεθα; φάρμακα\nγάρ, ὥς πού τις τῶν ἰατρῶν ἔφη, οὐ μόνα τὰ σκευα-\nστὰ ὑπὸ τῆς ἰατρικῆς, ἀλλὰ καὶ τὰ καθʼ ἡμέραν εἰς\nτροφὴν παραλαμβανόμενα σιτία τε καὶ ποτά· καὶ πολὺ\nμᾶλλον τὸ θανάσιμον ἐκ τούτων τῇ ψυχῇ ἀναδίδοται\nἢ ἐκ τῶν φαρμακειῶν εἰς διάλυσιν τοῦ σώματος κατα-\nσκευάζεται. αἰ δὲ ἀφαὶ μόνον οὐ σωματοῦσαι τὴν ψυ-\nχὴν καὶ εἰς ἀνάρθρους ψόφους, οἷα δὴ σῶμα, πολλά-\nκις ἐκπίπτειν ἠρέθισαν. ἐξ ὧν αἱ μνῆμαι καὶ αἱ φαν-\nτασίαι αἵ τε δόξαι ἀθροιζόμεναι ἑσμὸν τῶν παθῶν\nἐγείρονσαι, φόβων, ἐπιθυμιῶν, ὀργῶν, ἐρώτων, φίλ-\nτρων, λυπῶν, ζήλων, μεριμνῶν, νοσημάτων, τῶν\nὁμοίων παθῶν πλήρη ἀπέδειξαν.\nδιʼ ὃ πολὺς μὲγ ὁ\nἀγὼν τούτων καθαρεῦσαι, πολὺς δὲ ὁ πόνος ἀπαλλα-\nγῆναι αὐτῶν τῆς μελέτης, καὶ νύκτωρ καὶ μεθʼ ἡμέ-\nραν τῆς κατὰ τὴν αἴσθησιν ἀναγκαίας συμπλοκῆς ἡμῖν\nπαρούσης. ὅθεν ὅση δύναμις ἀποστατέον τῶν τοιού-\nτων χωρίων, ἐν οἷς καὶ μὴ βουλόμενόν ἐστιν περιπί-\nπτειν τῷ πάθει· καὶ εὐλαβητέον τὴν ἐκ τῆς πείρας\nμάχην καὶ εἰ βούλει καὶ νίκην καὶ τὴν ἐκ τῆς ἀπειρίας\nἀγυμνασίαν.\nοὕτως γὰρ καὶ τῶν πρόσθεν ἀκούομεν\nκλέα ἀνδρῶν, Πυθαγορείων τε καὶ σοφῶν· ὧν οἱ μὲν\nτὰ ἐρημότατα χωρία κατῴκουν, οἱ δὲ καὶ τῶν πόλεων\nτὰ ἱερὰ καὶ τὰ ἄλση, ἐξ ὧν ἡ πᾶσα ἀπελήλαται τύρβη.\nΠλάτων δὲ τὴν Ἀκαδήμειαν οἰκεῖν εἵλετο, οὐ μόνον\nἔρημον καὶ πόρρω τοῦ ἄστεος χωρίον, ἀλλὰ καί, ὡς\nφασίν, ἐπίνοσον. ἄλλοι δὲ καὶ τῶν ὀφθαλμῶν οὐκ\nἐφείσαντο πόθῳ τῆς ἔνδον ἀπερισπάστου θεωρίας. εἰ\nδέ τις οἴεται συνανθρωπεύων καὶ ἐμπιπλὰς τὰς αἰ-\nσθήσεις τῶν κατʼ αὐτὰς παθῶν αὐτὸς μένειν ἀπαθής,\nλέληθεν αὑτὸν καὶ τοὺς αὐτῷ πειθομένους ἀπατῶν\nἀγνοῶν τε ὡς πολὺ τῶν παθῶν καταδεδούλωται αὐτῇ\n\n\nὑπὸ τοῦ πλήθους οὐκ ἀλλοτριώσει. οὐ γὰρ δὴ μά-\nτην οὐδὲ τῆς φύσεως καταψευδόμενος τῶν φιλοσόφων\nἔλεγεν ὁ φάς· “οὗτοι δέ που ἐκ νέων πρῶτον εἰς\nἀγορὰν οὐκ ἴσασι τὴν ὁδόν, οὐδὲ ὅπου) δικαστή-\nριον ἢ βουλευτήριον ἤ τι κοινὸν ἄλλο τῆς πόλεως\nσυνέδριον, νόμους δὲ καὶ ψηφίσματα λεγόμενα ἢ\nγεγραμμένα οὔτε ὁρῶσιν οὔτε ἀκούουσιν. σπουδαὶ\nδὲ ἑταιρειῶν ἐπʼ ἀρχὰς καὶ σύνοδοι καὶ δεῖπνα καὶ\nσὺν αὐλητρίσιν κῶμοι, οὐδὲ ὄναρ πράττειν προσί-\nσταται αὐτοῖς. εὖ δὲ ἢ κακῶς τι γέγονεν ἐν πόλει,\nἤ τί τῳ κακόν ἐστιν ἐκ προγόνων γεγονός, πρὸς ἀν-\nδρῶν ἢ γυναικῶν, μᾶλλον αὐτὸν λέληθεν ἢ οἱ τῆς θα-\nλάττης λεγόμενοι χόες. καὶ ταῦτα πάντα οὐδʼ ὅτι\nοὐκ οἶδεν, οἶδεν. οὐδὲ γὰρ αὐτῶν ἀπέχεται τοῦ εὐ-\nδοκιμεῖν χάριν, ἀλλὰ τῷ ὄντι τὸ σῶμα μόνον ἐν τῇ\nπόλει κεῖται αὐτοῦ καὶ ἐπιδημεῖ, ἡ δὲ διάνοια ταῦτα\nπάντα ἡγησαμένη σμικρὰ καὶ οὐδέν, ἀτιμάσασα,\nπανταχῇ πέτεται κατὰ Πίνδαρον, εἰς τῶν ἐγγὺς οὐ-\nδὲν ἑαυτὴν συγκαθιεῖσα.\n” διὰ γὰρ τούτων ὁ Πλάτων\nοὐ καθιέντα εἰς τὰ εἰρημένα φησὶν ἐξ αὐτῶν μένειν\nἀπαθῆ, ἀλλʼ ἐκ τοῦ εἰς μηδὲν αὐτῶν συγκαθιέναι.\nδιʼ ὃ οὔτε τὴν ὁδὸν οἶδεν, ὅπου τὸ δικαστήριον ἢ\nβουλευτήριον, οὔτʼ ἄλλο οὐδὲν τῶν κατὰ μέρος. οὐκ\nοἶδε μὲν καὶ ἀπαντᾷ, ἀπαντῶν δὲ καὶ ἐμπιπλὰς τὰς\nαἰσθήσεις ἀπʼ αὐτῶν, ὅτι οὐδὲν οὐκ οἶδεν, ἀλλὰ τοὐ-\nναντίον ἀπεχόμενον αὐτῶν φησίν, καὶ μὴ εἰδότα,\nοὐδʼ ὅτι οὐκ οἶδεν, εἰδέναι. εἰς δὲ δεῖπνα καθιέναι\nοὐδὲ ὄναρ, φησίν, προσίσταται αὐτῷ. σχολῇ ἄρα\nἀγανακτήσειεν ἂν ζωμῶν καὶ κρεᾳδίων ἀποστερούμε-\nνος. ἢ ὅλως προσήσεται ταῦτα; οὐχὶ δὲ πάντα ἡγη-\nσάμενος μικρὰ μὲν καὶ οὐδὲν ἐκ τῆς ἀποχῆς, με-\nγάλα δὲ καὶ βλαβερὰ ἐκ τῆς προσαγωγῆς, παραδειγ-\n\n\nμάτων ἐν τῷ ὄντι ἑστώτων, τοῦ μὲν θείου εὐδαιμονε-\nστάτου, τοῦ δὲ ἀθέου ἀθλιωτάτου, τῷ μὲν ὁμοιώσεται,\nτῷ δὲ ἀνομοιώσεται, τὸν εἰκότα βίον ζῶν ὁμοιοῦται,\nλιτόν τε τοῦτον καὶ αὐτάρκη καὶ ἥκιστα τοῖς θνητοῖς\nἐμφορούμενον;\nὡς ἕως ἄν τις περὶ βρωτῶν-\nρηται καὶ συνηγορῇ ὡς καὶ τόδε βρωτέον, ἀλλʼ οὐκ,\nεἰ οἷόν τε ἦν, ἀπάσης τροφῆς ὅτι ἀφεκτέον διανοῆ-\nται,τοῖς πάθεσι συναγορεύων, δοξοκοπεῖ, ὡς μηδὲν\nδιαφερόμενος περὶ ὧν διαφέρεται. βίᾳ μὲν τοίνυν\nἑαυτὸνὁ φιλοσοφῶν οὐκ ἐξάξει· βιαζόμενος γὰρ οὐδὲν\nἧττον ἐκεῖ μένει, ὅθεν ἀπελθεῖν βιάζεται· οὐ μὴν τὸν\nδεσμὸν παχύνων ἀδιάφορόν τι πράττειν ἡγήσεται.\nὥστε τὸ ἀναγκαῖον μόνον διδοὺς τῇ φύσει καὶ τοῦτο\nκοῦφον καὶ διὰ κουφοτέρων τροφῶν, πᾶν τὸ παρὰ\nτοῦτο ὡς εἰς ἡδονὴν συντεῖνον παραιτήσεται. πέπει-\nσται γὰρ κατὰ τὸν εἰπόντα, ὡς ἧλος ψυχῆς πρὸς τὰ\nσώματα ἐτύγχανεν ἡ αἴσθησις· αὐτῇ τῇ ῥώσει τοῦ\nπάθους ἑαυτῆς συγκολλῶσα καὶ οἷον καθηλοῦσα τὴν\nψυχὴν πρὸς τὴν διὰ τοῦ σώματος ἀπόλαυσιν. εἰ\nγὰρ μὴ ἐνεπόδιζεν· τὰ αἰσθήματα τῇ τῆς ψυχῆς\nκαθαρᾷ ἐνεργείᾳ, τί δεινὸν ἦν ἐν σώματι εἶναι\nἀπαθῆ μένοντα τῶν διὰ σώματος κινημάτων;\nπῶς\nδʼ ἂν ἐπέκρινας καὶ εἶπας ὅ πέπονθας, μὴ πάσχων\nμηδὲ παρὼν οἷς ἔπαθες; νοῦς μὲν γάρ ἐστι πρὸς\nαὐτῷ, κἂν ἡμεῖς μὴ ὦμεν πρὸς αὐτῷ. νοῦ δὲ ὁ\nπαρεκβὰς ἐκεῖ ἐστὶν ὅπου καὶ παρεξῆλθεν, καὶ δια-\nθέων γε ἄνω καὶ κάτω τῇ τῆς ἀντιλήψεως προσοχῇ\nἐκεῖ πάρεστιν ὅπου ἡ ἀντίληψις. ἄλλο δὲ ἦν μὴ\nπροσέχειν τοῖς αἰσθητοῖς τῷ πρὸς ἄλλοις εἶναι, ἄλλο\nδὲ τὸ ἀφιστάντα νομίζειν ἑαυτὸν μὴ παρεῖναι. οὐ δὴ\n\n\n\nδείξει τις τοῦτο συγχωροῦντα τὸν Πλάτωνα, εἴγε μὴ\nἑαυτὸν ἀπατῶντα τοῦτόν τις ἐπιδείξειεν. ὁ δὴ καθ-\nιεὶς εἰς βρωτῶν παραδοχὰς καὶ εἰς θέας ἑκὼν τὰς\nδιʼ ὄψεως ὁμιλίας τε καὶ γέλωτας αὐτῇ τῇ καθέσει\nἐκεῖ ἐστὶν ὅπου καὶ τὸ πάθος· ὁ δὲ πρὸς ἄλλοις ὤν\nκαὶ ἀποστάς, οὗτός ἐστιν ὁ διὰ τὴν ἀπειρίαν γέλωτα\nπαρέχων οὐ μόνον Θρᾴτταις ἀλλὰ καὶ τῷ ἄλλῳ ὄχλῳ,\nκαὶ ὅταν καθῇ, εἰς πᾶσαν ἀπορίαν ἐμπίπτων, ἀλλʼ\nοὐκ ἐξαναισθητῶν, οὐδὲ ἐξακριβῶν μέν, τῷ δὲ ἀλό-\nγῳ μόνον ἐνεργῶν (οὐ γὰρ τοῦτο εἰπεῖν ἐτόλμησε\nΠλάτων), ἀλλʼ ὡς ἔν τε ταῖς λοιδορίαις ἴδιον ἔχει\nοὐδὲν οὐδένα λοιδορεῖν, ἅτε οὐκ εἰδὼς κακὸν οὐδὲν\nοὐδενός, ἐκ τοῦ μὴ μεμελετηκέναι, φησίν· ἀπορῶν\nοὖν γελοῖος φαίνεται, ἔν τε τοῖς ἐπαίνοις καὶ ταῖς\nτῶν ἄλλων μεγαλαυχίαις, οὐ προσποιητῶς, ἀλλὰ τῷ\nὄντι γελῶν ἔνδηλος γιγνόμενος ληρώδης δοκεῖ εἶναι.\nὥστε διὰ τὴν ἀπειρίαν καὶ ἀποχὴν οὐκ οἶδεν οὐχ\nὅτι εἰς πεῖραν καθιεὶς καὶ διὰ τοῦ ἀλόγου ἐνεργῶν,\nοἷός τέ ἐστιν θεωρεῖν τὰ κατὰ τὸν νοῦν ἀκραιφνῶς·\nοὐδὲ τῶν δύο ψυχὰς ἡμᾶς ἔχειν λεγόντων, δύο προσ-\nοχὰς ἡμῖν δεδωκότων. δύο γὰρ ἂν οὕτω ζῴων συν-\nέρξεις ἐποίουν, ἅ ἐνεδέχετο, ἄλλου πρὸς ἄλλοις\nὄντος, τὸ ἕτερον τοῦ ἑτέρου μὴ προσποιεῖσθαι τὰ\nἔργα.\nτί δὲ ἔδει καὶ μαραίνειν τὰ πάθη καὶ ἀπο-\nθνήσκειν ἀπʼ αὐτῶν καὶ τοῦτο μελετᾶν καθʼ ἡμέραν,\nεἰ οἷόν τʼ ἦν ἐνεργεῖν ἡμᾶς κατὰ νοῦν πρὸς τὰ θνητὰ\nσυναπτομένους ἂνευ τῆς τοῦ νοῦ ἐπιβλέψεως, ὥς\nτινες ἀπεφαίνοντο; “νοῦς γὰρ ὁρᾷ καὶ νοῦς ἀκούει.ʼʼ\nεἰ δʼ ἐσθίων πολυτελῆ καὶ πίνων οἶνον τὸν ἥδιστον\nοἷός τε εἶ πρὸς τοῖς ἀύλοις εἶναι, διὰ τί οὐχὶ καὶ παλ-\nλακίσι συνὼν καὶ δρῶν ἅ μηδὲ λέγειν καλόν; παν-\nταχοῦ γὰρ τοῦ ἐν ἡμῖν παιδὸς ἦν ταῦτα τὰ πάθη, καὶ\n\n\nὅσῳ αἰσχρά, οὐ πρὸς αὐτὰ φήσεις κατασπᾶσθαι. τίς\nγὰρ ἡ διακλήρωσις τούτου, τὰ μὲν μὴ οἷόν τε εἶναι\nπάσχειν μὴ ὄντα πρὸς αὐτοῖς, τὰ δὲ ἕτερα συγχωρεῖν\nἀποτελεῖν πρὸς τοῖς νοητοῖς ὄντα; οὐ γὰρ ὅτι τάμεν\nὑπείληπται εἶναι αἰσχρὰ παρὰ τοῖς πολλοῖς, τὰ δὲ οὔ\nαἰσχρὰ γὰρ πάντα ὡς πρός γε τὴν κατὰ νοῦν ζωήν,\nκαὶ πάντων ἀφεκτέον καθάπερ τῶν ἀφροδισίων.\nὀλίγον δὲ τῇ φύσει τροφῶν συγχωρητέον διὰ τὴν τῆς\nγενέσεως ἀνάγκην. ὅπου γὰρ αἴσθησις καὶ ταύτης\nἀντίληψις, ἐκεῖ τοῦ νοητοῦ ἡ ἀπόστασις· καὶ ὅσῳ τῆς\nἀλογίας ἀνακίνησις, τόσῳ τοῦ νοεῖν ἀπόστασις. οὐ\nγὰρ ἐνδέχεται τῇδε κἀκεῖσε φερόμενον, ἐνταῦθα\nὄντα, εἶναι ἐκεῖ. οὐ γὰρ μέρει ἡμῶν, ἀλλʼ ὅλοι τὰς\nπροσοχὰς ποιούμεθα.\nτὸ δὲ οἴεσθαι κατὰ τὴν αἴσθη-\nσιν παθαινόμενον πρὸς τοῖς νοητοῖς ἐνεργεἴν πολ-\nλοὺς καὶ τῶν βαρβάρων ἐξετραχήλισεν, οἵ ἐπὶ πᾶν\nεἶδος ἡδονῆς προῆλθον ἐκ καταφρονήσεως, λέγοντες\nκαὶ τῶν δύνασθαι πρὸς ἄλλοις ὄντα τῇ ἀλογίᾳ χρῆ-\nσθαι τούτοις ἐπιτρέπειν. ἤδη γάρ τινων ἀκήκοα τῇ\nσφῶν δυστυχίᾳ συναγορευόντων τοῦτον τὸν τρόπον.\nοὐ γὰρ ἡμᾶς μολύνει, φασί, τὰ βρώματα, ὥσπερ\nοὐδὲ τὴν θάλατταν τὰ ῥυπαρὰ τῶν ῥευμάτων· κυρι-.\nεύομεν γὰρ βρωτῶν ἀπάντων, καθάπερ ἡ θάλασσα\nτῶν ὑγρῶν πάντων. εἰ δὲ ἡ θάλασσα κλείσειε τὸ\nἑαυτῆς στόμα, ὥστε μὴ δέξασθαι τὰ ῥέοντα, ἐγένετο\nκαθʼ ἑαυτὴν μὲν μεγάλη, κατὰ δὲ τὸν κόσμον μικρά,\nὡς μὴ δυναμένη στέξαι τὰ ῥυπαρά. εὐλαβηθεῖσα δὲ\nμολυνθῆναι, οὐκ ἂν δέξαιτο. ἀλλὰ διὰ τοῦτο δὴ\nπάντα δέχεται, γιγνώσκουσα τὸ ἑαυτῆς μέγεθος, καὶ\nοὐκ ἀποστρέφεται τὰ εἰς ἑαυτὴν ἐρχόμενα. καὶ ἡμεῖς\nοὖν, φασίν, ἐὰν εὐλαβηθῶμεν βρῶσιν, ἐδουλώθη-\nμεν τῷ τοῦ φόβου φρονήματι. δεῖ δὲ πάνθʼ ἡμῖν\n\n\nὑποτετάχθαι. ὕδωρ μὲν γὰρ ὀλίγον συνακτὸν ἐάν τι\nδέξηται ῥυπαρόν, εὐθέως μιαίνεται καὶ θολοῦται\nὑπὸ τῆς ῥυπαρίας· βυθὸς δὲ οὐ μιαίνεται. οὕτω δὴ\nκαὶ βρώσεις τῶν ὀλίγων περιγίγνονται· ὅπου δὲ βυ-\nθὸς ἐξουσίας, πάντα δέχονται καὶ ὑπʼ οὐδενὸς μιαί-\nνονται. τοιούτοις δʼ ἑαυτοὺς ἀπατῶντες ἀκόλουθα\nμὲν οἷς ἠπάτηντο ἔδρων, ἀντὶ δʼ ἐλευθερίας εἰς τὸν\nτῆς κακοδαιμονίας βυθὸν αὐτοὺς φέροντες ἔπνιξαν.\nτοῦτο καὶ τῶν κυνικῶν τινὰς παντορέκτας ἐποίησεν,\nπροσπλακέντας τῷ αἰτίῳ τῶν ἁμαρτημάτων αὐτοῖς,\nὅ δὴ καλεῖν εἰώθασιν ἀδιάφορον.\nἀνὴρ δὲ εὐλαβὴς\nκαὶ ὕποπτος πρὸς τὰ γοητεύματα τῆς φύσεως, τήν τε\nτοῦ σώματος φύσιν κατασκεψάμενος καὶ ὡς ἥρμοσται\nὀργάνου δίκην πρὸς τὰς δυνάμεις τῆς ψυχῆς γνούς,\nοἶδεν ὡς ἕτοιμον φθέγξασθαι τὸ πάθος, ἄν τε βου-\nλώμεθα ἂν τε μή, κρουσθέντος τοῦ σώματος ὑπὸ τῶν\nἔξωθεν καὶ τοῦ κρούσματος εἰς ἀντίληψιν ἀφικομέ-\nνου. ἡ γὰρ ἀντίληψις ἐτύχgκεν οὖσα ἡ φθέγξις,\nφθέγξασθαι δʼ οὐκ ἔστι τὴν ψυχὴν μὴ ὅλην πρὸς τὸ\nφθέγμα ἐπιστραφεῖσαν καὶ τὸ ἐπιστατικὸν ὄμμα πρὸς\nτοῦτο μεταθεῖσαν. ὅλως δὲ τῆς ἀλογίας τὸ ἄχρι τί-\nνος καὶ πῶς καὶ πόθεν καὶ πρὸς οὕς ἐπικρίνειν οὐκ\nἐχούσης, καθ’ ἑαυτὴν δὲ ἀνεπισκέπτου ὑπαρχούσης,\nἂν ἐπιβρίσῃ, ἵπποις ἐοικυίας ἄνευ ἡνιόχου, ἀμή-\nχανόν ἐστιν ἢ διοικεῖν τι καθηκόντως πρὸς τὰ ἔξω\nἢ τροφῆς καιρὸν καὶ μέτρα γιγνώσκειν, μὴ οὐχὶ τοῦ\nἡνιόχου ἐφεστῶτος ὄμματος, ὃς τὰ κινήματα ῥυθμί-\nζει καὶ ἡνιοχεῖ τῆς τυφλῆς καθʼ ἑαυτὴν ἀλογίας. ὁ\nδὲ τὴν ἐπίστασιν τοῦ λογισμοῦ ἀφαιρῶν τῆς ἀλογίας,\nἐπιτρέπων δὲ αὐτῇ φέρεσθαι κατὰ τὴν οἰκείαν φύ-\nσιν, οἷος ἂν εἴη τῇ ἐπιθυμίᾳ συγχωρήσας εἰς ὅσον\nβούλεται προχωρεῖν τῆς οἰκείας κινήσεως, καὶ τῷ\n\n\nθυμιῷ ὡσαύτως. καλὸν γοῦν ἡμῖν τὸ σπουδαῖον ποι-\nήσει καὶ τὰ ἔργα αὐτοῦ λελογισμένα ἀκάθεκτον ὑπὸ\nτοῦ ἐφεστῶτος λογισμοῦ ποιῶν ἐν ταῖς τοῦ ἀλόγου\nἐνεργείαις.\nκαίτοι ταύτῃ διενηνοχέναι φαίνεται ὁ\nσπουδαῖος τοῦ φαύλου, ὅτι ὁ μὲν πανταχοῦ τὸν λο-\nγισμὸν ἔχει παρεστῶτα καὶ κρατοῦντα καὶ ἡνιοχοῦντα\nτὸ ἄλογον, ὁ δὲ πολλὰ πράττει παριεὶς τῷ λογισμῷ\nκαὶ σὺν τούτῳ πράττειν ἅ πράττει. διʼ ὅ καὶ ὁ μὲν\nἀλόγιστος λέγεται καὶ φερόμενος ὑπὸ τῆς ἀλογίας, ὁ\nδὲ λελογισμένος καὶ ἐγκρατὴς παντὸς ἀλογίστου· καὶ\nτὸ ἁμαρτάνειν ἄρα τοῦτο τοῖς πολλοῖς καὶ ἐν λόγῳ\nκαὶ ἐν πράξει καὶ ταῖς ἐπιθυμίαις καὶ ταῖς ὀργαῖς\nγίνεται, ἔμπαλιν δὲ κατορθοῦν τοῖς σπουδαίοις, ὅτι\nοί μὲν ἐφῆκαν τῷ παιδὶ δρᾶν καθʼ ἑαυτὸν ἃ βούλε-\nται, οἱ δὲ τῷ παιδαγωγῷ, καὶ μετὰ τούτου τὰ καθʼ\nἑαυτούς κυβερνῶσιν. ὥστε καὶ ἐν βρωτοῖς καὶ ἐν\nταῖς ἄλλαις ταῖς διὰ τοῦ σώματος ἐνεργείαις ἢ ἀπο-\nλαύσεσιν παρὼν μὲν ὁ ἡνίοχος ἀφορίζει τὸ σύμμε-\nτρον καὶ τὸ εὔκαιρον, ἀπὼν δὲ καὶ ὡς φασίν τινες\nπρὸς τοῖς ἑαυτοῦ ὤν, εἰ μὲν καὶ τὴν ἡμετέραν πρόσε-\nξιν ἔχει παρʼ ἑαυτῷ, οὐδʼ ἐπιτρέπει τῇ ἀλογίᾳ\nπαθαίνεσθαι οὐδʼ ὅλως τι ἐνεργεῖν. εἰ δʼ ἀφῆκε\nταύτην πρὸς τῷ παιδὶ εἶναι ἄνευ αὑτοῦ, ἀπώλεσε\nτὸν ἄνθρωπον συρόμενον ὑπὸ τῆς ἀνοίας τοῦ ἀλό-\nμου.\nὅθεν τοῖς σπουδαίοις ἡ ἀποχὴ μᾶλλον οἰκειο-\nτέρα καὶ βρωτῶν καὶ τῶν διὰ σώματος ἀπολαύσεων\nκαὶ πράξεων τῆς ἐφάψεως, τῷ δεῖν ἐφαπτόμενον\nτῶν σωματικῶν καταβαίνειν ἀπὸ τῶν οἰκείων ἠθῶν\nεἰς παιδαγωγίαν τοῦ ἐν ἡμῖν ἀλογίστου· ἐν δὲ ταῖς\nτροφαῖς καὶ μᾶλλον· οὐδὲ γὰρ τοῦ μέλλοντος ἐξ αὐ-\n\n\n\nτῶν ἐπιλογιστικὸν τὸ ἄλογον. φύσει γὰρ ἀνεπίγνω-\nμον τοῦ ἀπόντος τὸ ἄλογον. τῶν δὲ τροφῶν εἰ μὲν\nἦν ἀπηλλάχθαι ὥσπερ τῶν ὁρατῶν ἀρθέντων (ἔξεστι\nγὰρ πρὸς ἄλλοις εἶναι κοιμίσαντα τὰς ἀπʼ αὐτῶν\nφαντασίας), μέτριον ἄν ἦν, τῇ ἀνάγκῃ εἴξαντα τῆς\nθνητῆς φύσεως ἐπʼ ὀλίγον, εὐθὺς ἀπηλλάχθαι. ἐπεὶ\nδὲ καὶ παρολκῆς χρόνου χρεία καὶ πέψεως καὶ ἀνα-\nδόσεως καὶ τῆς πρὸς τούτοις συνεργείας τῆς ἐξ ὕπνου\nτε καὶ ἡσυχίας τῆς τε ἄλλης ἀργίας καὶ μετὰ ταῦτα\nτῆς ἐκ τῆς ἀναδόσεως ποιᾶς κράσεως περιττωμάτων\nτε διαχωρήσεως, ἀνάγκη τὸν παιδαγωγὸν παρεῖναι,\nὅς τὰ κοῦφα καὶ ἀνεμπόδιστα ἑαυτῷ ἐκλεξάμενος,\nταῦτʼ ἐπιτρέψει τῇ φύσει, τὸ μέλλον προορώμενος\nκαὶ ὅσον τὸ ἐμπόδιον, συγχωρήσαντος ταῖς ἐπιθυ-\nμίαις φορτίον οὐκ εὐάγκαλον ἐπεισάγειν ἡμῖν διʼ\nὀλίγην ἡδονήν, ἧς ἐν τῷ καταδέχεσθαι αὐτὰ εἰς τὴν\nκατάποσιν ἀντιλαμβάνονται.\nοὐκ ἀπεικότως ἄρα τὸ\nπολὺ καὶ περιττὸν ὁ λόγος ἀποκρίνας εἰς ὀλίγον πε-\nριγράφει τὸ ἀναγκαῖον, εἰ μέλλει μήτε πορίζων ἕξειν\nπράγματα διὰ τὸ δεῖσθαι πλειόνων, μήτε εὐτρεπῆ\nποιῶν πλειόνων τῶνὑπηρετησομένωνδεήσεσθαι,μήτε\nἐσθίων πλειόνων ἡδονῶν ἀντιλήψψεσθαι,μήτεπληρού-\nμενος πολλῆς ἀργίας ἐμπλήσεσθαι, μήτε παχυτέρου\nφορτίου ἐμπιπλάμενος ὑπνώδης γίγνεσθαι, μήτε τῶν\nπιαινόντων τὸ σῶμα πληρούμενος ἰσχυρότερον μὲντὸν\nδεσμόν, αὐτὸν δὲ ἀργότερον πρὸς τὰ οἰκεῖα ποιήσειν\nκαὶἀσθενέστερον.δειξάτω τοίνυνὴμῖντιςἀνήρ,σπεύ-\nδων ὡς ἔνι μάλιστα ζῆν κατὰ νοῦν καὶ ἀπερίσπαστος ἐκ\nτῶν κατὰ τὸ σῶμα παθῶν εἶναι, ὡς εὐπορωτέρα μὲν ἡ\nκρεοφαγία τῶν ἐκ τῶν ἀκροδρύων καὶ ἐκ λαχάνων\nὄψων, εὐτελεστέρα δὲ ἡ τούτων παρασκευὴ τῆς τῶν\nἀψύχων καὶ μαγείρων ὅλως μὴ δεομένης, ἀνήδονος δὲ\n\n\nκαθʼ ἑαυτὴν παραβαλλομένη πρὸς τὴν ἄψυχον, κου-\nφοτέρα δὲ ἐν ταῖς πέψεσιν τῆς ἑτέρας, κἀν ταῖς ἀνα-\nδόσεσιν ταῖς εἰς τὸ σῶμα ταχυτέρα τῆς ἐκ λαχάνων\nἀναδόσεως, πρός τε τὰς ἐπιθυμίας ἧττον ἐρεθίζουσα,\nκαὶ εἰς πάχος καὶ ῥώμην σώματος ἔλαττον συμβαλλο-\nμένη τῆς ἀψύχου διαίτης.\nεἰ δὲ τοῦτο οὕτε ἰατρῶν τις\nοὔτε φιλοσόφων, οὐ γυμναστής, οὐκ ἰδιώτης εἰπεῖν\nἐτόλμησεν,τί οὐκ ἀφιστάμεθα ἑκόντες τοῦ σωματικοῦ\nφορτίου; τί οὐκ ἐλευθεροῦμεν αὐτοὺς ἅμα τῇ ἀπο-\nστάσει ἐκ πολλῶν (οὐ γὰρ ἑνὸς ἦν, ἀλλὰ μυρίων,\nτοῖς ἐλαχίστοις ἐθίσαντα αὐτὸν ἀρκεῖσθαι, ἀπηλλά-\nχθαι), χρημάτων περιουσίας, οἰκετῶν πλειόνων ὑπη-\nρεσίας, σκευῶν πλήθους, ὑπνώδους καταστάσεως,\nνόσων σφοδρότητος καὶ πλήθους, ἰατρῶν δεήσεως,\nἐρεθισμῶν πρὸς ἀφροδίσια, ἀναθυμιάσεων παχυτέ-\nρων, περιττωμάτων πλήθους, παχύτητος τοῦ δε-\nσμοῦ, ῥώμης πρὸς πράξεις ἐγειρούσης, Ἰλιάδος κα-\nκῶν· ὧν ἡ ἄψυχος καὶ λιτὴ τροφὴ καὶ πᾶσιν εὐπό-\nριστος ἀφαιρεῖται ἡμᾶς, εἰρήνην παρασκευάζουσα\nτῷ τὰ σωτήρια ἡμῖν ἐκπορίζοντι λογισμῷ. οὐ γὰρ\nἐκ τῶν μαζοφάγων, φησὶν ὁ Διογένης, οἱ κλέπται\nκαὶ οἱ πολέμιοι, ἀλλ᾿ ἐκ τῶν κρεοφάγων οἱ συκοφάν-\nται καὶ τύραννοι. τῆς δὲ τοῦ πολλῶν δεῖσθαι ἀρθεί-\nσης αἰτίας καὶ τοῦ πλήθους τῶν εἰσαγομένων ἐἰς τὸ\nσῶμα περιαιρεθέντος τοῦ τε βάρους τῶν ἀναδιδομέ-\nνων κουφισθέντος, ἐλεύθερον τὸ ὄμμα καπνοῦʼτε\nκαὶ κύματος τοῦ σωματικοῦ ἐκτὸς καθωρμισμένον\nγίγνεται.\nκαὶ τοῦτο οὔτε ὑπομνήσεως οὔτε ἀποδεί-\nξεως διὰ τὴν αὐτόθεν προσοῦσαν ἐνάργειαν χρῄζει.\nὅθεν οὐ μόνον οἱ κατὰ νοῦν ζῆν ἐσπουδακότες καὶ\nτέλος τὸν κατʼ αὐτὸν βίον ἐνστησάμενοι ἀναγκαίαν\nπρὸς τὸ τέλος ὁρῶσι τὴν τούτων ἀποχὴν, ἀλλὰ καὶ\n\n\nπᾶς σχεδὸν οἶμαι φιλόσοφος τὴν εὐτέλειαν πρὸ τῆς\nπολυτελείας ἐγκρίνων ἀποδέξαιτʼ ἄν μᾶλλον τὸν\nὀλίγοις ἀρκούμενον τοῦ πλειόνων δεομένου. καὶ (ὃ\nπαράδοξον τὅς πολλοὅς δόξειεν ἄν εἶναι) τοῦτο λέ-\nγοντας καὶ ἐκτιμῶντας εὑρίσκομεν [λέγω δὲ] τοὺς\nἡδονὴν οἰομένους τὸ τέλος τῶν φιλοσοφησάντων.\nτῶν γὰρ Ἐπικουρείων οἱ πλείους ἀπʼ αὐτοῦ τοῦ κορυ-\nφαίου ἀρξάμενοι μάζῃ καὶ τοῖς ἀκροδρύοις ἀρκούμε-\nνοι φαίνονται, τά τε συγγράμματα ἐμπεπλήκασι τὸ\nὀλιγοδεὲς τῆς φύσεως ἀφηγούμενοι καὶ τὸ ἐκ τῶν\nλιτῶν καὶ εὐπορίστων ἱκανῶς αὐτῆς τὸ ἀναγκαῖον\nἰώμενον παριστάντες.\nὥρισται γάρ, φησίν, ὁ τῆς\nφύσεως πλοῦτος καὶ ἔστιν εὐπόριστος, ὁ δὲ τῶν\nκενῶν δοξῶν ἀόριστός τε ἦν καὶ δυσπόριστος. τὸ γὰρ\nκατʼ ἔνδειαν ἐνοχλοῦν τὴν σάρκα ἐξαιρεῖται καλῶς\nκαὶ αὐτάρκῶς τὰ εὐπόριστα, ἁπλῆν ἔχοντα φύσιν\nὑγρῶν τε καὶ ξηρῶν· τὸ δὲ λοιπὸν ὅσον εἰς πολυτέ-\nλειαν πέπτωκεν, οὐκ ἀναγκαίαν ἔχειν φασὶ τὴν ὄρε-\nξιν οὐδʼ ἀπʼ ἀλγοῦντός τινος ἀναγκαίως γιγνομένην,\nἀλλὰ τὴν μὲν ἀπὸ τοῦ ἢ λυποῦντος ἢ νύττοντος μόνον\nἐν τῷ μὴ παρεῖναι, τὴν δὲ ἀπὸ τοῦ χαίροντος, τὴν δὲ\nὅλως ἀπὸ τῶν κενῶν καὶ διεψευσμένων δογμάτων,\nἣ εἰς οὐδὲν φυσικὸν ἀνάγεται ἔλλειμμα οὐδʼ εἰς τὸ\nδιαλῦον τὴν σύστασιν ἐκ τοῦ μὴ παρεῖναι. ἱκανὰ\nγὰρ καὶ τὰ τυχόντα διακρατῆσαι ταῦτα ἦν, ὧν ἀναγ-\nκαίως δεῖται ἡ φύσις. ταῦτα δὲ καὶ διὰ τὴν λιτότητα\nκαὶ διὰ τὴν ὀλιγότητά ἐστιν εὐπόριστα· καὶ τῷ μὲν\nκρεοφαγίας ἁπτομένῳ χρεία καὶ τῶν ἀψύχων, τῷ δὲ\nἀρκουμένῳ τοῖς ἀψύχοις ἐξ ἡμισείας καὶ τοῦτο εὐπό-\nριστον καὶ ὀλίγων δεόμενον ἀναλωμάτων τὸ τῆς πα-\nρασκευῆς.\nδεῖ δέ, φασίν, οὐχ ἑτοιμασάμενον τὰ\nἀναγκαῖα, προσθήκῃ τῇ φιλοσοφίᾳ χρὴσθαι, ἀλλὰ\n\n\nπαρασκευασάμενον τὸ θαρρεῖν τῇ ψυχῇ γνησίως,\nοὕτως ἀντέχεσθαι τῶν καθʼ ἡμέραν. κακῷ γὰρ φρον-\nτιστῇ τὰ καθʼ ἑαυτοὺς ἐπιτρέψομεν, ἄνευ φιλοσο-\nφίας τὸ ἀναγκαῖον συμμετρούμενοι τῆς φύσεως καὶ\nπαρασκευάζοντες. διʼ ὃ φιλοσοφοῦντα δεῖ καὶ τού-\nτων προνοεῖν καὶ ἐφʼ ὅσον ἂν ἡ παρʼ ἐκείνοις ἔντο-\nνος ἐπιμέλεια παραδιδῷ. ἐφʼ ὅσον δὲ ἐκεῖθέν τι\nἀφαιρεῖται, ὃ μὴ κυριεύσει τῆς τελείας ἐκθαρρήσεως,\nμὴ προσίεσθαι πρὸς τὴν χρημάτων τε καὶ τροφῶν\nπαρασκευήν. σὺν φιλοσοφίᾳ τοίνυν ἁπτέον τούτων,\nκαὶ εὐθὺς προσπεσεῖται ὅτι πολλῷ κρεῖττον τὸ ἐν\nαὐτοῖς μεταδιώκειν ἐλάχιστόν τε καὶ λιτὸν καὶ κοῦ-\nφον. ἐλάχιστον γὰρ καὶ τὸ ὀχληρὸν ἐκ τοῦ ἐλαχίστου.\nἃ δʼ ἂν συνεφελκύσηται ἡ παρασκευὴ ἐμπόδια ἐκ τῆς\nτοῦ σώματος βαρύτητος ἢ ἐκ τῆς τῶν παρασκευαζο-\nμένων πραγματείας ἢ ἐκ τοῦ κωλύειν τὴν περὶ τῶν\nκυριωτάτων λογισμῶν ἐνέργειαν εἶναι συνεχῆ ἢ ἔκ\nτινος ἄλλης αἰτίας, εὐθὺς ἀλυσιτελὴς γίνεται καὶ οὐκ\nἀντάλλακτος πρὸς τὰς συνακολουθουθας ὀχλήσεις.\nδεῖ μέντοι τῷ φιλοσόφῳ καὶ τὴν ἐλπίδα τοῦ μηδὲν\nὑπολείψειν παρεῖναι διὰ βίου. ταύτην δὲ τὰ μὲν εὐ-\nπόριστα ίκανῶς διασώζει, τὰ δὲ πολυτελῆ ποιεῖ δυσ-\nέλπιστον· οἱ γοῦν πολλοὶ διὰ τοῦτο, καίπερ πολλὰ\nκεκτημένοι, ὡς ὑπολειψόντων ἀνήνυτα μοχθοῦσιν.\nἀρκεῖσθαι δὲ τοῖς εὐπορίστοις καὶ λιτοτάτοις ποιεῖ τὸ\nμνημονεύειν ὅτι πρὸς μὲν τῆς ψυχῆς ἀξιόλογον ταρα-\nχῆς λύσιν οὐθὲν ἰσχύειν πέφυκεν οὐδʼ ὁ πᾶς πλοῦτος\nσυναχθείς, τὸ δὲ τῆς σαρκὸς ὀχληρὸν ἐξαιρεῖ καὶ τὰ\nπάνυ μέτρια καὶ τυχόντα πᾶσάν τε εὐποριστίαν κε-\nκτημένα· ὑπολείποντα δὲ καὶ. τὰ τοιαῦτα οὐ ταράττει\nτὸν ἀποθνήσκειν μελετῶντα. ἔτι καὶ τὸ ἀλγεινὸν τὸ\nδιʼ ἐνδείας πολλῆς ἠπιότητος ἢ τὸ διὰ πληρώσεως μετ-\n\n\nέχει, ἐὰν μή τις ταῖς κεναῖς δόξαις ἑαυτὸν ἀπατᾷ·\nἃ τε ποικιλία τὥν τροφῶν οὐχ ὅπως τὰς ταραχὰς τῆς\nψυχῆς ἐκλύει, ἀλλʼ οὐδὲ τὴν ἐν τῇ σαρκὶ ἡδονὴν συν-\nεπαύξει. πέρας γὰρ ἔχει καὶ αὕτη ἅμα τῇ τῆς ἀλγη-\nδόνος ὑπεξαιρέσει. ὡς τό γε τῆς σαρκοφαγίας οὐδʼ\nἔλυέν τι ὀχληρὸν τῆς φύσεως, οὐδʼ ὃ μὴ συντελού-\nμενον ἐπʼ ἀλγηδόνα ἠνύετο· τὴν δὲ βιαίαν χάριν\nεἶχε καὶ ταχὺ τῷ ἐναντίῳ μιγνυμένην. οὐ γὰρ πρὸς\nζωῆς συμμονήν, πρὸς δὲ ποικιλίαν ἡδονῶν συνεβάλ-\nλετο, ἐοικὸς ἀφροδισίοις ἢ ξενικῶν οἴνων πόσεσιν,\nὧν καὶ χωρὶς διαμένειν δύναται ἡ φύσις. ὧν δὲ χω-\nρὶς οὐκ ἄν ὑπομείνειεν, βραχέα παντάπασίν ἐστι καὶ\nδυνάμενα ῥᾳδίως καὶ μετὰ δικαιοσύνης καὶ ἐλευθε-\nρίας ἡσυχίας τε καὶ πολλῆς ῥᾳστώνης πορίζεσθαι.\nἔτι δὲ οὐδὲ πρὸς ὑγείαν τὰ κρέα συντελεῖ, ἀλλὰ\nμᾶλλον τῇ ὑγείᾳ ἐμποδίζει. διʼ ὧν γὰρ ὑγεία ἀνα-\nκτᾶται, διὰ τούτων καὶ διαμένει. ἀνακτᾶται δὲ διὰ\nτῆς λιτοτάτης καὶ ἀσάρκου διαίτης, ὥστε καὶ ταύτῃ\nἂν συμμείνειεν. εἰ δὲ μὴ πρὸς τὴν Μίλωνος ῥώμην\nτὰ ἄψυχα συμβάλλεται μηδὲ ὅλως πρὸς ἐπίτασιν\nἰσχύος, οὐδὲ γὰρ ῥώμης οὐδὲ ἐπιτάσεως ἰσχύος χρεία\nτῷ φιλοσόφῳ, εἰ μέλλοι θεωρίᾳ καὶ μὴ πράξεσι καὶ\nἀκολασίαις προσέχειν. οὐδὲν δὲ θαυμαστὸν τοὺς\nπολλοὺς οἴεσθαι εἰς ὑγίειαν συντελεἵν τὴν κρεοφα-\nγίαν· τῶν γὰρ αὐτῶν ἦν καὶ τὰς ἀπολαύσεις οἴεσθαι\nὑγείας εἶναι τηρητικὰς καὶ τὰ ἀφροδίσια, ἃ ὤνησε\nμὲν οὐδένα τινά, ἀγαπητὸν δὲ εἰ μὴ ἔβλαψεν. εἰ δʼ\nοἱ πολλοὶ μὴ τοιοῦτοι, οὐδὲν πρὸς ἡμᾶς· οὐδὲ γὰρ\nφιλίας καὶ εὐνοίας πιστόν τι καὶ διαμόνιμον ἐν τοῖς\nπολλοῖς· οὐδὲ δεκτικοὶ τούτων οὐδὲ σοφίας οὐδὲ τῶν\nἀξιόλογόν τι ἐχόντων σοφίας μορίων, οὐδὲ τοῦ συμ-\nφέροντος οὕτε τοῦ ἰδίου οὔτε τοῦ κοινοῦ συνετὸς ὁ\n\n\nπολύς, οὐδὲ ἐθῶν φαύλων καὶ ἀστείων κρίσιν ποι-\nεἴσθαι δυνάμενος. πρός τε τούτοις πολύ τὸ ἀσελγὲς\nκαὶ ἀκρασίας γέμον ἐν τοῖς πολλοῖς. διʼ ὃ οὐδὲ φοβη-\nτέον, μήποτε οὐκ ὦσιν οἱ βῥωσόμενοι τὰ ζῷα.\nπάν-\nτῶν μὲν γὰρ φρονησάντων τὰ ἄριστα, οὐδεμία χρεία\nὀρνιθευτικῆς, ἰξευτῶν, ἁλιέων, συβωτῶν. αὐτὰ δὲ\nαὐτὰ διοικοῦντα τὰ ζῷα καὶ μὴ ἔχοντα τὸν ἐπιμελό-\nμενον καὶ ἐφεστῶτα ταχέως φθείρεται καὶ δαπανᾶ-\nται πρὸς τῶν ἐπιτιθεμένων καὶ τὸ πλῆθος ἀναλισκόν-\nτων, ὥσπερ ἐπὶ μυρίων ὧν οὐ γεύονται ἄνθρωποι\nζῴων συμβέβηκε· μενούσης δὲ τῆς κατὰ ἀνθρώπους\nποικίλης καὶ παντοίας ἀφροσύνης ἔσονται μυρίοι καὶ\nοἴ ταῦτα λαιμαργήσοντες. τηρεῖν τε χρὴ τὴν ὑγείαν\nοὐ φόβῳ θανάτου, ἀλλʼ ἕνεκα τοῦ μὴ ἐμποδίζεσθαι\nπρὸς τὰ ἀγαθὰ τὰ ἐκ τῆς θεωρίας. διατηρητικὸν δὲ\nαὐτῆς μάλιστα μὲν ἡ τῆς ψυχῆς ἀτάραχος κατάστασις\nκαὶ ἡ πρὸς τὸ ὄντως ὄν διάθεσις τῆς διανοίας. πολύ\nγὰρ τὸ ἄχρι σώματος ἐντεῦθεν ἀφικνούμενον, ὡς\nπείρᾳ διέδειξαν ἡμῶν ἑταῖροι, καὶ ἀρθρῖτιν νόσον\nπερί τε πόδας καὶ χεῖρας τοσαύτην οὖσαν, ὡς ὅλων\nὀκτὼ ἐτῶν φέρεσθαι βασταζομένους, ἀποκροῦσαι ἅμα\nτῇ ἐκστάσει τῶν χρημάτων καὶ πρὸς τὸ θεῖον ἐπιβλέ-\nψει· συναπέθεντο γοῦν ἄμα τοῖς χρήμασι καὶ ταῖς\nφροντίσιν καὶ τὴν νόσον τοῦ σώματος, ὥστε πολύ\nπρὸς ὑγίειαν καὶ τὸ πᾶν ἐκ τῆς ποιᾶς ψυχῆς καταστά-\nσεως εἰς τὸ σῶμα κάτεισιν. συμβάλλεται δὲ ὡς ἐπὶ\nπλεῖστονʼκαὶ ἡ τῆς τροφῆς ἐλάττωσις. καθόλου δὲ\nὀρθῶς ὁ Ἐπίκουρος ἔφασκεν εὐλαβητέον εἶναι τρο-\nφήν, ὓν ἀπολαῦσαι μὲν ποθοῦμεν καὶ διώκομεν,\nσυντελεσθεῖσαν δʼ ἐν ἀχαρίστῳ τίθεμεν. τοιαύτη δὲ\nπᾶσα ἡ δαψιλὴς καὶ παχεῖα. καὶ τοῦτο πάσχουσιν\nοἱ περὶ ταύτην ἐπτοημένοι, ἢ ἀναλώμασιν ἢ νόσοις ἢ\n\n\nπλησμονῇ ἢ ἀσχολίαις περιπίπτοντες.\nδιʼ καὶ ἐπὶ\nτῶν λιτῶν φυλακτέον τὸ πλήσμιον, καὶ πανταχοῦ\nσκεπτέον τί διὰ τῆς ἀπολαύσεως ἢ κτήσεως γίγνεται\nκαὶ πηλίκον ἔχει μέγεθός καὶ τίνος ὀχληροῦ λυτικὸν\nσαρκὸς ἢ ψυχῆς· μηδὲ διὰ .... χάριν ἡ περὶ ἑκά-\nστου . ... ἔντασις γίγνεται, ὥσπερ ὁτω ... . βίος\nκεκύηται. ἀοριστεῖν γὰρ οὐδαμοῦ δεῖ, ἀλλʼ ἔχεσθαι\nὅρου καὶ μέτρου τοῦ ἐν τοῖς τοιούτοις, καὶ λογίζε-\nσθαι ὡς ὁ φοβούμενος ἐμψύχων ἀποχήν, εἴπερ διʼ\nἡδονὴν ἅπτεται κρεοφαγίας, τὸν θάνατον φοβεῖται.\nεὐθὺς γὰρ τῇ στερήσει τῶν βρωτῶν συνάπτει ἀορί-\nστου τινὸς δεινοῦ παρουσίαν, ἐξ ἧς ὁ θάνατος. παρὰ\nδὲ τὰς τοιαύτας καὶ τὰς ὁμογενεῖς αἰτίας καὶ ἡ τοῦ\nζῆν ἄπληστος ὄρεξις γίγνεται καὶ πλούτων καὶ χρη-\nμάτων καὶ δόξης τοῦ συναυξήσειν τε νομίζειν τὸ\nπᾶν ἀγαθὸν σὺν αὐτοῖς διὰ τοῦ πλείονος χρόνου,\nκαὶ τὸ κατὰ τὸν θάνατον δεινὸν ὡς ἀπέραντον φο-\nβεῖσθαι. ἡδονὴ δὲ ἡ διὰ πολυτελείας οὐδὲ ἐγγὺς\nτείνει τῆς διʼ αὐταρκείας τῷ πεπειραμένῳ γιγνομέ-\nνης· πολὺ γὰρ τὸ ἡδὺ ἐν τῷ κατανοεῖν, ὅσων αὐτὸς\nχρείαν ἔχει. ἀρθείσης γὰρ πολυτελείας, ἀρθείσης δὲ\nτῆς περὶ τὰ ἀφροδίσια πτοίας, τίς ἔξω φιλοτιμία, τίς\nλοιπὸν χρεία πλούτου ἀργοῦ, εἰς μηδὲν ἡμῖν χρησι-\nμεύοντος, ἀλλὰ μόνον βαρήσοντος; ὡς τὸ πεπληρῶ-\nσθαι γίγνεται καὶ ἡ ἐκ τοῦ τοιούτου κόρου ἡδονὴ\nἀκραιφνής. δεῖ δὲ καὶ τὸ σῶμα ἀπεθίζειν ὡς οἷόν τε.\nτῆς τοῦ κόρου ἡδονῆς, οὐ τῆς κατὰ τὴν πενίαν πλη-\nσμονῆς, καὶ γεύεσθαι, ἵνα ... . διὰ πάντων διέλθῃ,\nκαὶ ὅρον θεῖναι τὸ ἀναγκαῖον ἢ τὸ ἀόριστον. οὕτω\nγὰρ καὶ τούτῳ εἰληφέναι τὸ ἐνδεχόμενον ἀγαθὸν ἐνέ-\nσται διὰ τῆς αὐταρκείας καὶ ὁμοιώσεως τοῦ θεοῦ,\nοὕτως οὐδʼ αὐτὸ ἐπὶ πλέον ποθήσει οὐδὲ τὸν χρόνον\n\n\nὡς προσθήσοντα αὐτῷ μεῖζον ἀγαθόν, οὕτως δʼ αὖ\nἀληχθινῶς πλουτήσει τῷ φυσικῷ ὅρῳ τὸν πλοῦτον\nμετρῶν, οὐ δόξαις κεναῖς, οὕτως οὐκ ἐπʼ ἐλπίσι κρε-\nμήσεται μεγίστης ἡδονῆς πίστιν οὐκ ἐχούσης τοῦ γε-.\nνέσθαι· θορυβωδεστάτη γὰρ αὕτη· ἀλλʼ ἐν αὐταρ-\nκείᾳ τοῦ παρόντος καὶ γεγονότος ἤδη μενεἴ· οὐδὲ\nἀγωνιάσει μὴ τὸν πλείονα χρόνον παραμένειν.\nπρὸς\nδὲ τούτοις πῶς οὐκ ἄτοπον πρὸς Διός, τὸν μὲν κακο-\nπαθοῦντα ἢ ἐν περιστάσει ὄντα ἰσχυρᾷ τῶν ἔξωθεν ἢ\nἐν δεσμοῖς εἰλημμένον οὐδʼἔννοιαν ἔχειν τροφῆς, οὐδὲ\nπόθεν πορισθήσεται φροντίζειν, ἀλλὰ καὶ παρατιθε-\nμένης παραιτεῖσθαι τὴν ἀναγκαίαν· τὸν δὲ ὄντως\nδεσμιώτην κατατεινόμενον ταῖς ἔνδον κακοπαθείαις\nζητεῖν ἐδεσμάτων παρασκευήν, ποικιλίας φροντίζειν,\nδιʼ ὧν τὸν δεσμὸν παχύνει; καὶ πῶς ταῦτα ἀνδρῶν\nἦν ἐγνωκότων ἃ πεπόνθασιν, οὐχὶ φιληδούντων οἷς\nπεπόνθασιν, καὶ ἐν οἷς εἰσὶν οὐκ εἰδότων; οἷς ἀντί-\nστροφον τὸ πάθος ἢ τοῖς εἰδόσι δεσμώταις τὴν ἑαυ-\nτῶν συμφορὰν γίγνεται. τῷ γὰρ ὑπάρχοντι βίῳ ἀχα-\nριστοῦντες καὶ ταραχῆς ἀπλάτου γέμοντες, τοῦ ἀπόν-\nτος εἰς πλήρωσιν ἐφίενται. οὐδεὶς γὰρ ἀπὸ τοῦ πάντα\nαὐτῷ εὔλυτα εἶναι τὰ κατὰ τοὺς θορύβους ἔρχεται\nἐπὶ τραπεζῶν καὶ κλινῶν ἀργυρῶν ὀρέξεις καὶ μύ-\nρων καὶ μαγείρων καὶ σκευῶν καὶ ἐσθήτων καὶ δεί-\nπνων ἐπὶ πᾶν πλῆθος καὶ ποικιλίας καὶ πολυτελείας\nἀνθρώπων ἡκόντων, ἀλλʼ ἀπὸ ἀχρηστίας παντὶ τῷ\nὑπάρχοντι βίῳ καὶ ἀγαθῶν ἀορίστου γενέσεως καὶ\nταραχῆς ἀπλάτου. ὥσθʼ οἱ μὲν οὐ μέμνηνται τῷ τὸ\nπαρὸν ἀποκρούειν, οἱ δὲ τὸ μὴ παρὸν ζητοῦσι τῷ\nἀχαριστεῖν τῷ παρόντι.\nἑκατέρως δὲ ὁ θεωρητικὸς\nτοῦ λιτοῦ τῆς διαίτης ἀνθέξεται· καὶ γὰρ οἶδεν ἐν\nοἷς ἐστιν δεσμοῖς· ὥστε πολυτελείας ὀρέγεσθαι οὐ\n\n\nδύναται, καὶ τὸ λιτὸν ἀγαπῶν οὐ ζητήσει ἐμψύχων\nβρώσεις, ὡς οὐκ ἀρκούμενος τῇ τῶν ἀψύχων.\nεἰ δὲ καὶ μὴ τοιαύτη ἦν ἡ τοῦ σώματος φύσις ἐπὶ\nτοῦ φιλοσόφου καὶ οὕτως εὐάγωγος καὶ διὰ τῶν τυ-\nχόντων εὐίατος, ἔδει δὲ καὶ ἀλγηδόνας ὑπομένειν\nἕνεκα τῆς ἀληθινῆς σωτηρίας, ἆρʼ οὐκ ἄν ὑπεμείνα-\nμεν; οὐ γὰρ δὴ νοσήματος στέρεσθαι δεῖ, ὅπου σπου-\nδάζοντες πάνθʼ ὑπομένομεν, τεμνόμενοι, φοινισσό-\nμενοι, καιόμενοι, πικρὰ φάρμακα πίνοντες, καθαιρό-\nμενοι διὰ γαστρός, διʼ ἐμέτων, διὰ ῥινῶν, μισθούς\nτε προσαναλίσκοντες τοῖς ταῦθʼ ἡμὰς διατιθεῖσιν,\nοὐχὶ δὲ τοῦ ἔνδον χάριν νοσήματος (ὡς ἂν τὸν ὑπὲρ\nἀθανασίας ἀγῶνα ἀθλοῦντες καὶ θεοῦ συνουσίας,\nὧν κωλυόμεθα διὰ τὴν τοῦ σώματος συνουσίαν)\nπάνθʼ ὑπομενοῦμεν εὐλόφως; εἰ καὶ μετʼ ἀλγηδόνων\nποιεῖσθαι τὰς ὑπομονὰς ἐχρῆν καὶ οὐ δήπου τοῖς νό-\nμοις τοῦ σώματος ἕπεσθαι βιαίοις οὖσι καὶ ἀντικειμιέ-\nνοις τοῖς τοῦ νοῦ νόμοις κοί ταῖς ὁδοῖς ταῖς σωτηρίοις\nὑπομένομεν. ὅπου δὲ νῦν οὐδὲ περὶ ἀλγηδόνων ὑπο-\nμονῆς φιλοσοφοῦμεν, ἀλλὰ περὶ ἡδονῶν οὐκ ἀναγ-\nκαίων ἀποβολῆς, τίς λοιπὸν ἀπολογία τοῖς ἀπαναι-\nσχυντεῖν πρὸς τὴν αὐτῶν ἀκρασίαν βουλομένοις;\nεἰ\nγὰρ δεῖ μηδὲν ὑποστειλὰμενον μετὰ παρρησίας εἰ-\nπεῖν, οὐκ ἔστιν ἄλλως τυχεῖν τοῦ τέλους ἢ προσηλω-\nθέντα μέν, εἰ χρὴ φάναι, τῷ θεῷ, ἀφηλωθέντα δὲ καὶ\nσώματος καὶ τῶν διὰ τούτου τῆς ψυχῆς ἡδυπταθειῶν,\nδιʼ ἔργων ἡμῖν τῆς σωτηρίας, οὐ διʼ ἀκροάσεως λό-\nγων ψιλῆς γινομένης. θεῷ δὲ οὐδὲ τῶν μερικῶν τινί,\nοὐχ ὅτι τῷ ἐπὶ πᾶσιν καὶ ὑπὲρ τὴν ἀσώματον φύσιν\nἀπλῶς μεθʼ ὁποίας οὖν διαίτης καὶ ὅλως σαρκοφα-\nγίας ἐνῆν οἰκειοῦσθαι, ἀλλʼ ἁγνείαις παντοίαις καὶ\nψυχῆς καὶ σώματος μόλις καταξιοῦσθαι τῆς ἐκείνου\n\n\nἐπαισθήσεως, φύντι τε καλῶς καὶ ζῶντι ὁσίως καὶ\nκαθαρῶς. ὥσθʼ ὅσῳ ὁ πάντων πατὴρ ἀπαθέστερος\nκαὶ καθαρώτερος καὶ αὐταρκέστατος, ἅτε πόρρω ὑλι-\nκῆς ἐμφάσεως ἱδρυμένος, τόσῳ τὸν προσιόντα αὐτῷ\nπαντοίως καθαρόν τε καὶ ἁγνὸν εἶναι προσήκει, ἀρ-\nξάμενον ἀπὸ τοῦ σώματος καὶ τελευτῶντα εἰς τὸ εἴσω,\nκαθʼ ἕκαστον τῶν μερῶν ἢ ὅλως τῶν προσόντων τὴν\nκατὰ φύσιν ἑκάστῳ ἁγνείαν ἀπονέμοντα. ἀλλʼ ἴσως\nπρὸς μὲν ταῦτα οὐδεὶς ἂν ἀντείποι, ἀπορήσειε δʼ ἂν\nπῶς ἐν ἁγνείᾳ τίθεμεν τὴν ἀποχὴν, καίτοι ἐν ταῖς\nθυσίαις μηλοσφαγοῦντές τε καὶ βουθυτοῦντες ἁγνήν\nτε ταύτην νομίζοντες τὴν ἱερουργίαν καὶ θεοῖς κεχα-\nρισμένην. διʼ ὃ μακροῦ δεομένων λόγου πρὸς τὴν\nτούτων διάλυσιν, ἀπʼ ἄλλης ἀρχῆς τὰ περὶ τῶν θυ-\nσιῶν διαληπτέον.\nΤῶν περὶ λιτότητος καὶ ἁγνείας ζητημάτων ἐχό-\nμενοι εἰς τὸν περὶ τῶν θυσιῶν, ὦ Καστρίκιε, λόγον\nἀφικόμεθα δυσδιαίτητόν τε ὁμοῦ καὶ πολλῆς ἐξηγή-\nσεως δεόμενον, εἰ μέλλοιμεν ἀληθῶς τε ἅμα καὶ τοῖς\nθεοῖς εὐαρέστως τὴν περὶ αὐτοῦ κρίσιν διαθήσειν.\nδιʼ ὃ εἰς ἴδιον σκέμμα τὸν τόπον ὑπερβαλλόμενοι,\nνῦν τὰ φαινόμενα ἡμῖν καὶ ὅσα δυνατὸν ἐξαγορεύειν\nἐροῦμεν, τὸ παρορώμενον πρότερον εἰς τὴν ἐξ ἀρχῆς\nπροκειμένην ὑπόθεσιν εὐθύναντες.\nπρῶτον μὲν γὰρ οὐ φαμὲν εἶναι ἀκόλουθον τῷ\nἀναιρεῖν τὰ ζῷα τὸ δεῖν ἐξ ἀνάγκης αὐτὰ καὶ ἐσθίειν,\nοὐδʼ ὁ τὸ ἕτερον διδούς, λέγω δὲ τὸ σφάττειν, τίθησι\n\n\nπάντως καὶ τὸ ἐσθίειν. αὐτίκα πολεμίους μὲν ἐπιόν-\nτας οἱ νόμοι ἀμύνεσθαι συνεχώρησαν, ἐσθίειν δʼ οὐ -\nτοὺς οὐκέτʼ εἶναι κατʼ ἄνθρωπον δέδοκται. δεύτερον\nοὐκ εἰ δαίμοσιν ἢ θεοῖς ἢ τισι δυνάμεσιν θῦσαί τι\nτῶν ἐμψύχων προσήκει διά τινας αἰτίας εἴτε γνω-\nστὰς εἴτε καὶ ἀγνώστους ἀνθρώποις, διὰ τοῦτο παὶ\nθοινᾶσθαι ἐξ ἀνάγκης δεῖ τὰ ζῷα. δειχθήσεται γὰρ\nἄνθρωπος παραλαμβανόμενος ἐν θύμασι καὶ ζῷα, ὧν\nοὐκ ἄν τις οὐδὲ τῶν εἰωθότων σαρκοφαγεῖν ἀνθρώ-\nπων ὑπομείνειεν ἂν γεύσασθαι. καὶ μὴν ἐπὶ τοῦ φο-\nνεύειν ζῷα τὸ αὐτὸ παρορᾶται πλημμέλημα. οὐ γὰρ\nεἴ τινα δεῖ, καὶ πάντα, ὡς οὐδʼ εἰ τὰ ἄλογα ζῷα, πάν-\nτως καὶ ἀνθρώπους.\nἣ τε ἀποχὴ τῶν ἐμψύχων, καθά-\nπερ κἀν τῷ πρώτῳ ἐλέγομεν, οὐχ ἀπλῶς πᾶσιν ἀν-\nθρώποις παραγγέλλεται, ἀλλὰ τοῖς φιλοσόφοις, καὶ\nτούτων μᾶλλον τοῖς ἐκ τοῦ θεοῦ καὶ τῆς τούτου μι-\nμήσεως τὴν σφῶν εὐδαιμονίαν ἀνάψασιν. οὐδὲ γὰρ\nἐν τῷ πόλεως βίῳ τὰ αὐτὰ οἱ νομοθέται τοῖς τε ἰδιώ-\nταις καὶ τοῖς ἱερεῦσιν ἀφωρίσαντο πρακτέα, ἀλλʼ\nἔστιν ἐν οἷς συγχωρήσαντες τοἵς πολλοῖς τὰ κατὰ τὴν\nτροφὴν καὶ τὸν ἄλλον βίον, τοὺς ἱερέας χρῆσθαι τοῖς\nαὐτοῖς διεκώλυσαν, θάνατον ἢ ζημίας μεγάλας θέν-\nτες τὰ ἐπιτίμια.\nμὴ συγχεομένων ἄρα τούτων, ἀλλ’\nὃν προσήκει τρόπον διακρινομένων, τὰ πλεῖστα τῶν\nἀντιλεγομένων εὑρίσκεται μάταια. τὰ γὰρ πλεῖστα ἢ\nὅτι φονεύειν δεῖ διὰ τὰς βλάβας τὰς ἀπʼ αὐτῶν μη-\nνύσαντα καὶ τὸ ὅτι ἐσθίειν ὡς ἀκόλουθον λαμβάνει,\nἢ ὅτι ἐν ταῖς θυσίαις καὶ ζῷα παρελήφθη, συλλογίζε-\nται ὡς καὶ ἀνθρώποις ἄρα βρωτέον ταῦτα. καὶ πάλιν\nεἴ τινα διὰ τὸ ἄγριον ἀναιρετέον, ἀξιοῦσιν ὡς ἀκό-\nλουθον τὸ δεῖν φονεύειν καὶ τὰ ἥμερα· καὶ εἴ τισι\nβρωτέον, οἷον ἀθληταῖς καὶ στρατιώταις καὶ τοῖς διὰ\n\n\nσώματος τὴν ἐργασίαν ποιουμένοις, ὅτι καὶ φιλοσό-\nφοις· καὶ εἴ τισι τούτων, καὶ πᾶσι· πασῶν τῶν ἀκο-\nλουθιῶν τούτων μοχθηρῶν τε οὐσῶν καὶ οὐδεμίαν\nἀνάγκην τῆς θέσεως παραστῆσαι δυναμένων. καὶ ὅτι\nμὲν πᾶσαι μοχθηραί, ἐναργῶς αὐτόθεν τοῖς μὴ ἐρι-\nστικοῖς προσπίπτει. ἡμεῖς μέντοι τὰς μὲν ἤδη εὐθύ-\nναντες, τὰς δὲ προῖόντος τοῦ λόγου ἐλέγξειν μέλλον-\nτες, νῦν τὸ περὶ τῶν θυσιῶν σκέμμα διευκρινήσομεν,\nτάς τε ἀρχὰς ὅθεν γεγόνασιν ἀφηγούμενοι, καὶ τίνες\nκαὶ ποῖαι ἦσαν αἱ πρῶται, πῶς τε μετέβρλλον καὶ\nπότε, καὶ εἰ πάντα θυτέον τῷ φιλοσόφῳ, τίσιν τε θυ-\nσίαι αἱ διὰ τῶν ζῴων γίγνονται· καὶ ὅλως πᾶν τὸ πα-\nρακείμενον, τὰ μὲν αὐτοὶ ἐφευρίσκοντες, τὰ δὲ παρὰ\nτῶν παλαιῶν λαμβάνοντες ἀναγράψομεν, τοῦ συμμέ-\nτρου καὶ οἰκείου τῇ ὑποθέσει στοχαζόμενοι κατὰ δύ-\nναμιν. ἔχει δὲ οὕτως.\nἀνάριθμος μέν τις ἔοικεν εἶναι χρόνος, ἀφʼ οὗ τό\nγε πάντων λογιώτατον γένος, ὡς φησὶν Θεόφραστος,\nκαὶ τὴν ἱερωτάτην ὑπὸ τοῦ Νείλου κτισθεῖσαν χώραν\nκατοικοῦν ἤρξατο πρῶτον ἁφοʼ Ἑστίας τοῖς οὐρανίοις\nθεοῖς θύειν οὐ σμύρνης οὐδὲ κασίας καὶ λιβανωτοῦ\nκρόκῳ μιχθέντων ἀπαρχάς· πολλαῖς γὰρ γενεαῖς\nὕστερον παρελήφθη ταῦτα, καὶ πλάνης καὶ μαστὴρ ὁ\nἄνθρωπος γιγνόμενος τῆς ἀναγκαίας ζωῆς μετὰ πολ-\nλῶν πόνων καὶ δακρύων σταγόνας τούτων ἀπήρξατο\nτοῖς θεοῖς· οὐ τούτων οὖν ἔθυον πρότερον, ἀλλὰ\nχλόης, οίονεί τινα τῆς γονίμου φύσεως χνοῦν ταῖς\nχερσὶν ἀράμενοι. δένδρα μὲν γὰρ δὴ πρὸ ζῴων ἀνέ-\nδωκεν ἡ γῆ,τῶν δένδρων δὲ πολὺ πρόσθεν τὴν ἐπέ-\nτειον γεννωμένην πόαν, ἧς δρεπόμενοι φύλλα καὶ ῥί-\nζας καὶ τοὺς ὅλους τῆς φύσεως αὐτῶν βλαστοὺς κατέ-\nκαιον, ταύτῃ τοὺς φαινομένους οὐρανίους θεοὺς τῇ\n\n\nθυσία δεξιούμενοι καὶ διὰ τοῦ πυρὸς ἀπαθανατίζον-\nτες αὐτοῖς τὰς τιμάς. τούτοις γὰρ καὶ τὸ πῦρ ἀθάνα-\nτον ἐφύλαττον ἐν τοῖς ἱεροῖς, ὡς ὄν μάλιστα αὐτοῖς\nὁμοιότατον. ἐκ δὲ τῆς θυμιάσεως τῶν ἀπὸ γῆς θυ-\nμιατήριά τε ἐκάλουν καὶ τὸ θύειν καὶ θυσίας· ἃ δὴ\nἡμεῖς ὡς τὴν ὑστέραν πλημμέλειαν σημαίνοντα οὐκ\nὀρθῶς ἐξακούομεν, τὴν διὰ τῶν ζῴων δοκοῦσαν θε-\nραπείαν καλοῦντες θυσίαν. τοσοῦτον δὲ τοῖς παλαι-\nοἵς τοῦ μὴ παραβαίνειν τὸ ἔθος ἔμελεν, ὡς κατὰ τῶν\nἐκλειπόντων τὸ ἀρχαῖον, ἐπεισαγόντων δὲ ἕτερον\nἀρασαμένους, ἀρώματα τὰ θυμιώμενα προσαγορεύ-\nσοι. τὴν δὲ ἀρχαιότητα τῶν εἰρημένων θυμιαμάτων\nκατίδοι τις ἂν, ἐπιβλέψας ὅτι πολλοὶ καὶ νῦν ἔτι θύ-\nουσι συγκεκομμένα τῶν εὐωδῶν ξύλων τινά. ὅθεν\nμετὰ τὴν ἐξ ἀρχῆς πόαν δενδροφυούσης ἤδη τῆς γῆς,\nπρώτης δρυὸς καρποφαγήσαντες, τῆς μὲν τροφῆς διὰ\nτὴν σπάνιν μικρά, τῶν δὲ φύλλων αὐτῆς πλείω τοῖς\nθεοἵς εἰς τὰς θυσίας ἀνὴπτον. μετὰ δὲ ταῦτα ὁ βίος\nἐπὶ τὴν ἥμερον ἢδη τροφὴν μεταβαίνων καὶ θύματα\nτὰ ἐκ τῶν καρπῶν “ἅλις δρυὸςʼʼ ἔφη.\nτοῦ δὲ Δημη-\nτρίου καρποῦ μετὰ τὸν χέδροπα πρώτου φανέντος\nκριθῶν, ταύταις ἀπʼ ἀρχῆς μὲν οὐλοχυτεῖτο κατὰ τὰς\nπρώτας θυσίας τὸ τῶν ἀνθρώπων γένος· ὕστερον δὲ\nἐρεξαμένων τε αὐτὰς καὶ τὴν τροφὴν ψαισαμένων τὰ\nμὲν τῆς ἐργασίας ὄργανα θείαν τοῖς βίοις ἐπικουρίαν\nπαρασχόντα κρύψαντες εἰς ἀπόρρητον, ὡς ἱεροἵς αὐ-\nτοῖς ἀπήντων. τοῦ δʼ ἀληλεμένου βίου παρὰ τὸν\nπρόσθεν μακαρισθέντος, ἀπήρξαντο τῆς ψαισθείσης\nτροφῆς πρῶτον εἰς πῦρ τοῖς θεοῖς. ὅθεν ἔτι καὶ νῦν\nπρὸς τῷ τέλει τῶν θυσιῶν τοῖς ψαισθεἵσι θυλήμασι\nχρώμεθα, μαρτυροῦντες μὲν τῷ πραττομένῳ τὴν ἐξ\nἀρχῆς τῶν θυμάτων αὔξησιν, οὐ συνορῶντες δὲ τί-\n\n\nνων χάριν τούτων ἕκαστα δρῶμεν. ἀφʼ ὧν ὁρμωμέ-\nνοις ἡμἴν, καὶ τῶν καρπῶν ἀλλὰ καὶ τῶν πυρῶν ἀφθο-\nνωτέρων γιγνομένων, προσετίθεντο πελάνων ἤδη\nκαὶ τῶν λοιπῶν ἀπάντων ἀπαρχαὶ τοῖς θεοἴς εἰς τὰς\nθυσίας· πολλὰ μὲν ἀνθολογούντων, οὐκ ἐλάττω δὲ\nτούτων μιγνύντων τόκε, εἰ τι καλὸν εἶχον ἐν βίῳ καὶ\nπρέπον ὀσμῇ πρὸς θείαν αἴσθησιν. καὶ τὰ μὲν στέ-\nφοντες, τὰς δʼ εἰς πῦρ δωρούμενοι θείας ἑτέρας στα-\nγόνας οἴνου καὶ μέλιτος· ἔτι δʼ ἐλαίου ταἵς χρείαις\nἀνευρίσκοντες ἀπήρχοντο καὶ τούτων τοῖς αἰτίοις θε-\nοῖς.\nοἷς μαρτυρεῖν ἔοικεν καὶ ἡ Ἀθήνησιν ἔτι καὶ νῦν\nδρωμένη πομπὴ Ἡλίου τε καὶ Ὡρῶν. πομπεύει γὰρ\nεἰλυσπόα ἄγρωστις ἐπὶ πυρηνίων ἡγηρίας, ὄσπρια,\nδρῦς, μιμαίκυλα, κριθαί, πυροί, παλάθη ἡγητη-\nρία, ἀλεύρων πυρίνων καὶ κριθίνων φθοῖς, ὀρθο-\nστάτης, χύτρος. πόρρω δὲ τῶν περὶ τὰς θυσίας ἀπαρ-\nχῶν τοἵς ἀνθρώποις προιουσῶν παρανομίας, ἡ τῶν\nδεινοτάτων θυμάτων παράληψις ἐπεισήχθη, ὠμότη-\nτος πλήρης, ὡς δοκεῖν τὰς πρόσθεν λεχθείσας καθʼ\nἡμῶν ἀρὰς νῦν τέλος εἰληφέναι, σφαξάντων τῶν ἀν-\nθρώπων καὶ τοὺς βωμοὺς αἰμιαξάντων, ἀφʼ οὗ λιμῶν\nτε καὶ πολέμων πειραθέντες αἱμάτων ἥψαντο. τοιγὰρ\nοὖν τὸ δαιμόνιον, ὡς φησὶν ὁ Θεόφραστος, τούτων\nἐκατέρων νεμεσῆσαν ἐπιθεῖναι τὴν πρέπουσαν ἔοικε\nτιμωρίαν. καθʼ ὃ οἱ μὲν ἄθεοι γεγόνασι τῶν ἀνθρώ-\nπων, οἱ δὲ κακόφρονες μᾶλλον ἢ κακόθεοι λεχθέντες\nἂν ἐν δίκῃ, διὰ τὸ φαύλους καὶ μηθὲν ἡμῶνβελτίους\n\n\n\nἡγεἵσθαι τὴν φύσιν εἶναι τοὺς θεούς· οὕτως οἱ μὲν\nἄθυτοι φαίνονται γενέσθαι τινές, οὐδεμίαν ἀπαρχὴν\nτῶν ὑπαρχόντων ποιούμενοι τοἵς θεοἵς· οἱ δὲ κακό-\nθυτοι καὶ παρανόμων ἁψάμενοι θυμάτων.\nδιʼ ὃ Θῶες\nμὲν οἱ ἐν μεθορίοις Θρᾴκης οίκήσαντες μηδενὸς ἀπαρ-\nχόμενοι μηδὲ θύοντες, ἀνάρπαστοι κατʼ ἐκεῖνον ἐγέ-\nνοντο τὸν χρόνον ἐξ ἀνθρώπων, καὶ οὔτε τοὺς οἰ-\nκοῦντας οὔτε τὴν πόλιν οὔτε τὸν τῶν οἰκήσεων θεμέ-\nλιον ἐξαίφνης οὐδεὶς εὑρεῖν ἐδύνατο·\nὕβριν γὰρ ἀτάσθαλον οὐκ ἐθέλεσκονἀλλήλων ἴσχειν, οὐδʼ ἀθανάτους θεραπεύεινἤθελον, οὐδʼ ἔρδειν μακάρων ἱεροῖς ἐπὶ βωμοῖς,ἣ θέμις ἀθανάτοις.\nτοιγὰρ οὖν αὐτοὺς\nΖεὺς Κρονίδης ἔκρυψε χολούμενος, οὕνεκα τιμὰςοὐκ ἐδίδουν μακάρεσσιν\nοὐδʼ ἀπήρχοντο τούτοις, καθάπερ ἦν δίκαιον. Βασ-\nσάρων δὲ δὴ τῶν τὸ πάλαι τὰς Ταύρων θυσίας οὐ μό-\nνον ζηλωσάντων, ἀλλὰ καὶ τῇ τῶν ἀνθρωποθυσιῶν\nβακχείᾳ βορὰν τούτων προσθεμένων (καθάπερ ἡμεῖς\nνῦν ἐπὶ τῶν ζῴων· ἀπαρξάμενοι γὰρ τὰ λοιπὰ δαῖτα\nτιθέμεθα), τίς οὐκ ἀκήκοεν ὅτι μετὰ μανίας προσπί-\nπτοντές τε καὶ δάκνοντες ἀλλήλους, ἔτι δὲ πρὸς ἀλή-\nθειαν αἱμοδαιτοῦντες οὐκ ἐπαύσαντο πρὶν τὸ γένος\nἐξαναλῶσαι τῶν πρώτων παρʼ αὐτοῖς τῆς τοιαύτης\nἁψαμένων θυσίας;\nὑστέρα μὲν τοίνυν καὶ νεωτάτη ἡ\nδιὰτῶν ζῴων θυσία, τὴν δὲ αἰτίανλαβοῦσα οὐκ εὐχά-\nριστον ὡς ἡ ἐκ τῶν καρπῶν, ἀλλὰ λιμοῦ ἢτινος ἄλλης\nδυστυχίας περίστασιν. αὐτίκα τῶν κατὰ μέρος παρʼ\nἈθηναίοις ἀναιρέσεων αἱ αἰτίαι ἢ ἀγνοίας ἢ ὀργὰς ἢ\nφόβουςτὰς ἀρχὰς ἔχουσιν.τὴν μὲν γὰρ τῶν συῶν σφα-,\nγὴν ἀκουσίῳ ἁμαρτίᾳ Κλυμένης προσάπτουσιν, ἀπρο-\n\n\nαιρέτως μὲν βαλούσης, ἀνελούσης δὲ τὸ ζῷον. διʼ ὃ\nκαὶ εὐλαβηθέντα αὐτῆς τὸν ἄνδρα, ὡς παράνομον\nδιαπεπραγμένης, Πυθῶδε ἀφικόμενον χρήσασθαι τῷ\nτοῦ θεοῦ μαντείῳ. τοῦ δὲ θεοῦ τῷ συμβάντι ἐπιτρέ-\nψαντος, ἀδιάφορον λοιπὸν νομίσαι τὸ γιγνόμενον. ἐπι-\nσκόπῳ δέ, ὃς ἦν ἔκγονος τῶν θεοπρόπων, βουληθέντι\nπροβάτων ἀπάρξασθαι, ἐπιτρέψαι μὲν φασὶ τὸ λόγιον,\nσὺν πολλῇ δὲ εὐλαβείᾳ. ἔχει γὰρ οὕτως·\nοὔ σε θέμις κτείνειν ὀίων γένος ἐστὶ βέβαιον,ἔγγονε θειοπρόπων· ὓ δʼ ἑκούσιον ἄν κατανεύσῃχέρνιβʼ ἐπιθύειν τὸ δʼ, ἐπίσκοπε, φημὶ δικαίως.\nαἶγα δʼ ἐν Ἰκορίῳ τῆς Ἀττικῆς ἐχειρώσαντο πρῶ-\nτον, ὅτι ἄμπελον ἀπέθρισεν· βοῦν δὲ Δίομος ἔσφαξε\nπρῶτος,ἰερεύς ὢν τοῦ Πολιῶς Διός, ὅτι τῶν Διπο-\nλείων ἀγομένων καὶ παρεσκευασμένων κατὰ τὸ πά-\nλαι ἔθος τῶν καρπῶν ὁ βοῦς προσελθὼν ἀπεγεύσατο\nτοῦ ἱεροῦ πελάνου· συνεργοὺς γὰρ λαβὼν τοὺς ἄλ-\nλους ὅσοι παρῆσαν, ἀπέκτεινε τοῦτον. καὶ παρὰ μὲν\nἈθηναίοις τοιαῦται κατὰ μέρος ἀποδίδονται αἰτίαι,\nἄλλαι δὲ παρʼ ἄλλοις λέγονται· πλήρεις δὲ πᾶσαι οὐκ\nεὐαγῶν ἀπολογιῶν. λιμὸν δὲ οἱ πλεῖστοι αἰτιῶνται\nκαὶ τὴν ἐκ τούτου ἀδικίαν. διʼ ὃ γευσάμενοι τῶν ἐμ-\nψύχων ἀπήρξαντο καὶ τούτων, εἰωθότες τῆς τροφῆς\nἀπέχεσθαι. ὅθεν οὐδὲ πρεσβύτερον τὸ θυσιῶν ὑπάρ-\nχον τῆς ἀναγκαίας τροφῆς ἐκ τούτου ἀφορίζοι ἄν τοἵς\nἀνθρώποις τὸ βρωτέον, ἑπόμενον δὲ οἷς ἐγεύσαντο\nκαὶ ἀπήρξαντο, οὐκ ἀναγκάζοι προσίεσθαι ὡς εὐσε-\nβές, οὗ μὴ εὐσεβῶς τοῖς θεοῖς ἀπήρξαντο.\nμηνύει δὲ\nοὐχ ἥκιστα ἐξ ἀδικίας πᾶν τὸ τοιοῦτο λαβεῖν τὴν ἀρ-\nχὴν τὸ μὴ ἐν παντὶ ἔθνει τὰ αὐτὰ ἢ θύειν ἢ ἐσθίειν,\nἐκ δὲ τῆς χρείας τῆς πρὸς αὐτοὺς στοχάζεσθαι τοῦ\nκαθήκοντος. παρὰ γοῦν Αἰγυπτίοις καὶ οίνιξι θᾶττον\n\n\nἄν τις ἀνθρωπείων κρεῶν γεύσαιτο ἢ θηλείας βοός.\nαἴτιον δὲ ὅτι χρήσιμον τὸ ζῷων ὄν τοῦτο ἐσπάνιζεν\nπαρʼ αὐτοἵς. διʼ ὃ ταύρων μὲν καὶ ἐγεύσαντο καὶ\nἀπήρξαντο, τῶν δὲ θηλειῶν φειδόμενοι τῆς γονῆς\nἕνεκα, ἐν μύσει τὸ ἅψασθαι ἐνομοθέτησαν· καίτοι γε\nτῆς χρείας ἐφʼ ἑνὸς καὶ ταὐτοῦ γένους τῶν βοῶν τό τε\nεὐσεβὲς καὶ τὸ ἀσεβὲς διώρισαν. ὧν δὴ τοῦτον ἐχόν-\nτων τὸν τρόπον, εἰκότως ὁ Θεόφραστος ἀπαγορεύει\nμὴ θύειν τὰ ἔμιψυχα τοὺς τῷ ὄντι εὐσεβεῖνἐθέλοντας,\nχρώμενος καὶ τοιαύταις ἄλλαις αἰτίαις.\nπρῶτον μὲν\nὅτι ἐξ ἀνάγκης μείζονος, ὡς ἔφαμεν,ἡμᾶς καταλαβού-\nσης κατήρξαντο αὐτῶν· λιμοὶ γὰρ αἴτιοι καὶ πόλεμοι,\nοἵ καὶ τοῦ γεύσασθαι ἀνάγκην ἐπήγαγον. ὄντων οὦν\nτῶν καρπῶν, τίς χρεία τῷ τῆς ἀνάγκης χρῆσθαι θύ-\nματι; ἔπειτα τῶν εὐεργεσιῶν τὰς ἀμοιβὰς καὶ τὰς\nχάριτας ἄλλοις μὲν ἄλλας ἀποδοτέον κατὰ τὴν ἀξίαν\nτῆς εὐποιίας, τοἵς δὲ εἰς τὰ μέγιστα ἡμᾶς εὖ πεποιη-\nκόσιν τὰς μεγίστας καὶ ἀπὸ τῶν τιμιωτάτων, καὶ μά-\nλιστα εἰ αὐτοὶ εἶεν τούτων πάροχοι. κάλλιστα δὲ καὶ\nτιμιώτατα ὧν ἡμᾶς οἱ θεοὶ εὖ ποιοῦσιν, οἱ καρποί·\nδιὰ γὰρ τούτων ἡμᾶς σώζουσιν καὶ νομίμιως ζῆν παρέ-\nχουσιν· ὥστε ἀπὸ τούτων αὐτοὺς τιμητέον. καὶ μὴν\nθύειν δεἵ ἐκεῖνα, ἃ θύοντες οὐδένα πημανοῦμεν· οὐ-\nθὲν γὰρ ὡς τὸ θῦμα ἀβλαβὲς εἶναι χρὴ πᾶσιν. εἰ δὲ\nλέγοι τις ὅτι οὐχ ἧττον τῶν καρπῶν καὶ τὰ ζῷα ἡμῖν\nὁ θεὸς εἰς χρῆσιν δέδωκεν, ἀλλ’ οὖν γε ἐπιθυομένων\nτῶν ζῴων φέρει τινὰ βλάβην αὐτοῖς, ἅτε τῆς ψυχῆς\nνοσφιζομένων. οὐ θυτέον οὖν ταῦτα· ἡ γὰρ θυσία\nὁσία τίς ἐστι κατὰ τοὔνομα. ὅσιος δὲ οὐδεὶς ὅς ἐκ\nτῶν ἀλλοτρίων ἀποδίδωσι χάριτας, κἂν καρποὺς λάβη\nκἂν φυτά, μὴ ἐθέλοντος. πῶς γὰρ ὅσιον ἀδικουμένων\nτῶν ἀφαιρεθέντων; εἰ δὲ οὐδὲ καρπούς ὁ ἀφελόμε-\n\n\nνος ἄλλων ὁσίως θύει, τά γε τούτων τιμιώότερα παν-\nτελῶς οὐχ ὅσιον ἀφαιρουμένους τινῶν θύειν· τὸ γὰρ\nδεινὸν οὕτω γίγνεται μεῖζον· ψυχὴ δὲ πολλῷ τιμιώ-\nτερον τῶν ἐκ γῆς φυομένων, ἣν ἀφαιρεῖσθαι θύοντα\nτὰ ζῷα οὐ προσῆκεν.\nἀλλʼ ἴσως τις ἂν εἴποι ὅτι καὶ\nτῶν φυτῶν ἀφαιροῦμέν τι· οὔ; οὐχ ὁμοία ἡ ἀφαί-\nρεσις· οὐ γὰρ παρὰ ἀκόντων. καὶ γὰρ ἡμῶν ἐασάν-\nτων αὐτά, μεθίει τοὺς καρπούς· καὶ ἡ τῶν καρπῶν\nλῆψις οὐ μετʼ ἀπωλείας αὐτῶν, καθάπερ ὅταν τὰ ζῷα\nτὴν ψυχὴν πρόηται. καὶ τὴν παρὰ τῶν μελιττῶν δὲ\nτοῦ καρποῦ παραληψιν ἐκ τῶν πόνων ἡμῶν γιγνομέ-\nνην, κοινὴν ἔχειν προσήκει καὶ τὴν ὄνησιν. συνά-\nγουσι γὰρ αἱ μέλιτται ἐκ τῶν φυτῶν τὸ μέλι, ἡμεῖς\nδὲ αὐτῶν ἐπιμελούμεθα. διʼ ὃ καὶ δεῖ οὕτω μερίζε-\nσθαι, ὡς μηδεμίαν αὐταῖς γίγνεσθαι βλάβην. τὸ δʼ\nἄχρηστον μὲν ἐκείναις, ἡμῖν δὲ χρήσιμον εἴη ἂν μι-\nσθὸς ὁ παρʼ ἐκείνων. ἀφεκτέον ἄρα τῶν ζῴων ἐν ταῖς\nθυσίαις. καὶ γὰρ ἄλλως πάντα μὲν τῶν θεῶν ἐστίν,\nἡμῶν δὲ δοκοῦσιν εἶναι οἱ καρποί· ἡμεῖς γὰρ καὶ σπεί-\nρομεν αὐτοὺς καὶ φυτεύομεν κοί ταῖς ἄλλαις ἐπιμελεί-\nαις ἀνατρέφομεν. θυτέον οὖν ἑκ τῶν ἡμετέρων, οὐ τῶν\nἀλλοτρίων· ἐπεὶ καὶ τὸ εὐδάπανον καὶ εὐπόριστον τοῦ\nδυσπορίστου ὁσιώτερον καὶ θεοῖς κεχαρισμένον, καὶ τὸ\nῥᾷστον τοῖς θύουσιν πρὸς συνεχῆ εὐσέβειαν ἕτοιμον.\nτὸ τοίνυν μήθʼ ὅσιον μήτʼ εὐδάπανον οὐ πάνυ θυ-\nτέον, εἰ καὶ παρείη.\nὅτι δʼ οὐ τῶν εὐπορίστων καὶ\nεὐδαπάνων τὰ ζῷα, θεωρητέον, εἰς τὸ πολὺ τοῦ γέ-\nνους ἡμῶν ὁρῶντας. οὐ γὰρ εἴ τινές εἰσι “πολύρρη-\nνες” καὶ “πολυβοῦται” τῶν ἀνθρώπων, τοῦτο σκε-\nπτέον· πρῶτον μὲν ὅτι πολλὰ τῶν ἐθνῶν οὐκ ἔκτηται\nτῶν θυσίμων ζῴων οὐθέν, εἰ μή τις τῶν ἀτίμων λέ-\nγοι· δεύτερον δὲ ὅτι τῶν ἐν αὐταῖς ταῖς πόλεσιν οἰ-\n\n\nκούντων οἱ πλεῖστοι σπανίζουσι τούτων. εἰ δὲ καὶ\nτῶν ἡμέρων τις καρπῶν λέγοι σπανίζειν, ἀλλʼοὐ τῶν\nγε λοιπῶν τῶν ἐκ γῆς φυομένων· οὐδʼ οὕτω χαλε-\nπὸν τοὺς καρποὺς ὡς τὰ ζῷα πορίσασθαι. ῥᾴων γὰρ\nὁ πόρος τῶν καρπῶν καὶ τῶν ἀπὸ γῆς ἢ ὁ τῶν ζῴων.\nτὸ δὲ εὐδάπανον καὶ εὐπόριστον πρὸς συνεχῆ εὐσέ-\nβειαν συντελεῖ καὶ πρὸς τὴν ἀπάντων.\nκαὶ μαρτυρεῖ\nγε ἡ πεῖρα ὅτι χαίρουσιν τούτῳ οἱ θεοὶ ἢ τῷ πολυδα-\nπάνῳ. οὐ γὰρ ἄν ποτε τοῦ Θετταλοῦ ἐκείνου τοὺς\nχρυσόκερως βοῦς καὶ τὰς ἑκατόμβας τῷ Πυθίῳ προσ-\nἀγοντος μᾶλλον ἔφησεν ἡ Πυθία τὸν Ἑρμιονέα κεχα-\nρίσθαι θύσαντα τῶν ψαιστῶν ἐκ τοῦ πηριδίου τοῖς\nτρισὶ δακτύλοις. προσεπιβαλόντι δὲ διὰ τὸ ῥηθὲν τὰ\nλοιπὰ πάντα τῆς πήρας ἐπὶ τὰν βωμόν, εἶπε πάλιν ὅτι\nδὶς τόσον ἀπέχθοιτο τοῦτο δράσας ἢ πρότερον ἦν κε-\nχαρισμένος. οὕτω τὸ εὐδάπανον φίλον θεοῖς, καὶ μὰλ-\nλον τὸ δαιμόνιον πρὸς τὸ τῶν θυόντων ἦθος ἢ πρὸς\nτὸ τῶν θυομένων πλῆθος βλέπει.\nτὰ παραπλήσια δὲ\nκαὶ Θεόπομπος ίστόρηκεν, εἰς Δελφοὺς ἀφικέσθαι\nἄνδρα Μδάγνητα ἐκ τῆς Ἀσίας φάμενος, πλούσιον\nσφόδρα, κεκτημένον συχνὰ βοσκήματα. τοῦτον δʼ εἰ-\nθίσθαι τοἵς θεοῖς καθʼ ἕκαστον ἐνιαυτὸν θυσίας ποι-\nεἴσθαι πολλὰς καὶ μεγαλοπρεπεῖς· τὰ μὲν διʼ εὐπο-\nρίαν τῶν ὑπαρχόντων, τὰ δὲ διʼ εὐσέβειαν καὶ τὸ\nβούλεσθαι τοῖς θεοῖς ἀρέσκειν. οὕτω δὲ διακείμενον\nπρὸς τὸ δαιμόνιον ἐλθεῖν εἰς Δελφούς, πομπεύσαντα\nδὲ ἑκατόμβην τῷ θεῷ καὶ τιμήσαντα μεγαλοπρεπῶς\nτὸν Ἀπόλλωνα παρελθεῖν εἰς τὸ μαντεῖον χρηστηρια-\nσόμενον· οἰόμενον δὲ κάλλιστα πάντων ἀνθρώπων\nθεραπεύειν τούς θεούς ἐρέσθαι τὴν Πυθίαν, τὸν ἄρι-\nστα καὶ προθυμότατα Ιὸ δαιμόνιον γεραίροντα θε-\nσπίσαι καὶ τὸν ποιοῦντα τὰς θυσίας προσφιλεστάτας,\n\n\nὑπολαμβάνοντα δοθήσεσθαι αὑτῷ τὸ πρωτεῖον. τὴ\nδὲ ίέρειαν ἀποκρίνασθαι, πάντων ἄριστα θεραπεύειν\nτοὺς θεούς Κλέαρχον κατοικοῦντα ἐν Μεθυδρίῳ τῆς\nἈρκαδίας. τὸν δʼ ἐκπλαγέντα ἐκτόπως ἐπιθυμῆσαι\nτὸν ἄνθρωπον ἰδεῖν καὶ ἐντυχόντα μαθεἵν, τίνα τρό-\nπον τὰς θυσίας ἐπιτελεῖ. ἀφικόμενον οὖν ταχέως εἰς\nτὸ Μεθύδριον πρῶτον μὲν καταφρονἦσοι μικροῦ καὶ\nταπεινοῦ ὄντος τὸ μέγεθος τοῦ χωρίου, ἡγούμενον\nοὐχ ὅπως ἄν τινα τῶν ἰδιωτῶν, ἀλλʼ οὐδʼ ἂν αὐτὴν\nτὴν πόλιν δύνασθαι μεγαλοπρεπέστερον αὐτοῦ καὶ\nκάλλιον τιμῆσαι τοὺς θεούς. ὅμως δʼ οὖν συντυ-\nχόντα τῷ ἀνδρὶ ἀξιῶσαι φράσαι αὐτῷ, ὅντινα τρόπον\nτοὺς θεοὺς τιμᾷ. τὸν δὲ Κλέαρχον φάναι ἐπιτελεῖν\nκαὶ σπουδαίως θύειν ἐν τοῖς προσήκουσι χρόνοις,\nκατὰ μιῆνα ἕκαστον ταῖς νουμηνίαις στεφανοῦντα καὶ\nφαιδρύνοντα τὸν Ἑρμῆν καὶ τὴν Ἑκάτην καὶ τὰ λοιπὰ\nτῶν ίερῶν, ἅ δὴ τοὺς προγόνους καταλιπεἵν, καὶ τι-\nμᾶν λιβανωτοῖς καὶ ψαιστοῖς καὶ ποπάνοις· κατʼ ἐνι-\nαυτὸν δὲ θυσίας δημοτελεῖς ποιεῖσθαι, παραλείποντα\nοὐδεμίαν ἑορτήν· ἐν αὐταῖς δὲ ταύταις θεραπεύειν\nτοὺς θεοὺς οὐ βουθυτοῦντα οὐδὲ ίερεῖα κατακόπτοντα,\nἀλλʼ ὅ τι ἂν παρατύχῃ ἐπιθύοντα, σπουδάζειν μέντοι\nἀπὸ πάντων τῶν περιγιγνομένων καρπῶν καὶ τῶν\nὡραίων,ἃ ἑκ τῆς γῆς λαμβάνεται, τοῖς θεοῖς τὰς ἀπαρ-\nχὰς ἀπονέμειν· καὶ τὰ μὲν παρατιθέναι, τὰ δὲ καθα-\nγιζειν αὐτοῖς· αὐτὸν δὲ τῇ αὐταρκείᾳ προσεσχηκότα\nτοῦ θὔσαι βοῦς προνοεῖσθαι.\nπαρʼ ἐνίοις δʼ ἱστορεῖται τῶν συγγραφέων, τῶν\nΤυρρηνῶν μετὰ τὸ κρατῆσαι Καρχηδονίων ἑκατόμβας\nκατὰ πολλὴν ἔριν τὴν πρὸς ἀλλήλους ἐκπρεπεῖς παρα-\nστησάντων τᾷ Ἀπόλλωνι, εἶτα πυνθανομένων αἷς\nἡσθείη μάλιστα, παρʼ ἐλπίδα πᾶσαν αὐτὸν ἀποκρίνα-\nσθαι, διότι τοῖς Δοκίμου ψαιστοῖς. Δελφὸς δὲ ἦν οὗ-\nτος, σκληρὰ γεωργῶν πετρίδια· κατιών δὲ ἀπὸ τοὔ\nχωρίου ἐκείνης τῆς ἡμέρας, ἐκ τῆς περικειμένης πή-\nρας τῶν ἀλφίτων ὀλίγας δράκας ἐθυλήσατο, πλέον\nτέρψας τὸν θεὸν τῶν μεγαλοπρεπεῖς θυσίας συντελε-\nσάντων. ὅθεν καὶ τῶν ποιητῶν τισὶ διὰ τὸ γνώριμον\nἀποφαίνεσθαι ἐδόκει τὰ τοιαῦτα, ὡς Ἀντιφάνει ἐν\nΜύστιδι λέγεται,\nταῖς εὐτελείαις οἱ θεοὶ χαίρουσι γάρ·τεκμήριον δʼ· ὅταν γὰρ ἑκατόμβας τινὲςθύωσιν, ἐπὶ τούτοις ἅπασιν ὕστατοςπάντων καὶ λιβανωτὸς ἐπετέθη.ὡς τἄλλα μὲν τὰ πολλὰ παραναλούμεναδαπάνην ματαίαν οὖσαν αὐτῶν οὕνεκα,τὸ δὲ μικρὸν αὐτὸ τοῦτʼ ἀρεστὸν τοῖς θεοῖς.\nκαὶ Μένανδρος δʼ ἐν Δυσκόλῳ φησίν·\nὁ λιβανωτὸς εὐσεβὴςκαὶ τὸ πόπανον· τοῦτʼ ἔλαβεν ὁ θεὸς ἐπὶ τὸ πῦρἅπαν τεθέν.\nδιὰ τοῦτο καὶ τοῖς κεραμεοῖς ἀγγείοις καὶ τοῖς ξυ-\nλίνοις καὶ πλεκτοῖς ἐχρῶντο καὶ μᾶλλον πρὸς τὰς δη-\nμοτελεῖς ἱεροποιίας, τοιούτοις χαίρειν πεπεισμένοι τὸ\nθεῖον. ὅθεν καὶ τὰ παλαιότατα ἤδη κεραμεᾶ καὶ ξύ-\nλινα ὑπάρχοντα μᾶλλον θεῖα νενόμισται διά τε τὴν\n\n\n\nὕλην καὶ τὴν ἀφέλειαν τῆς τέχνης. τὸν γοῦν Αίσχύ-\nλον φασί, τῶν Δελφῶν ἀξιούντων εἰς τὸν θεὸν γρά-\nψαι παιᾶνα, εἰπεῖν ὅτι βέλτιστα Τυννίχῳ πεποίη-\nται· παραβαλλόμενον δὲ τὸν αὑτοῦ πρὸς τὸν ἐκείνου\nταὐτὸν πείσεσθαι τοῖς ἀγάλμασιν τοῖς καινοῖς προς\nτὰ ἀρχαῖα· ταῦτα γὰρ καίπερ ἀφελῶς πεποιημένα,\nθεῖα νομίζεσθαι, τὰ δὲ καινὰ περιέργως εἰργασμένα\nθαυμάζεσθαι μέν, θεοῦ δὲ δόξαν ἧττον ἔχειν. καὶ\nτὸν Ἡσίοδον οὖν εἰκότως τὸν τῶν ἀρχαίων θυσιῶν\nνόμον ἐπαινοῦντα εἰπεῖν,\nὥς κε πόλις ῥέζῃσι, νόμος δʼ ἀρχαῖος ἄριστος.\nοἱ δὲ τὰ περὶ τῶν ἱερουργιῶν γεγραφότες\nθυσιῶν τὴν περὶ τὰ πόπανα ἀκρίβειαν φυλάττειν\nπαραγγέλλουσιν, ὡς ἀρεστὴν τοῖς θεοῖς ταύτην ἢ\nτὴν διὰ τῶν ζῴων θυσίαν. καὶ Σοφοκλῆς διαγρά-\nφων τὴν θεοφιλῆ θυσίαν φησὶν ἐν τῷ Πολυΐδῳ,\nἦν μὲν γὰρ οἰὸς μαλλός, ἦν δʼ ἀμπέλουσπονδή τε καὶ ῥὰξ εὖ τεθησαυρισμένη·ἐνῆν δὲ παγκάρπεια συμμιγὴς ὀλαῖςλίπος τʼ ἐλαίας καὶ τὸ ποικιλώτατονξουθῆς μελίσσης κηρόπλαστον ὄργανον.\nσεμνὰ δʼ ἦν τῶν πρὶνὑπομνήματα ἐν Δήλῳ ἐξ Ὑπερ–\nβορέων ἀμαλλοφόρων. δεῖ τοίνυν καθηραμένους τὸ\nἦθος ἰέναι θύσοντας, τοῖς θεοῖς θεοφιλεῖς τὰς θυ-\nσίας προσάγοντας, ἀλλὰ μὴ πολυτελεῖς. νῦν δὲ\nἐσθῆτα μὲν λαμπρὰν περὶ σῶμα μὴ καθαρὸν ἀμφιε-\nσαμένοις οὐκ ἀρκεῖν νομίζουσι πρὸς τὸ τῶν θυσιῶν\nἁγνόν ὅταν δὲ τὸ σῶμα μετὰ τῆς ἐσθῆτός τινες\nλαμπρυνάμενοι, μὴ καθαρὰν κακῶν τὴν ψυχὴν ἔχον-\nτες ἴωσι πρὸς τὰς θυσίας, οὐδὲν διαφέρειν νομί-\nζουσιν, ὥσπερ οὐ τῷ θειοτάτῳ γε τῶν ἐν ἡμῖν χαί-\nροντα μάλιστα τὸν θεὸν διακειμένῳ καθαρῶς, ἅτε\n\n\nσυγγενεῖ πεφυκϲτι. ἐν γοῦν Ἐπιδαύρῳ προεγέγρα-\nπτο,\nἁγνὸν χρὴ ναοῖο θυώδεος ἐντὸς ἰόνταἔμμεναι· ἁγνείη δʼ ἔστι φρονεῖν ὅσια.\nὅτι δὲ οὐ τῷ εὐόγκῳ χαίρει ὁ θεὸς τῶν θυσιῶν,\nἀλλὰ τῷ τυχόντι, δῆλον ἐκ τοῦ τῆς καθʼ ἡμέραν τρο-\nφῆς, κἂν ὁποία τις οὖν αὕτη παρατεθῇ, ταύτης πρὸ\nτῶν ἀπολαύσεων πάντας ἀπάρχεσθαι μικρὸν μέν,\nἀλλὰ τῷ μικρῷ τούτῳ παντὸς μᾶλλον μεγάλη τίς ἐστι\nτιμή. διὰ πολλῶν δὲ ὁ Θεόφραστος ἐκ τῶν παρʼ ἑκά-\nστοις πατρίων ἐπιδείξας, ὅτι τὸ παλαιὸν τῶν θυσιῶν\nδιὰ τῶν καρπῶν ἦν τῶν ἐπετείων πρότερον τῆς πόας\nλαμβανομένης, καὶ τὰ τῶν σπονδῶν ἐξηγεῖται τοῦτον\nτὸν τρόπον. τὰ μὲν ἀρχαῖα τῶν ἱερῶν νηφάλια παρὰ\nπολλοῖς ἦν (νηφάλια δʼ ἐστὶν τὰ ὑδρόσπονδα), τὰ\nδὲ μετὰ ταῦτα μελίσπονδα· τοῦτον γὰρ ἕτοιμον παρὰ\nμελιττῶν πρῶτον ἐλάβομεν τὸν ὑγρὸν καρπόν· εἶτʼ\nἐλαιόσπονδα · τέλος δʼ ἐπὶ πᾶσιν τὰ ὕστερον γεγο-\nνότα οἰνόσπονδα.\nμαρτυρεῖται δὲ ταῦτα οὐ μόνον\nὑπὸ τῶν κύρβεων, αἳ τῶν Κρήτηθέν εἰσι Κορυβαν-\nτικῶν ἱερῶν οἷον ἀντίγραφα ἄττα πρὸς ἀλήθειαν,\nἀλλὰ καὶ παρʼ Ἐμπεδοκλέους, ὃς περί τε τῶν θυμά-\nτων καὶ περὶ τῆς θεογονίας διεξιὼν παρεμφαίνει\nλέγων·\nοὐδέ τις ἦν κείνοισιν Ἄρης θεὸς οὐδὲ Κυδοιμὸςοὐδὲ Ζεὺς βασιλεὺς οὐδʼ ὁ Κρόνος οὐδ’ ὁΠὸσειδῶν,ἀλλὰ Κύπρις βασίλεια,\nἣ ἐστιν ἡ φιλία\nτὴν οἵ γʼ εὐσεβέεσσιν ἀγάλμασιν ίλάσκοντογραπτοῖς τε ζῴοισι μύροισί τε δαιδαλεόσμοιςσμύρνης τʼ ἀκράτου θυσίαις λιβάνου τε θυώδουςξουθῶν τε σπονδὰς μελίτων ῥιπτοῦντες ἐς οὖδας,\n\n\n(ἅπερ καὶ νῦν ἔτι σώζεται παρʼ ἐνίοις οἷον ἴχνη\nτινὰ τῆς ἀληθείας ὄντα )\nταύρων δʼ ἀρρήτοισι φόνοις οὐ δεύετο βωμός.\nτῆς γὰρ οἶμαι φιλίας καὶ τῆς περὶ τὸ συγγενὲς αἰσθήσεως πάντα κατεχούσης, οὐδεὶς οὐθὲν ἐφόνευεν,\nοἰκεῖα εἶναι νομίζων τὰ λοιπὰ τῶν ζῴων. ἐπεὶ δὲ\nἌρης καὶ Κυδοιμὸς καὶ πᾶσα μάχη καὶ πολέμων\nἀρχὴ κατέσχε, τότε πρῶτον οὐθεὶς οὐθενὸς ὄντως\nἐφοείδετο τῶν οἰκείων. σκεπτέον δʼ ἔτι καὶ ταῦτα.\nὥσπερ γὰρ οἰκειότητος οὕσης ἡμῖν πρὸς τοὺς ἀνθρώ-\nπους, τούς κακοποιοὺς καὶ καθάπερ ὑπό τινος πνοῆς\nτῆς ἰδίας φύσεως καὶ μοχθηρίας φερομένους πρὸς τὸ\nβλάπτειν τὸν ἐντυγχάνοντα ἀναιρεῖν ἡγούμεθα δεῖν\nκαὶ κολάζειν ἅπαντας· οὕτως καὶ τῶν ἀλόγων ζῴων\nτὰ ἄδικα τὴν φύσιν καὶ κακοποιὰ πρός τε τὸ βλά-\nπτειν ὡρμημένα τῇ φύσει τοὺς ἐμπελάζοντας ἀναι-\nρεῖν ἴσως προσήκει, τὰ δὲ μηθὲν ἀδικοῦντα τῶν\nλοιπῶν ζῴων μηδὲ τῇ φύσει πρὸς τὸ βλάπτειν ὡρ-\nμημένα ἀναιρεῖν τε καὶ φονεύειν ἄδικον δήπου, ὥσ-\nπερ καὶ τῶν ἀνθρώπων τοὺς τοιούτους. ὃ δὴ καὶ\nἐμφαίνειν ἔοικεν δίκαιον ἡμῖν μηδὲν εἶναι πρὸς τὰ\nλοιπὰ τῶν ζῴων, διὰ τὸ βλαβερὰ ἄττα τούτων εἶναι\nκαὶ κακοποιὰ τὴν φύσιν, τὰ δὲ μὴ τοιαῦτα, καθά-\nπερ καὶ τῶν ἀνθρώπων.\nἆρʼ οὖν θυτέον τὰ\nτοῦ σφάττεσθαιτοῖς θεοῖς; καὶ πῶς, εἴ γε φαῦλα τὴν\nφύσιν ἐστίν; οὐθὲν γὰρ μᾶλλον ταῦτα ἢ τὰ ἀνά-\nπηρα θυτέον. κακῶν δὲ οὕτως ἀπαρχὴν καὶ οὐ τι-\nμῆς ἕνεκα τὰς θυσίας ποιήσομεν. εἰ δʼ ἄρα θυτέον\nτοῖς θεοῖς τὰ ζῷα, τὰμηθὲν ἀδικοῦντα τούτων ἡμᾶς\nθυτέον. οὐκ ἀναιρετέον δὲ ὡμολογηκότες μηθὲν\nἡμᾶς ἀδικοῦντα τῶν λοιπῶν ζῴων, ὥστε οὐδὲ θυ-\nτέον αὐτὰ τοῖς θεοῖς. εἰ οὖν οὔτε ταῦτα θυτέον\n\n\nοὔτε τὰ κακοποιά, πῶς οὐ φανερὸν ὅτι παντὸς μᾶλ-\nλον ἀφεκτέον καὶ οὐ θυτέον ἐστὶ τῶν λοιπῶν ζῴων\nοὐδέν, ἀναιρεῖν γε μέντοι τούτων ἕτερ’ ἄττα προσ-\nήκει;\nκαὶ γὰρ ἄλλως τριῶν ἕνεκα θυτέον τοῖς θε-\nοῖς· ἢ γὰρ διὰ τιμὴν ἢ διὰ χάριν ἢ διὰ χρείαν τῶν\nἀγαθῶν. καθάπερ γὰρ τοῖς ἀγαθοῖς ἀνδράσιν, οὕτω\nκἀκείνοις ἡγούμεθα δεῖν ποιεῖσθαι τὰς ἀπαρχάς· τι-\nμῶμεν δὲ τοὺς θεοὺς ἢ κακῶν μὲν ἀποτροπήν, ἀγα-\nθῶν δὲ παρασκευὴν ἡμῖν γενέσθαι ζητοῦντες, ἢ\nπροπεπονθότες εὑ ἢ ἵνα τύχωμεν ὡφελείας τινὸς ἢ\nκατὰ ψιλὴν τὴν τῆς ἀγαθῆς αὐτῶν ἕξεως ἐκτίμησιν.\nὥστε καὶ τῶν ζῴων, εἰ ἀπαρκτέον αὐτὰ θεοῖς, τού-\nτων τινὸς ἕνεκα θυτέον. καὶ γὰρ ἃ θύομεν, τού-\nτων τινὸς ἕνεκα θύομεν. ἆρʼ οὖν τιμῆς ἡγήσαιτʼ ἂν\nτυγχάνειν ἡμῶν ὁ θεός, ὅταν ἀδικοῦντες εὐθὺς θεὰ\nτῆς ἀπαρχῆς φαινώμεθα, ἢ μᾶλλον ἀτιμίαν οἰήσαιτʼ\nἂν τὸ τοιοῦτο δρᾶν; ἐν τῷ δέ γε θύειν ἀναιροῦν-\nτες τὰ μηδὲν ἐδικοῦντα τῶν ζῴων, ἀδικήσειν ὁμο-\nλογοῦμεν· ὥστε τιμῆς μὲν ἕνεκα οὐ θυτέον τῶν λοι-\nπῶν ζῴων οὐθέν. οὐ μὴν οὐδὲ τῶν εὐεργεσιῶν χάριν\nαὐτοῖς ἀποδιδόντας. ὁ γὰρ τὴν δικαίαν ἀμοιβὴν\nτῆς εὐεργεσίας καὶ τῆς εὐποιίας τὸ ἀντάξιον ἀποδι-\nδοὺς οὐκ ἐκ τοῦ κακῶς τινὰς δρᾶν ὀφείλει ταῦτα\nπαρέχειν· οὐδὲν γὰρ μᾶλλον ἀμείβεσθαι δόξει ἢ κἂν\nεἰ τὰ τοῦ πέλας ἁρπάσας τις στεφανοίη τινὰς ὡς\nχάριν ἀποδιδούς καὶ τιμήν. ἀλλʼ οὐδὲ χρείας τινὸς\nἕνεκα τῶν ἀγαθῶν. ὁ γὰρ ἀδίκῳ πράξει τὸ παθεῖν\nεὖ θηρεύων ὕποπτός ἐστι μηδὲ εὖ παθὼν χάριν ἕξειν.\nὥστʼ οὐδʼ ἐλπιζομένης εὐεργεσίας, θυτέον ἐστὶ τοῖς\nθεοῖς ζῷα. καὶ γὰρ δὴ τῶν μὲν ἀνθρώπων λάθοι\nτις ἂν ἴσως τινὰ τοῦτο πράττων, τὸν δὲ θεὸν ἀμή-\nχανον καὶ λαθεῖν. εἰ τοίνυν θυτέον μὲν τούτων\n\n\nτινὸς ἕνεκα, οὐδενὸς δὲ τούτων χάριν αὐτὸ πρα-\nκτέον, δῆλον ὡς οὐ θυτέον ἐστὶν ζῷα τὸ παράπαν\nτοῖς θεοῖς.\nταῖς γὰρ ἐκ τῶν θυμάτων ἀπολαύσεσι\nτὸ περὶ τούτων ἀληθὲς ἐξαλείφειν πειρώμενοι λαν-\nθάνομεν ἡμᾶς αὐτούς, οὐ γὰρ δὴ τὸν θεόν. τῶν\nμὲν οὖν ἀτίμων ζῴων, ἃ μηδεμίαν εἰς τὸν βίον\nἡμῖν παρέχεται χρείαν, καὶ τῶν οὐδεμίαν ἀπόλαυσιν\nἐχόντων οὐθὲν θύομεν τοῖς θεοῖς. τίς γὰρ δὴ πώ-\nποτε ἔθυσεν ὄφεις καὶ σκορπίους ὒ πιθήκους ἢ τι\nτῶν τοιούτων ζῴων; τῶν δὲ τοῖς βίοις ἡμῶν χρείαν\nτινὰ παρεχομένων ἢ καί τι εἰς ἀπόλαυσιν ἐν αὐτοῖς\nἐχόντων οὐθενὸς ἀπεχόμεθα, σφάττοντες ὡς ἀληθῶς\nκαὶ δέροντες ἐπὶ προστασίας τοῦ θείου. βοῦς γὰρ\nκαὶ πρόβατα, πρός τε τούτοις ἐλάφους καὶ ὄρνιθας,\nαὐτούς τε τοὺς καθαριότητος μὲν οὐδὲν κοινωνοῦν-\nτας, ἀπόλαυσιν δὲ ἡμῖν παρέχοντας σιάλους σφάτ-\nτομεν τοῖς θεοῖς ὧν τὰ μὲν τοῖς βίοις ἡμῶν ἐπι-\nκουρεῖ συμπονοῦντα, τὰ δὲ εἰς τροφὴν ἤ τινας ἄλ-\nλας χρείας ἔχει βοήθειαν. τὰ δὲ οὐθὲν τούτων\nδρῶντα διὰ τὴν ἐξ αὐτῶν ἀπόλαυσιν ὁμοίως τοῖς\nἔχουσι τὸ χρήσιμον ὑπὸ τῶν ἀνθρώπων ἀπόλλυται\nταῖς θυσίαις. ἀλλʼ οὐκ ὄνους οὐδʼ ἐλέφαντας οὐδὲ\nἄλλο τῶν συμπονούντων μέν, οὐκ ἐχόντων δὲ ἀπό-\nλαυσιν θύομεν. καίτοι καὶ χωρίς γε τοῦ θύειν οὐκ\nἀπεχόμεθα τῶν τοιούτων, σφάττοντες διὰ τὰς ἀπο-\nλαύσεις, καὶ θύομεν αὐτῶν τῶν θυσίμων οὐ τὰ τοῖς\nθεοῖς, πολὺ δὲ μᾶλλον τὰ ταῖς τῶν ἀνθρώπων ἐπι-\nθυμίαις κεχαρισμένα, καταμαρτυροῦντες ἡμῶν αὐ-\nτῶν, ὅτι τῆς ἀπολαύσεως χάριν ἐμμένομεν τοῖς τοι-\nούτοις θύμασιν.\nκαίτοι Σύρων μὲν Ἰουδαῖοι διὰ\nτὴν ἐξ ἀρχῆς θυσίαν ἔτι καὶ νῦν, φησὶν ὁ Θεόφρα-\nστος, ζῳοθυτοῦντες εἰ τὸν αὐτὸν ἡμᾶς τρόπον κε-\n\n\nλεύοιεν θύειν, ἀποσταίημεν ἂν τῆς πράξεως. oὐ\nγὰρ ἑστιώμενοι τῶν τυθέντων, ὁλοκαυτοῦντες δὲ\nταῦτα νυκτὸς καὶ κατʼ αὐτῶν πολὺ μέλι καὶ οἶνον\nλείβοντες ἀνήλισκον τὴν θυσίαν θᾶττον, ἕνα τοῦ δει-\nνοῦ μὴ ὁ πανόπτης γένοιτο θεατής. καὶ τοῦτο δρῶ-\nσιν νηστεύοντες τὰς ἀνὰ μέσον τούτων ἡμέρας· κατὰ\nδὲ πάντα τοῦτον τὸν χρόνον, ἅτε φιλόσοφοι τὸ γέ-\nνος ὄντες, περὶ τοῦ θείου μὲν ἀλλήλοις λαλοῦσι,\nτῆς δὲ νυκτὸς τῶν ἄστρων ποιοῦνται τὴνθεωρίαν,\nβλέποντες εἰς αὐτὰ καὶ διὰ τῶν εὐχῶν θεοκλυτοῦν-\nτες. κατήρξαντο γὰρ οὗτοι πρῶτοι τῶν τε λοιπῶν\nζῴων καὶ σφῶν αὐτῶν, ἀνάγκᾐ καὶ οὐκ ἐπιθτν-\nμίᾳ τοῦτο πράξαντες. μάθοι δʼ ἄν τις ἐπιβλέψας\nτοὺς λογιωτάτους πάντων Αἰγυπτίους, οἳ τοσοῦτον\nἀπεῖχον τοῦ φονεύειν τι τῶν λοιπῶν ζῴων, ὥστε\nτὰς τούτων εἰκόνας μιμήματα τῶν θεῶν ἐποιοῦντο.\nοὕτως οἰκεῖα καὶ συγγενῆ ταῦτα τοῖς θεοῖς ἐνόμιζον\nεἶναι καὶ τοῖς ἀνθρώποις.\nἀπʼ ἀρχῆς μὲν γὰρ αἱ\nτῶν καρπῶν ἐγίνοντο τοῖς θεοῖς θυσίαι· χρόνῳ δὲ\nτῆς ὁσιότητος ἡμῶν ἐξαμελησάντων, ἐπεὶ καὶ τῶν\nκαρπῶν ἐσπάνισαν, καὶ διὰ τὴν τῆς νομίμου τρο-\nφῆς ἔνδειαν εἰς τὸ σαρκοφαγεῖν ἀλλήλων ὥρμησακ,\nτότε μετὰ πολλῶν λιτῶν ίκετεύοντες τὸ δαιμόνιον,\nσφῶν αὐτῶν ἀπήρξαντο τοῖς θεοῖς πρῶτον, οὐ μό-\nνον ὅ τι κάλλιστον ἐνῆν αὐτοῖς καὶ τοῦτο τοῖς θεοῖς\nκαθοσιοῦντες, ἀλλὰ καὶ πέρα τῶν καλλίστων προσ-\nεπιλαμιβάνοντες τοῦ γένους· ἀφʼ οὗ μέχρι τοῦ νῦν\nοὐκ ἐν Ἀρκαδίᾳ μόνον τοῖς Αυκαίοις, οὐδʼ ἐν Καρ-\nχηδόνι τῷ Κρόνῳ κοινῇ πάντες ἀνθρωποθυτοῦσιν,\nἀλλὰ κατὰ περίοδον τῆς τοῦ νομίμου χάριν μνήμης\nἐμφύλιον αἷμα ῥαίνουσι πρὸς τοὺς βωμούς, καίπερ\nτῆς παρʼ αὐτοῖς ὁσίας ἐξειργούσης τῶν ἱερῶν, τοῖς\n\n\nκεριρραντηρίοις κηρύγματι, εἴ τις αἵματος ἀνθρω-\nπείου μεταίτιος. ἐντεῦθεν οὖν μεταβαίνοντες ὑπάλ-\nλαγμα [πρὸς τὰς θυσίας] τῶν ἰδίων ἐποιοῦντο σωμά-\nτων τὰ τῶν λοιπῶν ζῴων σώματα, καὶ πάλιν κόρῳ\nτῆς νομίμου τροφῆς εἰς τὴν περὶ εὐσεβείας λήθην\nἰόντες, ἐπιβαίνοντες ἀπληστίᾳ καὶ οὐθὲν ἄγευστον\nοὐδὲ ἄβρωτον περιλείποντες. ὅπερ καὶ περὶ τὴν ἐκ\nτῶν καρπῶν τροφὴν νῦν συμβαίνει περὶ πάντας.\nὅταν γὰρ τῇ προσφορᾷ τὴν ἀναγκαίαν ἔνδειαν κου-\nφίσωνται, ζητοῦντες τοῦ κόρου τὸ περιττὸν ἐκπο-\nνοῦσι πρὸς βρῶσιν πολλὰ τῶν σωφροσύνης ἔξω\nκειμένων. ὅθεν ὡς οὐκ ἄτιμα ποιούμενοι τὰ θεοῖς\nθύματα, γεύσασθαι τούτων προήχθησαν, καὶ διὰ\nτὴν ἀρχὴν τῆς πράξεως ταύτης προσθήκη ἡ ζῳο-\nφαγία γέγονεν τῇ ἀπὸ τῶν καρπῶν τροφῇ τοῖς ἀν-\nθρώποις. καθάπερ οὖν τὸ παλαιὸν ἀπήρξαντό τε\nτοῖς θεοῖς τῶν καρπῶν, καὶ τῶν ἀπαρχθέντων ἀσπα-\nστῶς μετὰ τὴν ὁσίαν ἐγεύσαντο, οὕτω τῶν ζῴων\nκαταρξάμενοι ταὐτὸν ἡγοῦντο δεῖν τοῦτο δρᾶν, καί-\nπερ τὸ ἀρχαῖον οὐχ οὕτως τῆς ὁσίας ταῦτα βραβευ-\nσάσης, ἀλλʼ ἐκ τῶν καρπῶν ἕκαστον τῶν θείων τι-\nμῶντες. τοῖς μὲν γὰρ ἥ τε φύσις καὶ πᾶσα τῶν ἀν-\nθρώπων ἡ τῆς ψυχῆς αἴσθησις δρωμένοις συνη-\nρέσκετο,\nταύρων δʼ ἀρρήτοισι φόνοις οὐ δεύετο βωμός,ἀλλὰ μύσος τοῦτʼ ἔσκεν ἐν ἀνθρώποισι μέγιστον,θυμὸν ἀπορραίσαντας ἐέδμεναι ἤια γυῖα.\nθεωρῆσαι δὲ ἔστιν ἐκ τοῦ περὶ Δῆλον ἔτι\nσωζομένου βωμοῦ, πρὸς ὃν οὐθενὸς προσαγομένου\nπαρʼ αὐτοῖς οὐδὲ θυομένου ἐπʼ αὐτοῦ ζῴου, εὐσε-\nβῶν κέκληται βωμός. οὕτως οὐ μόνον ἀπείχοντο\nτῶν ζῴων θύοντες, ἀλλὰ καὶ τοῖς ἱδρυσαμένοις τοῦ-\n\n\nτον ὁμοίως καὶ τοῖς χρωμένοις αὐτῷ μετέδοσαν τῆς\nεὐσεβείας. διʼ ὅπερ οἱ Πυθαγόρειοι τοῦτο παραδε-\nξάμενοι κατὰ μὲν τὸν πάντα βίον ἀπείχοντο τῆς ζῳο-\nφαγίας, ὅτε δὲ εἰς ἀπαρχήν τι τῶν ζῴων ἀνθʼ ἑαυ-\nτῶν μερίσειαν τοῖς θεοῖς, τούτου γευσάμενοι μόνον,\nπρὸς ἀλήθειαν ἄθικτοι τῶν λοιπῶν ὄντες ἔζων. ἀλλʼ\nοὐχ ἡμεῖς· ἐμπιπλάμενοι δὲ εἰς πολλοστὸν ἀφικό-\nμεθα τῆς ἐν τούτοις παρὰ τὸν βίον παρανομίας. καὶ\nγὰρ οὔτε φόνῳ τοὺς τῶν θεῶν βωμούς χραίνειν δεῖ,\nοὔτε ἁπτέον τοῖς ἀνθρώποις τῆς τοιαύτης τροψῆς,\nὡς οὐδὲ τῶν ἰδίων σωμάτων, ἀλλὰ ποιητέον παράγ-\nγελμα τῷ παντὶ βίῳ τὸ ἐν Ἀθήναις ἔτι σωζόμενον.\nτὸ γὰρ παλαιόν, ὡς καὶ πρόσθεν ἐλέγομεν, καρποὺς\nτοῖς θεοῖς τῶν ἀνθρώπων θυόντων, ζῷα δὲ οὔ, οὐδὲ\nεἰς τὴν ἰδίαν τροφὴν καταχρωμένων, λέγεται κοινῆς\nθυσίας οὔσης Ἀθήνησιν Δίομον ἢ Σώπατρόν τινα, τῷ\nγένει οὐκ ἐγχώριον, γεωργοῦντα δὲ κατὰ τὴν Ἀττικήν,\nἐπεὶ πελάνου τε καὶ τῶν θυλημάτων ἐπὶ τῆς τραπέ-\nζης ἐναργῶς κειμένων, ἵνα τοῖς θεοῖς ταῦτα θύοι, τῶν\nβοῶν τις εἰσιὼν ἀπʼ ἔργου τὰ μὲν κατέφαγεν, τὰ δὲ\nσυνεπάτησεν· αὐτὸν δʼ ὑπεραγανακτήσαντα τῷ συμ-\nβάντι, πελέκεως τινος πλησίον ἀκονωμένου, τοῦ-\nτον ἁρπάξαντα, πατάξαι τὸν βοῦν. τελευτήσαντος\nδὲ τοῦ βοός, ὡς ἔξω τῆς ὀργῆς καταστὰς συνεφρό-\nνησεν οἷον ἔργον ἦν εἰργασμένος, τὸν μὲν βοῦν\nθάπτει, φυγὴν δὲ ἑκούσιον ἀράμενος ὡς ἠσεβηκώς,\nἔφυγεν εἰς Κρήτην. αὐχμῶν δὲ κατεχόντων καὶ\nδεινῆς ἀκαρπίας γενομένης, ἐπερωτῶσι κοινῇ τὸν\nθεόν. ἀνεῖλεν ἡ Πυθία, τὸν ἐν Κρήτῃ φυγάδα ταῦτα\nλύσειν, τόν τε φονέα τιμωρησαμένων καὶ τὸν τε-\nθνεῶτα ἀναστησάντων ἐν ᾗπερ ἀπέθανε θυσίᾳ λῷον\nἔσεσθαι γευσαμένοις τε τοῦ τεθνεῶτος καὶ μὴ κα-\n\n\nτασχοῦσιν. ὅθεν ζητήσεως γενομένης καὶ τοῦ Σω-\nπάτρου μετὰ τῆς πράξεως ἀνευρεθέντος, Σώπατρος\nνομίσας τῆς περὶ αὐτὸν δυσκολίας ἀπαλλαγήσεσθαι\nὡς ἐναγοῦς ὄντος, εἰ κοινῇ τοῦτο πράξειαν πάντες,\nἔφη πρὸς τοὸς αὐτὸν μετελθόντας, δεῖν κατακο-\nπῆναι βοῦν ὑπὸ τῆς πόλεως. ἀπορούντων δὲ τίς ὁ\nπατάξων ἔσται, παρασχεῖν αὐτοῖς τοῦτο, εἰ πολίτην\nαὐτὸν ποιησάμενοι κοινωνήσουσι τοῦ φόνου. συγ-\nχωρηθέντων οὖν τούτων, ὡς ἐπανῆλθον ἐπὶ τὴν πό-\nλιν, συνέταξαν οὕτω τὴν πρᾶξιν, ἥπερ καὶ νύν δια-\nμένει παρʼ αὐτοῖς.\nὑδροφόρους παρθένους κατέλε-\nξαν· αἱ δʼ ὕδωρ κομίζουσιν, ὅπως τὸν πέλεκυν καὶ\nτὴν μάχαιραν ἀκονήσουσιν. ἀκονησάντων δὲ ἐπώ-\nδωκεν μὲν τὸν πέλεκυν ἕτερος, ὁ δʼ ἐπάταξε τὸν\nβοῦν, ἄλλος δʼ ἔσφαξε· τῶν δὲ μετὰ ταῦτα δειράν-\nτων, ἐγεύσαντο τοῦ βοὸς πάντες. τούτων δὲ πρα-\nχθέντων τὴν μὲν δορὰν τοῦ βοὸς ῥάψαντες καὶ χόρ-\nτῳ ἐπογκώσαντες ἐξανέστησαν, ἔχοντα ταὐτὸν ὅπερ\nκαὶ ζῶν ἔσχε σχῆμα, καὶ προσέζευξαν ἄροτρον ὡς\nἐργαζομένῳ. κρίσιν δὲ ποιούμενοι τοῦ φόνου πάν-\nτας ἐκάλουν εἰς ἀπολογίαν τοὺς τῆς πράξεως κοι-\nνωνήσαντας. ὡς δὲ αἰ μὲν ὑδροφόροι τοὺς ἀκονή-\nσαντας αὐτῶν ῇτιῶντο μᾶλλον, οἱ δὲ ἀκονήσαντες\nτὸν ἐπιδόντα τὸν πέλεκυν, οὗτος δὲ τὸν ἐπισφάξαντα,\nκαὶ ὁ τοῦτο δράσας τὴν μάχαιραν, καθʼ ἧς οὔσης\nἀφώνου τὸν φόνον κατέγνωσαν. ἀπὸ δʼ ἐκείνου\nμέχρι τοῦ νῦν ἀεὶ τοῖς Διπολείοις Ἀθήνησιν ἐν ἀκρο-\nπόλει οἱ εἰρημένοι τὸν αὐτὸν τρόπον ποιοῦνται τὴν\nτοῦ βοὸς θυσίαν. θέντες γὰρ ἐπὶ τῆς χαλκῆς τρα-\nπέζης πέλανον καὶ ψαιστά, περιελαύνουσι τοὺς κα-\nτανεμηθέντας βοῦς, ὧν ὁ γευσάμενος κόπτεται. καὶ\nγένη τῶν ταῦτα δρώντων ἔστιν νῦν· οἱ μὲν ἀπὸ\n\n\nτοῦ πατάξαντος Σωπάτρου βουτύποι καλούμενοι\nπάντες, οἱ δʼ ἀπὸ τοῦ περιελάσαντος κεντριάδαι·\nτοὺς δʼ ἀπὸ τοῦ ἐπισφάξαντος δαιτροὺς ὀνομάζου-\nσιν διὰ τὴν ἐκ τῆς κρεανομίας γιγνομένην δαῖτα.\nπληρώσαντες δὲ τὴν βύρσαν, ὅταν πρὸς τὴν κρίσιν\nἀχθῶσι, κατεπόντωσαν τὴν μάχαιραν.\nοὕτως οὔτε\nτὸ παλαιὸν ὅσιον ἦν κτείνειν τὰ συνεργὰ τοῖς βίοις\nἡμῶν ζῷα, νῦν τε τοῦτο φυλακτέον ἐστὶ πράττειν.\nκαὶ καθάπερ πρότερον οὐχ ὅσιον ἦν τοῖς ἀνθρώποις\nἅπτεσθαι τούτων, οὕτως νῦν τροφῆς χάριν ἅπτε-\nσθαι τῶν ζῴων οὐχ ὅσιον ἡγητέον. οὐδʼ ἄρα τοῦτο\nδιὰ τὴν πρὸς τὸ θεῖον ἁγιστείαν ποιητέον, ἀλλʼ ὅτι\nγε τὸ πάθος ἐκ τῶν σωμάτων καθʼ ἑαυτὸ πᾶν ἐκ-\nπεμπτέον τοῦτο, ἵνα μὴ τῆς τροφῆς ἐξ ὧν οὐ προσ-\nήκει ποριζομένης, σύνοικον ἔχωμεν τὸ μίασμα τοῖς\nἰδίοις βίοις. καὶ γὰρ εἰ μηθὲν ἄλλο, πρός γε τὴν\nκατʼ ἀλλήλων ἐκεχειρίαν μεγάλα πάντες ὀνηθείημεν\nἄν. οἷς γοῦν ἡ αἴσθησις τοῦ τῶν ἀλλοφύλων ἅπτε-\nσθαι ζῴων ἀπέκλινεν, τούτων ὁ νοῦς πρόδηλός\nἐστιν ὁμοφύλων ἀφεξόμενος. πάντων μὲν οὖν ἴσως\nἦν κράτιστον εὐθὺς ἀποσχέσθαι ἐπεὶ δʼ ἀναμάρτη-\nτος οὐδείς, λοιπὸν ἀκεῖσθαι τοῖς ὕστερον διὰ τῶν\nκαθαρμῶν τὰς πρόσθε περὶ τὴν τροφὴν ἁμαρτίας.\nτοῦτο δὲ ὁμοίως γένοιτʼ ἄν, εἰ πρὸ ὀμμάτων ποιη-\nσάμενοι τὸ δεινὸν ἀνευφημήσαιμεν κατὰ τὸν Ἐμ-\nπεδοκλέα λέγοντες\nοἴμοι, ὅτʼ οὐ πρόσθεν με διώλεσε νηλεὲς ἦμαρ,πρὶν σχέτλιʼ ἔργα βορᾶς περὶ χείλεσι μητίσασθαι.\nτὸ γὰρ τοῖς ἁμαρτήμασι συναλγεῖν τὴν οἰκείαν αἲ-\nσθησιν, εὕρασθαί τι τοῖς ὑπάρχουσι κακοῖς ἄκος\nζητούντων βίον, ἵνα καθάπερ ἁγνὰ θύματα τῷ δαι-\nμονίῳ τῶν ἀνθρώπων ἕκαστος ἀπαρχόμενος τύχῃ\n\n\nτῆς ὁσίας καὶ τῆς παρὰ θεῶν ὡφελείας.\nπάντων δὲ\nμάλιστα καὶ πρώτη ἡ τῶν καρπῶν ἐστίν, ἧς καὶ\nἀπαρκτέον μόνης τοῖς θεοῖς καὶ τῇ γῇ τῇ τούτους\nἀναδούσῃ. κοινὴ γάρ ἐστιν αὕτη καὶ θεῶν καὶ ἀν-\nθρώπων ἑστία, καὶ δεῖ πάντας ἐπὶ ταύτης ὡς τρο-\nφοῦ καὶ μητρὸς ἡμῶν κλινομένους ὑμνεῖν καὶ φι-\nλοστοργεῖν ὡς τεκοῦσαν· οὕτως γὰρ τῆς τοῦ βίου\nκαταστροφῆς τυχόντες πάλιν ἀξιωθείημεν ἄν εἰσορᾶν\nτὸ σύμπαν γένος τῶν ἐν οὐρανῷ θεῶν, οὕς νῦν\nὁρῶντας τιμὰν τούτοις ὧν συναίτιοι ἡμῖν εἰσίν, ἀπαρ-\nχομένους μὲν τῶν ὑπαρχόντων καρπῶν καὶ πάντας,\nοὐκ ἀξιόχρεως δʼ εἰς τὸ θύειν θεοῖς πάντας ἡμᾶς\nἡγουμένους. καθάπερ γὰρ οὐ πᾶν θυτέον αὐτοῖς,\nοὕτως οὐδʼ ὑπὸ παντὸς ἴσως κεχάρισται τοῖς θεοῖς.\nὰ μὲν δὴ κεφάλαια τοῦ μὴ δεῖν θύειν ζῷα χω-\nρὶς τῶν ἐμιβεβλημένων μύθων ὀλίγων τε τῶν ὑφʼ\nἡμῶν προσκειμένων καὶ συντετμημένων ἐστὶν τῶν\nΘεοφράστου ταῦτα.\nἐγὼ δὲ τὰ μὲν κεκρατηκότα παρʼ\nἑκάστοις νόμιμα λύσων οὐκ ἔρχομαι· οὐ γάρ μοι\nπερὶ πολιτείας νῦν πρόκειται λέγειν· δεδωκότων δὲ\nτῶν νόμων, ἐν οἷς πολιτευόμεθα, καὶ διὰ τῶν λι-\nτοτάτων καὶ ἀψύχων γεραίρειν τὸ θεῖον, τὸ λιτό-\nτατον αἱρούμενοι νόμῳ τε πόλεως θύσομεν καὶ αὐτοὶ\nσπουδάσομεν τὴν προσήκουσαν θυσίαν ποιεῖσθαι,\nκαθαροὶ πανταχόθεν τοῖς θεοῖς προσιόντες. ὅλως\nδʼ εἰ τὸ τῆς θυσίας ἀπαρχῆς ἔχει ἀξίαν καὶ εὐχαρι-\nστίαν ὧν παρὰ θεῶν ἔχομεν εἰς τὰς χρείας, ἀλογώ-\nτατον ἂν εἴη αὐτοὺς ἀπεχομένους τῶν ἐμψύχων τοῖς\nθεοῖς τούτων ἀπάρχεσθαι. οὔτε γὰρ χείρους ἡμῶν\nοἱ θεοί, ἵνα τούτων αὐτοὶ δέωνται, ἡμῶν μὴ δεο-\nμένων, οὔτε ὅσιον ἀπαρχὴν διδόναι ἧς ἡμεῖς ἀπε-\nχόμεθα τροφῆς. ἐπεὶ καὶ τὸ ἔθος τοιοῦτο κατειλή-\n\n\nφαμεν τῶν ἀνθρώπων ὅτε μὲν οὐχ ἥπτοντο ἐμιψύχου\nβορᾶς οὐδʼ ἀπαρξαμένων ἀπὸ τῶν ζῴων, ἀφʼ οὗ\nδʼ ἐγεύσαντο καὶ θεοῖς ἀπαρξαμένων· ὥστε καὶ νῦν\nκαθήκει δήπου τὸν ἀποσχόμενον ἐκείνων ἀπάρχεσθαι\nὧν καὶ θιγγάνει.\nθύσομεν τοίνυν καὶ ἡμεῖς· ἀλλὰ\nθύσομεν, ὡς προσήκει, διαφόρους τὰς θυσίας ὡς ἂν\nδιαφόροις δυνάμεσι προσάγοντες· θεῷ μὲν τῷ ἐπὶ\nπᾶσιν, ὥς τις ἀνὴρ σοφὸς ἔφη, μηδὲν τῶν αἰσθη-\nτῶν μήτε θυμιῶντες μήτε ἐπονομάζοντες· οὐδὲν γὰρ\nἔστιν ἔνυλον, ὃ μὴ τῷ ἀύλῳ εὐθύς ἐστιν ἀκάθαρ-\nτον. διʼ ὃ οὐδὲ λόγος τούτῳ ὁ κατὰ φωνὴν οἰκεῖος,\nοὐδʼ ὁ ἔνδὸν, ὅταν πάθει ψυχῆς ᾖ μεμολυσμένος,\nδιὰ δὲ σιγῆς καθαρᾶς καὶ τῶν περὶ αὐτοῦ καθαρῶν\nἐννοιῶν θρησκεύομεν αὐτόν. δσῖ ἄρα συναφθέντας\nκαὶ ὁμοιωθέντας αὐτῷ τὴν αὑτῶν ἀναγωγὴν θυσίαν\nἱερὰν προσάγειν τῷ θεῷ, τὴν αὐτὴν δὲ καὶ ὕμνον\nοὖσαν καὶ ἡμῶν σωτηρίαν. ἐν ἀπαθείᾳ ἄρα τῆς\nψυχῆς, τοῦ δὲ θεοῦ θεωρίᾳ ἡ θυσία αὕτη τελεῖται.\nτοῖς δὲ αὐτοῦ ἐκγόνοις, νοητοῖς δὲ θεοῖς ἤδη καὶ\nτὴν ἐκ τοῦλόγου ὑμνῳδίαν προσθετέον. ἀπαρχὴ γὰρ\nἑκάστῳ ὧν δέδωκεν ἡ θυσία, καὶ διʼ ὧν ἡμῶν τρέφει\nκαὶ εἰς τὸ εἶναι συνέχει τὴν οὐσίαν. ὡς οὖν γεωρ-\nγὸς δραγμάτων ἀπάρχεται καὶ τῶν ἀκροδρύων, οὕτως\nἡμεῖς ἀπαρξόμεθα αὐτοῖς ἐννοιῶν τῶν περὶ αὐτῶν\nκαλῶν, εὐχαριστοῦντες ὧν ἡμῖν δεδώκασιν τὴν θεω-\nρίαν, καὶ ὅτι ἡμᾶς διὰ τῆς αὐτῶν θέας ἀληθινῶς\nτρέφουσι, συνόντες καὶ φαινόμενοι καὶ τῇ ἡμετέρᾳ\nσωτηρίᾳ ἐπιλάμποντες.\nνῦν δὲ τοῦτο μὲν ποιεῖν\nὀκνοῦσι καὶ πολλοὶ τῶν φιλοσοφεῖν ἐσπουδακότων,\nδοξοκοποῦντες δὲ μᾶλλον ἢ τὸ θεῖον τιμῶντες περὶ\nτὰ ἀφιδρύματα στρέφονται, οὐδὲ πῇ ἀπαντητέον ἢ\nμὴ ἐπεσκεμμένοι, οὐδὲ παρὰ τῶν θεοσόφων μαθεῖν\n\n\nσπουδάσαντες, ἄχρι τίνος καὶ πόσου κἀνταῦθα πα-\nραβλητέον. ἀλλʼ ἡμεῖς οὐδὲν διοισόμεθα τούτοις,\nμή πῃ δὲ καὶ αὐτοὶ τοιοῦτον σπουδάσομεν διαγι-\nγνώσκειν, καὶ τοὺς ὁσίους καὶ παλαιοὺς ἐκμιμησό-\nμεθα, τὸ πλέον ἀπαρχόμενοι ἐκ τῆς θεωρίας, ἧς\nἡμῖν αὐτοὶ δεδώκασι, καὶ ἧς ἐν χρείᾳ πρὸς τὴν ὄν-\nτως σωτηρίαν καθεστήκαμεν.\nοἱ γοῦν Πυθαγόρειοι περὶ τοὺς ἀριθμοὺς καὶ τὰς\nγραμμὰς σπουδάζοντες ἀπὸ τούτων τὸ πλέον τοῖς\nθεοῖς ἀπήρχοντο, τὸν μέν τινα ἀριθμὸν Ἀθηνᾶν\nκαλοῦντες, τὸν δέ τινα Ἄρτεμιν, ὥσπερ οὖ ἄλλον\nἈπόλλωνα, καὶ πάλιν ἄλλον μὲν δικαιοσύνην, ἄλ-\nλον δὲ σωφροσύνην· καὶ ἐπὶ τῶν διαγραμμάτων\nὁμοίως. καὶ οὕτως ἠρέσκοντὀ τοὺς θεοὺς ταῖς τοι-\nαύταις ἀπαρχαῖς, ὡς καὶ τυγχάνειν αὐτῶν καλοῦν-\nτας ἕκαστον τοῖς ἀναθήμασι καὶ κεχρῆσθαι πολλά-\nκις πρὸς μαντείαν καὶ εἴ τινος πρὸς ἐξέτασιν δέοιντο.\nθεοῖς γε μὴν τοῖς ἐντὸς οὐρανοῦ πλανωμένοις τε\nκαὶ ἀπλανέσιν, ὧν ἡγεῖσθαι θετέον ἥλιον πάν-\nτων σελήνην τε δευτέραν, πῦρ τε ἤδη ξυγγενὲς ἀνά-\nπτοιμεν ἂν ἅ τε φησὶν ὁ θεολόγος ποιήσωμεν. φησὶ\nδὲ ἔμψυχον οὗτος θύειν μηδὲ ἕν, ἀλλʼ ἄχρις ἀλφί-\nτων καὶ μέλιτος καὶ τῶν ἐκ γῆς ἀκροδρύων τῶν τε\nἄλλων ἀνθέων ἀπάρχεσθαι· μηδὲ ἀφʼ ᾑμαγμένης\nἐσχάρας ἔστω τὸ πῦρ, καὶ ὅσα φησὶν ἐκεῖνος· τί\nγὰρ δεῖ μεταγράφειν ταῦτα; οἶδεν δὲ ὁ τῆς εὐσεβείας\nφροντίζων ὡς θεοῖς μὲν οὐ θύεται ἔμψυχον οὐδέν,\nδαίμοσι δέ, ἀλλʼ ἤτοι ἀγαθοῖς ἢ καὶ φαύλοις, καὶ\nτίνων ἐστὶ τὸ θύειν τούτοις, καὶ ἄχρι τίνος αὐτῶν\nδεομένων. ἐμοὶ δὲ τὰ μὲν ἄλλα εὔστομα κείσθω, ἅ\n\n\n\nδʼ οὖν τῶν Πλατωνικῶν τινὲς ἐδημοσίευσαν, ταῦτα\nἀνεμέσητον παρατιθέντα τοῖς εὐξυνέτοις μηνύειν τὰ\nπροκείμενα· λέγουσι δὲ ὧδε.\nὁ μὲν πρῶτος θεὸς ἀσώ-\nματός τε ὢν καὶ ἀκίνητος καὶ ἀμέριστος καὶ οὔτε ἔν\nτινι ὤν οὔτʼ ἐνδεδεμένος εἰς ἑαυτόν, χρῄζει οὐδενὸς\nτῶν ἔξωθεν, ὥσπερ εἴρηται, οὐ μὴν οὐδʼ ἡ τοῦ κό-\nσμου ψυχὴ ἔχουσα μὲν τὸ τριχῇ διαστατὸν καὶ αὐτο-\nκίνητον ἐκ φύσεως, προαιρεῖσθαι δὲ πεφυκυῖα τὸ\nκαλῶς καὶ εὐτάκτως κινεῖσθαι καὶ κινεῖν τὸ σῶμα\nτοῦ κόσμου κατὰ τοὺς ἀρίστους λόγους. δέδεκται\nδὲ τὸ σῶμα εἰς ἑαυτὴν καὶ περιείληφεν, καίπερ ἀσώ-\nματος οὖσα καὶ παντὸς πάθους ἀμέτοχος. τοῖς δὲ\nλοιποῖς θεοῖς, τῷ τε κόσμῳ καὶ τοῖς ἀπλανέσι καὶ\nπλανωμένοις, ἔκ τε ψυχῆς καὶ σώμιατος οὖσιν ὁρα-\nτοῖς θεοῖς, ἀντευχαριστητέον τὸν εἰρημένον τρόπον\nδιὰ τῶν θυσιῶν τῶν ἀψύχων. λοιπὸν οὖν ἡμῖν ἐστὶ\nτὸ τῶν ἀοράτων πλῆθος, οὓς δαίμονας ἀδιαστόλως\nεἴρηκε Πλάτων. τούτων δὲ οἱ μὲν κατονομασθέν-\nτες ὑπὸ τῶν ἀνθρώπων παρʼ ἑκάστοις τυγχάνουσι\nτιμῶν τʼ ἰσοθέων καὶ τῆς ἄλλης θεραπείας, οἱ δὲ\nὡς τὸ πολὺ μὲν οὐ πάνυ τι κατωνομάσθησαν, ὑπʼ\nἐνίων δὲ κατὰ κώμας ἢ τινας πόλεις ὀνόματός τε καὶ\nθρησκείας ἀφανῶς τυγχάνουσιν. τὸ δὲ ἄλλο πλῆ-\nθος οὕτω μὲν κοινῶς προσαγορεύεται τῷ τῶν δαι-\nμόνων ὀνόματι, πεῖσμα δὲ περὶ πάντων τοιοῦτόν\nἐστιν, ὡς ἄρα καὶ βλάπτοιεν ἂν εἰ χολωθεῖεν ἐπὶ\nτῷ παρορᾶσθαι καὶ μὴ τυγχάνειν τῆς νενομισμένης\nθεραπείας, καὶ πάλιν εὐεργετοῖεν ἂν τοὺς εὐχαῖς τε\nαὐτοὺς καὶ λιτανείαις θυσίαις τε καὶ τοῖς ἀκολού-\nθοις ἐξευμενιζομένους.\nσυγκεχυμένης δὲ τῆς περὶ\nαὐτῶν ἐννοίας καὶ εἰς πολλὴν διαβολὴν χωρούσης,\nἀναγκαῖον διαστεῖλαι λόγῳ τὴν φύσιν αὐτῶν. ἴσως\n\n\nγὰρ ἀναγκαῖον φασὶν ὅθεν ἡ πλάνη γέγονεν τοἵς\nἀνθρώποις περὶ αὐτῶν ἀναφαίνειν. διαιρετέον οὖν\nτὸν τρόπον τοῦτον. ὅσαι μὲν ψυχαὶ τῆς ὅλης ἐκπε-\nφυκυῖαι μεγάλα μέρη διοικοῦσι τῶν ὑπὸ σελήνην\nτόπων, ἐπερειδόμεναι μὲν πνεύματι, κρατοῦσαι δὲ\nαὐτοῦ κατὰ λόγον, ταύτας δαίμονάς τε ἀγαθοὺς νο-\nμιστέον καὶ ἐπʼ ὠφελείᾳ τῶν ἐρχομένων πάντα πραγ-\nματεύεσθαι, εἴτε τινῶν ἀφηγοῖντο ζῴων, εἴτε καρ-\nπῶν ἀποτεταγμένων, εἴτε καὶ τῶν ἕνεκα τούτων,\nοἷον ὄμβρων, πνευμάτων μετρίων, εὐδίας, τῶν. τε\nἄλλων ἃ τούτοις συνεργεῖ, εὐκρασίας τε ὡρῶν τοῦ\nἔτους, ἡμῖν οὖ τεχνῶν τε καὶ τῶν κατὰ μουσικὴν\nπαιδείας τε συναπάσης ἰατρικῆς τε καὶ γυμναστικῆς\nτινος τούτοις ὁμοίας. τούτους γὰρ ἀδύνατόν ἐστι\nκαὶ τὰς ὡφελείας ἐκπορίζειν καὶ πάλιν οὖ βλάβης\nἐν τοῖς αὐτοῖς αἰτίους γίγνεσθαι. ἐν δὲ τούτοις ἀριθ-\nμητέον καὶ τοὺς πορθμεύοντας, ὡς φησὶ Πλάτων,\nκαὶ διαγγέλλοντας τὰ παρʼ ἀνθρώπων θεοῖς καὶ τὰ\nπαρὰ θεῶν ἀνθρώποις, τὰς μὲν παρʼ ἡμῶν εὐχὰς\nὡς πρὸς δικαστὰς ἀναφέροντας τοὺς θεούς, τὰς δὲ\nἐκείνων παραινέσεις καὶ νουθεσίας μετὰ μαντειῶν\nἐκφέροντας ἡμῖν. ὅσαι δὲ ψυχαὶ τοῦ συνεχοῦς πνεύ-\nματος οὐ κρατοῦσιν, ἀλλʼ ὡς τὸ πολὺ καὶ κρατοῦν-\nται, διʼ αὐτὸ τοῦτο ἄγονταί τε καὶ φέρονται λίαν,\nὅταν αἱ τοῦ πνεύματος ὀργαί τε καὶ ἐπιθυμίαι τὴν\nὁρμὴν λάβωσιν. αὗται δʼ αἱ ψυχαὶ δαίμονες μὲν καὶ\nαὐταί, κακοεργοὶ δʼ ἂν εἰκότως λέγοιντο.\nκαὶ εἰσὶν\nοἱ σύμπαντες οὗτοί τε καὶ οἱ τῆς ἐναντίας δυνά-\nμεως ἀόρατοί τε καὶ τελέως ἀναίσθητοι αἰσθήσεσιν\nἀνθρωπίναις. οὐ γὰρ στερεὸν σῶμα περιβέβληνται\nοὐδὲ μορφὴν πάντες μίαν, ἀλλʼ ἐν σχήμασι πλείο-\nσιν ἐκτυπούμεναι αἰ χαρακτηρίζουσαι τὸ πνεῦμα\n\n\nαὐτῶν μορφαὶ τοτὲ μὲν ἐπιφαίνονται, τοτὲ δὲ ἀφανεῖς\nεἰσίν ἐνίοτε δὲ καὶ μεταβάλλουσι τὰς μορφὰς οἵ γε\nχείρους. τὸ δὲ πνεῦμα μέν ἐστι σωματικόν, πα-\nθητικόν ἐστι καὶ φθαρτόν· τῷ δὲ ὑπὸ τῶν ψυχῶν\nοὕτως δεδέσθαι, ὥστε τὸεἶδος αὐτῶν διαμένειν πλείω\nχρόνον, οὐ μήν ἐστιν αἰώνιον. καὶ γὰρ ἀπορρεἴν\nαὐτοῦ τι συνεχῶς εἰκός ἐστι καὶ τρέπεσθαι. ἐν συμ-\nμετρίᾳ μὲν οὖν τὸ τῶν ἀγαθῶν ὡς καὶ τὰ σώμιατα\nτῶν φαινομένων, τῶν δὲ κακοποιῶν ἀσύμμετρα, οἳ\nπλέον τῷ παθητικῷ νέμοντες τὸν περόγειον τόπον,\nοὐδὲν ὅ τι τῶν κακῶν οὐκ ἐπιχειροῦσι δρᾶν. βίαιον\nγὰρ ὅλως καὶ ὕπουλον ἔχοντες ἦθος ἐστερημένον τε\nτῆς φυλακῆς τῆς ἀπὸ τοῦ κρείττονος δαιμονίου,\nσφοδρὰς καὶ αἰφνιδίους οἷον ἐνέδρας ὡς τὸ πολὺ\nποιοῦνται τὰς ἐμπτώσεις, πῇ μὲν λανθάνειν πειρώ-\nμενοι, πῇ δὲ βιαζόμενοι. ὅθεν ὀξέα μὲν τὰ ἀπʼ\nἐκείνων πάθη· αἱ δʼ ἀκέσεις καὶ κατορθώσεις αἰ\nἀπὸ τῶν κρειττόνων δαιμόνων βραδύτεραι δοκοῦσιν.\nπᾶν γὰρ τὸ ἀγαθὸν εὐήνιόν τε ὂν καὶ ὁμαλὸν τάξει\nπρόεισιν καὶ τὸ δέον οὐχ ὑπερβαίνει. οὕτως δέ\nσοι δοξάζοντι οὐδέποτʼ ἂν εἰς τὸ ἀτοπώτατον ἐμ-\nπίπτειν ἐνέσται, τὸ περὶ τῶν ἀγαθῶν τὰ κακὰ ὑπο-\nλαμβάνειν καὶ περὶ τῶν κακῶν τὰ ἀγαθά· οὐ γὰρ\nταύτῃ μόνον ὁ λόγος ἄτοπός ἐστιν, ἀλλὰ καὶ τὰς\nπερὶ τῶν θεῶν φαυλοτάτας ὑπολήψεις λαμιβάνοντες\nοἱ πολλοί, διαδιδόασιν καὶ εἰς τοὺς λοιποὺς ἀνθρώ-\nπους.\nἓν γὰρ δὴ καὶ τοῦτο τῆς μεγίστης βλάβης τῆς\nἀπὸ τῶν κακοεργῶν δαιμόνων θετέον, ὅτι αὐτοὶ\nαἄτιοι γιγνόμενοι τῶν περὶ τὴν γῆν παθημάτων, οἷον\nλοιμῶν, ἀφοριῶν, σεισμῶν, αὐχμιῶν καὶ τῶν ὁμοίων,\nἀναπείθουσιν ἡμᾶς, ὡς ἄρα τούτων αἴτιοί εἰσιν οἵ-\nπερ καὶ τῶν ἐναντιωτάτων [τουτέστιν τῶν εὐφο-\n\n\nριῶν], ἑαυτοὺς ἐξαιροῦντες τῆς αἰτίας καὶ αὐτὸ τοῦτο\nπραγματευόμενοι πρῶτον, τὸ λανθάνειν ἀδικοῦντες.\nτρέπουσίν τε μετὰ τοῦτο ἐπὶ λιτανείας ἡμὰς καὶ\nθυσίας τῶν ἀγαθοεργῶν θεῶν ὡς ὠργισμένων. ταῦτα\nδὲ καὶ τὰ ὅμοια ποιοῦσιν, μεταστῆσαι ἡμᾶς ἐθέλον-\nτες ἀπὸ τῆς ὀρθῆς ἐννοίας τῶν θεῶν καὶ ἐφʼ ἑαυ-\nτοὺς ἐπιστρέψαι. πᾶσι γὰρ τοῖς οὕτως ἀνομολόγως\nκαὶ ἀκαταλλήλως γινομένοις αὐτοὶ χαίρουσι, καὶ\nὥσπερ ὑποδύντες τὰ τῶν ἄλλων θεῶν πρόσωπα, τῆς\nἡμετέρας ἀβουλίας ἀπολαύουσι, προσεταιριζόμενοι\nτὰ πλήθη διὰ τοῦ τὰς ἐπιθυμίας τῶν ἀνθρώπων\nἐκκαίειν ἔρωσιν καὶ πόθοις πλούτων καὶ δυναστειῶν\nκαὶ ἡδονῶν, κενοδοξίαις τε οὖ, ἐξ ὧν στάσεις καὶ\nπόλεμοι φύονται καὶ τὰ συγγενὴ τούτων. τὸ δὲ\nπάντων δεινότατον, ἐπαναβαίνουσιν ἐκ τῶνδε καὶ\nτὰ ὅμοια ἀναπείθουσι καὶ περὶ τῶν μεγίστων θεῶν,\nμέχρι τοῦ καὶ τὸν ἄριστον θεὸν τούτοις τοῖς ἐγκλή-\nμασιν ὑπάγειν, ᾧ δὴ καὶ τεταράχθαι φασὶν πάντʼ\nἄνω κάτω. πεπόνθασι δὲ τοῦτο οὐκ ἰδιῶται μόνον,\nἀλλὰ καὶ τῶν ἐν φιλοσοφίᾳ διατριβόντων οὐκ ὀλί-\nγοι. ἡ δʼ αἰτία διʼ ἀλλήλων γέγονεν. καὶ γὰρ τῶν\nφιλοσοφούντων οἱ μὴ ἀποστάντες τῆς κοινῆς φορᾶς\nεἰς τὰ αὐτὰ τοῖς πλήθεσι συνέβησαν, καὶ πάλιν οὐ\nτὰ πλήθη σύμφωνα ταῖς ἑαυτῶν δόξαις παρὰ τῶν\nδοκούντων σοφῶν ἀκούοντα, ἐπερρώσθη φρονεῖν\nἔτι μᾶλλον περὶ τῶν θεῶν τ᾿ὰ τοιαῦτα.\nτὸ μὲν γὰρ\nποιητικὸν καὶ προσεξέκαυσεν τὰς ὑπολήψεις τῶν\nἀνθρώπων τῷ χρῆσθαι φράσει πρὸς ἔκπληξιν καὶ\nγοητείαν πεποιημένῃ κήλησίν τε ἐμποιῆσαι καὶ πί-\nστιν περὶ τῶν ἀδυνατωτάτων δυναμένῃ· δέον ἐμπέ-\nδως πεπεῖσθαι ὅτι οὔτε τὸ ἀγαθὸν βλάπτει ποτὲ\nοὔτε τὸ κακὸν ὠφελεῖ· οὐ γὰρ θερμότητος, ὡς φη-\n\n\nσὶν Πλάτων, τὸ ψύχειν, ἀλλὰ τοῦ ἐναντίου· οὕτως\nοὐδὲ τοῦ δικαίου τὸ βλάπτειν. δικαιότατον δὲ δή―\nπου φύσει πάντων τὸ θεῖον, ἐπεὶ οὐδʼ ἂν ἦν θεῖον.\nοὐκοῦν ἀποτετμῆσθαι δεῖ ταύτην τὴν δύναμιν καὶ\nμοῖραν τῶν δαιμόνων τῶν ἀγαθοεργῶν. ἡ γὰρ βλά-\nπτειν πεφυκυῖά τε καὶ βουλομένη ἐναντία τῇ ἀγα-\nθοεργῷ· τὰ δʼ ἐναντία περὶ τὸ αὐτὸ οὐκ ἄν ποτε\nγένοιτο. τούτων δὲ κατὰ πολλὰ μέρη λυμαινομέ-\nνων τὸ θνητόν, ἐνίοτε δὲ καὶ κατὰ μεγάλα, καθʼ\nἕνα μὲν γὰρ οὐκ ἔσθʼ ὅτε οὐχὶ οἱ ἀγαθοὶ οὐκ ἀνιᾶσι\nτὰ καθʼ ἑαυτούς, ἀλλὰ καὶ προσημαίνουσιν εἰς δύ-\nναμιν τοὺς ἐπηρτημένους ἀπὸ τῶν κακοεργῶν κιν-\nδύνους, καὶ διʼ ὀνειράτων ἐμφαίνοντες καὶ διὰ ἐν-\nθέου ψυχῆς ἄλλων τε πολλῶν. καὶ εἰ ἱκανός τις\nεἴη τὰ σημαινόμενα διαιρεῖσθαι, πᾶς ἂν γιγνώσκοι\nκαὶ προφυλάττοιτο. πᾶσι γὰρ σημαίνουσιν, οὐ πᾶς\nδὲ ξυνίησι τὰ σημαινόμενα, οὐδὲ πᾶς τὰ γεγραμ-\nμένα δύναται ἀναγινώσκειν, ἀλλʼ ὁ μαθὼν γράμματα.\nδιὰ μέντοι τῶν ἐναντίων καὶ ἡ πᾶσα γοητεία ἐκτε-\nλεῖται. τούτους γὰρ μάλιστα καὶ τὸν προεστῶτα αὐ-\nτῶν ἐκτιμῶσιν οἱ τὰ κακὰ διὰ τῶν γοητειῶν δια-\nπραττόμενοι.\nπλήρεις γὰρ πάσης φαντασίας οὗτοι\nκαὶ ἀπατῆσαι ἱκανοὶ διὰ τῆς τερατουργίας. διὰ τού\nτων φίλτρα καὶ ἐρωτικὰ κατασκευάζουσιν οἱ κακο-\nδαίμονες. πᾶσα γὰρ ἀκολασία καὶ πλούτων ἐλπὶς\nκαὶ δόξης διὰ τούτων΄, καὶ μάλιστα ἡ ἀπάτη. τὸ\nγὰρ ψεῦδος τούτοις οἰκεῖον· βούλονται γὰρ εἶναι\nθεοὶ καὶ ἡ προεστῶσα αὐτῶν δύναμις δοκεῖν θεὸς\nεἶναι ὁ μέγιστος. οὗτοι οἱ χαίροντες “λοιβῇ τε κνίσῃ\nτε”, διʼ ὧν αὐτῶν τὸ πνευματικὸν καὶ σωματικὸν\nπιαίνεται. ζῇ γὰρ τοῦτο ἀτμοῖς καὶ ἀναθυμιάσεσι\nποικίλως διὰ τῶν ποικίλων, καὶ δυναμοῦται ταῖς ἐκ\n\n\nτῶν αἱμάτων καὶ σαρκῶν κνίσαις.\nδιʼ ὃ συνετὸς ἀνὴρ\nκαὶ σώφρων εὐλαβηθήσεται τοιαύταις χρῆσθαι θυ-\nσίαις, διʼ ὧν ἐπισπάσεται πρὸς ἑαυτὸν τοὺς τοιού-\nτους· σπουδάσει δὲ καθαίρειν τὴν ψυχὴν παντοίως\nκαθαρᾷ γὰρ ψυχῇ οὐκ ἐπιτίθενται διὰ τὸ αὐτοῖς\nἀνόμιοιον. εἰ δὲ ταῖς πόλεσιν ἀναγκαῖον καὶ τούτους\nἀπομειλίττεσθαι, οὐδὲν πρὸς ἡμᾶς. ταύταις γὰρ\nκαὶ πλοῦτος καὶ τὰ ἐκτὸς καὶ τὰ σωματικὰ ἀγαθὰ\nεἶναι νενόμισται καὶ τὰ ἐναντία κακά, ὀλιγοστὸν δʼ\nἐν αὐταῖς τὸ τῆς ψυχῆς ἐπιμελούμενον. ἡμεῖς δὲ\nκατὰ δύναμιν οὐ δεησόμεθα ὧν οὗτοι παρέχουσιν,\nἀλλʼ ἔκ τε ψυχῆς ἔκ τε τῶν ἐκτὸς πᾶσαν σπουδὴν\nποιούμεθα, θεῷ μὲν καὶ τοῖς ἀμφʼ αὐτὸν ὁμοιοῦ-\nσθαι (ὃ γίνεται διʼ ἀπαθ είας καὶ τῆς περὶ τῶν ὄν-\nτως ὄντων διηρθρωμένης διαλήψεως καὶ τῆς πρὸς\nαὐτὰ ταῦτα ζωῆς), πονηροῖς δὲ ἀνθρώποις καὶ δαί-\nμοσιν καὶ ὅλως παντὶ τῷ χαίροντι τῷ θνητῷ τε καὶ\nὑλικῷ ἀνομοιοῦσθαι ὥστε κατὰ τὰ εἰρημένα τῷ\nΘεοφράστῳ θύσομεν καὶ ἡμεῖς. οἷς καὶ οἱ θεολόγοι\nσυνεφώνησαν, εἰδότες ὡς καθʼ ὅσον τῆς τῶν παθῶν\nἐξαιρέσεως ἀμελοῦμεν τῆς ψυχῆς, κατὰ τοσοῦτον τῇ\nπονηρᾷ δυνάμει συναπτόμεθα, καὶ δεήσει καὶ ταύ-\nτην ἀπομειλίττεσθαι. ὡς γὰρ φασὶν οἱ θεολόγοι,\nτοῖς δεδεμένοις ὑπὸ τῶν ἐκτὸς καὶ μηδέπω κρατοῦ-\nσιν τῶν παθῶν ἀναγκαῖον ἀποτρέπεσθαι καὶ ταύτην\nτὴν δύναμιν· εἰ δὲ μή γε, πόνων οὐ λήξουσι.\nμέ-\nχρι δὴ τούτων τὰ περὶ τῶν θυσιῶν δεδηλώσθω.\nπλὴν ὅπερ ἐξ ἀρχῆς ἐλέγομεν, μὴ εἶναι ἀναγκαῖον\nὡς, εἰ θυτέον ζῷα, καὶ βρωτέον πάντως, νῦν ἐξ\nἀνάγκης τὸ μὴ δεῖν ἐσθίειν, εἴπερ καὶ θύειν ἀνάγκη\nποτέ, ἐπιδείκνυται. πάντες γὰρ ἐν τούτῳ ὡμολό-\nγησαν οἱ θεολόγοι ὡς οὔτε ἁπτέον ἐν ταῖς ἀποτρο-\n\n\nπαίοις θυσίαις τῶν θυομένων, καθαρσίοις τε χρη-\nστέον. μὴ γὰρ ἴοι τις εἰς ἄστυ μηδʼ εἰς οἶκον ἴδιον,\nμὴ πρότερον ἐσθῆτα καὶ σῶμα ποταμοῖς ἢ πηγῇ\nἀποκαθήρας, φασίν. ὥστε καὶ οἷς ἐπέτρεψαν θύειν,\nἀπέχεσθαι τῶν θυομένων τούτοις παρήγγειλαν, προ-\nαγνεύειν τε ἀποσιτίαις καὶ μάλιστα ταῖς ἀποχαῖς τῶν\nἐμψύχων. εἶναι γὰρ τὴν ἁγνείαν φυλακὴν πρὸς\nεὐλάβειαν, οἷον σύμβολον ἢ σφραγῖδα θείαν περὶ\nτοῦ μηδὲν παθεῖν ὑπʼ ἐκείνων, οἷς πρόσεισι καὶ\nἀπομειλίττεται. ἐναντίως γὰρ διακείμενος οἷς δρᾷ\nκαὶ θειοτέρως, ὅτι καὶ καθαρωτέρως, καὶ κατὰ σῶμα\nκαὶ κατὰ τὰ πάθη τῆς ψυχῆς μένει ἀβλαβής, οἷον\nἔρυμα περιβεβλημένος τὴν ἁγνείαν.\nδιʼ ὅ καὶ ἄχρι\nτῶν γοήτων ἀναγκαία ἔδοξεν ἡ τοιαύτη προφυλακή,\nοὐ δύναται μέντοι διὰ παντός· ἀσελγείας γὰρ ἕνεκα\nἐνοχλοῦσι δαίμονας πονηρούς· ὥστε οὐ γοήτων ἦν\nἡ ἁγνεία, ἀλλὰ θείων καὶ θεοσόφων ἀνδρῶν, φυ-\nλακὴν δὲ φέρουσα πανταχοῦ τοῖς χρωμένοις τὴν πρὸς\nτὸ θεῖον οἰκείωσιν. ὡς εἴθε διὰ παντὸς αὐτῇ καὶ\nγόητες ἐχρῶντο, καὶ οὐκ ἄν γοητεύειν προυθυμή-\nθησαν, ἀποκεκλεισμένοι ὑπὸ ταύτης ἀπολαύειν ὧν\nἕνεκα ἀσεβοῦσιν. ὅθεν παθῶν ὄντες πλήρεις καὶ\nπρὸς ὀλίγον ἀπεχόμενοι τῶν ἀκαθάρτων βρώσεων,\nμεστοὶ ὄντες ἀκαθαρσίας, δίκας τίνουσι τῆς εἰς τὰ\nὅλα παρανομίας, τὰ μὲν ὑπʼ αὐτῶν ὧν ἐρεθίζουσι,\nτὰ δὲ καὶ ὑπὸ τῆς πάντʼ ἐφορώσης τὰ θνητὰ καὶ\nἔργα καὶ διανοήματα δίκης. ἀνδρὸς ἄρα θείου ἡ\nἔσω καὶ ἡ ἐκτὸς ἁγνεία, ἀποσίτου μὲν παθῶν ψυ-\nχῆς σπουδάζοντος εἶναι, ἀποσίτου δὲ καὶ βρώσεων\nαἳ τὰ πάθη κινοὑσιν, σιτουμένου δὲ θεοσοφίαν καὶ\nὁμοιουμένου ταῖς περὶ τοῦ θείου ὀρθαῖς διανοίαις\nκαὶ ἰερωμένου τῇ νοερᾷ θυσίᾳ καὶ μετὰ λευκῆς ἐσθῆ-\n\n\nτος καὶ καθαρᾶς τῷ ὄντι τῆς ψυχικῆς ἀπαθείας καὶ\nτῆς κουφότητος τοῦ σώματος προσιόντος τῷ θεῷ,\nοὐκ ἐξ ἀλλοτρίων καὶ ὀθνείων χυμῶν καὶ πα-\nθῶν ψυχικῶν βεβαρημένου.\nοὐ γὰρ δὴ ἐν μὲν ἱε-\nροῖς ὑπʼ ἀνθρώπων θεοῖς ἀφωρισμένοις καὶ τὰ ἐν\nποσὶ καθαρὰ δεῖ εἶναι καὶ ἀκηλίδωτα πέδιλα, ἐν δὲ\nτῷ ναῷ τοῦ πατρός, τῷ κόσμῳ τούτῳ, τὸν ἔσχατον\nκαὶ ἐκτὸς ἡμῶν χιτῶνα τὸν δερμάτινον οὐχ ἁγνὸν\nπροσήκει διατηρεῖν καὶ μεθʼ ἀγνοῦ διατρίβειν ἐν\nτῷ ναῷ τοῦ πατρός. εἰ μὲν γὰρ ἐν τῷ μεμολύνθαι\nαὐτὸν μόνον ὁ κίνδυνος ἔκειτο, ἐνῆν παριδεῖν ἴσως\nκαὶ καταρρᾳθυμῆσαι. νῦν δὲ παντὸς τοῦ αἰσθη-\nτοῦ σώμιατος ἀπορροίας φέροντος δαιμονίων ὑλικῶν,\nἅμα τῇ ἀκαθαρσίᾳ τῇ ἔκ σαρκῶν καὶ αἱμάτων πάρ-\nεστιν ἡ ταύτῃ φίλη καὶ προσήγορος δύναμις διʼ\nὁμοιότητα καὶ οἰκειότητα.\nὅθεν ὀρθῶς οἱ θεολόγοι\nτῆς ἀποχῆς ἐπεμέλοντο, καὶ ὁ Αἰγύπτιος ταῦθʼ ἡμῖν\nἐμήνυσεν αἰτίαν ἀποδιδοὺς φυσικωτάτην, ἣν ἐκ τῆς\nπείρας ἐδοκίμασεν. ἐπεὶ γὰρ ψυχὴ φαύλη καὶ ἄλο-\nγος, ἣ τὸ σῶμα ἀπέλιπε βίᾳ συληθεῖσα, προσμένει\nτούτῳ, ὅπου γε καὶ τῶν ἀνθρώπων αἱ τῶν βίᾳ\nἀποθανόντων κατέχονται πρὸς τῷ σώματι, ὃ καὶ\nτοῦ μὴ βίᾳ ἑαυτὸν ἐξάγειν ἦν κωλυτικόν, ἐπεὶ οὖν\nτῶν ζῴων αἱ βίαιοι σφαγαὶ ἐμφιληδεῖν τὰς ψυχὰς\nοἷς ἀπολείπουσιν ἀναγκάζουσιν, διείργεται δὲ οὐδα-\nμῶς ψυχὴ ἐκεῖ εἶναι, ὅποι τὸ συγγενὲς καθέλκει\nαὐτήν, ὅθεν καὶ ὀδυρόμεναι ὤφθησαν πολλαί, καὶ\nαἱ τῶν ἀτάφων παραμένουσι τοῖς σώμασιν, αἷς καὶ\nοἱ γόητες καταχρῶνται πρὸς αὑτῶν ὑπηρεσίαν, βια-\nζόμενοι τῇ τοῦ σώματος ἢ μέρους τοῦ σώματος κατ-\nοχῇ· ἐπεὶ οὖν ταῦτα ἱστόρησαν καὶ φύσιν ψυχῆς\nφαύλης καὶ συγγένειαν καὶ ἡδονήν, ἣν ἔχει πρὸς\n\n\nτὰ σώματα ἐξ ὧν ἀπεσπάσθη, εἰκότως ἐφυλάξαντο\nτὴν τῶν σαρκῶν θοίνην, ἵνα ἀλλοτρίαις ψυχαῖς βι-\nαίοις καὶ ἀκαθάρτοις πρὸς τὸ συγγενὲς ἑλκομέναις\nμὴ ἐνοχλοῖντο μηδὲ ἐμποδίζοιντο προσέρχεσθαι μό-\nνοι τῷ θεῷ, δαιμόνων τῇ παρουσίᾳ ἐνοχλούντων.\nὅτι γὰρ ὁλκὸν τῆς ψυχῆς ἡ τοῦ συγγενοῦς σώματος\nφύσις, ἡ πεῖρα τούτους ἐδίδαξεν διὰ πλειόνων. οἱ\nγοῦν ζῴων μαντικῶν ψυχὰς δέξασθαι βουλόμενοι\nεἰς ἑαυτούς, τὰ κυριώτατα μόρια καταπιόντες, οἷον.\nκαρδίας κοράκων ἢ ἀσπαλάκων ἢ ἱεράκων, ἔχουσι\nπαροῦσαν τὴν ψυχὴν καὶ χρηματίζουσαν ὡς θεὸν\nκαὶ εἰσιοῦσαν εἰς αὐτοὺς ἅμα τῇ ἐνθέσει τῇ τοῦ\nσώματος.\nεἰκότως ἄρα ὁ φιλόσοφος καὶ θεοῦ τοῦ\nἐπὶ πᾶσιν ίερεὺς πάσης ἀπέχεται ἐμψύχου βορᾶς,\nμόνος μόνῳ διʼ ἑαυτοῦ θεῷ προσιέναι σπουδάζων\nἄνευ τῆς τῶν παρομαρτούντων ἐνοχλήσεως, καὶ ἔστιν\nεὐλαβὴς τὰς τῆς φύσεως ἀνάγκας ἐξιστορηκώς. ἵστωρ\nγὰρ πολλῶν ὁ ὄντως φιλόσοφος καὶ σημειωτικὸς\nκαὶ καταληπτικὸς τῶν τῆς φύσεως πραγμάτων καὶ\nσυνετὸς καὶ κόσμιος καὶ μέτριος, πανταχόθεν σώζων\nἑαυτόν· καὶ ὥσπερ ὅ τινος τῶν κατὰ μέρος ἱερεὺς\nἔμπειρος τῆς ἱδρύσεως τῶν ἀγαλμάτων αὐτοῦ τῶν\nτε ὀργιασμιῶν καὶ τελετῶν καθάρσεών τε καὶ τῶν\nὁμοίων, οὕτως ὁ τοῦ ἐπὶ πᾶσιν θεοῦ ἱερεὺς ἔμπει-\nρος τῆς αὐτοῦ ἀγαλματοποιίας καθάρσεών τε καὶ\nτῶν ἄλλων διʼ ὧν συνάπτεται τῷ θεῷ.\nεἰ δὲ οἱ\nτῶν τῇδε ἱερεῖς καὶ ἱεροσκόποι καὶ τάφων ἀπέχεσθαι\nκελεύουσιν ἑαυτοῖς τε καὶ τοῖς ἄλλοις, καὶ ἀνδρῶν,\nἀνοσίων καὶ ἐμμήνων καὶ συνουσιῶν καὶ θέας ἤδη,\nαἰσχρᾶς καὶ πενθικῆς καὶ ἀκροάσεως πάθος ἐγει-\n\n\n\nρούσης (ἐπεὶ πολλάκις φαίνεται διὰ τοὺς παρόντας\nἀκαθάρτους ταράττει τὸν ἱεροσκόπον διʼ ὃ καὶ\nτὸ θύειν ἀκαίρως καὶ βλάβην μείζονα φέρειν ἢ κέρ-\nδος φασίν), ἦ που γε ὁ τοῦ πατρὸς ἱερεὺς αὐτὸς\nτάφος γίγνεσθαι νεκρῶν σωμάτων ὑπομενεῖ αὐτὸς\nμιασμάτων πλήρης, ὁμιλητὴς σπουδάζων γενέσθαι\nτῷ κρείττονι; ἀρκεῖ ὅτι τὰ τοῦ θανάτου μέρη ἐπὶ\nτῶν καρπῶν εἰς τὴν ἐνταῦθα ἡμῶν ζωὴν παραλαμ-\nβάνομεν. ἀλλὰ μήπω περὶ τούτων· ἔτι δὲ τὰ περ-\nτῶν θυσιῶν διακριτέον.\nφαίη γὰρ ἄν τις ὅτι πολύ\nμέρος ἀναιροῦμεν μαντείας τῆς διὰ σπλάγχνων ἀπε-\nχόμενοι τῆς τῶν ζῴων ἀναιρέσεως. οὐκοῦν ὁ τοι-\nοῦτος ἀναιρείτω καὶ τοὺς ἀνθρώπους· ἐπιφαίνεται\nγὰρ μᾶλλον, ὡς φασίν, τοῖς τούτων σπλάγχνοις τὰ\nμέλλοντα· καὶ πολλοί γε τῶν βαρβάρων διʼ ἀνθρώ-\nπων σπλαγχνεύονται. ἀλλʼ ὥσπερ ἀδικίας καὶ πλε-\nονεξίας ἦν τὸ ἕνεκα μαντείας ἀναιρεῖν τὸν ὁμόφυλον,\nοὕτω καὶ τὸ ἄλογον ζῷον σφάττειν μαντείας ἕνεκα\nἄδικον. πότερα δὲ τὰ σημεῖα οἱ θεοὶ ἐπιφαίνουσιν\nἢ δαίμονες ἢ ἡ ψυχὴ ἀπαλλαττομένη τοῦ ζῴου πρὸς\nτὴν πεῦσιν ἀποκρίνεται διὰ τῶν ἐν τοῖς σπλάγχνοις\nσημείων, οὐκ ἔστιν τοῦ παρόντος λόγου ἐρευνῆσαι.\nοἷς μέντοι ὁ βίος ἔξω κυλίεται, τούτοις ἐπιτρέπομεν\nἅπαξ ἀσεβήσασιν εἰς ἑαυτούς φέρεσθαι ᾗπερ καὶ\nφέρονται. ὃν δʼ ἡμεῖς ὑπογράφομεν φιλόσοφον ἀφι-\nστάμενον τῶν ἐκτός, εἰκότως φαμὲν μὴ ἐνοχλήσειν\nδαίμοσι, μηδὲ μάντεων δεήσεσθαι μηδὲ σπλάγχνων\nζῴων. ὧν γὰρ ἕνεκα αἱ μαντεῖαι, τούτων οὗτος με-\nμελέτηκεν ἀφίστασθαι. οὐ γὰρ εἰς γάμον καθίησιν,\nἵνα περὶ γάμου τὸν μάντιν ἐνοχλήσῃ, οὐκ εἰς ἐμ\n\n\n\nπορίαν, οὐ περὶ οἰκέτου, οὐ περὶ προκοπῆς καὶ τῆς\nἄλλης παῤ ἀνθρώποις δοξοκοπίας. περὶ ὧν δὲ ζη-\nτεῖ, μάντις μὲν οὐδεὶς οὐδὲ σπλάγχνα ζῴων μηνύ-\nσει τὸ σαφές· αὐτὸς δὲ διʼ ἑαυτοῦ, ὡς λέγομεν,\nπροσιών τῷ θεῷ, ὃς ἐν τοῖς ἀληθινοῖς αὐτοῦ σπλάγ-\nχνοις ἵδρυται, περὶ τοῦ αἰωνίου βίου λήψεται τὰς\nὑποθήκας, ὅλος ἐκεῖ συρρεύσας, καὶ ἀντὶ μάντεως\n“Διὸς μεγάλου ὀαριστὴς” εὐχόμενος γενέσθαι.\nεἰ δʼ\nἄρα καὶ ἐπείξειέ τι τῶν τῆς ἀνάγκης, εἰσίν οἱ τῷ\nοὕτω ζῶντι τῷ οἰκέτῃ τοῦ θεοῦ καὶ διʼ ὀνειράτων\nκαὶ συμβόλων καὶ διʼ ὄττης ἀγαθοὶ δαίμονες προτρέ-\nποντες καὶ μηνύοντες τὸ ἀποβησόμενον καὶ ὃ ἀναγ-\nκαῖον φυλάξασθαι. μόνον γὰρ ἀποστῆναι δεῖ τοῦ\nκακοῦ καὶ ἐπιγνῶναι τὸ ἐν τοῖς ὅλοις τιμιώτατον\nκαὶ πᾶν τὸ ἐν τῷ ὅλῳ ἀγαθὸν φίλον καὶ προσήγο-\nρον. ἀλλὰ δεινή τις ἡ κακία καὶ τῶν θείων ἀμσ-\nθία καταφρονεῖν ὧν οὐκ οἶδεν καὶ ἐπισύρειν, ἐπειδὴ\nταῦτα οὐ φωναῖς ἐξακούστοις ἡ φύσις βοᾷ, νοερὰ\nδὲ οὖσα διὰ νοῦ μυσταγωγεῖ τούς ταύτην σέβοντας.\nκἂν μέντοι τις θυτικὴν παραδέξηται προγνώσεως\nἕνεκα τοῦ μέλλοντος, οὐχ ἕπεται ταύτῃ καὶ τὸ ἐσθί-\nειν δεῖν ἐξ ἀνάγκης καὶ σάρκας παραδέχεσθαι, κα-\nθάπερ οὐδὲ τὸ θύειν ὁπωσοῦν ἢ θεοῖς ἢ δαίμοσιν\nεἰσηγεῖται τὴν βρῶσιν. ἡ γοῦν ἱστορία οὐ μόνον ὧν\nΘεόφραστος ἐμνήσθη, ἀλλὰ καὶ ἄλλων πλειόνων τὴν\nμενήμην παρέδωκεν ὡς καὶ ἀνθρώπους θυόντων τῶν\nπάλαι, καὶ οὐ δήπου διὰ τοῦτο καὶ βρωτέον ἀνθρώ-\nπους.\nκαὶ ὅτι ταῦτα οὐχ ἀπλῶς, ἀλλὰ πλήρους οὔ-\nσης τῆς ἱστορίας λέγομεν, αὐτάρκη καὶ ταῦτα πα-\nραστῆσαι. ἐθύετο γὰρ καὶ ἐν Ῥόδῳ μηνὶ Μεταγειτ-\nνιῶνι ἕκτῃ ἱσταμένου ἄνθρωπος τῷ Κρόνῳ. ὃ δὴ\nἐπὶ πολὺ κρατῆσαν ἔθος μετεβλήθη· ἕνα γὰρ τῶν\n\n\nἐπὶ θανάτῳ δημοσίᾳ κατακριθέντων μέχρι μὲν τῶν\nΚρονίων συνεῖχον, ἐνστάσης δὲ τῆς ἑορτῆς προαγα-\nγόντες τὸν ἄνθρωπον ἔξω πυλῶν ἄντικρυς τοῦ Ἀρι-\nστοβούλης ἕδους, οἴνου ποτίσαντες ἔσφαττον. ἐν\nδὲ τῇ νῦν Σαλαμῖνι, πρότερον δὲ Κορωνίδι ὀνο-\nμαζομένῃ, μηνὶ κατὰ Κυπρίους Ἀφροδισίῳ ἐθύετο\nἄνθρωπος τῇ Ἀγραύλῳ τῇ Κέκροπος καὶ νύμφης\nἈγραυλίδος. καὶ διέμενε τὸ ἔθος ἄχρι τῶν Διομήδους\nχρόνων· εἶτα μετέβαλεν, ὥστε τῷ Διομήδει τὸν\nἄνθρωπον θύεσθαι ὑφʼ ἕνα δὲ περίβολον ὅ τε τῆς\nἈθηνᾶς νεὼς καὶ ὁ τῆς Ἀγραύλου καὶ Διομήδους.\nὁ δὲ σφαγιαζόμενος ὑπὸ τῶν ἐφήβων ἀγόμενος τρὶς\nπεριέθει τὸν βωμόν· ἔπειτα ὁ ἱερεὺς αὐτὸν λόγχῃ\nἔπαιεν κατὰ τοῦ στομιάχου, καὶ οὕτως αὐτὸν ἐπὶ\nτὴν νησθεῖσαν πυρὰν ὡλοκαύτιζεν.\nτοῦτον δὲ τὸν\nθεσμὸν Δίφιλος ὁ τῆς Κύπρου βασιλεὺς κατέλυσε,\nκατὰ τούς Σελεύκου χρόνους τοῦ θεολόγου γενό-\nμενος, τὸ ἔθος εἰς βουθυσίαν μεταστήσας. προσή-\nκατο δʼ ὁ δαίμων ἀντὶ ἀνθρώπου τὸν βοῦν οὕτως\nἰσάξιόν ἐστιν τὸ δρώμενον. κατέλυσε δὲ καὶ ἐν\nἩλίου πόλει τῆς Αἰγύπτου τὸν τῆς ἀνθρωποκτονίας\nνόμον Ἄμωσις, ὡς μαρτυρεῖ Μανεθὼς ἐν τῷ περὶ\nἀρχαϊσμοῦ καὶ εὐσεβείας. ἐθύοντο δὲ τῇ Ἥρᾳ καὶ\nἐδοκιμάζοντο, καθάπερ οἱ ζητούμενοι καθαροὶ μό-\nσχοι καὶ συσφραγιζόμενοι. ἐθύοντο δὲ τῆς ἡμέρας\nτρεῖς, ἀνθʼ ὧν κηρίνους ἐκέλευσεν ὁ Ἄμωσις τούς\nἴσους ἐπιτίθεσθαι. ἔθυον δὲ καὶ ἐν Χίῳ τῷ Ὠμα-\nδίῳ Διονύσῳ ἄνθρωπον διασπῶντες, καὶ ἐν Τενώ-\nδῳ, ὡς φησὶν Κὔελπις ὁ Καρύστιος· ἐπεὶ καὶ Λα-\nκεδαιμονίους φησὶν ὁ Ἀπολλόδωρος τῷ Ἄρει θύειν\nἄνθρωπον.\nΦοίνικες δὲ ἐν ταῖς μεγάλαις συμφο-\nραῖς πολέμων ἢ λοιμῶν ἢ αὐχμῶν ἔθυον τῶν φιλ-\n\n\nτάτων τινὰ ἐπιφημίζοντες Κρόνῳ, καὶ πλήρης γε ἡ\nΦοινικικὴ ἱστορία τῶν θυσάντων, ἣν Σαγχουνιά-\nθων μὲν τῇ Φοινίκων γλώττῃ συνέγραψεν, Φίλων\nδὲ ὁ Βύβλιος εἰς τὴν Ἐλλάδα γλῶσσαν διʼ ὀκτὼ\nβιβλίων ἡρμήνευσεν. Ἴστρος δὲ ἐν τῇ συναγωγῇ\nτῶν Κρητικῶν θυσιῶν φησὶν τούς Κουρῆτας τὸ πα-\nλαιὸν τῷ Κρόνῳ θύειν παῖδας. καταλυθῆναι δὲ τὰς\nἀνθρωποθυσίας σχεδὸν τὰς παρὰ πᾶσιν φησὶ Πάλ-\nλας ὁ ἄριστα τὰ περὶ τῶν τοῦ Μίθρα συναγαγὼν\nμυστηρίων ἐπὶ Ἀδριανοῦ τοῦ αὐτοκράτορος. ἐθύετο\nγὰρ καὶ ἐν Λαοδικείᾳ τῇ κατὰ Συρίαν τῇ Ἀθηνᾷ\nκατʼ ἔτος παρθένος, νῦν δὲ ἔλαφος. καὶ μὴν καὶ\nοἱ ἐν Λιβύῃ Καρχηδόνιοι ἐποίουν τὴν θυσίαν, ἣν\nἸφικράτης ἔπαυσεν, καὶ Δουμαθηνοὶ δὲ τῆς Ἀραβίας\nκατʼ ἔτος ἕκαστον ἔθυον παῖδα, ὄν ὑπὸ βωμὸν ἔθα-\nπτον, ᾧ χρῶνται ὡς ξοάνῳ. Φύλαρχος δὲ κοινῶς\nπάντας τούς Ἕλληνας πρὶν ἐπὶ πολεμίους ἐξιέναι\nἀνθρωποκτονεῖν ἱστορεῖ. καὶ παρίημι Θρᾷκας καὶ\nΣκύθας, καὶ ὡς Ἀθηναῖοι τὴν Ἐρεχθέως καὶ Πρα-\nξιθέας θυγατέρα ἀνεῖλον. ἀλλʼ ἔτι γε νῦν τίς ἀγνο-\nεῖ κατὰ τὴν μεγάλην πόλιν τῇ τοῦ Αατιαρίου Διὸς\nἑορτῇ σφαζόμενον ἄνθρωπον; καὶ οὐ δήπου τούτου\nἕνεκα βρωτέον καὶ σάρκας ἀνθρώπων, ἐπείπερ διά\nτινα ἀνάγκην εἰς θυσίαν ἄνθρωπος παρελήφθη. καὶ\nγὰρ ἐν λιμοῖς πολιορκούμενοί τινες ἀλλήλων ἐγεύ-\nσαντο, καὶ ὅμως ἐναγεῖς οὗτοι ἐνομίσθησαν καὶ τὸ\nπρᾶγμα ἀσεβές.\nκαὶ μετά γε τὸν πρῶτον πόλεμον\nτὸν γενόμενον Ῥωμαίοις περὶ Σικελίας πρὸς Καρ-\nχηδονίους ἀποστάντων τῶν Φοινίκων μισθοφόρων\n\n\n\nκαὶ συναποστησάντων τοὺς Λίβυας, Ἀμίλκας ὁ\nΒάρκας ἐπικαλούμενος, ἐπιστρατεύσας αὐτοῖς εἰς\nλιμὸν οὕτως περιέστησεν, ὡς τὸ μὲν πρῶτον τούς\nπίπτοντας ἐν ταῖς μάχαις ἐσθίειν ἐπιλειπόντων πάν-\nτων, δεύτερον τούς αἰχμαλώτους, τρίτον τούς οἰκέ-\nτας, ὕστερον δὲ καὶ ἐπʼ ἀλλήλους ὁρμῆσαι καὶ κλήρῳ\nτούς συστρατιώτας ἐσθίειν. ἀλλʼ ὅ γε Ἀμίλκας λα-\nβὼν ὑποχειρίους διὰ τῶν ἐλεφάντων συνεπάτησεν,\nὡς οὐχ ὅσιον ἔτι τοῖς ἄλλοις ἀνθρώποις αὐτούς ἐπι-\nμίγνυσθαι, καὶ οὔτε αὐτὸς παρεδέξατο διὰ τὸ τολ-\nμῆσαί τινας τὴν ἀνθρωποφαγίαν οὔθ᾿ ὁ υἱὸς αὐτοῦ\nἈννίβας, ᾧ συνεβούλευέ τις εἰς τὴν ταλίαν στρα-\nτεύοντι ἐθίσαι ἀνθρωποφαγεῖν τὸν στρατόν, ὡς μὴ\nτροφῆς ἀποροῖεν. οὐ τοίνυν ἐπεὶ λιμοὶ καὶ πόλεμοι\nαἴτιοι τῆς τῶν ἄλλων ζῴων βρώσεως γεγόνασιν,\nἐχρῆν ταύτην καὶ διʼ ἡδονὴν παραδέξασθαι, καθάπερ\nοὐδὲ τὴν ἀνθρωποφαγίαν προσηκάμεθα· οὐδὲ ἐπεὶ\nἔθυσάν τισι δυνάμεσιν ζῷα, ἐχρῆν καὶ ἐσθίειν αὐτά.\nοὐδὲ γὰρ ἀνθρώπους θύσαντες ἐγεύσαντο τούτου\nγε ἕνεκα σαρκῶν ἀνθρωπίνων.\nἀλλʼ ὅτι μὲν τῷ θύειν οὐχ ἕπεται τὸ καὶ ἐσθί-\nειν πάντως τὰ ζῷα, διὰ τούτων ἀποδέδεικται.\nὅτι\nδὲ οὐ θεοῖς, ἀλλὰ δαίμοσι τὰς θυσίας τὰς διὰ τῶν\nαἱμάτων προσῆγον οἱ τὰς ἐν τῷ παντὶ δυνάμεις κα-\nταμαθόντες, καὶ τοῦτο πεπίστωται παρʼ αὐτῶν τῶν\nθεολόγων. καὶ μὴν ὅτι τούτων οἱ μὲν κακοποιοί,\nοἱ δὲ ἀγαθοί, οἵ οὐκ ἐνοχλήσουσιν ἡμῖν ἀπαρχο-\nμένοις ἐκ μόνων ὧν ἐσθίομεν καὶ τρέφομεν ἤ τὸ\nσῶμα ἤ τὴν ψυχήν, καὶ τούτου μέμνηνται. ὀλίγα\nδʼ ἔτι προσθέντες, ὡς καὶ αἱ ἀδιάστροφοι ἔννοιαι\nτῶν πολλῶν ἐπιβάλλουσι τῇ ὀρθῇ περὶ τῶν θεῶν\n\n\nὑπολήψει, τὸ βιβλίον περιγράψομεν. λέγουσι γοῦν\nκαὶ τῶν ποιητῶν οἱ ἐπʼ ὀλίγον σωφρονοῦντες·\nτίς ὧδε μῶρος καὶ λίαν ἀνειμένωςεὔπιστος ἀνδρῶν, ὅστις ἐλπίζει θεοὺςὀστῶν ἀσάρκων καὶ χολῆς πυρουμένης,ἃ καὶ κυσὶν πεινῶσιν οὐχὶ βρώσιμα,χαίρειν ἀπαρχαῖς καὶ γέρας λαχεῖν τόδε;\nἄλλος δὲ φησίν\nψαιστά, λιβανωτόν, πόπανα· ταῦτʼ ὠνήσομαι.οὐ τοῖς φίλοις θύω γάρ, ἀλλὰ τοῖς θεοῖςτὰ νῦν.\nἐπεὶ καὶ Ἀπόλλων παραινῶν θύειν κατὰ τὰ πάτρια,\nτοῦτʼ ἔστιν κατὰ τὸ ἔθος τῶν πατέρων, ἐπανάγειν ἔοι-\nκεν εἰς τὸ παλαιὸν ἔθος. τὸ δὲ παλαιὸν διὰ ποπά-\nνων καὶ τῶν καρπῶν ἦν, ὡς ἀπεδείξαμεν. ὅθεν\nκαὶ θυσίαι καὶ θυηλαὶ καὶ θυμέλαι ἐκαλοῦντο, καὶ\nαὐτὸ τὸ θύειν τοῦ θυμιᾶν εἴχετο καὶ τοῦ νῦν παρʼ\nἡμῖν λεγομένου ἐπιθύειν. ὃ γὰρ ἡμεῖς νῦν θύειν\nλέγομεν ἕρδειν ἔλεγον.\nἔρδον δʼ Ἀπόλλωνι τεληέσσας ἑκατόμβαςταύρων ἡδ᾿ αἰγῶν.\nἀγνοοῦσιν δὲ οἱ τὴν πολυτέλειαν εἰσαγαγόντες εἰς\nτὰς θυσίας, ὅπως ἄμα ταύτῃ ἑσμὸν κακῶν εἰσήγα-\nγον, δεισιδαιμονίαν, τρυφήν, ὑπόληψιν τοῦ δεκά-\nζειν δύνασθαι τὸ θεῖον καὶ θυσίαις ἀκεῖσθαι τὴν\nἀδικίαν. πόθεν οἱ μὲν τριττύας χρυσόκερως, οἱ δʼ\nἑκατόμβας, Ὀλυμπιὰς δʼ ἡ Ἀλεξάνδρου μήτηρ πάντα\nχίλια ἔθυεν, ἅπαξ τῆς πολυτελείας ἐπὶ τὴν δεισι-\nδαιμονίαν προαγούσης; ὅταν δὲ νέος θεούς χαίρειν\nπολυτελείαις γνῷ καί, ὡς φασίν, ταῖς τῶν βοῶν\nκαὶ τῶν ἄλλων ζῴων θοίναις, πότʼ ἂν ἑκὼν σωφρο-\nνήσειεν; πῶς δὲ κεχαρισμένα θύειν ἡγούμενος τοῖς\n\n\nθεοῖς ταῦτα, οὐκ ἐξεῖναι ἀδικεῖν οἰήσεται αὐτῷ μέλ-\nλοντι διὰ τῶν θυσιῶν ἐξωνεῖσθαι τὴν ἁμαρτίαν;\nπεισθεὶς δὲ ὅτι τούτων χρείαν οὐκ ἔχουσιν οἱ θεοί,\nεἰς δὲ τὸ ἦθος ἀποβλέπουσι τῶν προσιόντων, με-\nγίστην θυσίαν λαμβάνοντες τὴν ὀρθὴν περὶ αὐτῶν\nτε καὶ τῶν πραγμάτων διάληψιν, πῶς οὐ σώφρων\nκαὶ ὅσιος καὶ δίκαιος ἔσται;\nθεοῖς δὲ ἀρίστη μὲν\nἀπαρχὴ νοῦς καθαρὸς καὶ ψυχὴ ἀπαθής, οἰκεῖον δὲ\nκαὶ τὸ μετρίων μὲν ἀπάρχεσθαι τῶν ἄλλων, μὴ παρ-\nέργως δέ, ἀλλὰ σύν πάσῃ προθυμίᾳ. ἐοικέναι γὰρ\nδεῖ τὰς τιμὰς ταῖς ἐπὶ τῶν ἀγαθῶν προεδρίαις, ὑπα-\nναστάσεσίν τε καὶ κατακλίσεσιν, οὐ συντάξεων δό-\nσεσιν. οὐ γὰρ δὴ ἄνθρωπος μὲν ἐρεῖ·\nεἰ μνημονεύεις εὖ παθὼν φιλεῖς τέ με,ἀπέχω πάλαι, Φιλῖνε, παρὰ σοῦ τὴν χάριν·τούτου γὰρ αὐτὴν ἕνεκα πρὸς σὲ κατεθέμην·\nθεὸς δὲ οὐκ ἀρκεῖται τούτοις. διʼ ὅπερ ὁ Πλάτων,\nτῷ μὲν ἀγαθῷ θύειν, φησί, προσήκει καὶ προσο-\nμιλεῖν ἀεὶ τοῖς θεοῖς εὐχαῖς καὶ ἀναθήμασι καὶ θυ-\nσίαις καὶ τῇ πάσῃ θεραπείᾳ, τῷ δὲ κακῷ μάτην\nπερὶ θεοὺς τὸν πολύν εἶναι πόνον. ὁ γὰρ ἀγαθὸς\nοἶδεν ἃ θυτέον καὶ ὧν ἀφεκτέον καὶ τίνα προσε-\nνεκτέον καὶ τίνων ἀπαρκτέον, ὁ δὲ φαῦλος ἐκ τῆς\nοἰκείας διαθέσεως καὶ ὧν αὐτὸς ἐσπούδακεν, προσά-\nγων τοῖς θεοῖς τὰς τιμὰς ἀσεβεῖ μᾶλλον ἢ εὐσε-\nβεῖ. διʼ ὅ οὐδʼ οἴται δεῖν τοῖς φαύλοις ὁ Πλάτων\nἐθισμοῖς συμπεριφέρεσθαι τὸν φιλόσοφον· οὕτε γὰρ\nτοῖς θεοῖς εἶναι φίλον οὕτε τοῖς ἀνθρώποις συμ-\nφέρον, ἀλλὰ μεταβάλλειν μὲν πειρᾶσθαι εἰς τὸ ἄμει-\nνον, εἰ δὲ μή, αὐτὸν πρὸς αὐτὰ μὴ μεταβάλλεσθαι,\nμετιέναι δὲ τὴν ὀρθὴν ὀδὸν αὐτὸν πορευόμενον μήτε\nκινδύνους τούς ἀπὸ τῶν πολλῶν εὐλαβούμενον μήτε\n\n\nτὴν ἄλλην, εἴ τις γίγνοιτο βλασφημία. καὶ γὰρ\nδεινὸν ἂν εἴη, Σύρους μὲν τῶν ἰχθύων μὴ ἂν\nγεύσασθαι μηδὲ τούς Ἕβραίους συῶν, Φοινίκων τε\nτούς πολλούς καὶ Αἰγυπτίων βοῶν θηλειῶν, ἀλλὰ\nκαὶ βασιλέων πολλῶν μεταβαλεῖν αὐτούς σπουδα-\nσάντων θάνατον ὑπομεῖναι μᾶλλον ἢ τὴν τοῦ νό-\nμου παράβασιν, ἡμᾶς δὲ τούς τῆς φύσεως νόμους\nκαὶ τὰς θείας παραγγελίας φόβων ἕνεκα ἀνθρωπί-\nνων ἤ τινος βλασφημίας τῆς ἀπὸ τούτων αἱρεῖσθαι\nπαραβαίνειν. ἡ μέγα ὁ θεῖος χορὸς σχετλιάσειεν\nἂν θεῶν τε ὁμοῦ καὶ ἀνδρῶν θείων πρὸς ἀνθρώ-\nπων φαύλων δόξας ὁρῶν ἡμὰς κεχηνότας καὶ τὸν\nπαρὰ τούτων φόβον ὑφορωμένους, οἵ καθʼ ἡμέραν\nμελέτην ἐν τῷ βίῳ τὸ ἀποθνήσκειν τοῖς ἄλλοις πε-\nποιήμεθα.\nὩς μὲν οὔτε πρὸς σωφροσύνην καὶ λιτότητα\nοὕτε πρὸς εὐσέβειαν, αἳ μάλιστα πρὸς τὸν θεωρη-\nτικὸν συντελοῦσι βίον, ἡ τῶν ἐμψύχων βρῶσις συμ-\nβάλλεται, ἀλλὰ μᾶλλον ἐναντιοῦται, διὰ τῶν φθα-\nσάντων, ὦ Φίρμε Καστρίκιε, δυεῖν βιβλίων ἀπεδεί-\nξαμεν. τῆς δὲ δικαιοσύνης τὸ κάλλιστον ἐν τῇ πρὸς\nτούς θεούς εὐσεβείᾳ κεκτημένης, ταύτης δὲ ὡς ἔνι\nμάλιστα διὰ τῆς ἀποχῆς συνισταμένης, οὐ δέος ἐστὶ\nπερὶ τοῦ πρὸς ἀνθρώπους δικαίου, μή πῃ τοῦτο\nπαραθραύσωμεν, τήν γε πρὸς τούς θεούς ὁσίαν δια-\nσώζοντες. Σωκράτης μὲν οὖν πρὸς τούς ἡδονὴν διαμ-\n\n\nφισβητοῦντας εἶναι τὸ τέλος, οὐδ᾿ ἂν πάντες, ἔφη,\nσύες καὶ τράγοι τούτῳ συναινῶσι, πεισθήσεσθαι ἐν\nτῷ ἥδεσθαι τὸ εὔδαιμον ἡμῶν κεῖσθαι, ἔστʼ ἂν νοῦς\nἐν τοῖς πᾶσι κρατῇ· ἡμεῖς δέ, οὐδʼ ἂν πάντες λύκοι\nἢ γῦπες τὴν κρεωφαγίαν δοκιμάζωσιν, οὐ συγχωρή-\nσομεν τούτοις δίκαια λέγειν, ἔστ᾿ ἂν ὁ ἄνθρωπος\nἀβλαβὲς ᾖ φύσει καὶ ἀφεκτικὸν τοῦ διὰ τῆς ἄλλων\nβλάβης αὐτῷ τὰς ἡδονὰς πορίζεσθαι. ἐς οὖν τὸν\nπερὶ τῆς δικαιοσύνης λόγον μεταβαίνοντες, ἐπείπερ\nταύτην πρὸς τὰ ὅμοια δεῖν μόνα παρατείνειν εἰρή-\nκασιν οἱ ἀντιλέγοντες, καὶ διὰ τοῦτο τὰ ἄλογα δια-\nγράφουσι τῶν ζῴων, φέρε ἡμεῖς τὴν ἀληθῆ τε ὁμοῦ\nκαὶ Πυθαγόρειον δόξαν παραστήσωμεν, πᾶσαν ψυχήν,\nᾗ μέτεστιν αἰσθήσεως καὶ μνήμης, λογικὴν ἐπιδει-\nκνύντες· τούτου γὰρ ἀποδειχθέντος, εἰκότως καὶ κατὰ\nτούτους πρὸς πᾶν ζῷον τὸ δίκαιον παρατενοῦμεν.\nἐροῦμεν δὲ τὰ παρὰ τοῖς παλαιοῖς συντόμως ἐπν-\nτέμνοντες.\nδιττοῦ δὴ λόγου κατὰ τούς ἀπὸ τῆς\nστοᾶς ὄντος, τοῦ μὲν ἐνδιαθέτου, τοῦ δὲ προφο-\nρικοῦ, καὶ πάλιν τοῦ μὲν κατωρθωμένου, τοῦ δὲ\nἡμαρτημένου, ποτέρου ἀποστεροῦσι τὰ ζῷα διαρ-\nθρῶσαι προσῆκον. ἆρά γε τοῦ ὀρθοῦ μόνου, οὐχ\nἀπλῶς δὲ τοῦ λόγου; ἢ παντελῶς παντὸς τοῦ τε\nἔσω καὶ τοῦ ἔξω προϊόντος; ἐοίκασι δὴ τὴν παντελῆ\nστέρησιν αὐτῶν κατηγορεῖν, οὐ τὴν τοῦ κατωρθω-\nμένου μόνον. οὕτω γὰρ ἄν οὐκ ἄλογα, λογικὰ δὲ\nἦν ἔτι τὰ ζῷα, καθάπερ σχεδὸν πάντες κατʼ αὐτούς\nοἱ ἄνθρωποι. σοφὸς μὲν γὰρ ἢ εἷς ἢ καὶ δύο κατʼ\nαὐτοὺς γεγόνασιν, ἐν οἷς μόνοις ὁ λόγος κατώρθω-\nται, οἱ δὲ ἄλλοι φαῦλοι πάντες· κἂν οἱ μὲν ὦσι\nπροκόπτοντες, οἱ δὲ χύσιν τῆς φαυλότητος ἔχοντες,\nεἰ καὶ πάντες ὁμοίως λογικοί· ὑπὸ δὲ τῆς φιλαυτίας\n\n\nπροαγόμενοι ἄλογα φασὶν τὰ ζῷα ἐφεξῆς τὰ ἄλλα\nσύμπαντα, τὴν παντελῆ στέρησιν τοῦ λόγου διὰ\nτῆς ἀλογίας μηνύειν ἐθέλοντες· καίτοι εἰ χρὴ τἀλη-\nθὲς εἰπεῖν, οὐ μόνον ἀπλῶς ὁ λόγος ἐν πᾶσι τοῖς\nζῴοις θεωρεῖται, ἐν πολλοῖς δὲ αὐτῶν καὶ ὑποβολὰς\nἔχων πρὸς τὸ τέλειον.\nἐπεὶ τοίνυν διττὸς ἦν, ὁ\nμὲν ἐν τῇ προφορᾷ, ὁ δὲ ἐν τῇ διαθέσει, ἀρξώμεθα\nπρότερον ἀπὸ τοῦ προφορικοῦ καὶ τοῦ κατὰ τὴν\nφωνὴν τεταγμένου. εἰ δὴ προφορικός ἐστι λόγος\nφωνὴ διὰ γλώττης σημαντικὴ τῶν ἔνδον καὶ κατὰ\nψυχὴν παθῶν κοινοτάτη γὰρ ἡ ἀπόδοσις αὕτη καὶ\nαἱρέσεως οὐδέπω ἐχομένη, ἀλλὰ μόνον τῆς τοῦ λόγου\nἐννοίας· τί τούτου ἄπεστι τῶν ζῴων ὅσα φθέγγεται;\nτί δὲ οὐχὶ καὶ ἃ πάσχει τι, πρότερον καὶ πρὶν εἰπεῖν\nὅ μέλει, διενοήθη; λέγω δὲ διάνοιαν τὸ ἐν τῇ ψυχῇ\nκατὰ σιγὴν φωνούμενον. τοῦ τοίνυν ὑπὸ τῆς\nγλώττης φωνηθέντος, ὅπως ἂν καὶ φωνηθῇ, εἴτε\nβαρβάρως εἴτε Ἑλληνικῶς εἴτε κυνικῶς ἢ βοϊκῶς,\nλόγου γε ὄντος μέτοχα τὰ ζῷα τὰ φωνητικά, τῶν\nμὲν ἀνθρώπων κατὰ νόμους τούς ἀνθρωπείους\nφθεγγομένων, τῶν δὲ ζῴων κατὰ νόμους οὓς παρὰ\nτῶν θεῶν καὶ τῆς φύσεως εἴληχεν ἕκαστὸν. εἰ δὲ\nμὴ ἡμεῖς ξυνίεμεν, τί τοῦτο; οὐδὲ γὰρ τῆς Ἰνδῶν\nοἱ Ἕλληνες, οὐδὲ τῆς Σκυθῶν ἢ Θρᾳκῶν ἢ Σύρων\nοἱ ἐν τῇ Ἀττικῇ τραφέντες· ἀλλʼ ἴσα κλαγγῇ γερά-\nνων ὁ τῶν ἑτέρων τοῖς ἑτέροις ἦχος προσπίπτει.\nκαίτοι ἐγγράμματος τοῖς ἑτέροις ἡ αὐτῶν καὶ ἔναρ-\nθρος, ὡς καὶ ἡμῖν ἡ ἡμετέρα· ἄναρθρος δὲ καὶ\nἀγράμματος ἡ τῶν Σύρων φέρε εἰπεῖν ἢ τῶν Περ-\nσῶν; ὡς καὶ πᾶσιν ἡ τῶν ζῴων. καθάπερ γὰρ\nἡμεῖς ψόφου μόνου ἀντιλαμβανόμεθα καὶ ἢχου,\nἀξύνετοι ὄντες τῆς φέρε Σκυθῶν ὁμιλίας, καὶ κλαγ-\n\n\nγάζειν δοκοῦσι καὶ μηδὲν διαρθροῦν, ἀλλ᾿ ἐνὶ ψόφῳ\nχρῆσθαι μακροτέρῳ ἢ βραχυτέρῳ, τὸ παρηλλαγμέ-\nνον δὲ αὐτοῦ εἰς σημασίαν οὐδαμῶς προσπίπτει,\nἐκείνοις δὲ εὐσύνετος ἡ φθέγξις καὶ πολύ τὸ διά-\nφορον ἔχουσα, καθάπερ ἡμῖν ἡ συνήθης· οὕτως\nκαὶ ἐπὶ τῶν ζῴων ἡ ξύνεσις μὲν ἐκείνοις κατὰ γένος\nἰδίως προσπίπτει, ἡμῖν δὲ ὁ ψόφος μόνος ἐξάκου-\nστος, τῆς σημασίας ἐκλειπούσης, διὰ τὸ μηδένα δι-\nδαχθέντα τὴν ἡμετέραν διδάξαι ἡμᾶς διὰ τῆς ἡμε-\nτέρας τὴν ἑρμηνείαν τῶν λεγομένων παρὰ τοῖς ζῴοις.\nκαίτοι εἰ δεῖ πιστεύειν τοῖς παλαιοῖς καὶ τοῖς ἐφʼ\nἡμῶν καὶ τῶν πατέρων γεγονόσιν, εἰσὶν οἳ λέγον-\nται ἐπακοῦσαι καὶ σύνεσιν ἔχειν τῆς τῶν ζῴων\nφθέγξεως· ὡς ἐπὶ μὲν τῶν παλαιῶν ὁ Μελάμπους\nκαὶ ὁ Τειρεσίας καὶ οἱ τοιοῦτοι, οὐ πρὸ πολλοῦ δὲ\nἈπολλώνιος ὁ Τυανεύς, ἐφʼ οὐ καὶ λέγεται, ὅτι\nτοῖς ἑταίροις συνόντος, χελιδόνος ἐπιπτάσης καὶ\nφθεγγομένης, εἶπεν ὅτι μηνύει ἡ χελιδών ταῖς ἄλ-\nλαις ὄνον πρὸ τοῦ ἄστεως πεπτωκέναι σίτου βαστά-\nζοντα φορτίον, ὅ δὴ κεχύσθαι εἰς τὴν γῆν τοῦ\nἀχθοφοροῦντος πεπτωκότος. ἑταῖρος δὲ ἡμῶν ἐξη-\nγεῖτό τις, οἰκέτου εὐτυχῆσαι παιδός, ὃς πάντα\nξυνίει τὰ φθέγματα τῶν ὀρνίθων, καὶ ἦν πάντα\nμαντικὰ καὶ τοῦ μετʼ ὀλίγον μέλλοντος ἀγγελτικά·\nἀφαιρεθῆναι δὲ τὴν σύνεσιν, τῆς μητρὸς εὐλαβη-\nθείσης μὴ δῶρον αὐτὸν βασιλεῖ πέμψειεν, καὶ καθεύ-\nδοντος εἰς τὰ ὦτα ἐνουρησάσης.\nἀλλʼ ἳνα ταῦτα\nπαρῶμεν διὰ τὸ ξύμφυτον ἡμῖν πάθος τῆς ἀπιστίας,\nἀλλὰ τῶν γε ἐθνῶν τινὰ εἰς ἔτι καὶ νῦν ὅπως ξυγ-\nγένειαν ἔχει πρός τινων ζῴων σύνεσιν τῆς φθέγ-\nξεως, οὐδεὶς οἶμαι ἠγνόηκεν. Ἄραβες μὲν κοράκων\nἀκούουσιν, Τυρρηνοὶ δʼ ἀετῶν τάχα δʼ ἂν καὶ\n\n\nἡμεῖς καὶ πάντες ἄνθρωποι συνετοὶ ἦμεν πάντων\nτῶν ζῴων, εἰ καὶ ἡμῶν τὰ ὦτα δράκων ἔνιψε. δη-\nλοῖ γε μὴν καὶ τὸ ποικίλον καὶ. διάφορον τῆς φθέγ-\nξεως αὐτῶν τὸ σημαντικόν. ἄλλως γοῦν ἀκούεται\nὅταν φοβῆται φθεγγόμενα, ἄλλως ὅταν καλῇ, ἄλ-\nλως ὅταν εἰς τροφὴν παρακαλῇ, ἄλλως ὅταν φιλο-\nφρονῆται, ἄλλως ὅταν προκαλῆται εἰς μάχην· καὶ\nτοσοῦτόν ἐστι τὸ διάφορον, ὡς καὶ σφόδρα δυσπα-\nρατήρητον τὴν παραλλαγὴν εἶναι διὰ τὸ πλῆθος\nκαὶ τοῖς τὸν βίον εἰς τούτων τήρησιν καταθεμένοις.\nκορώνης γοῦν καὶ κόρακος οἰωνισταὶ ἄχρι τινὸς\nπλήθους τὸ διάφορον σημειωσάμενοι, τὸ λοιπὸν\nεἴασαν, ὡς οὐκ ὄν ἀνθρώπῳ εὐπερίληπτον. ὅταν.\nδὲ πρὸς ἄλληλα φθέγγηται φανερά τε καὶ εὔσημα,\nεἰ καὶ μὴ πᾶσιν ἡμῖν γνώριμα, φαίνηται δὲ καὶ\nἡμὰς μιμούμενα καὶ τὴν Ἐλλάδα γλῶτταν ἐκμαν-\nθάνοντα καὶ συνιέντα τῶν ἐφεστώτων, τίς οὕτως\nἀναιδὴς ὡς μὴ συγχωρεῖν εἶναι λογικά, διότι αὐτὸς\nοὐ συνίησιν ὧν λέγουσιν; κόρακες γοῦν καὶ κίτται\nἐριθακοί τε καὶ ψιττακοὶ ἀνθρώπους μιμοῦνται καὶ\nμέμνηνται ὧν ἂν ἀκούσωσιν καὶ διδασκόμενοι ὑπα-\nκούουσι τῷ διδάσκοντι, καὶ πολλοί γε ἐμήνυσαν\nδιʼ ὧν ἐδιδάχθησαν καὶ τοὺς ἁμαρτάνοντας κατὰ\nτὸν οἶκον. ἡ δʼ Ἰνδικὴ ὕαινα, ἣν κοροκότταν οἱ\nἐπιχώριοι καλοῦσι, καὶ ἄνευ διδασκάλου οὕτω φθέγ-\nγεται ἀνθρωπικῶς, ὡς καὶ ἐπιφοιτᾶν ταῖς οἰκίαις\nκαὶ καλεῖν ὅν ἂν ἴδῃ εὐχείρωτον αὐτῇ, καὶ μιμεῖ-\nταί γε τοῦ φιλτάτου καὶ ᾧ ἄν πάντως ὑπακούσειεν\nὁ κληθεὶς τὸ φθέγμα· ὡς καίπερ εἰδότας τοὺς Ἰν-\nδούς διὰ τῆς ὁμοιότητος ἐξαπατᾶσθαι καὶ ἀναλί-\nσκεσθαι ἐξιόντας τε καὶ πρὸς τὸ φθέγμα ὑπακούον-\nτας. εἰ δὲ μὴ πάντα μιμεῖται, μηδὲ πάντα εὐμαθῆ\n\n\nτῆς ἡμετέρας, τί τοῦτο; οὐδὲ γὰρ ἄνθρωπος πᾶς\nεὐμαθὴς ἢ μιμητικὸς οὐχ ὅτι τῆς τῶν ζῴων, ἀλλʼ\nοὐδὲ πέντε που διαλέκτων τῶν παρʼ ἀνθρώποις.\nτινὰ δὲ καὶ τῷ μὴ διδάσκεσθαι ἴσως οὐ φθέγγεται\nἢ καὶ τῷ ὑπὸ τῶν ὀργάνων τῶν τῆς φωνῆς ἐμπο-\nδίζεσθαι. ἡμεῖς γοῦν, κατὰ Καρχηδόνα πέρδικος\nἐπιπτάντος ἡμέρου, τρέφοντες τοῦτον, τοῦ χρόνου\nπροϊόντος καὶ τῆς συνηθείας εἰς πολλὴν ἡμερότητα\nαὐτὸν μεταβαλούσης, οὐ μόνον σαίνοντος καὶ θερα-\nπεύοντος ᾐσθόμεθα καὶ προσπαίζοντος, ἀλλʼ ἤδη\nκαὶ ἀντιφθεγγομένου πρὸς τὸ ἡμέτερον φθέγμα καὶ\nκαθʼ ὅσον ἦν δυνατὸν ἀποκρινομένου, ἀλλοίως ἢ\nκαλεῖν ἀλλήλους εἰώθασιν οἱ πέρδικες. οὔκουν σιω-\nπῶντος, φθεγξαμένου δʼ ἀντεφθέγξατο μόνον.\nἱστο-\nρεῖται δὲ καὶ τῶν ἀφθόγγων τινὰ οὕτως ἑτοίμως\nὑπακούειν τοῖς δεσπόταις, ὡς οὐκ ἂν ἄνθρωπος\nτῶν συνήθων. ἡ γοῦν Κράσσου τοῦ Ῥωμαῖκοῦ\nμύραινα ὀνομαστὶ καλουμένη προσῄει τῷ Κράσσῳ,\nὅν καὶ οὕτως διέθηκεν, ὡς πενθῆσαι ἀποθανοῦσαν,\nτριῶν τέκνων ἀποβολὴν πρότερον μετρίως ἐνεγκόντα.\nκαὶ ἐγχέλεις δὲ πολλοὶ ἱστόρησαν τὰς ἐν Ἀρεθούσῃ\nκαὶ σαπέρδας τούς περὶ Μαίανδρον ὑπακούοντας τοῖς\nκαλοῦσιν. οὐκοῦν φαντασία ἡ αὐτὴ τῇ τοῦ λέγον-\nτος, ἐάν τε ἐπὶ γλῶτταν ἐξικνῆται, ἐάν τε μή. πῶς\nοὖν οὐκ ἄγνωμον μόνην λόγον τὴν ἀνθρώπου φω-\nνὴν λέγειν, ὅτι ἡμῖν ξυνετή, τὴν δὲ τῶν ἄλλων\nζῴων παραιτεῖσθαι; ὅμοιον γὰρ ὡς εἰ κόρακες τὴν\nσφῶν μόνην ἠξίουν εἶναι φωνήν, ἡμᾶς δʼ εἶναι\nἀλόγους, διότι οὐκ αὐτοῖς εὔσημα φθεγγόμεθα ἢ\nοἱ Ἀττικοὶ εἰ μόνην τὴν Ἀτθίδα ἔλεγον φωνήν,\nτούς δὲ ἄλλους ἀλόγους ἡγοῦντο τούς λέξεως\nἈττικῆς ἀμοιροῦντας. καίτοι θᾶττον ἂν κόρακος\n\n\nξύνεσιν λάβοι ὁ Ἀττικὸς ἢ Σύρου ἢ Πέρσου συρί-\nζοντος καὶ περσίζοντος. ἀλλὰ μήποτε ἄτοπον ἐκ\nτῆς εὐσυνέτου φθέγξεως ἢ μὴ ἢ τῆς σιγῆς καὶ φω-\nνῆς τὸ λογικὸν κρίνειν καὶ τὸ ἄλογον. οὕτως γὰρ\nκαὶ τὸν ἐπὶ πᾶσι θεὸν καὶ τούς ἄλλους τῷ μὴ φθέγ-\nγεσθαι φαίη ἄν τις μὴ εἶναι λογικούς. ἀλλʼ οἵ γε\nθεοὶ σιγῶντες μηνύουσι, καὶ συνιᾶσιναὐ τῶν ὄρνιθες\nθᾶττον ἢ ἄνθρωποι καὶ συνέντες ἀπαγγέλλουσιν ὡς\nδύνανται καὶ τοῖς ἀνθρώποις εἰσὶ κήρυκες ἄλλοι\nἄλλων θεῶν· Διὸς μὲν ἀετός, Ἀπόλλωνος δὲ ἱέραξ\nκαὶ κόραξ, Ἥρας δὲ πελαργός, Ἀθηνᾶς δὲ οὖ κρέξ\nτε καὶ γλαῦξ, ὡς Δήμητρος γέρανος καὶ ἄλλων\nἄλλοι. καὶ μὴν καὶ ἡμῶν οἱ παρατηροῦντες καὶ\nοἱ σύντροφοι γιγνώσκουσιν αὐτῶν τὰ φθέγματα.\nὁ γοῦν κυνηγέτης ἀπὸ τῆς ὑποκρίσεως ᾔσθετο τοῦ\nκυνὸς ὑλακτοῦντος νῦν μὲν ὅτι ζητεῖ τὸν λαγών,\nνῦν δὲ ὅτι εὗρεν, νῦν δὲ ὅτι διώκει, νῦν δὲ ὅτι\nἔλαβεν, καὶ πλανωμένου ὅτι πλανᾶται. καὶ ὁ βου-\nκόλος οἶδεν ὅτι ἡ βοῦς πεινῇ ἢ διψῇ ἢ κέκμηκεν\nὀργὰ ἢ τὸν μόσχον ζητεῖ· καὶ λέων βρυχώμενος\nδηλοῖ ὅτι ἀπειλεῖ, καὶ λύκος ὠρυόμενος ὅτι κακῶς\nπράσσει, καὶ οἶς βληχώμεναι οὐκ ἔλαθον τὸν ποι-\nμένα ὅτου δέονται.\nοὐ τοίνυν οὐδὲ ἐκεῖνα ἔλαθεν\nἡ τῶν ἀνθρώπων φωνή, οὐκ ὀργιζομένων, οὐ φιλο-\nφρονουμένων, οὐ καλούντων, οὐχ ἡ διώκουσα, οὐχ\nἡ αἰτοῦσα, οὐχ ἡ διδοῦσα, οὐδὲ μία ἀπλῶς, ἀλλὰ\nπάσαις οἰκείως ὑπήκουσαν. ὅπερ ἀδύνατον ποιεῖν\nμὴ τοῦ ὁμοίου τῇ συνέσει τῷ ὁμοίῳ ἐνεργοῦντος.\nσωφρονίζονται δὲ καὶ μέλεσιν καὶ ἥμεροι ἐξ ἀγρίων\nγίγνονται ἔλαφοι καὶ ταῦροι καὶ ἕτερα ζῷα. δια-\nλεκτικῆς μὲν γὰρ αὐτοὶ φασὶν οἱ τὸ ἄλογον αὐτῶν\nκαταψηφιζόμενοι ἐπαΐειν τούς κύνας, κεχρῆσθαί τε\n\n\nτῷ θεὰ πλειόνων διεζευγμένῳ ἰχνεύοντας, ὅταν εἰς\nτριόδους ἀφίκωνται. ἤτοι γὰρ ταύτην ἢ ἐκείνην ἢ τὴν\nἑτέραν ἀπεληλυθέναι τὸ θηρίον οὔτε δὲ ταύτην, οὔτε\nταύτην· ταύτην ἄρα, καθʼ ὓν λοιπὸν καὶ διώκειν. ἀλλʼ\nἕτοιμον λέγειν φύσει ταῦτα ποιεῖν ὅ τι μηδεὶς αὐτὰ\nἐξεδίδαξεν, ὡς δὴ καὶ ἡμῶν τὸν λόγον οὐ φύσει\nκεκληρωμένων, εἰ καί τινα τίθεμεν τῶν ὀνομάτων\nαὐτοὶ διὰ τὸ καὶ πρὸς τοῦτο ἐπιτηδείως ἔχειν κατὰ\nφύσιν. εἰ μέντοι πιστεύειν δεῖ Ἀριστοτέλει, καὶ\nδιδάσκοντα ὤφθη οὐ μόνον τῶν ἄλλων τι ποιεῖν\nτὰ τέκνα τὰ ζῷα, ἀλλὰ καὶ φθέγγεσθαι, ὡς ἀηδὼν\nτὸν νεοττὸν ᾄδειν. καὶ ὡς αὐτός γε φησίν, πολλὰ\nμὲν παρʼ ἀλλήλων μανθάνει ζῷα, πολλὰ δὲ καὶ παρʼ\nἀνθρώπων, καὶ πᾶς αὐτῷ ἀληθεύοντι μαρτυρεῖ,\nπᾶς μὲν πωλοδάμνης, πᾶς δὲ ἱπποκόμος τε καὶ\nἱππεὺς καὶ ἡνίοχος, πᾶς δὲ κυνηγέτης τε καὶ ἐλε-\nφαντιστὴς καὶ βουκόλος καὶ οἱ τῶν θηρίων διδά-\nσκαλοι οἵ τε τῶν ὀρνίθων πάντες. ἀλλʼ ὁ μὲν\nεὐγνώμων καὶ ἐκ τούτων μεταδίδωσι συνέσεως τοῖς\nζῴοις, ὁ δὲ ἀγνώμων καὶ ἀνιστόρητος αὐτῶν φέρε-\nται συνεργῶν αὐτοῦ τῇ εἰς αὐτὰ πλεονεξίᾳ. καὶ\nπῶς γὰρ οὐκ ἔμελλεν κακολογήσειν καὶ διαβαλεῖν\nἃ κατακόπτειν ὡς λίθον προῄρηται; ἀλλʼ Ἀριστο-\nτέλης γε καὶ Πλάτων Ἐμπεδοκλῆς τε καὶ Πυθαγό-\nρας Δημόκριτός τε καὶ ὅσοι ἐφρόντισαν τὴν ἀλή-\nθειαν περὶ αὐτῶν ἑλεῖν, ἔγνωσαν τὸ μετέχον τοῦ\nλόγου.\nδεικτέον δὲ καὶ τὸν ἐντὸς αὐτῶν καὶ ἐν-\nδιάθετον. φαίνεται δὲ ἡ παραλλαγή, ὡς φησί που\nκαὶ Ἀριστοτέλης, οὐκ οὐσίᾳ διαλλάττουσα, ἀλλʼ ἐν\nτῷ μᾶλλον καὶ ἧττον θεωρουμένη· καθάπερ πολλοὶ\nοἴονται καὶ τὴν θεῶν πρὸς ἡμὰς ἐξηλλάχθαι, οὐ\nκατʼ οὐσίαν οὔσης τῆς διαφορὰς ταύτης, ἀλλὰ κατὰ\n\n\nτὸ ἀκριβὲς ἢ μὴ τοῦ λόγου. καὶ ὅτι μὲν ἄχρι γε αἰ-\nσθήσεως τῆς τε ἄλλης ὀργανώσεως τῆς τε κατὰ τὰ αἰ-\nσθητήρια καὶ τῆς κατὰ σάρκα ὁμοίως ἡμῖν διάκειται,\nπᾶς σχεδὸν συγκεχώρηκεν. καὶ γὰρ οὐ μόνον τῶν\nκατὰ φύσιν παθῶν τε καὶ κινημάτων τῶν διὰ τού-\nτων ὁμοίως ἡμῖν κεκοινώνηκεν, ἀλλʼ ἤδη καὶ τῶν\nπαρὰ φύσιν καὶ νοσωδῶν ἐν αὐτοῖς θεωρουμένων.\nοὐκ ἂν δέ τις εὖ φρονῶν διὰ τὸ ἐξηλλαγμένον τῆς\nἕξεως τοῦ σώματος ἄδεκτα λογικῆς εἴποι διαθέσεως,\nὁρῶν καὶ ἐπʼ ἀνθρώπων πολλὴν τὴν παραλλαγὴν\nτῆς ἕξεως κατά τε γένη καὶ ἔθνη, καὶ ὅμως λογι-\nκούς συγχωρῶν πάντας. ὄνος μέν γε κατάρρῳ\nἁλίσκεται, κἂν εἰς πνεύμονα αὐτῷ ῥυῇ τὸ νόσημα,\nἀποθνήσκει ὥσπερ ἄνθρωπος· ἵππος δὲ καὶ ἔμπυος\nγίνεται καὶ φθίνει, ὥσπερ ἄνθρωπος, καὶ τέτανος\nλαμβάνει ἵππον καὶ ποδάγρα καὶ πυρετὸς καὶ λύσσα,\nὁπότε καὶ κατωπιᾶν λέγεται. καὶ ἡ κύουσα ἵππος,\nἐπειδὰν ὀσφρήσηται λύχνου ἀπεσβεσμένου, ἀμβλί-\nσκει ὡς ἄνθρωπος. πυρέττει δὲ καὶ βοῦς καὶ\nμαίνεται, καθάπερ καὶ ὁ κάμηλος. κορώνη δὲ\nψωριᾷ καὶ λεπριᾷ, ὡς καὶ κύων οὗτος μέν γε καὶ\nποδαγριᾷ καὶ λυσσᾷ. ὗς δὲ βραγχᾷ, καὶ ἔτι μᾶλ-\nλον κύων, καὶ τὸ πάθος ἐν ἀνθρώπῳ ἀπὸ τοῦ\nκυνὸς κυνάγχη κέκληται. καὶ ταῦτα μὲν γνώριμεα,\nἐπεὶ σύννομα ταῦτα ἡμῖν τὰ ζῷα, τῶν δὲ ἄλλων\nἐσμὲν ἄπειροι διὰ τὸ ἀσύνηθες. καὶ εὐνουχιζόμενα\nδὲ μαλακίζεται· οἱ μέν γε ἀλεκτρυόνες οὐδὲ ᾄδου-\nσιν ἔτι, ἀλλὰ τὴν φωνὴν ἐπὶ τὸ θῆλυ μεταβάλ-\nλουσιν ὥσπερ ἄνθρωποι, βοός τε κέρατα καὶ φω-\nνὴν οὐκ ἔστι διαγνῶναι τομίου καὶ θήλεος· οἱ δὲ\nἔλαφοι οὐκ ἔτι ἀποβάλλουσι τὰ κέρατα, ἀλλὰ συνέ-\nχουσιν, ὡς εὐνοῦχοι τὰς τρίχας, μὴ ἔχοντες δὲ οὐ\n\n\nφύουσιν, ὥσπερ οἱ πρὶν πώγωνα φῦσαι ἐκτμηθέν-\nτες. οὕτως σχεδὸν ἀπάντων τὰ σώματα ὁμοίως\nτοῖς ἡμετέροις κατὰ τὰ πάθη.\nτά γε μὴν τῆς ψυ-\nχῆς πάθη ὅρα εἰ μὴ πάντα ὅμοια· καὶ πρῶτά γε τὴν\nαἴσθησιν. οὐ γὰρ δὴ ἀνθρώπου μὲν ἡ γεῦσις χυ-\nμῶν, ἡ δὲ ὄψψις χροιῶν, ἢ ὀσμῶν ἡ ὄσφρησις ἀντι-\nλαμβάνεται, ἢ ψόφων ἡ ἀκοή, ἢ θερμῶν ἢ ψυχρῶν\nἡ ἀρὴ ἢ τῶν ἄλλων ἁπτῶν, οὐχὶ δὲ καὶ τῶν ζῴων\nἀπάντων ὁμοίως. οὐδὲ ταύτης μὲν ἀφῄρηται τὰ\nζῷα διὰ τὸ μὴ εἶναι ἄνθρωποι, λογικῆς δὲ ἀμοι-\nροῦσι διὰ τοῦτο· ἐπεὶ οὕτω γε καὶ οἱ θεοὶ διὰ τὸ\nμὴ εἶναι ἄνθρωποι λογικῆς στερήσονται, ἢ ἡμεῖς,\nεἴπερ οἱ θεοὶ λογικοί αἰσθήσεως μέν γε καὶ πλεο-\nνεκτεῖν ἔοικεν μᾶλλον τὰ ζῷα. τίς μὲν γὰρ ἀνθρώ-\nπων τοσοῦτον βλέπει (οὐδὲ γὰρ ὁ μυθευόμενος\nΛυγκεὺς) ὅσον ὁ δράκων; ὅθεν καὶ τὸ βλέπειν\nδρακεῖν λέγουσιν οὁ ποιηταί. τὸν δὲ ἀετὸν “καὶ\nὑψόθ᾿ ἐόντα οὐκ ἔλαθε πτώξ.” τίς δὲ ὀξυηκοώτε-\nρος γεράνων, αἳ ἀπὸ τοσούτων ἀκούουσιν ὅπως\nοὐδὲ ἀνθρώπων τις ὁρᾷ. τῇ μὲν γὰρ ὀσφρήσει\nτοσούτῳ πλεονεκτεῖ σχεδὸν πάντα τὰ ζῴα, ὡς ἐκεί-\nνοις προσπίπτειν τὰ ἡμὰς λανθάνοντα, καὶ κατὰ\nγένος ἐπιγινώσκειν ἕκαστον ἤδη καὶ ἐξ ἴχνους\nὀσφραινόμενα. οἱ δὲ ἄνθρωποι ἡγεμόσι κυσὶ χρῶν-\nται, οἷ δεῖ ἐλθεῖν ἐπὶ σύν ἢ ἔλαφον· καὶ ἡμῶν μὲν\nὀψὲ ἡ τοῦ ἀέρος κατάστασις ἅπτεται, τῶν δὲ ἄλλων\nζῴων εὐθύς, ὡς τούτοις τεκμηρίοις χρῆσθαι τοῦ\nμέλλοντος. τὴν δὲ τῶν χυμῶν διάκρισιν οὕτως\nοἶδεν, ὡς ἐξακριβοῦν καὶ τὰ νοσερὰ καὶ τὰ ὑγιεινὰ\nκαὶ τὰ δηλητήρια, ὡς οὐδὲ ἀνθρώπων οἱ ἰατροί.\nφρονιμώτερα δὲ φησὶν ὁ Ἀριστοτέλης εἶναι τὰ\nεὐαισθητότερα. σωμάτων δὲ πρααλλαγαὶ εὐπαθῆ\n\n\nμὲν ἤ δυσπαθῆ ποιῆσαι δύνανται, καὶ μᾶλλον καὶ\nἧττον πρόχειρον ἔχειν τὸν λόγον, κατʼ οὐσίαν δὲ\nτὴν ψυχὴν ἐξαλλάττειν οὐ δύνανται, ὅπου γε οὐδὲ\nτὰς αἰσθήσεις οὐδὲ τὰ πάθη ἔτρεψαν, οὐδὲ τέλεον\nἐκβεβηκυίας ἐποίησαν. ἐν οὖν τῷ μᾶλλον καὶ ἧτ-\nτον ἡ διαφορὰ συγχωρείσθω, οὐκ ἐν τῇ τελείᾳ\nστερήσει· οὐδʼ ἐν τῷ καθάπαξ τὸ μὲν ἔχειν, τὸ δὲ\nμή· ἀλλʼ ὡς ἐν ἑνὶ γένει τὸ μὲν ὑγιεινότερον σῶμά\nἐστιν, τὸ δὲ ἧττον, καὶ ἐπὶ νόσου ὁμοίως πολύ τὸ\nδιάφορον, ἔν τε εὐφυΐαις καὶ ἀφυίαις, οὕτω καὶ ἐν\nψυχαῖς ἡ μὲν ἀγαθή, ἡ δὲ φαύλη καὶ τῆς φαύλης ἡ\nμὲν μᾶλλον, ἡ δὲ ἧττον· καὶ τῶν ἀγαθῶν οὐχ ἡ αὐτὴ\nἰσότης, οὐδὲ ὁμοίως Σωκράτης ἀγαθὸς καὶ Ἀριστοτέ-\nλης καὶ Πλάτων, οὐδʼ ἐν ὁμοδόξοις ἡ ταὐτότης. οὐ\nτοίνυν οὐδʼ εἰ μᾶλλον ἡμεῖς νοοῦμεν ἢ τὰ ζῷα, διὰ\nτοῦτο ἀφαιρετέον τῶν ζῴων τὸ νοεῖν, ὥσπερ οὐδὲ τὸ\nπέτεσθαιτούς πέρδικας, ὅτι μᾶλλον αὐτῶν οἱ ἱέρακες\nπέτονται οὐδὲ τούς ἄλλους ἱέρακας, ὅτι καὶ τούτων\nκαὶ τῶν ἄλλων ἀπάντων ὁ φασσοφόνος. συμπάσχειν\nμὲν οὖν δοίη ἄν τις ψυχὴν σώματι καὶ πάσχειν τι πρὸς\nαὐτοῦ εὖ ἢ κακῶς διακειμένου, μεταβάλλειν δὲ τὴν\nαὐτῆς φύσιν οὐδαμῶς. εἰ δὲ συμπάσχει μόνον καὶ\nχρῆται αὐτῷ ὡς ὀργάνῳ, δράσειε μὲν ἂν διʼ αὐτοῦ\nπολλά, ἀλλοίως ὠργανωμένου ἢ ὡς ἡμῖν, ὧν ἡμεῖς\nδρᾶν ἀδύνατοι, καὶ συμπάθοι ἄν πως διακειμένου,\nοὐ μέντοι τὴν αὐτῆς ἐξαλλάξειε φύσιν.\nὅτι τοίνυν\nκαὶ λογικὴ ἐν αὐτοῖς ἔστιν καὶ οὐκ ἀφῄρηται φρο-\nνήσεως ἐπιδεικτέον. πρῶτον μὲν ἕκαστον οἶδεν,\nεἴτε ἀσθενές ἐστιν εἴτε ἰσχυρόν, καὶ τὰ μὲν φυλάτ-\nτεται, τοῖς δὲ χρῆται, ὡς πάρδαλις μὲν ὀδοῦσιν,\nὄνυξι δὲ λέων καὶ ὀδοῦσιν, ἵππος δὲ ὁπλῇ καὶ βοῦς\nκέρασιν, καὶ ἀλεκτρυών μὲν πλήκτρῳ, σκορπίος δὲ\n\n\nκέντρῳ· οἱ δʼ ἐν Αἰγύπτῳ ὄφεις πτύσματι (ὅθεν καὶ\nπτυάδες καλοῦνται) ἐκτυφλοῦσι τὰς ὄψεις τῶν ἐπιόν-\nτων, ἄλλο δὲ ἄλλῳ χρῆται, σῶζον ἑαυτὸ ἕκαστον.\nπάλιν τὰ μὲν ἐκποδὼν νέμεται τῶν ἀνθρώπων, ὅσα\nἰσχυρά· τὰ δὲ ἀγεννῆ ἐκποδών μὲν τῶν ἐσχυροτέ-\nρων θηρίων, τοὔμπαλιν δὲ μετὰ τῶν ἀνθρώπων·\nκαὶ ἢ πορρωτέρω μέν, ὡς στρουθοὶ ἐν ὀροφαῖς καὶ\nχελιδόνες, ἢ καὶ συνανθρωποῦντα, ὡς οἱ κύνες.\nἀμείβει δὲ καὶ τόπους κατὰ τὰς ὥρας, καὶ πᾶν ὅσον\nτὸ πρὸς τὸ συμφέρον οἶδεν. ὁμοίως δʼ ἄν τις καὶ\nἐπὶ ἰχθύων ἴδοι τὸν τοιοῦτον λογισμὸν καὶ ἐπʼ ὀρ-\nνίθων. ἃ δὴ ἐπὶ πλέον συνῆκται τοῖς παλαιοῖς ἐν\nτοῖς περὶ ζῴων φρονήσεως, τοῦ ταῦτα πολυπραγ-\nμονήσαντος ἐπὶ πλέον Ἀριστοτέλους λέγοντος πᾶσι\nτοῖς ζῴοις μεμηχανῆσθαι πρὸς τὸν βίον καὶ σωτη-\nρίαν αὐτῶν τὴν οἴκησιν.\nὁ δὲ φύσει λέγων αὐτοῖς\nπροσεῖναι ταῦτα ἀγνοεῖ λέγων ὅτι φύσει ἐστὶ λογικά,\nἦ ὡς τοῦ λόγου μὴ φύσει ἐν ἡμῖν συνισταμένου,\nκαὶ τῆς τελειώσεως μὴ καθὸ πεφύκαμεν τὴν αὔξη-\nσιν λαμβανούσης. τὸ μέν γε θεῖον οὐδὲ διὰ μαθήσεως\nλογικὸν γέγονεν· οὐ γὰρ ἦν ὅτε ἦν ἄλογον, ἀλλʼ\nἅμα τε ἦν καὶ λογικὸν ἦν, καὶ οὐ κεκώλυται εἶναι\nλογικόν, ὅτι οὐ διὰ διδασκαλίας ἀνέλαβε τὸν λό-\nγον. καίτοι ἐπὶ τῶν ἄλλων ζῴων, καθάπερ ἐπὶ\nτῶν ἀνθρώπων, τὰ μὲν ἐν αὐτοῖς ἡ φύσις ἐδίδαξεν,\nτὰ δὲ ἤδη παρέσχε καὶ ἡ μάθησις διδάσκονται δὲ\nτὰ μὲν ὑπʼ ἀλλήλων, τὰ δέ, ὡς ἔφαμεν, ὑπὸ ἀν-\nθρώπων. καὶ ἔχει γε μνήμην, ἥπερ εἰς ἀνάληψιν\nλογισμοῦ καὶ φρονήσεως ἐτύγχανεν οὖσα κυριω-\nτάτη. εἰσὶ δὲ καὶ κακίαι ἄφθονοι ἐν αὐτοῖς, εἰ\nκαὶ μὴ οὕτω κέχυνται ὥσπερ ἐν ἀνθρώποις· ἔστιν\nγὰρ αὐτῶν ἡ κακία κουφοτέρα τῆς ἀνθρώπων.\n\n\nαὐτίκα ἀνὴρ μὲν οἰκοδόμος οἰκίας θεμέλια οὐκ ἂν\nκαταβάλοιτο μὴ νήφων, οὐδὲ ναυπηγὸς νεὼς τρό-\nπιν μὴ ὑγιαίνων, οὐδὲ γεωργὸς ἄμπελον φυτεύσαι\nμὴ πρὸς τοῦτο τὸν νοῦν ἔχων· παιδοποιοῦνται δὲ\nσχεδὸν πάντες μεθύοντες. ἀλλʼ οὐ τά γε ζῷα·\nζωογονεῖ δὲ τέκνων ἕνεκα, καὶ τὰ πλεῖστα, ὅταν\nἐγκύμονα ποιήσῃ τὴν θήλειαν, οὔτε αὐτὰ ἐπιβαίνειν\nἐπιχειρεῖ, οὔτε τὸ θῆλυ ἀνέχεται. ἡ δὲ ὕβρις ὅση\nἐν τούτοις ἡ ἀνθρώπειος καὶ ἀκολασία δήλη. οἶδεν\nδὲ ἐπὶ τῶν ζῴων τὰς ὠδῖνας ὁ σύνοικος, καὶ συνω-\nδίνει γε τὰ πολλά, ὥσπερ καὶ ἀλεκτρυόνες· τὰ δὲ\nκαὶ συνεκλέπει, ὡς ταῖς περιστεραῖς οἱ ἄρρενες·\nκαὶ τόπου προνοεῖ, οὗ μέλλουσι τίκτειν. καὶ γεν-\nνῆσαν ἕκαστον ἐκκαθαίρει τὸ γεννώμενον καὶ ἑαυτό.\nπαρατηρήσας δʼ ἄν τις κατίδοι καὶ σύν τάξει ἰόντα\nπάντα καὶ διαπαντῶντα μετὰ τού σαίνειν τῷ τρέ-\nφοντι καὶ ἐπιγιγνώσκειν τὸν δεσπότην καὶ μηνύειν\nτὸν ἐπίβουλον.\nτὰ δὲ συναγελαστικὰ ὅπως τηρεῖ\nτὸ δίκαιον τὸ πρὸς ἄλληλα, τίς ἀγνοεῖ; τοῦτο μὲν\nμυρμήκων ἕκαστον, τοῦτο δὲ καὶ μελιττῶν καὶ\nτῶν ὁμοίων. τίς δὲ σωφροσύνης φαττῶν πρὸς\nτούς συνοίκους, αἳ καὶ μοιχευθεῖσαι ἀναιροῦσιν\nεἰ λάβοιεν τὸν μοιχεύσαντα, ἢ τῆς τῶν πελαρ-\nγῶν δικαιοσύνης πρὸς τοὺς τεκόντας ἀνήκοος;\nἐξέχει γὰρ ἐν ἑκάστῳ ἰδία τις ἀρετὴ πρὸς ἣν πε-\nφυσίωται, οὔτε τῆς φύσεως οὔτε τοῦ βεβαίου διὰ\nτοῦτο ἀφαιρουμένου αὐτῶν τὸ λογικόν· ἐκεῖνο γὰρ\nἐλέγχειν δεῖ, εἰ μὴ τὰ ἔργα ἀρετῶν καὶ λογικῆς\nἐντρεχείας οἰκεῖα. εἰ δὲ μὴ συνίεμεν πῶς πράττε-\nται διὰ τὸ μὴ εἰσδύνειν αὐτῶν εἰς τὸν λογισμὸν\nδύνασθαι, οὐ μέντοι διὰ τοῦτο ἀλογίαν αὐτῶν κατη-\nγορήσομεν. οὐδὲ γὰρ θεοῦ τις εἰς τὸν νοῦν δια-\n\n\nδύναι δύναται· ἐκ δὲ τῶν ἔργων τοῦ θεοῦ συνῃνέ-\nσαμεν τοῖς νοερὸν καὶ λογικὸν αὐτὸν ἀποφηναμέ-\nνοις.\nθαυμάσειε δʼ ἄν τις τούς τὴν δικαιοσύνην\nἐκ τοῦ λογικοῦ συνιστάντας καὶ τὰ μὴ κοινωνοῦντα\nτῶν ζῴων ἄγρια καὶ ἄδικα λέγοντας, μηκέτι δὲ\nἄχρι τῶν κοινωνούντων τὴν δικαιοσύνην ἐκτείνον-\nτας. καθάπερ γὰρ ἐπὶ τῶν ἀνθρώπων οἴχεται τὸ\nζῆν ἀρθείσης τῆς κοινωνίας, οὕτω κἀκείνοις. ὄρ-\nνιθες γοῦν καὶ κύνες καὶ πολλὰ τῶν τετραπόδων,\nοἷον αἶγες, ἵπποι, πρόβατα, ὄνοι, ἡμίονοι, τῆς μετὰ\nἀνθρώπων κοινωνίας ἀφαιρεθέντα ἔρρει. καὶ ἡ\nδημιουργήσασα αὐτὰ φύσις ἐν χρείᾳ τῶν ἀνθρώ-\nπων κατέστησεν τούς τε ἀνθρώπους εἰς τὸ χρῄζειν\nαὐτῶν, τὸ δίκαιον ἔμφυτον αὐτοῖς τε πρὸς ἡμᾶς\nκαὶ ἡμῖν πρὸς αὐτὰ κατασκευάσασα. εἰ δέ τινα\nπρὸς ἀνθρώπους ἀγριαίνει, θαυμαστὸν οὐδέν ἀλη-\nθὲς γὰρ ἦν τὸ τοῦ Ἀριστοτέλους, ὡς ἀφθονίαν εἰ\nτῆς τροφῆς πάντα ἐκέκτητο, οὔτʼ ἂν πρὸς ἄλληλα\nοὔτε πρὸς ἀνθρώπους ἔσχεν ἂν ἀγρίως· ταύτης γὰρ\nχάριν, καίτοι ἀναγκαίας καὶ εὐτελοῦς οὔσης, αἵ τε\nἔχθραι καὶ αἰ φιλίαι αὐτοῖς, καὶ τοῦ τόπου ἕνεκα.\nἄνθρωποι δὲ εἰ οὕτως εἰς στενὸν κομιδῇ κατεκέ-\nκλειντο ὡς τὰ ζῷα, πόσῳ ἂν 'ἀγριώτεροι καὶ τῶν\nδοκούντων ἀγρίων ἐγένοντο; διέδειξεν δὲ καὶ ὁ\nπόλεμος καὶ λιμός, ὅπου οὐδὲ γεύσασθαι φείδονται\nἀλλήλων· καὶ ἄνευ γε πολέμου καὶ λιμοῦ τὰ σύν-\nτροφα καὶ ἥμερα τῶν ζῴων κατεσθίουσιν.\nἀλλὰ\nφαίη τις ἄν ὅτι ἐστὶ μὲν λογικά, οὐκ ἔχει δὲ πρὸς\nἡμὰς τινὰ σχέσιν. καὶ μὴν διὰ τὸ ἄλογα εἶναι ἀφῄ-\nρουν τὴν πρὸς αὐτὰ σχέσιν, ἐποίουν ἄλογα, ἔπειτα\nἐκ τῆς χρείας ἦν ἀναπτόντων τὴν πρὸς αὐτὰ κοι-\nνωνίαν, οὐκ ἐκ τοῦ λόγου· ἡμῖν δὲ εἰ λογικὰ\n\n\nπρούκειτο δεῖξαι, οὐκ εἰ συνθήκας πρὸς ἡμιᾶς πε-\nποίηται· ἐπεὶ καὶ τῶν ἀνθρώπων οὐ πᾶς ἡμῖν συν-\nτίθεται, καὶ οὐδεὶς τὸν μὴ συνθέμενον εἴποι ἂν\nἄλογον. καίτοι τὰ πολλὰ καὶ ἐδούλευσεν ἀνθρώ-\nποις, καί, ὡς ἔφη τις λέγων ὀρθῶς, δουλεύοντα\nὑπʼ ἀγνωμοσύνης ἀνθρώπων ὅμως ὑπὸ σοφίας καὶ\nδικαιοσύνης τούς δεσπότας ὑπηρέτας καὶ ἐπιμεληχ-\nτὰς αὐτῶν πεποίηται. αἵ γε μὴν κακίαι αὐτῶν\nπρόδηλοι, ἐξ ὧν μάλιστα τὸ λογικὸν διαφαίνεται·\nκαὶ γὰρ φθονοῦσιν καὶ ζηλοτυποῦσιν ὑπὲρ τῶν θη-\nλειῶν, αἵ τε θήλειαι ὑπὲρ τῶν ἀρρένων. μία δὲ\nαὐτοῖς κακία οὐχ ὑπάρχει, ἐπιβουλὴ τῷ εὐνοοῦντι,\nἀλλὰ πᾶσα εὔνοια παντὶ οὖσο τυγχάνει· καὶ το-\nσοῦτον τῷ εὐνοοῦντι θαρρεῖ, ὡς ἕπεσθαι ἂν ἄγῃ\nτις, κἂν ἐπὶ σφαγὴν καὶ προῦπτον κίνδυνον· κἂν\nγὰρ μὴ διʼ αὐτά, διʼ ἑαυτὸν δέ τις αὐτὰ τρέφῃ,\nεὐνοεῖ τῷ κεκτημένῳ. ἄνθρωποι δὲ ἐπʼ οὐδένα\nοὕτως συνίστανται ὡς ἐπὶ τὸν τρέφοντα, καὶ οὐ-\nδένα οὕτως ἀποθνήσκειν εὔχονται ὡς τοῦτον.\nοὕτω\nδʼ ἐστὶ λογιστικὰ ὦν δρᾷ, ὥστε πολλάκις ἐπιστά-\nμενα τὰ δελέατα ὅτι ἐπίβουλά ἐστι, διʼ ἀκρασίαν\nπρόσεισιν ἢ διὰ λιμόν. καὶ τὰ μὲν οὐκ εὐθέως\nπροσῆλθεν, τὰ δὲ μέλλει καὶ πειρᾶται, εἰ δύναται\nἀφελεῖν τὴν τροφὴν ἄνευ τοῦ περιπεσεῖν, καὶ πολ-\nλάκις κρατήσαντος τοῦ λογισμοῦ τὸ πάθος ἀπέστη·\nἔνια δὲ καὶ ἐνυβρίσαντα καὶ προσουρήσαντα τῷ\nσοφίσματι τῶν ἀνθρώπων· τὰ δὲ ὑπὸ λιχνείας εἰ-\nδότα ὅτι ἀλώσεται, οὐ χεῖρον ἢ οἱ Ὀδυσσέως ἑταῖ-\nροι περιεῖδε φαγόντα ἀποθανεῖν. οὐ κακῶς δέ\nτινες κάκ τῶν τόπων πεπείρανται πολλὰ δεικνύναι\nμᾶλλον ἡμῶν ἐμφρονέστερα, ὧν εἴληχεν. ὡς γὰρ τὰ\nκατὰ τὸν αἰθέρα οἰκοῦντά ἐστι λογικά, οὕτω φασὶ\n\n\nτὰ τὸ μετʼ ἐκεῖνον εὐθέως πλησιάζον οἰκοῦντα,\nὁποῖα τὰ ἐν ἀέρι, εἶτα τὰ ἔνυδρα διαφέρειν, εἶθʼ\nοὕτως τὰ ἐπίγεια· ὧν ἡμεῖς τὴν ὑποστάθμην οἰκοῦ-\nμεν· οὐ γὰρ δὴ ἐπὶ μὲν τῶν θεῶν κἀκ τοῦ τόπου\nτὸ κρεῖττον συλλογιζόμεθα, οὐχὶ δὲ καὶ ἐπὶ τῶν\nθνητῶν τὸ ὅμοιον θήσομεν.\nὅταν δὲ καὶ τέχνας\nἀναλαμβάνῃ καὶ ταύτας ἀνθρωπίνας, ὀρχεῖσθαι μαν-\nθάνοντα καὶ ἡνιοχεῖν μονομαχεῖν τε καὶ καλοβατεῖν,\nἤδη δὲ καὶ γράφειν καὶ ἀναγινώσκειν αὐλεῖν τε καὶ\nκιθαρίζειν καὶ τοξεύειν καὶ ἱππεύειν, ἔτι ἀμφισβη-\nτήσεις εἰ τὸ δεχόμενον ἔχει, τοῦ παραδεχθέντος ἐν\nαὐτοῖς θεωρουμένου; ποῦ γὰρ δέχεται, εἰ μὴ ὁ\nλόγος ὑπῆν ἐν ᾧ συνίστανται αἱ τέχναι; οὐδὲ γὰρ\nὡς ψόφου τῆς φωνῆς ἡμῶν ἀκούει, ἀλλὰ καὶ τῶν·\nσημείων τῆς διαφορᾶς ἔστιν αὐτοῖς ἐπαίσθησις, ἥτις\nδὴ ἐκ συνέσεως λογικῆς παραγίνεται. ἀλλὰ κακῶς,\nφασί, ποιεῖ τὰ ἀνθρωπικά. οὐδὲ γὰρ ἄνθρωποι\nπάντες καλῶς· ἢ μάτην ἄν ἀγῶνα καὶ νικῶντες\nἦσαν καὶ ἡττώμενοι. ἀλλʼ οὐ βουλεύονται, φασίν,\nοὐδʼ ἐκκλησιάζουσιν οὐδὲ δικάζουσιν. ἡ γὰρ ἄν-\nθρωποι, εἰπέ μοι, πάντες; οὐχὶ δὲ πολλοῖς, πρὶν\nβουλεύσονται, αἰ πράξεις; πόθεν δὲ καὶ ἐπιδείξειεν\nἄν τις ὅτι οὐ βουλεύονται; τούτου μὲν γὰρ τεκμή-\nριον οὐδεὶς εἰπεῖν ἔχει· τοῦ δʼ ἐναντίου οἱ κατὰ\nμέρος περὶ τῶν ζῴων συγγράφαντες ἔδειξαν. λοι-\nπὸν δὲ τὰ ἄλλα ἕωλα, ὅσα κατʼ αὐτῶν ῥητορεύεται·\nοἷον ὅτι πόλεις αὐτοῖς οὐκ εἰσίν οὐδὲ γὰρ τοῖς\nἁμαξοβίοις Σκύθαις φήσω οὐδὲ τοῖς θεοῖς. οὐδὲ\nνόμοι γραπτοί, φασίν, παρὰ τοῖς ζῴοις· οὐδὲ γὰρ\nπαρὰ ἀνθρώποις, ἄχρις εὐδαιμόνουν. Ἆπις δὲ λέ-\nγεται. πρῶτος νομοθετῆσαι παρʼ Ἕλλησιν, ὅτε ἐδεή-\nθησαν.\nἀνθρώύποις μὲν οὖν διὰ τὴν λαιμαργίαν οὐ\n\n\nδοκεῖ λόγον ἔχειν τὰ ζῷα· θεοῖς δὲ καὶ θείοις ἀν-\nδράσιν ἐξ ἴσου τοῖς ἱκέταις τετίμηται. καὶ χρῶν γε\nὁ θεὸς Ἀριστοδίκῳ τῷ Κυμαίῳ ἱκέτας τοὺς στρου-\nθούς αὐτοῦ ἔφη εἶναι. Σωκράτης δὲ καὶ ὤμνυεν\nκατʼ αὐτῶν, καὶ ἔτι πρὸ αὐτοῦ Ῥαδάμανθυς. Αἰ-\nγύπτιοι δὲ καὶ θεούς ἐνόμισαν, εἴτε ὄντως θεούς\nἡγούμενοι, εἴτε ἐξεπίτηδες τὰ τῶν θεῶν εἴδη βου-\nπρόσωπα καὶ ὀρνιθοπρόσωπα καὶ τῶν ἄλλων ποι-\nοὐντες, ὅπως αὐτῶν ἐξ ἴσου καὶ τῶν ἀνθρώπων\nἀπέχοιντο, εἴτε καὶ διʼ ἄλλας αἰτίας μυστικωτέρας.\nοὕτω δὴ καὶ οἱ Ἕλληνες τῷ μὲν τοῦ Διὸς ἀγάλ-\nματι κριοῦ προσῆψαν κέρατα, ταύρου δὲ τῷ Διο-\nνύσου τὸν δὲ Πᾶνα ἐξ ἀνθρώπου καὶ αἰγὸς συνέ-\nθηκαν, τὰς δὲ Μούσας ἐπτέρωσαν καὶ τὰς Σειρῆ-\nνας, κατὰ τὰ αὐτὰ δὲ τήν τε Νίκην καὶ τὴν Ἶριν\nκαὶ τὸν Ἔρωτα καὶ τὸν Ἑρμῆν. Πίνδαρος δὲ ἐν\nπροσοδίοις πάντας τούς θεούς ἐποίησεν, ὁπότε\nὑπὸ Τυφῶνος ἐδιώκοντο, οὐκ ἀνθρώποις ὁμοιω-\nθέντας, ἀλλὰ τοῖς ἀλόγοις ζῴοις· ἐρασθέντα δὲ\nΠασιφάης Δία γενέσθαι μὲν ταῦρον, νῦν δὲ ἀετὸν\nκαὶ κύκνον. διʼ ὧν τὴν πρὸς τὰ ζῷα τιμὴν οἱ\nπαλαιοὶ ἐνεδείκνυντο· καὶ ἔτι μᾶλλον, ὅταν τὸν\nΔία θρέψαι λέγωσιν αἶγα. Κρησὶ δὲ νόμος ἦν Ῥα-\nδαμάνθυος, ὅρκον ἐπάγεσθαι πάντα τὰ ζῷα. οὐδὲ\nΣωκράτης τὸν κύνα καὶ τὸν χῆνα ὀμνύς ἔπαιζεν,\nἀλλὰ κατὰ τὸν τοῦ Διὸς καὶ Δίκης παῖδα ἐποιεῖτο\nτὸν ὅρκον, οὐδὲ παίζων ὁμοδούλους αὐτοῦ ἔλεγεν\nτοὺς κύκνους. αἰνίσσεται δὲ καὶ ὁ μῦθος ὡς ὁμό-\nψυχά ἐστιν ἡμῖν, καὶ χόλῳ μὲν θεῶν μεταβαλεῖν\nἐξ ἀνθρώπων εἰς ζῴα, μεταβαλόντας δὲ λοιπὸν\nἐλεεῖσθαι καὶ φιλεῖσθαι. τοιαῦτα γὰρ τὰ περὶ δελ-\nφίνων λεγόμενα καὶ τὰ περὶ ἀλκυόνων ἀηδόνων τε\n\n\nκαὶ χελιδόνων.\nαὐχεῖ δὲ καὶ τῶν παλαιῶν ἕκαστος,\nὅστις εὐτύχησεν τῆς ἐκ ζῴων ἀνατροφῆς, οὐχ οὕ-\nτως τούς πατέρας ὡς τούς 'ανθρεψαμ;ενους, ὁ μὲν\nλύκαιναν, ὁ δὲ ἔλαφον, ἄλλος αἶγα, ἄλλος μέλιτ-\nταν, Σεμίραμις δὲ τὰς περιστεράς, Κῦρος δὲ κύνα,\nκύκνον δὲ Θρᾷξ, καὶ τοὔνομα τοῦ θρέψαντος ἔφε-\nρεν. ὅθεν καὶ θεοῖς ἐπωνυμίαι, Διονύσῳ μὲν Εἰρα-\nφιώτης, Ἀπόλλωνι δὲ Λύκειος καὶ Δελφίνιος, Ποσει-\nδῶνι δὲ Ἵππιος, καὶ Ἀθηνᾷ Ἵππία. ἡ δʼ Ἑκάτη\nταῦρος, κύων, λέαινα ἀκούουσα μᾶλλον ὑπακούει.\nεἱ δʼ ὅτι θύοντες αὐτὰ κατεσθίουσι, διὰ τοῦτο\nὥσπερ αὐτοὺς παραμυθούμενοι ἄλογα λέγουσιν,\nεἴποιεν ἂν καὶ οἱ τοὺς πατέρας ἑστιώμενοι Σκύθαι\nἀλόγους εἶναι τοὺς πατέρας.\nδιὰ μὲν τούτων καὶ\nἄλλων, ὧν ἐξῆς μνησθησόμεθα τὰ τῶν παλαιῶν\nἐπιτρέχοντες, δείκνυται λογικὰ ὄντα τὰ ζῷα, τοῦ\nλόγου ἐν τοῖς πλείστοις ἀτελοῦς μὲν ὄντος, οὐ μὴν\nπαντελῶς ἐστερημένου. τῆς δὲ δικαιοσύνης πρὸς τὰ\nλογικὰ οὕσης, καθάπερ φασὶν οἱ ἀντιλέγοντες, πῶς\nοὐχὶ καὶ πρὸς ταῦτα εἴη ἂν ἡμῖν τὸ δέκαιον; οὐ\nγὰρ καὶ πρὸς τὰ φυτὰ παρατενοῦμεν τὸ τῆς δικαιο-\nσύνης, διὰ. τὸ φαίνεσθαι πολὺ τὸ πρὸς τὸν λόγον\nἀσύγκλωστον. καίτοι κἀνταῦθα τοῖς καρποῖς χρῆ-\nσθαι εἰώθαμεν, οὐ μὴν σὺν τοῖς καρποῖς κατακό-\nπτειν καὶ τὰ πρέμνα· τὸν δὲ σιτικὸν καρπὸν καὶ\nτὸν τῶν χεδρόπων αὐανθέντα καὶ εἰς γῆν πίπτοντα\nκαὶ τεθνηκότα συλλέγομεν. ζῴων δὲ τὰ θνησείδια\nοὐκ ἄν τις προσενέγκαιτο· ὥστε πολύ τὸ ἄδικον ἐν\nτούτοις. ἀρχὴν δέ, ὡς καὶ Πλούταρχός φησιν, οὐκ\nἐπεὶ δεῖταί τινων ἡμῶν ἡ φύσις καὶ χρώμεθα τού-\nτοις, ἤδη ἐπὶ πᾶν προακτέον καὶ πρὸς πάντα τὴν\nἀδικίαν. δίδωσι μὲν γὰρ καὶ παρέχει τοῖς ἀναγκαίοις\n\n\nτὴν ἄχρι τινὸς βλάβην, εἴ γε βλάβη τὸ λαμβάνειν\nτι παρὰ τῶν φυτῶν, καίτοι ζώντων μενόντων· τὸ\nδʼ ἐκ περιουσίας καὶ πρὸς ἡδονὴν ἀπολλύειν ἕτερα\nκαὶ φθείρειν τῆς παντελοῦς ἦν ἀγριότητος καὶ\nἀδικίας· καὶ ἡ τούτων ἀποχὴ οὔτε πρὸς τὸ ζῆν\nοὔτε πρὸς τὸ εὖ ζῆν ἡμᾶς ἠλάττου. εἰ μὲν γὰρ\nὡς ἀέρος καὶ ὕδατος φυτῶν τε καὶ καρπῶν, ὧν\nἄνευ ζῆν ἀδύνατόν ἐστιν, οὕτω φόνου ζῴων καὶ\nβρώσεως σαρκῶν ἐτυγχάνομεν δεόμενοι πρὸς τὸν\nβίον, ἀναγκαίαν ἡ φύσις συμπλοκὴν εἶχεν ἂν\nπρὸς ταύτην τὴν ἀδικίαν· εἰ δὲ πολλοὶ μὲν ἱε-\nρεῖς θεῶν, πολλοὶ δὲ βασιλεῖς βαρβάρων ἁγνεύον-\nτες, ἄπειρα δὲ γένη ζῴων τὸ παράπαν οὐ θιγγά-\nνοντα τῆς τοιαύτης τροφῆς ζῶσιν καὶ τυγχάνουσι\nτοῦ κατὰ φύσιν τέλους, πῶς οὐκ ἔστιν ἄτοπος ὁ\nκελεύων, εἴ τισιν ἀναγκαζοίμεθα πολεμεῖν, μηδὲ\nοἷς ἔξεστιν εἰρηνικῶς ὁμιλεῖν, ἀλλὰ ἢ πρὸς μηθὲν\nτῇ δικαιοσύνῃ χρωμένους ζῆν, ἢ πρὸς πάντα χρω-\nμένους μὴ ζῆν; ὥσπερ οὖν ἐπʼ ἀνθρώπων ὁ μὲν\nαὐτοῦ σωεηρίας ἕνεκα καὶ παίδων καὶ πατρίδος ἢ\nχρήματά τινων παραιρούμενος ἢ χώραν ἐπιτρίβων\nκαὶ πόλιν ἔχει πρόσχημα τῆς ἀδικίας τὴν ἀνάγκην,\nὅστις δὲ ταῦτα δρᾷ διὰ πλοῦτον ἢ κόρον ἢ ἡδονὰς\nτρυφώσας καὶ ἀποπληρώσεις οὐκ ἀναγκαίων πορι-\nζόμενος ἐπιθυμιῶν, ἄμικτος εἶναι δοκεῖ καὶ ἀκρα-\nτὴς καὶ πονηρός, οὕτως τὰς μὲν εἰς φυτὰ βλάβας\nκαὶ πυρὸς καὶ ναμάτων ἀναλώσεις κουράς τε προ-\nβάτων καὶ γάλα βοῶν τε ἐξημέρωσιν καὶ κατάζευξιν\nἐπὶ σωτηρίᾳ καὶ διαμονῇ τοῖς χρωμένοις ὁ θεὸς\nδίδωσι συγγνώμην. ζῷα δὲ ὑπάγειν σφαγαῖς καὶ\nμαγειρεύειν ἀναπιμπλαμένους φόνου, μὴ τροφῆς ἢ\nπληρώσεως χάριν, ἀλλʼ ἡδονῆς καὶ λαιμαργίας ποι-\n\n\nουμένους τέλος, ὑπερφυὲς ὡς ἄνομον καὶ δεινόν.\nἀρκεῖ γάρ, ὅτι μηδὲν πονεῖν δεομένοις χρώμεθα\nπροκάμνουσι καὶ μοχθοῦσιν,\nἵππων ὄνων τʼ ὀχεῖα καὶ ταύρων γονάς,\nὡς Αἰσχύλος φησίν,\nἀντίδουλα καὶ πόνων ἐκδέκτορα\nχειρωσάμενοι καὶ καταζεύξαντες.\nὁ δὲ ἀξιῶν ἡμᾶς\nὄψῳ μὴ χρῆσθαι βοΐ, μηδὲ πνεῦμα καὶ ζωὴν διολ-\nλύντας καὶ διαφθείροντας ἡδύσματα πλησμονῆς καὶ\nκαλλωπίσματα προστίθεσθαι τραπέζης, τίνος ἀναγ-\nκαίου πρὸς σωτηρίαν ἢ καλοῦ πρὸς ἀρετὴν ἀφαι-\nρεῖται τὸν βίον; οὐ μὴν ἀλλὰ καὶ τοῖς ζῴοις τὰ φυτὰ\nπαραβάλλειν κομιδῇ βίαιον. τὰ μὲν γὰρ αἰσθάνε-\nσθαι πέφυκε καὶ ἀλγεῖν καὶ φοβεῖσθαι καὶ βλάπτε-\nσθαι, διʼ ὃ καὶ ἀδικεῖσθαι· τοῖς δὲ οὐθέν ἐστιν\nαἰσθητόν, οὕτως δὲ οὐδὲ ἀλλότριον οὐδὲ κακὸν οὐδὲ\nβλάβη τις οὐδὲ ἀδικία. καὶ γὰρ οἰκειώσεως πάσης\nκαὶ ἀλλοτριώσεως ἀρχὴ τὸ αἰσθάνεσθαι. τὴν δὲ οἰ-\nκείωσιν ἀρχὴν τίθενται δικαιοσύνης οἱ ἀπὸ Ζήνω-\nνος. πῶς δὲ οὐκ ἄλογον, πολλούς τῶν ἀνθρώπων\nἐπʼ αἰσθήσει μόνον ζῶντας ὁρῶντας, νοῦν δὲ καὶ\nλόγον οὐκ ἔχοντας, πολλούς δὲ πάλιν ὠμότητι καὶ\nθυμῷ καὶ πλεονεξίᾳ τὰ φοβερώτατα τῶν θηρίων\nὑπερβεβληκότας, παιδοφόνους καὶ πατροκτόνους,\nτυράννους καὶ βασιλέων ὑπουργούς, πρὸς μὲν τού-\nτους οἴεσθαι δίκαιόν τι εἶναι ἡμῖν, πρὸς δὲ τὸν ἀρο-\nτῆρα βοῦν καὶ τὸν σύντροφον κύνα καὶ τὰ γάλακτι\nμὲν τρέφοντα, κουρᾷ δὲ κοσμοῦντα θρέμματα μη-\nδὲν εἶναι, πῶς οὐ παραλογώτατόν ἐστιν;\nἀλλʼ ἐκεῖνο\nνὴ Δία τοῦ Χρυσίππου πιθανὸν ἦν, ὡς ἡμὰς αὐτῶν\nκαὶ ἀλλήλων οἱ θεοὶ χάριν ἐποιήσαντο, ἡμῶν δὲ τὰ\nζῷα, συμπολεμεῖν μὲν ἵππους καὶ συνθηρεύειν κύ-\n\n\nνας, ἀνδρείας δὲ γυμνάσια παρδάλεις καὶ ἄρκτους\nκαὶ λέοντας. ἡ δὲ ὗς, ἐνταῦθα γάρ ἐστιν τῶν χα-\nρίτων τὸ ἥδιστον, οὐ διʼ ἄλλο τι πλὴν θύεσθαι ἐγε-\nγόνει, καὶ τῇ σαρκὶ τὴν ψυχὴν ὁ θεὸς οἷον ἄλας\nἐνέμιξεν, εὐοψίαν ἡμῖν μηχανώμενος. ὅπως δὲ ζω-\nμοῦ καὶ παραδειπνίων ἀφθονίαν ἔχωμεν, ὄστρεα τε\nπαντοδαπὰ καὶ πορφύρας καὶ ἀκαλήφας καὶ γένη\nπτηνῶν ποικίλα παρεσκεύασεν, οὐκ ἀλλαχόθεν, ἀλλʼ\nὡς αὐτοῦ μέγα μέρος ἐνταῦθα τρέψας εἰς γλυκυθυ-\nμίας, τὰς τιτθὰς ὑπερβαλόμενος καὶ καταπυκνώσας\nταῖς ἡδοναῖς καὶ ἀπολαύσεσιν τὸν περίγειον τόπον.\nὅτῳ δὴ ταῦτα δοκεῖ τι τοῦ πιθανοῦ καὶ θεῷ πρέπον-\nτος μετέχειν, σκοπείτω, τί πρὸς ἐκεῖνον ἐρεῖ τὸν\nλόγον, ὅν Καρνεάδης ἔλεγεν· ἕκαστον τῶν φύσει\nγεγονότων ὅταν τοῦ πρὸς ὃ πέφυκε καὶ γέγονε τυγ-\nχάνῃ τέλους, ὡφελεῖται. κοινότερον δὲ τὸ τῆς ὠφε-\nλείας, ἣν εὐχρηστίαν οὗτοι λέγουσιν, 'ἀκουστέον.\nἡ δὲ ὗς φύσει γέγονε πρὸς τὸ σφαγῆναι καὶ κατα-\nβρωθῆναι· καὶ τοῦτο πάσχουσα τυγχάνει τοῦ πρὸς\nὃ πέφυκε, καὶ ὠφελεῖται. καὶ μὴν εἰ πρὸς ἀνθρώ-\nπων χρῆσιν ὁ θεὸς μεμηχάνηται τὰ ζῷα, τί χρησό-\nμεθα μυίαις, ἐμπίσι, νυκτερίσιν, κανθάροις, σκορ-\nπίοις, ἐχίδναις; ὧν τὰ μὲν ὁρᾶν εἰδεχθῆ καὶ θιγ-\nγάνειν μιαρὰ καὶ κατʼ ὀδμὰς δυσανάσχετα καὶ φθέγ-\nγεται δεινὸν καὶ ἀτερπές, τὰ δʼ ἄντικρυς ὀλέθρια\nτοῖς ἐντυγχάνουσι· φαλαίνας τε καὶ πρίστεις καὶ τὰ\nἄλλα κήτη, ἃ μυρία βόσκειν Ὅμηρός φησιν ἀγάστον-\nνον Ἀμφιτρίτην, τί οὐκ ἐδίδαξεν ἡμᾶς ὁ δημιουρ-\nγός, ὅπῃ χρήσιμα τῇ φύσει γέγονεν; εἰ δὲ οὐ πάντα\nφασὶν ἡμῖν καὶ διʼ ἡμᾶς γεγονέναι, πρὸς τῷ σύγ-\nχυσιν ἔχειν πολλὴν καὶ ἀσάφειαν τὸν διορισμὸν\nοὐδὲ ἐκφεύγομεν τὸ ἀδικεῖν, ἐπιτιθέμενοι καὶ χρώ-\n\n\nμενοι βλαβερῶς τοῖς οὐ διʼ ἡμᾶς, ἀλλʼ ὥσπερ ἡμεῖς\nκατὰ φύσιν γεγενημένοις. ἐῶ λέγειν ὅτι τῇ χρείᾳ\nτὸ πρὸς ἡμὰς ὁρίζοντες οὐκ ἄν φθάνοιμεν ἑαυτούς\nἕνεκα τῶν ὀλεθριωτάτων ζῴων, οἷα κροκόδειλοι καὶ\nφάλαιναι καὶ δράκοντες, γεγονέναι συγχωροῦντες.\nἡμῖν μὲν γὰρ οὐθὲν ἀπʼ ἐκείνων ὑπάρχει τὸ παρά-\nπαν ὠφελεῖσθαι τὰ δὲ ἁρπάζοντα καὶ διαφθείροντα\nτούς παραπίπτοντας ἀνθρώπους, βορᾷ χρῆται, μη-\nδὲν ἡμῶν κατὰ τοῦτο δρῶντα χαλεπώτερον, πλὴν\nὅτι τὰ μὲν ἔνδεια καὶ λιμὸς ἐπὶ ταύτην ἄγει τὴν ἀδι-\nκίαν, ἡμεῖς δὲ ὕβρει καὶ τρυφῆς ἕνεκα παίζοντες\nπολλάκις ἐν θεάτροις καὶ κυνηγεσίοις τὰ πλεῖστα\nτῶν ζῴων φονεύομεν. ἐξ ὧν δὴ καὶ τὸ μὲν φονι-\nκὸν καὶ θηριῶδες ἡμῶν ἐπερρώσθη καὶ τὸ πρὸς\nοἶκτον ἀπαθές, τοῦ δʼ ἡμέρου τὸ πλεῖστον ἀπήμ-\nβλυναν οἱ πρῶτοι τοῦτο τολμήσαντες. οἱ δὲ Πυ-\nθαγόρειοι τὴν πρὸς τὰ θηρία πραότητα μελέτην\nἐποιήσαντο τοῦ φιλανθρώπου καὶ φιλοικτίρμονος.\nὥστε πῶς οὐχ οὗτοι πρὸς δικαιοσύνην μᾶλλον ἤγει-\nραν ἢ οἱ φθείρεσθαι λέγοντες ἐκ τούτων τὴν συν-\nήθη δικαιοσύνην; ἡ γὰρ συνήθεια δεινὴ τοῖς κατὰ\nμικρὸν ἐνοικειουμιένοις πάθεσι πόρρω προαγαγεῖν\nτὸν ἄνθρωπον.\nναί, φασίν, ἀλλʼ ὡς τῷ θνητῷ τὸ\nἀθάνατον ἀντίκειται καὶ τῷ φθαρτῷ τὸ ἄφθαρτον\nκαὶ σώματί γε τὸ ἀσώματον, οὕτως ὑπάρχοντί γε τῷ\nλογικῷ χρῆναι τὸ ἄλογον ἀντικεῖσθαι καὶ ἀνθυπάρ-\nχειν, καὶ μὴ μόνην ἐν τοσοῖσδε συζυγίαις ἀτελῆ\nτήνδε λείπεσθαι καὶ πεπηρωμένην, ὥσπερ ἡμῶν μὴ\nτοῦτο συγχωρούντων ἢ πολύ τὸ ἄλογον ἐπιδεικνύν-\nτων ἐν τοῖς οὖσιν. πολύ γὰρ δήπου καὶ ἄφθονον\nἐν πᾶσι τοῖς ψυχῆς ἀμοιροῦσι, καὶ οὐδὲν ἑτέρας\nδεόμεθα πρὸς τὸ λογικὸν ἀντιθέσεως· ἀλλὰ πᾶν εὐ-\n\n\nθὺς τὸ ἄψυχον, ἄλογον ὂν καὶ ἀνόητον, ἀντίκειται\nτῷ μετὰ ψυχῆς λόγον ἔχοντι καὶ διάνοιαν. εἰ δέ τις\nἀξιοῖ μὴ κολοβὸν εἶναι τὴν φύσιν, ἀλλὰ τὴν ἔμ-\nψυχον φύσιν ἔχειν τὸ μὲν λογικόν, τὸ δὲ ἄλογον,\nἕτερος ἀξιώσει τὴν ἔμψυχον φύσιν ἔχειν τὸ μὲν φαν-\nταστικόν, τὸ δὲ ἀφαντασίωτον, καὶ τὸ μὲν αἰσθη-\nτικόν, τὸ δὲ ἀναίσθητον, ἵνα δὴ τὰς ἀντιζύγους\nταύτας καὶ ἀντιθέτους ἕξεις καὶ στερήσεις περὶ ταὐ-\nτὸν ἡ φύσις ἔχῃ γένος, οἷον ἰσορρόπους. ἀλλʼ\nἄτοπον τοῦτό γε. εἰ δὲ ἄτοπος ὁ ζητῶν τοῦ ἐμψύ-\nχου τὸ μὲν αἰσθανόμενον, τὸ δὲ ἀναίσθητον εἶναι,\nκαὶ τὸ μὲν φαντασιούμενον, τὸ δὲ ἀφαντασίωτον,\nὅτι πᾶν ἔμψυχον αἰσθητικὸν εὐθὺς εἶναι καὶ φαν-\nταστικὸν πέφυκεν, οὐδʼ οὕτως ἐπιεικῶς ἀπαιτήσει\nτὸ μὲν λογικὸν εἶναι τοῦ ἐμψύχου, τὸ δὲ ἄλογον,\nπρὸς ἀνθρώπους διαλεγόμενος μηθὲν οἰομένους αἰ-\nσθήσεως μετέχειν ὃ μὴ καὶ συνέσεως, μηδʼ εἶναι\nζῷον ᾧ μὴ δόξα τις καὶ λογισμὸς ὥσπερ αἴσθησις\nκαὶ ὁρμὴ κατὰ φύσιν πάρεστιν. ἡ γὰρ φύσις, ἣν\nἕνεκά του καὶ πρός τι πάντα ποιεῖν ὀρθῶς λέγου-\nσιν, οὐκ ἐπὶ ψιλῷ τῷ πάσχειν καὶ αἰσθάνεσθαι τὸ\nζῷον αἰσθητικὸν ἐποίησεν, ἀλλὰ ὄντων μὲν οἰκείων\nπρὸς αὐτὸ πολλῶν, ὄντων δὲ ἀλλοτρίων, οὐδὲ ἀκα-\nρὲς ἦν περιεῖναι μὴ μαθόντι τὰ μὲν φυλάττεσθαι,\nτοῖς δὲ συμφέρεσθαι. τὴν μὲν οἦν γνῶσιν ἀμφοῖν\nὁμοίως ἡ αἴσθησις ἑκάστῳ παρέχει, τὰς δὲ ἑπομένας\nτῇ αἰσθήσει τῶν μὲν ὠφελίμων λήψεις καὶ διώξεις,\nδιακρούσεις δὲ καὶ φυγὰς τῶν ὀλεθρίων καὶ λυπη-\nρῶν, οὐδεμία μηχανὴ παρεῖναι τοῖς μὴ λογίζεσθαί\nτι καὶ κρίνειν καὶ μνημονεύειν καὶ προσέχειν πε-\nφυκόσιν. ὧν γὰρ ἂν ἀφέλῃς παντάπασι προσδοκίαν,\nμνήμη, πρόθεσιν, παρασκευήν, τὸ ἐλπίζειν, τὸ\n\n\nδεδοικέναι, τὸ ἐπιθυμεῖν, τὸ ἀσχάλλειν, οὔτε ὀμ-\nμάτων ὄφελος παρόντων οὔτε ὤτων, αἰσθήσεως τε\nπάσης καὶ φαντασίας τὸ χρώμενον οὐκ ἐχούσης\nἀπηλλάχθαι βέλτιον ἢ πονεῖν καὶ λυπεῖσθαι καὶ ἀλ-\nγεῖν, ᾧ διακρούσεται ταῦτα μὴ παρόντος. καίτοι\nΣτράτωνός γε τοῦ φυσικοῦ λόγος ἐστὶν ἀποδεικνύων,\nὡς οὐδὲ αἰσθάνεσθαι τὸ παράπαν ἄνευ τοῦ νοεῖν\nὑπάρχει. καὶ γὰρ γράμματα πολλάκις ἐπιπορευο-\nμένους τῇ ὄψει καὶ λόγοι προσπίπτοντες τῇ ἀκοῇ\nδιαλανθάνουσιν ἡμᾶς καὶ διαφεύγουσι πρὸς ἑτέροις\nτὸν νοῦν ἔχοντας· εἶτʼ αὖθις ἐπανῆλθεν καὶ μετα-\nθεῖ καὶ διώκει τῶν προειρημένων ἕκαστον ἀναλε-\nγόμενος· ᾗ καὶ λέλεκται,\nνοῦς ὁρᾷ, νοῦς ἀκούει, τὰ δʼ ἄλλα κωφὰ καὶ τυφλά\nὡς τοῦ περὶ τὰ ὄμματα καὶ τὰ ὦτα πάθους, ἂν μὴ\nπαρῇ τὸ φρονοῦν, αἴσθησιν οὐ ποιοῦντος. διʼ ὃ\nκαὶ Κλεομένης ὁ βασιλεὺς παρὰ πότον εὐδοκιμοῦν-\nτος ἀκροάματος, ἐρωτηθεὶς εἴ οἱ φαίνεται σπουδαῖον,\nἐκέλευεν ἐκείνους σκοπεῖν, αὐτὸς γὰρ ἐν Πελοπον-\nνήσῳ τὸν νοῦν ἔχειν. ὅθεν ἀνάγκη πᾶσιν οἷς τὸ\nαἰσθάνεσθαι, καὶ τὸ νοεῖν ὑπάρχειν.\nἀλλʼ ἔστω\nμὴ δεῖσθαι τοῦ νοῦ τὴν αἴσθησιν πρὸς τὸ αὐτῆς\nἔργον· ἀλλʼ ὅταν γε τῷ ζῴῳ πρὸς τὸ οἰκεῖον καὶ\nτὸ ἀλλότριον ἡ αἴσθησις ἐνεργασαμένη διαφορὰν\nἀπέλθῃ, τί τὸ μνημονεῦόν ἐστιν ἤδη καὶ δεδιὸς τὰ\nλυποῦντα καὶ ποθοῦν τὰ ὠφέλιμα καὶ μὴ παρόντων\nὅπως παρέσται μηχανώμενον ἐν αὐτοῖς, καὶ παρα-\nσκευαζόμενον ὁρμητήρια καὶ καταφυγὰς καὶ θήρα-\nτρα καὶ πάλιν οὖ τοῖς ἀλοῦσιν ἀποδράσεις τῶν ἐπι-\nτιθεμένων; καίτοιγε κἀκεῖνοι λέγοντες ἀποκναίουσιν\n\n\n\nἐν ταῖς εἰσαγωγαῖς ἑκάστοτε τὴν πρόθεσιν ὁριζό-\nμενοι σημείωσιν ἐπιτελειώσεως, τὴν δʼ ἐπιβολὴν\nὁρμὴν πρὸ ὁρμῆς, παρασκευὴν δὲ πρᾶξιν πρὸ πρά-\nξεως, μνήμην δὲ κατάληψιν ἀξιώματος παρεληλυ-\nθότος, οὐ τὸ παρὸν ἐξ αἰσθήσεως κατελήφθη. τού-\nτων γὰρ οὐδὲν ὅ τι μὴ λογικόν ἐστι, καὶ πάντα\nτοῖς ζῴοις ὑπάρχει πᾶσιν· ὥσπερ ἀμέλει καὶ τὰ περὶ\nτὰς νοήσεις, ἃς ἐναποκειμένας μὲν ἐννοίας καλοῦσιν,\nκινουμένας δὲ διανοήσεις. τὰ δὲ πάθη σύμπαντα\nκοινῶς κρίσεις φαύλας καὶ δόξας ὁμολογοῦντες εἶναι,\nθαυμαστὸν ὅτι δὴ παρορῶσιν ἐν τοῖς θηρίοις ἔργα\nκαὶ κινήματα, πολλὰ μὲν θυμῶν, πολλὰ δὲ φόβων\nκαὶ νὴ Δία φθόνων καὶ ζηλοτυπιῶν. αὐτοὶ δὲ κύ-\nνας ἁμαρτόντας καὶ ἵππους κολάζουσιν, οὐ διὰ κε-\nνῆς, ἀλλʼ ἐπὶ σωφρονισμῷ, λύπην διʼ ἀλγηδόνος\nἐμποιοῦντες αὐτοῖς, ἣν μετάνοιαν ὀνομάζομεν. ἡδο\nνῆς δὲ τῆς μὲν διʼ ὤτων ὄνομα κήλησίς ἐστιν, τῆς\nδὲ διʼ ὀμμάτων γοητεία. χρῶνται δὲ ἑκατέραις ἐπὶ\nτὰ θηρία· κηλοῦνται μὲν ἔλαφοι καὶ ἵπποι σύριγξι\nκαὶ αὐλοῖς, καὶ τούς παγούρους ἐκ τῶν χηραμῶν\nἀνακαλοῦνται μελιζόμενοι ταῖς σύριγξι, καὶ τὴν θρίσ-\nσαν ᾀδόντων ἀναδύεσθαι καὶ προιέναι λέγουσιν.\nοἱ δὲ περὶ τούτων ἀβελτέρως λέγοντες μήτε ἥδεσθαι\nμήτε θυμοῦσθαι μήτε φοβεῖσθαι μήτε παρασκευά-\nζεσθαι μήτε μνημονεύειν, ἀλλʼ ὡσανεὶ μνημονεύειν\nτὴν μέλιτταν καὶ ὡσανεὶ παρασκευάζεσθαι τὴν ἀη-\nδόνα καὶ ὡσανεὶ θυμοῦσθαι τὸν λέοντα καὶ ὡσαν-\nεὶ φοβεῖσθαι τὸν ἔλαφον, οὐκ οἶδα τί χρήσονται.\nτοῖς λέγουσι μηδὲ βλέπειν μηδὲ ἀκούειν, ἀλλʼ ὡσαν-\nεὶ βλέπειν αὐτὰ καὶ ὡσανεὶ ἀκούειν, μηδὲ φω-\nνεῖν ἀλλʼ ὡσανεὶ φωνεῖν, μηδὲ ὅλως ζῆν ἀλλʼ ὡσαν-\nεὶ ζῆν. ταῦτα γὰρ ἐκείνων οὐ μᾶλλόν ἐστι λεγό-\n\n\nμένα παρὰ τὴν ἐνάργειαν ὁμοίως, ὡς ὁ εὐγνώμων\nἂν πεισθείη. ὅταν δὲ τοῖς ἀνθρωπίνοις ἤθεσιν καὶ\nβίοις καὶ πράξεσιν καὶ διαίταις τὰ τῶν ζῴων παρα-\nτιθεὶς πολλὴν ἐνορῶ φαυλότητα, καὶ τῆς ἀρετῆς,\nπρὸς ἣν ὁ λόγος γέγονεν, μηδένα τῶν ζῴων ἔμφανῆ\nστοχασμὸν μηδὲ προκοπὴν μηδὲ ὄρεξιν, ἀποροίην\nἂν πῶς ἡ φύσις δέδωκε τὴν ἀρχὴν τοῖς ἐπὶ τὸ τέ-\nλος ἐξικέσθαι μὴ δυναμένοις· ἡ τοῦτο μὲν οὐδʼ\nἐκείνοις ἄτοπον εἶναι δοκεῖ. τὴν γοῦν πρὸς τὰ ἔκ-\nγονα φιλοστοργίαν, ἀρχὴν μὲν ἡμῖν κοινωνίας καὶ\nδικαιοσύνης τιθέμενοι, πολλὴν δὲ τοῖς ζῴοις καὶ\nἰσχυρὰν ὁρῶντες παροῦσαν, οὐ φασὶν αὐτοῖς οὐδʼ\nἀξιοῦσι μετεῖναι δικαιοσύνης· ἡμιόνοις δὲ τῶν γεν-\nνητικῶν μορίων οὐδὲν ἐνδεῖ καὶ γὰρ αἰδοῖα καὶ\nμήτρας καὶ τὸ χρῆσθαι μεθʼ ἡδονῆς τούτοις ἔχουσαι,\nπρὸς τὸ τέλος οὐκ ἐξικνοῦνται τῆς γενέσεως. σκόπει\nδὲ ἄλλως μὴ καταγέλαστόν ἐστι τοὺς Σωκράτεις καὶ\nτούς Πλάτωνας καὶ τούς Ζήνωνας οὐδὲν ἐλαφρο-\nτέρᾳ κακίᾳ τοῦ τυχόντος ἀνδραπόδου συνεῖναι φά-\nσκειν, ἀλλʼ ὁμοίως ἄφρονας εἶναι καὶ ἀκολάστους\nκαὶ ἀδίκους, εἶτα τῶν θηρίων αἰτιᾶσθαι τὸ μὴ κα-\nθαρὸν μηδʼ ἀπηκριβωμένον πρὸς ἀρετήν, ὡς στέρη-\nσιν οὐχὶ φαυλότητα λόγου καὶ ἀσθένειαν προσεῖναι,\nκαὶ ταῦτα τὴν κακίαν ὁμολογοῦντας εἶναι λογικήν,\nἧς πᾶν θηρίον ἀναπέπλησται. καὶ γὰρ δειλίαν πολ-\nλοῖς καὶ ἀκολασίαν ἀδικίαν τε καὶ κακόνοιαν ὁρῶμεν\nὑπάρχουσαν.\nὁ δὲ ἀξιῶν τὸ μὴ πεφυκὸς ὀρθότητα\nλόγου δέχεσθαι μηδὲ λόγον δέχεσθαι φύσει, πρῶτον\nμὲν οὐδὲν διαφέρει τοῦ μήτε πίθηκον αἴσχους φύ-\nσει μετέχειν μήτε χελώνην βραδυτῆτος ἀξιοῦντος,\nὅτι μηδὲ κάλλους ἐπιδεκτικὰ μηδὲ τάχους ἐστίν.\nἔπειτα τὴν διαφορὰν ἐμποδών οὖσαν οὐ συνορᾷ.\n\n\nλόγος μὲν γὰρ ἐγγίνεται φύσει, σπουδαῖος δὲ ὁ λόγος\nκαὶ τέλειος ἐξ ἐπιμελείας καὶ διδασκαλίας. διʼ\nτοῦ λογικοῦ πᾶσι τοῖς ἐμψύχοις μέτεστι, τὴν δὲ ὀρ-\nθότητα καὶ σοφίαν οὐδὲ ἄνθρωπον εἰπεῖν κεκτημέ-\nνον ἔχουσι, κἂν μυρίοι δὲ ὦσιν. ὥσπερ ὄψεώς ἐστιν\nπρὸς ὄψιν διαφορὰ καὶ πτήσεως πρὸς πτῆσιν· οὐ\nγὰρ ὁμοίως ἑέρακες βλέπουσι καὶ τέττιγες, οὐδὲ\nἀετοὶ πέτονται καὶ πέρδικες· οὕτως οὐδὲ παντὶ λο-\nγικῷ μέτεστιν ὡσαύτως τῆς δεχομένης τὸ ἄκρον\nεὐστροφίας καὶ ὀξύτητος. ἐπιδείγματά γε πολλὰ κοι-\nνωνίας καὶ ἀνδρείας καὶ τοῦ πανούργου περὶ τούς\nπορισμούς καὶ τὰς οἰκονομίας, ὥσπερ᾿ αὖ καὶ τῶν\nἐναντίων, ἀδικίας, δειλίας, ἀβελτερίας, ἔνεστιν αὐ-\nτοῖς. ὅθεν καὶ ζητήσεις τινὲς συνίστανεαι, τῶν μὲν\nτὰ χερσαῖα προῆχθαι λεγόντων, τῶν δὲ τὰ θαλάττια.\nκαὶ δῆλόν ἐστι παραβαλλομένων ἵππων χερσαίων\nτοῖς ποταμίοις· οἱ μὲν γὰρ τρέφουσι τούς πατέρας,\nοἱ δὲ κτείνουσιν, ἵνα τὰς μητέρας ὀχεύωσι· καὶ πε-\nριστεραῖς πάλιν περδίκων· οἱ μὲν γὰρ ἀφανίζουσι\nτὰ ᾠὰ καὶ διαφθείρουσι, τῆς θηλείας, ὅταν ἐπῳάζῃ,\nμὴ προσδεχομένης τὴν ὀχείαν οἱ δὲ καὶ διαδέχονται\nτὴν ἐπιμέλειαν ἐν μέρει θάλποντες, καὶ ψωμίζουσι\nπρότεροι τὰ νεόττια, καὶ τὴν θήλειαν, ἂν πλείονα\nχρόνον ἀποπλανηθῇ, κόπτων ὁ ἄρρην εἰσελαύνει\nπρὸς τὰ ᾠὰ καὶ τούς νεοττούς. ὄνοις δὲ καὶ προ-\nβάτοις Ἀντίπατρος ἐγκαλῶν ὀλιγωρίαν καθαριότη-\nτος, οὐλ οἶδ᾿ ὅπως παρεῖδε τὰς λύγκας καὶ τὰς χε-\nλιδόνας· ὧν αἱ μὲν ἐκτοπίζουσι παντάπασι κρύπτου-\nσαι καὶ ἀφανίζουσαι τὸ λυγκούριον, αἱ δὲ χελι-\nδόνες ἔξω στρεφομένους διδάσκουσαι τούς νεοττούς\nἀφιέναι τὸ περίττωμα. καὶ μὴν δένδρον δένδρου\nοὐ λέγομεν ἀμαθέστερον, ὡς κυνὸς πρόβατον, οὐδὲ\n\n\nλαχάνου λάχανον ἀνανδρότερον, ὡς ἔλαφον λέον-\nτος· ἢ καθάπερ ἐν τοῖς ἀκινήτοις ἕτερον ἑτέρου βρα-\nδύτερον οὐκ ἔστιν, οὐδὲ μικροφωνότερον ἐν τοῖς\nἀναύδοις, οὕτως οὐδὲ δειλότερον οὐδὲ νωθρότερον\nοὐδὲ ἀκρατέστερον, ὅπου μὴ φύσει πᾶσιν ἡ τοῦ\nφρονεῖν δύναμις, ἄλλοις δὲ ἄλλως κατὰ τὸ μᾶλλον\nκαὶ ἧττον παροῦσα τὰς ὁρωμένας διαφορὰς πεποί-\nηκεν. ἀλλʼ οὐ θαυμαστὸν ὅσον ἄνθρωπος εὐμα-\nθείᾳ καὶ ἀγχινοίᾳ καὶ τοῖς περὶ δικαιοσύνην καὶ\nκοινωνίαν διαφέρει τῶν ζῴων. καὶ γὰρ ἐκείνων\nπολλὰ τοῦτο μὲν μεγέθει καὶ ποδωκείᾳ, τοῦτο δὲ\nὄψεως ῥώμῃ καὶ ἀκοῆς ἀκριβείᾳ πάντας ἀνθρώπους\nἀπολέλοιπεν ἀλλʼ οὐ διὰ τοῦτο κωφὸς οὐδὲ τυφλὸς\nοὐδὲ ἀδύνατος ὁ ἄνθρωπός ἐστιν ἀλλὰ καὶ θέομεν,\nεἰ καὶ βραδύτερον ἐλάφων, καὶ βλέπομεν, εἰ καὶ\nχεῖρον ἱεράκων· ἰσχύος τε καὶ μεγέθους ἡ φύσις\nἡμᾶς οὐκ ἀπεστέρησεν, καίτοι τὸ μηδὲν ἐν τούτοις\nπρὸς ἐλέφαντα καὶ κάμηλον ὄντας. οὐκοῦν ὁμοίως\nμηδὲ τὰ θηρία λέγωμεν, εἰ νωθρότερον φρονεῖ καὶ\nκάκιον διανοεῖται, μὴ διανοεῖσθαι μηδὲ φρονεῖν\nὅλως μηδὲ κεκτῆσθαι λόγον, ἀσθενῆ δὲ κεκτῆσθαι\nκαὶ θολερόν, ὥσπερ ὀφθαλμὸν ἀμβλυώττοντα καὶ\nτεταραγμένον.\nεἰ δὲ μὴ πολλὰ ἦν πολλοῖς συνηγ-\nμένα καὶ εἰρημένα, μυρία ἂν παρηγάγομεν εἰς ἐπί-\nδειξιν τῆς τῶν ζῴων εὐφυΐας. ἐκεῖνο δʼ ἔτι σκε-\nπτέον. ἔοικεν γὰρ τοῦ πεφυκότος ἢ μέρους ἢ δυνά-\nμεως κατὰ φύσιν τι δέχεσθαι, τοῦ αὐτοῦ εἶναι καὶ\nεἰς τὸ παρὰ φύσιν ἐμπίπτειν πηρωθὲν ἢ νοσῆσαν,\nὥσπερ ὀφθαλμοῦ μὲν εἰς τυφλότητα ἐμπίπτειν, σκέ-\nλους δὲ εἰς χωλότητα, καὶ γλώττης εἰς ψελλότητα,\nἄλλου δὲ μηδενός. οὐ γὰρ ἔστι τυφλότης μὴ πεφυ-\nκότος ὁρᾶν, οὐδὲ χωλότης μὴ πεφυκότος βαδίζειν,\n\n\nψελλόν τε καὶ ἄναυδον καὶ τραυλὸν μὴ γλῶσσαν\nἐχόντων οὐδʼ ἂν παραπαίοντα ἢ παράφρονα εἴποις\nοὐδὲ μαινόμενον, ᾧ μὴ τὸ φρονεῖν καὶ διανοεῖσθαι\nκαὶ λογίζεσθαι κατὰ φύσιν ὑπῆρχεν. οὐ γὰρ ἔστιν ἐν\nπάθει γενέσθαι μὴ κεκτημένον δύναμιν, ἧς τὸ πά-\nθος ἢ στέρησις ἢ πήρωσις ἤ τις ἄλλη κάκωσίς ἔστιν.\nἀλλὰ μὴν ἐντετύχηκάς γε λυττώσαις κυσίν, ἔτι δὲ\nκαὶ ἵπποις· ἔνιοι δὲ καὶ βοῦς φασὶ μαίνεσθαι καὶ\nἀλώπεκας. ἀρκεῖ δὲ τὸ τῶν κυνῶν ἀναμφισβή-\nτητον γάρ ἐστι, καὶ μαρτυρεῖ λόγον καὶ διάνοιαν\nἔχειν οὐ φαύλην τὸ ζῷον, ἧς ταραττομένης καὶ συγ-\nχεομένης ἡ λεγομένη λύσσα καὶ μανία πάθος ἐστίν.\nοὕτε γὰρ ὄψιν ἀλλοιουμένην αὐτοῖς οὔτε ἀκοὴν ὁρῶ-\nμεν, ἀλλʼ ὥσπερ ἀνθρώπου μελαγχολῶντος ἢ πα-\nρακόπτοντος ὁ μὴ λέγων ἐξεστάναι καὶ διεφθορέναι\nτὸ φρονοῦν καὶ λογιζόμενον καὶ μνημονεῦον ἄτοπός\nἐστιν· καὶ γὰρ ἡ συνήθεια ταῦτά τε κατηγορεῖ τῶν\nπαραφρονούντων, μὴ εἶναι παρʼ αὐτοῖς ἀλλὰ ἐκ-\nπεπτωκέναι τῶν λογισμῶν· οὕτως ὁ τούς λυττῶντας\nκύνας ἄλλο τι πεπονθέναι νομίζων, ἀλλʼ οὐχὶ τοῦ\nφρονεῖν πεφυκότος καὶ λογίζεσθαι καὶ μνημονεύειν\nἀναπεπλησμένου ταραχῆς καὶ παραπεπτωκότος, ἀγνο-\nεἰν τὰ φίλτατα πρόσωπα καὶ φεύγειν τὰς συν-\nτρόφους διαίτας, ἢ παρορᾶν τὸ φαινόμενον ἔοικεν\nἢ συνορῶν τὸ γιγνόμενον ἔξ αὐτοῦ φιλονεικεῖν πρὸς\nτὴν ἀλήθειαν.\nτὰ μὲν δὴ τοῦ Πλουτάρχου ἐν πολλοῖς βιβλίοις\nπρὸς τούς ἀπὸ τῆς στοὰς καὶ τοῦ περιπάτου εἰς\nἀπάντησιν εἰρημένα ἐστὶν τοιαῦτα. Θεόφραστος\nδὲ καὶ τοιούτῳ κέχρηται λόγῳ.\nτοὺς ἐκ τῶν αὐ-\nτῶν γεννηθέντας, λέγω δὲ πατρὸς καὶ μητρός,\nοἰκείους εἶναι φύσει φαμὲν ἀλλήλων καὶ τοίνυν\n\n\nκαὶ τούς ἀπὸ τῶν αὐτῶν προπατόρων σπαρέντας\nοἰκείους ἀλλήλων εἶναι νομίζομεν, καὶ μέντοι καὶ\nτοὺς ἑαυτῶν πολίτας τῷ τῆς τε γῆς καὶ τῆς πρὸς\nἀλλήλους ὁμιλίας κοινωνεῖν. οὐ γὰρ ἐκ τῶν αὐ-\nτῶν ἔτι τούς τοιούτους ἀλλήλοις φύντας οἰκείους\nαὐτοῖς εἶναι κρίνομεν, εἰ μὴ ἄρα τινὲς τῶν πρώτων\nαὐτοῖς προγόνων οἱ αὐτοὶ τοῦ γένους ἀρχηγοὶ πε-\nφύκασιν ἢ ἀπὸ τῶν αὐτῶν. οὕτω δέ, οἶμαι, καὶ\nτὸν Ἐλληνα μὲν τῷ Ἕλληνι, τὸν δὲ βάρβαρον τῷ\nβαρβάρῳ, πάντας δὲ τούς ἀνθρώπους ἀλλήλοις φα-\nμεὲν οἰκείους τε καὶ συγγενεῖς εἶναι δυοῖν θάτερον,\nἢ τῷ προγόνων εἶναι τῶν αὐτῶν, ἢ τῷ τροφῆς καὶ\nἠθῶν καὶ ταὐτοῦ γένους κοινωνεῖν. οὕτως δὲ καὶ\nτούς πάντας ἀνθρώπους ἀλλήλοις τίθεμεν καὶ συγ-\nγενεῖς. καὶ μὴν πᾶσι τοῖς ζῴοις αἵ γε τῶν σωμά-\nτων ἀρχαὶ πεφύκασιν αἱ αὐταί. λέγω δὲ οὐκ ἐπὶ τὰ\nστοιχεῖα ἀναφέρων τὰ πρῶτα· ἐκ τούτων μὲν γὰρ\nκαὶ τὰ φυτά ἀλλʼ οἷον σπέρμα, σάρκας καὶ τὸ τῶν\nὑγρῶν τοῖς ζῴοις σύμφυτον γένος. πολύ δὲ μᾶλλον\nτῷ τὰς ἐν αὐτοῖς ψυχὰς ἀδιαφόρους πεφυκέναι, λέγω\nδὴ ταῖς ἐπιθυμίαις καὶ ταῖς ὀργαῖς, ἔτι δὲ τοῖς λο-\nγισμοῖς, καὶ μάλιστα πάντων ταῖς αἰσθήσεσιν. ἀλλʼ\nὥσπερ τὰ σώματα, οὕτω καὶ τὰς ψυχὰς τὰ μὲν ἀπη-\nκριβωμένας ἔχει τῶν ζῴων, τὰ δὲ ἧττον τοιαύτας,\nπᾶσί γε μὴν αὐτοῖς αἱ αὐταὶ πεφύκασιν ἀρχαί. δη-\nλοῖ δὲ ἡ τῶν παθῶν οἰκειότης· εἰ δὲ ἀληθές ἐστι\nτὸ λεγόμενον, ὡς ἡ τῶν ἠθὼν γένεσίς ἐστι τοιαύτη,\nφρονοῦσι μὲν ἅπαντα φῦλα, διαφέρουσι δὲ ταῖς\nἀγωγαῖς τε καὶ ταῖς τῶν πρώτων κράσεσι, παντά-\nπασιν ἂν οἰκεῖον εἴη καὶ συγγενὲς ἡμῖν τὸ τῶν λοι-\nπῶν ζῴων γένος. καὶ γὰρ τροφαὶ αἱ αὐταὶ πᾶσιν\nαὐτοῖς καὶ πνεύμιατα, ὡς Κὐριπίδης, καὶ φοινίους\n\n\nἔχει ῥοὰς τὰ ζῷα πάντα καὶ κοινοὺς ἀπάντων δεί-\nκνυσι γονεῖς οῦρανὸν καὶ γῆν.\nὥστε συγγενῶν ὄν-\nτων, εἰ φαίνοιτο κατὰ Πυθαγόραν καὶ ψυχὴν τὴν\nαὐτὴν εἰληχότα, δικαίως ἄν τις ἀσεβὴς κρίνοιτο\nτῶν οἰκείων τῆς ἀδικίας μὴ ἀπεχόμενος. οὐ μὴν\nὅτι τινὰ ἄγρια αὐτῶν, διὰ τοῦτο τὸ οἰκεῖον ἀποκέ-\nκοπται. οὐθὲν γὰρ ἧττον, ἀλλὰ καὶ μᾶλλον τῶν\nἀνθρώπων ἔνιοι κακοποιοί τε τῶν πλησίον εἰσὶ καὶ\nφέρονται πρὸς τὸ βλάπτειν τὸν ἐντυχόντα καθάπερ\nὑπό τινος πνοῆς τῆς ἰδίας φύσεως καὶ μοχθηρίας·\nδιʼ ὃ καὶ ἀναιροῦμεν τούτους, οὐ μέντοι ἀποκόπτο-\nμεν τὴν πρὸς τὸ ἥμερον σχέσιν. οὕτως οὖν, εἰ κα\nτῶν ζῴων τινὰ ἄγρια, ἐκεῖνα μὲν ὡς τοιαῦτα ἀναν-\nρετέον καθάπερ καὶ τούς τοιούτους ἀνθρώπους, τῆς\nδὲ πρὸς τὰ λοιπὰ καὶ ἡμερώτερα σχέσεως οὐκ ἀπο-\nστατέον· ἑκατέρως δὲ οὐδέτερα βρωτέον, ὡς οὐδὲ\nτοὺς ἀδίκους τῶν ἀνθρώπων. νῦν δὲ πολύ τὸ ἄδι-\nκον ποιοῦμεν ἀναιροῦντες μὲν καὶ τὰ ἥμερα, ὅτι\nκαὶ τὰ ἄγρια καὶ τὰ ἄδικα, ἐσθίοντες δὲ τὰ ἥμερα·\nκατʼ ἄμφω γὰρ ἄδικοι, ὅτι ἥμερα ὄντα ἀναιροῦμεν\nκαὶ ὅτι ταῦτα θοινώμεθα, καὶ ψιλῶς ὁ τούτων θά-\nνατος εἰς τὴν βορὰν ἔχει τὴν ἀναφοράν. προσθείη\nδʼ ἄν τις τούτοις καὶ τὰ τοιαῦτα. ὁ γὰρ λέγων ὅτι.\nὁ παρεκτείνων τὸ δίκαιον ἄχρι τῶν ζῴων φθείρει\nτὸ δίκαιον, ἀγνοεῖ ὡς αὐτὸς οὐ τὴν δικαιοσύνην\nδιασώζει, ἀλλʼ ἡδονὴν ἐπαύξει, ἥ ἐστι δικαιοσύνῃ\nπολέμιον. ἡδονῆς γοῦν οὔσης τέλους, δείκνυται\nδικαιοσύνη ἀναιρουμένη. ἐπεὶ ὅτι τὸ δίκαιον συναύ-\nξεται διὰ τῆς ἀποχῆς τίνι οὐ δῆλον; ὁ γὰρ ἀπεχό-\nμενος παντὸς ἐμψύχου, κὰν μὴ τῶν συμβαλλόντων\nαὐτῷ εἰς κοινωνίαν, πολλῷ μᾶλλον πρὸς τὸ ὁμο-\nγενὲς τῆς βλάβης ἀφέξεται. οὐ γὰρ ὁ τὸ γένος φι-\n\n\nλῶν τὸ εἶδος μισήσει, ἀλλὰ μᾶλλον ὅσῳ μεῖζον τὸ\nγένος τὸ τῶν ζῴων, τοσούτῳ καὶ πρὸς τὸ μέρος καὶ\nτὸ οἰκεῖον ταύτην διασώσει. ὁ τοίνυν τὴν οἰκείω-\nσιν πεποιημένος πρὸς τὸ ζῷον, οὗτος καὶ τό τι ζῷον\nοὐκ ἀδικήσει· ὁ δὲ μόνον περιγράψας ἐν ἀνθρώπῳ\nτὸ δίκαιον ἕτοιμός ἐστιν ὡς ἐν στενῷ ἀπορρῖψαι τὴν\nἔφεξιν τῆς ἀδικίας. ὥστε καὶ τοῦ Σωκρατικοῦ ὄψου\nἥδιον τὸ Πυθαγόρειον. ὁ μὲν γὰρ ὄψον τροφῆς τὸ\nπεινῆν ἔλεγε, Πυθαγόρας δὲ τὸ μηθένα ἀδικεῖν καὶ\nἐφηδύνειν δικαιοσύνῃ τὸ ὄψον. ἡ γὰρ φυγὴ τῆς\nἐμψύχου τροφῆς φυγὴ ἦν τῶν περὶ τὴν τροφὴν\nἀδικημάτων. οὐ γὰρ δὴ μὴ μετὰ κακώσεως ἑτέρου\nτὴν ἑαυτῶν σωτηρίαν ἀμήχανον ἡμῖν ὁ θεὸς ἐποίη-\nσεν· ἐπεὶ οὕτω γε τὴν φύσιν ἡμῖν ἀρχὴν ἀδικίας\nπροσετίθει· μήποτε δὲ καὶ ἀγνοεῖν οὗτοι ἐοίκασι τὸ\nἰδίωμα τῆς δικαιοσύνης, ὅσοι ἐκ τῆς πρὸς ἀνθρώ-\nπους οἰκειώσεως εἰσάγειν ταύτην ᾠήθησαν· αὕτη\nμὲν γὰρ φιλανθρωπία τις ἂν εἴη. ἡ δὲ δικαιοσύνη\nἐν τῷ ἀφεκτικῷ καὶ ἀβλαβεῖ κεῖται παντὸς ὅτου οὖν\nτοῦ μὴ βλάπτοντος. καὶ οὕτως γε νοεῖται ὁ δίκαιος,\nοὐκ ἐκείνως· ὡς διατείνειν τὴν δικαιοσύνην καὶ\nἄχρι τῶν ἐμψύχων κειμένην ἐν τῷ ἀβλαβεῖ. διʼ ὃ\nκαὶ ἡ οὐσία αὐτῆς ἐν τῷ τὸ λογιστικὸν ἄρχειν τοῦ\nἀλόγου, ἕπεσθαι δὲ τὸ ἄλογον. ἄρχοντος γὰρ τού-\nτου, τοῦ δʼ ἑπομένου, πᾶσα ἀνάγκη ἀβλαβῆ εἶναι\nπρὸς πᾶν ὅτι οὖν ἄνθρωπον. συνεσταλμένων γὰρ\nτῶν παθῶν καὶ τῶν ἐπιθυμιῶν καὶ ὀργῶν μεμα-\nρασμένων, τοῦ δὲ λογισμοῦ τὴν οἰκείαν ἔχοντος\nἀρχήν, εὐθύς ἡ ὁμοίωσις ἕπεται ἡ πρὸς τὸ κρεῖτ-\nτον. τὸ δὲ ἐν τῷ παντὶ κρεῖττον πάντως ἦν ἀβλα-\nβές, καὶ αὐτὸ μὲν διὰ δύναμιν καὶ σωστικὸν πάν-\nτων καὶ εὐποιητικὸν πάντων καὶ ἀπροσδεὲς πάν-\n\n\nτων· ἡμεῖς δὲ διὰ μὲν δικαιοσύνην ἀβλαβεῖς πάν-\nτων, διὰ δὲ τὸ θνητὸν ἐνδεεῖς τῶν ἀναγκαίων. ἡ\nδὲ τῶν ἀναγκαίων λῆψις οὐ βλάπτει οὔτε φυτά,\nὅταν ἃ ἀποβάλλουσι λἅβωμεν, οὔτε καρπούς, ὅταν\nτεθνηκότων χρησώμεθα τοῖς καρποῖς, οὔτε πρόβατα,\nὅταν διὰ τῆς κουρᾶς αὐτὰ μᾶλλον ὀνήσωμεν καὶ\nτοῦ γάλακτος κοινωνήσωμεν παρέχοντες αὐτοῖς τὴν\nἐξ ἡμῶν ἐπιμέλειαν. διʼ ὃ προσπίπτει ὁ δίκαιος οἷον\nἐλαττωτικὸς ἑαυτοῦ τῶν κατὰ σῶμα, οὐκ ἀδικεῖ δὲ\nἑαυτόν· αὔξεται γὰρ τῇ τούτου παιδαγωγίᾳ καὶ ἐγκρα-\nτείᾳ τὸ ἐντὸς ἀγαθόν, τοῦτʼ ἔστιν ἡ πρὸς θεὸν\nὁμοίωσις.\nοὔτε τοίνυν ἡδονῆς οὔσης τέλους ἡ ὄν-\nτως σώζεται δικαιοσύνη, οὔτε τῶν ἃ κατὰ φύσιν\nσυμπληρούντων τὴν εὐδαιμονίαν, ἢ ἐκκειμένων γε\nπάντων. ἐν πολλοῖς γὰρ τὰ τῆς ἀλόγου κινήματα\nφύσεως καὶ αἰ χρεῖαἱ ἀδικίας κατάρχει. αὐτίκα τῆς\nζῳοφαγίας ἐδεήθησαν, ἵνα τὴν φύσιν, ὡς φασίν,\nδιαφυλάξωσιν ἀλύπητον καὶ ἀνενδεᾶ ὧν ὀρέγεται.\nτοῦ δʼ ὁμοιοῦσθαι θεῷ ὄντος τέλους ὡς ἔνι μάλιστα,\nσώζεταιτὸ ἀβλαβὲς ἐν ἅποσιν. ὅνπερ τοίνυν τρόπον ὁ\nπάθεσιν ἀγόμενος πρὸς μόνα τέκνα καὶ γυναῖκα ἀβλα-\nβής, τῶν δὲ ἄλλων καταφρονητικὸς καὶ πλεονέκτης,\nὡς ἂν τοῦ ἀλόγου κρατοῦντος ἐν αὐτῷ, πρὸς τὰ\nθνητὰ ἐγείρεται καὶ ταῦτα ἐκπλήττεται ὁ δὲ λόγῳ\nἀγόμενος καὶ πρὸς πολίτην τηρεῖ τὸ ἀβλαβὲς καὶ\nἔτι μᾶλλον πρὸς ξένους καὶ πρὸς πάντας ἀνθρώπους,\nὁ τὴν ἀλογίαν ἔχων ὑπήκοον, καὶ αὐτὸς παρʼ ἐκεί-\nνους λογικώτερος, διὰ ταῦτα δὲ καὶ θειότερος· οὕ-\nτως ὁ μὴ μόνον στήσας τὸ ἀβλαβὲς ἐν ἀνθρώποις,\nπαρατείνας δὲ καὶ εἰς τὰ ἄλλα ζῷα μᾶλλον ὅμοιος\nθεῷ, καὶ εἰ ἄχρι φυτῶν δυνατόν, ἔτι μᾶλλον σώζει\nτὴν εἰκόνα. εἰ δὲ μή, ἀλλʼ ἐντεῦθέν γε τὸ τῆς φύ-\n\n\nσεως ἡμῶν ἐλάττωμα, ἐντεῦθεν τὸ θρηνούμενον\nπρὸς τῶν παλαιῶν, ὡς\nτοίων ἔκ τʼ ἐρίδων ἔκ τε νεικέων γενόμεσθα,\nὅτι τὸ θεῖον ἀκήρατον καὶ ἐν πᾶσιν ἀβλαβὲς σώζειν\nοὐ δυνάμεθα· οὐ γὰρ ἐν πᾶσιν ἦμεν ἀπροσδεεῖς·\nαἰτία δὲ ἡ γένεσις καὶ τὸ ἐν τῇ πενίᾳ ἡμὰς γενέσθαι,\nτοῦ πόρου ἀπορρυέντος. ἡ δὲ πενία ἐξ ἀλλοτρίων\nτὴν σωτηρίαν καὶ τὸν κόσμον, διʼ οὗ τὸ εἶναι\nἐλάμβανεν, ἐκτᾶτο. ὅστις οὖν πλειόνων δεῖται τῶν\nἔξωθεν, ἐπὶ πλέον τῇ πενίᾳ προσήλωται· καὶ ὅσῳ\nπλεόνων ἐνδεής, τοσούτῳ θεοῦ μὲν ἄμοιρος, πενίᾳ\nδὲ σύνοικος. τὸ γὰρ θεῷ ὅμοιον τῇ ὁμοιώσει εὐθύς\nπλοῦτον ἔχει τὸν ἀληθινόν. πλουτῶν δὲ οὐδεὶς καὶ\nχρῄζων μηδενὸς ἀδικεῖ ἕως γὰρ ἀδικεῖ, κἂν πάντα\nἔχῃ χρήματα κἂν πάντα τῆς γῆς πλέθρα, πένης ἐστὶν\nπενίᾳὑπάρχων σύνοικος. διὰ ταῦτα δὴ καὶ ἄδικος καὶ\nἄθεος καὶ ἀσεβὴς καὶ πάσῃ κακίᾳ ἔνοχος, ἧς τὴν ὑπά-\nστασινἡ πρὸς τήν ὕλην τῆς ψυχῆς πτῶσις κατὰ στέρη-\nσιν τοῦ ἀγαθοῦ παρήγαγεν. λῆρος οὖν πάντα, ἕως τις\nτῆς ἀρχῆς ἀπέσφαλται, καὶ ἐνδεὴς πάντων, ἕως οὐ\nπρὸς τὸν πόρον οὐ βλέπει, εἴκει τε τῷ θνητῷ τῆς\nφύσεως αὐτοῦ, ἕως τὸν ὄντως ἑαυτὸν οὐκ ἐγνώρισεν.\nδεινὴ δὲ ἡ ἀδικία πείθειν ἑαυτὴν καὶ δεκάζειν τοὺς\nὑπʼ αὐτῆς συνεχομένους, διότι σύν ἡδονῇ προσομιλεῖ\nτοῖς τροφίμοις. ὥσπερ δὲ ἐν βίων αἱρέσεσιν ἀκρι-\nβέστερος κριτὴς ὁ πεῖραν ἀμφοῖν εἰληφὼς τοῦ θατέ-\nρου πειραθέντος μόνου, οὅτως ἐν αἱρέσεσι καὶ φυ-\nγαῖς καθηκόντων ἀσφαλέστερος κριτὴς ὁ ἐκ τοῦ\nἐπαναβεβηκότος κρίνων καὶ τὸ ἧττον τοῦ κάτωθεν\nκρίνοντος τὰ προκείμενα. ὥστε ὁ κατὰ νοῦν ζῶν\nτοῦ κατὰ τὴν ἀλογίαν ἀκριβέστερος ὁριστὴς ὧν τε\nαἱρετέον καὶ ὧν μή· διῆλθεν γὰρ καὶ διʼ ἀλογίας,\n\n\nἅτε ἐξ ἀρχῆς ταύτῃ προσομιλήσας ὁ δὲ ἄπειρος ὢν\nτῶν κατὰ νοῦν πείθει τούς ὁμοίους, παῖς ἐν παισὶ\nφλυαρῶν. ἀλλʼ εἰ πάντες, φασί, τούτοις πεισθεῖεν\nτοῖς λόγοις, τί ἡμῖν ἔσται; ἠ δῆλον ὡς εὐδαιμονή-\nσομεν, ἀδικίας μὲν ἐξορισθείσης ἀπʼ ἀνθρώπων,\nδικαιοσύνης δὲ πολιτευομένης καὶ παρʼ ἡμῖν, καθά-\nπερ καὶ ἐν οὐρανῷ. νῦν δʼ ὅμοιον, ὡς εἰ αἱ\nΔαναΐδες ἠπόρουν τίνα βίον βιώσονται ἀπαλλαγεῖ-\nσσαι τῆς περὶ τὸν τετρημένον πίθον διὰ τοῦ κοσκί-\nνου λατρείας. τί γὰρ ἔσται ἀποροῦσιν, εἰ παυσαί-\nμεθα ἐπιφοροῦντες εἰς τὰ πάθη ἡμῶν καὶ τὰς ἐπι-\nθυμίας, ὧν τὸ πᾶν διαρρεῖ ἀπειρίᾳ τῶν καλῶν τὸν\nἐπὶ τοῖς ἀναγκαίοις καὶ ὑπὲρ τῶν ἀναγκαίων στερ-\nγόντων ἡμῶν βίον. τί τοίνυν πράξομεν, ἐρωτᾷς, ὦ\nἄνθρωπε; μιμησώμεθα τὸ χρυσοῦν γένος, μιμησώ-\nμεθα τοὺς ἐλευθερωθέντας. μεθʼ ὧν μὲν γὰρ Αἰδὼς\nκαὶ Νέμεσις ἥ τε Δίκη ὁμιλεῖ, ὅτι ἠρκοῦντο τῷ ἐκ\nγῆς καρπῷ· καρπὸν γάρ σφισιν\nἔφερεν ζείδωρος ἄρουρααὐτομάτη πολλόν τε καὶ ἄφθονον.\nοἱ δέ γε ἐλευθερωθέντες ἃ πάλαι τοῖς δεσπόταις\nὑπηρετοῦντες ἐπόριζον, ταῦτα ἑαυτοῖς πορίζουσιν.\nοὐκ ἄλλως καὶ σύ τοίνυν ἀπαλλαγεὶς τῆς τοῦ σώ-\nματος δουλείας καὶ τῆς τοῖς πάθεσι τοῖς διὰ τὸ\nσῶμα λατρείας, ὡς ἐκεῖνα ἔτρεφες παντοίως τοῖς\nἔξωθεν, οὕτως αὐτὸν θρέψεις παντοίως τοῖς ἔνδο-\nθεν, δικαίως ἀπολαμβάνων τὰ ἴδια καὶ οὐκ ἔτι τὰ\nἀλλότρια βίᾳ ἀφαιρούμενος.\nΠρὸς μὲν ἁπάσας σχεδὸν τὰς σκήψεις τῶν τῇ\nμὲν ἀληθείᾳ ἀκρασίας ἕνεκα καὶ ἀκολασίας τὴν\nσαρκοφαγίαν προσεμένων, ἀπολογίας δὲ αὐτοῖς ἀναι-\nσχύντους πεπορικότων τὰς ἐκ τῆς ἐνδείας, ἣν πλέον\nἢ χρῆν τῇ φύσει προσάπτουσι, διὰ τῶν εἰρημένων,\nὦ Καστρίκιε, ἀπηντήσαμεν. λειπομένων δʼ ἔτι μερι-\nκῶν ζητήσεων, ὧν μάλιστα ἡ τοῦ συμφέροντος ἐπαγ-\nγελία ἐξαπατᾶ τούς ὑπὸ τῶν ἡδονῶν δεδεκασμένους,\nκαὶ μὴν καὶ τῆς μαρτυρίας τοῦ μηδὲν μήτε τῶν σο-\nφῶν μήτε τι ἔθνος παραιτήσασθαι τὴν βρῶσιν ἱκα-\nνῶς εἰς μέγεθος τῆς ἀδικίας τούς ἀκούοντας προα-\nγούσης ὑπʼ ἀπειρίας τῆς ἀληθινῆς ἱστορίας, τὸν\nἔλεγχον τούτων ποιεῖσθαι μέλλοντες, τὰς περὶ τοῦ\nσυμφέροντος καὶ τῶν ἄλλων ζητημάτων λύσεις ἐκ-\nβαλεῖν πειρασόμεθα.\nἀρξώμεθα δʼ ἀπὸ τῆς κατὰ\nἔθνη τινῶν ἀποχῆς, ὧν ἡγήσονται τοῦ λόγου οἱ\nἝλληνες, ὡς ἂν τῶν μαρτυρούντων ὄντες οἰκειό-\nτατοι. τῶν τοίνυν συντόμως τε ὁμοῦ καὶ ἀκριβῶς\nτὰ Ἑλληνικὰ συναγαγόντων ἐστὶν καὶ ὁ περιπατη-\nτικὸς Δικαίαρχος, ὃς τὸν ἀρχαῖον βίον τῆς Ἑλλά-\nδος ἀφηγούμενος, τούς παλαιοὺς καὶ ἐγγύς θεῶν\nφησὶ γεγονότας, βελτίστους τε ὄντας φύσει καὶ τὸν\nἄριστον ἐζηκότας βίον, ὡς χρυσοῦν γένος νομίζε-\nσθαι παραβαλλομένους πρὸς τοὺς νῦν, κιβδήλους καὶ\nφαυλοτάτης ὑπάρχοντας ὕλης, μηδὲν φονεύειν ἔμι-\nψυχον. ὃ δὴ καὶ τοὺς ποιητὰς παριστάντας χρυ-\nσοῦν μὲν ἐπονομάζειν γένος, ἐσθλὰ δὲ πάντα,\nλέγειν,\n\n\nτοῖσιν ἔην· καρπὸν δʼ ἔφερε ζείδωρος ἄρουρααὐτομάτη πολλόν τε καὶ ἄφθονον· οἱ δʼ ἐθε-λημοὶἥσυχοι ἔργʼ ἐνέμοντο σύν ἐσθλοῖσιν πολέεσσιν.\nἃ δὴ καὶ ἐξηγούμενος ὁ Δικαίαρχος τὸν ἐπὶ Κρόνου\nβίον τοιοῦτον εἶναι φησίν· εἰ δεῖ λαμβάνειν μὲν\nαὐτὸν ὡς γεγονότα καὶ μὴ μάτην ἐπιπεφημισμένον,\nτὸ δὲ λίαν μυθικὸν ἀφέντας, εἰς τὸ διὰ τοῦ λόγου\nφυσικὸν ἀνάγειν. αὐτόματα μὲν γὰρ πάντα ἐφύετο·\nεἰκότως. οὐ γὰρ αὐτοί γε κατεσκεύαζον οὐθὲν διὰ\nτὸ μήτε τὴν γεωργικὴν ἔχειν πω τέχνην μήθʼ ἑτέραν\nμηδεμίαν ἀπλῶς. τὸ δʼ αὐτὸ καὶ τοῦ σχολὴν ἄγειν\nαἴτιον ἐγίγνετο αὐτοῖς καὶ τοῦ διάγειν ἄνευ πόνων\nκαὶ μερίμνης, εἰ δὲ τῇ τῶν γλαφυρωτάτων ἰατρῶν\nἐπακολουθῆσαι δεῖ διανοίᾳ, καὶ τοῦ μὴ νοσεῖν.\nοὐθὲν γὰρ εἰς ὑγίειαν αὐτῶν μεῖζον παράγγελμα\nεὕροι τις ἂν ἢ τὸ μὴ ποιεῖν περιττώματα, ὧν διὰ\nπαυτὸς ἐκεῖνοι καθαρὰ τὰ σώματα ἐφύλαττον. οὔτε\nγὰρ τῆς φύσεως ἰσχυροτέραν τροφήν, ἀλλ᾿ ἧς ἡ φύσις\nἰσχυροτέρα, προσεφέροντο, οὔτε τὴν πλείω τῆς μετρίας\nδιὰ τὴν ἑτοιμότητα, ἀλλʼ ὡς τὰ πολλὰ τὴν ἐλάττω\nτῇς ἱκανῆς διὰ τὴν σπάνιν. ἀλλὰ μην οὐδὲ πόλεμοι\nαὐτοῖς ἦσαν οὐδὲ στάσεις πρὸς ἀλλήλους. ἆθλον\nγὰρ οὐθὲν ἀξιόλογον ἐν τῷ μέσῳ προκείμενον ὑπῆρ-\nχεν, ὑπὲρ ὅτου τις ἂν διαφορὰν τοσαύτην ἐνεστή-\nσατο. ὥστε τὸ κεφάλαιον εἶναι τοῦ βίου συνέβαινεν\nσχολήν, ῥᾳθυμίαν ἀπὸ τῶν ἀναγκαίων, ὑγίειαν,\nεἰρήνην, φιλίαν. τοῖς δὲ ὑστέροις ἐφιεμένοις μεγά-\nλων καὶ πολλοῖς περιπίπτουσι κακοῖς ποθεινὸς εἰκό-\nτως ἐκεῖνος ὁ βίος ἐγίγνετο. δηλοῖ δὲ τὸ λιτὸν τῶν\nπρώτων καὶ αὐτοσχέδιον τῆς τροφῆς τὸ μεθύστερον\nῥηθὲν ἅλις δρυός, τοῦ μεταβάλλοντος πρώτου, οἷα\n\n\nεἰκός, τοῦτο φθεγξαμένου. ὕστερον ὁ νομαδικὸς\nεἰσῆλθεν βίος, καθʼ ὅν περιττοτέραν ἤδη κτῆσιν\nπροσπεριεβάλοντο καὶ ζῴων ἥψαντο, κατανοήσαν-\nτες ὅτι τὰ μὲν ἀσινῆ ἐτύγχανεν ὄντα, τὰ δὲ κα-\nκοῦργα καὶ χαλεπά· καὶ οὕτω δὴ τὰ μὲν ἐτιθάσευ-\nσαν, τοῖς δὲ ἐπέθεντο, καὶ ἅμα ἐν τῷ αὐτῷ βίῳ\nσυνεισῆλθε πόλεμος. καὶ ταῦτα, φησίν, οὐχ ἡμεῖς,\nἀλλʼ οἱ τὰ παλαιὰ ἱστορίᾳ διεξελθόντες εἰρήκασιν.\nἤδη γὰρ ἀξιόλογα κτήματα ἦν ὑπάρχοντα, οἱ μὲν\nἐπὶ τὸ παρελέσθαι φιλοτιμίαν ἐποιοῦντο, ἀθροιζό-\nμενοί τε καὶ παρακαλοῦντες ἀλλήλους, οἱ δʼ ἐπὶ\nτὸ διαφυλάξαι. προϊόντος δὲ κατὰ μικρὸν οὕτω τοῦ\nχρόνου, κατανοοῦντες ἀεὶ τῶν χρησίμων εἶναι δο-\nκούντων, εἰς τὸ τρίτον τε καὶ γεωργικὸν ἐνέπεσον εἶ-\nδος. ταυτὶ μὲν Δικαιάρχου τὰ παλαιὰ τῶν Ἑλλη-\nνικῶν διεξιόντος μακάριόν τε τὸν βίον ἀφηγουμέ-\nνου τῶν παλαιοτάτων, ὄν οὐχ ἧττον τῶν ἄλλων\nκαὶ ἡ ἀποχὴ τῶν ἐμψύχων συνεπλήρου. διʼ ὃ πό-\nλεμος οὐκ ἦν, ὡς ἂν ἀδικίας ἐξεληλαμένης· συνεισ-\nῆλθεν δὲ ὕστερον καὶ πόλεμος καὶ εἰς ἀλλήλους\nπλεονεξία ἅμα τῇ τῶν ζῴων ἀδικίᾳ. ὃ καὶ θαυμα-\nστὸν τῶν τολμησάντων τὴν ἀποχὴν τῶν ζῴων ἀδι-\nκίας μητέρα εἰπεῖν, τῆς ἱστορίας καὶ τῆς πείρας ἅμα\nτῷ φόνῳ αὐτῶν τρυφήν τε καὶ πόλεμον καὶ ἀδικίαν\nσυνεισελθεῖν μηνυούσης.\nὃ δὴ καὶ ὕστερον Λυ-\nκοῦργον τὸν Λακεδαιμόνιον συνιδόντα, καίπερ κε-\nκρατηκότος τοῦ γεύεσθαι ἐμψύχων, οὕτως τὴν πο-\nλιτείαν συντάξαι, ὡς ἥκιστα τῆς ἐκ τούτων τροφῆς\nδεῖσθαι. τὸν γὰρ κλῆρον ἑκάστων οὐκ ἐν ἀγέλαις\nβοῶν καὶ προβάτων αἰγῶν τε καὶ ἵππων ἡ χρημά-\nτων περιουσίᾳ ἀφορίσαι, ἀλλʼ ἐν γῆς κτήσει φερού-\nσης ἀποφορὰν ἀνδρὶ ἑβδομήκοντα κριθῶν μεδίμνους,\n\n\nγυναικὶ δὲ δώδεκα, καὶ τῶν ὑγρῶν καρπῶν ἀναλό-\nγως τὸ πλῆθος. ἀρκέσειν γὰρ ᾤετο τοσοῦτον τρο-\nφῆς πρὸς εὐεξίαν καὶ ὑγείαν ἱκανήν, ἄλλου μηδε-\nνὸς δεησομένοις. ὅθεν καὶ φασὶν ὡς ὕστερόν ποτε\nχρόνῳ τὴν χώραν διερχόμενος ἐξ ἀποδημίας ἄρτι\nτεθερισμένην ὁρῶν τὴν γῆν καὶ τὰς ἅλωνας παραλ-\nλήλους καὶ ὁμιαλεῖς, ἐμειδίασέν τε καὶ εἶπε πρὸς τούς\nπαρόντας, ὡς ἡ Λακωνικὴ φαίνεται πᾶσα πολλῶν\nἀδελφῶν εἶναι νεωστὶ νενεμημένων. τοιγὰρ οὖν\nἐξῆν αὐτῷ τρυφὴν ἐξελάσαντι τῆς Σπόρτης ἀκυρῶσαι\nπᾶν νόμισμα χρυσοῦν καὶ ἀργυροῦν, μόνῳ δὲ\nχρῆσθαι τῷ σιδηρῷ, καὶ τούτῳ ἀπὸ πολλοῦ σταθ-\nμοῦ καὶ ὄγκου δύναμιν ὀλίγην ἔχοντι· ὥστε δέκα\nμνῶν ἀμοιβὴν ἀποθήκης μεγάλης ἐν οἰκίᾳ δεῖσθαι\nκαὶ ζεύγους ἄγοντος. οὐ κυρωθέντος ἐξέπεσεν\nἀδικημάτων γένη πολλὰ τῆς Λακεδαίμονος. τίς\nγὰρ ἢ κλέπτειν ἔμελλεν ἢ δωροδοκεῖν ἢ ἀποστερεῖν\nἢ ἁρπάζειν ὃ μήτε κατακρύψαι δυνατὸν ἦν μήτε\nκεκτῆσθαι ζἢλωτόν, ἀλλὰ μηδὲ κατακόψαι λυσιτελές;\nἔμελλον δὲ καὶ τέχναι ἄχρηστοι ἐξελαθήσεσθαι σύν\nτούτοις, διάθεσιν τῶν ἔργων οὐκ ἐχόντων. τὸ γὰρ\nσιδηροῦν ἀγώγιμον οὐκ ἦν πρὸς τούς ἄλλους Ἕλλη-\nνας οὐδὲ εἶχε τιμὴν καταγελώμενον, ὥστε οὐδὲ\nπρίασθαί τι τῶν ξενικῶν καὶ ῥωπικῶν ὑπῆρχεν,\nοὐδὲ εἰσέπλει φόρτος ἐμπορικὸς εἰς τούς λιμένας,\nοὐδʼ ἐπέβαινε τῆς Λακωνικῆς οὐ σοφιστὴς λόγων,\nοὐ μάντις ἀγυρτικός, οὐχ ἑταιρῶν τροφεύς, οὐ χρυ-\nσῶν τις, οὐ χαλκῶν καλλωπισμάτων δημιουργός,\n\n\n\nἅτε δὴ νομίσμιατος οὐκ ὄντος. ἀλλʼ οὕτως ἀπερη-\nμωθεῖσα κατὰ μικρὸν ἡ τρυφὴ τῶν ζωπυρούντων\nκαὶ τρεφόντων αὐτὴ διʼ ἑαυτῆς ἐμαραίνετο· καὶ\nπλέον οὐδὲν ἦν τοῖς πολλὰ κεκτημένοις ὀδὸν οὐκ\nἐχούσης εἰς μέσον τῆς εὐπορίας, ἀλλʼ ἐγκατῳκοδο-\nμμεημένης καὶ ἀργούσης. διʼ ὅ καὶ τὰ πρόχειρα τῶν\nσκευῶν καὶ ἀναγκαῖα ταῦτα, κλιντῆρες καὶ δίφροι\nκαὶ τράπεζαι, βέλτιστα παρʼ αὐτοῖς ἐδημιουργεῖτο,\nκαὶ κώθων, ὡς φησὶ Κριτίας, ὁ Λακωνικὸς εὐδο-\nκίμει μάλιστα πρὸς τὰς στρατείας. τὰ γὰρ ἀναγ-\nκαίως πινόμενα τῶν ὑδάτων καὶ δυσωποῦντα τὴν\nὄψιν ἀπεκρύπτετο τῇ χρόᾳ, καὶ τοῦ θολεροῦ προσ-\nκόπτοντος καὶ προσισχομένου τοῖς ἄμβωσι, καθα-\nρώτερον ἐπλησίαζε τῷ στόματι τὸ πινόμενον. αἴτιος\nδὲ καὶ τούτων ὁ νομοθέτης, ὡς φησὶν ὁ Πλούταρ-\nχος. ἀπηλλαγμένοι γὰρ οἱ δημιουργοὶ τῶν ἀχρή-\nστων ἐν τοῖς ἀναγκαίοις ἐπεδείκνυντο τὴν καλλιτε-\nχνίαν.\nἔτι δὲ μᾶλλον ἐπιθέσθαι τῇ τρυφῇ καὶ τὸν\nζῆλον ἀφελέσθαι τοῦ πλούτου διανοηθεὶς τὸ τρίτον\nπολίτευμα καὶ κάλλιστον ἐπῆγεν, τὴν τῶν συσσι-\nτίων κατασκευήν, ὥστε δειπνεῖν μετʼ ἀλλήλων συν-\nιόντας ἐπὶ κοινοῖς καὶ τεταγμένοις ὄψοις καὶ σιτίοις,\nοἴκοι δὲ μὴ διαιτᾶσθαι κατακλίναντας εἰς στρωμνὰς\nπολυτελεῖς καὶ τραπέζας, χερσὶν δημιουργῶν καὶ\nμαγείρων ὑπὸ σκότος, ὥσπερ ἀδηφάγα ζῷα, πιαι-\nνομένους καὶ διαφθείροντας ἅμα τοῖς ἤθεσι τὰ σώ-\nματα πρὸς πᾶσαν ἐπιθυμίαν ἀνειμένα καὶ πλησμο-\nνήν, μακρῶν μὲν ὕπνων, θερμῶν δὲ λουτρῶν,\nπολλῆς δὲ ἡσυχίας· καὶ τρόπον τινὰ νοσηλείας καθη-\nμερινῆς δεομένην. μέγα μὲν οὖν καὶ τοῦτο ἦν,\nμεῖζον δὲ τούτου τὸ τὸν πλοῦτον ἄζηλον, ὡς φησὶν\nΘεόφραστος, καὶ ἄπλουτον ἀπεργάσασθαι τῇ κοινό-\n\n\nτητι τῶν δείπνων καὶ τῇ περὶ τὴν δίαιταν εὐτελείᾳ.\nχρῆσις γὰρ οὐκ ἦν οὐδὲ ἀπόλαυσις οὐδὲ ὄψις ὅλως ἢ\nἐπίδειφις τῆς πολλῆς παρασκευῆς, ἐπὶ τὸ αὐτὸ δεῖπνον\nτῷ πένητι τοῦ πλουσίου βαδίζοντος· ὥστε τοῦτο δὴ τὸ.\nθρυλλούμενον ἐν μόνῃ τῇ Σπτάρτῃ βλέπεσθαι τυ-\nφλὸν ὄντα τὸν Πλοῦτον καὶ κείμενον ὥσπερ γρα-\nφὴν ἄψυχον καὶ ἀκίνητον. οὐδὲ γὰρ οἴκοι προ-\nδειπνήσαντας ἐξῆν βαδίζειν ἐπὶ τὰ συσσίτια πεπλη-\nρωμένους, ἀλλʼ ἐπιμελῶς οἱ λοιποὶ φυλάττοντες τὸν\nμὴ πίνοντα μηδὲ ἐσθίοντα μετʼ αὐτῶν ἐκάκιζον ὡς\nἀκρατῆ καὶ πρὸς τὴν κοινὴν μαλθακιζόμενον δίαι-\nταν. διʼ ὃ καὶ φιδίτια προσηγόρευον ταῦτα, εἴτε\nὡς φιλίας καὶ φιλοφροσύνης ὑπάρχοντα σἴτια, ἀντὶ\nτοῦ λάβδα τὸ δέλτα λαμβάνοντες, εἴτε ὡς πρὸς εὐ-\nτέλειαν καὶ φειδὼ συνεθιζόντων. συνήρχοντο δὲ\nἀνὰ πεντεκαίδεκα καὶ βραχεῖ τούτων ἐλάττους ἢ,\nπλείους. ἔφερε δὲ ἕκαστος κατὰ μῆνα τῶν συσσί-\nτων ἀλφίτων μέδιμνον, οἴνου χόας ὀκτώ, τυροῦ\nπέντε μνᾶς, σύκων ἡμίμνεα πέντε· πρὸς δὲ τούτοις,\nεἰς ὀψωνίαν μικρόν τι κομιδῇ νομίσματος.\nεἰκότως\nἄρα οὕτω λιτῶς καὶ σωφρόνως δειπνούντων καὶ οἱ\nπαῖδες ἐφοίτων εἰς τὰ συσσίτια ὥσπερ εἰς διδασκα-\nλεῖα σωφροσύνης ἀγόμενοι, καὶ λόγων ἠκροῶντο\nπολιτικῶν καὶ παιδευτὰς ἐλευθερίας ἑώρων, αὐτοί\nτε παίζειν εἰθίζοντο καὶ σκώπτειν ἄνευ βωμολοχίας\nκαὶ σκωπτόμενοι μὴ δυσχεραίνειν. σφόδρα γὰρ ἐδό-\nκει καὶ τοῦτο Λακωνικὸν εἶναι, σκώμματος ἀνασχέ-\nσθαι· μὴ φέροντα δὲ ἐξῆν παραιτεῖσθαι, καὶ ὁ\nσκώπτων ἐπέπαυτο. τοιαύτη μὲν ἡ τῶν Λακεδαι-\n\n\n\nμιονίων περὶ τὴν δίαιταν λιτότης, καίπερ εἰς πλῆ-\nθος νενομοθετημένη. διʼ ὃ καὶ ἀνδρικώτεροι καὶ\nσωφρονέστεροι καὶ τοῦ ὀρθοῦ μᾶλλον φροντίζοντες\nοἱ ἐκ ταύτης τῆς πολιτείας ἀναβαίνοντες παραδέ-\nδονται τῶν ἐκ τῶν ἄλλων, διεφθαρμένων καὶ ταῖς\nψυχαῖς καὶ τοῖς σώμασιν· καὶ δῆλον ὡς τοιαύτῃ πο-\nλιτείᾳ οἰκεῖον τὸ τῆς ἀποχῆς τῆς παντελοῦς, ταῖς\nδὲ διεφθαρμέναις τὸ τῆς βρώσεως.\nμεταβάντι δὲ εἰς τὰ ἄλλα ἔθνη, ὅσα εὐνομίας\nτε καὶ ἡμερότητος τῆς τε πρὸς τὸ θεῖον εὐσεβείας\nἐπεστράφη, φανερὸν ἔσται ὡς πρός τε τὴν σωτη-\nρίαν τῶν πόλεων καὶ τὸ συμφέρον αὐταῖς εἰ καὶ μὴ\nἐπὶ πάντας, ἀλλὰ γοῦν εἴς τινας τὸ τῆς ἀποχῆς προσ-\nετέτακτο· οἱ δὲ ὑπὲρ τῆς πόλεως θύοντες τοῖς θεοῖς\nκαὶ θεραπεύοντες ἀπεμειλίττοντο τὰς τῶν πολλῶν\nἁμαρτίας. ὅπερ γὰρ ἐν τοῖς μυστηρίοις ὁ ἀφʼ ἑστίας\nλεγόμενος παῖς ἀντὶ πάντων τῶν μυουμένων ἀπο-\nμειλίσσεται τὸ θεῖον, ἀκριβῶς δρῶν τὰ προστεταγ-\nμένα, τοῦτο κατὰ τὰ ἔθνη καὶ τὰς πόλεις οἱ ἱερεῖς\nδύνανται ἀντὶ πάντων θύοντες καὶ τὸ θεῖον προσ-\nαγόμενοι διὰ τῆς εὐσεβείας εἰς τὴν σφῶν κηδεμο-\nνίαν. τοῖς τοίνυν ἱερεῦσι τοῖς μὲν τῶν ζῴων πάν-\nτων, τοῖς δέ τινων πάντως προστέτακται ἀπέχεσθαι\nτῆς βορὰς, ἄν τε Ἑλληνικὸν ἔθος σκοπῇς ἄν τε βάρ-\nβαρον, καὶ μέντοι παρʼ ἄλλοις ἄλλως· ὥστ· τοὺς\nπανταχοῦ παραληφθέντας φαίνεσθαι πάντων ἀπε-\nχομένους, εἴ τις τούς πάντας ὡς ἕνα ὑπολάβοι. εἰ\nτοίνυν οἱ τῆς σωτηρίας τῶν πόλεων προεστῶτες καὶ\nτὴν εὐσέβειαν αὐτῶν τὴν πρὸς τούς θεούς πεπι-\nστευμέννοι τῶν ζῴων ἀπέχονται, πῶς ἄν τις τολμή-\nσειεν ὡς ἀσύμφορον ταῖς πόλεσι τὴν ἀποχὴν αἰτι-\nᾶσθαι;\nτὰ γοῦν κατὰ τοὺς Αἰγυπτίους ἱερέας Χαι-\n\n\nρήμων ὁ στωικὸς ἀφηγούμενος, οὓς καὶ φιλοσόφους\nὑπειλῆφθαί φησι παρʼ Αἰγυπτίοις, ἐξηγεῖται ὡς τό-\nπον μὲν ἐξελέξαντο ἐμφιλοσοφῆσαι τὰ ἱερά. πρός\nτε γὰρ τὴν ὅλην ὄρεξιν τῆς θεωρίας συγγενὲς ἦν\nπαρὰ τοῖς ἐκείνων ἀφιδρύμασι διαιτᾶσθαι, παρεῖχέν\nτε αὐτοῖς ἀσφάλειαν μὲν ἐκ τοῦ θείου σεβασμοῦ\nκαθάπερ τινὰ ἱερὰ ζῷα πάντων τιμώντων τούς φι-\nλοσόφους, ἠρεμαίοις δὲ εἶναι, ἅτε τῆς ἐπιμιξίας\nκατὰ τὰς πανηγύρεις καὶ τὰς ἑορτὰς συντελουμένης\nμόνον, τὸ δὲ λοιπὸν σχεδὸν ἀβάτων ὄντων τοῖς\nἄλλοις τῶν ἱερῶν· ἁγνεύσαντας γὰρ ἔδει προσιέναι\nκαὶ πολλῶν ἀποσχομένους. καὶ τοῦτο ὥσπερ κοινὸς\nτῶν κατʼ Αἴγυπτον ἱερῶν θεσμός ἐστιν. ἀπειπά-\nμενοι δὲ πᾶσαν τὴν ἄλλην ἐργασίαν καὶ πόνους ἀν-\nθρωπίνους, ἀπέδοσαν ὅλον τὸν βίον τῇ τῶν θείων\nθεωρίᾳ καὶ θεάσει, διὰ μὲν ταύτης τό τε τίμιον καὶ\nἀσφαλὲς καὶ εὐσεβὲς ποριζόμενοι, διὰ δὲ τῆς θεωρίας\nτὴν ἐπιστήμην, διʼ ἀμφοῖν δὲ ἄσκησιν ἠθῶν κεκρυμ-\nμένην τινὰ καὶ ἀρχαιοπρεπῆ. τὸ γὰρ ἀεὶ συνεῖναι\nτῇ θείᾳ γνώσει καὶ ἐπιπνοίᾳ πάσης μὲν ἔξω τίθη-\nσιν πλεονεξίας, καταστέλλει δὲ τὰ πάθη, διεγείρει\nδὲ πρὸς σύνεσιν τὸν βίον. λιτότητα δὲ ἐπετήδευ-\nσαν καὶ καταστολὴν ἐγκράτειάν τε καὶ καρτερίαν τό\nτε ἐν παντὶ δίκαιον καὶ ἀπλεονέκτητον. σεμινοὺς δὲ\nαὐτούς παρεῖχεν καὶ τὸ δυσεπίμικτον, οἵ γε παρὰ\nμὲν αὐτὸν τῶν λεγομένων ἁγνειῶν τὸν καιρὸν οὐδὲ\nτοῖς συγγενεστάτοις καὶ ὁμοφύλοις ἐπεμίγνυντο σχε-\nδὸν οὐδὲ ἄλλων τῳ θεωρούμενοι, ὅτι μὴ πρὸς τὰς\nἀναγκαίας συναγνεύουσι χρείας, ἢ ἁγνευτήρια τοῖς\nμὴ καθαρεύουσιν ἄδυτα καὶ πρὸς ἱερουργίας ἅγια\nκατανεμόμενοι. τὸν δὲ ἄλλον χρόνον ἁπλούστερον\nμὲν τοῖς ὁμοίοις ἐπεμίγνυντο, τῶν δὲ ἐξωτικῶν τῆς\n\n\nθρησκείας οὐδενὶ συνεβίουν· ἐφαίνοντο δὲ ἀεὶ θεῶν\nἢ ἀγαλμάτων ἐγγύς, ἤτοι φέροντες ἢ προηγούμενοι\nκαὶ τάσσοντες μετὰ κόσμου τε καὶ σεμνότητος· ὧν\nἕκαστον οὐ τῦφος ἦν, ἀλλά τινος ἔνδειξις φυσικοῦ\nλόγου. τὸ δὲ σεμνὸν κἀκ τοῦ καταστήματος ἑωρᾶτο.\nπορεία τε γὰρ ἦν εὔτακτος καὶ βλέμμα καθεστηκὸς\nἐπετηδεύετο, ὡς ὅτε βουληθεῖεν μὴ σκαρδαμύττειν·\nγέλως δὲ σπάνιος· εἰ δέ που γένοιτο, μέχρι μειδιά-\nσεως· ἀεὶ δὲ ἐντὸς τοῦ σχήματος αἱ χεῖρες. καὶ\nσύμβολόν γε ἦν ἑκάστῳ τῆς τάξεως ἐμφαντικόν, ἣν\nἔλαχεν ἐν τοῖς ἱεροῖς· πλείους γὰρ ἦσαν αἱ τάξεις.\nδίαιτα δὲ λιτὴ καὶ ἀφελής· οἴνου γὰρ οἱ μὲν οὐδʼ\nὅλως, οἱ δὲ ὀλίγιστα ἐγεύοντο, νεύρων αἰτιώμενοι\nβλάβας καὶ πλήρωσιν κεφαλῆς ἐμπόδιον εἰς εὕρεσιν,\nἀφροδισίων τε ἔφασαν αὐτὸν ὀρέξεις ἐπιφέρειν.\nταύτῃ δὲ καὶ τῶν ἄλλων εὐλαβῶς εἶχον, ἄρτοις μὲν\nοὐδὲ ὅλως ἐν ταῖς ἁγνείαις χρώμενοι· εἰ δέ ποτε\nμὴ ἁγνεύοιεν, σὺν ὑσσώπῳ κόπτοντες ἤσθιον· τὸ\nπολὺ γὰρ αὐτοῦ τῆς δυνάμεως καθαιρεῖν ἔφασαν\nτὸν ὕσσωπον. ἐλαίου δʼ ἀπείχοντο μὲν ὡς τὸ πολύ,\nοἱ πλεῖστοι δὲ καὶ παντελῶς· εἰ δέ που μετὰ λαχά-\nνων χρήσαιντο, παντελῶς ὀλίγῳ καὶ ὅσον παρηγο-\nρῆσαι τὴν αἴσθησιν.\nτῶν μὲν οὖν ἐκτὸς Αἰγύπτου\nγινομένων βρωμάτων τε καὶ ποτῶν οὐ θέμις ἦν\nἅπτεσθαι. πολύς τις οὕτως τρυφῆς ἀπεκέκλειστο\nπόρος. τῶν δὲ κατʼ αὐτὴν τὴν Αἴγυπτον ἰχθύων\nτε ἀπείχοντο πάντων καὶ τετραπόδων ὅσα μώνυχα\nἢ πολυσχιδῆ ἢ μὴ κερασφόρα· πτηνῶν δὲ ὅσα σαρ-\nκοφάγα· πολλοὶ δὲ καὶ καθάπαξ τῶν ἐμψύχων· καὶ\nἔν γε ταῖς ἁγνείαις ἅπαντες, ὁπότε μηδʼ ᾠὸν προσ-\nίεντο. καὶ μέντοι καὶ τῶν ἄλλων οὐκ ἀσυκοφάν-\nτητον ἐποιοῦντο παραίτησιν, οἷον τῶν βοῶν τὰς\n\n\nθηλείας παρῃτοῦντο, τῶν δʼ ἀρρένων ὅσα δίδυμα\nκατάσπιλα ἢ ἑτερόχροα ἢ παραλλάσσοντα τῇ μορφῇ\nδεδαμασμένα, ὡς ἤδη καθωσιωμένα τοῖς πόνοις\nκαὶ τιμωμένοις ἐμφερῆ, ἢ καθʼ ὅντινʼ οὖν οἷον\nἀπεικασμὸν ἐξείη ἢ ἑτερόφθαλμα ἢ πρὸς ἀνθρωπείαν\nἐμφέρειαν νεύοντα. μυρίαι δʼ ἄλλαι παρατηρήσεις\nτῆς περὶ αὐτὰ τέχνης τῶν καλουμένων μοσχοσφρα-\nγιστῶν ἄχρι συντάξεων προάγουσαι βιβλιακῶν. πε-\nριεργότερον δʼ ἔτι περὶ τὰ πτηνά, οἷον τρυγόνα μὴ\nἐσθίειν· ἱέραξ γάρ, ἔφασαν, πολλαχῇ τὸ ζῷον συλ-\nλαβὼν ἀφίησιν, μισθὸν ἀποδιδοὺς μίξεως σωτηρίαν.\nὡς οὖν μὴ λάθοιεν τοιούτῳ περιπεσόντες, ἅπαν αὐ-\nτῶν περιίσταντο τὸ γένος. κοιναὶ μὲν δὴ θρησκεῖαέ\nτινες αὗται, κατὰ γένη δὲ τῶν ἱερέων διάφοροι, καὶ\nοἰκεῖαι καθʼ ἕκαστον θεόν· αἱ δὲ ἁγνεῖαι πάντων\nἐκαθάρευον. ὁ δὲ χρόνος οὗτος, ὁπότε συντελεῖν\nτι τῶν περὶ τὴν ἱερὰν μέλλοιεν θρησκείαν, προ-\nλαμβάνων ἡμερῶν ἀριθμόν, οἱ μὲν δυεῖν καὶ τετ-\nταράκοντα, οἱ δὲ τούτων πλείους, οἱ δὲ ἐλάσσους,\nοὐδέποτε μέντοι τῶν ἑπτὰ λειπομένας, παντὸς μὲν\nἐμψύχου ἀπείχοντο, παντὸς δὲ λαχάνου τε καὶ\nὀσπρίου, πρὸ δὲ πάντων ὁμιλίας γυναικείας· ἄρ-\nρενος μὲν γὰρ οὐδὲ τὸν ἄλλον χρόνον μετεῖχον.\nτρὶς δὲ τῆς ἡμέρας ἀπελούοντο ψυχρῷ, ἀπό τε κοί-\nτης καὶ πρὸ ἀρίστου καὶ πρὸς ὕπνον. εἰ δέ ποτε\nσυμβαίη καὶ ὀνειρώττειν, παραχρῆμα ἀπεκάθαιρον\nλουτρῷ τὸ σῶμα. ψυχρῷ μὲν οὖν καὶ κατὰ τὸν\nἄλλον ἐχρῶντο βίον, οὐ μὴν οὑτωσὶ πλεονάζοντι.\nκοίτη δὲ αὐτοῖς ἐκ τῶν σπαδίκων τοῦ φοίνικος, ἃς\nκαλοῦσι βάις, ἐπέπλεκτο· ξύλινον δὲ ἡμικυλίνδριον\nεὖ λελεασμένον ὑπόθημα τῆς κεφαλῆς· ἤσκουν δὲ\nδίψαν καὶ πεῖναν καὶ ὀλιγοσιτίαν παρὰ πάντα τὸν\n\n\nβίον.\nμαρτυρία δʼ αὐτῶν τῆς ἐγκρατείας, ὅτι\nπεριάπτοις μήτʼ ἐπῳδαῖς χρώμενοι διῆγον ἄνοσοι καὶ\nπρὸς μετρίαν ἰσχὺν εὔτονοι. πολλὰ γοῦν κατὰ τὰς\nἱερουργίας ἀνεδέχοντο βάρη καὶ ὑπηρετήματα τῆς\nκοινῆς ἰσχύος μείζω. διῄρουν δὲ νύκτα μὲν εἰς ἐπι-\nτήρησιν οὐρανίων, ἐνίοτε δὲ καὶ ἁγιστείαν, ἡμέραν\nδὲ εἰς θεραπείαν τῶν θεῶν, καθʼ ἣν τρὶς ἢ τετρά-\nκις, κατὰ τὴν ἕω καὶ τὴν ἑσπέραν μεσουρανοῦντά\nτε τὸν ἥλιον καὶ πρὸς δύσιν καταφερόμενον, τού-\nτους ὑμνοῦντες· τὸν δὲ ἄλλον χρόνον πρὸς θεωρή-\nμασιν ἦσαν ἀριθμητικοῖς τε καὶ γεωμετρικοῖς, ἐκ-\nπονοῦντες ἀεί τι καὶ προσεξευρίσκοντες, συνόλως\nτε περὶ τὴν ἐμπειρίαν καταγιγνόμενοι. τὸ δʼ αὐτὸ\nκαὶ ἐν ταῖς χειμερίοις ἐπετήδευον νυξί, φιλολογίᾳ\nπροσαγρυπνοῦντες, ἅτε μήτε πορισμοῦ ποιούμενοι\nφροντίδα δεσπότου τε κακοῦ τῆς πολυτελείας ἐλευ-\nθεριάζοντες. ὁ μὲν δὴ πόνος ὁ ἄτρυτός τε καὶ διη-\nνεκὴς καρτερίαν ἀπομαρτυρεῖ τοῖς ἀνδράσι, τὸ δὲ\nἀνεπιθύμητον ἐγκράτειαν· οἵ γε ἐν τοῖς ἀσεβεστάτοις\nἐτίθεντο πλεῖν ἀπʼ Αἰγύπτου, διευλαβούμενοι ξενι-\nκὰς τρυφὰς καὶ ἐπιτηδεύματα· μόνοις γὰρ ὅσιον\nἐδόκει τοῖς κατὰ τὰς βασιλικὰς χρείας ἀπηναγκα-\nσμένοις. πολύς δὲ καὶ τούτοις ἦν λόγος ἐμμεῖναι\nτοῖς πατρίοις· μικρὰ δʼ εἰ καταγνωσθεῖεν παραβαί-\nνοντες, ἀπηλαύνοντο. καὶ τὸ μὲν κατʼ ἀλήθειαν\nφιλοσοφοῦν ἔν τε τοῖς προφήταις ἦν καὶ ἱεροστο-\nλισταῖς καὶ ἱερογραμματεῦσιν, ἔτι δὲ ὡρολόγοις. τὸ\nδὲ λοιπὸν τῶν ἱερέων τε καὶ παστοφόρων καὶ νεω-\nκόρων πλῆθος καὶ ὑπουργῶν τοῖς θεοῖς καθαρεύει\nμὲν ὁμοίως, οὔτι γε μὴν μετʼ ἀκριβείας καὶ ἐγκρα-\nτείας τοσῆσδε.\nτοιαῦτα μὲν τὰ κατʼ Αἰγυπτίους ὑπʼ ἀνδρὸς\n\n\nφιλαλήθους τε καὶ ἀκριβοῦς ἔν τε τοῖς στωικοῖς\nπραγματικώτατα φιλοσοφήσαντος μεμαρτυρημένα:\nἀπὸ δὲ ταύτης ὁρμώμενοι τῆς ἀσκήσεως καὶ τῆς\nπρὸς τὸ θεῖον οἰκειώσεως ἔγνωσαν ὡς οὐ διʼ ἀν-\nθρώπου μόνου τὸ θεῖον διῆλθεν, οὔτε ψυχὴ ἐν μό-\nνῳ ἀνθρώπῳ ἐπὶ γῆς κατεσκήνωσεν, ἀλλὰ σχεδὸν\nἡ αὐτὴ διὰ πάντων διῆλθεν τῶν ζῴων. διʼ ὃ εἰς\nτὴν θεοποιίαν παρέλαβον πᾶν ζῷον καὶ ὁμοίως\nπου ἀνέμιξαν θηρία καὶ ἀνθρώπους καὶ πάλιν ὀρ-\nνέων σώματα καὶ ἀνθρώπων· εἴκασται γὰρ παρʼ\nαὐτοῖς τις μέχρι τραχήλου ἀνθρωποειδής, τὸ δὲ\nπρόσωπον ὀρνέου ἢ λέοντος ἢ ἄλλου τινὸς ζῴου\nκεκτημένος· καὶ πάλιν αὖ κεφαλὴ ἀνθρώπειος καὶ\nἄλλων τινῶν ζῴων μέρη, πῇ μὲν ὑποκείμενα, πῇ\nδὲ ἐπικείμενα. διʼ ὧν δηλοῦσιν ὅτι κατὰ γνώμην\nθεῶν καὶ ταῦτα ἀλλήλοις κοινωνεῖ, καὶ σύντροφα\nἡμῖν καὶ τιθασά ἐστιν τῶν θηρίων τὰ ἄγρια οὐκ\nἄνευ τινὸς θείας βουλήσεως. ὅθεν καὶ ὁ λέων ὡς\nθεὸς θρησκεύεται, καὶ μέρος τι τῆς Αἰγύπτου, ὃ\nκαλοῦσι νομόν, ἐπώνυμον ἔχει Λεοντοπολίτην, ἄλλο\nδὲ Βουσιρίτην, ἄλλο Λυκοπολίτην. τὴν γὰρ ἐπὶ\nπάντα δύναμιν τοῦ θεοῦ διὰ τῶν συννόμων ζῴων\nὧν ἕκαστος τῶν θεῶν παρέσχεν ἐθρήσκευσαν. ὕδωρ\nδὲ καὶ πῦρ σέβονται μάλιστα τῶν στοιχείων, ὡς\nταῦτα αἰτιώτατα τῆς σωτηρίας ἡμῶν, καὶ ταῦτα δει-\nκνύντες ἐν τοῖς ἱεροῖς, ὥς που ἔτι καὶ νῦν ἐν τῇ\nἀνοίξει τοῦ ἁγίου Σαράπιδος ἡ θεραπεία διὰ πυρὸς\nκαὶ ὕδατος γίνεται, λείβοντος τοῦ ὑμνῳδοῦ τὸ ὕδωρ\nκαὶ τὸ πῦρ φαίνοντος, ὁπηνίκα ἑστὼς ἐπὶ τοῦ οὐδοῦ\nτῇ πατρίῳ τῶν Αἰγυπτίων φωνῇ ἐγείρει τὸν θεόν.\nταῦτʼ οὖν σέβονται τὰ μέτοχα καὶ μάλιστα πλέον\nτούτων ἐσέφθησαν τὰ ὡς ἐπὶ πλέον τῶν ἱερῶν μετ-\n\n\nέχοντα· μετὰ ταῦτα δὲ πάντα τὰ ζῷα, ἐπεὶ καὶ\nἄνθρωπον σέβονται κατὰ Ἄναβιν κώμην, ἐν ᾗ καὶ\nτούτῳ θύεται καὶ ἐπὶ τῶν βωμῶν τὰ ἱερεῖα κάεται.\nὁ δὲ μετʼ ὀλίγον φάγοι ἂν τὰ ἴδια αὐτῷ ὡς ἀνθρώ-\nπῳ παρεσκευασμένα. ὡς οὖν ἀνθρώπου· ἀφεκτέον,\nοὕτω καὶ τῶν ἄλλων. ἔτι δʼ ἐκ περιττῆς σοφίας\nκαὶ τῆς περὶ τὸ θεῖον συντροφίας κατέλαβόν τισι\nτῶν θεῶν προσφιλῆ τῶν ζῴων τινὰ μᾶλλον ἀνθρώ-\nπων, ὡς Ἡλίῳ ἱέρακα, σύμπασαν μὲν τὴν φύσιν ἐξ\nαἵματος ἔχοντα καὶ πνεύματος, οἰκτείροντα δὲ καὶ\nἄνθρωπον καὶ κωκύοντα ἐπὶ νεκρῷ κειμένῳ γῆν τε\nἐπαμώμενον εἰς τοὺς ὀφθαλμούς, ἐν οἷς τὸ ἡλιακὸν\nκατοικεῖν πεπιστεύκασι φῶς, καὶ ζῆν μὲν ἐπὶ πλείονα\nἔτη κατειληφότες, μετὰ δὲ τὸν βίον ἰσχὺν ἔχειν μαν-\nτικὴν καὶ εἶναι λογικώτατον ἀπολυθέντα τοῦ σώ-\nματος καὶ προγνωστικώτατον, τελεῖν τε ἀγάλματα\nκαὶ ναοὺς κινεῖν. κάνθαρον δὲ ἀμαθὴς μὲν βδε-\nλυχθείη ἂν ἀγνώμων ὑπάρχων τῶν θείων, Αἰγύ-\nπτιοι δὲ ἐσέφθησαν ὡς εἰκόνα ἡλίου ἔμψυχον. κάν-\nθαρος γὰρ πᾶς ἄρρην καὶ ἀφιεὶς τὸν θορὸν ἐν τέλ-\nματι καὶ ποιήσας σφαιροειδῆ τοῖς ὀπισθίοις ἀντανα-\nφέρει ποσὶν ὡς ἥλιος οὐρανόν, καὶ περίοδον ἡμερῶν\nἐκδέχεται σεληνιακήν. οὕτως δὲ καὶ περὶ κριοῦ τι\nφιλοσοφοῦσι καὶ ἄλλο τι περὶ κροκοδείλου, περί τε\nγυπὸς καὶ ἴβεως καὶ ὅλως καθʼ ἕκαστον τῶν ζῴων,\nὡς ἐκ φρονήσεως καὶ τῆς ἄγαν θεοσοφίας ἐπὶ τὸ\nσέβας ἐλθεῖν καὶ τῶν ζῴων. ἀμαθὴς δὲ ἄνθρωπος\nοὐδὲ αὐτὸ τοῦτο ὑπώπτευσεν, ὅπως οὐ τῇ κοινῇ\nφορᾷ καὶ μηδὲν γινωσκούσῃ παρηνέχθησαν δηλον-\nότι καὶ αὐτοὶ διʼ ἀμαθίας ὁδεύσαντες, ὑπερβάντες\nδὲ τὴν τῶν πολλῶν ἄγνοιαν, ᾗ πρώτῃ πᾶς ἐντυγ-\nχάνει, τὰ τοῖς πολλοῖς οὐδενὸς ἄξια αὐτοὶ εἰς σέβας\n\n0.\nκατηξίωσαν.\nπροσγέγονε δʼ αὐτοῖς οὐχ ἧττον τῶν\nεἰρημένων κἀκεῖνο εἰς πίστιν τοῦ σεβάσματος καὶ\nτὰ ζῷα. τὴν γὰρ ψυχὴν ἀπολυθεῖσαν τοῦ σώματος\nκατέλαβον παντὸς ζῴου λογικήν τε οὖσαν καὶ προ-\nγνωστικὴν τοῦ μέλλοντος καὶ χρηματιστικὴν δραστν-\nκήν τε πάντων, ὧν καὶ ἄνθρωπος ἀπολυθείς. διʼ\nὃ εἰκότως ἐτίμησαν καὶ ὡς οἷόν τέ ἐστιν ἀπέσχοντο\nαὐτῶν. πολλοῦ δὲ ὄντος λόγου διʼ ἣν αἰτίαν διὰ\nτῶν ζῴων οἱ Αἰγύπτιοι τοὺς θεοὺς ἐσέφθησαν καὶ\nμείζονος τῆς παρούσης πραγματείας, ἀρκεῖ τὰ δε-\nδηλωμένα περὶ αὐτῶν. ἐκεῖνο μέντοι οὐ παραπεμ-\nπτέον, ὅτι τοὺς ἀποθανόντας τῶν εὖ γεγονότων\nὅταν ταριχεύωσιν, ἰδίᾳ τὴν κοιλίαν ἐξελόντες καὶ\nεἰς κιβωτὸν ἐνθέντες, μετὰ τῶν ἄλλων ὧν διαπράτ-\nτονται ὑπὲρ τοῦ νεκροῦ, καὶ τὴν κιβωτὸν κρατοῦν-\nτες πρὸς τὸν ἤλιον μαρτύρονται; ἑνὸς τῶν ὑπὲρ\nτοῦ νεκροῦ ποιουμένου λόγον τῶν ταριχευτῶν. ἔστι\nδὲ καὶ ὁ λόγος, ὃν ἡρμήνευσεν Ἔκφαντος ἐκ τῆς\nπατρίου διαλέκτου, τοιοῦτος “ὦ δέσποτα ἥλιε καὶ\nθεοὶ πάντες οἱ τὴν ζωὴν τοῖς ἀνθρώποις δόντες,\nπροσδέξασθέ με καὶ παράδοτε τοῖς ἀιδίοις θεοῖς σύν-\nοικον. ἐγὼ γὰρ τοὺς θεούς, οὓς οἱ γονεῖς μοι\nπαρέδειξαν, εὐσεβῶν διετέλουν ὅσον χρόνον ἐν τῷ\nἐκείνων αἰῶνι τὸν βίον εἶχον, τούς τε τὸ σῶμιά μου\nγεννήσαντας ἐτίμων ἀεί· τῶν τε ἄλλων ἀνθρώπων\nοὐδένα οὔτε ἀπέκτεινα οὔτε παρακαταθήκην ἀπε-\nστέρησα οὔτε ἄλλο οὐδὲν ἀνήκεστον διεπραξάμην.\nεἰ δέ τι ἄρα κατὰ τὸν ἐμαυτοῦ βίον ἥμαρτον ἢ φα-\nγὼν ἢ πιὼν ὧν μὴ θεμιτὸν ἦν, οὐ διʼ ἐμαυτὸν\nἥμαρτον, ἀλλὰ διὰ ταῦτα” δείξας τὴν κιβωτόν, ἐν\nἡ γαστὴρ ἦν. καὶ ταῦτα εἰπὼν εἰς τὸν ποταμὸν\nἀφίησι, τὸ δὲ ἄλλο σῶμα ὡς καθαρὸν ταριχεύει.\n\n\nοὕτως ἀπολογίας δεῖσθαι ᾠήθησαν πρὸς τὸ θεῖον\nὑπὲρ ὧν ἔφαγον καὶ ἔπιον, καὶ διὰ ταῦτα ὑβρίσαι.\nτῶν δὲ γινωσκομένων ἡμῖν Ἰουδαῖοι, πρὶν ὑπʼ Ἀν-\nτιόχου τὸ πρότερον τὰ ἀνήκεστα παθεῖν εἰς τὰ νό-\nμιμα τὰ ἑαυτῶν, ὑπό τε Ῥωμαίων ὕστερον, ὅτε καὶ\nτὸ ἱερὸν τὸ ἐν Ἱεροσολύμοις ἑάλω καὶ πᾶσι βατὸν\nγέγονεν οἷς ἄβατον ἦν, αὐτή τε ἡ πόλις διεφθάρη,\nδιετέλουν πολλῶν μὲν ἀπεχόμενοι ζῴων, ἰδίως δὲ ἔτι\nκαὶ νῦν τῶν χοιρίων. τῶν δὲ παρʼ αὐτοῖς φιλοσο-\nφιῶν τριτταὶ ἰδέαι ἦσαν, καὶ τῆς μὲν προΐσταντο\nΦαρισαῖοι, τῆς δὲ Σαδδουοκαῖοι, τῆς δὲ τρίτης, ἣ\nκαὶ ἐδόκει σεμνοτάτη εἶναι, Ἐσσαῖοι. οἱ οὖν τρίτοι\nτοιοῦτον ἐποιοῦντο τὸ πολίτευμα, ὡς πολλαχοῦ Ἰώ-\nσηπος τῶν πραγματειῶν ἀνέγραψεν, καὶ γὰρ ἐν τῷ\nδευτέρῳ τῆς Ἰουδαῖκῆς ἱστορίας, ἣν διʼ ἑπτὰ βι-\nβλίων συνεπλήρωσεν, καὶ ἐν τῷ ὀκτωκαιδεκάτῳ τῆς\nἀρχαιολογίας, ἣν διὰ εἴκοσι βιβλίων ἐπραγματεύ-\nσατο, καὶ ἐν τῷ δευτέρῳ τῷ πρὸς τοὺς Ἓλληνας,\nεἰσὶ δὲ δύο τὰ βιβλία. εἰσὶ τοίνυν οἱ Ἐσσαῖοι Ἰου-\nδαῖοι μὲν τὸ γένος, φιλάλληλοι δὲ καὶ τῶν ἄλλων\nπλεον. οὗτοι τὰς μὲν ἡδονὰς ὡς κακίαν ἀποστρέφον-\nται, τὴν δὲ ἐγκράτειαν καὶ τὸ μὴ τοῖς πάθεσιν ὑπο-\nπίπτειν ἀρετὴν ὑπολαμβάνουσι. καὶ γάμου μὲν παρʼ\nαὐτοῖς ὑπεροψία, τοὺς δὲ ἀλλοτρίους παῖδας ἐκλαμ-\nβάνοντες ἁπαλοὺς ἔτι πρὸς τὰ μαθήματα, συγγενεῖς\nἡγοῦνται καὶ τοῖς ἤθεσιν ἑαυτῶν ἐντυποῦσι, τὸν μὲν\nγάμον καὶ τὴν ἐξ αὐτοῦ διαδοχὴν οὐκ ἀναιροῦντες,\nτὰς δὲ τῶν γυναικῶν ἀσελγείας φυλαττόμενοι· κατα-\nφρονηταὶ δὲ πλούτου, καὶ θαυμάσιον παρʼ αὐτοῖς τὸ\nκοινωνικόν, οὐδʼ ἔστιν εὑρεῖν κτήσει τινὰ παρʼ αὐτοῖς\nὑπερέχοντα. νόμος γὰρ τοὺς εἰς τὴν αἵρεσιν εἰσιόν-\nτας δημεύειν τῷ τάγματι τὴν οὐσίαν, ὥστε ἐν ἅπασι\n\n\nμήτε πενίας ταπεινότητα φαίνεσθαι μήθʼ ὑπεροχὴν\nπλούτου, τῶν δʼ ἑκάστου κτημάτων ἀναμεμιγμιένων\nμίαν ὥσπερ ἀδελφοῖς ἅπασιν οὐσίαν εἶναι. κηλῖδα δὲ\nὑπολαμβάνουσι τοὔλαιον, κἂν ἀλιφῇ τις ἄκων, σμή-\nχεται τὸ σῶμα· τὸ γὰρ αὐχμεῖν ἐν καλῷ τίθενται,\nλευχειμονεῖν τε διὰ παντός. χειροτονητοὶ δὲ οἱ τῶν\nκοινῶν ἐπιμεληταί, καὶ αἱρετοὶ πρὸς ἀπάντων εἰς τὰς\nχρείας ἕκαστοι. μία δὲ οὐκ ἔστιν αὐτῶν πόλις, ἀλλʼ\nἐν ἑκάστῃ κατοικοῦσι πολλοί. καὶ τοῖς ἑτέρωθεν\nἥκουσιν αἱρετισταῖς ἀναπέπταται τὰ παρʼ αὐτοῖς, παὶ\nοἱ πρῶτον ἰδόντες εἰσίασιν ὡς πρὸς συνήθεις. διʼ ὃ\nοὐδὲν ἐπικομιζόμενοι ἀποδημοῦσιν ἀναλωμάτων ἕνε-\nκα. οὔτε δὲ ἐσθῆτα οὔτε ὑποδήματα ἀμείβουσι πρὶν\nδιαρραγῆναι πρότερον παντάπασιν ἢ δαπανηθῆναι\nτῷ χρόνῳ. οὐδʼ ἀγοράζουσίν τι οὐδὲ πωλοῦσιν, ἀλλὰ\nτῷ χρῄζοντι διδοὺς ἕκαστος τὸ παρʼ ἑαυτοῦ τὸ παρʼ\nἐκείνου χρήσιμον ἀντικομίζεται. καὶ χωρὶς δὲ τῆς\nἀντιδόσεως ἀκώλυτος ἡ μετάληψις αὐτοῖς παρʼ ὧν\nἂν ἐθέλωσιν.\nπρός γε μὴν τὸ θεῖον ἰδίως εὐσεβεῖς.\nπρὶν γὰρ ἀνασχεῖν τὸν ἣλιον οὐδὲν φθέγγονται τῶν\nβεβήλων, πατρίους δέ τινας εἰς αὐτὸν εὐχάς, ὥσπερ\nἱκετεύοντες ἀνατεῖλαι. μετὰ ταῦτα πρὸς ἅς ἕκαστοι\nτέχνας ἴσασιν ὑπὸ τῶν ἐπιμελητῶν ἀφίενται, καὶ\nμέχρι πέμπτης ὥρας ἐργασάμενοι συντόνως ἔπειτα\nπάλιν εἰς ἕν ἀθροίζονται χωρίον, ζωσάμενοί τε σκε-\nπάσμασι λινοῖς οὕτως ἀπολούονται τὸ σῶμα ψυχροῖς\nὕδασι, καὶ μετὰ ταύτην τὴν ἁγνείαν εἰς ἴδιον οἴκημα\nσυνίασιν, ἔνθα μηδενὶ τῶν ἑτεροδόξων ἐπιτέτραπται\nπαρελθεῖν· αὐτοί τε καθαροὶ καθάπερ εἰς ἅγιόν τι\nτέμενος παραγίνονται τὸ δειπνητήριον. καθισάντων\nδὲ μεθʼ ἡσυχίας ὁ μὲν σιτοποιὸς ἐν τάξει παρατίθη-\nσιν ἄρτους, ὁ δὲ μάγειρος ἓν ἀγγεῖον ἐξ ἑνὸς ἐδέ-\n\n\nσματος ἑκάστῳ. προκατεύχεται δʼ ὁ ἱερεὺς τῆς τρο-\nφῆς ἁγνῆς οὔσης καὶ καθαρᾶς, καὶ γεύσασθαί τινα\nπρὶν τῆς εὐχῆς ἀθέμιτον· ἀριστοποιησάμενος δʼ ἐπεύ-\nχεται πάλιν, ἀρχόμενοί τε καὶ παυόμενοι γεραίρουσι\nτὸν θεόν. ἔπειθʼ ὡς ἱερὰς καταθέμενοι τὰς ἐσθῆτας\nπάλιν ἐπʼ ἔργα μέχρι δείλης τρέπονται. δειπνοῦσι\nδʼ ὑποστρέψαντες ὁμοίως, συγκαθεζομένων τῶν ξέ-\nνων, εἰ τύχοιεν αὐτοῖς παρόντες. οὔτε δὲ κραυγή\nποτε τὸν οἶκον οὔτε θόρυβος μιαίνει, τὰς δὲ λαλιὰς\nἐν τάξει παραχωροῦσιν ἀλλήλοις, καὶ τοῖς ἔξωθεν ὡς\nμυστήριόν τι φρικτὸν ἡ τῶν ἔνδον σιωπὴ καταφαί-\nνεται. τούτου δʼ σἴτιον ἡ διηνεκὴς νῆψις καὶ τὸ με-\nτρεῖσθαι παρʼ αὐτοῖς τροφὴν καὶ ποτὸν μέχρι κόρου.\nτῷ δὲ ζηλοῦντι τὴν αἵρεσιν οὐκ εὐθὺς ἡ πάροδος,\nἀλλʼ ἐπʼ ἐνιαυτὸν ἔξω μένοντι τὴν αὐτὴν ὑποτίθεν-\nται δίαιταν, ἀξινάριόν τε καὶ περίζωμα δόντες καὶ\nλευκὴν ἐσθῆτα. ἐπειδὰν δὲ τούτῳ τῷ χρόνῳ πεῖραν\nἐγκρατείας δῷ, πρόσεισι μὲν ἔγγιον τῇ διαίτῃ καὶ\nκαθαρώτερον τῶν πρὸς ἁγνείαν ὑδάτων μεταλαμβά-\nνει, παραλαμβάνεται δὲ εἰς τὰς συμβιώσεις οὐδέπω\nμετὰ γὰρ τὴν τῆς καρτερίας ἐπίδειξιν δυσὶν ἄλλοις\nἔτεσι τὸ ἦθος δοκιμάζεται, καὶ φανεὶς ἄξιος οὕτως\nεἰς τὸν ὅμιλον ἐγκρίνεται·\nπρὶν δὲ τῆς κοινῆς ἅψα-\nσθαι τροφῆς, ὅρκους αὐτοῖς ὄμνυσι φρικώδεις, πρῶ-\nτον μὲν εὐσεβήσειν τὸ θεῖον, ἔπειτα τὰ πρὸς ἀνθρώ-\nπους δίκαια φυλάξειν καὶ μήτε κατὰ γνώμην βλάψειν\nτινὰ μήτʼ ἐξ ἐπιτάγματος, μισήσειν δὲ ἀεὶ τοὺς ἀδί-\nκους καὶ συναγωνιεῖσθαι τοῖς δικαίοις, τὸ πιστὸν\nπᾶσι μὲν παρέξειν, μάλιστα δὲ τοῖς κρατοῦσιν· οὐ\nγὰρ δίχα θεοῦ περιγίνεσθαί τινι τὸ ἄρχειν. κἂν αὐ-\nτὸς ἄρχῃ, μηδεπώποτε ἐξυβρίσαι εἰς τὴν ἐξουσίαν,\nμηδὲ ἐσθῆτι ἢ τινι πλείονι κόσμῳ τοὺς ὑποτεταγμέ-\n\n\nνους ὑπερλαμπρύνεσθαι, τὴν ἀλήθειαν ἀγαπᾶν ἀεὲ\nκαὶ τοὺς ψευδομένους προβάλλεσθαι· χεῖρας κλοπῆς\nκαὶ ψυχὴν ἀνοσίου κέρδους καθαρὰν φυλάξειν καὶ\nμήτε κρύψειν τι τοὺς αἱρετιστὰς μήθʼ ἑτέροις αὐτῶν\nτι μηνύσειν, κἂν μέχρι θανάτόυ τις βιάζηται. πρὸς\nδὲ τούτοις ὄμνυσι μηδενὶ μὲν μεταδοῦναι τῶν δογμιά-\nτων ἑτέρως ἢ ὡς αὐτὸς παρέλαβεν, ἀφέξεσθαι δὲ λῃ-\nστείας, καὶ συντηρήσειν ὁμοίως τά τε τῆς αἱρέσεως\nαὐτῶν βιβλία καὶ τὰ τῶν ἀγγέλων ὀνόματα. τοιοῦ-\nτοι μὲν οἱ ὅρκοι· οἱ δʼ ἁλόντες καὶ οἱ ἐκβληθέντες\nκακῷ μόρῳ φθείρονται. τοῖς γὰρ ὅρκοις καὶ τοῖς\nἔθεσιν ἐνδεδεμένοι οὐδὲ τῆς παρὰ τοῖς ἄλλοις τροφῆς\nδύνανται μεταλαμβάνειν, ποηφαγοῦντες δὲ καὶ λιμῷ\nτὸ σῶμα διαφθειρόμενοι ἀπόλλυνται. διʼ ὃ δὴ πολ-\nλοὺς ἐλεήσαντες ἐν ταῖς ἐσχάταις ἀνάγκαις ἀνέλαβον,\nἱκανὴν τιμωρίαν δεδωκέναι νομίζοντες ἐπὶ τοῖς ἁμαρ-\nτήμασι τὴν μέχρι θανάτου βάσανον. τὴν δὲ σκαλίδα\nδιδόασι τοῖς μέλλουσιν αἱρετισταῖς, ἐπεὶ καὶ αὐτοὶ\nἄλλως οὐ θακεύουσιν ἢ βόθρον ὀρύξαντες εἰς βάθος\nποδιαῖον, περικαλύψαντές τε θοἱματίῳ, ὡς μὴ ταῖς\nαὐγαῖς ἐνυβρίζειν τοῦ θεοῦ. τοσαύτη δʼ ἐστὶν αὐ-\nτῶν ἡ λιτότης ἡ περὶ τὴν δίαιταν καὶ ὀλιγότης, ὡς\nτῇ ἑβδομάδι μὴ δεῖσθαι κενώσεως, ἣν τηρεῖν εἰώ-\nθασιν εἰς ὕμνους τῷ θεῷ καὶ εἰς ἀνάπαυσιν. ἐκ δὲ\nτῆς ἀσκήσεως ταύτης τοσαύτην πεποίηνται τὴν καρ-\nτερίαν, ὡς στρεβλούμενοι καὶ λυγιζόμενοι καὶ καό-\nμενοι καὶ διὰ πάντων ὁδεύοντες τῶν βασανιστηρίων\nὀργάνων, ἵνʼ ἢ βλασφημήσωσι τὸν νομοθέτην ἢ φά-\nγωσί τι τῶν ἀσυνήθων, οὐδέτερον ὑπομένειν. διέ-\nδειξαν δὲ τοῦτο ἐν τῷ πρὸς Ῥωμαίους πολέμῳ, ἐπεὶ\n\n\n\nοὐδὲ κολακεῦσαι τοὺς αἰκιζομένους ἢ δακρῦσαι ὑπο-\nμένουσι, μειδιῶντες δʼ ἐν ταῖς ἀλγηδόσι καὶ κατειρω-\nνευόμενοι τῶν τὰς βασάνους προσφερόντων εὔθυμοι\nτὰς ψυχὰς ἠφίεσαν, ὡς πάλιν κομιούμενοι· καὶ γὰρ\nἔρρωται παρʼ αὐτοῖς ἥδε ἡ δόξα, φθαρτὰ μὲν εἶναι\nτὰ σώματα καὶ τὴν ὕλην οὐ μόνιμον αὐτῶν, τὰς δὲ\nψυχὰς ἀθανάτους ἀεὶ διαμένειν, καὶ συμπλέκεσθαι\nμὲν ἐκ τοῦ λεπτοτάτου φοιτώσας αἰθέρος, ῥύμῃ φυ-\nσικῇ κατασπωμένας· ἐπειδὰν δὲ ἀνεθῶσι τῶν κατὰ\nσάρκα δεσμῶν, οἷον δὴ μακρᾶς δουλείας ἀπηλλαγμέ-\nνας, τότε χαίρειν καὶ μετεώρους φέρεσθαι. ἀπὸ δὴ\nτῆς τοιαύτης διαίτης καὶ τῆς πρὸς ἀλήθειαν καὶ τὴν\nεὐσέβειαν ἀσκήσεως εἰκότως ἐν αὐτοῖς πολλοί, οἵ καὶ\nτὰ μέλλοντα προγινώσκουσιν, ὡς ἄν βίβλοις ἱεραῖς\nκαὶ διαφόροις ἁγνείαις καὶ προφητῶν ἀποφθέγμασιν\nἐμπαιδοτριβούμενοι. σπάνιον δέ, εἴ ποτε ἐν ταῖς\nπροαγορεύσεσιν ἀστοχοῦσι. τοιοῦτο μὲν τὸ τῶν Ἐσ-\nσαίων παρὰ τοῖς Ἰουδαίοις τάγμα.\nπᾶσί γε μὴν ἀπη-\nγόρευτο ὑὸς ἐσθίειν ἢ ἰχθύων τῶν ἀφολιδώτων, ἃ\nσελάχια καλοῦσιν Ἕλληνες, τι τῶν μωνύχων ζῴων.\nἀπηγόρευτο δὲ καὶ μηδὲ τὰ ἱκετεύοντα καὶ οἷον προσ-\nφεύγοντα ταῖς οἰκίαις ἀναιρεῖν, οὐχ ὅτι μὴ ἐσθίειν.\nοὐδὲ νεοττοῖς ἐπέτρεψεν ὁ νομοθέτης τοὺς γονέας συν-\nεξαιρεῖν, φείδεσθαι δὲ κελεύει κἀν τῇ πολεμίᾳ τῶν\nσυνεργαζομένων ζῴων καὶ μὴ φονεύειν. καὶ οὐκ ἐφο-\nβήθη μὴ πληθῦναν τὸ γένος τῶν μὴ θυομένων ζῴων\nλιμὸν ἐργάσηται τοῖς ἀνθρώποις· ᾔδει γὰρ πρῶτον\nμὲν ὅτι τὰ πολύτοκα ὀλιγοχρόνια, ἔπειτα ὡς πολὺ\nτὸ ἀπολλύμενον, ὅταν μὴ τύχῃ τῆς ἐξ ἀνθρώπων ἐπι-\nμελείας, καὶ μὴν καὶ ὅτι ἔστιν ἄλλα ζῷα, ἃ τῷ πλη-\n\n\n\nθύνοντι ἐπιτίθεται. τεκμήριον δέ, ὅτι πολλῶν ἀπε-\nχόμεθα, οἷον σαυρῶν, σκωλήκων, μυῶν, ὄφεων, κυ-\nνῶν, καὶ ὅμως οὐ δέος μὴ ἐκ τῆς ἀποχῆς λιμώττον-\nτες διαφθαρῶμεν πληθυνόντων. ἔπειτα οὐ ταὐτὸν\nτὸ ἐσθίειν τῷ φονεύειν, ἐπεὶ καὶ τούτων ἀναιροῦν-\nτες τὰ πολλὰ οὐδενὸς ἔτι γευόμεθα.\nκαὶ μὴν καὶ\nτοὺς Σύρους ἱστοροῦσι τὸ παλαιὸν ἀπέχεσθαι τῶν\nζῴων καὶ διὰ τοῦτο μηδὲ τοῖς θεοῖς θύειν, ὕστερον\nδὲ θῦσαι μὲν εἰς ἀποτροπήν τινων κακῶν, αὐτοὺς δὲ\nμηδὲ ὅλως προσίεσθαι τὴν σαρκοφαγίαν. προἴόντος\nδὲ τοῦ χρόνου, ὡς φησὶ Νεάνθης ὁ Κυζικηνὸς καὶ\nἈσκληπιάδης ὁ Κύπριος, κατὰ Πυγμαλίωνα τὸν γένει\nμὲν Φοίνικα, βασιλεύσαντα δὲ Κυπρίων τὴν σαρκο-\nφαγίαν παραδεχθῆναι ἐκ τοιαύτης παρανομίας. λέγει\nδὲ ὁ Ἀσκληπιάδης ἐν τῷ περὶ Κύπρου καὶ Φοινίκης\nταῦτα. τὸ μὲν γὰρ πρῶτον οὐκ ἐθύετο τοῖς θεοῖς\nοὐδὲν ἔμψυχον, ἀλλʼ οὐδὲ νόμος ἦν περὶ τούτου διὰ\nτὸ νόμῳ φυσικῷ κεκωλῦσθαι· ὑπὸ δέ τινας καιροὺς\nπρῶτον ἱερεῖον θῦσαι μυθεύονται, ψυχὴν ἀντὶ ψυ-\nχῆς αἰτουμένους. εἶτα τούτου γενομένου ὁλοκαυτί-\nζειν τὸ τυθέν. ὕστερον δέ ποτε φλεγομένου τοῦ ἱε-\nρείου πεσεῖν σάρκα εἰς γῆν, ἥν ἀνελόντα τὸν ἱερέα\nκαὶ κατακαιόμενον ἀβουλήτως προσαγαγεῖν τῷ στό-\nματι τοὺς δακτύλους, ἀκούμενον τὴν κατάκαυσιν.\nγευσάμενον δὲ τῆς κνίσσης ἐπιθυμῆσαι καὶ μὴ ἀπο-\nσχέσθαι, ἀλλὰ καὶ τῇ γυναικὶ μεταδοῦναι. γνόντα\nδὲ τοῦτο τὸν Πυγμαλίωνα αὐτόν τε καὶ τὴν γυναῖκα\nκατὰ κρημνῶν ἀφεῖναι, ἑτέρῳ δὲ τὴν ἱερωσύνην πα-\nραδοῦναι, ὅς οὐ πολλοῦ χρόνου διαλιπόντος τὴν μὲν\nαὐτὴν θυσίαν ἔτυχε ποιούμενος, ὅτι δὲ τῶν αὐτῶν\nκρεῶν ἔφαγε, ταῖς αὐταῖς ἐκείνῳ συμφοραῖς περιέ-\nπιπτεν. ἐπὶ πλέον δὲ τοῦ πράγματος προβαίνοντος\n\n\nκαὶ τῶν ἀνθρώπων τῇ θυσίᾳ χρωμένων καὶ διὰ τὴν\nἐπιθυμίαν οὐκ ἀπεχομένων, ἀλλὰ τῆς σαρκὸς ἁπτο-\nμένων, οὕτω δὴ ἀποστῆναι τοῦ κολάζειν. τὸ μέντοι\nτῶν ἰχθύων ἀπέχεσθαι ἄχρι τῶν Μενάνδρου χρόνων\nτοῦ κωμικοῦ διέμεινεν· λέγει γάρ·\nπαράδειγμα τοὺς Σύρους λάβε·ὅταν φάγωσʼ ἰχθὺν ἐκεῖνοι διά τινααὑτῶν ἀκρασίαν, τοὺς πόδας καὶ τὴν γαστέραοἰδοῦσιν, ἔλαβον σακίον, εἶτʼ εἰς τὴν ὁδὸνἐκάθισαν αὐτοὺς ἐπὶ κόπρου καὶ τὴν θεὸνἐξιλάσαντο τοῦ ταπεινῶσαι σφόδρα.\nπαρὰ γε μὴν τοῖς Πέρσαις οἱ περὶ τὸ θεῖον σοφοὶ\nκαὶ τούτου θεράποντες μάγοι μὲν προσαγορεύονται·\nτοῦτο γὰρ δηλοῖ κατὰ τὴν ἐπιχώριον διάλεκτον ὁ μά-\nγος· οὕτω δὲ μέγα καὶ σεβάσμιον γένος τοῦτο παρὰ\nΠέρσαις νενόμισται, ὥστε καὶ Δαρεῖον τὸν Ὑστάσπου\nἐπιγράψαι τῷ μνήματι πρὸς τοῖς ἄλλοις ὅτι καὶ μα-\nγικῶν γένοιτο διδάσκαλος. διῄρηντο δὲ οὗτοι εἰς\nγένη τρία, ὡς φησὶν Εὒβουλος ὁ περὶ τὴν τοῦ Μί-\nθρα ἱστορίαν ἐν πολλοῖς βιβλίοις ἀναγράψας, ὧν οἱ\nπρῶτοι καὶ λογιώτατοι οὔτʼ ἐσθίουσιν ἔμψυχον οὔτε\nφονεύουσιν, ἐμμένουσι δὲ τῇ παλαιᾷ τῶν ζῴων ἀπο-\nχῇ· οἱ δὲ δεύτεροι χρῶνται μέν, οὐ μέντοι τῶν ἡμέ-\nρων ζῴων τι κτείνουσιν· οὐδʼ οἱ τρίτοι ὁμοίως τοῖς\nἄλλοις ἐφάπτονται πάντων· καὶ γὰρ δόγμα πάντων\nἐστὶ τῶν πρώτων τὴν μετεμψύχωσιν εἶναι, ὅ καὶ ἐμ-\nφαίνειν ἐοίκασιν ἐν τοῖς τοῦ Μίθρα μυστηρίοις. τὴν\nγὰρ κοινότητα ἡμῶν τὴν πρὸς τὰ ζῷα αἰνιττόμενοι\nδιὰ τῶν ζῴων ἡμᾶς μηνύειν εἰώθασιν· ὡς τοὺς μὲν\nμετέχοντας τῶν μὐιῶν ὀργίων μύστας λέοντας καλεῖν,\nτὰς δὲ γυναῖκας λεαίνας, τοὺς δὲ ὑπηρετοῦντας κό-\nρακας. ἐπί τε τῶν πατέρων ... ἀετοὶ γὰρ οὗτοι καὶ\n\n\nἱέρακες προσαγορεύονται. ὅ τε τὰ λεοντικὰ παρα-\nλαμβάνων περιτίθεται παντοδαπὰς ζῴων μορφάς· ὧν\nτὴν αἰτίαν ἀποδιδοὺς Πάλλας ἐν τοῖς περὶ τοῦ Μί-\nθρα τὴν κοινὴν φησὶ φορὰν οἴεσθαι, ὡς πρὸς τὴν τοῦ\nζωδιακοῦ κύκλου ἀποτείνειν· τὴν δὲ ἀληθινὴν ὑπό-\nληψιν καὶ ἀκριβῆ περὶ τῶν ἀνθρωπίνων ψυχῶν αἰ-\nνίττεσθαι, ἅς παντοδαποῖς περιέχεσθαι σώμασι λέ-\nγουσι. καὶ γὰρ Δατίνων τινὰς τῇ σφῶν διαλέκτῳ\nἄπρους καὶ σκώπρους λασούρους τε καὶ μερούλους\nκαλεῖν. καὶ θεοὺς δὲ τούτους δημιουργοὺς οὕτω προσ-\nηγόρευσαν· τὴν μὲν Ἄρτεμιν λύκαιναν, τὸν δὲ Ἥλιον\nσαῦρον, λέοντα, δράκοντα, ἱέρακα, τὴν δʼ Ἑκάτην\nἵππον, ταῦρον, λέαιναν, κύνα. τῆς δὲ Φερρεφάττης\nπαρὰ τὸ φέρβειν τὴν φάτταν φασὶν οἱ πολλοὶ τοὔ-\nνομα τῶν θεολόγων· ἱερὸν γὰρ αὐτῆς ἡ φάττα. διʼ\nὃ καὶ αἱ τῆς Μαίας ἱέρειαι ταύτην αὐτῇ ἀνατιθέασι.\nΜαῖα δὲ ἡ αὐτὴ τῇ Φερσεφόνῃ ὡς ἄν μαῖα καὶ τρο-\nφὸς οὖσα· χθονία γὰρ ἡ θεὸς καὶ Δημήτηρ ἡ αὐτή.\nκαὶ τὸν ἀλεκτρυόνα δὲ ταύτῃ ἀφιέρωσαν. διʼ ὅ καὶ\nἀπέχονται οἱ ταύτης μύσται ὀρνίθων ἐνοικιδίων. παρ-\nαγγέλλεται γὰρ καὶ Ἐλευσἳνι ἀπέχεσθαι καὶ κατοι-\nκιδίων ὀρνίθων καὶ ἰχθύων καὶ κυάμων ῥοιᾶς τε καὶ\nμήλων, ·καὶ ἐπʼ ἴσης μεμίανται τό τε λεχοῦς ἅψασθαι\nκαὶ τὸ θνησειδίων. ὅστις δὲ φασμάτων φύσιν ἱστό-\nρησεν, οἶδε καθʼ ὅν λόγον ἀπέχεσθαι χρὴ πάντων\nὀρνίθων, καὶ μάλιστα ὅταν σπεύδῃ τις ἐκ τῶν χθο-\nνίων ἀπαλλαγῆναι καὶ πρὸς τοὺς οὐρανίους θεοὺς\nἱδρυνθῆναι. ἀλλʼ ἡ κακία, ὅπερ πολλάκις ἔφαμεν,\nἱκανὴ συναγορεύειν ἑαυτῇ, καὶ μάλιστα ὅταν ἐν οὐκ\nεἰδόσι ποιῆται τοὺς λόγους. διὰ γὰρ τοῦτο οἱ μέτριοι\nτῶν κακῶν ματαιολογίαν ἡγοῦνται τὴν τοιαύτην παρ-\nαίτησιν καὶ τὸ δὴ λεγόμενον γραῶν ὕθλον, οἱ δὲ\n\n\nδεισιδαιμονίαν· οἱ δʼ ἐπίδοσιν ἐν τῇ σφῶν πονηρίᾳ\nπεποιημένοι ἕτοιμοι οὐ μόνον βλασφημεῖν κατὰ τῶν\nταῦτα παραινούντων τε καὶ ὑποδεικνύντων, ἀλλʼ ἤδη\nκαὶ ἁγνὸν εἰς γοητείαν καὶ τῦφον διαβάλλειν. ἀλλʼ\nοὗτοι μὲν δίκας καὶ παρὰ θεοῖς καὶ παῤ ἀνθρώποις\nὧν ἁμαρτάνουσιν ἐκτίνοντες αὐτῇ πρῶτον τῇ τοιαύ-\nτῃ διαθέσει ἱκανὴν τιμωρίαν διδόασιν. ἡμεῖς δʼ ἔτι\nτῶν ἀλλοφύλων ἐθνῶν ἑνὸς μνημονεύσαντες ἐνδόξου\nτε καὶ δικαίου περί τε τὰ θεῖα πεπιστευμένου εὐσε-\nβοῦς, ἐπʼ ἄλλα μεταβησόμεθα.\nἸνδῶν γὰρ τῆς πολι-\nτείας εἰς πολλὰ νενεμημένης, ἔστι τι γένος παῤ αὐ-\nτοῖς τὸ τῶν θεοσόφων, οὓς γυμνοσοφιστὰς καλεῖν\nεἰώθασιν Ἕλληνες. τούτων δὲ δύο αἱρέσεις· ὧν τῆς\nμὲν Βραχμᾶνες προΐστανται, τῆς δὲ Σαμαναῖοι. ἀλλʼ\nοἱ μὲν Βραχμᾶνες ἐκ γένους διαδέχονται ὥσπερ ἱερα-\nτείαν τὴν τοιαύτην θεοσοφίαν, Σαμαναῖοι δὲ λογά-\nδες εἰσὶν κὰκ τῶν βουληθέντων θεοσοφεῖν συμπλη-\nρούμενοι. ἔχει δὲ τὰ κατʼ αὐτοὺς τοῦτον τὸν τρόπον,\nὡς Βαρδησάνης ἀνὴρ Βαβυλώνιος ἐπὶ τῶν πατέρων\nἡμῶν γεγονὼς καὶ ἐντυχὼν τοῖς περὶ Δάνδαμιν πε-\nπεμμένοις Ἰνδοῖς πρὸς τὸν Καίσαρα ἀνέγραψεν. πάν-\nτες γὰρ Βραχμᾶνες ἑνός εἰσι γένους· ἐξ ἑνὸς γὰρ πα-\nτρὸς καὶ μιᾶς μητρὸς πάντες κατάγουσι· Σαμαναῖοι\nδὲ οὐκ εἰσὶ τοῦ αὐτοῦ γένους, ἀλλʼ ἐκ παντὸς τοῦ\nτῶν Ἰνδῶν ἔθνους, ὡς ἔφαμεν, συνειλεγμένοι· οὔτε\nδὲ βασιλεύεται Βραχμὰν οὔτε συντελεῖ τι τοῖς ἄλλοις.\nτούτων δὲ οἱ φιλόσοφοι οἱ μὲν ἐν ὄρει οἰκοῦσιν, οἱ\nδὲ περὶ Γάγγην ποταμόν. σιτοῦνται δὲ οἱ μὲν ὄρειοι\nτήν τε ὀπώραν καὶ γάλα βόειον βοτάναις παγέν, οἱ\nδὲ περὶ τὸν Γάγγην ἐκ τῆς ὀπώρας, ἣ πολλὴ περὶ\nτὸν ποταμὸν γεννᾶται. φέρει δὲ ἡ γῆ σχεδὸν καρ-\nπὸν ἀεὶ νέον καὶ μέντοι καὶ τὴν ὄρυζαν πολλήν τε\n\n\nκαὶ αὐτόματον, ᾗ χρῶνται ὅταν τὸ τῆς ὀπώρας\nἐπιλίπῃ. τὸ δʼ ἄλλου τινὸς ἅψασθαι ἢ ὅλως θι-\nγεῖν ἐμψύχου τροφῆς ἴσον καὶ τῇ ἐσχάτῃ ἀκαθαρ-\nσίᾳ τε καὶ ἀσεβείᾳ νενόμισται. καὶ τοῦτο αὐτοῖς τὸ\nδόγμα· θρησκεύουσί τε τὸ θεῖον καὶ εὐσεβοῦσι περὶ\nαὐτὸ καθορῶνται. τὸν τοίνυν χρόνον τῆς ἡμέρας καὶ\nτῆς νυκτὸς τὸν πλεῖστον εἰς ὕμνους τῶν θεῶν ἀπέ-\nνειμαν καὶ εὐχάς, ἑκάστου ἰδίαν καλύβην ἔχοντος\nκαὶ ὡς ἔνι μάλιστα ἰδιάζοντος. κοινῇ γὰρ Βραχμᾶνες\nμέν ειν οὐκ ἀνέχονται οἰ δὲ πολλὰ διαλέγεσθαι· ἀλλʼ\nὅταν συμβῇ τοῦτο, ἀναχωρήσαντες ἐπὶ πολλὰς ἡμέρας\nοὐ φθέγγονται, πολλάκις δὲ καὶ νηστεύουσι. Σαμα-\nναῖοι δὲ εἰσὶ μέν, ὡς ἔφαμεν, λογάδες. ὅταν δὲ μέλλῃ\nεἰς τὸ τάγμα τις ἐγγράφεσθαι, πρόσεισι τοῖς ἄρ-\nχουσι τῆς πόλεως, ὅπου δʼ ἂν τύχῃ τῆς πόλεως ἢ τῆς\nκώμης, καὶ τῶν κτημάτων ἐξίσταται πάσης τε τῆς\nἄλλης οὐσίας, ξυράμενος δὲ τοῦ σώματος τὰ περιττὰ\nλαμβάνει στολὴν ἄπεισί τε πρὸς Σαμαναίους, οὔτε\nπρὸς γυναῖκα οὔτε πρὸς τέκνα, εἰ τύχοι κεκτημένος,\nἐπιστροφὴν ἤ τινα λόγον ἔτι ποιούμενος ἠ πρὸς αὑ-\nτὸν ὅλως νομίζων. καὶ τῶν μὲν τέκνων ὁ βασιλεὺς\nκήδεται, ὅπως ἔχωσι τὰ ἀναγκαῖα, τῆς δὲ γυναικὸς\nοἱ οἰκεῖοι. ὁ δὲ βίος τοῖς Σαμαναίοις ἐστὶ τοιοῦτος.\nἔξω τῆς πόλεως διατρίβουσι διημερεύοντες ἐν τοῖς\nπερὶ τοῦ θείου λόγοις, ἔχουσι δὲ οἴκους καὶ τεμένη\nὑπὸ τοῦ βασιλέως οἰκοδομηθέντα, ἐν οἷς οἰκονόμοι\nεἰσὶν ἀπότακτόν τι λαμβάνοντες παρὰ τοὐ βασιλέως\nεἰς τροφὴν τῶν συνιόντων. ἡ δὲ παρασκευὴ γίνεται\nὀρύζης καὶ ἄρτων καὶ ὀπώρας καὶ λαχάνων. καὶ εἰσ-\nελθόντων εἰς τὸν οἶκον ὑπὸ σημαίνοντι κώδωνι οἱ\nμὴ Σαμαναῖοι ἐξίασιν, οἱ δὲ προσεύχονται. εὐξαμέ-\nνων δὲ πάλιν διακωδωνίζει καὶ οἱ ὑπηρέται ἑκάστῳ\n\n\nτρυβλίον δόντες (δύο γὰρ ἐκ ταὐτοῦ οὐκ ἐσθίουσι)\nτρέφουσιν αὐτοὺς τῇ ὀρύζῃ· τῷ δὲ δεομένῳ ποικιλίας\nπροστίθεται λάχανον ἢ τῆς ὀπώρας τι. τραφέντες δὲ\nσυντόμως ἐπὶ τὰς αὐτὰς διατριβὰς ἐξίασιν. ἀγύναιοι\nδʼ εἰσὶ πάντες καὶ ἀκτήμονες, καὶ τοσοῦτον αὐτῶν\nτε καὶ τῶν Βραχμάνων σέβας ἔχουσιν οἱ ἄλλοι, ὥστε\nκαὶ τὸν βασιλέα ἀφικνεῖσθαι παρʼ αὐτοὺς καὶ ἱκε-\nτεύειν εὔξασθαί τι καὶ δεηθῆναι ὑπὲρ τῶν καταλαμ-\nβανόντων τὴν χώραν συμβουλεῦσαι τὸ πρακτέον.\nαὐτοὶ δὲ οὕτω πρὸς θάνατον διάκεινται, ὡς τὸν μὲν\nτοῦ ζῆν χρόνον ὥσπερ ἀναγκαίαν τινὰ τῇ φύσει λει-\nτουργίαν ἀκουσίως ὑπομένειν, σπεύδειν δὲ τὰς ψυ-\nχὰς ἀπολῦσαι τῶν σωμάτων. καὶ πολλάκις, ὅταν εὖ\nἔχειν σκέψωνται, μηδενὸς αὐτοὺς ἐπείγοντος κακοῦ\nμηδὲ ἐξελαύνοντος ἐξίασι τοῦ βίου, προειπόντες μέν-\nτοι τοῖς ἄλλοις· καὶ ἔστιν οὐδεὶς ὁ κωλύσων, ἀλλὰ\nπάντες αὐτοὺς εὐδαιμονίζοντες πρὸς τοὺς οἰκείους\nτῶν τεθνηκότων ἐπισκήπτουσί τινα. οὕτως βεβαίαν\nκαὶ ἀληθεστάτην αὐτοί τε καὶ οἱ πολλοὶ ταῖς ψυχαῖς\nτὴν μετʼ ἀλλήλων εἶναι δίαιταν πεπιστεύκασιν. οἱ\nδʼ ἐπειδὰν ὑπακούσωσι τῶν ἐντεταλμένων αὐτοῖς,\nπυρὶ τὸ σῶμα παραδόντες, ὅπως δὴ καθαρωτάτην\nἀποκρίνωσι τοῦ σώματος τὴν ψυχήν, ὑμνούμενοι τε-\nλευτῶσι· ῥᾷον γὰρ ἐκείνους εἰς τὸν θάνατον οἱ φίλ-\nτατοι ἀποπέμπουσιν ἢ τῶν ἄλλων ἀνθρώπων ἕκαστοι\nτοὺς πολίτας εἰς μηκίστας ἀποδημίας. καὶ σφᾶς μὲν\nαὐτοὺς δακρύουσιν ἐν τῷ ζῆν διαμείναντας, ἐκείνους\nδὲ μακαρίζουσι τὴν ἀθάνατον λῆξιν ἀπολαμβάνοντας,\nκαὶ οὐδεὶς οὔτε παρὰ τούτοις οὔτε παρὰ τοῖς ἄλλοις\nτοῖς εἰρημένοις σοφιστὴς προελθών, οἷοι βροτοὶ νῦν\nπαρʼ Ἕλλησιν, ἀπορεῖν ἔδοξε λέγων, ἐὰν ὑμᾶς πάν-\nτες μιμήσωνται, τί ἡμῖν ἔσται; οὐδὲ διὰ τούτους συν-\n\n\nεχύθη τὰ τῶν ἀνθρώπων· οὔτε γὰρ ἐμιμήσαντο πάν-\nτες, οἵ τε μιμούμενοι εὐνομίας μᾶλλον, οὐ συγχύ-\nσεως τοῖς ἔθνεσι γεγόνασιν αἴτιοι. καὶ μὴν οὐδὲ ὁ\nνόμος τούτους ἠνάγκασεν, ἀλλὰ τοῖς ἄλλοις ἐπιτρέ-\nψας σιτεῖσθαι κρέασι τούτους αὐτονόμους εἴασε καὶ\nἐσέφθη ὡς αὐτοῦ κρείττονας, οὐ μὴν ὡς ἀδικίας κατ-\nάρχοντας ὑπήγαγε τῇ παρʼ αὐτοῦ δίκῃ, ἀλλὰ τοὺς\nἑτέρους. πρὸς μέντοι τοὺς ἐρωτῶντας “τί ἔσται μι-\nμησαμένων πάντων τοὺς τοιούτους;ʼʼ ῥητέον τὸ τοῦ\nΠυθαγόρου· καὶ γὰρ βασιλέων πάντων γενομένων\nδυσδιέξακτος ὁ βίος, φησίν, ἔσται, καὶ οὐ δήπου\nφευκτέον τὸ τῆς βασιλείας· καὶ σπουδαίων ἁπάντων\nοὐκ ἔστιν εὑρεῖν πολιτείας διέξοδον τηρούσας τὴν\nἀξίαν τῇ σπουδαιότητι, καὶ οὐ δήπου τοσοῦτον ἄν τις\nμανείη, ὡς μὴ πᾶσιν ἐπιβάλλειν ἡγεῖσθαι σπουδαίοις\nεἶναι προθυμεῖσθαι. πολλὰ μέντοι καὶ ἄλλα ὁ νόμος\nτῷ μὲν χυδαίῳ συνεχώρησεν, οὐχ ὅτι δὲ φιλοσόφῳ,\nἀλλʼ οὐδὲ τῷ καλῶς πολιτευομένῳ ἐπέτρεψεν. οὐδὲ\nγὰρ ἐκ πάσης τέχνης παραδέξαιτʼ ἂν εἰς τὸ πολίτευμα,\nκαίτοι οὐκ ἐκώλυσε μὴ μετιέναι τὰς τέχνας, οὐδʼ ἐκ\nπαντὸς ἐπιτηδεύματος, καὶ ὅμως τοὺς ἐκ τῶν βαναύ-\nσων ἄρχειν ἀπείργει, ὅλως τε ἐν αἷς δικαιοσύνης\nχρεία καὶ τῆς ἄλλης ἀρετῆς, τῆς προστατείας κωλύει.\nἐπεὶ οὐδʼ ἑταίραις ὁμιλεῖν ἀπαγορεύει τοῖς πολλοῖς,\nἀλλὰ καὶ πραττόμενος τὰς ἑταίρας τὸ μίσθωμα, ἐπο-\nνείδιστον ἡγεῖται μετρίοις ἀνδράσι καὶ αἰσχρὰν τὴν\nπρὸς ταύτας ὁμιλίαν· τό τʼ ἐν καπηλείοις διαζῆν οὐ\nκεκώλυκεν ὁ νόμος, καὶ ὅμως ἐπονείδιστον τῷ με-\nτρίῳ. τοιοῦτον οὖν τι καὶ τὸ τῆς διαίτης φαίνεται·\nκαὶ οὐχ ἥτις τοῖς πολλοῖς συγκεχώρηται, ταύτην ἄν\nτις καὶ τοῖς βελτίστοις συγχωρήσειε. φιλοσοφῶν δὲ\nἀνὴρ μάλιστʼ ἄν τοὺς ἱεροὺς ἑαυτῷ ὑπογράψειε νό-\n\n\nμους, οὓς θεοί τε καὶ ἄνθρωποι ἀφώρισαν θεοἵς ἑπό-\nμενοι. οἱ δʼ ἱεροὶ πεφήνασι νόμοι κατὰ ἔθνη καὶ\nκατὰ πόλεις ἁγνείαν μὲν προστάττοντες, ἐμψύχων\nδὲ βρῶσιν ἀπαγορεύοντες τοῖς ἱεροῖς ἤδη καὶ εἰς πλῆ-\nθος πίνειν κωλύοντες ἢ διʼ εὐσέβειαν ἢ διά τινας\nβλάβας ἐκ τῆς τροφῆς· ὥστε ἢ τοὺς ἱερέας μιμητέον\nπᾶσι πειστέον τοῖς νομοθέταις. ἑκατέρως γὰρ πάν-\nτων ἀφεκτέον τὸν νόμιμόν τε τελείως καὶ εὐσεβῶς·\nεἰ γὰρ κατὰ μέρος τινὲς διʼ εὐσέβειάν τινων ἀπέχον-\nται, ὁ πρὸς πάντα εὐσεβὴς πάντων ἀφέξεται.\nμικροῦ\nμε παρῆλθε καὶ τὸ Εὐριπίδειον παραθέσθαι, ὅς τοὺς\nἐν Κρήτῃ τοῦ Διὸς προφήτας ἀπέχεσθαι φησὶ διὰ\nτούτων· λέγουσι δʼ οἱ κατὰ τὸν χορὸν πρὸς τὸν\nΜίνω·\nΦοινικογενοῦς παῖ τῆς Τυρίαςτέκνον Εὐρώπας καὶ τοῦ μεγάλουΖανός, ἀνάσσωνΚρήτης ἑκατομπτολιέθρου·ἥκω ζαθέους ναοὺς προλιπών,οὕς αὐθιγενὴς τμηθεῖσα δοκὸςστεγανοὺς παρέχει Χαλύβῳ πελέκεικαὶ ταυροδέτῳ κόλλῃ κραθεῖσʼἀτρεκεῖς ἁρμοὺς κυπαρίσσου.ἁγνὸν δὲ βίον τείνομεν ἐξ οὗΔιὸς Ἰδαίου μύστης γενόμην,καὶ νυκτιπόλου Ζαγρέως βροντὰςτάς τʼ ὠμοφάγους δαίτας τελέσαςμητρί τʼ ὀρείῳ δᾷδας ἀνασχὼνκαὶ Κουρήτωνβάκχος ἐκλήθην ὁσιωθείς.πάλλευκα δʼ ἔχων εἵματα φεύγωγένεσίν τε βροτῶν καὶ νεκροθήκης\n\n\nοὐ χριμπτόμενος τήν τʼ ἐμψύχωνβρῶσιν ἐδεστῶν πεφύλαγμαι.\nἁγνείαν γὰρ ἐτίθεντο οἱ ἱεροὶ τὴν πρὸς τοὐναντίον\nἀμιξίαν, μολυσμὸν δὲ τὴν μῖξιν. ὅθεν τὴν μὲν τῶν\nκαρπῶν τροφὴν οὐκ ἐκ νεκρῶν ληφθεῖσαν οὐδὲ οὖ-\nσαν ἔμψυχον τῇ φύσει προσφέροντες τὰ ὑπὸ τῆς φύ-\nσεως διοικούμενα μὴ μιαίνεσθαι ᾤοντο, τῶν δὲ ζῴων\nαἰσθητικῶν ὄντων τὰς σφαγὰς καὶ ἀφαιρέσεις τῶν\nψυχῶν ὡς. πρὸς τοὺς ζῶντας μιασμοὺς ἡγοῦντο, καὶ\nπολλῷ μᾶλλον τὸ αἰσθητικὸν γενόμενσν σῶμα ἀφῃ-\nρημένον τῆς αἰσθήσεως καὶ νεκρὸν μιγνύειν τῇ αἰ-\nσθήσει τοῦ ζῶντος. διʼ ὅ ἐν πᾶσιν ἡ ἁγνεία ἐν ἀπο-\nθέσει μὲν καὶ ἀφέξει τῶν πολλῶν καὶ ἐναντίων,\nμονώσει δὲ καὶ λήψει τῶν οἰκείων καὶ προσφυῶν.\nδιʼ ὅ καὶ τὰ ἀφροδίσια μιαίνει· σύνοδος γὰρ θήλεος\nκαὶ ἄρρενος. καὶ κρατηθὲν μὲν τὸ σπέρμα ψυχῆς παρ-\nέσχε μίανσιν τῇ πρὸς τὸ σῶμα ὁμιλίᾳ, μὴ κρατηθὲν\nδὲ τῇ νεκρώσει τοῦ παρατεθέντος. ἡ δὲ πρὸς ἄρσε-\nνας ἀρσένων, καὶ ὅτι εἰς νεκρὸν καὶ ὅτι παρὰ φύσιν·\nκαὶ καθάπαξ ἀφροδίσια καὶ ὀνειρώξεις, ὅτι ψυχῆς\nσώματι μεμιγμένης καὶ πρὸς τὴν ἡδονὴν κατασπωμέ-\nνης. μιαίνει δὲ καὶ τὰ πάθη τῆς ψυχῆς τῇ συμπλοκῇ\nτοῦ ἀλόγου, θηλυνομένου τοῦ ἐντὸς ἄρρενος. καὶ\nγάρ πως καὶ ὁ μολυσμὸς καὶ ἡ μίανσις δηλοῖ τὴν\nμῖξιν τὴν ἑτερογενοῦς πρὸς ἕτερον, καὶ μάλισθʼ ὅταν\nδυσέκνιπτον γένηται. ὅθεν καὶ ἐπὶ τῶν βαμμάτων,\nἃ δὴ διὰ μίξεων συνίσταται, εἴδους ἄλλου ἂλλῳ συμ-\nπλεκομένου, μιαίνειν φασίν·\nὡς δʼ ὅτε τίς τʼ ἐλέφαντα γυνὴ φοίνικι μιήνῃ.\nκαὶ ἔμπαλιν τὰς μίξεις φθορὰς οἱ ζωγράφοι λέγουσιν,\nἡ δὲ συνήθεια τὸ ἄμικτον καὶ καθαρὸν ἄφθαρτον καὶ\nἀκραιφνὲς καὶ ἀκήρατον. καὶ γὰρ ὕδωρ γῇ ἀναμι-\n\n\nχθὲν ἔφθαρται καὶ οὐκ ἔστιν ἀκραιφνές, τὸ δὲ διαρ-\nρέον καὶ διαφεῦγον διακρούεται τὴν προσφερομένην\nγῆν, ὅταν, φησὶν ὁ Ἡσίοδος, ἀπὸ κρήνης ῥέῃ ἀενάου\nκαὶ ἀπορρύτου, ἥτʼ ἀθόλωτος. καὶ ὑγιεινόν γε τὸ\nπῶμα, ὅτι ἀδιάφθορον καὶ ἄμικτον. καὶ θήλεια μὴ\nἀναδεξαμένη εἰς ἑαυτὴν ἀναθυμίασιν σπέρματος\nἄφθορος λέγεται· ὥστε καὶ φθορὰ καὶ μίανσις ἡ τοῦ\nἐναντίου μῖξις, εἰ δὴ πρὸς τὰ ζῷα ἡ νεκρῶν καὶ ἡ\nπρὸς αἴσθησιν ζησάντων εἰς τὰ ζῶντα ἔνθεσις καὶ\nσαρκῶν νεκρῶν εἰς ζώσας εἰκότως φέρει μόλυσμα καὶ\nτῇ φυσικῇ ἡμῶν μίανσιν, ὥσπερ οὐ καὶ ψυχὴ ὅταν\nἐνσωματῶται, μεμόλυνται. διʼ ὅ καὶ ὁ γενόμενος\nμιαίνεται μίξει τῆς ψυχῆς τῇ πρὸς τὸ σῶμα, καὶ\nὁ ἀποθανών, ὅταν σῶμα καταλίπῃ νεκρόν, ἀλλόφφυ-\nλον τῷ ζῶντι καὶ ἀλλότριον. μιαίνεται δὲ καὶ ἡ ψυχὴ\nὀργαῖς, ἐπιθυμίαις, πλήθει παθῶν, ὧν συναιτία\nπως καὶ ἡ δίαιτα. ὡς δὲ ὕδωρ διὰ πέτρας ἀπορρέον\nἀδιάφθορον τοῦ διʼ ἐλῶν ἰόντος τῷ μὴ πολλὴν ἰλὺν\nἀποσπᾶν, οὕτω καὶ ψυχὴ διὰ ξηροῦ σώματος καὶ μὴ\nχυμοῖς ἀλλοτρίων σαρκῶν ἀρδομένου τὰ ἑαυτῆς διοι-\nκοῦσα κρείττων καὶ ἀδιάφθορος καὶ πρὸς σύνεσιν\nἑτοιμοτέρα. ἐπεὶ καὶ ταῖς μελίτταις τὸ καλὸν μέλι\nφασὶ φέρειν τὸ ξηρότατον καὶ δριμύτατον θύμον.\nμιαίνεται τοίνυν ἡ διάνοια, μᾶλλον δὲ ὁ διανοούμε-\nνος, ὅταν ἢ φανταστικῇ ἢ δοξαστικῇ ἀναμίγνυται\nκαὶ ταῖς τούτων ἐνεργείαις τὰς ταύτης συγκεράσηται·\nκαθαρμὸς δὲ ὁ πάντων τούτων χωρισμὸς καὶ ἁγνεία\nἡ μόνωσις καὶ τροφὴ τὸ τηροῦν ἕκαστον ἐν τῷ εἶναι.\nοὕτως γὰρ καὶ λίθου τροφὴν τὸ αἴτιον τοῦ συμμέ-\nνειν εἴποις ἄν καὶ τοῦ ἑκτικῶς διαμένειν, καὶ φυ-\nτοῦ τὴν διατηροῦσαν ἐν τῷ αὔξειν καὶ καρπογονεῖν,\nκαὶ ζῴου σώματος τὴν τηροῦσαν αὐτοῦ τὴν σύστασιν.\n\n\nἄλλο δʼ ἦν τρέφειν, ἄλλο πιαίνειν, καὶ ἄλλο τὸ ἀναγ-\nκαῖον διδόναι, ἄλλο τὸ τρυφὰς πορίζειν. διάφοροι\nτοίνυν αἰ τροφαὶ κατὰ τὸ διάφορον τῶν τρεφομένων.\nκαὶ δεῖ πάντα μὲν τρέφειν, σπουδάζειν δὲ πιαίνειν\nτὰ ἐν ἡμῖν κυριώτατα. ψυχῆς οὖν λογικῆς τροφὴ ἡ\nτηροῦσα λογικήν. νοῦς δὲ αὕτη· ὥστε νῷ θρεπτέον\nκαὶ σπουδαστέον πιαίνειν ἀπὸ τούτου ἢ ἀπὸ τῶν βρω-\nτῶν τὴν σάρκα. ὁ μὲν γὰρ τὴν αἰώνιον ἡμῖν ζωὴν\nσυνέχει, τὸ δὲ σῶμα πιαινόμενον λιμώττειν τὴν ψυ-\nχὴν ποιεῖ τῆς μακαρίας ζωῆς καὶ τὸ θνητὸν αὔξει,\nπαραιροῦν καὶ ἐμποδίζον πρὸς τὸν ἀθάνατον βίον,\nμιαίνει τε ἐνσωματοῦν τὴν ψυχὴν καὶ κατασπῶν πρὸς\nτὸ ἀλλότριον. ὁ δὲ μάγνης λίθος σιδήρῳ ψυχὴν δί-\nδωσι πλησίον γενομένῳ, καὶ ὁ βαρύτατος ἀνακουφί-\nζεται σίδηρος πνεύματι προσανατρέχων λίθου. πρὸς\nθεὸν δὲ τίς ἀναρτηθεὶς ἀσώματόν τε καὶ νοερὸν τρο-\nφὴν πολυπραγμονήσει τὴν πιαίνουσαν τὸ ἐμπόδιον\nπρὸς νοῦν σῶμα, οὐχὶ δὲ εἰς ὀλίγον καὶ εὐπόρι-\nριστον συστείλας τῆς σαρκὸς τὸ ἀναγκαῖον αὐτὸς θρέ-\nψεται προσπεφυκὼς τῷ θεῷ μᾶλλον ἢ σίδηρος τῷ\nμάγνητι; εἰ γὰρ καὶ τῆς ἐκ τῶν καρπῶν οἷόν τʼ ἦν\nἄνευ πραγμάτων τροφῆς ἀποστῆναι, εἰ μὴ τοῦτʼ ἦν\nἡμῶν τῆς φύσεως τὸ φθαρτόν. εἰ γάρ, καθάπερ\nφησὶν Ὅμηρος, μηδὲ σίτου ἐδεήθημεν μηδὲ ποτοῦ,\nἳνʼ ὄντως ἦμεν ἀθάνατοι· καλῶς τοῦτο τοῦ ποιητοῦ\nπαραστήσαντος, ὡς οὐ μόνον τοῦ ζῆν, ἀλλὰ καὶ τοῦ\nἀποθνήσκειν ἡ τροφὴ ὑπῆρχεν ἐφόδιον. εἰ οὖν μηδὲ\nταύτης ἐδεήθημεν, τόσῳ ἂν ἦμεν μακαριώτεροι, ὅσῳ\nκαὶ ἀθανατώτεροι. νῦν δʼ ἐν θνητῷ ὄντες ἔτι θνητοτέ-\nρους, εἰ χρὴ οὕτως εἰπεῖν, ἀγνοοῦμεν ἑαυτοὺς ποιοῦν-\nτες τῇ τούτου προσέσει, οὐ πολὺ τὸ ἐνοίκιον, ὡς φησί\nπου Θεόφραστος, τῷ σώματι διδούσης τῆς ψυχῆς τῆς\n\n\nἐν αὐτῷ κατοικήσεως, ἀλλʼ ὅλην ἑαυτὴν προστιθεί-\nσης. ὡς εἴθε τὴν μυθευομένην ἄλιμον καὶ ἄδιψον\nἦν κεκτῆσθαι, ἵνα τις τὸ διαρρέον τοῦ σώματος ἐπι-\nσχὼν διʼ ὀλίγου πρὸς τοῖς ἀρίστοις ἦν, πρὸς οἷσπερ\nὤν καὶ θεός· ἐστι θεός. ἀλλὰ ταῦτα μὲν τί ἄν τις\nἀποκλαύσαιτο πρὸς ἀνθρώπους τοσοῦτον ἐσκοτωμέ-\nνους, ὡς τὸ ἑαυτῶν κακὸν περιέπειν, μισεῖν δὲ πρῶ-\nτον μὲν ἑαυτοὺς καὶ τὸν ὄντως αὐτοὺς τεκόντα, ἔπειτα\nκαὶ τοὺς ὑπομιμνήσκοντας κἀκ τῆς μέθης ἀνανῆψαι\nπαρακαλοῦντας; διʼ ὅ μήποτε τῶν τοιούτων ἀφεμέ-\nνους χρὴ ἐπὶ τὰ λειπόμενα τῶν ζητημάτων μεταβαί-\nνειν·\nοἱ γὰρ δὴ πρὸς τὰ ἐκ τῶν ἐθνῶν ἡμῖν παρα-\nτεθέντα νόμιμα ἀντιπαράγοντες Νομάδας ἢ Τρωγλο-\nδύτας ἢ Ἰχθυοφάγους ἀγνοοῦσιν ὡς διʼ ἀνάγκην, τῆς\nχώρας ἀκάρπου οὔσης ἐπὶ τοσοῦτον ὡς μηδὲ βοτάνας\nφέρειν, θῖνας δὲ μόνον καὶ ψάμμον, ἐπὶ τοῦτο περι-\nέστησαν τῆς τροφῆς τὸ ἀναγκαῖον. τεκμηριοῖ δὲ τὸ\nτῆς ἀνάγκης τὸ μηδὲ τῷ πυρὶ χρἦσθαι δύνασθαι ἀπο-\nρίᾳ καυσίμου ὕλης, ἐπὶ δὲ τῶν πετρῶν ἀφαυαίνειν\nἢ τῆς θινὸς τοὺς ἰχθῦς. καὶ οὗτοι μὲν διʼ ἀνάγκην.\nτινὰ δὲ τῶν ἐθνῶν ἐξηγρίωται καὶ ἔστι φύσει θη-\nριώδη, ἐξ ὧν οὐ προσήκει τοὺς εὐγνώμονας τῆς ἀν-\nθρωπίνης καταψεύδεσθαι φύσεως· ἐπεὶ οὕτω γε ἀμ-\nφισβητήσιμον ἔσται οὐ μόνον τὸ τῆς ζῳοφαγίας, ἀλλὰ\nκαὶ τὸ τῆς ἀνθρωποφαγίας καὶ τῆς ἄλλης ἡμερότητος.\nἱστοροῦνται γοῦν Μασσαγέται καὶ Δέρβικες ἀθλιω-\nτάτους ἡγεῖσθαι τῶν οἰκείων τοὺς αὐτομάτως τελευ-\nτήσαντας. διʼ ὃ καὶ φθάσαντες καταθύουσιν καὶ\nἑστιῶνται τῶν φιλτάτων τοὺς γεγηρακότας. Γιβαρη-\nνοὶ δὲ ζῶντας κατακρημνίζουσι τοὺς ἐγγυτάτω γέρον-\nτας· Ὑρκάνιοι δὲ καὶ Κάσπιοι οἱ μὲν οἰωνοῖς καὶ\nκυσὶ παραβάλλουσι ζῶντας, οἱ δὲ τεθνεῶτας· Σκύ-\n\n\nθαι δὲ συγκατορύττουσι ζῶντας καὶ ἐπισφάττουσι\nταῖς πυραῖς οὓς ἠγάπων οἱ τεθνεῶτες μάλιστα· καὶ\nΒάκτριοι μέντοι κυσὶ παραβάλλουσι ζῶντας τοὺς γε-\nγηρακότας. καὶ τοῦτʼ ἐπιχειρήσας καταλῦσαι Στασά-\nνωρ ὁ Ἀλεξάνδρου ὕπαρχος μικροῦ τὴν ἀρχὴν ἀπέ-\nβαλεν. ἀλλʼ ὥσπερ οὐ διὰ τούτους τὴν πρὸς τοὺς\nἀνθρώπους ἡμερότητα κατελύσαμεν, οὕτως οὐδὲ τὰ\nδιʼ ἀνάγκην σαρκοφαγοῦντα ἔθνη μιμησόμεθα, τὰ δὲ\nεὐσεβῆ καὶ θεοῖς μᾶλλον ἀνακείμενα. τὸ γὰρ κακῶς\nζῆν καὶ μὴ φρονίμως καὶ σωφρόνως καὶ ὁσίως Δημο-\nκράτης ἔλεγεν οὐ κακῶς ζῆν εἶναι, ἀλλὰ πολὺν χρό-\nνον ἀποθνήσκειν.\nλοιπὸν δὲ καὶ κατὰ ἄνδρα ὀλίγας\nμαρτυρίας τῆς ἀποχῆς παραφέρωμεν· ἕν γὰρ καὶ\nτοῦτʼ ἦν τῶν ἐγκλημάτων. τῶν τοίνυν Ἀθήνησι νο-\nμοθετῶν Τριπτόλεμον παλαιότατον παρειλήφαμεν·\nπερὶ οὐ Ἕρμιππος ἐν δευτέρῳ περὶ τῶν νομοθετῶν\nγράφει ταῦτα· φασὶ δὲ καὶ Τριπτόλεμον Ἀθηναίοις\nνομοθετῆσαι, καὶ τῶν νόμων αὐτοῦ τρεῖς ἔτι Ξενο-\nκράτης ὁ φιλόσοφος λέγει διαμένειν Ἐλευσῖνι τούσδε·\nγονεῖς τιμᾶν, θεοὺς καρποῖς ἀγάλλειν, ζῷα μὴ σί-\nνεσθαι. τοὺς μὲν οὖν δύο καλῶς παραδοθῆναι· δεῖ\nγὰρ τοὺς μὲν γονεῖς εὐεργέτας ἡμῶν γεγενημένους\nἀντευποιεῖν ἐφʼ ὅσον ἐνδέχεται, τοῖς θεοῖς δὲ ἀφʼ\nὧν ἔδωκαν ἡμῖν ὠφελίμων εἰς τὸν βίον ἀπαρχὰς ποι-\nεῖσθαι· περὶ δὲ τοῦ τρίτου διαπορεῖ, τί ποτε διανοη-\nθεὶς ὁ Τριπτόλεμος παρήγγειλεν ἀπέχεσθαι τῶν ζῴων\nπότερον γάρ, φησίν, ὅλως οἰόμενος εἶναι δεινὸν τὸ\nὁμογενὲς κτείνειν ἢ συνιδὼν ὅτι συνέβαινεν ὑπὸ τῶν\nἀνθρώπων τὰ χρησιμώτατα τῶν ζῴων εἰς τροφὴν\nἀναιρεῖσθαι; βουλόμενον οὖν ἥμερον ποιῆσαι τὸν\nβίον πειραθῆναι καὶ τὰ συνανθρωπεύοντα καὶ μά-\nλιστα τῶν ζῴων ἥμερα διασώζειν. εἰ μὴ ἄρα διὰ τὸ\n\n\nπροστάξαι τοῖς καρποῖς τοὺς θεοὺς τιμᾶν ὑπολαβὼν\nμᾶλλον ἄν διαμεῖναι τὴν τιμὴν ταύτην, εἰ μὴ γί-\nγνοιντο τοῖς θεοῖς διὰ τῶν ζῴων θυσίαι. πολλὰς δὲ\nαἰτίας τοῦ Ξενοκράτους καὶ ἄλλας οὐ πάνυ ἀκριβεῖς\nἀποδιδόντος ἡμῖν αὔταρκες τοσοῦτον ἐκ τῶν εἰρημέ-\nνων, ὅτι τοῦτο νενομοθέτητο ἐκ τοῦ Τριπτολέμου.\nὅθεν ὕστερον παρανομοῦντες, ὅτε ἥψαντο τῶν ζῴων\nμετὰ πολλῆς ἀνάγκης καὶ ἁμαρτημάτων ἀκουσίων,\nὥσπερ ἐπεδείξαμεν, ἐπὶ τοῦτο πεπτώκασιν. ἐπεὶ καὶ\nΔράκοντος νόμος μνημονεύεται τοιοῦτος, θεσμὸς αἰ-\nώνιος τοῖς Ἀτθίδα νεμομένοις, κύριος τὸν ἅπαντα\nχρόνον, θεοὺς τιμᾶν καὶ ἥρωας ἐγχωρίους ἐν κοινῷ\nἑπομένοις νόμοις πατρίοις, ἰδία κατὰ δύναμιν, σὺν\nεὐφημίᾳ καὶ ἀπαρχαῖς καρπῶν καὶ πελάνοις ἐπετείοις·\nτοῦ νόμου ἀπαρχαῖς καρπῶν, οἷς χρῆται ὁ ἄνθρωπος,\nτιμᾶν τὸ θεῖον προστάττοντος καὶ πελάνοις.......\n"};
