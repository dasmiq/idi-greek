var sequence = {"name":"Porphyrius. Ad Marcellam","data":"ΠΡΟΣ ΜΑΡΚΕΛΛΑΝ.Ἐγώ σέ, Μάρκελλα, θυγατέρων μὲν πέντε, δυοῖν\nδὲ ἀρρένων οὖσαν μητέρα,τῶν μὲν καὶ ἔτι νηπίων, τῶν\nδὲ ἤδη εἰς γάμου ἡλικίαν ἡβᾶν ἐφορμούντων, εἱλόμην\nἔχειν σύνοικον, μὴ καταδείσας τὸ πλῆθος τῶν εἰς τὰς\nχρείας αὐτοῖς ἐσομένων ἀναγκαίων, οὔτε παιδοποιίας\nχάριν τῆς ἀπὸ τοῦ σώματος, ἔχειν κεκρικὼς παῖδας\nτούς τῆς ἀληθινῆς σοφίας ἐραστάς, τά τε σὰ τέ-\nκνα, εἰ φιλοσοφίας τῆς ὀρθῆς ἀντιλάβοιτό ποτε ὑφʼ\nἡμῖν ἀνατρεφόμενα· οὔτε μὴν διὰ χρημάτων περιου-\nσίαν ἢ ὑμῖν ἢ ἐμοὶ προσοῦσαν· ἀγαπητὸν γὰρ καὶ\nτῶν ἀναγκαίων τὸ τυχὸν οὖσιν ἀκτήμοσιν· οὔτε ἀπὸ\nτῆς ἄλλης διακονίας ῥᾳστώνην τινά μοι προσδοκήσας\nεἰς τὸ γῆρας ἀποκλίναντι ἔσεσθα· ἐπίνοσον γάρ\nσοι τὸ σῶμα καὶ ἰατρείας μᾶλλον τῆς παρὰ τῶν ἄλ-\nλων δεόμενον ἢ ἄλλοις ἐπικουρεῖν τι ἢ παραστατεῖν\nἐπιτήδειον· οὔτε δι᾿ ἄλλην οἰκονομίαν ἢ θήραν δόξης\nκαὶ ἐπαίνων παρὰ τῶν ἀνυποστάτων ἐθελοντὶ τὸ τοι-\nοῦτον βαστάσαι ψιλῆς ἕνεκα τῆς εἰς τὸ εὖ ποιεῖν προ-\nθυμίας· τοὐναντίον γὰρ ὑπ᾿ ἀβελτηρίας τῶν πολι-\nτῶν σου καὶ τῷ πρὸς ἡμὰς φθόνῳ βλασφημίαις τε\nπολλαῖς περιπέπτωκα καὶ παρὰ πᾶσαν προσδοκίαν εἰς\nθανάτου κίνδυνον ὑπʼ αὐτῶν διʼ ὑμὰς περιέστην.\nτούτων οὖν χάριν οὐδενὸς κοινωνὸν ἕτερον τοῦ βίου\nπεποίηκα, διττῆς δὲ μᾶλλον ἕνεκα εὐλόγου αἰτίας.\nμιᾶς μέν, καθʼ ἣν ἀπομειλίξασθαι κρίνας τοὺς γε-\n\n\nνεθλίους θεούς κατὰ τὸν ἐν τῷ δεσμωτηρίῳ Σωκρά-\nτην, δημιώδη μουσικὴν πρὸ τῆς ἐν φιλοσοφίᾳ συνή-\nθους ἐνεργείας διαθεῖναι ἑλόμενον, ἀσφαλείας ἕνεκα\nτῆς ἐκ τοῦ βίου ἀπαλλαγῆς· οὑτωσὶ γὰρ καὶ αὐτὸς\nἀπομειλιττόμενος τούς ἐν τῇ κωμῳδοτραγῳδίᾳ προ-\nστάτας δαίμονας τὸν γαμικὸν ὕμνον ἀγωνίσασθαι οὐκ\nὤκνησα ἀσμενέστατα, καὶ πλήθει τῶν σῶν τέκνων\nσυντυχὼν καὶ τῇ προσούσῃ περισκελείᾳ τῶν ἀναγ-\nκαίων τῇ τε πονηρίᾳ τῶν ἐνυβρισάντων. οὐδὲν γὰρ\nπαρεῖται τῶν εἰς τὸ δρᾶμα συμβαίνειν εἰωθότων, οὐ\nζηλοτυπία, οὐ μῖσος, οὐ γέλως, οὐ διαπληκτισμός τε\nκαὶ ὀργαί· πλήν γε ὅτι οὐ περὶ ἡμὰς, περὶ δὲ τούς\nἄλλους ὑπουργοῦντας τοῖς δαίμοσι τουτὶ τὸ θέατρον\nἡμεῖς ὑπεκρίθημεν.\nἑτέρας δὲ θειοτέρας καὶ οὐδὲν\nτῇ δημώδει ταύτῃ ἐοικυίας, καθ᾿ ἣν ἀγασθείς σου\nτὴν πρὸς τὴν ὀρθὴν φιλοσοφίαν ἐπιτηδειότητα\nτῆς φύσεως, οὐκ ᾠήθην προσήκειν ἀνδρὸς φίλου\nμοι στερηθεῖσαν συλλήπτορος ἔρημόν σε καταλι-\nπεῖν καὶ προστάτου σώφρονος καὶ τῷ σῷ τρόπῳ\nἐπιτηδείου. ἀποσοβήσας δὲ πάντας τοὺς ἐπηρεάζειν\nμέλλοντας ἐν προσποιήσει, ἤνεγκα μὲν τὰς παραλό-\nγους ὕβρεις, ἐβάστασα δὲ τὰς ἐπιβουλὰς εὐσχημόνως·\nἐλευθερῶν δὲ τὸ εἰς ἐμὲ περιῆκον παντὸς τοῦ δεσπό-\nζειν ἐπιχειροῦντος ἀνεκαλεσάμην εἰς τὸν ἑαυτῆς τρό-\nπον, μεταδιδοὺς φιλοσοφίας ἀκόλουθόν τε τῷ βίῳ\nλόγον ἐπιδεικνύμενος. καὶ τίς γὰρ ἂν ἄλλος μοι πρό\nγε σοῦ μάρτυς ἂν εἴη ἀκριβέστερος, ἣν αἰσχυνοίμην\nἀφοσιούμενος ἢ τὰ κατʼ ἐμαυτὸν ἀποκρύπτων, ἀλλ᾿\nοὐχὶ πρὸς ἀλήθειαν ἀπʼ ἀρχῆς εἰς τέλος τῇ μάλιστά\nτὴν ἀλήθειαν προτιμώσῃ καὶ διὰ ταύτην ἕρμαιον ἡγη-\nσαμένῃ τὴν συνοίκησιν, πάντα τὰ εἰς αὐτὴν καὶ διʼ\nαὐτῆς πραχθέντα ὑπομιμνῆσκον.\nσυγχωρούντων οὖν\n\n\nτῶν πραγμάτων ἐπὶ πλέον αὐτόθι διατρίβειν ἐπ᾿ ἐξου-\nσίας ἂν ἦν σοι ὥσπερ ἐκ παρακειμένων πηγαίων να-\nμάτων τὸ ποτὸν ἀπαρύεσθαι δαψιλέστερόν τε καὶ\nπρόσφατον, καὶ μὴ ἀγαπᾶν ὅσον ἂν τῆς δόσεως συν-\nτείνοι πρὸς τὸ χρήσιμον, θαρρεῖν δὲ καὶ διαναπαυ-\nσαμένῃ παρέχεσθαι ἐκ τοῦ ῥᾴστου δι᾿ ἐξουσίας τὴν\nἀνάκτησιν. καλούσης δὲ τῆς τῶν Ἑλλήνων χρείας\nκαὶ τῶν θεῶν συνεπειγόντων αὐτοῖς ὑπακούειν μὲν\nσὲ καίπερ οὖσαν προθυμοτάτην μετὰ τοσαύτης ἀκο-\nλουθίας θυγατέρων ἀδύνατον ἦν. ἄνευ δὲ σοῦ ταύ-\nτας ῥίπτειν οὕτως ἐν σκαιοῖς ἀνθρώποις ἀβουλίας\nεἶναι ὁμοῦ καὶ ἀδικίας ἔργον ὑπείληφα. μένειν δὲ\nἐνταυθοῖ βιαζόμενος τήν τε τοῦ αὖθις ἐντυχεῖν ἐλ-\nπίδα προϊσχόμενος εἰκότως σοι παραινέσαιμι᾿ ἂν ἀντ-\nἐχομένῃ τῶν δοθέντων ἐν τοῖς δέκα μησὶν οἷς μοι\nσυνῴκησας μὴ πόθῳ καὶ ἐπιθυμίᾳ τοῦ πλείονος καὶ\nτὸ ὂν ἤδη ἐκβαλεῖν. σπεύδω μὲν γὰρ ὃν ἂν δύνω-\nμαι τρόπον τὴν ταχίστην πάλιν ἀναλαβεῖν.\nἀδήλου\nδὲ ἐν ταῖς ἀποδημίαις τοῦ μέλλοντος ὄντος ἀναγκαῖόν\nσοι παραμυθούμενον τῷ λόγῳ ἅμα ἐπισκήπτειν, οἰ-\nκειότερον δ᾿ εἴποιμ᾿ ἂν τοῦ σαυτῆς καὶ ἐν σεαυ-\nτῇ “οἴκου κήδεσθαι καὶ ἔμπεδα πάντα φυλάσσειν” ,\nκαταλειπόμενος οὐδὲν ἀπεικότως τοῦ ἐν τραγῳδίαις\nΦιλοκτήτου “ἕλκεϊ μοχθίζοντος” , πλὴν ὅτι τῷ μὲν τὸ\nἕλκος ὑπὸ “ὀλοόφρονος ὕδρου” , σοὶ δʼ ἐπιγνούσῃ τὸ\nεἰς τὴν γένεσιν πτῷμα ὅσον καὶ οἷον ἡμῖν τῆς ψυχῆς\nπεριέστη, οὐ τῶν θεῶν ἡμᾶς ὑπεριδόντων, ὡς ἐκεῖ-\nνον οἱ Ἀτρεῖδαι, ἀλλὰ σωτήρων γενομένων καὶ οὐκ\nἐπιλαθομένων. πολλοῖς δή σε παλαίσμασι καὶ ἐπω-\nδύνοις εἰς ἀγῶνα ἐμπεσοῦσαν νῦν μάλιστα φιλοσο-\nφίας τοῦ μόνου ἀσφαλοῦς πείσματος ἀντεχομένην\nπαρακαλῶ μὴ ταῖς ἀμηχανίαις ταῖς ἐκ τῆς ἡμετέρας\n\n\nἀπουσίας πλέον ἐνδοῦναι τοῦ προσήκοντος μηδὲ πόθῳ\nτῆς παῤ ἡμῖν διδασκαλίας καὶ τὸ δοθὲν ἤδη ἐκκροῦ-\nσαι, μηδὲ πρὸς τὸ πλῆθος τῶν περιεστώτων ἀλλοτρί-\nων ἀπαυδήσασαν ἔκδοτον σεαυτὴν τῷ σύροντι ποτα-\nμῷ τῶν πραγμάτων ἐᾶσαι, ἀλλὰ λογισαμένην ὡς οὐ\nδιὰ ῥᾳστώνης ἡ τῶν ὄντως ἀγαθῶν κτῆσις τοῖς ἀν-\nθρώποις περιγίνεται, αὐτοῖς τούτοις τοῖς συγκυρή-\nμασιν εἰς ἄσκησιν τοῦ προσδοκωμένου χρήσασθαι\nβίου, ὅσα καὶ μόνα τῶν ἄλλων ἀντίπαλα τῆς σῆς\nκαρτερίας εἰς τὸ παρατρέψαι σε καὶ βιάσαι εἶναι δύ-\nναται. τὰ μὲν γὰρ τῶν ἐπιβουλῶν εὐκαταφρόνητα\nπάντῃ τοῖς ὧν οὐχ ἡμεῖς κύριοι ἐθίσασιν ἀτιμάζειν\nκαὶ μᾶλλον εἰς ἐκείνους κεκρικόσι τὴν ἀδικίαν ἀνα-\nστρέφειν ἢ βλάπτειν γε τούτους οἷς τῶν μάλιστα παῤ\nἑαυτοῖς δρωμένων ἐναντίων οὐ μεγάλη τῆς ζημίας ἡ\nἐλάττωσις εἶναι ὑπελήφθη.\nτὴν δὲ τοῦ ἐπωφελοῦν-\nτος τὴν ψυχὴν ἀπουσίαν, πατρός τε ὁμοῦ καὶ ἀνδρὸς\nκαὶ διδασκάλου καὶ συγγενῶν, εἰ δὲ βούλει, καὶ τῆς\nπατρίδος τὴν εὔνοιαν εἰς αὑτὸν συνῃρηκότος, δοκοῦ-\nσαν περιέχειν εὔλογον τῆς δυσχερείας τὴν αἰτίαν,\nπαρηγοροίης ἂν θεωρὸν προστησαμένη τὸν λόγον, οὐ\nτὸ πάθος. πρῶτον μὲν ὡς οὐκ ἦν ἄλλως, ὅπερ ἔφην,\nπρὸς τῶν μελλόντων νόστου δὴ μιμνήσκεσθαι ἐκ τῆς\nἐνταυθοῖ ξένης καταγωγῆς τὸ δι᾿ ἡδονῆς καθάπερ\nἱππήλατόν τι χωρίον καὶ ῥᾳστώνης ποιεῖσθαι τὴν\nἐπάνοδον. αὐτὸ γὰρ τὸ πρᾶγμα ὡς οὐδὲν ἄλλο ἄλλῳ\nἀντίκειται πράγματι, ἡδονή τε καὶ ῥᾳθυμία τῇ πρὸς\nθεούς ἀνόδῳ. ἐπεὶ οὐδὲ τὰ ὑψηλότερα τῶν ὀρῶν\nἀκινδύνως καὶ πόνων ἄνευ ἦν ἀναβαίνειν, οὐδ᾿ ἀπὸ\nτῶν μυχῶν τοῦ σώματος διὰ τῶν εἰς τὸ σῶμα\nκαταγωγῶν, ἡδονῆς τε καὶ ῥᾳθυμίας, ἀνακύπτειν.\nδιὰ γὰρ μερίμνης ἡ ὁδὸς καὶ τῆς ἀναμνήσεως\n\n\nτοῦ πτώματος. κἂν ᾖ τὰ συμβαίνοντα δυσχερῆ, τὸ\nδύσκολον πρὸς ἀνάβασιν οἰκεῖον· ὅτι καὶ τὸ ῥεῖα\nζώειν παρὰ θεοῖς, πεπτωκόσι δὲ εἰς τὴν ἔγερσιν\nἐναντιώτατον ὡς ἂν εἰς λήθην ἄγον τῷ ἀλλοτρίῳ καὶ\nτῷ ὕπνῳ συντελοῦν, ἂν καθεύδωμεν ὑπὸ τῶν ψυχα-\nγωγούντων ἡμὰς ἐνυπνίων βουκολούμενοι.\nἐπεὶ καὶ\nτῶν πεδῶν αἱ μὲν ἐκ χρυσοῦ βαρυτάτου ὄντος διὰ\nτὴν εὐπρέπειαν εἰς κόσμον μᾶλλον συντελοῦσι καὶ\nφέρειν τὸν δεσμὸν δι᾿ αὐτῶν ἐνήγαγον τῷ κούφῳ τὰς\nδι᾿ ἀφροσύνην τοῦ βάρους ἀναισθήτους γυναῖκας·\nαἱ δὲ τοῦ σιδήρου συνιέναι τῶν ἁμαρτημάτων ἠνάγκα-\nσαν καὶ λυπήσασαι μεταγινώσκειν καὶ ζητεῖν τοῦ βά-\nρους ἀπαλλαγὴν πορίσασθαι· τοῦ χρυσοῦ δὲ διὰ τὴν\nτέρψιν εἰς ἀγανάκτησιν οὐ τὴν τυχούσαν ποδλλάκις\nσυντελούσης τῆς ἀλύσεως. ὅθεν καὶ ἔδοξε τοῖς σώ-\nφροσι τὰ ἐπίπονα τῶν ἡδέων μᾶλλον συντελεῖν εἰς\nἀρετήν, καὶ τὸ μοχθεῖν ἄριστον εἶναι ἀνδρί τε ὁμοίως\nκαὶ γυναικὶ ἢ ἐξοιδαίνειν τὴν ψυχὴν ὑπὸ τῆς ἡδονῆς\nχαλωμένην. παντὸς γὰρ καλοῦ κτήματος πόνους δεῖ\nπροηγεῖσθαι, καὶ πονεῖν ἀνάγκη τὸν τυχεῖν ἀρετῆς\nσπουδάζοντα. ἀκούεις δὲ καὶ τὸν Ἡρακλέα τούς τε\nΔιοσκούρους καὶ τὸν Ἀσκληπιὸν τούς τε ἄλλους ὅσοι\nθεῶν παῖδες ἐγένοντο ὡς διὰ τῶν πόνων καὶ τῆς\nκαρτερίας τὴν μακαρίαν εἰς θεοὺς ὁδὸν ἐξετέλεσαν.\nοὐ γὰρ ἐκ τῶν δι᾿ ἡδονῆς βεβιωκότων ἀνθρώπων αἱ\nεἰς θεὸν ἀναδρομαί, ἀλλ᾿ ἐκ τῶν τὰ μέγιστα τῶν\nσυμβαινόντων γενναίως διενεγκεῖν μεμαθηκότων.\nμέγιστος δὲ ἆθλος τοῦ νῦν σοι προκειμένου εὖ οἶδα\nκαὶ αὐτὸς ὡς οὐκ ἂν γένοιτο ἄλλος, ἡγουμένῃ μετ᾿\nἐμοῦ καὶ τῆς σωτηρίας τὴν ὁδὸν καὶ τὸν ταύτης καθ-\nηγεμόνα καταλείψειν. ἔχει δὲ οὐχ οὕτω παντάπασι\nδυσκαρτερήτως σοι τὰ παρόντα, εἰ παρεῖσα τὴν ἐκ\n\n\nτοῦ πάθους ἀλόγιστον ταραχὴν μὴ περὶ φαύλων\nἡγήσῃ μεμυῆσθαι ὧν εἰς φιλοσοφίαν τὴν ὀρθὴν παρὰ\nτῶν θείων ἐτελέσθης λόγων· ὧν τὴν βεβαίαν ἀκρόασιν\nαἱ πράξεις ἐλέγχειν εἰώθασι. τὰ γὰρ ἔργα τῶν δογμά-\nτων ἑκάστου φέρειν πέφυκε τὰς ἀποδείξεις· καὶ δεῖ\nοὕτως βιοῦν ὅστις ἐπίστευσεν, ἵνα καὶ αὐτὸς πιστὸς\nᾖ μάρτυς περὶ ὧν λέγει τοῖς ἀκροωμένοις. τίνα οὖν\nἦν ἄρα ἃ παρὰ τῶν σαφέστατ᾿ εἰδότων τὰ κατ᾿ ἀν-\nθρώπους μεμαθήκαμεν; ἆρ᾿ οὐχ ὅτι μὲν σοὶ ἐγὼ οὐχ\nὁ ἁπτὸς οὗτος καὶ τῇ αἰσθήσει ὑποπτωτός, ὁ δὲ ἐπὶ\nπλεῖστον ἀφεστηκὼς τοῦ σώματος, ὁ ἀχρώματος καὶ\nἀσχημάτιστος, καὶ χερσὶ μὲν οὐδαμῶς ἐπαφητός, δια-\nνοία δὲ μόνῃ κρατητός; λαμβάνομεν δὲ οὐ παρὰ τῶν\nἔξωθεν τὰ εἰς τὰ παρ᾿ αὐτῶν ἡμῖν ἐντεθειμένα·\nτοὐνδόσιμον δὲ μόνον ὥσπερ ἐν χορῷ εἰς ἀνάμνησιν\nἡμᾶς ἄγον ὧν ἔχοντες παρὰ τοῦ δεδωκότος ἐπλανή-\nθημεν.\nπρὸς δὲ τούτοις οὐχ ὅτι πᾶν πάθος ψυχῆς\nεἰς σωτηρίαν αὐτῆς πολεμιώτατον, καὶ ἀπαιδευσία\nμὲν τῶν παθῶν πάντων μήτηρ, τὸ δὲ πεπαιδεῦσθαι\nοὐκ ἐνπολυμαθείας ἀναλήψει, ἐν ἀπαλλάξει δὲ τῶν ψυ-\nχικῶν παθῶν ἐθεωρεῖτο; πάθη δὲ νοσημάτων ἀρχαί\nψυχῆς δὲ νόσημα κακία· κακία δὲ πᾶσα αἰσχρόν· τὸ\nδὲ αἰσχρὸν τῷ καλῷ ἐναντίον· καλοῦ δὲ ὄντος τοῦ\nθείου ἀμήχανον αὐτῷ σὺν κακίᾳ πελάζειν· καθαροῦ\nγὰρ μὴ καθαρὸν ἐφάπτεσθαι οὐδὲν ὁ Πλάτων φησὶ\nθεμιτὸν εἶναι. δι᾿ ὃ καὶ μέχρι τοῦ νῦν καθαρεύειν\nδεῖ τῶν παθῶν τε καὶ τῶν διὰ τὸ πάθος ἁμαρτημά-\nτων. ἆρ᾿ οὖν οὐ τοιαῦτα ἦν οἷς μάλιστα συνῄνεις,\nὡς γράμματα θεῖα ἐνόντα παρὰ σαυτῇ διὰ τῆς τῶν\nλόγων ἐνδείξεως ἀναγινώσκουσα; πῶς οὗν οὐκ ἄτο-\nπον τὴν πεπεισμένην ἐν σοὶ εἶναι καὶ τὸ σῶζον καὶ\nτὸ σωζόμενον καὶ τό γε ἀπολλύον καὶ τὸ ἀπολλύμενον\n\n\nτόν τε πλοῦτον καὶ τὴν πενίαν τόν τε πατέρα καὶ\nτὸν ἄνδρα καὶ τῶν ὄντως ἀγαθῶν καθηγεμόνα, κε-\nχηνέναι πρὸς τὴν τοῦ ὑφηγητοῦ σκιάν, ὡς δὴ τὸν\nὄντως ὑφηγητὴν μὴ ἐντὸς ἔχουσαν μηδὲ παρὰ σαυτῇ\nπάντα τὸν πλοῦτον; ὃν ἀνάγκη ἀπολλύναι καὶ δια-\nφεύγειν πρὸς τὴν σάρκα καταβαίνουσαν ἀντὶ τοῦ σώ-\nζοντος καὶ σωζομένου.\nτῆς μὲν οὖν ἐμῆς σκιὰς καὶ τοῦ φαινομένου εἰ-\nδώλου οὔτε παρόντων ὠνήσω τι οὔτ᾿ ἀπόντων ἐπώ-\nδυνος ἡ ἀπουσία τῇ μελετώσῃ φεύγειν ἀπὸ τοῦ σώ-\nματος. ἐμοῦ δὲ καθαρῶς τύχοις ἂν μάλιστα καὶ παρ-\nόντος καὶ συνόντος νύκτωρ καὶ μεθʼ ἡμέραν σὺν\nκαθαρῷ καὶ τῷ καλλίστῳ τῆς συνουσίας καὶ μηδὲ\nχωρισθῆναι οἵου τε ὄντος, εἰ μελετῴης εἰς ἑαυτὴν\nἀναβαίνειν συλλέγουσα ἀπὸ τοῦ σώματος πάντα τὰ\nδιασκεδασθέντα μέλη καὶ εἰς πλῆθος κατακερματι-\nσθέντα ἀπὸ τῆς τέως ἐν μεγέθει δυνάμεως ἰσχυού-\nσης ἑνώσεως. συνάγοις δʼ ἂν καὶ ἑνίζοις τὰς ἐμφύτους\nἐννοίας καὶ διαρθροῦν συγκεχυμένας καὶ εἰς φῶς ἕλ-\nκειν ἐσκοτισμένας πειρωμένη. ἀφ᾿ ὧν ὁρμώμενος\nκαὶ ὁ θεῖος Πλάτων ἀπὸ τῶν αἰσθητῶν ἐπὶ τὰ νοητὰ\nτὰς ἀνακλήσεις πεποίηται. ἔτι εἰ μνημονεύοις, διαρ-\nθροίης δ᾿ ἂν ἅ γε ἀκήκοας διὰ τῆς μνήμης ἀναπεμ-\nπαζομένη τοῖς τε τοιούτοις τῶν λόγων ὡς ἀγαθοῖς\nσυμβούλοις ἀξιοῦσα προσέχειν καὶ λοιπὸν τὰ γνω-\nσθέντα διὰ τῶν ἔργων ἀσκοῦσα, διὰ δʼ αὖ τοῦ πο-\nνεῖν συντηροῦσα.\nλέγει δὲ ὁ λόγος πάντῃ μὲν καὶ\nπάντως παρεῖναι τὸ θεῖον, νεὼν δὲ τούτῳ παρ᾿ ἀν-\nθρώποις καθιερῶσθαι τὴν διάνοιαν μάλιστα τοῦ σο-\nφοῦ μόνην, τιμήν τε προσήκουσαν ἀπονέμεσθαι τῷ\nθεῷ ὑπὸ τοῦ μάλιστα τὸν θεὸν ἐγνωκότος· τοῦτον\nδὲ εἶναι εἰκότως μόνον τὸν σοφόν, ᾧ τιμητέον διὰ\n\n\nσοφίας τὸ θεῖον καὶ κατακοσμητέον αὐτῷ διὰ σοφίας\nἐν τῇ γνώμῃ τὸ ἱερόν, ἐμψύχῳ ἀγάλματι τῷ νῷ ἐνει-\nκονισαμένου ἀγάλλοντα . . . . θεὸς μὲν γὰρ δεῖται\nοὐδενός, σοφὸς δὲ μόνου θεοῦ. οὐ γὰρ ἂν ἄλλος\nκαλὸς κἀγαθὸς γένοιτο ἢ ὁ νοῶν τό τε ἀγαθὸν καὶ\nκαλόν, ὅπερ ἐξέχει τοῦ θείου· οὐδ᾿ αὖ ἄλλος κακο-\nδαίμων ἄνθρωπος ἢ ὁ πονηρῶν δαιμόνων ἐνδιαίτημα\nτὴν ψυχὴν κατασκευάσας. ἀνθρώπῳ δὲ σοφῷ θεὸς\nθεοῦ δίδωσιν ἐξουσίαν. καὶ καθαίρεται μὲν ἄνθρω-\nπος ἐννοίᾳ θεοῦ, δικαιοπραγίαν δὲ ἀπὸ θεοῦ ὁρμώ-\nμενος διώκει.\nπάσης πράξεως καὶ παντὸς ἔργου καὶ λόγου θεὸς\nἐπόπτης παρέστω καὶ ἔφορος. καὶ πάντων ὧν πράτ-\nτομεν ἀγαθῶν τὸν θεὸν αἴτιον ἡγώμεθα· τῶν δὲ κα-\nκῶν αἴτιοι ἡμεῖς ἐσμὲν οἱ ἑλόμενοι, θεὸς δὲ ἀναίτιος.\nὅθεν καὶ εὐκτέον τὰ ἄξια θεοῦ. καὶ αἰτώμεθα ἃ μὴ\nλάβοιμεν ἂν παρ᾿ ἑτέρου· καὶ ὧν ἡγεμόνες οἱ μετʼ\nἀρετῆς πόνοι, ταῦτα εὐχώμεθα γενέσθαι μετὰ τοὺς\nπόνους· εὐχὴ γὰρ ῥᾳθύμου μάταιος λόγος. ἃ δὲ κτη-\nσάμενος οὐ καθέξεις, μὴ αἰτοῦ παρὰ θεοῦ· δῶρον γὰρ\nθεοῦ πᾶν ἀναφαίρετον· ὥστε οὐ δώσει ἃ μὴ καθέξεις.\nὧν δὲ τοῦ σώματος ἀπαλλαγεῖσα οὐ δεηθήσῃ, ἐκείνων\nκαταφρόνει· καὶ ὧν ἂν ἀπαλλαγεῖσα δεηθῇς, ταῦτά\nσοι ἀσκουμένῃ τὸν θεὸν παρακάλει γενέσθαι συλλή-\nπτορα. οὔκουν δεήσῃ οὐδενὸς ὧν καὶ ἡ τύχη δοῦσα\nπολλάκις πάλιν ἀφαιρεῖται. οὐ δεῖ πρὸ καιροῦ τινὸς\nτὴν αἴτησιν ποιεῖσθαι, ἀλλʼ ὅταν σοι ὁ θεὸς ἐν σοὶ\nοὖσαν φύσει τὴν ὀρθὴν αἴτησιν ἐκφαίνῃ.\nδι᾿ ὧν\nμάλιστα καὶ αὐτὸς ἐνοπτρίζεσθαι πέφυκεν, οὔτε διὰ\nσώματος ὁρατὸς ὢν οὔτε διὰ ψυχῆς αἰσχρᾶς καὶ ὑπὸ\nτῆς κακίας ἐσκοτισμένης. κάλλος γὰρ ἐκείνου τὸ ἀκή-\nρατον καὶ φῶς τὸ ζωτικὸν ἀληθείᾳ διαλάμπον· κακία\n\n\nδὲ πᾶσα ὑπ᾿ ἀγνοίας διέψευσται καὶ ὑπὸ αἴσχους\nδιέστραπται. ταῦτ᾿ οὖν θέλε καὶ αἰτοῦ τὸν θεὸν ἃ\nθέλει τε καὶ ἔστιν αὐτός, εὖ ἐκεῖνο γινώσκουσα ὡς\nἐφ᾿ ὅσον τις τὸ σῶμα ποθεῖ καὶ τὰ τοῦ σώματος σύμ-\nφυλα, ἐπὶ τοσοῦτον ἀγνοεῖ τὸν θεὸν καὶ τῆς ἐκείνου\nἐνοράσεως ἑαυτὸν ἀπεσκότισε, κἂν παρὰ πᾶσι τοῖς\nἀνθρώποις ὡς θεὸς δοξάζηται. σοφὸς δὲ ἄνθρωπος\nὀλίγοις γινωσκόμενος, εἰ δὲ βούλει, καὶ ὑπὸ πάντων\nἀγνοούμενος, γινώσκεται ὑπὸ θεοῦ. ἑπέσθω τοίνυν\nὁ μὲν νοῦς τῷ θεῷ, ἐνοπτριζόμενος τῇ ὁμοιώσει θεοῦ\nτῷ δὲ νῷ ἡ ψυχή· τῇ δ᾿ αὖ ψυχῇ ὑπηρετείτω τὸ\nσῶμα, εἰς ὅσον οἷόν τε, καθαρᾷ καθαρόν. ἀπὸ γὰρ\nτῶν παθῶν ταύτης μιαινόμενον εἰς αὐτὴν πάλιν ἐπανα-\nστρέφεται τὰ μιάσματα.\nτῇ δὲ ψυχῇ τῇ θεοφιλεῖ\nκαὶ τῷ θεοφιλεῖ νῷ ἐν τῷ καθαρῷ σώματι ἔστωσαν\nκαὶ πρᾶξις ἀκόλουθος καὶ λόγος, αἱρετωτέρου σοι\nὄντος λίθον εἰκῆ βαλεῖν ἢ λόγον, καὶ τὸ ἡττᾶσθαι\nτἀληθῆ λέγοντα ἢ νικᾶν ἀπατῶντα· τὸ γὰρ νικῆσαν\nἀπάτῃ ἐν τῷ ἤθει ἥττηται. μάρτυρες δὲ κακῶν ψευ-\nδεῖς λόγοι. ἀδύνατον τὸν αὐτὸν φιλόθεόν τε εἶναι\nκαὶ φιλήδονον καὶ φιλοσώματον. ὁ γὰρ φιλήδονος\nκαὶ φιλοσώματος, ὁ δὲ φιλοσώματος πάντως καὶ φι-\nλοχρήματος, ὁ δὲ φιλοχρήματος ἐξ ἀνάγκης ἄδικος, ὁ\nδὲ ἄδικος καὶ εἰς θεὸν καὶ εἰς πατέρας ἀνόσιος καὶ εἰς\nτούς ἄλλους παράνομος. ὥστε κἂν ἑκατόμβας θύῃ καὶ\nμυρίοις ἀναθήμασι τούς νεὼς ἀγάλλῃ, ἀσεβής ἐστι καὶ\nἄθεος καὶ τῇ προαιρέσει ἱερόσυλος. δι᾿ ὃ καὶ πάντα\nφιλοσώματον ὡς ἄθεον καὶ μιαρὸν ἐκτρέπεσθαι χρή.\nκαὶ οὗ ταῖς δόξαις οὐκ ἂν χρήσαιο, τούτῳ μήτε βίου\nμήτε λόγου τοῦ περὶ θεοῦ κοινώνει. λόγον γὰρ περὶ\nθεοῦ τοῖς ὑπὸ δόξης διεφθαρμένοις λέγειν οὐκ ἀσφα-\nλές· καὶ γὰρ καὶ τἀληθῆ λέγειν ἐπὶ τούτων περὶ\n\n\nθεοῦ καὶ τὰ ψευδῆ κίνδυνον ἴσον φέρει. οὔτε αὐ-\nτόν τινα προσῆκεν ἀνοσίων ἔργων μὴ καθαρεύοντα\nφθέγγεσθαι περὶ θεοῦ, οὔτε εἰς τοιούτων ἀκοὰς ἐμ-\nβάλλοντα τὸν περὶ θεοῦ λόγον οἴεσθαι μή μιαίνειν·\nἀλλ᾿ ἀκροᾶσθαι καὶ λέγειν τὸν περὶ θεοῦ λόγον ὡς ἐπὶ\nθεοῦ. προηγείσθω οὖν τοῦ περὶ θεοῦ λόγου τὰ θεοφιλῆ\nἔργα, καὶ σιγάσθω ὁ περὶ αὐτοῦ λόγος ἐπὶ πλήθους·\nἀνοικειοτάτη γὰρ θεολογία κενοδοξίᾳ ψυχῆς. νόμιζε\nαἱρετώτερον εἶναι σιγᾶν ἢ λόγον εἰκῆ προέσθαι περὶ\nθεοῦ. ἀξίαν σε ποιήσει θεοῦ τὸ μηδὲν ἀνάξιον θεοῦ\nμήτε λέγειν μήτε πράττειν μήτε πάντως εἰδέναι ἀξι-\nοῦν. ὁ δὲ ἄξιος ἄνθρωπος θεοῦ θεὸς ἂν εἴη.\nκαὶ\nτιμήσεις μὲν ἄριστα τὸν θεόν, ὅταν τῷ θεῷ τὴν σαυ-\nτῆς διάνοιαν ὁμοιώσῃς· ἡ δὲ ὁμοίωσις ἔσται διὰ μό-\nνης ἀρετῆς· μόνη γὰρ ἀρετὴ τὴν ψυχὴν ἄνω ἕλκει\nκαὶ πρὸς τὸ συγγενές. καὶ μέγα οὐδὲν ἄλλο μετὰ\nθεὸν ἢ ἀρετή. μείζων ἀρετῆς θεός· θεὸς δὲ ἄνθρω-\nπον βεβαιοῖ πράσσοντα καλά· κακῶν δὲ πράξεων\n·κακὸς δαίμων ἡγεμών. ψυχὴ οὖν πονηρὰ φεύγει μὲν\nθεόν, πρόνοιαν δὲ θεοῦ εἶναι οὐ βούλεται, νόμου τε\nθείου τοῦ πάντα φαῦλον κολάζοντος ἀποστατοῖ πάν-\nτως. ψυχὴ δὲ σοφοῦ ἁρμόζεται πρὸς θεόν, ἀεὶ θεὸν\nὁρᾷ, σύνεστιν ἀεὶ θεῷ. εἰ δὲ χαίρει τῷ ἀρχομένῳ\nτὸ ἄρχον, καὶ θεὸς σοφοῦ κήδεται καὶ προνοεῖ· καὶ\nδιὰ τοῦτο μακάριος ὁ σοφός, ὅτι ἐπιτροπεύεται ὑπὸ\nθεοῦ. οὐχ ἡ γλῶττα τοῦ σοφοῦ τίμιον παρὰ θεῷ,\nἀλλὰ τὰ ἔργα. σοφὸς γὰρ ἀνὴρ καὶ σιγῶν τὸν θεὸν\nτιμᾷ· ἄνθρωπος δὲ ἀμαθὴς καὶ εὐχόμενος καὶ θύων\nμιαίνει τὸ θεῖον. μόνος οὖν ἱερεὺς ὁ σοφός, μόνος\nθεοφιλής, μόνος εἰδὼς εὔξασθαι.\nκαὶ ὁ σοφίαν\nἀσκῶν ἐπιστήμην ἀσκεῖ τὴν περὶ θεοῦ, οὐ λιτανεύων\nἀεὶ καὶ θύων, διὰ δὲ τῶν ἔργων τὴν πρὸς θεὸν\n\n\nἀσκῶν εὐσέβειαν. θεῷ γὰρ εὐάρεστος οὔτε δόξαις\nἀνθρώπων οὔτε σοφιστῶν κεναῖς φωναῖς γένοιτ᾿\nἄν τις· αὐτὸς δὲ ἑαυτὸν καὶ εὐάρεστον ποιεῖ θεῷ\nκαὶ ἐκθεοῖ τῇ τῆς ἰδίας διαθέσεως ὁμοιότητι τῷ μετὰ\nἀφθαρσίας μακαρίῳ· καὶ αὐτὸς ἑαυτὸν ἀσεβῆ καὶ\nδυσάρεστον ποιεῖ τῷ θεῷ, οὐχ ὑπὸ θεοῦ πάσχων κα-\nκῶς, ἀγαθοποιὸν γὰρ μόνον τὸ θεῖον, ἀλλ᾿ ὑφ᾿ ἑαυ-\nτοῦ διά τε ἄλλα καὶ τὴν περὶ θεοῦ κακὴν δόξαν.\nἀσεβὴς οὐχ οὕτως ὁ τὰ ἀγάλματα τῶν θεῶν μὴ πε-\nριέπων ὡς ὁ τὰς τῶν πολλῶν δόξας τῷ θεῷ συνά-\nπτων. σὺ δὲ μηδὲν ἀνάξιόν ποτε ὑπολάβῃς περὶ θεοῦ\nμήτε τῆς μακαριότητος αὐτοῦ μήτε τῆς ἀφθαρσίας.\nοὗτος γὰρ μέγιστος καρπὸς εὐσεβείας ἢ τιμᾶν τὸ\nθεῖον κατὰ τὰ πάτρια, οὐχ ὡς ἐκείνου προσδεομένου,\nἀλλ᾿ ἀπὸ τῆς ἐκείνου εὐλαβεστάτης καὶ μακαρίας\nσεμνότητος εἰς τὸ σέβας αὐτοῦ ἐκκαλουμένου. βωμοὶ\nδὲ θεοῦ ἱερουργούμενοι μὲν οὐδὲν βλάπτουσιν, ἀμε-\nλούμενοι δὲ οὐδὲν ὠφελοῦσιν. ὅστις δὲ τιμᾷ τὸν\nθεὸν ὡς προσδεόμενον, οὗτος λέληθεν ἑαυτὸν δοξά-\nζων τοῦ θεοῦ κρείττων εἶναι. οὐ χολωθέντες οὖν οἱ\nθεοὶ βλάπτουσιν, ἀλλ᾿ ἀγνοηθέντες· ὀργὴ γὰρ θεῶν\nἀλλοτρία, ὅτι ἐπ᾿ ἀβουλήτοις μὲν ἡ ὀργή, θεῷ δὲ οὐ-\nδὲν ἀβούλητον. μὴ τοίνυν μίαινε τὸ θεῖον ἀνθρω-\nπίναις ψευδοδοξίαις· οὔτε γὰρ ἐκεῖνο βλάψεις τό γε\nμακάριον διὰ παντὸς καὶ οὗ πᾶσα βλάβη τῆς ἀφθαρ-\nσίας ἐξελήλαται, σαυτὴν δὲ τυφλώσεις πρὸς τὴν τῶν\nμεγίστων καὶ κυριωτάτων διάγνωσιν.\nσὺ δὲ ταῦτα\nλέγειν με ἡγοῦ οὐ παραγγέλλοντα σέβειν θεόν· γε-\nλοῖος γὰρ ὁ τοῦτο παραγγέλλων ὡς ἐπιδιστάζειν ἐνόν-\nτος περὶ τούτου· καὶ οὐχ ὅτι τινὰ ποιοῦντες ἢ δοξά-\nζοντες περὶ θεοῦ καλῶς τοῦτον σέβομεν. οὔτε δά-\nκρυα καὶ ἱκετεῖαι θεὸν ἐπιστρέφουσιν οὔτε θυμπόλια\n\n\nθεὸν τιμῶσιν οὔτε ἀναθημάτων πλῆθος κοσμοῦσι\nθεόν, ἀλλὰ τὸ ἔνθεον φρόνημα καλῶς ἡδρασμένον\nσυνάπτει θεῷ. χωρεῖν γὰρ ἀνάγκη τὸ ὅμοιον πρὸς\nτὸ ὅμοιον. θυηπολία δὲ ἀφρόνων πυρὸς τροφὴ καὶ\nτὰ παρὰ τούτων ἀναθήματα ἱεροσύλοις χορηγία τῶν\nἀκολασιῶν. σοὶ δέ, ὥσπερ εἴρηται, νεὼς μὲν ἔστω\nτοῦ θεοῦ ὁ ἐν σοὶ νοῦς. παρασκευαστέον δὲ αὐτὸν\nκαὶ κοσμητέον εἰς καταδοχὴν τοῦ θεοῦ ἐπιτήδειον.\nμηδὲ ἐφήμερος ὁ κόσμος ἔστω καὶ τὰ τῆς παραδοχῆς\nκαὶ πάλιν γέλωτες καὶ ἀφροσύναι καὶ τὸ χώρημα τοῦ\nπονηροῦ δαίμονος.\nἐὰν οὖν ἀεὶ μνημονεύῃς ὅτι ὅπου ἂν ἡ ψυχή σου\nπεριπατῇ καὶ τὸ σῶμα ἐνεργὸν ἀποτελῇ, θεὸς παρέ-\nστηκεν ἔφορος ἐν πάσαις σου ταῖς βουλαῖς καὶ ταῖς\nπράξεσιν, αἰδεσθήσῃ μὲν τοῦ θεωροῦ τὸ ἄληστον,\nἕξεις δὲ τὸν θεὸν σύνοικον. κἂν τὸ στόμα οὖν σου\nπρόφασίν τινα πράγματος ἄλλου του διαλέγηται,\nμετὰ τῆς γνώμης τὸ φρόνημα τετράφθω πρὸς τὸν\nθεόν. οὕτως γάρ σοι καὶ ὁ λόγος ἔνθεος ἔσται διὰ\nφωτὸς τοῦ θεοῦ τῆς ἀληθείας λαμπρυνόμενος καὶ\nῥᾷον προχωρῶν. θεοῦ γὰρ γνῶσις ποιεῖ βραχύν λό-\nγον.\nὅπου δ᾿ ἂν λήθη παρεισέλθῃ θεοῦ, τὸν κακὸν\nδαίμονα ἀνάγκη ἐν σοὶ οἰκεῖν· χώρημα γὰρ ἡ ψυχή,\nὥσπερ μεμάθηκας, ἢ θεῶν ἢ δαιμόνων. καὶ θεῶν\nμὲν συνόντων πράξει τὰ ἀγαθὰ καὶ διὰ τῶν λόγων\nκαὶ διὰ τῶν ἔργων· ὑποδεξαμένη δὲ ψυχὴ τὸν κακὸν\nσύνοικον διὰ πονηρίας πάντα ἐνεργεῖ. ὅταν οὖν ἴδῃς\nἅνθρωπον τοῖς κακοῖς χαίροντα καὶ δρῶντα, γίνωσκε\nτοῦτον ἠρνῆσθαι μὲν τὸν θεὸν ἐν τῇ γνώμῃ, πονη-\nροῦ δὲ δαίμονος ὄντα ἐνδιαίτημα. θεὸν οἱ μὲν εἶναι\nνομίζοντες καὶ διοικεῖν ἅπαντα τοῦτο γέρας ἐκτήσαντο\nδιὰ τῆς γνώσεως καὶ τῆς βεβαίας πίστεως, τὸ μεμα-\n\n\nθηκέναι ὅτι ὑπὸ θεοῦ προνοεῖται πάντα καὶ εἰσὶν\nἄγγελοι θεῖοί τε καὶ ἀγαθοὶ δαίμονες ἐπόπται τῶν\nπραττομένων, οὓς καὶ λαθεῖν ἀμήχανον. καὶ δὴ\nτοῦτο οὕτως ἔχειν πεπεισμένοι φυλάττονται μὲν μὴ\nδιαπίπτειν τοῖς κατὰ τὸν βίον, πρὸ ὄψεως ἔχοντες\nτὴν τῶν θεῶν ἀναπόδραστον ἐφόρασιν· εὐγνώμονα\nδὲ βίον κτησάμενοι μανθάνουσι θεούς γινώσκονταί\nτε γινωσκομένοις θεοῖς.\nοἱ δὲ μήτε εἶναι θεούς πι-\nστεύσαντες μήτε προνοίᾳ θεοῦ διοικεῖσθαι τὰ ὅλα,\nδίκης κόλασιν πεπόνθασι τὸ μήτε ἑαυτοῖς πιστεύειν\nμήθ᾿ ἑτέροις ὅτι θεοὶ εἰσὶ καὶ οὐκ ἀλόγῳ φορᾷ διοι-\nκεῖται τὰ πάντα. εἰς κίνδυνον οὖν ἄφατον ἑαυτούς\nἐμβαλόντες ἀλόγῳ ὁρμῇ καὶ εὐδιαπτώτῳ τοῖς κατὰ\nτὸν βίον ἐπιτίθενται καὶ πάντα δρῶσιν ἃ μὴ θέμις,\nἀναιρεῖν πειρώμενοι τὴν περὶ θεοὺς ὑπόληψιν. καὶ\nδὴ τούτους μὲν ἀγνοίας ἕνεκα καὶ ἀπιστίας θεοὶ δια-\nφεύγουσιν· αὐτοὶ δὲ θεοὺς καὶ τὴν ὀπαδὸν τῶν θεῶν\nΔίκην οὔτε φυγεῖν οὔτε λαθεῖν δύνανται· βίον δὲ κα-\nκοδαίμονα καὶ πλανήτην ἑλόμενοι ἀγνοοῦντες θεούς\nγινώσκονται θεοῖς καὶ τῇ δίκῃ τῇ παρὰ θεῶν.\nκἂν\nθεούς τιμὰν οἴωνται καὶ πεπεῖσθαι εἶναι θεούς, ἀρε-\nτῆς δὲ ἀμελῶσι καὶ σοφίας, ἤρνηνται θεοὺς καὶ ἀτι-\nμάζουσιν. οὔτε γὰρ ἄλογος πίστις δίχα τοῦ ὀρθῶς\nζῆν ἐπιτυχὴς θεοῦ, οὔτε μὴν τὸ τιμᾶν θεοσεβὲς\nἄνευ τοῦ μεμαθηκέναι ὅτῳ τρόπῳ χαίρει τὸ θεῖον\nτιμώμενον. εἰ μὲν γὰρ προχοαῖς ἢ θυηλαῖς τερπό-\nμενον πείθεται, οὐκ ἂν εἴη δίκαιον τῷ τὴν ἴσην πάν-\nτας ἀμοιβὴν αἰτεῖν μὴ τὴν ἴσην λαχόντας τύχην. εἰ\nδὲ τούτων οὐδὲν ἧττον, μόνῳ δὲ ἥδεται τῷ καθα-\nρεύειν τὴν διάνοιαν, ὃ δὴ δυνατὸν ἐκ προαιρέσεως\nπαντί τῳ προσεῖναι, πῶς οὐκ ἂν εἴη δίκαιον; εἰ δὲ\nἐξ ἀμφοῖν τὸ θεῖον θεραπευόμενον ἥδεται, ἱερείοις\n\n\nμὲν κατὰ δύναμιν, διανοίᾳ δὲ ὑπὲρ δύναμιν αὐτὸ\nτιμητέον. εὔχεσθαι θεῷ οὐ κακόν, ὡς τὸ ἀχαριστεῖν\nπονηρότατον.\nκακῶν ἀνθρώπῳ οὐδεὶς θεὸς αἴτιος,\nἀλλὰ αὐτὸς ἑαυτῷ ὁ ἑλόμενος. εὐχὴ ἡ μὲν μετὰ φαύ-\nλων ἔργων ἀκάθαρτος καὶ διὰ τοῦτο ἀπρόσδεκτος\nὑπὸ θεοῦ· ἡ δὲ μετὰ καλῶν ἔργων καθαρά τε ὁμοῦ\nκαὶ εὐπρόσδεκτος· τέσσαρα στοιχεῖα μάλιστα κεκρα-\nτύνθω περὶ θεοῦ· πίστις, ἀλήθεια, ἔρως, ἐλπίς.\nπιστεῦσαι γὰρ δεῖ ὅτι μόνη σωτηρία ἡ πρὸς τὸν θεὸν\nἐπιστροφή, καὶ πιστεύσαντα ὡς ἔνι μάλιστα σπου-\nδάσαι τἀληθῆ γνῶναι περὶ αὐτοῦ, καὶ γνόντα ἐρα-\nσθῆναι τοῦ γνωσθέντος, ἐρασθέντα δὲ ἐλπίσιν ἀγα-\nθαῖς τρέφειν τὴν ψυχὴν περὶ τοῦ βίου. ἐλπίσι γὰρ\nἀγαθαῖς οἱ ἀγαθοὶ τῶν φαύλων ὑπερέχουσι. στοι-\nχεῖα μὲν οὖν ταῦτα καὶ τοσαῦτα κεκρατύνθω.\nτρεῖς\nδὲ νόμοι διακεκρίσθωσαν οἵδε· εἷς μὲν ὁ τοῦ θεοῦ,\nἕτερος δὲ ὁ τῆς θνητῆς φύσεως, τρίτος δὲ ὁ θετὸς\nκατʼ ἔθνη καὶ πόλεις. ὁ μὲν οὖν τῆς φύσεως ἀφο-\nρίζων τὰ μέτρα τῶν χρειῶν τοῦ σώματος καὶ τὸ ἐν\nταύταις δεικνὺς ἀναγκαῖον τὸ μάτην κὰκ περιττοῦ\nσπουδαζόμενον ἐλέγχει. ὁ δὲ θετός τε καὶ κατ᾿ ἔθνη\nδιατεταγμένος κατὰ συνθήκην τὴν πρὸς ἀλλήλους\nκρατύνει κοινωνίαν διὰ τῆς πρὸς τὰ τεθέντα ὁμολο-\nγίας. ὁ δʼ αὖ θεῖος ὑπὸ μὲν τοῦ νοῦ σωτηρίας ἕνεκα\nταῖς λογικαῖς ψυχαῖς κατὰ τὰς ἐννοίας διετάχθη, δι᾿\nἀληθείας δὲ τῶν ἐν αὐταῖς πεπραγμένων εὑρίσκεται.\nπαραβαίνεται δὲ ὁ μὲν τῆς φύσεως κεναῖς δόξαις\nἀγνοηθεὶς ὑπὸ τῶν τῇ ἄγαν φιλοσωματίᾳ προσκει-\nμένων τῷ σώματι· ὑπερβαίνεται δὲ καταφρονού-\nμένος ὑπὸ τῶν ὑπεράνω γινομένων τοῦ σώματος\nκαὶ διὰ τὸ σῶμα. ὁ δὲ θετὸς καιρῷ μὲν ὑποτάττεται\nἄλλοτε ἀλλοῖος γραφόμενος κατὰ τὸ βίαιον τῆς τοῦ\n\n\nκρατοῦντος δυναστείας, εἰς κόλασιν δὲ ἀπάγει τὸν\nἁλόντα, οὔτε τοῦ λαθόντος οὔτε τῆς προαιρέσεως\nἐφικέσθαι δυνάμενος ἑκάστου.\nὁ δέ γε θεῖος ἀγνοεῖται\nμὲν ψυχῇ δι᾿ ἀφροσύνην καὶ ἀκολασίαν ἀκαθάρτῳ,\nἐκλάμπει δὲ δι᾿ ἀπαθείας καὶ φρονήσεως. καὶ οὔτε\nὑπερβῆναι τοῦτον δυνατόν, οὐδὲν γὰρ τούτου ὑπερ-\nάνω, οὔτ᾿ αὐτοῦ καταφρονῆσαι· οὐ γὰρ ἐκλάμψαι\nαὐτὸν οἷόν τε ἐν τῷ καταφρονεῖν αὐτοῦ μέλλοντι·\nοὔτε τύχαις καιρῶν τρέπεται, ὅτι κρείττων ἦν τῆς\nτύχης καὶ πάσης βίας πολυτρόπου ἰσχυρότερος. νοῦς\nδὲ αὐτὸν μόνος γινώσκει μεταλλεύων αὐτοῦ τὴν\nἔρευναν καὶ τετυπωμένον ἐν αὑτῷ ἐξευρίσκει τροφήν\nτε ἀπʼ αὐτοῦ πορίζει τῇ ὥσπερ σώματι αὐτοῦ ψυχῇ.\nνοῦ γὰρ σῶμα ψυχὴν λογικὴν θετέον, ἣν τρέφει ὁ\nνοῦς τὰς ἐν αὐτῇ ἐννοίας, ἃς ἐνετύπωσε καὶ ἐνεχά-\nραξεν ἐκ τῆς τοῦ θείου νόμου ἀληθείας, εἰς ἀναγνώ-\nρισιν ἄγων διὰ τοῦ παρ᾿ αὐτῷ φωτός· καὶ διδάσκα-\nλος αὐτὸς γινόμενος καὶ σωτὴρ καὶ τροφεύς καὶ φύ-\nλαξ καὶ ἀναγωγός, κατὰ σιγῆς μὲν φθεγγόμενος τὴν\nἀλήθειαν, τὸν δὲ θεῖον αὐτῆς ἐξελίττειν νόμον διδοὺς\nδιὰ τῆς εἰς αὐτὸν ἐμβλέψεως ἐν ταῖς εἰς αὐτὸν ἐπι-\nβολαῖς ἐν αὐτῇ τετυπωμένον ἐξ ἀιδίου ἐπιγινώσκει.\nκατανοητέον οὖν πρῶτόν σοι τὸν τῆς φύσεως νόμον,\nἀπὸ δὲ τούτου ἀναβατέον ἐπὶ τὸν θεῖον, ὃς καὶ τὸν\nτῆς φύσεως διέταξε νόμον· ἀφ᾿ ὧν ὁρμωμένη οὐδα-\nμοῦ εὐλαβήσῃ τὸν ἔγγραφον. οἱ γὰρ ἔγγραφοι νόμοι\nχάριν τῶν μετρίων κεῖνται, οὐχ ὅπως μὴ ἀδικῶσιν,\nἀλλʼ ὅπως μὴ ἀδικῶνται. ὁ τῆς φύσεως πλοῦτος\nἀληθῶς φιλόσοφος ὥρισται καὶ ἔστιν εὐπόριστος, ὁ\nδὲ τῶν κενῶν δοξῶν ἀόριστός τε καὶ δυσπόριστος.\nὁ οὖν τῇ φύσκ κατακολουθῶν καὶ μὴ ταῖς κεναῖς\nδόξαις ἐν πᾶσιν αὐτάρκης· πρὸς γὰρ τὸ τῇ φύσει\n\n\nἀρκοῦν πᾶσα κτῆσίς ἐστι πλοῦτος, πρὸς δὲ τὰς ἀορί-\nστους ὀρέξεις καὶ ὁ μέγιστος πλοῦτος ἐστίν. οὐ σπά-\nνιόν γε εὑρεῖν ἄνθρωπον πρὸς τὸ τῆς φύσεως τέλος\nπλούσιον καὶ πρὸς τὰς κενὰς δόξας. οὐδεὶς γὰρ τῶν\nἀφρόνων οἷς ἔχεί ἀρκεῖται, μᾶλλον δὲ οἷς οὐκ ἔχει\nὀδυνᾶται. ὥσπερ οὖν οἱ πυρέσσοντες διὰ κακοήθειαν\nτῆς νόσου ἀεὶ διψῶσι καὶ τῶν ἐναντιωτάτων ἐπιθυ-\nμοῦσιν, οὕτω καὶ οἱ τὴν ψυχὴν κακῶς ἔχοντες δια-\nκειμένην πένονται πάντων ἀεὶ καὶ εἰς πολυτρόπους\nἐπιθυμίας ὑπὸ λαιμαργίας ἐμπίπτουσιν.\nἁγνεύειν\nοὖν καὶ οἱ θεοὶ δι᾿ ἀποχῆς βρωμάτων καὶ ἀφροδι-\nσίων προσέταξαν, εἰς τὸ τῆς φύσεως, ἣν αὐτοὶ συν-\nἐστησαν, ἐπάγοντες βούλημα τούς εὐσέβειαν μετιόν-\nτας, ὡς ἅπαντος τοῦ παρὰ τὸ βούλημα πλεονάζοντος\nμιαροῦ καὶ θανασίμου. φοβούμενος γὰρ ὁ πολὺς τὸ\nλιτὸν τῆς διαίτης, διὰ τὸν φόβον ἐπὶ πράξεις πορεύε-\nται τὰς μάλιστα πλοῦτον παρασκευαζούσας. καὶ πολ-\nλοὶ τοῦ πλούτου τυχόντες οὐ τὴν ἀπαλλαγὴν τῶν\nκακῶν εὗρον, ἀλλὰ μεταβολὴν μειζόνων. δι᾿ ὃ φασὶν\nοἱ φιλόσοφοι οὐδὲν οὕτως ἀναγκαῖον ὡς τὸ γινώσκειν\nκαλῶς τὸ μὴ ἀναγκαῖον, πλουσιωτάτην δὲ εἶναι πάν-\nτων τὴν αὐτάρκειαν καὶ σεμνὸν τὸ μηδενὸς δεῖσθαι\nλαμβάνονται. δι᾿ ὃ καὶ μελετᾶν παρακελεύονται οὐχ\nὅπως τι ποριστέον ἀναγκαῖον, ἀλλ᾿ ὅπως μᾶλλον\nθαρρήσομεν μὴ πορισθέντος.\nμηδὲ αἰτιώμεθα τὴν\nσάρκα ὡς τῶν μεγάλων κακῶν αἰτίαν μηδʼ εἰς τὰ\nπράγματα τρέπωμεν τὰς δυσφορίας, ἐν δὲ τῇ ψυχῇ\nτὰς τούτων αἰτίας μᾶλλον ζητῶμεν καὶ ἀπορρήξαντες\nπᾶσαν ματαίαν τῶν ἐφημέρων ὄρεξιν καὶ ἐλπίδα ὅλοι\nγενώμεθα ἑαυτῶν. ἢ γὰρ διὰ φόβον τις κακοδαιμονεῖ\nἢ δι᾿ ἀόριστον καὶ κενὴν ἐπιθυμίαν· ἅ τις χαλινῶν\nδύναται τὸν μακάριον ἑαυτῷ περιποιῆσαι λογισμόν.\n\n\nἐφʼ ὅσον δ᾿ ἂν ἀμηχανῇς, λήθῃ τῆς φύσεως ἀμηχα-\nνεῖς· αὑτῇ γὰρ ἀορίστους φόβους καὶ ἐπιθυμίας\nπροσβάλλεις. κρεῖσσον δέ σοι θαρρεῖν ἐπὶ στιβάδος\nκατακειμένῃ ἢ ταράττεσθαι χρυσῆν ἐχούσῃ κλίνην\nκαὶ πολυτελῆ τράπεζαν. ἐξ ἐργασίας θηριώδους οὐ-\nσίας μὲν πλῆθος σωρεύεται, βίος δὲ ταλαίπωρος συν-\nίσταται.\nἀφυσιολόγητον μηδὲν ἡγοῦ βοώσης τῆς\nσαρκὸς βοᾶν τὴν ψυχήν. σαρκὸς δὲ φωνὴ μὴ πεινῆν,\nμὴ διψῆν, μὴ ῥιγοῦν. καὶ ταῦτα τὴν ψυχὴν χαλεπὸν\nμὲν κωλῦσαι, ἐπισφαλὲς δὲ παρακοῦσαι τῆς παραγγει-\nλάσης φύσεως αὐτῇ διὰ τῆς προσφυοῦς αὐτῇ αὐταρ-\nκείας καθ᾿ ἡμέραν καὶ τὰ περὶ τῆς ψυχῆς μικρότερα\nδιδάσκειν νομίζειν, καὶ εὐτυχοῦντας μὲν γινώσκειν\nἀτυχεῖν, δυστυχοῦντας δὲ μὴ περὶ μέγα τίθεσθαι\nὧν τὸ εὐτυχεῖν· καὶ δέχεσθαι μὲν ἀθορύβως τὰ παρὰ\nτῆς τύχης ἀγαθά, παρατετάχθαι δὲ πρὸς τὰ παρ᾿\nαὐτῆς δοκοῦντα εἶναι κακά· καὶ ὡς ἐφήμερον μὲν\nπᾶν τὸ τῶν πολλῶν ἀγαθόν ἐστι, σοφία δὲ καὶ ἐπι-\nστήμη οὐδαμῶς τύχης κοινωνεῖ.\nοὐκ ἀπορεῖν τού-\nτων πόνος ἐστίν, ἀλλὰ φεύγειν μᾶλλον τὸν ἀνόνητον\nἐκ τῶν κενῶν δοξῶν πόνον. ἔρωτι γὰρ φιλοσοφίας\nἀληθινῆς πᾶσα ταραχώδης καὶ ἐπίπονος ἐπιθυμία ἐκ-\nλύεται. κενὸς ἐκείνου φιλοσόφου λόγος ὑφ᾿ οὗ μηδὲν\nπάθος ἀνθρώπου θεραπεύεται· ὥσπερ γὰρ ἰατρικῆς\nοὐδὲν ὄφελος ἣ μὴ τὰς νόσους τῶν σωμάτωνθεραπεύει,\nοὕτως οὐδὲ φιλοσοφίας, εἰ μὴ τὸ τῆς ψυχῆς ἐκβάλ-\nλει πάθος. ταῦτα μὲν οὖν καὶ τὰ πρὸς τούτοις ὅμοια\nὁ τῆς φύσεως παραγγέλλει νόμος.\nὁ δὲ θεῖος ἐκβοᾷ\nἐν καθαρῷ διανοίας τόμῳ· εἰ μὴ τὸ σῶμα οὕτω σοι\nσυνηρτῆσθαι φυλάσσεις ὡς τοῖς ἐμβρύοις κυοφορου-\nμένοις τὸ χορίον καὶ τῷ σίτῳ βλαστάνοντι τὴν καλά-\nμην, οὐ γνώσῃ σεαυτήν. οὐδὲ γὰρ ἄλλος ὅστις μὴ\n\n\nοὕτω δοξάζει ἔγνω ἑαυτόν. ὥσπερ οὖν τὸ χορίον\nσυγγενόμενον καὶ ἡ καλάμη τοῦ σίτου, τρυχωθέντα\nδὲ ῥίπτεται ἑκάτερα, οὕτω καὶ τὸ συναρτώμενον τῇ\nψυχῇ παρείκῃ σῶμα οὐ μέρος ἀνθρώπου· ἀλλ᾿ ἵνα\nμὲν ἐν γαστρὶ γένηται, προσυφάνθη τὸ χορίον, ἵνα\nδὲ ἐπὶ γῆς γένηται, συνεζύγη τὸ σῶμα. ὅσῳ τις τέτρα-\nπται πρὸς τὸ θνητόν, τοσούτῳ τὴν ἑαυτοῦ γνώμην\nἀσύμμετρον παρασκευάζει πρὸς τὸ τῆς ἀφθαρσίας\nμέγεθος· καὶ ὅσῳ τῆς τοῦ σώματος προσπαθείας ἀφί-\nσταται, τοσούτῳ μέτρῳ τῷ θείῳ πελάζει. ὁ συνετὸς\nἀνὴρ καὶ θεοφιλὴς ὅσα οἱ ἄλλοι μοχθοῦσι τοῦ σώμα-\nτος ἕνεκα, τοσαῦτα ὑπὲρ τῆς ψυχῆς σπουδάσεται\nπονῆσαι, οὐ τὸ μεμνῆσθαι ὧν ἤκουσεν αὔταρκες\nεἶναι νομίζων, τὸ δὲ ἀνατρέχειν εἰς ἃ δεῖ δι᾿ ὧν\nἤκουσεν μελετῶν.\nγυμνὸς δὲ ἀποσταλεὶς γυμνητεύων\nκαλέσει τὸν πέμψαντα. μόνου γὰρ τοῦ μὴ τοῖς ἀλλο-\nτρίοις πεφορτισμένου ἐπήκοος ὁ θεός, καὶ τῶν καθα-\nρῶν ἀπὸ τῆς φθορᾶς ὑπερκείμενος. μέγα ἡγο σοι\nἐφόδιον εἰς βίον μακάριον τὸ δεδεμένον ἐν φύσει\nδῆσαι τὸν δήσαντα. ἐδέθημεν γὰρ φύσεως δεσμοῖς\nοἷς ἡμὰς περιέβαλε, κοιλίᾳ, μορίοις, λαιμῷ, τοῖς\nἄλλοις μέρεσι τοῦ σώματος καὶ ταῖς δι᾿ αὐτῶν χρή-\nσεσι καὶ ἡδυπαθείαις καὶ τοῖς ὑπὲρ τούτων φόβοις.\nἐὰν οὖν τούτων τῆς γοητείας ὑπεράνω γενώμεθα καὶ\nτῆς ἐπιβουλῆς φυλαξώμεθα τὴν παγίδα, ἐδήσαμεν\nτὸν δήσαντα. μήτε οὖν εἰ ἄρρην εἶ μήτε εἰ θήλεια\nτὸ σῶμα πολυπραγμόνει, μηδὲ γυναῖκα ἴδῃς σαυτήν,\nὅτι μηδ᾿ ἐγω σοι ὡς τοιαύτῃ προσέσχον. φεῦγε τῆς\nψυχῆς πᾶν τὸ θηλυνόμενον, ὡς εἰ καὶ ἄρρενος εἶχες\nτὸ σῶμα περικείμενον. ἐκ παρθένου γὰρ ψυχῆς καὶ\nᾐθέου νοῦ τὰ τικτόμενα μακαριώτατα· ἐξ ἀδιαφθόρων\nγὰρ τὰ ἄφθορα· ἃ δὲ τίκτει τὸ σῶμα, μιαρὸν πᾶσι\n\n\nτοῖς θεοῖς ἐνομίσθη.\nμεγάλη οὖν παιδεία ἄρχειν τοῦ\nσώματος. πολλάκις κόπτουσί τινα μέρη ἐπὶ σωτηρίᾳ\nτοῦ σώματος· σὺ δ᾿ ἐπὶ σωτηρίᾳ τῆς ψυχῆς ἕτοιμος\nἔσο τὸ ὅλον σῶμα ἀποκόπτειν. ὧν γὰρ ἕνεκα ζῆν\nἐθέλεις, καὶ ἀποθανεῖν μὴ κατόκνει. ἡγείσθω τοί-\nνυν πάσης ὁρμῆς ὁ λόγος ἐξορίζων τούς δεινοὺς δε-\nσπότας καὶ ἀθέους ἀφ᾿ ἡμῶν· ὅτι καὶ χαλεπώτερον\nδουλεύειν πάθεσιν ἢ τυράννοις. ἀδύνατον δ᾿ εἶναι\nἐλεύθερον τὸν ὑπὸ παθῶν κρατούμενον· ὅσα γὰρ\nπάθη ψυχῆς, τοσοῦτοι καὶ ὠμοὶ δεσπόται.\nοἰκέτας\nπειρῶ μὴ ἀδικεῖν μηδὲ ὀργιζομένη κολάσῃς· κολάζειν\nδὲ μέλλουσα πεῖθε πρότερον ὅτι ἐπὶ συμφέροντι κο-\nλάζεις, διδοῦσα αὐτοῖς καιρὸν ἀπολογίας. παραιτοῦ\nεἰς τὴν κτῆσιν τοὺς αὐθάδεις. τὰ πολλὰ ἄσκει αὐ-\nτουργεῖν· λιτὸν γὰρ καὶ εὔπορον τὸ τῆς αὐτουργίας,\nκαὶ δεῖ ἑκάστῳ τῶν μερῶν πρὸς ὃ ἡ φύσις κατε-\nσκεύασε χρῆσθαι τοὺς ἀνθρώπους, τῆς φύσεως ἄλλου\nμὴ δεομένης. τοῖς γὰρ μὴ χρωμένοις τοῖς ἰδίοις,\nκαταχρωμένοις δὲ τοῖς ἄλλοις διπλοῦν τὸ φορτίον καὶ\nπρὸς τὴν δεδομένην τὰ μέρη φύσιν ἀχάριστον. ψι-\nλῆς δὲ ἕνεκα ἡδονῆς μηδέποτε χρήσῃ τοῖς μερεσι\nπολλῷ γὰρ κρεῖττον τεθνάναι ἢ δι᾿ ἀκρασίαν τὴν\nψυχὴν ἀμαυρῶσαι . . . . κακίαν ἐνδιορθουμένη τῆς\nφύσεως . . . . οἷα δὲ οἰκέταις κοινωνοῦσα τιμῆς μ\nταδίδου τοῖς βελτίοσιν. οὐκ ἔσθʼ ὅπως γὰρ οὖν ἄν-\nθρωπον ἀδικοῦντα σέβειν θεόν· ἀλλὰ κρηπὶς εὐσε-\nβείας σοι νομιζέσθω ἡ φιλανθρωπία καὶ . . . .\n"};
