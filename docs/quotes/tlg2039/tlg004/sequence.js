var sequence = {"name":"Diophantus Alexandrinus. Fragmentum [Sp.] (e cod. Paris. 453)","data":"Μέθοδοι εὔχρηστοι πρὸς τοὺς ἀπὸ μορίων πολλαπλασιοσμοὺς\nκατὰ τὸν τῆς ἀστρονομίας κανόνα πλέον\nτῶν ἄλλων μεθόδων σώζουσαι τὴν ἀκριβείαν· πᾶσαν.\nἘπειδὴ τὰς ἐφόδους ὡς ἔνι μάλιστα τοῦ ἀκριβοῦς\nἕνεκεν δεῖ εἶναι, εὑρίσκομεν δὲ πλέον τῶν ἄλλων τούς\nἀστρονόμους περιεργότερον καταγινομένους πρὸς τοῦτο,\nἀγαπητὸν ἡγούμενοι καὶ πρὸς τὰ χωρὶς ἀστρονομίας\nπάντα, ὅσα τε πολλαπλασιασμοῖς καὶ μερισμοῖς ἕπεται,\nεὐθετοῦν, ἀπεγραψάμεθα τοῦτο τὸ μεθόδιον.\nΤοῦ ζωδιακοῦ γὰρ κύκλου εἰς τξ διαιρουμένου,\nἕκαστον τῶν τμημάτων μοῖραν ὠνόμασαν οἱ παλαιοί·\nἐξῆν δὲ τὴν μοῖραν ἡμᾶς παραδέχεσθαι ἢ ὡς μοναδικὸν\nχωρίον ἢ ποδιαῖον πρὸς τὰς ἀπαντώσας χρείας. διὰ\nοὖν τὰ ποστημόρια, ταύτῃ, τουτέστι τῷ τξ μέρει τοῦ\nκύκλου, ποτὲ μὲν ὡς ποδί, ποτὲ δὲ ὡς μονάδι δυναμένῃ\nπαραλαμβάνεσθαι, πρώτην διαίρεσιν ἐπινοήσαντες,\nτὴν εἰς τὰ ἔξ, διὰ τὸ πλειόνων μερῶν· γίνεσθαι\nἀπαρτιζόντων τὸν ξ ταύτην, ἐκάλεσαν ἕκαστον τῶν\nτμημάτων οἱ μὲν πρῶτον λεπτόν, οἱ δὲ ἑξηκοστὸν\nπρῶτον· εἶτα διὰ τὸ χρῄζειν λεπτομερεστέρας ἀκριβείας\nπρὸς τὸ εὑρίσκειν, ἐφʼ ὅσον ἦν δυνατὸν μετʼ\nἀκριβείας, τὰ κέντρα τῶν ἀστέρων ποίας ἐποχὰς ἐπἐχουσιν\nἐν τοῖς κατʼ οὐρανὸν διαστήμασι, διεῖλον καθʼ\nἑαυτοὺς ἕκαστον τῶν πρώτων λεπτῶν εἰς ἕτερα ξξά\nτινα καὶ ἐκάλεσαν ταῦτα δεύτερα ἑξηκοστὰ ἤτοι\nλεπτὰ. ἦν οὖν αὐτοῖς οὕτως ἡ μοῖρα διὰ μὲν τῶν\nπρώτων ξξων διαιρουμένη εἰς λεπτὰ μὲν πρῶτα ξ,\nδεύτερα δὲ κατʼ ἐπιδιαίρεσιν γχ· εἶτα μείζονος ἀκριβείας\nδεηθέντες διὰ τὸ ἐν τοῖς κατʼ οὐρανὸν παράλλαξιν\nὁποιανοῦν βραχυτάτην ἡμῖν ἐπινοουμένην οὐ\nμικρὰν ἐργάζεσθαι διαφοράν, ἕκαστον τῶν δευτέρων\n\n\n\n\nλεπτῶν διελόντες εἰς ἕτερα ξξα, ἐκάλεσαν τὰ γενόμενα\nλεπτὰ τρίτα ὄντα κατὰ τὴν τρίτην διαίρεσιν. οὕτως\nδιαιροῦνται τὴν μοῖραν ἤτοι μονάδα ἤτοι πόδα εἰς\nμυριάδας κα Ϛ, ὥστε τὸ τρίτον λεπτὸν ἓν γίνεσθαι\nεἰκοστόμονον μυριάδων ἑξακισχιλιοστὸν τῆς μονάδος·\nἔτι φιλαλήθεις ὄντες, ἕκαστον τῶν τρίτων λεπτῶν\nτούτωον διεῖλον εἰς ξ καὶ τὰ γενόμενα ἐκάλουν λεπτὰ\nἤτοι ἑξηκοστὰ τέταρτα, καὶ εἶχον ἔτι πολλῷ ἐλάσσονα\nμόρια λαμβανόμενα τῆς μονάδος ταῦτα τὰ ἑξηκοστά·\nδιῄρουν γὰρ οὕτως τὴν μονάδα εἰς μυριάδας\nασ ϞϚ. ἐπιστῆσαι οὖν ἐστιν ἐκ τούτων ὁ πᾶς κύκλος\nεἰς πόσα διῄρητο διὰ τούτων· οὕτω δὴ οὖν κατὰ τὸ\nἑξῆς προῆλθον μέχρι ἕκτων ἑξηκοστῶν, ποιήσαντες τὴν\nὑποδιαίρεσιν ἀνάλογον ἔχουσαν· ἔστι γὰρ ὡς μονὰς\nπρὸς ἑξηκοστὰ πρῶτα, οὕτω πρῶτα ἑξηκοστὰ πρὸς\nδεύτερα καὶ δεύτερα πρὸς τρίτα καὶ τρίτα πρὸς τέταρτα\nκαὶ ἑξῆς·. ἔστι γὰρ ὡς ἓν πρὸς ἕν, οὕτω πάντα πρὸς\nπάντα· ὡς γὰρ μονὰς πρὸς ξον α πρῶτον, οὕτως λεπτὸν\nα πρῶτον πρὸς δεύτερον καὶ δεύτερον πρὸς τρίτον\nκαὶ ἑξῆς· ὁμοίως δὲ καὶ τὰ ἰσάριθμα· ε γὰρ μοῖραι\nπρὸς ε λεπτὰ πρῶτα τὸν αὐτὸν λόγον ἔχουσιν ὃν ε\nπρῶτα πρὸς ε δεύτερα καὶ ε δεύτερα πρὸς ε τρίτα\nκαὶ ἑξῆς ὁμοίως. τῷ μὲν οὖν Πτολεμαίῳ μέχρις ἕκτων\nἑξηκοστῶν ἐν τῇ Συντάξει πρόεισιν ἡ διαίρεσις γενναίως\nκαὶ ἀκριβῶς ποιουμένῳ τὰς παραδόσεις· ἡμῖν\nδὲ ἀρκείτω παραδείγματος ἀστείου καὶ εἰσαγωγῆς ἕνεκεν\nἕως δευτέρων λεπτῶν τουτέστιν ἕως γχ διαιρεῖσθαι\n\n\n\n\n\nτὴν μονάδα ἤτοι τὸν πύδα· τοῦτο γὰρ καὶ πρὸς τὰς\nτοῦ Προχείρου Κανόνος Ψηφοφορίας ἐξαρκεῖν δοκεῖ\nτοῖς παλαιοῖς.\nΠερὶ πολλαπλασιασμοῦ.\nΠολλαπλασιασμοῦ ὁρισμός.\nΠολλαπλασιασμός ἐστι σύνθεσις ἀριθμοῦ τινος\nδοθέντος καθʼ ἕτερον ἀριθμὸν δοθέντα· οἱονεὶ ὅταν\nὁ ἕτερος τοσαυτάκις συντιθέμενος ὁπόσος ἐστὶν ὁ\nἕτερος ἐν τῷ πλήθει τῶν μονάδων καὶ ποιῇ τινα κατὰ\nτὸ πλῆθος τῆς συνθέσεως, ὁ γενόμενος λέγεται πολλαπλασιασμὸς\nτοῦ ἑτέρου κατὰ τὸν ἕτερον.\nΛέγεται μὲν καὶ ἄλλῃ σύνθεσις, ἀλλʼ οὐ πολλαπλασιασμός·\nκαὶ γὰρ ὁ ἐκ τῶν δοθέντων εἴτε ἴσων\nεἴτε ἀνίσων ἀριθμῶν καὶ εἴτε δύο ἢ τριῶν ἢ καὶ\nπλειόνων συντεθείς, ἀπλῶς λέγεται συγκεῖσθαι, οὐ\nμέντοι πολλαπλασίων. πολλαπλασιάζομεν δὲ ἢ μοῖραν\nἐπὶ μοῖραν ἢ μοίρας ἐπὶ μοίρας, καὶ πάλιν ἢ λεπτὸν\nἐπὶ λεπτὸν ἢ λεπτὰ ἐπὶ λεπτά, καὶ ἀνάμιξ μοῖραν ἐπὶ\nλεπτὸν καὶ λεπτά· ἀλλʼ ἡ μὲν μοῖρα ἐφʼ ὃ ἂν εἶδος\nπολλαπλασιασθῇ, τὸ αὐτὸ εἶδος ποιεῖ· ἐπὶ γὰρ πρῶτα\nλεπτὰ πολυπλασιαζομένη ἡ μοῖρα ἢ μοῖραι πρῶτα λεπτὰ\nποιοῦσιν· καὶ ἀνάπαλιν λεπτὰ πρῶτα ἐπὶ μοῖραν ἢ\nμοίρας ποιεῖ πρῶτα λεπτά, καὶ ἐξῆς ὁμοίως·· μοῖρα ἐπὶ\nδεύτερα, δεύτερα ποιεῖ καὶ ἐπὶ τρίτα, τρίτα καὶ ἑξῆς·\nπρῶτα δὲ ἐπὶ πρῶτα ποιεῖ δεύτερα, ἅπερ ἐστὶν ἐλάσσονα\nτῶν πρώτων (τῶν μὲν γὰρ πρώτων τὸ ἕν λεπτὸν\nξ ἐστι τῆς μοίρας· τῶν δὲ δευτέρων, γχον)· ὅπερ\n\n\n\n\n\nἐναντίον ἐστὶ τῷ πολλαπλασιασμῷ τῶν λοιπῶν ἀριθμῶν·\nἐπαυξήσει γὰρ πολλαπλασιάζονται ὡς ἐὰν πεντάκις τὸν\nϚ πλάττοντες συνθῶμεν καὶ ποιήσωμεν τὸν λ· πρῶτα\nδὲ ε λεπτὰ ἐπὶ πρῶτα πολλαπλασιάζοντες, λ δεύτερα\nποιοῦμεν, ὅπερ ἥμισύ ἐστιν ἑνὸς πρώτου λεπτοῦ·\nτοῦτο δὲ γίνεται διὰ τὴν τῶν μορίων πρὸς τὴν μονάδα\nἀντιπεπόνθησιν. ἀεὶ γὰρ τὰ μόρια πολλαπλασιαζόμενα\nἐναντίως ταῖς μοίραις ἐπʼ ἔλαττον χωρεῖ· ἐφʼ ἑαυτὸ\nγὰρ τὸ ἥμισυ πολλαπλασιαζόμενον τέταρτον γίνεται·\nβ δὲ μονάδες ἐπὶ β, δ ποιοῦσιν. ὁμοίως καὶ τρίτον\nἐπὶ τρίτον, ἔνναιον γίνεται· γ δὲ ἐπὶ γ, θ, ὅπερ δοκεῖ\nλῆρον. τοῦτο δὲ συμβαίνει τοῖς μορίοις ὅτι οὐ συντίθενται\nκατὰ μονάδα, ἀλλὰ τοὐναντίον μερίζονται\nκατὰ τὰ ὁμώνυμα μέρη ταῖς μονάσιν· τὸ γὰρ ἥμισυ\nἐπὶ τὸ ἥμισυ νῦν οὐ συνετέθη καθʼ ὅλον ἑαυτό,\nὥσπερ τὰ β ἐπὶ τὰ β, ἀλλὰ κατὰ τὸ\nἥμισυ ἑαυτοῦ, ὡς ἔστιν ἰδεῖν καὶ ἐπὶ\nδιαγράμματος οὕτως.\nἜστω γὰρ μοναδιαῖον χωρίον τὸ\nΑΒ ἐκ πλευρᾶς τῆς ΑΖ τετράγωνον\nδίχα διῃρημένης κατὰ τὸ Γ, καὶ ἀπὸ\nτῆς ΑΓ ἀναγεγράφθω χωρίον τετράγωνον τὸ Α∠Ε\nτοῦτο δὴ τέταρτον μέρος ἐστὶ τοῦ ΑΒ μοναδιαίου\nχωρίου, καὶ ἔστιν ἥμισυ ἐπὶ ἥμισυ· ἡ ΑΓ γὰρ ἐπὶ\nτὴν Α∠ γέγονεν. ὁμοίως οὖν δείξεις ὅτι καὶ γʹ ἐπὶ γʹ,\nθʹ γίνεται, καὶ δʹ ἐπὶ δʹ, ιϛʹ· οὕτως οὖν δεῖ νοεῖν καὶ\nἐπὶ τῶν λεπτῶν μορίων ὄντων.\nὉμοίως δὲ καὶ πρῶτα ἐπὶ δεύτερα, τρίτα ποιεῖ, καὶ\nπλασιάζωμεν εἰς τὴν Α∠ οὖσαν μοῖραν α, ἐπὶ τὸ\nἓν ξον, λέγω δὴ τὴν ΑΞ, ἔσται τὸ πρῶτον χωρίον τὸ\nΑΟ ξ ἑνός· εἰ δὲ ἐπὶ τὰ β λεπτὰ τὰ ΑΞ, ΞΖ, ἔσται\nλεπτὰ ἤτοι ξξ β καὶ τὰ ἑξῆς· ὁμοίως οὖν καὶ μοῖρα\nἐπὶ ἓν πρῶτον λεπτὸν ἢ δύο, ποιοῦσι πρῶτα, τῆς Α∠\nὑποτεθείσης μοίρας, ἓν ἢ δύο καὶ ἑξῆς.\nΦανερὸν ὅτι μοῖρα ἤτοι μοῖραι ἐπὶ λεπτὸν ἢ καὶ\nλεπτὰ πρῶτα, πρῶτα λεπτὰ ποιεῖ· ἀλλὰ δὴ πάλιν τὸ\nπρῶτον ξον, τὸ ΑΞ, διῃρήσθω εἰς ξ καὶ ὁμοίως αἱ\nπαράλληλοι ἐπινοείσθωσαν διὰ τῶν Π, Η· ἔσται ἄρα\nτὸ ὑπὸ τῶν ∠ΑΠ ὑπό τε μοίρας καὶ λεπτοῦ δευτέρου\nἑνός, καὶ γίνεται διὰ τὰ αὐτὰ μοῖρα ἐπὶ δεύτερον\nλεπτὸν ἔν, δεύτερον λεπτὸν ἕν· καὶ ὁμοίως ἐπὶ δύο\nδεύτερα, δεύτερα δύο. διαιρεθέντος δὲ τοῦ πρώτου\nξ τῶν δευτέρων ἔξ τοῦ ΑΠ εἰς ξ, τὰ αὐτὰ φήσομεν\nκαὶ τοῦτο ἀεί· ὥστε μοῖρα ἢ καὶ μοῖραι ἐφʼ ἄν εἶδος\nπολλαπλασιασθῶσι ποιήσουσι τὸ αὐτὸ ἐξ ἀνάγκης εἶδος.\nΠάλιν δὴ ἔστω ἡ Α∠ διῃρημένη εἰς ξ, ὧν δύο\nἔστω τὰ ΑΣ, ΣΥ ξξ πρῶτα· ἐὰν δὴ πολλαπλασιάσω\nτὸ πρῶτον ξ τὸ ΑΞ ἐπὶ τὸ πρῶτον τὸ ΑΣ, ἔσται τὸ\nγενόμενον τὸ ΑΧ δεύτερον γενόμενον· γίνεται γὰρ\nτοῦ ΑΒ γχ μέρος. ὁμοίως κἂν δύο πρῶτα λεπτὰ τὰ\nΥ ἐπὶ δύο ὁμοίως πρῶτα τὰ Α πολλαπλασιάζοις,\nἕξεις χωορίον γινόμενον τὸ ΑΦ, τοιούτων γὰρ ὂν τεσσάρων\nοἵων τὸ ΑΒ γχ, ὥστε τὰ γινόμενα ἔσται δεύτερα\nκαὶ τοῦτο ἑξῆς· ὥστε πρῶτα ἐπὶ πρῶτα ποιεῖ\nδεύτερα.\nΠάλιν δὴ ἔστω· τοῦ ΑΣ διαιρεθέντος πρώτου ξου\nεἰς δεύτερα ξξα, ὧν δύο τὰ ΑΡ ΡΨ, ἐὰν μὲν πρῶτα\nἐπὶ δεύτερα, οἷον τὸ ΞΑ ἐπὶ τὴν ΨΑ τουτέστι πρῶτον\nλεπτὸν ἓν ἐπὶ δεύτερα δύο, γίνονται τρίτα λεπτὰ δύο·\nτὰ δὲ τρίτα λεπτὰ δύο γίνεται δευτέρου ἑξηκοστὰ δύο,\nὅπερ δὴ καὶ ὁρᾶται· ἔστι γὰρ τοῦ Α ὄντος δευτέρου.\nξ γχου δύο ἑξηκοστά. ἀλλὰ δὴ κἂν δύο πρῶτα ἐπὶ\nδύο δεύτερα πολλαπλασιάζοις ἑξῆς, γίνεται τρίτα διὰ\nτὰ εἰρημένα· εἰ δὲ δεύτερα ἐπὶ δεύτερα, τέταρτα· ἐὰν\nγὰρ τὰ ΑΡ ΡΨ δεύτερα δύο ἐπὶ τὰ ΑΠ, ΠΗ ὁμοίως\nδύο δεύτερα ποιῶν πολλαπλασιάσῃς, ἓξεις τὸ Α\nχωρίον γινόμενον λεπτῶν δ τετάρτων· γίνεται γὰρ\nὁμοίως τοιούτων τὸ ΑΤ τεσσάρων οἵων τὸ ΑΧ γχ.\nΣαφηνισθέντωον δὴ τῶν πολλαπλασιασμῶν, δεικτέον\nἑξῆς πῶς τε δεῖ πολλαπλασιάζειν καὶ ἔτι πῶς μερίζειν,\nπρῶτον ὁρισαμένους τί ἐστι μερισμός· μερισμὸς γάρ\nἐστιν ἀριθμοῦ τινος κατὰ ἕτερον ἀριθμὸν διαίρεσις\nεἰς ἴσα τε καὶ ἰσοπληθῆ ταῖς τοῦ ἀριθμοῦ μονάσι\nδιαιρουμένου, εἴτε μονάδας ἐπὶ μονάδας μερίζειν δέοι,\nεἴτε λεπτὰ ἐπὶ λεπτά, εἴτε λεπτὰ καὶ μονάδας ἐπὶ λεπτὰ\nκαὶ μονάδας.\nΛέγεται δὲ καὶ ἄλλως μερίζεσθαι ἀριθμός, ὁπόταν\nδιαιρῆται εἰς ἄνισα ὁποσαοῦν, ἀπλῶς γὰρ παρὰ τὸ\nδιαμερίζεσθαι τὴν τοῦ ἀριθμοῦ σύνθεσιν· ἀλλʼ ἐπιστῆσαί\nἐστιν ὅτι ἄλλο τι ποιεῖ ὁ μερισμὸς οὗτος· διὸ\nκαὶ οἱ πολλοὶ μᾶλλον τὸ τοιοῦτο διαίρεσιν ἀριθμοῦ\nκαλοῦσιν, οὐκέτι δὲ μερισμόν· ὁ γὰρ κυρίως μερισμὸς\nτεταγμένος ἐστί· κατὰ γὰρ τὴν αὐτὴν τάξιν τῷ πολλαπλασιασμῷ\n\n\n\n\nτέτακται, κἂν δοκῇ ἐναντίως αὐτῷ ἔχειν,\nὅτι ὁ μὲν σύνθεσις, οὗτος δὲ διαίρεσίς ἐστι· τάξιν δὲ\nὁμοίαν ἔχουσιν ὅτι, ὥσπερ ἐκεῖνος ἰσάκις συνετέθη,\nοὕτως καὶ οὗτος ἰσάκις μερίζεται. ὁ γὰρ μερίζων κατὰ\nἕτερον ἀριθμὸν μερίζει δοθέντα· τοῦτο γὰρ τέλος τοῦ\nμερισμοῦ, τὸ εὑρεῖν ἀριθμόν τινα ὃς πολλαπλασιαζόμενος\nἤτοι συντιθέμενος ἐπὶ τὸν παρʼ ὃν γίνεται ὁ\nμερισμός, ποιήσει τὸ τοῦ μεριζομένου πλῆθος.\nΚαλεῖται δὲ παρὰ τοῖς γεωμέτραις παραβολὴ χωρίου·\nτὸ γὰρ δοθὲν χωρίον παραβάλλεται, οἷον, εἰ τύχοι, τὸ\nτῶν ρ μ° παρά τινα, ὑπόθου τὸν ε ἀριθμόν, καὶ ποίει\nτὸν κ ἀριθμὸν πλάτος γινόμενον τοῦ χωρίου· ἦν δὲ\nὁ ὁ ἐπιζητούμενος ὃς καὶ εὕρηται ἤδη· διὰ γὰρ\nτούτου ὁ μερισμὸς παντελῶς ἀνεφάνθη· τοῦτο δὲ ἦν\nτὸ λεγόμενον ὅτι οὐδὲν ἕτερόν ἐστι τὸ μερίσαι ἢ τὸ\nεὑρεῖν τινα ἀριθμὸν ὃς συντεθεὶς ἐπὶ τὸν παρʼ ὃν\nγίνεται ὁ μερισμός, οἷον ὁ κ ὃς εὕρηται, ἐπὶ τὸν ε\nποιῆσαι ὀφείλει τὸ τοῦ μεριζομένου πλῆθος· ὃ καὶ\nἔστιν· ὁ γὰρ εἰρημένος κ παρὰ τὸν ε ποιεῖ τὸν ρ.\nὥστε δεῖ ἐπιστῆσαι ὅτι ὁ μέλλων μερίζειν τι, πρότερον\nἀποβλέπει εἰς τὸ βάθος τῆς γενέσεως τοῦ μέλλοντος\nμερίζεσθαι· ἦν γὰρ ὁ πολλαπλασιάσας τὸν μέλλοντα\nμερίζεσθαι ἡ γένεσις αὐτοῦ ἰδοῦ γὰρ ὅτι καὶ ὁ μερισμὸς\nγέγονεν ἡμῖν ἐκ τῆς θεωρίας τοῦ πολλαπλασιάζοντος\nτὸν μερίζοντα.\nΣαφῶς τούτων εἰρημένων, εἴπωμεν τί τε παρά τι\nμεριζόμενον ποιεῖ τί, δήλου ὄντος τοῦ ὅτι μοῖραι παρὰ\n\n\n\n\n\nμοίρας μεριζόμεναι μοίρας ποιοῦσιν, ζητουμένου δὲ\nτοῦ περὶ τῶν ξξ λόγου, περὶ τούτου ῥητέον· ἰστέον\nτοίνυν, ὁποιονοῦν εἶδος λεπτῶν ἐπὶ τὸ πρὸ ἑαυτοῦ\nπροσεχὲς μεριζόμενον, ἓν ὁποιονοῦν τῶν πρὸ αὐτοῦ\nεἶδος ποιεῖ, χωρὶς τῶν πρώτων λεπτῶν μόνων· ι γὰρ\nτυχὸν λεπτὰ πρῶτα παρὰ β μοίρας μεριζόμενα, πρῶτα\nλεπτὰ ποιεῖ ε· καὶ φανερὸν ὅτι τὰ πρῶτα λεπτὰ\nπαρὰ τὸ πρὸ αὐτῶν εἶδος μερισθέντα, τουτέστι παρὰ\nμοίρας, τὸ ἐξ ἀρχῆς ἴδιον εἶδος πεποίηκε, πρῶτα γὰρ\nμεμένηκεν.\nἘπὶ δὲ τῶν μετὰ ταῦτα οὐχ οὕτως ἔχει λοιπῶν\nεἰδῶν· δεύτερα γὰρ παρὰ τὰ προσεχῆ αὐτοῖς πρῶτα\nμεριζόμενα, πρῶτα ποιεῖ, καὶ οὐκέτι τὰ αὐτὰ δεύτερα·\nτοῦτο δὲ ῥᾷον ἐπιστῆσαι ἐκ τῶν ἐπάνω εἰρημένων.\nἐλέγετο δὲ ὅτι δεῖ ζητῆσαι ἀριθμὸν ὃς συντιθέμενος\nἐπὶ τὸν παρʼ ὃν γίνεται ὁ μερισμός, καὶ τὰ ἑξῆς.\nκἀνταῦθα οὖν τὸ αὐτό ἐστι· δεῖ γὰρ ζητῆσαι ἀριθμὸν\nὃς συντιθέμενος ἐπὶ τὸν μερίζοντα πάντως ποιῆσαι\nὀφείλει τὸ μεριζόμενον εἶδος· ἔστι δὲ ὁ εὑρισκόμενος\nὁ ε· εἴρηται δὲ ἐν τοῖς πολλαπλασιασμοῖς καὶ τοῦτο\nὅτι μοῖρα ἤτοι μοῖραι, ἐφʼ ὃ ἂν εἶδος πολλαπλασιασθῶσιν,\nτὸ αὐτὸ εἶδος φυλάξουσιν. εἰ δὲ ταῦτα\nοὕτως, καὶ ἀνάπαλιν πᾶν εἶδος παρὰ μοῖραν ἢ μοίρας\nμεριζόμενον, ἤτοι παραβαλλόμενον, τὸ αὐτὸ εἶδος\nφυλάξει. πρῶτα δὲ λεπτὰ παρὰ πρῶτα μεριζόμενα\nμοίρας ποιεῖ, ὥσπερ καὶ μοῖραι ἐπὶ λεπτὰ πρῶτα πολλαπλασιαζόμεναι\nἐποίουν λεπτὰ πρῶτα· ὁμοίως καὶ δεύτερα\nπαρὰ δεύτερα μοίρας, καὶ τρίτα παρὰ τρίτα\nμεριζόμενα μοίρας ποιήσει, ἐπεὶ καὶ μοῖραι ἐπὶ τρίτα\n\n\n\nλεπτὰ πολλαπλασιαζόμεναι τρίτα λεπτὰ ποιοῦσιν· καὶ\nἀπλῶς πᾶν εἶδος παρʼ ἑαυτὸ μεριζόμενον μοῖραν ποιεῖ.\nΟὐ δεῖ οὖν ἀπατᾶσθαι, εἴ που καθʼ ὑπόθεσιν τρίτα\nἑξηκοστὰ ξ μεριζόμενα παρʼ ἑαυτά, εἰ τύχοι, παρὰ β\nλεπτὰ τρίτα, ποιήσει μοίρας λ, ἐνθυμούμενος ὅτι τὰ ξ\nτρίτα μεριζόμενα ὀφείλει ποιεῖν ἐλάσσονα ἑαυτῶν\nἀριθμὸν καὶ οὐχὶ μοίρας λ, αἵτινες πολλαπλάσιαι\nτυγχάνουσι τῶν ξ λεπτῶν· οὐδὲν γὰρ ἄτοπον ἀπαντᾶ,\nκἂν γεγόνασιν αἱ λ μοῖραι ἐκ τοῦ μερισμοῦ τῶν τρίτων\nλεπτῶν παρʼ ἑαυτά, παραβολῆς γινομένης τῶν ξ τρίτῶν\nλεπτῶν παρὰ μικρότερόν τινα, οἷον τὰ β τρίτα λεπτά,\nδιότι ἐξ ἀνάγκης μακροτέραν πλευρὰν ἐκ τοῦ μερισμοῦ\nτῶν λεπτῶν ἔδει γενέσθαι ἐναντίως ταῖς μονάσι· μόρια\nγάρ εἰσι τὰ λεπτά. ἐπὶ δὲ τῶν μορίων ἀεὶ τοῦτο\nοὕτως εὑρίσκεται μεριζομένων παρὰ μόρια, ὥσπερ τὸ\nιβʹ καθʼ ὑπόθεσιν παρὰ τὸ δʹ μεριζόμενον ἐξ ἀνάγκης\nποιεῖ τὸ γʹ. φανερὸν δὲ ἔσται πάλιν τὸ λεγόμενον διʼ\nἀναγραφῆς χωρίου τῷ βουλομένῳ· σεσημειώσθω δὲ τὸ\nεἰρημένον ὡς ἀναγκαῖον καὶ τοῖς πολλοῖς οὐκ εὔδηλον.\nΔεύτερα μέντοι λεπτὰ παρὰ πρῶτα ποιεῖ πρῶτα,\nἐπειδὴ καὶ πρῶτα ἐπὶ πρῶτα πολλαπλασιαζόμενα ἐποίει\nδεύτερα, καὶ εἴρηται ὅτι ὁ μερισμὸς οὐδέν ἐστιν ἕτερον\nἢ κατὰ βάθος πολλαπλασιασμοῦ τινος θεωρία τοῦ\nγεννήσαντος τὸν μεριζόμενον, καὶ ὅτι μερίζειν ἐστὶ τὸ\nεὑρίσκειν ἀριθμόν τινα ὃς πολλαπλασιαζόμενος ἐπὶ τὸν\nπαρʼ ὃν γίνεται ὁ μερισμός, ποιήσει τὸ τῶν μεριζομένων\nεἶδός τε καὶ πλῆθος τῶν μορίων. διὰ δὴ τὰ\nαὐτὰ καὶ τρίτα παρὰ δεύτερα μεριζόμενα πρῶτα ποιεῖ,\nἐπεὶ καὶ δεύτερα ἐπὶ πρῶτα πολλαπλασιαζόμενα τρίτα\n\n\n\nποιεῖ· καὶ τρίτα παρὰ πρῶτα μεριζόμενα ποιεῖ δεύτερα,\nκαὶ πέμπτα παρὰ δεύτερα, τρίτα καὶ ἑξῆς. κοινωνία\nοὖν τις καὶ ἐναντιότης, ὡς εἴρηται, θεωρεῖται ἐν τοῖς\nπολλαπλασιασμοῖς καὶ μερισμοῖς· πρῶτα γὰρ ἐπὶ πρῶτα\nπολλαπλασιαζόμενα δεύτερα ποιεῖ, δεύτερα δὲ παρὰ\nπρῶτα μεριζόμενα πρῶτα ποιεῖ· καὶ πάλιν πρῶτα ἐπὶ\nδεύτερα, τρίτα ποιεῖ, καὶ μεριζόμενα ταῦτα παρὰ πρῶτα\nποιεῖ δεύτερα. πάλιν πρῶτα ἐπὶ τρίτα, τέταρτα ποιεῖ,\nκαὶ μεριζόμενα ταῦτα παρὰ τρίτα ποιεῖ πρῶτα, καὶ\nἑξῆς ὁμοίως. καὶ δεύτερα ἐπὶ δεύτερα ποιεῖ τέταρτα\nκαὶ μεριζόμενα παρὰ τὰ δεύτερα τὰ εἰρημένα τέταρτα\nποιεῖ δεύτερα· δῆλον οὖν ὅτι ὁ μὲν πολλαπλασιασμὸς\nπαρωνύμως γίνεται ἐκ τοῦ κατὰ σύνθεσιν, ὡς εἴρηται·\nδεύτερα γάρ, εἰ τύχοι, ἐπὶ τρίτα, πέμπτα ποιεῖ, ἐπεὶ\nκαὶ β καὶ γ συντιθέμενα γίνεται ε· ὁ δὲ μερισμὸς\nκατὰ τὸ ἐναντίον τούτῳ, ἐκ τοῦ κατὰ διαίρεσιν γάρ·\nπέμπτα γὰρ παρὰ τρίτα μεριζόμενα γίνεται δεύτερα,\nκαὶ ἀπὸ τῶν ε ἀφαιρουμένων γ καταλείπονται β· κα\nφανερὸν ὅτι ἐκ τοῦ κατὰ διαίρεσιν παρωνύμου γίνεται\nὁ μερισμός.\nΟὕτως οὖν τὰ προσεχῆ γίνεται καὶ τοῦτο χρὴ\nεἰδέναι ὅτι πᾶν εἶδος παρὰ τὸν ξ ἀπλῶς μεριζόμενον\nποιεῖ τὸ πρὸ ἑαυτοῦ εἶδος, ἐπινοουμένων τῶν ξ πρώτων\nλεπτῶν ξ· εἰ γὰρ καθʼ ὑπόθεσιν τὰ σμ πρῶτα λεπτὰ\nπαρὰ τὸν ξ μερίσω, τουτέστι παρὰ πρῶτα λεπτὰ ξ,\nἕξω μοίρας δ, ἐπεὶ καὶ δ μοῖραι ἐπὶ πρῶτα ἑξηκοστὰ ξ\nποιοῦσι πρῶτα λεπτὰ σμ· μοῖρα γὰρ καὶ μοῖραι ἐφʼ ὃ\nἄν εἶδος πολλαπλασιασθῶσι, τὸ αὐτὸ εἶδος ποιοῦσιν·\nεἰσὶν οὖν τὰ ξ λεπτὰ πρῶτα, παρʼ ἃ γίνεται ὁ μερισμός,\n\n\n\nμοῖρα α, παρʼ ἣν ἐὰν μερίσωμεν τὰ σμ πρῶτα\nλεπτά, τὸ αὐτὸ ἔσται· σμ γὰρ λεπτὰ πρῶτα μοῖραί\nεἰσι δ, αἵτινες μεριζόμεναι παρὰ τὴν μίαν μοῖραν\nγίνονται δ· τετράκις γὰρ μία, δ· ἐπειδὴ καὶ μοῖραι ἐπὶ\nμοῖραν μοίρας ποιεῖ.\nΚαὶ δεύτερα δὲ λεπτὰ εἰ τύχοι τ παρὰ τὸν ξ μεριζόμενα\nποιεῖ πρῶτα ε, δηλονότι ἐπινοουμένων, ὡς\nεἴρηται, τῶν ξ πρώτων ξ, διὸ καὶ πρῶτα ἐπὶ πρῶτα\nπολλαπλασιαζόμενα δεύτερα ποιεῖ· τὰ γὰρ ξ πρῶτα\nἐπὶ τὰ ἑ πρῶτα, δεύτερα ποιεῖ. εἰ δὲ τρίτα ὑποθώμεθα\nτὰ τ ταῦτα καὶ μερίσωμεν αὐτὰ παρὰ τὸν ξ,\nἔσονται τὰ πρὸ αὐτῶν τουτέστι ε δεύτερα, ἐπεὶ καὶ\nπρῶτα ἐπὶ δεύτερα, τρίτα ποιεῖ· ὡς οὖν εἴρηται, τὰ\nἀπλῶς λαμβανόμενα ξ παρʼ ἃ δεῖ γίνεσθαι τοὺς μερισμούς,\nπάντῃ δεῖ ἐπινοεῖσθαι πρῶτα λεπτὰ ὄντα·\nοὕτω δὲ καὶ πέμπτα λεπτὰ παρὰ τὸν ξ τέταρτα ποιεῖ,\nκαὶ ἕκτα, πέμπτα.\n"};
