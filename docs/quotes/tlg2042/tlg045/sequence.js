var sequence = {"name":"Origen. Epistula ad Africanum","data":"Ὠριγένης Ἀφρικανῷ ἀγαπητῷ ἀδελφῷ ἐν Θεῷ\nΠατρὶ διὰ Ἰησοῦ Χριστοῦ τοῦ ἁγίου παιδὸς αὐτοῦ (16)\nεὖ πράττειν. Ἡ μὲν σὴ ἐπιστολὴ, διʼ ἧς ἐμάνθανον\nἐνέφηνας περὶ τῆς ἐν τῷ Δανιὴλ φερομένης ἐν ταῖς\nἘκκλησίαις Σωσάννης, βραχεῖα μέν τις εἶναι δοκεῖ·\nἐν ὀλίγοις δὲ πολλὰ προβλήματα ἕχουσα, ὧν ἕκαστον\nἐδεῖτο οὐ τῆς τυχούσης ἐξεργασίας, ἀλλὰ τοσαύτης,\nὥστε ὑπερβαίνειν τὸν ἐπιστολικὸν χαρακτῆρα, καὶ\nσυγγράμματος ἔχειν (17) περιγραφήν. Ἐγὼ δὲ τὸ\nἐμαυτοῦ τῆς διανοίας μέτριον, ὅση δύναμις, κατανοῶν,\nἵνα μὴ ἀναισθητοίην ἐμαυτοῦ, θεωρῶ, ὅτι ἀπολείπομαι\nτῆς ἀπαιτουμένης ἀκριβείας εἰς τὴν ἀντιγραφὴν\nτῆς ἐπιστολῆς σου· ὡς καὶ οὐδʼ ὀλίγαι τῆς\nἐν Νικομηδείᾳ διατριβῆς ἡμέραι μοι διήρκουν πρὸς\n\n\n\n\n\n\n\n\n\nτὸ κὰν κατὰ τὴν παροῦσαν λέξιν περὶ ὧν ἐξήτησας\nκαὶ ἁπῄτησάς με, ἐπιστεῖλαί σοι. Διόπερ συγγνώμην\nἀπονέμων τῇ τε μετριότητί μου καὶ τῇ ἀπὸ τοῦ καιροῦ\nστενοχωρίᾳ, ἕντυχε τῇ ἐπιστολῇ μετὰ πάσης εὐνοίας\n(.18), συνεισφέρων εἴ τι ὑφʼ ἡμῶν παραλέλειπται.\nΚαὶ πρῶτόν γε ἕφασκες, ὅτι ἡνίκα διελεγόμην τῷ\nἑταίρῳ ἡμῶν Βάσσῳ (19), καὶ συνεχρώμην τῇ τοῦ\nΔανιὴλ νεωτέρου προφητεύσαντος περὶ τῶν κατὰ τὴν\nΣωσάνναν Γραφῇ, τοῦτο πεποίηκα, ὡς λανθάνοντός\nμε τοῦ μέρους τοῦ βιβλίου κεκιβδηλευμένου ὅντος.\nΚαὶ ἕλεγες τὴν περικοπὴν ταύτην ἐπαινεῖν μέν πως\nὥς τι χαρίεν· ἔφασκες δὲ ψέγειν ὡς οὖσαν σύγγραμμα\nνεωτερικὸν καὶ πεπλασμένον· καὶ ὅτι, ὡς\nοὐδὲ Φιλιστίων ὁ μῖμος, ἐχρήσατο ἀναπλάσας (20) τὸ\nσυγγραμμάτιον τῇ τῶν ὀνομάτων γειτνιάσει, πρίνου\nπρὸς πρίσιν, καὶ σχίνου πρὸς σχίσιν· Ἅπερ κατὰ\nμὲν τὴν Ἐλλήνων φωνὴντοιαῦτα εἶναι δοκεῖ (21), κατὰ\nδὲ τὴν Ἑβραίων οὐδαμῶς. Ἴσθι τοίνυν πρὸς ταῦτα,\nτί χρὴ ἡμᾶς πράττειν οὐ περὶ τῶν κατὰ Σωσάνναν\nμόνον (22), ἐν μὲν τῷ καθʼ Ἕλληνας Ἑλληνικῷ φερομένων\nἐν πάσῃ Ἐκκλησίᾳ Χριστοῦ, παρὰ δὲ\nἙβραίοις μὴ κειμένων· οὐδὲ περὶ τῶν, ὡς ἔφασκες,\nἄλλων δύο περικοπῶν τῶν ἐπὶ τέλει τοῦ βιβλίου περί\nτε τῶν κατὰ τὸν Βὴλ, καὶ τὸν δράκοντα ἀναγεγραμμένων,\nοὐδ’ αὐτῶν ἐν τῷ Δανιὴλ τῶν Ἑβραίων γεγραμμένων·\nἀλλὰ καὶ περὶ ἄλλων μυρίων, ἃ κατὰ τὴν μετριότητα\nἡμῶν τοῖς Ἑβραῖκοῖς συγκρίναντες ἀντιγράφοις\nτὰ ἡμέτερα (23). πολλαχοῦ εὕρομεν. Ἐν\nμὲν γὰρ αὐτῷ τῷ Δανιὴλ περὶ τῆς καμίνου τῆς\nκαομένης, τὸ « πεπεδημένοι » εὕρομεν· ἐν δὲ τοῖς\n\n\n\n\n\n\n\n\nἡμετέροις ἀντιγράφοις περισσεύοντα παρὰ τὰ ἐν τοῖς\nἙβραϊκοῖς ἕπη οὐκ ὀλίγα, ὥν ἀρχὴ κατὰ μέν τινα\nτῶν φερομένων ἐν ταῖς ἐκκλησίαις ἦν οὕτως· « Προσηύξαντο\nἈνανίας, καὶ Ἀζαρίας, καὶ Μισαὴλ, καὶ\nὕμνησαν τὸν Κύριον· » ἕως τοῦ « Εὐλογεῖτε πάντες\nοἱ σεβόμενοι Κύριον τὸν Θεὸν τῶν θεῶν. Ὑμνεῖτε\nκαὶ ἐξομολογεῖσθε, ὅτι εἰς τὸν αἰῶνα τὸ ἕλεος αὐτοῦ,\nκαὶ εἰς τὸν αἰῶνα τῶν αἰώνων. Καὶ ἐγένετο ἐν τῷ\nἀκοῦσαι τὸν βασιλέα ὑμνούντων αὐτῶν, καὶ ἐθεώρει\nαὐτοὺς ζῶντας. » Κατὰ δὲ ἕτερα· « Καὶ περιεπάτουν\nἐν μέσῳ τῆς φλογὸς ὑμνοῦντες τὸν Θεὸν, καὶ εὐλογοῦντες\nτὸν Κύριον· » ἕως τοῦ· « Εὐλογεῖτε πάντες\nοἱ σεβόμενοι τὸν Κύριον τὸν Θεὸν τῶν θεῶν. Ὑμνεῖτε\nκαὶ ἐξομολογεῖσθε, ὅτι εἰς πάντας τοὺς αἰῶνας τὸ\nελεος αὐτοῦ.» Συνῆπτο δὲ ἐν τοῖς Ἑβραῖκοῖς τό· « Καὶ\nοἱ ἄνδρες ἐκεῖνοι οἱ τρεῖς Σεδρὰχ, Μισὰχ, Ἀβδενεγὼ,\nἔπεσον εἰς μέσον τοῦ πυρὸς πεπεδημένοι· » τό τε\n« Ὁ βασιλεὺς ὁ Nαβουχοδονόσορ ἐθαύμασε, καὶ ἀνέστη\nἐν σπουδῇ, καὶ ἀπεκρίθη, καὶ εἶπε τοῖς μεγιστᾶσιν αὐτοῦ.»\nΟὕτω γὰρ Ἀκύλας (24) δουλεύων τῇ Ἑβραῖκῇ\nλέξει ἐκδέδωκεν εἰπών· φιλοτιμότερον πεπιστευμένος\nπαρὰ Ἰουδαίοις (25) ἡρμηνευκέναι τὴν Γραφήν· ᾧ\nμάλιστα εἰώθασι οἱ ἀγνοοῦντες τὴν Ἑβραίων διάλεκτον\nχρῆσθαι, ὡς πάντων μᾶλλον ἐπιτετευγμένῳ. Τὰ δὲ\nπαρʼ ἡμῖν ἀντίγραφα, ὧν καὶ τὰς λέξεις ἐξεθέμην, τὸ\nμὲν ἦν κατὰ τοὺς Ο΄· τὸ δὲ ἕτερον καοτί\nκαὶ ὥσπερ παρʼ ἀμφοτέροις ἕκειτο (26) τὸ περὶ τὴν\nΣωσάνναν, ὡς σὺ φὴς, πλάσμα, καὶ αἱ τελευταῖαι ἐν\nτῷ Δανιὴλ περικοπαί (27)· οὕτω καὶ ταῦτα ἐν ἕπεσιν,ὡς τοχασμῷ εἰπεῖν, τυγχάνοντα διακοσίοις καὶ πρός.\nγ. Καὶ ἐν ἄλλοις δὲ πολλοῖς ἀγίοις βιβλίοις εὕρομεν.\nπὴ μὲν πλείονα παρʼ ἡμῖν κείμενα ἢ παρʼ Ἑβραίοις,\nπὴ δὲ λείποντα. Παραδείγματος δὲ ἕνεκεν, ἐπεὶ μὴ\nπάντα οἶόν τέ ἐστι περιλαβεῖν (28), ὀλίγα ἐκθησό\nΚαὶ δτε « ἧλΘον οἱ ἄγγελοι τοῦ Θεοῦ παρατῆναι\nἐνώπιον τοῦ Θεοῦ (33), καὶ ὁ διάβολος ἦλθε μετʼ\nαὐτῶν, » τό· « Περιελθὼν τὴν γῆν καὶ ἐμπεριπατήσας\nἐν αὐτῇ Ἔτι δὲ οὐκ ἦν παρʼ Ἑβραίοις μετὰ\nτό· Ὁ Κύριος ἔδωκεν, ὁ Κύριος ἀφείλετο· « Ὡς τῷ\nΚυρίῳ ἕδοξεν, οὕτω καὶ ἐγένετο. » Πλείονα δὲ ἐν\nτοῖς ἡμετέροις παρὰ τὰ Ἑβραῖκὰ, ὅτε εἶπε τῷ\nἸὼβ (34) ἡ γυνὴ αὐτοῦ, ἀπὸ τοῦ· « Μέχρι τίνος καρτερήσεις;\nλέγων· Ἰδοὺ, ἀναμενῶ χρόνον ἕτι μικρὸν\nπροσδεχόμενος τὴν ἐλπίδα τῆς σωτηρίας μου, » ἕως\nτοῦ· « ἵνα ἀναπαύσωμαι τῶν μόχθων μου καὶ τῶν\nὀδυνῶν, αἵ με νῦν συνέχουσι» μόνον γὰρ τὰ ῥητὰ τῆς\nγυναικὸς ἀναγέγραπται· τό· « Ἀλλʼ εἶπόν τι ῥῆμα\nπρὸς Κύριον, καὶ τελεύτα. »\nΠάλιν τε αὖ πλεῖστά τε ὅσα διὰ μέσου ὅλου τοῦ\nΤὼβ παρʼ Ἑβραίοις μὲν κεῖται, παρʼ ἡμῖν δὲ οὐχί·\nκαὶ πολλάκις μὲν ἔπη (35) τέσσαρα ἢ τρία, ἔσθʼ ὅτε\nδὲ καὶ δεκατέσσαρα καὶ δεκαεννέα καὶ δεκαέξ. Καὶ τί\nμε δεῖ καταλέγειν ἃ μετὰ πολλοῦ καμάτου ἀνελεξάμεθα,\nὑπὲρ τοῦ μὴ λανθάνειν (36) ἡμᾶς τὴν διαφορὰν\nτῶν παρὰ Ἰουδαίοις καὶ ἡμῖν ἀντιγράφων; Πολλὰ δὲ\nτοιαῦτα καὶ ἐν τῷ Ἱερεμίᾳ κατενοήσαμεν, ἐν ᾧ καὶ\nπολλὴν μετάθεσιν καὶ ἐναλλαγὴν(37) τῆς λέξεως τῶν\nπροφητευομένων εὕρομεν. Καὶ ἐν τῇ Γενέσει δὲ τό·\n« Εἶδεν ὁ Θεὸς, ὅτι καλὸν, » ἐπὶ τῷ γενέσθαι στερέωμα,\nπαρʼ Ἑβραίοις οὐχ εὑρίσκεται (38)· καὶ πρόβλημα\nδέ ἐστι παρʼ αὐτοῖς οὐ τὸ τυχὸν τοῦτο. Καὶ\nἅλλα δὲ ἕστιν εὑρεῖν ἐν τῇ Γενέσει, οἷς σημεῖα παρε-\nΓραφαῖς δεδωκυῖα πάσαις ταῖς (41) Χριστοῦ Ἐκκλησίαις\nοἰκοδομὴν, οὐκ ἐφρόντισε « τῶν τιμῆς ἀγορασθέντων,\nὑπὲρ ὦν Χριστὸς ἀπέθανεν· » οὗ Υἱοῦ ὄντος\n« οὐκ ἐφείσατο ὁ Θεὸς, » ἡ ἀγάπη, « ἀλλʼ ὑπὲρ ἡμῶν\nπάντων παρέδωκεν αὐτὸν, ἵνα σὺν αὐτῷ τὰ πάντα\nἡμῖν χαρίσηται; »\nΠρὸς ταῦτα δὲ σκόπει, εἰ μὴ καλὸν μεμνῆσθαι\nτοῦ· « Οὐ μεταθήσεις ὅρια αἰώνια, ἃ ἔστησαν οἱ πρότεροί\nσου; » Καὶ ταῦτα δὲ φημὶ οὐχὶ ὅκνῳ τοῦ ἐρευνᾷν\nκαὶ τὰς κατὰ Ἰουδαίους (42) Γραφὰς, καὶ πάσας\nτὰς ἡμετέρας ταῖς ἐκείνων συγκρίνειν, καὶ ὁρᾷν τὰς\nἐν αὐταῖς διαφοράς. Εἰ μὴ φορτικὸν γοῦν εἰπεῖν, ἐπὶ\nπολὺ τοῦτο, ὅση δύναμις, πεποιήκαμεν, γυμνάζοντες\nαὑτῶν τὸν νοῦν ἐν πάσαις ταῖς ἐκδόσεσι καὶ ταῖς διαφοραῖς\nαὐτῶν (43), μετὰ τοῦ ποσῶς μᾶλλον ἀσκεῖν\nτὴν ἑρμηνείαν τῶν Ο΄· ἵνα μή τι παραχαράττειν δοκοίημεν\n(44) ταῖς ὑπὸ τὸν οὐρανὸν Ἐκκλησίαις, καὶ\nπροφάσεις διδῶμεν τοῖς ζητοῦσιν ἀφορμὰς, ἐθέλουσι\nτοὺς ἐν μέσῳ συκοφαντεῖν, καὶ τῶν διαφαινομένων\nἐν τῷ κοινῷ κατηγορεῖν. Ἀσκοῦμεν δὲ μὴ ἀγνοεῖν\nκαὶ τὰς παρʼ ἐκείνοις, ἵνα, πρὸς Ἰουδαίους διαλεγόμενοι\n(45), μὴ προφέρωμεν αὐτοῖς τὰ μὴ κείμενα ἐν\n\n\n\nτοῖς ἀντιγράφοις αὐτῶν, καὶ ἵνα συγχρησώμεθα τοῖς\nφερομένοις παρʼ ἐκείνοις· εἰ καὶ ἐν τοῖς ἡμετέροις\nοὐ κεῖται βιβλίοις· τοιαύτης γὰρ οὕσης ἡμῶν τῆς\nπρὸς αὐτοὺς ἐν ταῖς ζητήσεσι παρασκευῆς, οὐ καταφρονήσουσιν,\nοὐδ’ ὡς ἕθος αὐτοῖς, γελάσονται (46)τοὺς\nἀπὸ τῶν ἐθνῶν πιστεύοντας, ὡς τʼ ἀληθῆ καὶ παρʼ\nαὐτοῖς ἀναγεγραμμένα ἀγνοοῦντας. Ταῦτα μὲν οὖν\nεἰρήσθω πρὸς τὸ μὴ φέρεσθαι παρʼ Ἑβραίοις τὰ\nπερὶ Σωσάννης.\nἼδωμεν δὲ καὶ ἃ προσφέρεις τῷ λόγῳ ἐγκλήματα.\nΚαὶ πρῶτόν γε ἀρξώμεθα ἀπὸ τοῦ δυνηθέντος ἂν\nδυσωπῆσαι πρὸς τὸ μὴ παραδέξασθαι τὴν ἱστορίαν\n(47)· ὅπερ ἐστὶ τὸ περὶ τὴν παρωνυμίαν πρίνου\nμὲν πρὸς, πρίσιν, σχίνου δὲ πρὸς σχίσιν· περὶ οὗ σὺ\nμὲν ἀπεφήνω, ὡς καταλαβὼν τίνα τρόπον ἐν μὲν ἑλληνικαῖς\nφωναῖς τοιαῦτα ὁμοφωνεῖν συμβαίνει, ἐν δὲ\nτῇ Ἑβραΐδι τῷ παντὶ (48) διέστηκεν· ἐγὼ δὲ ἕτι\nἀμφιβάλλω· ἐπείπερ φροντίσας τῶν κατὰ τὸν τόπον,\nτῷ καὶ αὐτὸς ἠπορηκέναι ἐν αὐτοῖς, οὐκ ὀλίγοις\nἙβραίοις ἀνεθέμην πυνθανόμενος, πῶς παρ ʼαὐτοῖς\nὀνομάζεται πρῖνος, καὶ πῶς λέγουσι τὸ πρίζειν· ἕτι\nδὲ εἰς τί μεταλαμβάνουσι (49) τὴν σχῖνον τὸ φυτὸν,\nκαὶ πῶς τὸ σχίζειν ὀνομάζουσιν. Οἱ δὲ τὴν Ἑλληνικὴν\nἔφασκον ἀγνοεῖν φωνὴν τὴν πρίνου καὶ τὴν\nσχίνου· ἀπῄτουν δὲ αὐτοῖς δειχθῆναι τὰ δένδρα, ἵνʼ\nεἵδειεν ποίας ἐπὶ τούτων αὐτοὶ (50) τάσσουσι φωνάς.\nΚαὶ (φίλη γὰρ ἡ ἀλήθεια), οὐκ ἠπόρησα αὐτοῖς ὅψει\nπαραστῆσαι τὰ ξύλα. Ἄλλος δὲ ἕφασκε τὰ μὴ ὀνομασθέντα\nτῶν Γραφῶν ποὺ οὐκ ἕχειν διαβεβαιώσασθαι,\nὅπως Ἑβραῖστὶ λέγεται· προπετὲς δὲ εἶναι, τὸν\nἀπορήσαντα φωνῇ τῇ Συριακῇ χρήσασθαι ἀντὶ τῆς\nἙβραΐδος (51)· καὶ ἕλεγε, καὶ παρὰ τοῖς πάνυ σοφοῖς\nἐνίοτε λέξεις τινὰς ζητεῖσθαι. Εἰ μὲν οὖν, φησὶ,\nἕχεις τι παραστῆσαι τὴν σχῖνον ὅπως ποτὲ ὀνομασθεῖσαν\nἔν τινι Γραφῇ, ἢ τὴν πρῖνον, ἐκεῖθεν ἂν εὕροιμεν\nτὸ ζητούμενον, καὶ τὴν παρʼ αὐτὰ παρωνυμίαν· εἰ\nδὲ μηδαμοῦ ὠνομάσθη, καὶ ἡμᾶς διαλανθάνει τὸ\nτοιοῦτον. Τούτων οὖν ὅσον ἐπὶ μὴ ἱστορίᾳ ὑπὸ\nἙβραίων, οἷς συνέμιξα, εἰρημένων, ἐγὼ μὲν εὐλαβῶς\nἕχω ἀποφήνασθαι, πότερον καὶ παρʼ Ἑβραίοις ἡ ἰσοδυναμία\nτῶν κατὰ ταῦτα παρωνυμιῶν σώζεται, ἢ οὔ·\nσὺ δὲ ὅπως διεβεβαιώσω, αὐτὸς σἶδας ἴσως.\nΜέμνημαι μέν τοί γε φιλομαθεῖ Ἑβραίῳ, καὶ χρηματίχοντι\n(52) παρ᾿ αὐτοῖς σοφοῦ υἱῷ, ἀνατραφέντι\n\n\n\n\nἐπὶ τὸ διαδέξασθκι τὸν πκτέρα,σθμμίξας πτρὶ πλειόνων·\nἀφʼ οὖ ὡς μὴ ἀθετουμένης τῆς περὶ Σωσάννης\nἱστορίας ἐμάνθανον καὶ τὰ τῶν πρεσβυτέρων ὀνέματα,\nὡς παρὰ τῷ Ἱερεμίᾳ κείμενα τοῦτον ἔχοντα\nτὸν τρόπον· « Ποιήσαι σε Κύριος, ὡς Σεδεκίαν ἐποίησε,\nκαὶ ὡς Ἀχιὰβ (53), οὕς ἀπετηγάνισε βασιλεὺς Βαβυλῶνος\nἐν πυρὶ διʼ ἥν ἐποίησαν ἀνομίαν ἐν Ἰσραήλ.»\nΠῶς ὁ μὲν ὑπʼ ἀγγέλου πρίζεται, ὁ δὲ σχίζεται; λεκτέον,\nοὐ κατὰ τὸν ἐνεστῶτα αἰῶνα ταῦτα αὐτοῖς προφητεύεσθαι,\nἀλλʼ εἰς τὴν ὑπὸ Θεοῦ μετὰ τὴν ἐντεῦθεν\nἕξοδον κρίσιν. Ὡς γὰρ τὸν πονηρὸν οἰκονόμον\nλέγοντα· « Χρονίζει ὁ κύριός μου ἕρχεσθαι· » καὶ\nδιὰ τοῦτο μέθαις σχολάζοντα, καὶ ἐσθίοντα καὶ πί.,\nνοντα μετὰ τῶν μεθυόντων. καὶ τύπτοντα τοὺς συνδούλους,\nὁ κύριος ἐλθὼν « διχοτομήσει, καὶ τὸ μέρος\nαὐτοῦ μετὰ τῶν ἀπίστων θήσει· » οὕτω καὶ τούτους\nπρεσβυτέρους μὲν χρηματίσαντας, κακῶς δὲ τὴν οἰκο\nνομίαν οἰκονομήσαντας, ἀναλόγως τῷ ἐκεῖ διχοτομεῖ\nσθαι τὸν μοχθηρὸν οἰκονόμον,ἅγ ελοι ἐπὶ τῶν κολάσεων\nτεταγμένοι τινὲς ταῦτα διαθήσουσι (54)· καὶ ὁ μὲν\nσχίσει «πεπαλαιωμένον ἡμερῶν κακῶν, κρίναντα κρίσεις\nἀδίκους, καὶ τοὺς μὲν ἀθώους κατακρίναντα, ἀπολύοντα\nδὲ τοὺς αἰτίους· » ὁ δὲ πρίσει ὡς « σπέρμα λαναὰν\nὑπάρχοντα, καὶ οὐκ Ἰούδα, τὸν ὑπὸ τοῦ κάλλους\nἐξηπατημένον, καὶ ὑπὸ τῆς ἐπιθυμίας διαστραφέντα\nτὴν καρδίαν. »\nΚαὶ ἕτερον δὲ οἷδα Ἑβραῖον, περὶ τῶν πρεσβυτέρων\nτούτων τοιαύτας παραδόσεις φέροντα (55), ὅτι\nτοῖς ἐν τῇ αἰχμαλωσίᾳ ἐλπίζουσιν διὰ τῆς Χριστοῦ\nἐπιδημίας ἐλευθερωθήσεσθαι ἀπὸ τῆς ὑπὸ τοῖς\nἐχθροῖς δουλείας προσεποιοῦντο οἱ πρεσβύτεροι οὗτοι\nὡς εἰδότες τὰ περὶ Χριστοῦ σαφηνίζειν· καὶ ἑκάτερος\nαὐτῶν ἀνὰ μέρος ᾗ περιετύγχανε γυναικὶ, καὶ\nἥν διαφθεῖραι ἐβούλετο, ἐν ἀποῤῥήτῳ δῆθεν ἔφασκεν,\nὡς ἅρα δέδοται αὐτῷ ἀπὸ Θεοῦ σπεῖραι τὸν Χριστόν·\nεἶτ᾿ ἀπατωμένη (56) τῇ ἐλπίδι τοῦ γεννῆσαι τὸν\n\n\n\n\nΧριστὸν ἡ γυνὴ, ἐπεδίδου ἑαυτὴν τῷ ἀπατῶντι· καὶ\nοὕτως ἐμοιχῶντο τὰς γυναῖκας τῶν πολιτῶν οἱ πρεσβύτεροι\nἈχιὰβ καὶ Σεδεκίας. Διὸ καλῶς ὑπὸ τοῦ\nΔανιὴλ ὁ μὲν εἴρηται « πεπαλαιωμένος ἡμερῶν κακῶν· »\nὁ δὲ ἤκουσε τό· « Οὕτως ἐποιεῖτε ταῖς θυγατράσιν\nἸσραὴλ, κἀκεῖναι φοβούμεναι ὡμίλουν ὑμῖν·\nἀλλʼ οὐ θυγάτηρ Ἰούδα ὑπέμεινε τὴν ἀνομίαν ὑμῶν. »\nΤάχα γὰρ ἀπάτη καὶ φόβος δυνάμενα ἐν ταῖς γυναιξὶν,\nἐποἰει αὐτὰς παρέχειν ἑαυτῶν τὰ σώματα τοῖς\nλεγομένοις τοὐτοις πρεσβυτέροις.\nἈλλʼ εἰκὸς πρὸς ταῦτά σε ζητήσειν (57) τί δήποτε\nοὐ φέρεται παρʼ αὐτοῖς ἐν τῷ Δανιὴλ ἡ ἱστορία,\nεἰ, ὡς φῂς, τοιαῦτα περὶ αὐτῆς οἱ σοφοὶ αὐτῶν παραδιδόασι.\nΛεκτέον δὲ πρὸς ταῦτα, ὅτι ὅσα δεδύνηνται\nτῶν περιεχόντων κατηγορίαν πρεσβυτέρων, καὶ ἀρχόντων,\nκαὶ κριτῶν, περιεῖλον ἀπὸ τῆς γνώσεως τοῦ\nλαοῦ, ὧν τινὰ σώζεται ἐν ἀποκρύφοις. Καὶ τούτου\nπαράδειγμα δώσομεν τὰ περὶ τὸν Ἡσαΐαν ἱστορούμενα.\nκαὶ ὑπὸ τῆς πρὸς Ἑβραίους Ἐπιστολῆς μαρτυρούμενα,\nἐν οὐδενὶ τῶν φανερῶν βιβλίων γεγραμμένα·\nπερὶ γὰρ τῶν προφητῶν διεξερχόμενος, καὶ\nὧν πεπόνθασιν, ὁ τὴν πρὸς Ἑβραίους γράψας φησίν·\n« Ἐλιθάσθησαν, ἐπρίσθησαν, ἐν φόνῳ μαχαίρας\nἀπέθανον. » Πευσόμεθα (58) γὰρ ἐπὶ τίνα ἀναφέρηται\nτὸ, « ἐπρίσθησαν, » κατὰ τι ἕθος ἀρχαῖον οὐ\nμόνον Ἑβραῖκὸν, ἀλλὰ καὶ Ἑλληνικὸν, πληθυντικῶς\nλεγόμενον περὶ ἑνός. Σαφὲς δʼ ὅτι (59) αἱ παραδόσεις\nλέγουσι πεπρίσθαι Ἡσαΐαν (60) τὸν προφήτην·\nκαὶ ἕν τινι ἀποκρύφῳ τοῦτο φέρεται· ὅπερ τάχα\nἐπίτηδες ὑπὸ Ἰουδαίων ῥερᾳδιούργηται, λέξεις τινὰς\nτὰς μὴ πρεπούσας παρεμβεβληκότων τῇ γραφῇ, ἵνʼ\nἡ ὅλη ἀπιστηθῇ (61) ἀλλʼ εἰκός τινα, θλιβόμενον\nἀπὸ τῆς εἰς ταῦτα ἀποδείξεως, συγχρήσασθαι τῷ\nβουλήματι (62) τῶν ἀθετούντων τὴν Ἐπιστολὴν, ὡς οὺ\n\n\n\n\n\n\n\nΠαύλῳ γεγραμμένην· πρὸς ὅν ἅλλων λόγων κατʼ\nἰδίαν χρῄζομεν εἰς ἀπόδειξιν τοῦ εἷναι Παύλου τὴν\nἐπιστολήν. Παραθήσομαι οὖν ἐπὶ τοῦ παρόντος ἀπὸ\nτοῦ Εὐαγγελίου τὰ ὑπὸ Ἰησοῦ Χριστοῦ περὶ τῶν\nπροφητῶν μαρτυρούμενα, καὶ ἱστορίαν ὑπʼ αὐτοῦ\nμὲν λεγομένην, ἐν δὲ ταῖς παλαιαῖς Γραφαῖς μὴ φερομένην,\nἐπεὶ καὶ αὐτὴ κατηγορίαν περιέχει τῶν\nἀνόμων ἐν τῷ Ἰσραὴλ κριτῶν ἕχει δὲ οὕτως ἡ ὑπὸ\nτοῦ Σωτῆρος εἰρημένη λέξις. « Οὐαὶ ὑμῖν, γραμματεῖς\nκαὶ φαρισαῖοι ὑποκριταὶ, ὅτι οἰκοδομεῖτε τοὺς\nτάφους τῶν προφητῶν καὶ κοσμεῖτε τὰ μνημεῖα (63)\nτῶν δικαίων, καὶ λέγετε· Εἰ ἦμεν ἐν ταῖς ἡμέραις\nτῶν πατέρων ἡμῶν, οὐκ ἄν ἧμεν κοινωνοὶ αὐτῶν\nἐν τῷ αἵματι τῶν προφητῶν. Ὥστε μαρτυρεῖτε ἑαυτοῖς,\nὅτι υἱοὶ ἐστὲ τῶν φονευσάντων τοὺς προφήτας.\nΚαὶ ὑμεῖς πληρώσατε τὸ μέτρον τῶν πατέρων ὑμῶν.\nὌφεις, γεννήματα ἐχιδνῶν, πῶς φύγητε ἀπὸ τῆς\nκρίσεως τῆς γεἐννης; Διὰ τοῦτο ἰδοὺ ἀποστέλλω\nπρὸς ὑμᾶς προφήτας, καὶ σοφοὺς, καὶ γραμματεῖς.\nἘξ αὐτῶν ἀποκτενεῖτε, καὶ σταυρώσετε, καὶ ἐξ\nαὐτῶν μαστιγώσετε ἐν ταῖς συναγωγαῖς ὑμῶν, καὶ\nδιώξετε ἀπὸ πόλεως εἰς πόλιν, ὅπως ἔλθῃ ἐφʼ\nὑμᾶς πᾶν αἷμα δίκαιον ἐκχυνόμενον ἐπὶ τῆς γῆς ἀπὸ\nτοῦ αἵματος Ἄβελ τοῦ δικαίου ἕως τοῦ αἵματος Ζαχαρίου\nυἱοῦ Βαραχίου, ὅν ἐφονεύσατε μεταξὺ τοῦ ναοῦ\nκαὶ τοῦ θυσιαστηρίου. Ἀμὴν λέγω ὑμῖν, ὅτι ἥξει\nταῦτα πάντα ἐπὶ τὴν γενεὰν ταύτην. » Καὶ τὸ ἐξῆς\nδὲ τούτων, οὐκ ἀπᾴδει τῶν προκειμένων οὕτως ἕχον·\nἸερουσαλὴμ, Ἰερουσαλὴμ, ἡ ἀποκτείνασα τοὺς προφήτας,\nκαὶ λιθοβολοῦσα τοὺς ἀπεσταλμένους πρὸς\nαὑτήν· ποσάκις ἠθέλησα ἐπισυναγαγεῖν τὰ τέκνα\nσου, ὅν τρόπον ὄρνις συνάγει τὰ νοσσία ἑαυτῆς ὑπὸ\nτὰς πτέρυγας, καὶ οὐκ ἐθελήσατε· ἰδοὺ ἀφίεται ὑμῖν\nὁ οἶκος ὑμῶν ἕρημος. » Καὶ ἵδωμέν γε εἰ μὴ λεκτέον,\nἐν τούτοις, τὸν μὲν Σωτῆρα ἀληθεύειν, οὐχ εὑρίσκεσθαι\nδὲ τὰς Γραφὰς, ὅσαι δηλοῦσι τὰ ὑπὸ τοῦ Σωτῆρος\nἱστορούμενα· οἱ γὰρ οἰκοδομοῦντες τοὺς τάφους\nτῶν προφητῶν, καὶ κοσμοῦντες τὰ μνημεῖα τῶν δικαίων,\nκαταγνόντες τῶν ὑπὸ τῶν πρεσβυτέρων εἰς\n\n\n\n\nἐπὶ πολλοῖς (67), καὶ ταῦτα λέγει· « Τίνα τῶν προφητῶν\nοὐκ ἐδίωξαν οἱ πατέρες ὑμῶν, καὶ ἀπέκτειναν\nτοὺς προκαταγγείλαντας περὶ τῆς ἐλεύσεως τοῦ Δικαίου,\nοὗ νῦν ὑμεῖς προδόται καὶ φονεῖς ἐγένεσθε; »\nἈληθεύειν μὲν γὰρ τὸν Στέφανον πᾶς ὁστισοῦν τῶν\nπροσιεμένων τὰς Πράξεις τῶν ἀποστόλων ὁμολογήσει\nἀποδεῖξαι δὲ καὶ ἀπὸ τῆς παλαιᾶς Διαθήκης, πῶς\nεὐλόγως μέμφεται τοῖς πατράσι τῶν εἰς τὸν Ἰησοῦν\nἀπιστούντων, ὡς διώξασι τοὺς προφήτας καὶ ἀποκτείνασιν,\nοὐ δυνατὸν ἀπὸ τῶν φερομένων βιβλίων τῆς\nΚαινῆς (68) Διαθήκης· καὶ ὁ Παῦλος ἐν τῇ προτέρᾳ\nτῆς πρὸς Θεσσαλονικεῖς ἐπιστολῆς ταῦτα περὶ Ἰουδαίων\nμαρτυρῶν φησίν· « ῾ Υμεῖς γὰρ μιμηταὶ ἐγενήθητε\nτῶν Ἐκκλησιῶν τοῦ Θεοῦ, τῶν οὐσῶνὲν τῇ Ἰουδαίᾳ\nἐν Χριστῷ Ἰησοῦ· ὅτι καὶ ὑμεῖς τὰ αὐτὰ ἐπάθετε\nὑπὸ τῶν ἰδίων (69) συμφυλετῶν, καθὼς καὶ αὐτοὶ\nὑπὸ τῶν Ἰουδαίων, τῶν καὶ τὸν Κύριον ἀποκτεινάντων,\nκαὶ τοὺς προφήτας, καὶ ἡμᾶς ἐκδιωξάντων\n(70), καὶ Θεῷ μὴ ἀρεσκόντων, καὶ πᾶσιν ἀνθρώποις\nἐναντίων· κωλυόντων ἡμᾶς τοῖς ἔθνεσι λαλῆσαι, ἵνα σωθῶσι. » Καὶ οἶμαι δὲ ἀποδεδειχέναι ἐν τοῖς\nπροκειμένοις, ὅτι οὐδὲν ἄτοπόν (71) ἐστι, γεγονέναι μὲν τὴν ἱστορίαν, καὶ τὴν μετὰ πολλῆς ἀκολασίας\nὠμότητα τετολμῆσθαι τοῖς τότε πρεσβυτέροις κατὰ τῆς Σωσάννης, καὶ γεγράφθαι μὲν προνοίᾳ τοῦ Πνεύματος,\nὑπεξαιρεῖσθαι δὲ, ὡς ἂν εἵποι τὸ Πνεῦμα, ὑπὸ τῶν ἀρχόντων Σοδόμων.\nΠρὸς τούτοις ἕφασκες, ὅτι ὁ Δανιὴλ ὑπὸ μὲν τῆς\nΓραφῆς ταύτης λέγεται Πνεύματι ληφθεὶς ἐκβεβοηκέναι,\nὡς ἀδίκως ἡ ἀπόφασις ἔχοι (72), ἡ δὲ φερομένη\nὁμολογουμένως ὑπʼ αὐτοῦ Γραφὴ ἄλλῳ τρόπῳ περιέχει\nαὐτὸν προφητεύοντα, τουτέστιν ὁράμασι, καὶ\nὀνείροις, καὶ ἀγγέλου ἐπιφανείᾳ· οὐδαμοῦ δὲ ἐπιπνοίᾳ\nπροφητικῇ. Σὺ δέ μοι ἔοικας μὴ πάνυ τετηρηκέναι\nτὸ, « Πολυμερῶς καὶ πολυτρόπως πάλαι τὸν\nΘεὸν λελαληκέναι τοῖς πατράσιν ἐν τοῖς προφήταις,»\nοὐ μόνον ἐν τοῖς πᾶσιν, ἀλλὰ καὶ ἐν τοῖς καθʼ ἕνα.\nΠαρατηρήσας δὲ εὑρήσεις τοῖς αὐτοῖς ἁγίοις καὶ ἐνύπνια\nγενόμενα θεῖα καὶ ἐπιφανείας ἀγγελικὰς, καὶ\nἐπιπνοίας. Ἀρκεῖ δὲ ἐπὶ τοῦ παρόντος μαρτυρίαις\nχρήσασθαι τοῖς περὶ τοῦ Ἰακὼβ (73) γεγραμμένοις·\nὅς περὶ μὲν θείων ἐνυπνίων τοιαῦτα διηγεῖται·\n« Καὶ ἐγένετο, ἡνίκα ἐνεκίσσων τὰ πρόβατα (74),\nκαὶ εἶδον ἐν τοῖς ὀφθαλμοῖς μου αὐτὰ ἐν ὕπνῳ, καὶ\nἰδοὺ οἱ τράγοι καὶ οἱ κριοὶ ἀναβαίνοντες ἦσαν ἐπὶ τὰ\nπρόβατα καὶ τὰς αἶγας, διάλευκοι, καὶ ποικίλοι, καὶ\nσποδοειδεῖς ῥαντοί. Καὶ εἶπέ μοι ὁ ἅνγελος τοῦ Θεοῦ\nκαθʼ ὕπνον· Ἰακώβ. Ἐγὼ δὲ εἶπον· Τί ἐστι; καὶ εἶπεν·\nἈνάβλεψον τοῖς ὀφθαλμοῖς σου, καὶ ἵδε τοὺς τράγους\nκαὶ τοὺς κριοὺς ἀναβαίνοντας ἐπὶ τὰ πρόβατα\nκαὶ τὰς αἶγας, διαλεύκους, καὶ ποικίλους, καὶ σποδοειδεῖς\nῥαντούς· ἑώρακα γὰρ ὅσα σοι Λάβαν ποιεῖ.\nἘγώ εἰμι ὁ Θεὸς ὁ ὀφθείς σοι ἐν τόπῳ Θεοῦ οὗ ἤλειψάς\nμοι ἐκεῖ στήλην, καὶ ηὕξω μοι ἐκεῖ εὐχήν. Νῦν\n\n\n\n\n\n\n\n\n\n\nοὖν ἀνάστηθι καὶ ἔξελθε ἐκ τῆς γῆς ταύτης, καὶ\nἄπελθε εἰς τὴν γῆν τῆς γεννήσεώς σου. » Περὶ δὲ ἐπιφανείας\nὕπαρ κρείττονος, ταῦτα περὶ αὐτοῦ εἵρηται·\n«῾Υπελείφθη δὲ Ἰακὼβ μόνος· καὶ ἐπάλαιεν ἅνθρωπος\nμετʼ αὐτοῦ ἕως πρωΐ. Εἶδε δὲ, ὅτι οὐ δύναται\nπρὸς αὐτὸν, καὶ ἥψατο τοῦ πλάτους τοῦ μηροῦ αὐτοῦ,\nκαὶ ἐνάρκησε τὸ πλάτος τοῦ μηροῦ Ἰακὼβ, ἐν τῷ\nπαλαίειν αὐτὸν μετʼ αὐτοῦ , καὶ εἶπεν αὐτῷ· Ἀπόστειλόν\nμε· ἀνέβη γὰρ ὁ ὅρθρος. Ὁ δὲ εἶπεν· Οὐ μή\nσε ἀποστείλω, ἐὰν μή με εὐλογήσῃς. Εἶπε δὲ αὐτῷ·\nΤί τὸ ὅνομά σου; Ὁ δὲ εἶπεν· Ἰακώβ· εἶπε δὲ αὐτῷ·\nΟὐ κληθήσεται ἔτι τὸ ὅνομά σου Ἰακὼβ, ἀλλʼ Ἰσραὴλ\nἕσται τὸ ὄνομά σου, ὅτι ἐνίσχυσας μετὰ Θεοῦ, καὶ\nμετὰ ἀνθρώπων δυνατός Ἠρώτησε δὲ Ἰακὼβ, καὶ\nεἶπεν· Ἀνάγγειλόν μοι τὸ ὅνομά σου· καὶ εἶπεν· Ἵνα\nτί τοῦτο ἐρωτᾶς τὸ ὄνομά μου; Καὶ εὐλόγησεν αὐτὸν\nἐκεῖ. Καὶ ἐκάλεσεν Ἰακὼβ τὸ ὅνομα τοῦ τόπου ἐκείνου\nΕἶδος Θεοῦ· Εἶδον γὰρ Θεὸν πρόσωπον πρὸς πρόσωπον,\nκαὶ ἕσώθη μου ἡ ψυχή. Ἀνέτειλε δὲ ὁ ἥλιος,\nἡνίκα παρῆλθε τὸ εἶδος τοῦ Θεοῦ. Ὅτι δὲ καὶ\nἐξ ἐπιπνοίας προφητεύει, δῆλον ἐκ τούτων· « Ἐκάλεσε\nδὲ Ἰακὼβ τοὺς υἱοὺς αὐτοῦ καὶ εἶπε· Συνάχθητε,\nἵνα ἀπαγγείλω ὑμῖν τί ἀποβήσεται ὑμῖν ἐπʼ ἐσχάτων\nτῶν ἡμερῶν· ἀθροίσθητε καὶ ἀκούσατε υἱοὶ Ἰακὼβ,\nἀκούσατε Ἰσραὴλ τοῦ πατρὸς ὑμῶν· Ῥουβὶμ πρωτότοκός\nμου, σὺ ἰσχύς μου, καὶ ἀρχὴ τέκνων μου, σκληρὸς\nφέρεσθαι καὶ σκληρὸς αὐθάδης· ἐξύβρισας, ὡς\nὕδωρ μὴ ἐκζέσῃς· ἀνέβης γὰρ ἐπὶ τὴν κοίτην τοῦ\nπατρός σου· τότε ἐμίανας τὴν στρωμνὴν, οὗ ἀνέδης.\n» Ὁμοίως δὲ καὶ πρὸς τοὺς λοιποὺς αἱ εὐλογίαι\nπροφητεῖαι οὖσαι ἐξ ἐπιπνοίας εἵρηνται. Οὐδὲν τοίνυν\nθαυμαστὸν καὶ τὸν Δανιὴλ, ὁτὲ μὲν ἐξ ἐπιπνοίας λελαληκέναι\n(75) τὸν κατὰ τῶν πρεσβυτέρων ἕλεγχον,\nὁτὲ δὲ ἐνυπνίοις, ὡς καὶ σὺ φὴς, ἢ ὁράσει τε, καὶ ἅλλοτε\nγεγονέναι αὐτῷ ἀγγέλου ἐπιφάνειαν.\nΤά γε μὴν ἄλλα σου ἐπαπορήματα ἐδόκει μοι ἀσεμνότερον\nεἰρῆσθαι, καὶ οὐκ ἔχεσθαι τῆς πρεπούσης σοι\nεὐλαβείας· οὐ χεῖρον δὲ θεῖναι τὸ αὐταῖς λέξεσιν ὑπὸ\nσοῦ γεγραμμένον οὕτως· « Ἔπειτα μετὰ (76) τὸ θαυμασίως\nπως οὕτως ἀποφθέγξασθαι, καὶ παραδοξότατά\nπως αὐτοὺς ἀπελέγχει, ὡς οὐδὲ Φιλιστίων ὁ μἴμος· οὐ\nγὰρ ἐξήρκει ἡ διὰ τοῦ Πνεύματος ἐπίπληξις, ἀλλʼ\nἰδίᾳ διαστήσας ἑκάτερον αὐτῶν, ἐρωτᾷ ποῦ θεάσαιτο\nαὐτὴν μοιχωμένην. Ὡς δὲ ὁ μὲν ὑπὸ πρῖνον ἕφασκεν,\nἀποκρίνεται πρίσειν αὐτὸν τὸν ἅγγελον· τῷ δὲ ὑπὸ\nσχῖνον εἰρηκότι, σχισθῆναι παραπλησίως ἀπειλεῖ. »\nὭρα γὰρ παραβάλλειν ἄλλο τούτῳ παραπλήσιον εἰρημένον\nἐν τῇ τρίτῃ τῶν Βασιλειῶν, ὅπερ καὶ αὐτὸς\nὁμολογήσεις ὑγιῶς ἀναγεγράφθαι, τῷ Φιλιστίωνος\nμίμῳ. Ἔχει δὲ οὕτως ἡ ἀπὸ τῶν Βασιλειῶν λέξις·\n« Τότε ὤφθησαν δύο γυναῖκες πόρναι τῷ βασιλεῖ, καὶ\nἔστησαν ἐνώπιον αὐτοῦ. Καὶ εἶπεν ἡ γυνὴ μία· Ἐν\nἐμοὶ, κύριέ μου. Ἐγὼ καὶ ἡ γυνὴ αὕτη οἰκοῦμεν ἐν\nοἵκῳ ἑνὶ, καὶ ἐτέκομεν ἐν τῷ οἵκῳ. Καὶ ἐγενήθη ἐν\nτῇ ἡμέρᾳ τῇ τρίτῃ τεκούσης μου, καὶ ἔτεκε καὶ ἡ\nγυνὴ αὕτη. Καὶ ἡμεῖς κατὰ τὸ αὐτό. Οὐκ ἔστιν οὐδὲ\n\n\n\n\n\nεἷς ἐν τῷ οἴκῳ ἡμῶν παρὲξ ἀμφοτέρων ἡμῶν ἐν τῷ\nοἵκῳ. Καὶ ἀπέθανεν ὁ υἱὸς τῆς γυναικὸς ταύτης τὴν\nνύκτα, ὡς ἐπεκοιμήθη ἐπʼ αὐτόν. Καὶ ἀνέστη μέσης\nτῆς νυκτός· καὶ ἔλαβε τὸν υἱόν μου ἐκ τῶν ἀγκαλῶν\nμου· καὶ ἡ δούλη σου ὕπνουν. Καὶ ἐκοίμισεν αὐτὸν ἐν\nτῷ κόλπῳ αὐτῆς, καὶ τὸν υἱὸν αὐτῆς τὸν τεθνεῶτα\nἐκοίμισεν ἐν τῷ κόλπῳʼ μου. Καὶ ἀνέστην τὸ πρωῒ\nθηλάσαι τὸν υἱόν μου· κἀκεῖνος ἦν τεθνηκώς. Καὶ\nἰδοὺ κατενόησα αὐτὸν τὸ πρωΐ, καὶ ἰδοὺ οὐκ ἦν ὁ υἱός\nμου ὅν ἕτεκον. Καὶ εἶπεν ἡ γυνὴ ἡ ἑτέρα· Οὐχί· ἀλλ᾿\nὁ υἱός σου ἐστὶν ὁ νεκρὸς, ὁ υἱὸς δὲ ὁ ἐμὸς ὁ ζῶν. Ἡ\nδὲ .ἄλλη καὶ αὐτὴ ἔλεγεν· Οὐχὶ, ἀλλʼ ὁ υἱός μου ὁ\nζῶν· ὁ δὲ υἱός σου ὁ τεθνηκώς. Καὶ ἐλάλησαν ἐνώπιον\nτοῦ βασιλέως, καὶ εἶπεν ὁ βασιλεὺς αὐταῖς· Σὺ λέγεις·\nΟὗτός μου ὁ υἱὸς ὁ ζῶν, καὶ ὁ υἱὸς ταύτης ὁ τεθνηκώς.\nΚαὶ σὺ λέγεις Οὐχὶ, ἀλλʼ ὁ υἱός μου ὁ ζῶν· ὁ\nδὲ υἱός σου ὁ τεθνηκώς. Καὶ εἶπεν ὁ βασιλεύς· Λάβετέ\nμοι μάχαιραν. Καὶ προσήνεγκαν τὴν μάχαιραν\nἐνώπιον τοῦ βασιλέως. Καὶ εἶπεν ὁ βασιλεύς· Διέλετε\nτὸ παιδίον τὸ ζῶν εἰς δύο, καὶ δότε τὸ ἥμισυ αὐτοῦ\nταύτῃ, τὸ ἥμισυ αὐτοῦ ταύτῃ. Καὶ ἀπεκρίθη ἡ γυνὴ\nἦς ὁ υἱὸς ἦν ὁ ζῶν πρὸς τὸν βασιλέα, ὅτι ἐταράχθη ἡ\nμήτρα αὐτῆς ἐν τῷ υἱῷ αὐτῆς, καὶ εἶπεν· Ἐν ἐμοὶ,\nΚύριε· δότε αὐτῇ τὸ παιδίον τὸ ζῶν, καὶ θανάτῳ μὴ\nθανατώσητε αὐτό. Καὶ αὕτη εἶπε· Μήτε ἐμοὶ, μήτε\nκὺτῇ ἕστω· διέλετε. Καὶ ἀπεκρίθη ὁ βασιλεὺς, κσὶ\nεἶπε· Δότε τὸ παιδίον τῇ εἰπούσῃ Δότε αὐτῇ τοῦτο,\nκαὶ θανάτῳ μὴ θανατώσητε αὐτό· αὕτη γὰρ μήτηρ\nαὐτοῦ. Καὶ ἤκουσε πᾶς Ἰσραὴλ τὸ κρῖμα ὅ ἔκρινεν\nὁ βασιλεὺς, καὶ ἐφοβήθησαν ἀπὸ προσώπου τοῦ βασιλέως,\nὅτι εἶδον, ὅτι φρόνησις Θεοῦ ἐν αὐτῷ τοῦ ποιεῖν\nδικαίωμα. » Εἵπερ γὰρ χρὴ περὶ τῶν φερομένων ἐν\nταῖς Ἐκκλησίαις ἀποφαίνεσθαι χλευαστικῶς, μᾶλλον\nτὴν περὶ τῶν δύο ἑταιρῶν ἱστορίαν τῷ Φιλιστίωνος\nμίμῳ, ἢ τὴν περὶ τῆς σεμνῆς Σωσάννης ὁμοιῶσαι\nἐχρῆν. Καὶ ὥσπερ οὐκ ἤρκει πρὸς πειθὼ τοῦ λαοῦ τὸ\nεἰπεῖν Σολομῶντα· « Δότε τῇδε τὸ ζῶν παιδίον· αὕτη\nγάρ ἐστιν ἡ μήτηρ αὐτοῦ· » οὕτως οὐκ ἤρκει ἡ πρὸς\nτοὺς πρεσβυτέρους ἐπίπληξις τοῦ Δανιὴλ, μὴ προσπαραλαμβανομένου\nτοῦ ἐκ στόματος αὐτῶν ἐλέγχου·\nεἰπόντων μὲν ὑπό τι δένδρον αὐτὴν ἑωρακέναι\nκοιμωμένην μετὰ τοῦ νεανίσκου, μὴ μὴν συμφωνησάντων\nπερὶ τοῦ τί δένδρον ἦν. Καὶ ἐπείπερ ὡς καταλαβὼν\nἔφασκες ἐξ ἐπιπνοίας (77) τὸν Δανιὴλ κεκρικέναι\nτὰ περὶ τοὺς πρεσβυτέρους, τάχα μὲν οὕτως\nἐλέγχοντα, τάχα δὲ ἑτέρως, πρόσχες καὶ ταῦτα παραπλήσια\nδοκεῖ μοι εἶναι τὰ κατὰ τὸν Δανιὴλ τῇ κρίσει\nτοῦ Σολομῶντος· περὶ οὗ μαρτυρεῖ ἡ Γραφὴ, ὅτι εἶδεν\nὁ λαὸς, ὅτι φρόνησις Θεοῦ ἐν αὐτῷ τοῦ ποιεῖν δικαίωμα.\nΤοῦτο ἄν δύναιτο λέγεσθαι καὶ περὶ τοῦ Δανιήῦλ·\nὅτι φρονήσεως οὕσης ἐν αὐτῷ τοῦ ποιεῖν (78) δικαίωμα, τὰ ἀναγεγραμμένα περὶ τῶν πρεσβυτέρων.\nΚαὶ τοῦτο δὲ μικροῦ δεῖν ἔλαθέ με, ἀναγκαῖον\nπαρατεθῆναι περὶ τοῦ πρῖνον-πρίσειν καὶ σχῖνονσχίσειν·\nὅτι καὶ ἐν ταῖς ἡμετέραις Γραφαῖς κεῖνταί\nτινες οἱονεὶ ἐτυμολογίαι (79) αἵτινες παρὰ μὲν\nΠρὸς τούτοις παπορεῖς αὐταῖς λέξεσι· « Πῶς αἰχμάλωτοι\nὄντες ἐν τῇ Βαβυλῶνι, ἠστραγαλωμένοι (87),\nκαὶ ἐν ταῖς πλατείαις ἄταφοι ῥιπτούμενοι, ὡς ἐν\nτῇ προτέρᾳ αἰχμαλωσίᾳ τοῦ Ἰσραὴλ ἱστόρηται, τῶν\nπαίδων αὐτοῖς ἀποσπωμένων εἰς εὐνουχισμὸν, καὶ\nτῶν θυγατέρων εἰς παλλακὰς, ὡς (88) προπεφήτευτο,\nοἵδε περὶ θανάτου ἔκρινον, καὶ ταῦτα τῇ τοῦ βασιλέως\nαὐτῶν γενομένῃ γυναικὶ Ἰωακεὶμ, ὅν σύνθρονον\nπεποίητο ὁ Βαβυλώνιος βασιλεύς; Εἰ δὲ οὐχ οὗτος (89),\nἄλλος δὲ τοῦ λαοῦ Ἰωακείμ· πόθεν τοιαύτη κατάλυσις\nαἰχμαλώτῳ περιῆν, καὶ παράδεισος ἀμφιλαφὴς\nἦν; πόθεν δὲ λαβὼν ἔλεγες τό· Ἠστρογαλωμένοι(90)\nκαὶ ἐν ταῖς πλατείαις ἄταφοι ῥιπτούμενοι· ἢ, ὅσον\nἐπʼ ἐμῇ γνώσει, ἀπὸ τοῦ Τωβία; περὶ οὗ ἡμᾶς\nἐχρῆν ἐγνωκέναι, ὅτι Ἑβραῖοι τῷ Τωβίᾳ οὐ χρῶνται,\nοὐδὲ τῇ Ἰουδήθ· οὐδὲ γὰρ ἔχουσιν αὐτὰ καὶ ἐν ἀποκρύφοις\nἑβραϊστί (9I)· ὡς ἀπʼ αὐτῶν μαθόντες ἐγνώκαμεν.\nἈλλʼ ἐπεὶ χρῶνται τῷ Τωβᾳ αἱ Ἐκκλησίαι,\nἰστέον, ὅτι καὶ ἐν τῇ αἰχμαλωσίᾳ τινὲς τῶν αἰχμαλώτων\nἐπλούτουν, καὶ εὖ ἔπραττον. Αὐτὸς δὲ ὁ Τωβίας\nφησί· « Καθότι ἐμεμνήμην τοῦ Θεου ἐν ὅλῃ\nτῇ ψυχῇ μου, καὶ ἔδωκεν ὁ Ὕψιστος χάριν καὶ\nμορφὴν ἐνώπιον Νεμεσσάρου (92), καὶ ἤμην αὐτοῦ\nἀγοραστής· καὶ ἐπορευόμην εἰς τὴν Μηδίαν, καὶ παρεθέμην\nΓαβαήλῳ τῷ ἀδελφῷ Γαβρία ἐν Ῥἄγοις (93)\nτῆς Μηδίας ἀργυρίου τάλαντα δέκα.» Καὶ ἐπιφέρει\nὡς πλούσιος τό· « Ἐν ταῖς ἡμέραις Νεμεσσάρου\nἐλεημοσύνας πολλὰς ἐποίησα (94) τοῖς ἀδελ·\nφοῖς μου. Τοὺς ἄρτους μου ἐδίδουν πεινῶσι καὶ ἱμάτια\nτοῖς γυμνοῖς· καὶ εἵ τινα ἐκ τοῦ γένους ἑώρων\n(95) τεθνηκότα καὶ ἐῤῥιμμένον ὀπίσω τοῦ τείχους\nΝινευῒ, ἔθαπτον αὐτόν· καὶ εἴ τινα ἀπέκτεινε Σεναχηρεὶμ\nβασιλεὺς, ὅτε ἦλθε φεύγων ἐκ τῆς Ἰουδαίας,\nἕθαψα αὐτοὺς κλέπτων· πολλοὺς γὰρ ἐπέκτεινεν (96)\nἐν τῷ θυμῷ αὐτοῦ.» Καὶ κατανόει εἴ γε μὴ (97) πολὺν\nπλοῦτον ἐμφαίνει καὶ πολλὴν περιουσίαν ὁ κατάλογος\nὁ τοσοῦτος τῶν εὐποιῶν τοῦ Τωβία· καὶ μάλιστα,\nὅτι ἐπιφέρει λέγων τό· « Ἐπιγνοὺς, ὅτι ζη\n\n\n\n\n\n\n\n\n\n\n\nτοῦμαι ἀποθανεῖν, φοβηθεὶς ἀνεχώρησα, καὶ διηρπάγη\nπάντα τὰ ὑπάρχοντά μου. » Ἀλλὰ καὶ ἕτερος\nαἰχμάλωτος Δαχιάχαρος (98) ὁ τοῦ Ἀνανιὴλ υἱὸς\nἀδελφοῦ Τωβία ἐπὶ πᾶσαν κατεστάθη τὴν λογιστείαν\nτῆς βασιλείας τοῦ βασιλέως Ἀχερδόνος, καὶ ἐπὶ πᾶσαν\nτὴν διοίκησιν· καὶ λέγεται, « ὅτι ἦν ὁ Δαχιάχαρος\nοἰνοχόος, καὶ ἐπὶ τοῦ δακτυλίου, καὶ διοικητὴς,\nκαὶ ἐκλογιστής. » Καὶ ὁ Μαρδοχαῖος δὲ περὶ τὴν\nαὐλὴν διέτριβε τοῦ βασιλέως, καὶ τοσαύτην εἶχε παῤρησίαν\nπρὸς αὐτὸν, ὥστε καὶ ἐν εὐεργέταις ἀναγεγράφθαι\nτοῦ Ἀρταξέρξου. Ἔτι δὲ καὶ ἐν τῷ Ἔσδρᾳ·\nΝεεμίας οἰνοχόος τοῦ βασιλέως καὶ εὐνοῦχος αὐτοῦ\n(99), Ἐβραῖος τῷ γένει, ἠτήσατο τὰ περὶ τῆς οἰκοδομῆς\nτοῦ ναοῦ, καὶ ἔτυχεν· ὥστε μετὰ πλειόνων\nἐπιτραπῆναι ἀπελθεῖν ἀνορθῶσαι τὸν ναόν. Τί οὖν θαυμαστὸν τὸ, παράδεισον, καὶ οἰκίαν, καὶ κτῆμα γεγονέναι\nτινὸς Ἰωακεὶμ, εἴτε πολυτελὴς(99*) εἴτε καὶ μετρία ἦν; Οὐ γὰρ σαφῶς δηλοῦται ἀπὸ τῆς Γραφῆς\nτὸ τοιοῦτον.\nἈλλὰ φῄς· « Πῶς περὶ θανάτου ἔκρινον ἐν αἰχμαλωσίᾳ\nτυγχάνοντες;» οὐκ οἶδα πόθεν ἀμφιβάλλων τὸ\nβσιλέως εἶναι γυναῖκα, διὰ τὴν ὁμωτυμίαν τοῦ Ἰωακεὶμ,\nτὴν Σωσάνναν. Λεκτέον δ᾿ , ὅτι οὐδὲν παράδοξον,\nμεγάλων ἐθνῶν ὑποχειρίων γενομένων, πρὸς βασιλέως\nσυγκεχωρῆσθαι τοῖς οἰκείοις νόμοις χρῆσθαι (1)\nτοὺς αἰχμαλώτους καὶ τοῖς δικαστηρίοις. Καὶ νῦν\nγοῦν Ῥωμαίων βασιλευόντων, καὶ Ἰουδαίωντὸδίδραχμον\nαὐτοῖς τελούντων, ὅσα συγχωροῦντος Καίσαρος\n\n\n\n\n\n\n\nὁ ἐθνάρχης (2) παρʼ αὐτοῖς δύναται, ὡς μηδὲν διαφέρειν\nβασιλεύοντος τοῦ ἔθνους, ἵσμεν οἱ πεπειραμένοι.\nΓίνεται δὲ καὶ κριτήρια λεληθότως κατὰ τὸν νόμον,\nκαὶ καταδικάζονταί τινες τὴν ἐπὶ τῷ θανάτῳ (3)·οὕτε\nμετὰ τῆς πάντη εἰς τοῦτο παῤῥησίας, οὕτε μετὰ τοῦ\nλανθάνειν τὸν βασιλεύοντα· καὶ τοῦτο ἐν τῇ χώρᾳ τοῦ\nἔθνους πολὺν διατρίψαντες χρόνον μεμαθήκαμεν καὶ\nπεπληροφορήμεθα. Καί τοι γε ὑπὸ Ῥωμαίοις (4) δύο\nφυλαὶ μόναι εἶναι ἱστόρηνται, ἥ τε Ἰούδα καὶ Βενιαμίν·\nἔστω δὲ καὶ Λευῖτική. Ὁ δὲ (5), παρὰ τὸν λαὸν\nἸούδα, Ἰσραὴλ, δέκα ἦσαν φυλαί· καὶ εἰκὸς, ἀρκεσθέντας\nτοὺς Ἀσσυρίους τῷ ὑποχειρίους αὐτοὺς ἕχειν.\nἐπιτετραφέναι αὐτοῖς τὰ οἰκεῖα δικαστήρια.\nΕὗρόν σου ἐν τῇ ἐπιστολῇ καὶ τοῦτο αὐταῖς λέξεσι\nτό· « Ἐπὶ δὲ πᾶσι, τοσούτων προωδοιπορηκότων προφητῶν,\nτῶν τε ἐξῆς οὐδεὶς ἕτερος ἑτέρου κέχρηται\nῥητῷ (6) νοήματι· οὐ γὰρ ἐπτώχευσεν ὁ λόγος αὐτῶν\nἀληθὴς ὤν· οὑτοσὶ δὲ, ἐκείνων θατέρῳ ἐπαπειλῶν\nὑπομιμνήσκει σε (7) λέγοντος τοῦ Κυρίου· Ἀθῶον\nκαὶ δίκαιον οὐκ ἀποκτενεῖς· » καὶ ἐθαύμασα, πῶς\nπολλὰς διατριβὰς ἕχων ἐν ταῖς ἐξετάσεσι καὶ μελέταις\nτῆς Γραφῆς, οὐ τετήρηκας συγχρωμένους προφήτας\nπροφητῶν λόγοις σχεδὸν αὐταῖς λέξεσι. Τίς\nγὰρ οὐκ οἶδε καὶ τῶν πολλῶν πιστῶν κείμενον ἐν τῷ\nἩσσΐᾳ τό· « Ἔσται ἐν ταῖς ἐσχάταις ἡμέραις ἐμφανὲς\nτὸ ὅρος Κυρίου· καὶ ὁ οἶκος τοῦ Θεοῦ (8) ἐπ᾿\nἄκρων τῶν ὀρέων, καὶ ὑψωθήσεται ὑπεράνω τῶν\nβουνῶν, καὶ ἥξουσιν ἐπʼ αὐτὸ πάντα τὰ ἕθνη· καὶ\nπορεύσονται ἕθνη πολλὰ, καὶ ἐροῦσι· Δεῦτε, ἀνα\nεἰς τὸ ὄρος τοῦ Κυρίου, καὶ εἰς τὸν οἷκον\nβῶμεντοῦ Θεοῦ Ἰακώβ· καὶ ἀναγγελεῖ ἡμῖν τὴν ὁδὸν\nαὐτοῦ, καὶ πορευσόμσθα ἐν αὐτῇ· ἐκ γὰρ Σιὼν\nἐξελεύσεται νόμος, καὶ λόγος Κυρίου ἐν Ἱερουσαλήμ\n(9). Καὶ κρινεῖ ἀνὰ μέσον τῶν ἐθνῶν, καὶ κρινεῖ\nλαὸν πολύν· καὶ συγκόψουσι τὰς μαχαίρας αὐτῶν\nεἰς ἄροτρα, καὶ τὰς ζιβύνας αὐτῶν εἰς δρέπανα· καὶ\nοὐ λήψεται ἕθνος ἐπʼ ἕθνος μάχαιραν· καὶ οὐ μὴ\nμάθωσιν ἕτι πολεμεῖν. » Τὸ δὲ παραπλήσιον τούτοις\nlὅλοις, καὶ τῇ αὐτῇ λέξει, ἐν τῷ Μιχαίᾳ οὕτως ἐστὶ\n\n\n\n\n\n\n\n\n\nγεγραμμένον· « Καὶ ἕσται ἐπʼ ἐσχάτων τῶν ἡμερῶν\nἐμφανὲς τὸ ὅρος τοῦ Κυρίου, ἕτοιμον ἐπὶ τὰς κορυφὰς\nτῶν ὀρέων, καὶ μετεωρισθήσεται ὑπεράνω\nτῶν βουνῶν· καὶ σπεύσουσιν ἐπʼ αὐτῷ λαοὶ, καὶ\nπορεύσονται ἕθνη πολλὰ, καὶ ἐροῦσι· Δεῦτε, ἀναβῶμεν\nεἰς τὸ ὅρος (10) τοῦ Κυρίου, καὶ εἰς τὸν οἶκον\nτοῦ Θεοῦ Ἰακὼβ, καὶ δείξουσιν ἡμῖν τὴν ὀδὸν αὐτοῦ·\nκαὶ πορευσόμεθα ἐν ταῖς τρίβοις αὐτοῦ· ὅτι ἐκ Σιὼν\nἐξελεύσεται νόμος, καὶ λόγος Κυρίου ἐξ Ἱερουσαλήμ.\nΚαὶ κρινεῖ ἀνὰ μέσον λαῶν πολλῶν, καὶ ἐλέγξει ἐπὶ\nἕθνη (11) ἰσχυρὰ ἕως εἰς μακρὰν, καὶ κατακόψουσι\nτὰς μαχαίρας αὐτῶν εἰς ἄροτρα, καὶ τὰς ζιβύνας\nαὐτῶν εἰς δρέπανα· καὶ οὐκέτι μὴ ἄρῃ ἕθνος ἐπʼ\nἕθνος ῥομφαίαν, καὶ οὐκέτι μὴ μάθωσι πολεμεῖν.»\nἜτι δὲ ἐν τῇ πρώτῃ τῶν Παραλειπομένων ὁ τεταγμένος\nἐν χειρὶ Ἀσὰφ, καὶ τῶν ἀδελφῶν αὐτοῦ ψαλμὸς,\nτοῦ αἰνεῖν τὸν Κύριον, οὗ ἡ ἀρχή· « Ἐξομολογεῖσθε\nκαὶ ἐπικαλεῖσθε αὐτὸν ἐν ὀνόματι αὐτοῦ, »\nἐν μὲν τοῖς πλείστοις κατὰ τὴν ἀρχὴν ἰσοδυναμεῖ\nτῷ ρδ΄ ψαλμῷ, ἕως τοῦ· « Καὶ ἐν τοῖς προφήταις\nμου μὴ πονηρεύεσθε· » μετὰ δὲ τοῦτο τῷ Ϟε΄ ἀπὸ\nτῆς ἀρχῆς αὐτοῦ ἐγγύς πως ἐχούσης τό· « Ἄσατε\nτῷ Κυρίῳ πᾶσα ἡ γῆ » ἕως τοῦ· « Ὅτι ἕρχεται κρῖναι\nτὴν γῆν. » Ἐπεὶ δὲ ἦν τὸ παραθέσθαι αὐτὰς τὰς\nλέξεις πολὺ, διὰ βραχέων πρὸς τὸ προκείμενον ταῦτα\nεἰρήκαμεν. Εὑρήσεις δὲ καὶ περὶ τοῦ μὴ αἵρειν\nβάσταγμα ἐν τῇ ἡμέρᾳ τῶν Σαββάτων οὐ μόνον\nπαρὰ Μωϋσεῖ γεγραμμένον, ἀλλὰ καὶ ἐν Ἱερεμίᾳ.\nΚαὶ περὶ τοῦ Πάσχα καὶ νόμων ἱερατικῶν εὑρήσεις\nπαρά τε Μωῦσεῖ καὶ ἐν τοῖς τελευταίοις τοῦ Ἰεζεκιήλ.\nΚαὶ αὐτὰς δʼ ἂν παρεθέμην τὰς λέξεις, καὶ\nἅλλας πλείονας, εἰ μὴ ἑώρων ὑπὸ τῆς ὀλιγότητος τῶν ἐν Νικομηδείᾳ ἡμερῶν ἡμῶν ἀποκλειόμενον τὸνχρόνον\nτῆς πρὸς σὲ γραφῆς.\nΠρὸς τούτοις ἕφασκες καὶ τὸν τῆς φράσεως χαρακτῆρα\nδιαλλάσσειν· ὅπερ ἐμοὶ οὐ πάνυ τι ἐφάνη. Καὶ\nταῦτα μὲν ἀπελογησάμην· ἦν δʼ ἃν προηγουμένως\nμετὰ τὰ ἐγκλήματα ἐγκώμιον εἰπεῖν τῆς περὶ Σωσάνναν\nΓραφῆς ἐπιβαίνοντα ἑκάστῃ λέξει, καὶ δεικνύντα\nτὸ ἐξαίρετον τῶν νενοημένων· ὅπερ ἰδίᾳ τις\nτῶν φιλομαθῶς καὶ ἱκανῶς μεμελετηκότων τὰ θεῖα\nσυντάξαι δυνήσεται. Ταῦτα πρὸς τὰ, ὡς φὴς, κρούματα\nἀπεκρινάμην, καὶ ἀντιγράφω· εἵθε καὶ παιδεύειν\nδυναίμην! νυνὶ δὲ οὐ τηλικαῦτα ἐμαυτῷ δίδωμι.\nΠροσαγορεύει σε ὁ συναγωνισάμενος τῇ ὑπαγορεύσει\nτῆς ἐπιστολῆς, καὶ παρατυχὼν πάσῃ αὐτῇ,\nἐν οἷς βεβούληται διορθωσάμενος, κύριός μου καὶ\nἀδελφὸς ἱερὸς Ἀμβρόσιος (12). Ἀσπάζεται δέ σε\nκαὶ ἡ πιστοτάτη σύμβιος αὐτοῦ Μαρκέλλα ἅμα τοῖς\nτέκνοις, καὶ Ἀνίκητος (13). Σὺ τὸν καλὸν ἡμῶν πάπαν\nἈπολλινάριον (14) ἅσπασαι, καὶ τοὺς ἀγαπῶντας\nἠμᾶς.\n"};
