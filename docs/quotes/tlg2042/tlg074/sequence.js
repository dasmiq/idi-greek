var sequence = {"name":"Origen. Excerpta in Psalmos [Dub.]","data":"Στίχ. η΄. Ἡτοίμασεν ἐν κρίσει τὸν θρόνον αὐτοῦ.\nΣτίχ. θ΄. Καὶ αὐτὸς κρινεῖ τὴν οἰκουμένην ἐν δικαιοσύνῃ.\nΚρινεῖ λαοὺς ἐν εὐθύτητι.\nΦοβητέον ἄρα τὸν τοιοῦτον κριτὴν, ψεκτάς τε πράξεις\nκαὶ ἀσεβὲς φεύγοντα φρόνημα. Οἰκουμένην δὲ\nνοήσεις τὴν Ἐκκλησίαν, οἰκουμένην ὑπό τε Πατρὸς\nκαὶ Υἱοῦ, κατὰ τό· Ἐγὼ καὶ ὁ Πατήρ μου ἐλευσόμεθα,\nκαὶ μονὴν παρʼ αὐτῷ ποιησόμεθα· λαοὺς δὲ\nτοὺς λοιποὺς παρὰ τὴν Ἐκκλησίαν.\nΣτίχ. ιβ΄. Ψάλατε τῷ Κυρίῳ, τῷ κατοικοῦντι ἐν\nΣιών.\nΚαὶ ἄλλως δέ· ἐν πάσῃ ψυχῇ Σιὼν οὔσῃ καὶ σκοπευτηρίῳ\nΘεὸς κατοικεῖ. Ἐκζητεῖ δὲ τὰ αἵματα τῶν\nἐθνῶν ἀποκτεινάντων αὐτὰ, καὶ μιμνήσκεται αὐτῶν\nἀναστὰς αὐτά. Οὐκοῦν τό· Ἀπώλετο τὸ μνημόσυνον\nαὐτῶν μετʼ ἤχου, ἐπὶ τὰς ῥομφαίας ἀνενεχθήσιται.\nἘκείνων δὲ μέμνηται, ὦν ἐγένετο καταφυγή.\nΣτίχ. λγ΄. Ἀνάστηθι, Κύριε ὁ Θεός μου· ὑψωθήτω\nἡ χείρ σου· μὴ ἐπιλάθῃ τῶν πενήτων σου\nεἰς τέλος.\nἘκ δὲ τῶν δυσσεβῶν τούτων ῥημάτων ἀνιαθεὶς ὁ dolore aectus Propbeta,\n\n\n\n\n\n\nπροφήτης, πάλιν εὔχεται λέγων ταῦτα, δεῖξαι τῇ\nπείρᾳ τὸν Θεὸν αἰτῶν, ὡς οὐκέτι λέλησται τῶν πτωχῶν.\nΚαὶ τῆς τοῦ ἀσεβοῦς δὲ βλασφημίας ὑπέμνησε\nλέγων·\nΣτίχ. λη΄. Τὴν ἐπιθυμίαν τῶν πενήτων εἰσήκουσας,\nΚύριε· τῇ ἐτοιμασίᾳ τῆς καρδίας αὐτῶν\nπρόσεχε τὸ οὖς σου.\nἘπεθύμουν γὰρ συντριβῆναι τοῦ ἁμαρτωλοῦ τὸν\nβραχίονα, καὶ τῆς αὐτοῦ τυραννίδος ἐλευθερωθῆναι·\nὃ δὴ καὶ γέγονεν. Ἐπιθυμία δὲ διανοίας ἀγαθῆς\nἐνεργής ἐστι προσευχή. Ἥν ἰδὼν ὁ καρδιογνώστης.\nἐπλήρωσεν. Ἑτοίμην γὰρ εἶχον πρὸς τὸ σωθῆναι καρδίαν,\nκαὶ τῆς ἐπηγγελμένης βασιλείας τυχεῖν.\nΣτίχ. β. Κύρος ἐκ τοῦ οὐρανοῦ διέκυψεν ἐπὶ\nτοὺς υἱοὺς τῶν ἀνθρώπων, τοῦ ἔδειν εἰ ἔστε\nσυτιὼν, ἢ ἐκζητῶν τόν Θεόν.\nὍσα σωματικῶς ἀσωμάτου τυγχάνοντος λέγοιτο\nπερὶ τοῦ Θεοῦ, θεοπρεπῶς ἀκουστέον. Οἶον, ἐν οὐρανοῖς\nλέγεται κατοικεῖν, ὡς ναῷ χρώμενος ταῖς\nθείαις δυνάμεσι, ταῖς ἐν οὐρανῷ. Καλοῦνται γὰρ\nὁμωνύμως τοῖς ἐν οἶς εἰσι τόποις· ὡς καὶ ἄνθρωποι\nγῆ χρηματίζοντες. Ὡς ἐν τῷ· Πᾶσα ἡ γῆ προσκυνησάτωσάν\nσοι, καί· Πᾶσα ἡ γῆ βοᾷ μετʼ εὐφροσύνης.\nἘν οὐρανοῖς δὲ οἰκἐῖ καὶ ἐν ἀνθρώποις ὢν,\nτοῖς φοροῢσι τὴν εἰκόνα τοῦ ἐπουρανίου. Ἀλλὰ\nκαὶ ὡς δημιουργίας λόγῳ καὶ προνοίας ἐν πάσῃ τῇ\nκτίσει τυγχάνοντος. Ἐκ τῶν καλλίστων τοῦτο δηλοῦται\nμερῶν· ἔν τε τῷ, Πάτερ ἡμῶν ὁ ἐν τοῖς οὐρανοῖς·\nκαὶ, Θεὸς ἐν τῷ οὐρανῷ ἄνω. Ἀλλὰ καὶ πολλάχου\nτῆς θείας παιδεύσεως ἡ τοῦ οὐρανοῦ προσηγοῥία\nδηλοῖ τὴν νοητὴν οὐσίαν, ἐν ἢ μάλιστα Θεὸν προσήκει\nζητεῖν. Ὁ οὐρανός γὰρ τοῦ οὐρανοῦ τῷ\nΚυρίῳ. Ἐκ τούτου συμβατικῶς ἐπισκοπεῖ τοὺς τῆς\nὑποδεεστέρας καταστάσεως, Τοῦ ἰδεῖν, εἴ τίς ἐστι\nσυνετὸς, ἐκζητῶν τὸν Θεόν· ὡς ἂν εὑρὼν τύχοι\nτῶν παρʼ αὐτοῦ δωρεῶν. Γίνεται δὲ τοῦτο, κακίας\nσὺν ἀσεβείᾳ κρατούσης, ὡς λεχθῆναι· Οὐκ ἔστιν\nἔλεος, οὐδὲ ἀλήθεια, οὐδέ ἐπίγνωσις Θεοῦ ἐπὶ\nτῆς γῆς, καὶ τὰ ἐπὶ τούτοις. Οὕτω τῶν ἀνθρώπων\nβλαβέντων, πῶς οὐκ ἔδει τὸν ἀγαθὸν ἐπιβλέψαι Σωτῆρα,\nὡς ἂν, ἀφορμήν τινα συνέσεως εὑρὼν, ταύτην\nπληθύνῃ, καὶ τοῖς ἐκζητοῦσιν ἐμφανίσειεν ἑαυτόν;\nἘμφανίζεται γὰρ τοῖς μὴ ἀπιστοῦσιν αὐτῷ.\nΣτίχ. γ΄. Πάντες ἐξέκλιναν· ἅμα ἠχρειώθησαν.\nΟὐκ ἔστι ποιῶν χρηστότητα, οὐκ ἔστιν ἕως\nἑνός.\nΠροφητεύει μεταβολὴν τῶν ἐθνῶν εἰς ἡμερότητα\nκαὶ εὐσέβειαν. Διὸ καὶ ἐρωτᾷ, Μὴ, τοῦ Κυρίου ἐλθόντος,\nοὐ παύσονται τοῦ θηριώδους βίου, καὶ ἐπιγνώσονται\nτὸν Κύριον; Λέγει γὰρ καὶ Ἡσαΐας· Οἶς\nοὐκ ἀνηγγέλη περὶ αὐτοῦ ὄψονται· οἳ οὐκ ἀκηκόασι\nσυνήσουσιν.\nΣτίχ.ε΄,Ϛ΄. Ἐκεῖ ἐδειλίασαν φόβῳ, οὗ οὐκ ἦν φόβος·\nὅτι Κύριος ἐν γενεά δικαίων.\nἜσται γὰρ, φησὶν, ὅτε οἱ προῤῥηθέντες φοβηθήσονται\nΚύριον, παρʼ οἷς οὐκ ἦν πρότεροι φόβος.\nἘκεῖ δὲ ἐν τῇ μελλούσῃ συστήσεται γενεᾷ, περὶ ἦς\nπάγει.\nΣτἱχ. α᾿. Στηλραία τῷ Δαβίδ.\nΤοῦ Δαβὶδ ἐπέγραψαν οἱ λοιποί· στηλογραφίαν δὲ\nὁμοίως ἐξέδωκαν, τῷ περιέχειν προφητείαν αἰωνίου\nμνήμης ἀξίαν. Ὥσπερ γὰρ οἱ μέγιστοι τῶν ἀγωνιζομένων\nἐν σταδίοις ἀθληταὶ στήλης ἀξιοῦνται, καὶ\nτῶν ἐν πολέμοις κατωρθωμένων εἰς τὴν μετὰ ταῦτα\nμνήμην ἵσταται τρόπαια· οὕτω τὸ μέγα τρόπαιον τοῦ\nΣωτῆρος, ὅπερ ἤγειρε καθελὼν τὸν τὸ κράτος ἔχοντα\nτοῦ θανάτου, Γραφαῖς ἄνωθεν ἐστηλιτεύθη προφητικαῖς.\nΔιὸ καὶ Πέτρος, τῶν ἐν αὐτῷ μνημονεύσας,\nἐπήγαγεν· « Ἄνδρες ἀδελφοὶ, ἐξὸν εἰπεῖν μετὰ παῤῥησίας\nπρὸς ὑμᾶς περὶ τοῦ πατριάρχου Δαβὶδ, ὅτι\nκαὶ ἐτελεύτησε καὶ ἐτάφη, καὶ τὸ μνῆμα αὐτοῦ ἔστιν\nἐν ἡμῖν ἄχρι τῆς ἡμέρας ταύτης. Προφήτης οὖν\nὑπάρχων, καὶ εἰδὼς, ὅτι ὅρκῳ ὤμοσεν αὐτῷ ὁ Θεὸς,\nἐκ καρποῦ τῆς ὀσφύος αὐτοῦ τὸ κατὰ σάρκα ἀναστήσειν\nτὸν Χριστὸν καθίσαι ἐπὶ τὸν θρόνον αὐτοῦ·\nπροῖδὼν δὲ ἐλάλησε περὶ τῆς ἀναστάσεως τοῦ Χριστοῦ,\nὅτι οὕτε ἐγκατελείφθη εἰς ᾄδην, οὕτε ἡ σὰρξ\nαὐτοῦ εἶδε διαφθοράν. Τοῦτον τὸν Ἰησοῦν ἀνέστησεν\nὁ Θεὸς, οὗ πάντες ἡμεῖς ἐσμεν μάρτυρες. »\nΣτἱχ. δ΄. Διἀ τοὺς λόγους τῶν χειλέων σου, ἐγὼ\nἐφύλαξα ὀδοὺς σκληράς.\nὙπογραμμὸν ἡμῖν καὶ διὰ τούτων δίδωσιν ὁ Σωτὴρ,\nμὴ φρονεῖν ἐφʼ ἑαυτοῖς δεομένοις τῆς παρὰ Θεοῦ\nβοηθείας. Τρίβοι δὲ Κυρίου τῶν ἐντολῶν αἱ τηρήσεις·\nμᾶλλον δὲ αἱ κατʼ ἀρετὴν ἐνέργειαι, ὁμαλαὶ καὶ λεῖαι\nδειχθεῖσαι ἐκ τοῦ συνεχῶς πατεῖσθαι πρὸς τῶν φθάσαι\nσπευδόντων ἐπὶ τὸ τέλος αὐτῶν, ὅπερ ἐστὶν ἡ\nμακαριότης, καὶ τῶν ἐπαγγελιῶν ἡ ἀπόδοσις. Δράμωμεν\nτοίνυν κατʼ αὐτοὺς, οὐ σφαλλομένων τῶν διαβημάτων\nἡμῶν, εἰ Κύριος αὐτὰ καταρτίσειεν ἐν ταῖς\nτρίβοις αὐτοῦ. Ταύτης τῆς αἰτήσεως ὁ τυχών φησιν·\nἌνευ ἀνομίας ἔδραμον καὶ κατηύθυνα· καὶ τὸ,\nὉδὸν ἐντολῶν σου ἔδραμον, ὅτε ἄν ἐπλάτυνας\nτὴν καρδίαν μου.\nΣτίχ. Ϛʼ. Ὠδῖνες ᾄδου περιεκύκλωσάν με· προέφθασάν\nμε παγίδες θανάτου.\nἉρμόσει δὲ ταῦτα καὶ τῷ Σωτῆρι, ἔχοντα πολλὴν\nοἰκειότητα πρὸς τὸ, Νῦν ἡ ψυχή μου τετάρακται·\nκαὶ, Περίλυπός ἐστιν ἡ ψυχή μου ἔως θανάτου.\nΣτίχ. η΄. Καὶ ἐσαλεύθη, καὶ ἔντρομος ἐγενήθη ἡ\nγῆ. Καὶ τὰ θεμέλια τῶν ὀρέων ἐταράχθησαν,\nκαὶ ἐσαλεύθησαν, ὅτι ὠργίσθη αὐτοῖς ὁ Θεός.\nΠροδήλως δείκνυσι τοῦ Θεοῦ τὴν κατάβασιν διὰ τὰ\nπροειρημἐνα, τόν τε θάνατον καὶ τὰς ὠδῖνας τοῦ\nᾄδου. Ἐξ οὖ δὲ καταβάντος, κατὰ τὸν Ἀκύλαν, ἐκινήθη\nκαὶ ἐσείσθη ἡ γῆ. Πᾶσα γὰρ ἀκοὴ Ἑλληνικὴ\nκαὶ βάρβαρος ἐπληροῦτο τῆς περὶ αὐτοῦ φήμης. Γῆν\nγὰρ ἔφη τοὺς ἐπὶ γῆς. Ὀρέων δὲ, τῶν ἀντικειμένων\nδυνάμεων· αἵ τῇ πλάνῃ τῶν εἰδώλων τοὺς ἀνθρώπους\n\n\n\nἐνέμοντο, τῆς τοῦ Θεοῦ κατεπαιρόμεναι γνώσεως.\nΤὰ θεμέλια, καὶ οἱ βαθεῖς διαλογισμοὶ, αἰσθανόμενα\nτῆς τοῦ Κυρίου δυνάμεως, ἐταράχθησαν\nἀχθόμενα. Αἷς (51) ὀργισθέντος τοῦ Θεοῦ, ἀνέβη\nκαπνὸς καθάπερ ἐπὶ δαλοῦ· σβεννυμένων καὶ τοῦ\nπυρὸς παυσαμένων, ᾧ τοὺς ἀνθρώπους κατέφλεγον.\nΤὸ πῦρ δὲ τοῦτο κατέσβεσε τῷ ἰδίῳ πυρί. Καθὸ\nπῦρ καταναλίσκον εἴρηται Θεὸς παρὰ τῷ Μωῦσῇ.\nΚαὶ ἐν Ψαλμοῖς· Πῦρ ἐναντίον αὐτοῦ προπορεύσεται,\nκαὶ φλογιεῖ κύκλῳ τοὺς ἐχθροὺς αὐτοῦ.\nΚαὶ πάλιν· Ὁ Θεὸς ἐμφανῶς ἥξει, ὁ Θεὺς ἡμῶν,\nκαὶ οὐ παρασιωτήσεται. Πῦρ ἐνώπτιον αὐτοῦ καυθήσεται,\nκαὶ κύκλῳ αὐτοῦ καταιγὶς σφοδρά. Διὸ\nκαὶ ἔφασκεν ὁ Σωτήρ· Πῦρ ἦλθον βαλεῖν ἐπὶ τὴν\nγῆν. Καὶ τί θέλω, εἰ ἤδη ἀνήφθης Ταῦτα ἐποίησε\nκλίνας καὶ καταβὰς οὐχ ἔνα μόνον οὐρανὸν, ἀλλὰ\nπάντας, ὅσοι ποτέ εἰσιν· τοῦ κλῖναι δηλοῦντος τὴν\nταπείνωσιν τοῦ ὕψους αὐτοῦ, καὶ τὴν κένωσιν τῆς\nθεότητος. Τῆς δὲ οἰκονομίας αὐτοῦ τὸ λεληθὸς καὶ\nἀπόκρυφον, τῷ γνόφῳ καὶ τῇ ὀμίχλῃ δηλοῖ. Εἶτα ἐπὶ\nτοῦ χερουβὶμ ἀνελήφθη, καίτοι μὴ σὺν αὐτῷ καταβὰς.\nὍν μετὰ σώματος ἀναβαίνοντα αἱ θεῖαι θεωροῦσαι\nδυνάμεις, γεγονυῖαι περὶ αὐτὸν, ἐδορυφόρουν\nαὐτοῦ τὴν ἄνοδον, ἐπιλέγουσαι· Ἄρατε πύλας, οἱ\nἄρχοντες, ὑμῶν, κοὶ ἐπάρθητε, πύλαι αἰώνιοι,\nκαὶ εἰσελεύσεται ὁ Βασιλεὺς τῆς δόξης. Ἃ δὴ\nγέγονεν, ἡνίκα, ὡς ἐν ταῖς Πράξεσι κεῖται τῶν\nἀποστόλων, βλεπτόντων αὐτῶν ἐπήρθη, καὶ νεφέλη\nὑπέλαβεν αὐτὸν ἀπὸ τῶν ὀφθαλμῶν αὐτῶν.\nΣτίχ. ιβ΄, Καὶ ἔθετο σκότος ἀποκρυφσὴν αὐτοῦ\nκύκλῳ αὐτοῦ ἡ σκηνὴ αὐτοῦ.\nΤὸν ἐν σκηνῇ τίς οὐκ (52) ὄψεται μὴ γενόμενος\nἔνδον; Οὔπως οὐδὲ τὸν Θεὸν, εἰ μή τις εἰσέλθοι τοῦ\nτῆς δυσκαταληψίας ἔνδον παραπετάσματος. Καὶ Μωῦσῆς\nγὰρ εἰς τὸν γνόφον εἰσῆλθεν, οὗ ἦν ὁ Θεός. Ἐπιστήσας\nγὰρ τῇ περὶ Θεοῦ δημιουργίᾳ τε καὶ προνοίᾳ,\nεἴσω τούτων ἔγνω περιέχεσθαι τὸν Θεόν. Ὀλίγον\nγὰρ αὐτὴν διανοίξας, τὸν οὗ ἐστιν εἰκὼν, ἐκ τοῦ κατʼ\nεἰκόνα μεμάθηκεν· ἐκ δὲ τῆς δημιουργίας καὶ προνοίας\nτὸν δημιουργὸν καὶ προνοητήν.\nΣτ. γ΄ Ἕνεκεν τοῦ ὀνόματος αὐτοῦ.\nΣτίχ δ΄. Ἐὰν γὰρ καὶ πορευθῶ ἐν μέσῳ σκιᾶς θανάτου,\nοὐ φοβηθήσομαι κακά· ὅτι σὺ μετʼ\nἐμοῦ εἷ.\n(53) Ἐντεῦθεν πρὸς Θεὸν ἀποστρέφει τὸν λόγον. Ὁ\nμενοὗν καθεζόμενος ἐν σκιᾷ θανάτου, ἵδρυται ἐν αὐτῇ,\nβεβαιωθεὶς ἐν κακίᾳ, καὶ δεόμενος τοῦ ἐξ ἐλέους ἀνατέλλοντος\nφωτός· ὁ δὲ πορευόμενος παρατρέχει· μεθʼ\nοὗ καὶ συνοδεύει ὁ Κύριος. Περὶ δὲ τῆς καθίσεως εἴρηται·\nΚαθημένοις ἐν χώρᾳ καὶ σκιᾷ θανάτου,\nφῶς ἀνέτειλεν αὐτοῖς.\nΣτίχ. δ. Ἡ ῥάβδος σου, καὶ ἡ βακτηρία σου, αὗταἰ\nμε παρεκάλεσαν.\nἈμφότερα ἐπὶ μαστίγων, κατὰ τό· Ἐὰν ἐγκαταλίπωσιν\nοἱ υἱοί σου τὸν νόμον μου, καὶ τοῖς κρίμασί\n\n\n\n\nμου μὴ πορευθῶσιν· ἐὰν τὰ δικαιώματά μου\nμὴ φυλάξωσιν· ἐπισκέψομαι ἐν ῥάβδῳ τὰς ἀνομίας\nαὐτῶν, καὶ ἐν μάστιγι τὰς ἁμαρτίας αὐτῶν.\nΤὸ δὲ ἔλεός μου οὐ μὴ διασκεδάσω ἀπʼ αὐτῶν.\nΟὐ διεσκέδασται γὰρ τὸ θεῖον ἔλεος ἀπὸ τοῦ διʼ ἁμαρτίας\nμαστιζομένου. Οὐ (54) γὰρ ἁμαρτάνοντα μὴ\nμαστίξειε, οὐ παραδέχεται· μαστιγῶν υἱὸν ὃν\nπαραδέχεται. Περὶ ὦν δὲ μὴ μαστίζει, λέγεται τό\nἘμοῦ δὲ παρὰ μικρόν ἐσαλεύθησαν οἱ πόδες· παρʼ\nὀλίγον ἐξεχύθη τὰ διαβήματά μου. Ὅτι οὐκ ἔστιν\nἀνάνευσις ἐν τῷ θανάτῳ αὐτῶν, καὶ στερέωμα\nἐν τῇ μάστιγι αὐτῶν. Διὰ τοῦτο ἐκράτησεν αὐτοὺς\nἡ ὑπερηφανία· περιεβάλοντο ἀδικίαν καὶ\nἀσέβειαν ἑαυτῶν. Ἐὰν μὲν οὖν ἦ τις πρόβατον\nἁμαρτωλὸν, ῥάβδῳ πλήσσεται· ἐὰν δὲ ἄνθρωπος,\nβακτηρίᾳ, κατὰ τὸ Σολομῶντος· Ὁ φειδόμενος τῆς\nβακτηρίας μισεῖ τόν ἑαυτοῦ υἱόν. Ταῦτα δὲ παρακαλεῖ\nτὸν τυπτόμενον· πέπεισται γὰρ, ὡς μαστιγοῖ\nπάντα υἱὸν ὃν παραδέχεται.\nΣτίχ. β΄. Καὶ ἐπὶ ποταμῶν ἡτοίμασεν αὐτήν.\n(55) Καὶ ἄλλως δέ πρὸ τῆς ἐπιδημίας Χριστοῦ\nγνωστός ἐν τῇ Ἰουδαίᾳ μόνον ἦν ὁ Θεός· μετʼ αὐτὴν\nδὲ, τοῦ Κυρίου ἡ γῆ. Ἀλλʼοὐδὲ πλήρωμα πρὸ\nταύτης ἦν ἐν πάσῃ τῇ γῇ· μεστὰ δὲ ἦν αὐτῆς τὰ\nπλεῖστα κακότητες. Μετʼ αὐτὴν δὲ πολλοὶ τῶν πεπιστευκότων\nἐθνικῶν εἴποιεν ἄν· Ἐκ τοῦ πληρώματος\nαὐτοῦ ἡμεῖς πάντες ἐλάβομεν. Διόπερ αὐτοῦ\nκαὶ πλήρωμα λέγοιντο. Ἀλλʼ οὐχ οἱ κενοὶ τῆς\nεὐαγγελικῆς πολιτείας. Ἀλλὰ καὶ ἐν ἐρήμῳ ὁ ἁμαρτωλὸς\nκατοικεῖ· οἰκουμένην δὲ, ὁ τὴν Ἐκκλησίαν\nοἰκῶν πεπληρωμένην τῆς ἁγίας Τριάδος· καὶ ἔστι\nτοῦ Κυρίου. Ἀλλʼ οὐχ ὁ γεγεννημένος ἐκ τοῦ διαβόλου,\nκαὶ μερὶς ἐκείνου γενόμενος.\nΣτἱχ. γ’. Τίς ἀναβήσεται εἰς τὸ ὄρος τοῦ Κυρίου, ἢ\nτίς στήσεται ἐν τόπῳ ἁγίῳ αὐτοὺς;\n(56) Ἤ καὶ ὄρος Κυρίου τὸ τελικὸν ἀγαθὸν καὶ τὸν\nΘεὸν Λόγον. Σπάνιος γὰρ ὁ πρὸς τὴν ἀκρώρειαν αὐτοῦ\nδιὰ προκοπῆς ἀναβῆναι δυνάμενος.\n(57) Ὁγὰρ τελειωθεὶς, μηκέτι περαιτέρω χωρεῖν οἶός\nτε ὤν, ἵσταται βέβαιος, καὶ χρηματίζων ἅγιος τόπος\nΘεοῦ. Ὀπίσω γὰρ Κυρίου πορευόμενος, ἀναβαίνει\nτῶν μὲν ὄπισθεν ἐπιλανθανόμενος, τοῖς δὲ ἔμπροσθεν\nἐπεκτεινόμενος, τέλος ἔχων τὸ στῆναι\nμετὰ Θεοῦ ἐν τόπῳ ἁγίῳ αὐτοῦ· ἐφʼ ὅν δεῖ ἀναβῆναι\nκαὶ στῆναι τὸν εὐαγγελιζόμενον τῇ Σιὼν, πρὸς ὅν\nἐφθακότι τῷ Μωϋσῇ φησιν ὁ Θεός· Σὺ δὲ αὐτοῦ\nστῆυι μετʼ ἐμοῦ. Ἀλλὰ καὶ Ἔστησεν ἐπὶ πέτραν\nτοὺς πόδας μου, ὡς ἐφʼ ἕτερον ἁγίασμά φασιν οἱ\nπροφῆται. Ἐπεὶ πέτρα ἧν ὁ Χριστός. Ἀλλὰ τίς ὁ\nτῶν ἐπαγγελιῶν τούτων τευξόμενος, εἴρηται τελεώτερον\nἐν τῷ τεσσαρεσκαιδεκάτῳ ψαλμῷ.\nΣτίχ. Ϛ΄. Αὕτη ἡ γενεὰ ζητούντων τόν Κόριον, ζητούντων\nτὸ πρόσωπον τοῦ Θεοῦ Ἰακώβ.\n(58) Καὶ μὴν εἶπεν· Οὐδεὶς ὄψεται τὸ πρόσωπόν\nμου, καὶ ζήσεται. Ὡς ἀληθῶς γὰρ οὐκ ὄψεταί τις\nἄνθρωπος ὤν, καὶ μὴ πᾶν ἀνθρώπινον ἀποθέμενος,\nκαὶ μεταβαλὼν εἰς ἄγγελον καὶ Θεὸν, ὅπερ οὐκ ἔστιν\nἐνθάδε. Περὶ δὲ τῶν ἀγγέλων τῶν ἐν τῇ Ἐκκλησίᾳ\nμικρῶν, ὁ Σωτήρ φησιν, ὅτι Διαπαντὸς ὁρῶσι τὸ\nπρόσωπον τοῦ Πατρὸς, τοῦ ἐν τοῖς οὐρανοῖς.\nΣτίχ. θ΄. Ἄοατε πύλας, οἱ ἄρχοντες, ἡμῶν, καὶ\nἐπάρθητε, πύλαι αἰώνιοι, καὶ εἰσελεύσεται ὁ\nβασιλεὺς τῆς δόξης.\nΣτἱχ. ι᾿. Τίς ἐστν οὗτος ὁ βασιλεὺς τῆς δόξης;\nΚύριος τῶν δυνάμεων, αὐτός ἐστιν ὁ Βασιλεὺς\nτῆς δοθης.\n(59) Ὡς ἄρχοντα δὲ στρατοπέδων, δυνάμεων ἐκάλεσαν\nΚύριον, ὅπερ ἐν τῷ Ἑβραικῷ Σαβαὼθ εἴρηται.\nΤοῦτο δὲ καὶ Κόριον στρατιωτῶν οἱ Ἑβδομήκοντα\nκαὶ Παντοκράτωρ ἐν ταῖς Γραφαῖς ἑρμηνεύουσι.\nΚαὶ τὸ νῦν ἄρα λεχθὲν, παντοκράτορα τὸν Σωτῆρα\nδηλοῖ. Οὕτως λέγει Κύριος παντοκράτωρ· Ὀπίσω\nδόξης ἀπέστειλέ με πρὸς σέ. Παντοκράτωρ γὰρ\nὤν ὁ Πατὴρ, τὸν Υἱὸν ἀπέστειλε παντοκράτορα. Καὶ\nἸωάννης δὲ ἐν τῇ Ἀποκαλύψει, Τάδε λέγει, φησὶν,\nὁ μάρτυς ὁ πιστὸς καὶ ἀληθννὸς, ὁ ἧν καὶ ὁ ὢν\nκαὶ ὁ ἐρχόμενος· περὶ τοῦ Σωτῆρος ὁμολογουμένως\nεἰπών.\n(60) Τινὲς δὲ οὐ πρὸς ὑψηλοτέρας πύλας, πρὸς δὲ\nτὰς αὐτὰς τὰ διττῶς εἰρημένα φασί.\nΣτίχ. α᾿ Πρὸς σὲ, Κόριε, κεκράξομαι· ὁ Θεός\nμου μὴ παρασιωπήσῃς ἀπʼ ἐμοῦ.\nΕἰ μὲν ἐπίγειά τις αἰτεῖται παρὰ Θεοῦ, βραχείᾳ\nχρῆται φωνῇ· εἰ δὲ τὰ ἐπουράνια, κράζει τε καὶ\nβοᾷ. Ὅθεν ἐν ταῖς ῥαφαῖς οἱ ἅγιοι πρὸς τὸν Θεὸν\nἐκέκραξαν. Κράζει δέ τις εἰσελθὼν εἰς τὸ ταμιεῖον\nἑαυτοῦ, καὶ κλείσας τὴν θύραν. Οὐ παρασιωπᾷ δὲ\nτοῖς ἀγίοις ὁ Θεός. Ἐλάλει γοῦν Μωσῇ, καὶ Ἀαρὼν,\nκαὶ Ἰησοῦ τῷ τοῦ Ναυῆ. Ἐλάλει καὶ διὰ προφητῶν,\nἡνίκα ἦν ὁ λαὸς αὐτοῦ. Ἅ δὲ λαλεῖ ὁ Θεὸς,\nοὐκ ἔξωθέν ἐστιν, ἀλλὰ τὰ ἅγια, τὰ ἐπὶ τὴν καρδίαν\nἡμῶν ἀναβαίνοντα, κατὰ τό· Μακάριος ἀνὴρ, οὗ\nἐστιν ἀντίληψις αὐτοῦ παρὰ σοῦ, Κύριε· ἀνα·\nβάσεις εἰς τὴν καρδίαν αὐτοῦ. Ἔχομεν δὲ ἄλλην\nἀκοὴν καὶ θείαν αἴσθησιν, κατὰ Σολομῶντα, λόγοι\nΘεοῦ ἀκούουσαν, ἡνωμένην αὐτῷ. ᾯ δὲ παρασιωπῷ\nΘεὸς, ὁμοιοῦται τοῖς καταβαίνουσιν εἰς λάκκοι.\nΟὐδένα γὰρ τῶν ἀγίων ἴσμεν λάκκον ὀρύξαντα·\nφρέαρ δὲ ὤρυττεν ὁ δεόμενος ὕδατος. Ἐντέλλεται\nκαὶ ὁ Σολομῶν ἀπὸ φρεάτων πίνειν. Θεὸς δὲ διὰ τοῦ\nπροφήτου τοῖς ἐκ λάκκων πίνουσιν ἀπειλεῖ, λέγων·\nἘμὲ ἐγκατέλιπτον πηγὴν ὕδατος ζῶντος, κοὶ\nὥρυξαν ἑαυτοῖς λάκκους συντετριμμέτους. Κα\nταβαίνουσι δὲ εἰς λάκκον οἱ τὰ ψυχρὰ τῆς ὕλης πε\nριέποντες πράγματα· ἔνθα καὶ τῶν ἀνθρώπων ὁ πολέμιος\nδράκων, ὅς καὶ ψυχρὸς ὠνόμασται, κατοικεῖ.\nΠάντων γὰρ ζώων, τῶν ἐπὶ γῆς, ὁ δράκων ψυχρότερος.\n\n\n\n\nΠᾶσα οὗν ἁμαρτία ψυχρά· τὰ δὲ θεῖα, ὡς\nἕοικε, θερμά. Ὁ ποιῶν τοὺς ἀγγέλους αὐτοῦ πνεύμτα,\nκαὶ τοὺς λειτουργοὺς αὐτοῦ πυρὸς φλόγα.\nΚαὶ, πῦρ ἦλθον βαλεῖν ἐπὶ τὴν γῆν· καὶ, τῷ\nπνεύματι ζέοντες. Ὅτι δὲ οἱ ἁμαρτωλοὶ παρὰ λάκκοις\nεἰσὶν, ἐν τῇ Ἐξόδῳ φησίν· Ἀπέκτεινεν ὁ Θεὸς\nἀπὸ προσώπου Θάρσὼ, ὃς κάθηται ἐπὶ τοῦ θρόνου,\nἕως πρωτοτόκου τῆς αἰχμαλωτίδος, τῆς ἐν\nλάκκῳ. Οὕτως οἱ καταβαίνοντες εἰς λάκκον ἁμαρτωλοί\nεἰσιν καὶ αἰχμάλωτοι. Ἀλλʼ ὁ ἀγαθὸς Θεὸς καὶ\nτούτους καλεῖ, καὶ δίδωσιν ἄφεσιν. νεῦμα γὰρ\nΚυρίου ἐπʼ ἐμὲ, οὖ ἕνεκεν ἔχρισέ με εὐαγγελίσασθαι\nπτωχοῖς. Ἀπέσταλκέ με κηρύξαι αἰχμαλώτοις\nἄφεσιν, καὶ τυφλοῖς ἀνάβλεψιν.\nΣτίχ. β΄. Εἰσάκουσον, Κύριε, τῆς φωνῆς τῆς δεήσεώς\nμου, ἐν τῷ δέεσθαί με πρὸς σέ.\n(61) Οἷς ἔτι ἐνδεῖ τινα, τούτων ἐστὶν ἡ δέησις. Ὅτε\nδὲ, τὸ ἀξίωμα τοῦ Θεοῦ νοήσας, αἰτῶ τι παρὰ Θεοῦ,\nτότε προσεύχομαι. Ὅτε δὲ φίλος ἐπὶ πλέον γένωμαι,\nτότε εὐχαριστῶ τῷ Θεῷ. Ἐπεὶ καὶ Παῦλος, ἀπὸ τῶν\nἡττόνων ἐπὶ τὰ μείζω προβαίνων, φησί· Παρακαλῶ\nπρῶτον πάντων ποιεῖσθαι δεήσεις, προσευχὰς,\nἐντεύξεις, εὐχαριστίας.\nΣτίχ. β΄. Ἐν τῷ αἴρειν με χεῖράς μου πρός ναὸν\nἄγιόν σου.\nἘπαιρόμεναι χεῖρες πρὸς πράξεις θεοσεβεῖς, ἐν\nοὐρανῷ θησαυριζόμεναί εἰσι· διʼ ὧν νικᾷ τις τὸν\nνοητὸν Ἀμαλήκ· ὡς ὁ Μωσῆς, ἡνίκα τὰς χεῖρας\nἀνέφερεν, ὁ λαὸς ἐνίκα· ὅτε δὲ κατέσπα, ὁ Ἀμαλήκ.\nΜὴ κατενέγκωμεν οὖν τὰς χεῖρας, ἐπεὶ νικηθησόμεθα.\nΣτίχ.ε΄. Ὅτι οὐ συνῆκαν εἰς τὰ ἔργα τοῦ Κυρίου,\nκαὶ εἰς τὰ ἔργα τῶν χειρῶν αὐτοῦ.\nΟὐδεὶς γὰρ ἄμεμπτος, οὐ νοήσας τὰ ἕργα Κυρίου.\nΠοίησιν γὰρ χερῶν αὐτοῦ ἀναγγέλλει τὸ στερἑωμα.\nΔίδωσι γὰρ ἀναλόγως τὸ τούτου θεωρῆσαι\nΔημιουργόν.\nΣτίχ. ζ΄. Καὶ ἀνέθαλεν ἡ σάρξ μου.\nΠοία δὲ σὰρξ ἀνέθαλεν; Ὅψεται πᾶσα σὰρξ τὸ\nσωτήριον τοῦ Θεοῦ.\nΣτίχ. α΄. Μὴ παραζήλου ἐν πονηρευομένοις,\nμηδὲ ζήλου τοὺς ποιοῦντας τὴν ἀνομίαν.\nΔιαφέρει τὸ ζηλοῦν καὶ παραζηλοῦν. Παραζηλοῦν\nμὲν γὰρ λέγεται τὸ ἐρεθίζειν, καὶ κινεῖν εἰς ζηλοτυπίαν,\nὁποϊον τό· Αὐτοὶ παρεζήλωσάν με ἐπʼ οὐ\nΘεῷ· τουτέστιν ἐκίνησαν ἐν ἐμοὶ ζῆλον, καὶ οἶον\nεἰς ὀργήν με ἠρέθισαν εἰδωλολατροῦντες. Ζηλοῦν\nδέ ἐστιν τὸ βούλεσθαι καὶ ἑαυτῷ ὑπάρχειν, ὅ παρεῖται\nτῷ πέλας νενόμικεν ἀγαθόν. Τοῦτο οὖν λέγει·\nΜήτε ἕτερον ἐρέθιζε πονηρευόμενον πρὸς τὸ ἀναστῆναι\nαὐτὸν κατὰ σοῦ. Ἤγουν, Μὴ ποιήσῃς τοιαῦτα,\nὡς τὸν πονηρὸν ζῆλον λαβεῖν κατὰ σοῦ, ἐπεὶ ἐπιβουεύει\nσοι. Οἶον· Εἰ μετὰ γνώμης τοῦ Δαβὶδ τὸν\nὕμνον ἔλεγον αἱ νεάνιδες, τὸ, Ἐπάταξεν ὁ Δαβὶδ\nἐν μυριάσιν αὐτοῦ· αὐτὸς ἦν ὁ παραζηλῶν ἐν πονηρευομένοις,\nτῷ Σαούλ. Μήτε πάλιν μιμοῦ ἢ μακάριζε\n\n\n\n\nτοὺς τοιούτους, εὐθηνοῦντας ὁρῶν. Πρὸς ὀλίγον\nγὰρ ἀνθοῦντες, ξηραίνονται. Πᾶσα γὰρ σὰρξ,\nχόρτος. Τί οὖν ἔχουσι ζηλωτὸν, οἵτινες, πρὸς ὀλίγον\nἀνθήσαντες, αὕριον εἰς κλίβανον βάλλοντας\nκαθά φησιν ὁ Σωτήρ. Οὐ γάρ τοι φαίην ἂν εἶναί πως\nἀξιοζήλωτον τοῖς ἐθέλουσι ζῇν ἀξιοπρεπῶς τὴν τῶν\nπονηρευομένων πρόσκαιρον εὐημερίαν. Ἐννοεῖν δὲ\nχρὴ μᾶλλον εἰς οἷον ἐκβήσεται πέρας τὸ διαβιοῦν\nἑλέσθαι κακῶς. Μὴ τοίνυν ζήλου τοὺς τοιούτους,\nφησὶ, μηδὲ κατεμεθίζου πρὸς μίμησιν τῶν φιλαμαρτημόνων,\nκἂν εἰ δοκοῖεν ἔχειν τὰς ἐν τῷ παρόντι\nβίῳ τρυφάς. Φεῦγε οὖν τὴν ἰσοῤῥοπίαν, εἰς τὰ ἐσόμενα\nβλέπων· οὐ γὰρ ἐν τούτοις ἔσται διηνεκῶς τὰ\nπράγματα. Διὸ ἐπάγει· Ὅτι ὡσεὶ χόρτος ταχὺ\nἀποξηρανθήσονται, καὶ ὡσεὶ λάχανα χλόης ταχὺ\nἀποπεσοῦνται.\nΣτίζ γ΄. Ἔλπισον ἐπὶ Κύριον, καὶ ποίει χρηστότητα,\nκαὶ κατασκήνου τὴν γῆν, καὶ ποιμανθήσῃ\nτῷ πλούτῳ αὐτῆς.\n(62) Τουτέστιν, Ἀγάπησον τὸ εὐδοκιμεῖν· δίψησον\nτῶν ἱερῶν χαρισμάτων τὴν κτῆσιν· ἀγάπησον τὰ τοῖς\nἁγίοις τετηρημένα καὶ παρὰ Θεῷ τεθησαυρισμένα.\nΚαὶ ποίει χρηστότητα· ὡς εἰ ἔλεγε τῷ ἀγρῷ·\nΠοίει τόνδε τὸν καρπόν. Οὕτως σοι τῷ ἀκροατῇ τῶν\nθείων μαθημάτων· Δὸς ἀγρῷ, φησὶν ὁ Λόγος· ποίει\nχρηστότητα, ἥτις μία ἐστὶ τῶν καρπῶν τοῦ Πνεύματος.\nΤὸ τῆς χρηστότητος ὄνομα ἐνταῦθα κατασημαίνει\nπάντα τρόπον ἀρετῆς. Καὶ κατοίκει παρὰ\nτὴν γῆν· προσδιατρίβων τῇ τῆς ψυχῆς ἐπιμελείᾳ\nκαὶ γεωργίᾳ· Ὅτι ὃ ἐὰν σπείρῃ ἄνθρωπος, ἐκεῖνο\nκαὶ θερίσει. Ἴσως δὲ γῆν, τὴν θεόπνευστον ὀνομάζει\nΓραφὴν, ἐν ᾗ ὁ πλοῦτος τῶν ἀγίων, τουτέστιν αἱ\nἐπαγγελίαι. Καὶ παραινεῖ διαπαντὸς τῶν θείων ἔχεσθαι\nλογίων, ἕρωτι τῶν ἐν αὐτοῖς ἀποκειμένων τοῖς\nἁγίοις ἀγαθῶν. Ἥ τὸ μὲν κατασκήνου τέθεικεν ἀντὶ\nτοῦ κατασκηνώσεις· γῆν δὲ ἐκείνην λέγει τὴν τοῖς\nπραέσιν ἐπηγγελμένην δηλονότι· ἐν ᾗ γεγονὼς, ποιμανθήσῃ.\nφησὶν, ἐπὶ τῷ πλούτῳ αὐτῆς. Πλοῦτος δὲ\nτῆς ἄνω πόλεως, ἡ τῶν θείων χαρισμάτων ἀμφιλαφἡς\nχορηγία. Τάχα δὲ σκηνῇ ἀπεικάζει τὸν πρόσκαιρον\nβίον· καὶ βούλεται ἡμᾶς χρᾶσθαι αὐτῷ, ὡς σκηνῇ\nκατὰ πάροδον, κυριεύοντας αὐτοῦ, οὐ κυριευομένους\nὑπʼ αὐτοῦ, καὶ πρὸς τὸ συμφέρον, οὐ πρὸς ἡδονὰς\nἀποχρωμένους. Οὕτω γὰρ ποιμανθησόμεθα ὑπὸ Ποιμένι\nκαλῷ. εἴ τις πλοῦτός ἐστι τῶν θείων δογμάτων,\nτοῦτον καρπούμενοι, ὥστε λέγειν· Κύριος ποιμαίνει\nμε, καὶ οὐδέν με ὑστερήσει.\nΣτίχ. δ᾿. Κατατρύφησον τοῦ Κυρίου, καὶ δῴη σοι\nτὰ αἰτήματα τῆς παρδίας σου.\n(63) Ἔθος τῇ Γραφῇ δύο ἀνθρώπους εἰσάγειν· καὶ\nσχεδὸν πάντα τὰ τοῦ χείρονος ἔχει καὶ ὁ κρείττων.\nἜστι γάρ τις τροφὴ καὶ τοῦ ἔσω ἀνθρώπου, περὶ ἧς\nλέγεται· Οὐκ ἐπʼ ἄρτῳ μόνῳ ζήσεται ἄνθρωπος,\nἀλλ’ ἐν παντὶ ῥήματι ἐκπορευομένῳ διὰ στόματος\nΘεοῦ. Ἔστι τι καὶ ποτόν· Πίνομεν γὰρ ἐκ πνευματικῆς\nἀκολουθούσης πέτρας. Καὶ ἔυδυμα· ὅθεν ὁ\nμὲν ἁμαρτωλὸς ἐνεδύσατο κατάραν ὡς ἱμάτιον,\n\n\n\n\nδὲ δίκαιος τὸν Κύριον Ἰησοῦν, καὶ σπλάγχνα οἰκτιρμῶν,\nκαὶ πανοπλίαν Θεοῦ. Οὕτως ὁ μὲν τῶν\nαὐτοῦ μόνον ἀκούων λόγων προτρεπτικῶν τρέφεται·\nὁ δὲ ἐπιδιδοὺς ἑαυτὸν ἑρμηνείᾳ νόμου, διηγήσει προφητῶν,\nλύσει παραβολῶν εὐαγγελικῶν, σαφηνείᾳ λόγων\nἀποστολικῶν, κατατρυφᾷ τοῦ Κυρίου· καὶ ἐσθίει\nοὐ πρὸς ἀνάγκην, οὐδὲ πρὸς μόνην τροφήν. Διδάσκει\nοὖν ἡμᾶς κατατρυφῆσαι τοῦ Κυρίου. Καὶ γὰρ ὁ Θεὸς,\nἀπʼ ἀρχῆς βουλόμενος ἡμᾶς τρυφᾷν πνευματικῶς,\nἐφύτευσε τὸν παράδεισον τῆς τρυφῆς, καὶ τὸν χειμάῤῥουν\nτῆς τρυφῆς ἐχαρίσατο. Οὐδεὶς δὲ δύναται καὶ\nσαρκὶ καὶ πνεύματι τρυφᾷν. Ἀλλʼ εἰ μὲν σαρκὶ ἐτρύφησεν,\nὡς ὁ πλούσιος, στερηθήσεται τῆς μετὰ Ἀβραὰμ\nτρυφῆς· εἰ δὲ ἄρτον κακώσεως ἔφαγεν, ὡς ὁ πένης,\nἐκεῖ τρυφᾷ καὶ ἀναπαύεται.\nΚαὶ ἄλλως δέ. Ὁ Κύριος δικαιοσύνη ἐστὶν, ἀλήθεια,\nσοφία, ἁγιασμός· ἐὰν τρυφήσῃς οὗν καὶ ἐν τοῖς\nτῆς συρίας θεωρήμασιν, ἐν ταῖς πράξεσι τῆς δικαιοσύνης,\nπεπλήρωται τό· Κατατρύφησον τοῦ Κυρίου.\nΤρυφὴ τοιγαροῦν, τὸ ἔνοικον ἔχειν τὸν πάντα ζωογονοῦντα\nΘεὸν Λόγον, τὸν ἄρτον τῆς ζωῆς· καὶ αὐτὸν\nἔχοντες ἐν ἑαυτοῖς, ληψόμεθα πάντα τὰ αἰτήματα,\nοὐχ ἁπλῶς, ἀλλὰ τὰ τῆς καρδίας. Νοήσεις δὲ τὸ λεγόμενον,\nἐὰν προσωποποιήσῃς ἕκαστον τῶν μελῶν, καὶ\nἱδῃς πῶς κατὰ φύσιν αἰτεῖ. Ὁ γοῦν ὀφθαλμὸς, εἰ\nεἶχε φωνὴν, ἕλεγεν ἅν σοι· Αἰτῶ φῶς, αἰτῶ χρώματα\nβλέπειν κατάλληλα ἐμοί. Ἡ ἀκοή· Αἰτῶ φωνὴν ἐμμελῆ,\nἡδεῖαν. Ἡ γεῦσις· Αἰτῶ γλυκέα, φεύγω τὰ\nπικρά. ἀρή· Αἰτῶ ἅπτεσθαι λείων, τρυφερῶν,\nπροσηνῶν· οὐ πυρὸς, οὐ τραχέων, οὐδὲ κεντούντων.\nὩς οὖν ἑκάστου τῶν αἰσθητηρίων ἐστὶν αἴτησις κατἀλληλος\nκαὶ φυγή· καὶ ὀφθαλμὸς μὲν αἰτεῖ τὸ φῶς,\nἡ ὄσφρησις δὲ τὸ εὐῶδες, ἡ ἀκοὴ τὸ ἐμμελὲς, καὶ τὰ\nλοιπὰ ὁμοίως· οὕτως ἡ καρδία τὰ νοήματα, ἅπερ ληψόμεθα\nπαρὰ Κυρίου, ἐὰν μηδὲν ἀλλότριον τῆς αὐτοῦ\nτρυφῆς ἔχωμεν ἐν ταῖς καρδίαις. Τότε δυνησόμεθα\nἀποκαλύπτειν αὐτῷ τὴν ὁδὸν ἡμῶν. Ἐποπτεύει γὰρ\nὁ τῶν ὅλων Θεὸς τὴν τῶν σεβομένων αὐτὸν εὐαγῆ\nπολιτείαν· ἀποστρέφεται δὲ τὴν τῶν οὐκ ὀρθῶς ζῇν\nλομένων. Ὅθεν ἐπάγει·\nΣτίχ. ε΄. Ἀποκάλυψον πρὸς Κύριον τὴν ὀδόν σου,\nκαὶ ἔλπισον ἐπʼ αὐτὸν, παὶ αὐτὸς ποιήσει.\nΣτίχ. Ϛ΄. Καὶ ἐξοίσει ὡς φῶς τὴν δικαιοσύνην σου,\nκαὶ τὸ κρῖμά σου ὡς μεσημβρίαν.\n(64) Ἔσο, φησὶν, φανερῶς τὴν ἀρέσκουσαν αὐτῷ\nβαδίζων ὁδὸν, τουτέστι, γυμνὴν καὶ ἀναμφίαστον τῷ\nΘεῷ τὴν σεαυτοῦ δεικνὺς πολιτείαν· καὶ ἕλπισον ἐπ᾿\nαὐτὸν, αὐτὸς δὲ ποιήσει. Ἐν τῷ μέλλοντι αἰῶνι ἐμφανῶς\nκαταστήσει, καὶ οἷον περίοπτον ἀποφανεῖ, λαθεῖν\nοὐκ ἐῶν τῆς σῆς εὐζοΐας τὸ κάλλος. Ἔσται γὰρ\nἅπασιν ἐναργὴς ἡ δικαιοσύνη σου, δίκην φωτὸς ἀναλάμπουσα\nμεσημβρινοῦ.\n(65) Μεσημβρία γε μὴν ὀνομάζεται τῆς ἡμέρας αὐτὸ\nτὸ μεσαίτατον. Καί σε κρινεῖ ἄξιον εἶναι φωτὸς ἐκεῖ.\nἘπειδὴ οὖν πᾶς ὁ φαῦλα πράσσων, οἷον ὁ πορ\nνεύων, μισεῖ τὸ φῶς, καὶ τὸ ὅσον ἐφʼ ἑαυτῷ, κρύπτει\nἃ ποιεῖ, ἵνα μὴ ἐλεγχθῇ· θέλει γὰρ μὴ γνωσθῆναι\nτὴν πορνείαν αὐτοῦ· διὸ καὶ ἐπικρύπτει τὴν ὁδὸν αὐτοῦ,\nἢν ὥδευσεν· ὁ δὲ ποιῶν τὴν ἀλήθειαν, οἷον ὁ\nσωφρονῶν, θέλει αὐτὴν φανερῶσαι, οὐκ ἀνθρώποις,\nἵνα μὴ ἀπέχῃ τὸν μισθὸν ἀπὸ τῶν ἀνθρώπων, ἀλλὰ\nτῷ Θεῷ· διὰ τοῦτο εἴρηται· Ἀποκάλυψον πρὸς Κύριον\nτὴν ὁδόν σου, τουτέστι, δεῖξον αὐτῷ τὸν σὸν\nἐπίμωμον βίον, καὶ αὐτὸς θεραπεύσει σε ἀπὸ τῶν\nτραυμάτων, καὶ ποιήσει τὸν ῥυπαρὸν καθαρόν. Κἂν\nγένῃ καλὸς καὶ ἀγαθὸς, ἐγκαυχήσεταί σοι· καὶ ἐπεὶ\nμὴ ὢν κενόδοξος ἔκρυπτες τὴν δικαιοσύνην σου, αὐτὸς\nφανερὸν ποιήσει, καὶ οὕτως ἐπιφανῇ (66), ὥσπερ\nἥλιον ἐν μεσημβρίᾳ. Τότε γὰρ, φησὶν, οἱ δίκαιοι\nλάμψουσιν ὡς ἥλιος.\nΣτίχ. ζ΄. Ὑποτάγηθι τῷ Κυρίῳ, καὶ ἱκέτευσον\nαὐτόν.\nὙποταγὴν οὖν ἐνταῦθα λέγει τὴν τῶν κακῶν\nἀναχώρησιν. Οὐδεὶς γὰρ ἁμαρτάνων ὑποτέτακται τῷ\nΚυρίῳ. Ἔστω, φησὶν, ὅτι ἤδη ὑπετάχθην· τί ποιῶ\nπερὶ τῶν προτέρων; Ἱκέτευσον αὐτὸν, λέγων· Μὴ\nμνησθῇς ἡμῶν ἀνομιῶν ἀρχαίων. Ὥστε οὐ δεῖ πρότερον\nπερὶ ἁμαρτίας ἱκετεύειν, ἢ ὑποταγέντα τῷ Κυρίῳ,\nτουτέστιν ἐκστάντα τῆς ἁμαρτίας. Ἔτι γὰρ\nὄντα ἐν ἁμαρτίαις ἄφεσιν ἁμαρτιῶν αἰτεῖν, πάνυ ἄλογόν\nἐστι.\nΣτίχ. ζ΄. Μὴ παραδήλου ἐν τῷ κατευοδουμένῳ ἐν\nτῇ ὁδῷ αὐτοῦ, ἐν ἀνθρώπῳ ποιοῦντι παρανομίαν.\nΜὴ μιμήσῃ, φησὶν, εὐδαιμονίαν ἐκ παρανομίας συγκροτουμένην·\nμηδὲ εἰς κακίαν ἐρεθίζου, κἂν ὁρᾷς\nτὸ κακὸν εὐοδούμενον, δέον λογίσασθαι, ὅτι ὁ αἰὼν\nοὗτος τούτων ἐστὶ τῶν μὴ ἐχόντων ἄλλην ἐλπίδα.\nΕὐτυχείτωσαν ἐν αὐτῷ, καὶ ἐχέτωσαν τὰ νομιζόμενα\nἀγαθά. Ἡμεῖς δὲ εἰς ἄλλον αἰῶνα βλέπομεν ζωῆς·\nκαὶ ἡ ἐλπὶς ἡμῶν, ἑξῆς τούτῳ τῷ αἰῶνί ἐστιν. Οὐχ\nοἷόν τέ ἐστι τὰ ἀγαθὰ ἐν τούτῳ τῷ αἰῶνι ἔχειν καὶ ἐν\nἐκείνῳ· εἰ γὰρ ἐν τούτῳ ἔχει (τις), ἐκεῖ κολαζόμενος\nἀκούσεται· Ἀπέλαβες τὰ ἀγαθάσου ἐν τῇ ζωῇ σου.\nἈναγκαίως μέντοι προστέθειται τό· Ἐν ἀνθρώπῳ\nποιοῦντι παρανομίαν. Τῶν τοιούτων γὰρ, φησὶ, τὴν\nῇ μίμησιν παραιτεῖσθαι χρή· καὶ χρήσιμον σφόδρα τοῦ\nἀποφοιτᾷν τῷ παραζηλοῦν αὐτούς. Εὐοδοῦνται (67)\nγὰρ, ἤτοι τὴν ἐν πράγμασι τοῖς ἰδίοις εὐοδίαν ἔχειν\nὑπολαμβάνονται, οὐ ψήφοις ταῖς ἄνωθεν τὸ χρῆμα\nκερδαίνοντες, ἀλλʼ ἐκ τοῦ πλεονεκτεῖν καὶ ἁρπάζειν\nτὰ ἑτέρων ἔσθʼ ὅτε. Τὴν οὖν εὐόδωσιν, τὴν ἐπὶ τὸ\nχεῖρον προκοπὴν λέγει. Ἐπειδὴ δὲ πολλοὶ ἐν δικαιοσύνῃ\nζῶντες, ὅταν ἴδωσιν ἑαυτοὺς ἐν πόνοις, τὸν δὲ\nἁμαρτωλὸν ἐν πᾶσι πρὸς καιρὸν εὐοδούμενον, ὀργισθέντες·\nτῆς δικαιοσύνης ἀφίστανται, τοῦτο δὲ ἀνοίας\nτῆς ἐσχάτης· διὰ τοῦτο μακροθυμεῖν διδάσκων ὁ λόγος,\n\n\n\n\nκαὶ τῆς δικαιοσύνης τοῦ Θεοῦ τὸν καρπὸν προσδὲχεσθαὶ\nφησι.\nΣτίχ. η΄. Παῦσαι ἀπὸ ὀργῆς, καὶ ἐγκατάλιπε θυμόν.\nἘπωφελὲς τὸ παράδειγμα, καὶ τοῖς ὑποτεταγμένοις\nΘεῷ πρεπωδέστατον. Χρὴ γὰρ, φησὶ, πράους\nεἷναι, καὶ εὗ μάλα καθεστηκότας, καὶ εὐταξίαν ἔχοντας\nεἰς νοῦν, ἀγαπῶντάς τε διαπαντὸς τὴν ἀπὸ τῆς\nμακροθυμίας εὐοδίαν, καὶ τῶν ἐξ ὀργῆς κυμάτων\nἀποφοιτᾷν. Τῶν γὰρ παθῶν τινὰ μὲν οὐ πίπτει εἰς\nπολλοὺς, ἀλλὰ καὶ οἱ τυχόντες ἀπέβαλον αὐτὰ προκόπτοντες.\nΤὸ γὰρ μιαρὸν τοῦτο πάθος, ἡ ὀργὴ, ἐκκαίει\nκαὶ τοὺς δοκοῦντας εἶναι φρονίμους, καὶ ταράσσει·\nοὐ τινὰ μὲν, τινὰ δʼ οὔ ἀλλὰ κινδυνεύω λέγειν\nπάντας ἀνθρώπους παρὲξ τοῦ τελείου, ἐάν που εὑρεθῇ\nτις τέλειος.\nΣτίχ. θ΄. Οἱ δὲ ὑπομένοντες τὸν Κύριον κληρονομήσουσι\nγῆν.\n(68) Ἐπειδὴ εἰώθαμέν πως ἀεὶ τῶν πονηρῶν ἀπανἱστασθαι,\nτῷ τοῦ κολάζεσθαι δέει συνωθούμενοι πρὸς\nτὸ ἄμεινον, ἐφέσει δὲ τῶν παρὰ Θεοῦ χαρισμάτων συνελαύνεσθαι\nεἰς τὸ διαζῇν εὐνόμως· διὰ τοῦτο, δείξας ὁ\nψάλλων ὀλέθριον τῶν πονηρευομένων τὸ τέλος, ἐπάγει,\nὅτι Οἱ τὸν Κύριον ὑπομένοντες, τουτέστιν οἱ\nδιὰ καρτερίας καὶ ὑπομονῆς τὸν εὐδόκιμον κατορθοῦντες\nβίον, κληρονομήσουσι γῆν, ἥτις οὐκ ἔστι μέρος\nταύτης τῆς γῆς ὑπὸ κατάραν γεγενημένης, ἢν ἐν\nλύπαις ἐσθίει πάσας τὰς ἡμέρας αὐτοῦ ὁ ἐργαζόμενος\nαὐτήν· ἀλλὰ γῆν ἐκείνην, τὴν τοῖς ἀγίοις ηὐτρεπισμένην.\nΚλῆρος γὰρ αὐτοῖς ἡ τῶν ἁγίων καλλίπολις, ἡ\nἰερά τε καὶ ἄνω, ἧς κληροδότης Θεός. (69) Ὥσπερ δέ\nἐστιν ὁ Σωτὴρ σοφία, Λόγος, εἰρήνη καὶ δικαιοσύνη,\nοὕτως καὶ ὑπομονή. Γέγραπται γάρ· Καὶ νῦν τίς ἡ\nὑπομονή μου; Οὐχὶ Κύριος; Ἀφʼ οὗ ἀρύεσθαί ἐστι\nκαὶ λαμβάνειν πάντα, ἂ λέγεται εἶναι κατὰ τὰς Γραφὰς\nὁ Χριστός. Ὡς γὰρ μετοχῇ αὐτοῦ δίκαιοι γινόμεθα\nκαὶ σοφοὶ, καὶ εἰρηνεύομεν· οὕτως καὶ μετοχῇ\nαὐτοῦ ὑπομένομεν. Ἡσύχαζε οὖν ὑπομένων καὶ ἐκδεχόμενος\nτὸν Θεὸν, μὴ ταραττόμενος τοῖς παροῦσι.\nΣτίχ. ια΄. Οἱ δὲ πραεῖς κληρονομήσουσι γῆν.\nΟἱ ἀπὸ Οὐαλεντίνου καί τινων ἑτέρων, οἰόμενοι\nτὸν Σωτῆρα λέγειν τὰ μὴ εἰρημένα ἐν τοῖς παλαιοῖς\nΓράμμασιν, ἐντεῦθεν ἐλεγχέσθωσαν, ἀκούοντες, ὅτι\nΜακάριοι πραεῖς, ὅτι αὐτοὶ κληρονομήσουσι τὴν\nγῆν. Εἴρητο μὲν καὶ πρότερον διὰ Δαβὶδ ὑπὸ τοῦ αὐτοῦ\nΠνεύματος.\n(70) Οἰκονομικώτερον δὲ λίαν ὁ Δαβὶδ ἀντιπαρεξἀγει\nταῖς τῶν παρανόμων κολάσεσι τὰ τῶν ἁγίων γέρα.\nἈκονᾷ δὲ διὰ τούτων αὐτοὺς εἰς ἔφεσιν εὐανδρίας\nπνευματικῆς, διʼ ἧς ἂν γένοιτο κατορθοῦν πάντα τρόπον\nἀρετῆς. (71) Ταύτῃ τοί φησιν· Οἱ δὲ πραεῖς\nκληρονομήσουσι γῆν, τὴν ἄνω δηλαδή. Εἰ γάρ\nἐστιν ἐν οὐρανοῖς κατὰ Παῦλον Ἱερουσαλὴμ καὶ Σιὼν cœlis,\nὅρος, ἀκόλουθον καὶ γῆν νοεῖν, ἥν\n\n\n\n\n\n\n\nοἱ νενικηκότες πάθος ὀλέθριον, τὴν ὀργὴν, ἥτις καὶ\nφρονίμους ἀπόλλυσι. Κατʼ ἀρετὴν γὰρ ἐνεργεῖν ἐμποδίζονται.\nΚατὰ διάμετρον δέ εἰσιν ἀλλήλοις πραότης\nκαὶ ὀργή. Ὅπου γὰρ ὀργὴ, οὐδαμῶς πραότης· καὶ\nὅπου πραότης, οὐδαμῶς ἐκεῖ ὀργή.\nΣτίχ. ιβ΄. Παρατηρήσεται ὁ ἀμαρτωλὸς τὸν δέκαιον,\nκαὶ βρύξει ἐπʼ αὐτὸν τοὺς ὀδόντας αὐτοῦ.\nΣτίχ. ιγ΄. Ὁ δὲ Κύριος ἐκγελάσεται αὐτὸν, ὅτι προβλέπε,\nὅτι ἤξει ὁ ήμέρα αὐτοῦ.\nἘντεῦθεν μανθάνομεν, ὅτι, ὥσπερ πέφυκεν ἐνανεἶναι\nσκότος καὶ φῶς, οὕτω ὁ ἁμαρτωλὸς τῷ\nδικαίῳ. Ἐὰν οὗν ἵδῃς τότε μισούμενον τὸν δίκαιον,\nμὴ ὄκνει λέγειν περὶ τοῦ μισοῦντος αὐτὸν, ὡς ἔστιν\nἁμαρτωλός. Οἱ γὰρ φρονοῦντες τὰ κοσμικὰ, καὶ τῇ\nτοῦ παρόντος βίου τύρβῃ τὸν ἑαυτῶν ἐνδήσαντες νοῦν,\nἀεί πως ἐπιμεμήνασι τοῖς τὸν εὐαγῆ καὶ ἀπόλεκτον\nδιαβιοῦσι βίον, καὶ ἐχθρὸν ἡγοῦνται τῆς δικαιοσύνης\nτὸν ἐραστήν.\nΣτίχ. ιδ΄. Ῥομφαίαν ἐσπάσαντο οἱ ἁμαρτωλοί· ἐνετείναντο\nτόξον αὐτῶν, τοῦ καταβαλεῖν πτωχὸν\nκαὶ πένητα, τοῦ σφάξαι τοὺς εὐθεῖς τῇ καρδίᾳ.\nὭσπερ ἐστὶ πανοπλία Θεοῦ τις, οὕτως ἐστί τις\nπανοπλία τοῦ διαβόλου, ἣν ὁ αὐτοῦ στρατιώτης ἐνδέδυται·\nτὸν θώρακα τῆς ἀδικίας, τὴν περικεφαλαίαν\nτῆς ἀπωλείας, τὸν θυρεὸν τῆς ἀπιστίας, τὴν μάχαιραν\nτοῦ πονηροῦ πνεύματος, ἣν σπᾶται ἁμαρτωλὸς,\nοὗ οἱ πόδες ἐπʼ ἀδικίαν τρέχουσιν. Ἔστι τις ἑτοιμασία\nτοῦ Εὐαγγελίου, ἕστι καὶ ὑπόδημα ἑτοιμότατου εἰς\nτὴν ἁμαρτίαν. Ἐνταῦθα οὖν ῥομφαίαν ἐσπάσαντο·\nὅτι πρόχειρον ἔχουσι τὴν ἁμαρτίαν, καὶ ἕτοιμοί εἰσιν\nἐπὶ τὸ ποιεῖν αὐτήν· οἱ κρύπτοντες ἐν τῷ κουλεῷ τῆς\nἁμαρτίας τὴν ῥομφαίαν τοῦ πονηροῦ πνεύματος.\nΒέλος τῶν δικαίων, Χριστός ἐστιν Ἰησοῦς. Ἔθηκας\nὡς βέλος ἐκλεκτόν. Ὁ λόγος τῶν ἁμαρτωλῶν βέλος\nἐστίν· ἁμαρτίας ἰὸν ἔχει· τιτρώσκει τὸν μὴ καθωπλισμένον\nτῷ τῆς πίστεως θυρεῷ. Οἴδασιν, ὅτι οὐ\nδύνανται καταβαλεῖν πλούσιον πλουτοῦντα ἐν σοφίᾳ,\nἐν ἔργοις ἀγαθοῖς. Διὰ τοῦτο τὴν ἀρχὴν οὐδὲ ἐπιβάλλουσιν\nαὐτῷ. Ἀλλʼ ἡ πᾶσα ἐπιβουλή ἐστι κατὰ τοῦ\nπτωχοῦ· ἐπεὶ λύτρον ψυχῆς ἀνδρὸς ὁ ἴδιος πλοῦτος·\nπτωχός δὲ οὐχ ὑφίσταται ἀπειλήν. Καλὸν μὲν\nοὖν μὴ ἔχειν ῥομφαίαν ἁμαρτίας· δεύτερον δὲ, ἔχοντα.\nμὴ σπᾶσθαι αὐτὴν, ἀλλὰ ποιεῖν αὐτὴν ἡσυχάζειν.\nἈργοῦσα γὰῤ, οὐ μόνον ἰοῦται, οὐδὲ ἀμβλύνεται,\nἀλλὰ τέλεον ἐξαφανίζεται. Καὶ οὐ χρείαν ἔχομεν πυρὸς,\nὅπου ἑκάστου τὸ ἔργον δοκιμάζεται· ὃ Πέτρου μὲν\nοὐχ ἅπτεται, ἀλλ᾿ ἀκούει, Κἂν διέλθῃ διὰ πυρός, φλὸξ\nοὐ κατακαύσεισε· ἁμαρτωλῶν δὲ ἅπτεται ἡ λίμνη τοῦ\nπυρὸς, ὡς ἡ Ἐρυθρὰ Αἰγυπτίων, οὐ μὴν καὶ Ἑβραίων.\nὭσπερ μέντοι ὁ Σωτὴρ βέλος ἐκλεκτὸν, καὶ ἀνάλογα\nτῷ Σωτῆρι βέλη τοῦ Θεοῦ οἱ ἅγιοι τιτρώσκοντες βέλει\nἐκλεκτῷ, ἵνα ὁ τετρωμένος λέγω· Τετρωμένη ἀγάπης\nἐγώ· οὕτως ὁ Ἀντίχριστος βέλος τοῦ πονηροῦ.\nΚαὶ πάντες οἱ ἁμαρτωλοὶ βέλη τοῦ διαβόλου, οἷς\n\n\n\nκατὰ τῶν δικαίων χρᾶται. Ἴδε γυναῖκα, καὶ ἐπεβούλευσάν\nσοι. Εἰ μὴ βέλος ἐστὶ πεπυρωμένον, πῦρ\nἔχουσα ἐν στόματι, ἵνα λαλήσῃ καὶ καύσῃ σε, ἐν χειρὶ,\nἐν ὅλῳ τῷ σώματι, ἐν ὅλῃ τῇ ψυχῇ; Καὶ ὥσπερ\nὁ Θεὸς τίθησι τόξον ἐν τῇ νεφέλῃ, ἵνα παύσῃ\nχειμῶνα, καὶ μὴ γίνηται κατακλυσμός· οὕτω, κατὰ\nτὸ ἀντικείμενον, ὁ πονηρὸς χρᾶται· τόξῳ, ἵνα παύσῃ\nγαλήνην ἀπὸ ψυχῆς, καὶ εἰρήνην σβέσῃ, καὶ πόλεμον\nἐγείρῃ, καὶ χειμῶνα ποιήσῃ. Μήποτε δὲ οἱ πτωχοὶ\nκαὶ πένητες ἀδελφοί εἰσι τῶν εὐθέων τῇ καρδίᾳ,\nοἱ πτωχοὶ τῷ πνεύματι. οὓς ζητοῦσι καταβαλεῖν\nοἱ δαίμονες. Ἐὰν ἵδῃς σκανδαλιζόμενον, καὶ ὑπὸ\nτῆς ἁμαρτίας κεκρατημένον, βλέπε, ὅτι οὗτος ἔσφακται,\nκαὶ τὸ οἷμα αὐτοῦ ῥεῖ, ὃ ἐκζητεῖ Θεός. Ἀπὡλετο\nγὰρ ἡ ζωτικὴ δύναμις αὐτοὺ· ἐκζητεῖ δὲ αὐτὸ\nἀπὸ ἀδελφοῦ καὶ ἀπὸ θηρίου· ἀπὸ πιστοῦ σκανδαλίζοντος,\nκαὶ ἀπὸ ἀλλοτρίου τῆς πίστεως, καὶ ἀπὸ\nτῆς χερὸς τοῦ σκοποῦ.\n(72) Ἀλλὰ ταῦτα μὲν ἴσως περιεργότερον εἴρηται.\nὉ μέντοι ψάλλων διαλευκαίνει πᾶν τὸ ἤδη ῥηθὲν, τό·\nΚατανοεῖ ὁ ἁμαρτωλὸς τὸν δίκαιον, φημί. Καθάπερ\nγὰρ ἐν πίνακι σαφῶς μηνιῶντα ζωγραφεῖ, καὶ\nπαραταττόμενον εἰσφέρει, καὶ φονῶντα δεικνύει, καὶ\nἀπογυμνοῦντα τὸ ξίφος, καὶ ἤδη τοξεύοντα, καὶ τὴν\nἀδικίαν αὐτοῦ καθίστησιν ἐναργῆ. Σκοποὶ γὰρ τῷ\nἁμαρτωλῷ οὐχ ἕνα τινὰ τῶν ἀδικησάντων αὐτῷ, ἢ\nκατά τι προσκεκρουκότων, καὶ προφάσεις τῷ πολέμῳ\nδεδωκότων εὐλόγους ἀμύνεσθαι· ἀλλʼ ἵνα καταβάλῃ\nπτωχὸν, τουτέστι τὸν ἐπιεικῆ καὶ μετριόφρονα, καὶ\nταπεινὸν τῇ καρδίᾳ, ὅν καὶ ὁ Σωτὴρ πτωχὸν ἕφη τῷ\nπνεύματι, καὶ τῆς τῶν οὐρανῶν βασιλείας ἄξιον εἶναί\nφησι. Τίς οὖν τοῖς ἁμαρτωλοῖς λόγος πρὸς τοὺς εὐθεῖς\nτῇ καρδίᾳ, καὶ τοὺς πτωχοὺς τῷ πνεύματι;\nπαντελῶς οὐδείς. Ἠδικήκασι γὰρ ἐκείνους οὐδὲν τὰς\nἑαυτῶν ὁδοὺς ἀπευθύνοντας εἰς δικαιοσύνην. Ἀκονᾷ\nδὲ, οἶμαι, κατʼ αὐτῶν τοὺς ὠνομασμένους, μάταιός\nτις ἁπλῶς, καὶ οὐκ εὐάφορμος φθόνος, ἐκ διαβολικῆς\nσκαιότητος ἐκκεκαυμένος ἐν αὐτοῖς.\nΣτίχ. ιε΄. Ἡ ῥομφαία αὐτῶν εἰσέλθοι εἰς τὰς καρδίας\nαὐτῶν· καὶ τὰ τόξα αὐτῶν συντριβείη.\nὭσπερ δὲ ἡ εἰρήνη τοῦ δικαίου εἰς αὐτὸν ἀνακάμπτει·\nοὕτως ἡ ῥομφαία τοῦ ἀσεβοῦς εἰσέλθοι εἰς\nκαρδίαν αὐτοῦ, ἐὰν τηρῇ ἑαυτὸν ὁ εὐθὺς τῇ καρδίᾳ.\nΣτίχ. ιϚ΄. Κρεῖσσον ὀλίγον τῷ δικαίῳ ὑπὲρ πλοῦτον\nἁμαρτωλῶν πολύν.\nἜχει μὲν οὖν ἡ λέξις αὐτόθεν ὠφέλιμόν τι τοῖς\nἀκεραιοτέροις· ἔχει δέ τι καὶ κεκρυμμένως εἰρημένον\nτοῖς βαθύτερον ἀκούειν τῆς Γραφῆς ἐπισταμένοις.\nΤὸ οὖν ἁπλούστερον τοιοῦτόν ἐστι· Βιοποριστοῦσι\nδίκαιοι καὶ ἄδικοι. Ἀλλʼ οἱ μὲν τοσοῦτον ζητοῦσι\nτὸ τῆς χρείας, ὅσον τὸ τῆς διλ??οσύνης· καὶ ἢ\nοὐ πορίζουσιν, ἢ ἅνευ ἀδικίας, χρωννύντες τὸ ποριζόμενον\nτῇ δικαιοσύνῃ. Οἱ δὲ ὅλως νενεύκασιν ἐπὶ τὸν\nπορισμὸν, ὅπως πολλὰ κτήσωσιν, οὐ ζητοῦντες εἰ\nκαλῶς κτήσονται. Δύο οὖν προκειμένων, τοῦ τε ὀλίγου\n\n\n\n\nλήμματος μετὰ δικαιοσύνης, καὶ τοῦ πολλοῦ\nμετὰ ἀδικίας· Κρεῖσσον ὀλίγον τῷ δικαίῳ ὑπὲρ\nπλοῦτον ἁμαρτωλῶν πολύν. Ἴδωμεν δὲ καὶ τὸ\nἀνακεχωρηκός. Κρεῖσσόν ἐστι πιστὸν ἰδιώτην εἶναι,\nοὐδὲ ἀνοῖξαι τὸ στόμα δυνάμενον, ἢ πλουτεῖν τῷ λόγῳ\nπροφορικῷ καὶ τοῖς μαθήμασιν ἐν κακίᾳ ἢ ἀπιστίᾳ.\nΣτίχ. ιζ΄. Ὅτι βραχίονες ἁμαρτωλῶν συντριβήσονται·\nὑποστηρίζει δὲ τοὺς δικαίους ὁ Κύριος.\nἘὰν ἴδῃς τὸν τόνον καὶ τὴν δύναμιν συντετριμμένην\nτοῦ ἀσεβοῦς, ὥστε μὴ δύνασθαι αὐτὸν ἐκτεῖναι\nτὴν χεῖρα ἐπὶ πρᾶξιν ἀγαθὴν (συντετριμμένη γάρ\nἐστιν), ὄψει, ὅτι πεπλήρωται τό· Βραχίονες ἁμαρτωλῶν\nσυντριβήσονται. Ὁ δὲ συντρίβων, ὁ διάβολός\nἐστι. Πᾶς μέντοι ἄνθρωπος ἀσθενὴς, καὶ τὸ\nὅσον ἐφʼ ἑαυτῷ καταπίπτει, καὶ δέεται τοῦ ὑποστηρίζοντος\nτοὺς καταπίπτοντας, καὶ ἀνορθοῦντος τοὺς\nκατεῤῥαγμένους.\nΣτίχ. κα΄. Δανείζεται ὁ ἁμαρτωλὸς, καὶ οὐκ ἀποτισει·\nδὲ δίκαιος οἰκτείρει καὶ δίδωσιν.\nὙψηλότερον δέ· Ὅταν διδάσκῃ Παῦλος, ἢ τις ἕτερος\nτῶν ἱερῶν μυσταγωγῶν, οἱ ἀκροαταὶ δανείζονται\nτὸ δόκιμον ἀργύριον τῷ στόματι Παύλου. Καὶ ὁ\nμὲν δίκαιος ἀποδίδωσι τοὺς τόκους, καὶ λέγει· Μνᾶν\nμοι ἔδωκας, ἰδοὺ δέκα μνᾶς ἐποίησα. Πέντε τάλαντα\nἔδωκας, ἰδοὺ ἔχω δέκα. Ὁ δὲ ἁμαρτωλὸς\nἀναλίσκει πάντα. Οὐκ ἔξεστι δανείζειν τὰ ἑαυτοῦ,\nἤτοι διδάσκειν ὡς οἱ αἱρετικοί· ἀλλὰ τὸ τοῦ Θεοῦ ἀργύριον\nτὸ δόκιμον, ὡς ὁ λέγων· Ἤ δοκιμὴν ζητεῖτε\nτοῦ ἐν ἐμοὶ λαλοῦντος Χριστοῦ; Ἀποδοτέον δὲ\nμετὰ τόκου ἐκ πολιτείας καὶ πράξεως τὸ κεφάλαιον.\nΕἰ δὲ μὴ, κρεῖττόν ἐστι τὴν ἀρχὴν μὴ δανείσασθαι,\nμάλιστα τὰ τοῦ ταμείου τοῦ Κυριακοῦ, ἢ ἀπολέσαι\nτὰ τοῦ βασιλέως χρήματα.\nΣτίχ. κβ΄. Ὅτι οἱ εὐλογοῦντες αὐτὸν κληροτομήσουσι\nγῆν· οἱ δὲ καταρώμενοι αὐτὸν ἐξολοθρευθήσονται.\n(73) Ὅμοιον τῷ εἰρημένῳ πρὸς Ἀβραάμ· Τοὺς\nεὐλογοῦντάς σε εὐλογήσω, κοὶ τοὺς καταρωμέ\nνους σε καταράσομαι. Οὐκοῦν, εἰ ὁ Θεὸς εἴη ὁ κατοικτείρων\nκαὶ διδοὺς, οἱ δοξθλογοῦντες αὐτὸν θιὰ\nτοῦτο, ἤγουν εὐλογοῦντες, ἔσονται κληρονόμοι τῆς\nἐπηγγελμένης τοῖς ἁγίοις γῆς, καὶ λήψονται τὴν γῆν\nἀγαθὴν καὶ τὴν πολλὴν, τὴν οὐ κέντρου καὶ σημείου\nλόγον ἔχουσαν. (74) Κίνδυνος δὲ ἐν τῷ κατάραν ἡμᾶς\nτιθέναι τῷ δικαίῳ ὀλέθρου τοῦ ἐσχάτου. Λέγει γὰρ\nπρὸς τὸν δίκαιον ὁ Κύριος· Ἐχθρεύσω τοῖς ἐχθροῖς\nσου, καὶ ἀντιβήσομαι τοῖς ἀντικειμένοις σοι. Καὶ\nὥσπερ λέγει· Τοῦτον ἔθρεψας, ἐμὲ ἔθρεψας· οὕτως\nἀκόλουθον εἰπεῖν· Τοῦτον ἐλοιδόρησας, ἐμὲ ἐλοιδόρησας.\nΚαταρῶνται δὲ Θεὸν οἱ μὴ εἰδότες αὐτὸν,\nκαὶ ταῦτα τῆς αὐτοῦ δόξης πάλιν ψήμους (75) ἔσθ᾿\nὅτε ῥιπτοῦντες φωνὰς, πρὸς τὸ μηδὲ ἐφʼ οἷς εὖ πεπόνθασιν\nἀνέχεσθαι προσάγειν αὐτῷ τὰς εὐχαριστίας.\nΧριστὸν μὲν οὖν εὐλογοῦσι τὰ ἔθνη, διὸ κληρονομοῦσι\nτὴν βασιλείαν· Ἰουδαῖοι δὲ, βλασφημοῦντες\nαὐτὸν, εἰς τέλος ὀλοθρεύονται.\nΣτίχ. κγ΄. Παρὰ Κυρίου τὰ διαβήματα ἀνρώπου\nκατευθύνεται· καὶ τὴν ὀδὸν αὐτοῦ θελήσει\nσφόδρα.\n(76) Ὥσπερ ἰδίου παιδὸς, φησὶ, λαμβάνεται τῆς χειρὸς\nὁ Θεὸς, καὶ ἀποφέρει πρὸς ὁδὸν εὐθεῖαν, οὐκ\nἀφιεὶς αὐτὸν σκολιοδρομεῖν, οὔτε μὴν καμπύλας\nποιεῖσθαι τοῦ βίου τὰς τροχιάς· ἀλλʼ εὐθὺ παντὸς\nέναι πράγματος ἀγαθοῦ, διδάσκων τε καὶ ἀπευθύνων\nαὐτοὺς, κατά γε τό· Ἐκράτησας τῆς χερὸς τῆς\nδεβιᾶς μου, καὶ ἐν τῇ βουλῇ σου ὡδήγησάς με.\nὍταν μέντοι τοῦ ἀνθρώπου τὰ διαβήματα ὑπὸ Κυρίου\nκατευθυνθῇ, τότε τὴν ὁδὸν αὐτοῦ θελήσει. (77)\nἈμφίβολος ἡ λέξις. Ἢ γὰρ ὁ Κύριος τοῦ κατευθυνομένου\nτοῖς διαβήμασι θέλει τὴν ὁδὸν, καὶ ἀποδέχεται\nἢν ποιεῖται κατὰ τὸν νόμον πορείαν, μὴ θέλων\nὁδὸν ἀσεβῶν, ἢ λοξῶς πορευομένων· ἢ αὐτὸς, οὗ\nτὰ διαβήματα ὑπὸ Κυρίου κατευθύνεται, θέλει τὴν\nὁδὸν τοῦ Κυρίου, γευσάμενος, ἐν τῷ κατευθύνεσθαι\nαὐτοῦ ὡς τὰ διαβήματα, τῆς γλυκύτητος τῆς κατὰ\nτὴν ὁδὸν, ἐν ᾗ κατευθυνθείη ὑπὸ Κυρίου. Ἄμεινον δὲ\nἴσως νοεῖν, ὅτι ὁ Κύριος θελήσει τὴν ὁδὸν τοῦ ἀνθρώπου,\nτουτέστι ποιήσεται θελητὴν καὶ ἀποδέξεται.\nὭσπερ γὰρ ἀνεθελήτους ἔχει τὰς τῶν παρανόμων\nὁδοὺς, οὕτω ποιεῖται θελητὰς τὰς τῶν ἀγαθουργούντων.\nὋ δὲ ἀρέσκει Θεῷ, τοῦτο πάντως ἐστὶ καὶ ἐξαίρετον,\nκαὶ παντὸς ἐπαίνου μεστόν. Οὐ γὰρ ἂν ἠθέλησε\nΘεὸς τὸ μὴ οὕτως ἔχον. Οἵ γε μὴν ἀπὸ τῶν αἱρέσεων\nγίνονται μὲν ἐν διαβήμασιν, οὐ μὴν κατευθυνουμένοις\nὑπὸ Κυρίου, ἀλλὰ λελοξωμένοις ὑπὸ τοῦ πονηροῦ·\nἐκκλίνουσι δεξιὰ καὶ ἀριστερὰ, μὴ ἀρκούμενοι\nψιλῇ τῇ πίστει, νοοῦντες δὲ βαθύτερον μὲν, οὐκ ἀληθὲς\nδέ. Ὧν τὴν ὁδὸν οὐ θέλει Κύριος, ὅτι οὐκ ἀνθρώπων\nαὐτῶν τὰ διαβήματα, ἀλλὰ θηρὸς ἢ ἑρπετοῦ ἢ\nκτήνους.\nΣτίχ. κδ΄. Ὅταν πέσῃ οὐ καταῥῥαχθήσεται, ὅτι\nΚύριος ἀντιστηρίζει χεῖρα αὐτοῦ.\nΟἱ ἐν τοῖς ἀγῶσι παλαίοντες πεπτώκασι τὸ πρῶτον,\nνενικήκασι τὰ τρία. Ἐπὶ τούτοις εἴποις ἂν κατὰ\nτὸ σωματικὸν, ὅτι· Πέπτωκεν, οὐ κατεῤῥάγη δὲ, νενίκηκε\nγὰρ μετὰ τὸ πεσεῖν. Ἐὰν ἵδῃς ἄνθρωπον νενικημένον,\nκαὶ μετὰ τὸ νενικῆσθαι οὐ παραδόντα ἐαυτὸν\nτῇ ἀσελγείᾳ εἰς ἐργασίαν ἀκαθαρσίας πάσης,\nἀναστάντα δὲ, ὑπομνησθέντα τῆς Γραφῆς· Μὴ ὁ\nπεσὼν οὐκ ἀνίσταται; ἢ ὁ ἀποστρέφων οὐκ\nἐπιστρέφει; λέγε, ὅτι, πεσὼν ὁ τοιοῦτος, οὐ κατεῤῥάχθη.\nἘὰν δὲ μετὰ τὸ πεσεῖν ἀπαυδήσῃ, κατεῤῥάχθη.\nΚαλὸν μὲν οὖν ἀθλητὴς εἶναι ἄπτωτος,\nκαὶ ἵνα οὕτως ὀνομάσω ἀπὸ τῶν παραδειγμάτων,\nἀμεσολάβητος, ἀσυνέζωστος. Εἰ δὲ πέπτωκεν, ἀναστήτω.\nΠενθοῦνται γὰρ οἱ πεσόντες, καὶ μετὰ τὸ ἁμαρτῆσαι\nἀπαλγήσαντες, καὶ παραδόντες ἑαυτοὺς πάσῃ\nἁμαρτίᾳ. Ἐν ἀγενείων (78), ἐν ἀνδράσι στεφανώθητι.\nΠέπτωκας ἐν παισί; τὸν ἀγένειον ἀγώνισαι, καὶ νίκησον\nἐν αὐτῷ. Ἐν κοιλίᾳ ἐπτέρνισε τὸν Ἠσαῦ ὁ\nἸακώβ· ἐκ παιδὸς ὁ Δανιὴλ προεφήτευσε, καὶ τοὺς\n\n\n\n\n\n\n\nπρεσβυτέρους ἤλεγξεν. Οὐ δύνασαι τοιοῦτος γενέ\nσθαι; Γενοῦ ἐξῆς ἀθλητὴς, ὡς ὁ δίκαιος, ὃς, κἂν πέσῃ\nπαλαίων ἢ τρέχων, οὐ καταῤῥήγνυται, ὅτι Κύριος\nἀντιστηρίζει χεῖρα αὐτοῦ. Ἀμφίβολος ἡ λέξις· πότερον\nγὰρ τὴν ἑαυτοῦ, ἢ τὴν τοῦ παλαίοντος καὶ ἤδη\nμέλλοντος καταῤῥήγνυσθαι, ἵνα μὴ ὅλως ἔλθῃ ἐπὶ\nπρόσωπον, καὶ γένηται χαμαὶ ὅλος κείμενος.\nΣτίχ. κε΄. Νεώτερος ἐγενόμην· καὶ γὰρ ἐγήρασα·\nκαὶ οὐκ εἶδον δίκαιον ἐγκαταλελειμμένον.\nἙτέρως δὲ ἴσμεν ἡλικίαν κατὰ τὸν ἕσω ἄνθρωπον,\nπαιδίου, νεανίσκου, γέροντος. Πρὸ γοῦν τοῦ Ἀβραὰμ\nοἱ πολυχρονιώτεροι αὐτοῦ οὐκ εἴρηνται πρεσβύτεροι·\nἀλλʼ αὐτὸς πρῶτος διʼ ἀρετὴν πρεσβύτερος ἐχρημάτισε,\nκαὶ διὰ τὸ τὸν ἔσω αὐτοῦ ἄνθρωπον κατηργηκέναι\nτὰ τοῦ νηπίου. Καὶ Ἱερεμίου ἄκουε· Μὴ λέγετε,\nὅτι νεώτερος ἐγώ εἰμι. Τοιοῦτόν τί μοι νόει\nκαὶ περὶ τοῦ Δαβίδ· Νήπιος, φησὶν, ἐγενόμην κατὰ\nτὸν ἔσω μου ἄνθρωπον. Μεταβαλὼν δὲ ἐκ νεαροῦ\nἤθους καὶ ἀβεβαίου, καθʼ ὃν νεωτερίζων νεώτερος\nἤμην, εἰς γῆρας ἦλθον, βίον ἀκηλίδωτον ἔχων καὶ\nπολιὰν φρόνησιν. Καὶ οὕτω προκόψας, οὐκ εἶδον δίκαιον\nἐγκαταλελειμμένον. Ἐὰν σωματικῶς ἀκούῃς,\nψεῦδός ἐστι. Δύο δέ εἰσιν ἐγκαταλείψεις· ἡ μὲν σωματικὴ,\nἥτις οὐδὲν ἡμᾶς βλάπτει· ἡ δὲ τῆς ψυχῆς.\nἥτις ὀλέθριός ἐστιν. Ὅσον μὲν οὗν πλουτοῦμεν ἐν\nἔργοις δικαίοις, τοσοῦτον μᾶλλον βοηθούμεθα πρὸς τὸ\nμὴ ἐγκαταλείπεσθαι μέχρι τέλους. Διὸ οὐκ εἶπεν,\nἐγκαταλειφθέντα, ἀλλʼ ἐγκαταλελειμμένον.\nἘπεὶ, πρὸς καιρὸν καὶ ἐγκαταλιμπάνονται δίκαιοι,\nὡς ὁ Ἰὼβ, ἵνα ἀναφανῇ δίκαιος.\nΣτίχ. ι΄. Ἐρῶ Θεῷ· Ἀντιλήπτωρ μου εἶ Διὰ τί μου\nἐπελάθου; Καὶ ἵνα τί σκυθρωπάζων πορεύομαι,\nἐν τῷ ἐκθλίβειν τὸν ἐχθρόν;\nΣτίχ. ια΄. Ἐν τῷ καταθλᾶσθαι τὰ ὀστᾶ μου, ὠνείδιζόν\nμε οἱ ἐχθροί μου ἐν τῷ λέγειν αὐτούς μοι\nκαθ᾿ ἑκάστην ἡμέραν· Ποῦ ἐστιν ὁ Θεός σου;\nΟὐχ ὁρῶμεν δὲ πάντες πῶς ἐλεεῖ ὁ Θεός. Καὶ πολλάκις\nπρὸς τὰ κατʼ ἐλεημοσύνην αὐτοῦ γινόμενα, τῷ\nἐπίπονα εἶναι, οὐχ ἡδέως ἔχοντες, οὐδὲ ἔλεον εἶναι\nνομίζομεν. Διὸ λέγομεν· Διὰ τί μου ἐπελάθου; Ὁ\nδὲ διειληφὼς, ὅτι πᾶν ὃ ἐπάγει ὁ Θεὸς συμφερόντως\nἐπάγει, οὐδὲν ἐρεῖ τοιοῦτον, εἰδὼς, ὅτι τὴν μετάνοιαν\nαὐτοῦ, καὶ τὴν ὠφέλειαν πραγματευόμενος ὁ Θεὸς,\nτοῦτο ποιεῖ. Ἀλλʼ ὅπερ ἐλέγομεν, ὁ μεταγινώσκων\nλαὸς πυνθάνεται τοῦ Θεοῦ, διὰ τί αὐτὸν ἐγκαταλέλοιπεν\nοὕτως ἐκθλιβόμενον καὶ σκυθρωπάζοντα. (80) Τί\nτὸ αἴτιον τῆς τοιαύτης ἐγκαταλείψεως; οὐ τὸ τυχὸν\nγὰρ ἔοικεν εἶναι. Ὁ μέντοι λέγων· Διὰ τί μου ἐπελάθου;\nθαῤῥεῖν ἔοικεν, ὡς μηδὲν πεποιηκὼς, διʼ ἃ\nἐπιλανθάνεται ὁ Θεός. Πάνυ δὲ λυπεῖ τὸν δίκαιον τὸ,\nΠοῦ; ἐπὶ Θεοῦ λεγόμενον, ὅπερ ἐστὶ σημαντικὸν\nτόπου. Τῆς γὰρ ἐσχάτης ἀνοίας τὸ ἐν τόπῳ νομίζειν\nεἶναι τὸν Θεόν. Ὅγκῳ γὰρ συνυφίσταται τόπος· ὄγκου\nδὲ τὸ Θεῖον ἐλεύθερον. Οὗιοι δὲ τῆς εὐχῆς οἱ λόγοι καὶ\nτῷ ἐν Βαβυλῶνι λαῷ ἁρμόζουσιν. Ἀεὶ γὰρ, φησὶ,\n\n\nτῆς σῆς προνοίας τυχὼν, καὶ νῦν γυμνωθεὶς, ἀποδύρομαι,\nμὴ φέρων τοὺς πολεμίους ἐπὶ πληγαῖς καὶ\nδεσμοῖς καὶ τῶν ἐμῶν ὀστέων τῇ συντριβῇ λέγοντας·\nΠοῦ ἐστιν ὁ Θεός σου; διὰ τὴν ἀσθένειαν ταῦτά με\nπάσχειν ὑπολαμβάνοντας. Ἠθικώτερον δέ· Ὅταν οἱ\nἐχθροὶ ἡμῶν δαίμονες διὰ τῆς ἁμαρτίας τὰ ὀστᾶ\nἡμῶν συντρίψωσι, τουτέστι τὰς τῆς ψυχῆς δυνάμεις·\nτότε τὸν Θεὸν ἐπίτηδες πρὸς ἡμᾶς ὡς ἀσθενῆ διαβάλλουσιν,\nἵνα, τῆς πρὸς αὐτὸν ἐλπίδος ἀποστήσαντες,\nἰχμαλώτους καὶ δούλους παραλάβωσι. Καὶ τοῦτο\nκαθ᾿ ἑκάστην ἡμέραν, τουτέστι διηνεκῶς, ποιοῦσι.\nΤί οὖν χρὴ ποιεῖν; Μὴ ἐκπίπτειν εἰς ἀπόγνωσιν· ἀλλʼ\nἐλπίζειν ἐπὶ τὸ ἔλεος τοῦ Θεοῦ, καθὼς ἐν τοῖς ἑξῆς\nδιδασκόμεθα.\nΣτίχ. ζ΄. Ἰδοὺ γὰρ ἐν ἀνομίαις συνελήφθην.\nΟὐκ ἐν τῇ γαστρὶ μόνον, ἀλλʼ ἐπειδὴ παρέλαβόν\nμε τὰ ἔργα τῆς ἀνομίας, τὰ τοῦ φόνου, καὶ τὰ τῆς\nἀλλοτρίας κοίτης ἣν παρανόμως ἐσύλησα.\nΣτίχ. η΄. Ἰδοὺ γὰρ ἀλήθειαν ἠγάπησας.\nὉ νοῦς οὗτος· Σὺ, φησὶ, Κύριε, ἀληθὴς ὢν καὶ\nἀλήθειαν ἀγαπῶν, βουλόμενος ἡμᾶς ἐν ἀληθείᾳ διάγειν,\nἀποκαθαριεῖς ἡμᾶς τῆς ἀρχαίας ἁμαρτίας· καὶ\nοὕτως ἀποκαθαρίσεις ὡς ὑπὲρ χιόνα λευκανθῆναι·\nἡ δὲ ἀποκάθαρσις ἡμῖν διʼ ὑσσώπου γενήσεται·\nὑσσώπῳ δὲ ἡ τοῦ ἁγίου Πνεύματος ἐνέργεια ἀφομοιοῦται,\nθερμαίνουσα καὶ πάντα τὸν ἐν ἡμῖν ῥύπον\nἀποσμήχουσα· ἰδοὺ γὰρ ἀποταξαμένου μου τῷ Σατανᾷ.\n— Ἠγάπησας. Σοφία μὲν τοῦ Πατρὸς δηλονότι\nὁ Λόγος· ἄδηλα δὲ καὶ κρύφια τοῦ Λόγου, ὁ\nτῆς ἐνανθρωπήσεως Λόγος· καὶ ἐπὶ τούτοις πᾶσιν\nἀμελήσας ὠλίσθησα καὶ κατέπεσον. Οὕτω δὲ, φησὶ,\nκρινεῖς· καὶ τοὺς μὲν κολάσεις, τοὺς δὲ στεφανώσεις,\nἐπειδὴ τὴν ἀλήθειαν στέργεις· τὴν δὲ ἀλήθειαν\nστέργων, καὶ τῆς φύσεως εἰδὼς τὴν ἀσθένειαν,\nμετάδος (81) συγγνώμην τοῖς αἰτοῦσι τὰ φάρμακα·\nὅτι σοφιστικῶς ἕξει γεγυμνασμένος ἐπὶ θεωρίᾳ\nτῆς ἀληθείας· τὸ μέγεθος αὐτῆς γνοὺς, ἀγάπην\nπρὸς ἑαυτὴν ἔσχε τελείαν· οἱ μὴ γὰρ τοῖς ψεύδεσιν\nἐγγυμνασάμενοι, διορατικώτεροι γεγενημένοι καθορῶσι\nτῆς ἀληθείας τὸ ἀξιάγαστον κάλλος· οἷός ἐστι\nΜωϋσῆς καὶ Δανιήλ· μετὰ γὰρ τὸ πειραθῆναι σοφιστικῶν\nλόγων, ἐπʼ αὐτὴν τὴν ἀληθῆ σοφίαν ἀναβάντες,\nὑπὸ τοῦ Θεοῦ μαρτυρίαν ἔσχον, ὡς ὄντες\nτέλειοι σοφοί· δηλώσαντος αὐτοῖς τοῦ Θεοῦ τὰ ἄδηλα\nκαὶ κρύφια τῆς σοφίας αὐτοῦ, ὡς μηδὲν αὐτοῖς\nἀσαφὲς ἢ ἀπεσκιασμένον εἶναι· ταύτης τῆς ἕξεως\nκαὶ ὁ Λαυῒδ τυγχάνειν . . . διὰ τοῦ προκειμένου στοίχου·\nΟὐ γὰρ μόνον με τοῖς βιωτικοῖς ἐνίδρυσας θώκοις,\nἀλλὰ καὶ προφητικῆς ἠξίωσας χάριτος, καὶ\nτὰ μικρὸν ἐσόμενα προδεδήλωκας, καὶ τὰ τοῖς ἅλλοις\nἀπόῤῥητα ἐμοὶ δῆλα πεποίηκας, τήν τε τοῦ Μονογενοῦς σου ἐνανθρώπησιν, καὶ τῆς οἰκουμένης ἐκεῖθιν\nτὴν σωτηρίαν.\nΣτίχ. λ΄. Ἔτι τῆς βρώσεως οὕσης ἐν τῷ στόματι\nαὐτων.\nΣτίχ. λα΄. Ὀργὴ τοῦ Θεοῦ ἀνέβη ἐπʼ αὐτοὺς, καὶ.\nἀπέκτεινε τοῖς (82) πλείοσιν αὐτῶν· καὶ τοὺς\nἐκλεκτοὺς τοῦ Ἰσραὴλ συνεπόδισεν.\nἸδόντες τὴν ὀρτυγομήτραν Ἑβραῖοι, οὐκ ἐπίστευσαν\nτῇ τοῦ Θεοῦ ἐπαγγελίᾳ, ὑποσχομένου μέχρι μηνὸς\nδιαθρέψαι αὐτοὺς εἰς πλησμονήν. Ἀλλὰ, φοβηθέντες\nμήποτε ἀποπτῇ ἢ ἀναλωθῇ πάλιν, Ἔψυξαν, φησὶ.\nἐαυτος ψυγμοὺς κύκλῳ τῆς παρεμβολῆς. Καὶ τὰ\nκρέα ἔτι ἦν ἐν τοῖς ὀδοῦσιν αὐτῶν, πρὶν ἢ ἐκλι\nπεῖν· κοὶ Κύριος ἐθυμώθη εἰς τόν λαόν. Καὶ ἐπάταξε\nΚόριος τὸν λαὸν πληγῇ μεγάλῃ σφόδρα.\nΠληγὴ δὲ μεγάλη, ὁ πολλῶν θάνατος, κατὰ τὸ\nεἰρημένον ἐνταῦθα· ὅτι Ἀπέκτεινεν ἐν τοῖς\nπλείοσι, τουτέστι πολλούς. Ἀλλʼ ὢ τῆς ἀγνωμοσύνης!\nΠρὶν ἢ δαπανηθῆναι τὰ ἐν τοῖς ὀδοῦσιν αὐτῶν\nκρέα, ἠπίστησαν ἐπιλαθόμενοι τῆς τοῦ Θεοῦ δυνάμεως.\nΔιὸ τῆς μὲν ἐπιθυμίας αὐτῶν ἐνεπλήσθησαν\nεἰς ἔνδειξιν τῆς περὶ αὐτοὺς θείας προνοίας· ἀπέβη\nδὲ αὐτοῖς, διὰ τὴν ἀπιστίαν καὶ ἀπληστίαν, εἰς νόσον\nχολέρας, ὑφʼ ἧς πολλοὶ διεφθάρησαν· ὧν τὸ ὑπόδειγμα\nαὐτοῖς τε ἐκείνοις, καὶ τοῖς πρὸς ἐκείνους\nὁρῶσιν, ἱκανὸν πρὸς σωφροσύνην ἐγένετο.\nΤὸ δὲ, ἐν τοῖς πλείοσιν, Ἀκύλας καὶ Σύμμαχος.\nἐν τοῖς πίοσί καὶ λιπαροτέροις, ἐξέδωκαν, τοὺς\nπλουσιωτέρους τοῦ λαοῦ καὶ ἰσχυροτέρους οὕτως\nὀνομάσαντες. Εἰκὸς γὰρ αὐτοὺς διὰ τοῦτο ἀπληστοτέρως\nἐμφορεῖσθαι. Κατὰ δὲ τοὺς Ἑβδομήκοντα,\nἐν τοῖς πλείοσιν ἀπέκτεινεν, τουτέστι πολλοὺς,\nοὓς καὶ ἐκλεκτοὺς ἐκάλεσεν ὁ Δαυῒδ, ὡς πολεμιστάς.\nΟἱ δὲ ἦσαν ἑξακόσιαι χιλιάδες καὶ πεντακόσιοι καὶ\nπεντήκοντα ἀπὸ εἰκοσαετοῦς καὶ ἀνωτέρω, χωρὶς τῆς\nκατωτέρας ἡλικίας, καὶ τῶν γυναικῶν, καὶ ὅλης τῆς\nφυλῆς τοῦ Λευί. Τούτους ἅπαντας ἔθρεψεν ὁ Θεὸς\nεἰς κόρον ἐπὶ πολύ. Ἔφη γάρ· Ἔως μηνὸς ἡμερῶν\nφάγεσθε, ἕως ἂν ἐξέλθῃ ἐκ τῶν μυκτήρων ὑμῶν.\nὉρῶν λαὸν ἐπιθυμητὴν, καὶ καθᾶραι αὐτὸν ἀπὸ\nτῆς ἐπιθυμίας βουλόμενος, ἑώρα ὅτι λόγῳ διδασκαλικῷ\nοὐ καθαίρεται, ἀλλʼ αὐτῇ τῇ ἐπιθυμίᾳ\nγενομένῃ προσκορεῖ. Πάντων γὰρ κόρος ἐστὶν, οὐχ\nὕπνου μόνον, ἀλλὰ καὶ βρωμάτων. Διὸ ἔπεμψεν αὐτοῖς\nὀρτυγομήτραν ἐπὶ τριάκοντα ἡμέρας· οἱ δὲ, τῇ\nἀπληστίᾳ χρησάμενοι, χολερικῷ πάθει ἐφθείροντο.\nΔὶς δὲ εὑρίσκω τὸν λαὸν φαγόντα ὀρτυγομήτραν·\nἅπαξ μὲν ἡνίκα εὐθέως ἐξῆλθον ἐκ γῆς Αἰγύπτου·\nτὸ δὲ δεύτερον, ὡς ἐν τοῖς Ἀριθμοῖς ἀναγέγραπται,\nἡνίκα κακῶς εἶπον τὸν ἄρτον τοῦ Θεοῦ, καὶ διάκενον\nαὐτὸν ὠνόμασαν· ὅτε καὶ ὀργὴ ἀνέβη ἐπʼ αὐτοὺς,\nὡς τάχα κάτω που οὖσα πρὶν ἢ ἁμάρτωσιν.\nἘπειδὴ γὰρ, πεῖραν πολλὴν λαβόντες τῆς θείας δυνάμεως,\nοὐκ ἐπίστευσαν τὸν φιλάνθρωπον δύνασθαι\nχορηγῆσαι αὐτοῖς τροφὴν, καὶ ταύτην ἔδωκε, καὶ\nτὴν παιδείαν ἐπήγαγεν, ὡς ἀμφότερα ποιεῖν ἱκανὸς,\nκαὶ τὰ ἀγαθὰ παρέχειν, καὶ τὰς τιμωρίας ἐπάγειν.\nΦευκτέον τοίνυν ὀψοφαγίαν, λαιμαργίαν, γαστριμαργίαν·\n\n\nτουτέστι τὴν περὶ χρῆσιν ὄψου ἀμετρίαν, τὴν\nπερὶ τὸν λαιμὸν μανίαν, τὴν περὶ τὴν τροφὴν ἀκολασίαν, καὶ περὶ γαστέρα μανίαν, ἵνα μὴ τὸν νοῦν ἐγκατορύφωμεν\nτὰ κου .\nΛυπεῖ δὲ οὐδὲν καὶ κατὰ ἀναγωγὴν τὰς ἱστορίας\nταύτας θεωρῆσαι. Ῥύεταί τοι ὁ Θεὸς καὶ ἡμᾶς ἀεὶ\nἐκ γῆς Αἰγύπτου, ἐκ τῆς καμίνου τῆς σιδηρᾶς, τῆς\nκατὰ τὴν ἁμαρτίαν, ἵνα εἰσαγάγῃ διὰ πολλῶν γυμνασίων,\nδιὰ πολλῶν θαυμασίων, διʼ ἄρτου ἐπουρανίου,\nδιʼ ὕδατος ἀπὸ τῆς πέτρας, ἡ πέτρα δὲ ὁ\nΧριστὸς, ἐπὶ τὴν ἁγίαν ἐπαγγελίαν. Μέγα οὖν ἐμοὶ,\nἐὰν, νοήσας τὴν θάλασσαν τοῦ βίου καὶ τὰ κύματα\nτὰ ἐν τῷ βίῳ, καὶ τὸ πικρὸν καὶ ἁλμυρὸν τῶν βιωτικῶν\nπραγμάτων κλυδώνιον, δυνηθῶ, εὐεργετηθεὶς\nὑπὸ τοῦ Θεοῦ, ἰδεῖν καταποντισθέντας τοὺς νοεροὺς\nΑἰγυπτίους, καὶ τὸν νοητὸν Φαρσώ· αὐτὸς δὲ ὢν ἐν\nτῷ φωτὶ τῆς ἡμέρας σκεποίμην ὑπὸ νεφέλης τῆς\nκούφης, καὶ ὑπὸ φωτισμοῦ πυρὸς, ἐάν ποτέ γε σκοτεινὰ\nκαὶ δύσκολα καὶ ὁ κόσμος μὲν ἐσκότηται,\nκαὶ πάντα ἀγνοίαις πεπλήρωται· ἐγὼ δὲ πρὸς\nπνευματικὰ τῆς πονηρίας πα (83) ἐν φωτὶ ὦ διὰ\nτὸ ἀληθινὸν φῶς τὸν Χριστὸν, διὰ τὴν νεφέλην, ᾗ\nοὐκ ἐξ ἀτμῶν τινων κατὰ τὴν κοινὴν φύσιν ἡ πτάσις\nἦν, βαθυνομένου τοῖς ἀτμοῖς τοῦ ἀέρος διὰ τῆς ὀμιχλώδους\nσυστάσεως, καὶ πρὸς ἑαυτὸν ἐμπιλουμένου\nτοῖς πνεύμασιν· ἀλλὰ κρεῖττόν τι καὶ ὑψηλότερον\nτῆς ἀνθρωπίνης καταλήψεως, ὡς, καὶ τῆς ἡλιακῆς\nἀκτῖνος θερμῶς ἐπιλαμπούσης, διατείχισμα ἔχειν,\nσκιάζουσάν τε τὸ ὑποκείμενον, καὶ λεπτῇ δρόσῳ τὸ\nφλογῶδες τοῦ ἀέρος ὑπονοτίζουσαν· καὶ διὰ τῆς νυπτὸς\nπῦρ γίνεσθαι ἀφʼ ἐσπέρας εἰς ὄρθρον, τῷ ἰδίῳ\nφωτὶ τοῖς Ἰσραηλίταις δᾳδουχοῦσαν τὸ φέγγος μέγα.\nἘὰν ἐν τῇ ἐρήμῳ τοῦ βίου, ἔνθα ἐπικρατεῖ\nπολλὴ ἄνοια τῶν πραγμάτων, διελὼν τὸν στεῤῥότατον,\nαὐτοῦ λόγον πέτραν ὀνομαζόμενον, ἀφθόνως καὶ εἰς\nκόρον ποτίσῃ με, ὡς παραβληθῆναι τὸ ῥέον ὕδωρ\nἀβύσσῳ, καὶ τοὺς τῆς πνευματικῆς κοιλίας ποταμούς.\nἘγὼ δὲ παραικραίνω τὸν Ὕψιστον ἐν ἀνόδρῳ,\nἐὰν μετὰ τὴν διδασκαλίαν πάλιν ἁμαρτάνω,\nἐπιλανθανόμενος τῶν λόγων τῶν θρεψάντων με, καὶ\nτοῦ ὕδατος, τοῦ ἀπὸ τῆς πέτρας, ἥτις ἐστὶν ὁ Χριστός.\nΠέτρᾳ δὲ ἀπεικάζεται ὁ Χριστὸς διὰ τὸ ἄθραυστον\nκαὶ ἀκλόνητον. Ἐρήρεισται γὰρ ἰδίοις ἀγαθοῖς\nἡ θεία τε καὶ ὑπέρτατος φύσις. Οὗ καὶ κατελάλησαν,\nὡς ἐν προσώπῳ Μωσέως, ἡ συναγωγὴ, κατηγοροῦντες\nἐπὶ Πιλάτου, καὶ τὸ, Αἶρε, σταύρου, ἀνακεκράγασιν.\nΕἶτα δὲ δυσὶ λελυπήκασι πληγαῖς, ὡς\nτὴν πέτραν Μωϋσῆς δὶς ἐπάταξεν. Ἀπεκτείνασι,\nγὰρ τὸν ἀρχηγὸν τῆς ζωῆς, εἶθʼ ὅτι μεμένηκεν ἐν\nνεκροῖς, ἀναπείθειν ἤθελον. Ἀλλ᾿ ἐκδέδωκεν ἡ πέτρα\nπλουσίως τὸ νᾶμα, καὶ πεπότικε πᾶσαν τὴν\nσυναγωγήν. Ἐπέκλυσε γὰρ τὴν οἰκουμένην Χριστὸς\nἱεροῖς τε καὶ θείοις νάμασιν. Ὁ πηγάζων τὸ θεῖον\nνᾶμα τοῖς διψῶσι, καὶ προχέων τὸ ὕδωρ ἐκ τῆς\nπλευρᾶς, τοῦ σιδήρου τὴν φλέβα ταύτην ἀναστομίσαντος,\nκαὶ τὸ πικρὸν τῆς Μεῤῥᾶς. τοῦ κολαστοῦ\n\n\n\n\nνόμου, μετέβαλεν εἰς γλυκύτητα τῇ παραδοχῇ τοῦ\nξύλου τοῦ σταυροῦ, καὶ τοῦ ἐπʼ αὐτῷ μυστηρίου. Τὸ\nγὰρ γράμμα καὶ ὁ νόμος ἀποκτείνει, τὸ δὲ πνεῦμα\nκαὶ ἡ ἐν πνεύματι λατρεία ἡ εὐαγγελικὴ ξωοποιεῖ.\nΜεγάλην δὲ πρόνοιαν ποιούμενος ὁ Θεὸς τοῦ ἀνθρώπου,\nκαὶ οὐρανὸν αὐτῷ ἀνοίγει, καὶ τροφὴν αὐτῷ\nδίδωσιν οὐράνιον, καὶ χειραγωγεῖ αὐτὸν αὐτὸς,\nγινόμενος τοῖς ὁδεύουσι φῶς, καὶ ἄγων ἐπὶ ὀδοὺς, ἂς\nκαθʼ ἑαυτὴν ἡ ἀνθρωπίνη φύσις οὐκ ἐπίσταται. Πλὴν\nἑσπέρας μὲν τὴν ὀρτυγομήτραν, ἄμα δὲ τῇ ἕῳ τὸ\nμάννα καθίησι, πλαγίως ἡμῖν τοῦ παραδείγματος\nὑπεμφαίνοντος, ὅτι μή ἐστιν ἐν φωτὶ νοητῷ τῶν\nγηΐνων ὁ ἐραστής· ἃ διὰ τῆς ὀρτυγομήτρας σημαίνεται,\nἣν ὀρέγει ἐπιζητοῦσι Θεὸς, οὐχ ἕλκων αὐτὸς\nεἰς ἐπιθυμίαν, οὕπω δὲ διδοὺς τὸ κατανεανιεύεσθαι\nπαθῶν. Τὸ δὲ μάννα σκιὰ τῶν διὰ Χριστοῦ παιδευμάτων\nτε καὶ χαρισμάτων, ἃ ἄνωθέν ἐστι καὶ ἐξ\nοὐρανοῦ, καὶ τὸ γεῶδες οὐκ ἔχει, ἀμοιρεῖ δὲ μᾶλλον\nκαὶ βδελυρίας σαρκικῆς. Καὶ οὕτως τροφὴ πνευμάτων\nἐστὶν ἡ ἐν τούτοις ὀρθὴ καὶ ἀκίβδηλος γνῶσις,\nἧς ἡ χορηγία, ὡς ἐν φωτὶ καὶ ἡμέρᾳ γίνεται, ἀνίσχοντος\nτοῦ Ἡλίου τῆς δικαιοσύνης Κυρίου (85), ὃς ἀποτρέφει\nἡμᾶς εἰς ζωὴν ἀμήρυτον.\nὉ γὰρ τὸ θεῖον μάννα κατεδηδοκὼς ἀμείνων ἔσται\nφθορᾶς καὶ ὑπεραλεῖται θανάτου. Συλλέξεται δὲ, φησὶ,\nτοῖς συσκήνοις, καὶ οὐ καταλείψετε ἀπʼ αὐτοῦ\nεἰς τὸ πρωῒ. Χρὴ γὰρ ὁμοῦ τοῖς ὁμοπίστοις, τοῖς τὴν\nοἰκοῦσι σκηνὴν, τὴν Ἐκκλησίαν, τῶν θείων ἡμῶν\nἐμφορεῖσθαι λόγων, καὶ μὴ τηρεῖν τὴν σκιὰν μετὰ\nτὴν τῆς ἀληθείας ἕνδειξιν (86) Οἵτινες γὰρ, φησὶν, ἐν\nνόμῳ δικαιοῦσθε, τῆς χάριτος ἐξεπέσετε. Πλὴν\nἀφιγμένοι διὰ τῆς πίστεως εἰς τὸν ἐν Χριστῷ νοούμενον\nσαββατισμὸν, τουτέστιν εἰς ἀργίαν καὶ κατάληξιν\nτὴν ἐξ ἁμαρτίας, οὐχ ὡς ἄχρηστον παραιτούμεθα\nτὴν προσωρευθείαν (87) τοῦ νόμου παίδευσιν,\nχειραγωγοῦσαν ἡμᾶς εἰς Χριστόν. Περιτυγχάνομεν\nγὰρ ταῖς διὰ Μωσέως σκιαῖς, ἵνα τὴν ἐν αὐταῖς ζητῶμεν\nἀλήθειαν, καινὰ καὶ παλαιὰ ἐκ θησαυροῦ ἐκβάλλοντες.\nΕἰ δὲ βούλει, ἅπερ ἐνταῦθα συλλέξομεν\nἐν παρασκευῇ, ταῦτα ἐκεῖσε σαββατίσαντες εὑρήσομεν\nκαὶ τραφησόμεθα.\n(87·) Πάλαι μὲν οὖν ἄρτον ἀπʼ οὐρανοῦ ἔδωκεν ὁ\nΘεὸς τῷ λαῷ αὐτοῦ, ἀκοπιάστως πρός πᾶσαν\nἡδονὴν ἰσχύονεα· πρὸς ὃ γάρ τις ἐβούλετο μετεκρίνατο.\nΤοιαύτη δὲ ἡ τοῦ τρέφοντος τὴν ψυχὴν λόγου\nφύσις, πρὸς τὴν δύναμιν τοῦ τρεφομένου μεταβάλλουσα.\nἘὰν νήπιον τρέφῃ ὁ νόμος, γάλα γίνεται·\nἐὰν ψυχὴν ἀσθενοῦσαν, λάχανον· ἐὰν τέλειον, στερεὰ\nτροφή. Οὐ καθεζομένοις δὲ ἡμῖν ἔρχεται τὸ\nμάννα, ἀλλʼ ἐρχομένοις ἔξω τῆς παρεμβολῆς· λέγω\nδὴ τοῦ σώματος, ἐν ᾧ ἐνεῖρκται ἡ ψυχή. Δεῖ γὰρ\nτὴν ψυχὴν μηκέτʼ εἶναι ἐν σαρκὶ, ἀλλʼ ἐν πνεύματι.\nΟὐδεὶς δὲ, φορῶν τὴν εἰκόνα τοῦ χοϊκοῦ, δύναται\nἄρτον οὐράνιον φαγεῖν· διότι ψυχικὸς ἄνθρωπος\n\n\n\n\nφθέγμα τῷ ἄρτῳ ὅνομα· εὔξασθε ἵνα ἡμῖν ὁ Θεὸς\nἐπισιτισμὸν ἀποστείλῃ εἰς πλησμονήν· οὐχ ὥστε\nγεύεσθαι μόνον, ἀλλὰ καὶ πληρωθῆναι τῶν λόγων\nτῆς ζωῆς, καὶ ἰσχυροποιηθῆναι ἐν αὐτοῖς. Πλὴν ἡ\nπροηγουμένη τροφὴ αὔτη ἐστίν.\n(88) Ἐσθιόντων δέ ποτε τὸ μάννα Ἑβραῖοι ἔλεγον·\nΟὐδὲν, πλὴν εἰς τὸ μάννα οἱ ὀφθαλμοὶ ἡμῶν.\nἘμνήσθημεν γὰρ, ὅτι ἐκαθέσθημεν ἐπὶ τῶν λεβήτων\nτῶν κρεῶν ἐν Αἰγύπτῳ· καὶ ἡμεῖς ταλανίζομεν\nἐκείνους, ὡς τότε ἡμαρτηκότας· οὐχ ὁρῶντες,\nὅτι καὶ ἐν ἡμῖν ταῦτα τὰ ἁμαρτήματα γίνεται· ἀντὶ\nτῆς πνευματικῆς Γραφῆς τὰ πράσα τὰ δυσώδη, καὶ\nτὰ κρόμμυα τὰ βλάπτοντα τοὺς ὁφθαλμοὺς τῆς ψυχῆς,\nκαὶ τὰ πληροῦντα δυσωδίαν ἁμαρτήματα σκόροδα\nἐπιθυμοῦμεν φαγεῖν, καὶ ἐμφορηθῆναι ἡδονῶν\nδυσοσμίας. Καὶ τὴν ἔκλυτον τοῦ κόσμου καὶ τῶν\nσωματικῶν φύσιν ποθοῦντες, πεπόνων ἐπιθυμοῦμεν,\nκαὶ τὸ μὴ ἀναδιδόμενον εἰς τὴν τῆς ψυχῆς οὐσίαν\nἀνελόντες, σικύων θέλομεν μεταλαμβάνειν. Καὶ\nἐπειδὴ οὐ θέλομεν τὸν ἄρτον, τὸν ἐκ τοῦ οὐρανοῦ, οὗ\nπροφῆται κήρυκες καὶ δίκαιοι, νεφέλαι καλούμενοι\nδιὰ τὸ ὑψοῦ φέρεσθαι αὐτῶν τὸν νοῦν· καὶ διὰ τὸ\nἐντέξειν (89) νεφελῶν τοῖς νοητοῖς ὑετοῖς κατάρδειν,\nἑτέρους ἐξαποστελεῖ ἡμῖν ὁ Θεὸς, κρέας ὡσεὶ χοῦν,\nἕως οὗ ἐξέλθῃ ἐκ τῶν μυκτήρων ἡμῶν, καὶ ἕως\nπληρώσῃ ἡμᾶς νόσου καὶ μαλακίας, ὡς τὴν δυσώδη\nκαὶ πολύδακρυν ἁμαρτίαν ζητοῦντες.\nΟἱ γὰρ τῶν κοσμικῶν πραγμάτων ἀπολαύοντες νοσοῦσι\nτὴν ψυχὴν, διὰ ταῦτα καὶ ἐν χολέρᾳ καὶ νόσῳ\nεἰσὶ, καὶ πᾶσι κακοῖς διὰ τὴν διψυχίαν αὐτῶν. Ἀλλʼ\nἡμᾶς γένοιτο νηστεύειν νηστείαν δεκτὴν, τὸ φρόημα\nτῆς σαρκὸς μὴ τρέφοντας, μηδὲ γενοίμεθα ἐν\nἀνύδρῳ, στερήσει τῶν πνευματικῶν ὑδάτων, διὰ τὸ\nμηδὲν δρᾷν τῶν γλυκαινόντων τὴν τοῦ Ὑψίστου χρηστότητα.\nΓλυκαίνει δὲ αὐτὴν τὰ κατʼ ἀρετὴν καὶ σοφίαν\nἐνεργούμενα καὶ θεωρούμενα. Μηδὲ ἐκπειράσαι\nαὐτὸν ἐν ταῖς καρδίαις ἡμῶν· ἤγουν οὐκ ἐξ ἐπιπολῆς,\nἀλλʼ ἐκ βάθους τοῦ ἡγεμονικοῦ ἀμφιβάλλοντες\nπερὶ τῆς θείας δυνάμεως· μηδʼ αἰτήσαιμεν βρώματα\nταῖς ψυχαῖς ἡμῶν· οὐ ταῖς κατʼ εἰκόνα λέγω, αἲ\nτρέφονται ἐκ τῶν ζωῆς ἄρτων, ἀλλὰ ταῖς εἰς σάρκα\nμεταβαλλούσαις, διὰ τὸ τοῖς ὑλικοῖς προσπεπονθέναι,\nὀρεγομέναις οὐκ ὠφελίμων καὶ ὑγιῶν τροφῶν, ἀλλʼ\nἡδέων καὶ νοσοποιῶν. Ἀλλʼ ἑτοιμασθείη ἡμῖν τράπεζα,\nἐφʼ ἢν ἡ σοφία τὰ ἑαυτῆς θύματα ἐπιτίθησι,\nκαὶ τὸν ἑαυτῆς οἶνον εἰς κρατῆρα κιρνᾷ.\n\n\n\n\nΜηδὲ ὀργὴ ἐφʼ ἡμᾶς ἀναβαίη, τὸ πνεῦμα τοῦ ἐξουσιάζοντος\nτὸ ἀπατηλὸν, τὸ δίκην προδρόμου ἢ κατασκόπου\nἐκ τοῦ σκότου ἐν ᾧ ἐκέκρυπτο, εἰς τὴν ψυχὴν\nἀνιὸν διὰ τῆς ἐνθυμήσεως· μηδὲ ὡς πῦρ ἐξαφθείη\nἐκ τῶν πεπυρωμένων βελῶν τοῦ ἐχθροῦ. Ἀλλʼ\nοὐρανοῦ θυρίδες ἡμῖν ἀνοιγεῖεν, αἱ τῶν νοητῶν καὶ\nπνευματικῶν ἐξαπλω (90) ἀρεταὶ κακίαι\nἅδου καὶ θανάτου, αἵτινες οὐ κατισχύουσι τῶν, κατὰ\nΠέτρεν, ἀνελθόντων ἐπὶ πύλας τῆς θυγατέρος Σιών.\nΚαὶ ὁ ἐν τῷ κρυπτῷ τῆς καρδίας ἄνθρωπος, κατʼ\nεἰκόνα Θεοῦ, ὁμοέστιος ἀγγέλοις γένοιτο, τοῦ ἀληθινοῦ\nμάννα μεταλαμβάνων, καὶ ἀπὸ οὐρανοῦ τροφὴν,\nἀλλʼ οὐκ ἀπὸ τῆς ἐπικαταράτου γῆς, ἢν ὁ ἁμαρτάνων\nἐν λύπαις ἐσθίει. Οἱ τούτων ἀκούοντες πτερούσθωσαν,\nἐπαιρέσθωσαν, μηκέτι ἔστωσαν ἐν σαρκί·\nγενέσθωσαν ἐν πνεύματι· Οἱ γὰρ ἐν σαρκὶ ὄντες\nΘεῷ ἀρέσαι οὐ δύνανται. Ἀλλʼ ἐπὶ τὴν ἱστορίαν\nἀνιτέον.\nΣτίχ. μδ΄. Καὶ μετέστρεψεν εἰς αἶμα τοὺς ποταμοὺς\nαὐτῶν, καὶ τὰ ὀμβρήματα αὐτῶν, ὅπως\nμὴ πίωσιν.\nΟἶδα κατὰ τροπολογίαν πολλοὺς ποταμοὺς Αἰγύπτου\nἐναντίους Χριστῷ τῷ ἀληθινῷ ποταμῷ, οὗ\nτὰ ὁρμήματα τὴν Ἐκκλησίαν εὐφραίνει. Πάντα δὲ τὰ\nτῆς σωτηρίας ἀλλότρια ῥεύματα, ἃ ὁ Θεὸς, (90) ὅταν\nβούληταί τινας ἐπιστρέψαι, ἵνα ἐξελθόντες πίωσιν\nἀπὸ τῆς πέτρας, ἡ δὲ πέτρα ἦν ὁ Χριστὸς, ποιεῖ\nστραφῆναι εἰς αἷμα. Ὅταν γὰρ ἐγὼ καταγὼ οὕς (91)\nἀλλοτρίου ὕδατος καὶ φρονήματος, τοῦ Θεοῦ μὴ (91)\nπαραστήσαντος, ὅτι αἷμά ἐστιν, οὐκέτι πίνω, ἵνα\nμὴ μέτοχος γίνωμαι αἵματος ὀμβρήματος. Οἱ δὲ εἶεν\nἂν, οἱ βραχέα μὲν λέγοντες, ὀλέθρια δέ.· Κατὰ δὲ\nτὴν ἱστορίαν, Αἰγύπτιοι ἄνωθεν ὕδωρ οὐκ ἔχουσιν,\nοὐδὲ γίνεται ὑετὸς ἐν Αἰγύπτῳ. Ἱστορικῶς μὲν οὖν,\nπάσης τότε τῆς τῶν ὑδάτων φύσεως κατὰ τὴν Αἴγυπτον\nτῷ προστάγματι τοῦ Μωσέως εἰς αἷμα τραπείσης,\nὡς καὶ τοὺς ἰχθύας, εἰς σαρκώδη παχύτητα\nτοῦ ὕδατος μετατεθέντος, διαφθαρῆναι, τοῖς Ἑβραίοις\nἀρυομένοις αἷμα οὐκ ἦν. Ὅθεν ἕσχε καὶ ἡ μαγγανεία\nκαιρὸν ἐν τῷ παρὰ τοῖς Ἑβραίοις εὑρισκομένῳ\nὕδατι, τὸ αἱματῶδες ὕδωρ παρασοφίσασθαι. Πνευματικῶς\nδὲ καὶ νῦν τὸ ἴσον ἔστιν ἰδεῖν γινόμενον. Τῶν\nγὰρ πρὸς τὰς ἐναντίας δόξας διεστηκότων τοῖς μὲν\nπότιμόν ἐστι καὶ διαφανὲς τὸ νᾶμα τῆς πίστεως, ὃ\nδιὰ τῆς θείας διδασκαλίας ἀρύονται· τοῖς δὲ τῆς πονηρᾶς\nὑπολήψεως αἰγυπτιάζουσι διεφθορὸς αἷμα τὸ\nὕδωρ γίνεται. Καὶ πολλάκις ἐπιχειρεῖ ὁ παρασοφισμὸς\nτῆς ἀπάτης καὶ τὸ τῶν Ἰσραηλιτῶν ποτὸν τῷ μολυσμῷ\nτοῦ ψεύδους αἷμα ποιῆσαι, τουτέστι τὸν ἡμέτερον\nλόγον, καὶ ἡμῖν δεῖξαι, μὴ τοιοῦτον ὅντα οἷόν\nἐστιν. Ἀλλʼ οὐκ ἀχρειώσειε καθόλου τὸ ποτὸν, κἂν\nἐκ τοῦ προχείρου διʼ ἀπάτην περιφοινίξῃ τὸ εἶδος.\nΠίνει γὰρ ὁ Ἰσραηλίτης τὸ ἀληθινὸν ὕδωρ, οὐδὲ πρὸς\nτὸ εἶδος τῆς ἀπάτης ἐπιστρεφόμενος.\nΣτίχ. β΄. Ἀλαλέξατε τῷ Θεῷ Ἰακώβ.\nΘεὸν Ἰακὼβ τὸν Σωτῆρα καλοῦσι τὸν ἐν ἀνθρώπου\nσχήματι ὀφθέντα τῷ Ἰακὼβ εἰς δήλωσιν τῆς μετὰ\nταῦτα ἐνανθρωπήσεως. Ἀλαλάζειν δὲ προστάττουσι\nνικητήριον ὕμνον ἀναπέμποντες αὐτῷ, ὡς καταλύσαντι\nτὸν τὸ κράτος ἔχοντα τοῦ θανάτου, ὡς ἐκ τῆς\nτῶν δαιμόνων καταδυναστείας ῥυσαμένῳ. Ἀλαλαγμὸς\nγάρ ἐστιν ὕμνος ἐπινίκιος, ὅν καὶ οἱ ἐκ Βαβυλῶνος\nἀνασωθέντες τῷ τὴν νίκην δωρησαμένῳ Θεῷ\nἀλλήλοις ὑφῆναι παρακελεύονται. Ἠθικώτερον δέ\nὧν μὲν κατορθούντων οἱ καρποὶ ἐπὶ τὰς ληνοὺς\nἔρχονται, ἀκουέτωσαν τοῦ· Ἀγαλλιᾶσθε τῷ Θεῷ\nὁ δὲ ἁμαρτὼν καὶ δεόμενος μετανοίας καὶ ἐπιστροφῆς\nμὴ ἀγαλλιάσθω, ἀλλὰ λυπηθήτω κατὰ Θεόν.\nγὰρ κατὰ Θεὸν λύπη μετάνοιαν εἰς σωτηρίαν ἀμεταμέλητον\nκατεργάζεται. Καὶ σὺ, ἐὰν βοηθηθεὶς ὑπὸ\nΘεοῦ τὴν συγκομιδὴν ἐποιήσω τῶν καρπῶν ἐπὶ τὰς\nἁγίας ληνοὺς, μὴ ἐπιλανθάνου τοῦ Θεοῦ, καθὸ βοηθός\nσου γίνεται. Κἂν ἀπορῇς λόγων τῶν κατʼ ἀξίαν\nἀποδοθησομένων τῷ Θεῷ ἐν εὐχαριστίᾳ, ἀλάλαζε\nεὐσήμῳ φωνῇ, καρδίας κεκραγυίας ὑπερβαινούσης\nτὰ σημαινόμενα ἀπορούσης λέξεως, καὶ διὰ τὴν\nἀπορίαν τῶν λέξεων ἀπόῤῥητα καὶ ἄῤῥητα λαλούσης.\nἘὰν γὰρ ἀναβῇς τὰ λεκτὰ, ἐὰν ὑπερβῇς τὰ\nἀπαγγελλόμενα, τὰ διὰ στόματος φωνούμενα, καὶ\nμόνῳ νῷ δυνηθῇς ὑμνεῖν τὸν Θεὸν, τῷ ἀποροῦντι\nἐπιθεῖναι τὰ ἑαυτοῦ κινήματα τῷ λόγῳ, παρὰ τὸ τὸν\nλόγον τὸν ἐν σοὶ μὴ δύνασθαι βαστάζειν τοῦ νοῦ τὰ\nἀπόῤῥητα καὶ τὰ θεῖα, ἀλαλάξεις τῷ Θεῷ Ἰακὼβ, ὡς\nμιμητὴς τοῦ πτερνιστοῦ Ἰακώβ.\nΣτίχ. γ΄. Αἰνεῖτε αὐτὸν ἐν ἤχῳ σάλπιγγος.\nἌλλος φησὶ, διὰ ἤχου κερατίνης. Ἱερατικὸν δὲ\nτοῦτο τὸ ὄργανον. Οἱ ἱερεῖς γὰρ ἐχρῶντο ταῖς σάλπιγξι,\nτῶν ἐν Σινᾶ γενομένων σαλπίγγων ἀναμιμνήσκοντες.\nΚατὰ γοῦν τὸν πνευματικὸν περὶ σαλπίγγων\nκατασκευῆς λόγον, κατασκευαστέον σάλπιγγα,\nἵνα ἐν ἤχῳ αὐτῆς αἰνέσωμεν τὸν Θεόν. Τοιαῦται\nδʼ, οἶμαι, σάλπιγγες δηλοῦνται καὶ ἐν τῷ· Σαλπίσει,\nκαὶ οἱ νεκροὶ ἐγερθήσονται. Ἔστι δὲ ἑορτὴ\nΝουμηνία ἑβδόμου μηνὸς, μνημόσυνον σαλπίγγων,\nκαθὸ λέγεται· Ἐν νεομηνίᾳ, σάλπιγγι.\n"};
