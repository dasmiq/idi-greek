var sequence = {"name":"Origen. Expositio in Proverbia (fragmenta e catenis)","data":"(1) Παροιμία ἐστὶ λόγος ἀπόκρυφος διʼ ἑτέρου προδήλου\nσημαινόμενος.\nΤούτου χάριν ἐβασίλευσεν ἐν Ἰσραὴλ, τοῦ γνῶναι\nσοφίαν καὶ παιδείαν· ἡ σοφία ἐστὶ γνῶσις πνευματικὴ,\nτοὺς περὶ Θεοῦ, καὶ ἀσωμάτων, καὶ κρίσεως, καὶ\nφρονοίας περιέχουσα λόγους, ἡ τὴν περὶ ἠθικῆς καὶ\nφυσικῆς καὶ θεολογικῆς ἀποκαλύπτουσα θεωρίαν. Ἤ\nἡ σοφία ἐστὶ γνῶσις σωμάτων καὶ ἀσωμάτων, καὶ\nτῆς ἐν τούτῳ θεωρουμένης κρίσεως καὶ προνοίας·\nπαιδεία ἐστὶ μετριοπάθεια παθῷν περὶ τὸ παθητικὸν\nἢ ἄλογον τῆς ψυχῆς μέρος θεωρουμένη· καὶ θεολογῶν\nδέ τις ἐπιτεταμένως, ἔγνω σοφίαν.\nΤουτέστιν ὀρθὸν καὶ ἀδιάστροφον εἶναι τὸ κριτήριον·\nἀνεπιστήμων γάρ τις ὢν δικαιοσύνης, οὐκ ἂν\nδιέλοι τὰς ἀμφισβητήσεις ὀρθῶς· οὐδὲ Σολομὼν γὰρ\nἔκρινεν ὀρθῶς ταῖς πόρναις, μὴ σώζων ἀκριβεῖς τοῦ\nδικαίου τοὺς λόγους· ὀρθῶς δὲ καὶ ἀδιαστρόφως κριοῦμεν,\nεἰ πειθόμεθα μὲν ἀρετῇ, καταγινώσκομεν δὲ\nκακίας. Τρία δὲ κριτήρια ἐν ἡμῖν· αἴσθησις, λόγος, καὶ\nνοῦ καὶ ἡ μὲν αἴσθησις, τῶν αἰσθητῶν· ὁ δὲ λόγος,\n\n\n\nτῶν ῥημάτων καὶ τῶν νοημάτων· ὁ δὲ νοῦς, θεωρία\nτῶν νοητῶν.\nὬσπερ διὰ τῶν αἰσθήσεων ὁ νοῦς ἐπιβάλλει τοῖς\nαἰσθητοῖς, οὕτω καὶ διὰ τῶν ἀρετῶν ἐποπτεύει τὰ\nνοητά διόπερ καὶ αἰσθήσεως αὐτὸν λόγον ἐπέχειν ὁ\nσοφὸς Σολομὼν ἡμᾶς διδάσκει.\nΟἱ κτώμενοι κακίαν, τῷ κακοὶ εἶναι ἐξουδενοῦσι\nσοφίαν· καὶ μὴ ἔχοντες φόβον τὸν ποιοῦντα ἀρχὴν αἰσθήσεως,\nἀναισθητοῦσι καὶ ἐξουδενοῦσι σοφίαν· πῶς;\nτῷ μὴ πράττειν μηδὲ μετιέναι· πᾶς γὰρ ὁ τὰ φαῦλα\nπράττων, μισεῖ τὸ φῶς· ἀλλʼ οὐ παρὰ τὴν οἰκείαν\nφύσιν ἀτιμάζεται, ἀλλὰ παρὰ τὴν ἐκείνων ἄγνοιαν·\nἀλλʼ οἱ εὐσεβεῖς αἱροῦνται τὴν παιδείαν, ἵνα τὴν ψυχὴν\nκαθαρθέντες, εἰσδέξωνται τὴν εἰς κακότεχνον ψυχὴν\nμὴ εἰσιοῦσαν σοφίαν· οἱ δὲ μὴ ἔχοντες φόβονΘεοῦ,\nτὸν ποιοῦντα ἀρχὴν αἰσθήσεως, ἀναισθητοῦσι σοφίας\nκαὶ παιδείας, καὶ ἐξουθενοῦσιν ἀμφότερα (1·)· ὡς οἱ\nτὴν Παλαιὰν μὴ δεχόμενοι, καὶ τὸν Δημιουργὸν ὡς ὠμὸν\nδιαβάλλοντες.\nὬσπερ ἡ κορυφὴ καὶ ὁ τράχηλος δηλοῖ ἐνταῦθα τὸν\nνοῦν, οὕτω ναὶ ὁ στέφανος καὶ ὁ κλοιὸς ἐνταῦθα σημαίνει\nτὴν γνῶσιν· αὕτη γὰρ ἡ συνήθεια τοῦ Πνεύματος\nτοῦ ἁγίου, πολλοῖς ὀνόμασιν ὠνόμασε τὸν Θεόν\nτε καὶ τοὺς ἀγγέλους αὐτοῦ, καὶ τὸν νοῦν, καὶ τὴν\nἀρετὴν, καὶ τὴν γνῶσιν, καὶ τὴν ἀγνωσίαν, καὶ τὴν\nκακίαν, καὶ αὐτὸν τὸν διάβολον καὶ τοὺς ἀγγέλους\nαὐτοῦ· οὐχ ἀπλῶς δὲ τίθησι τὰ ὀνόματα, ὡς τινες\nοἴονται· διαφόρων ἐνεργειῶν εἰσὶ γνωρίσματα· Θεοῦ\nδὲ διὰ τῶν ἀγγέλων ἡμῖν ἐνεργοῦντος, καὶ ἡμῶν ἐν\nαὐτῷ, δαιμόνων τε πρὸς ἡμᾶς.\nΟὗτοι συγκληρονόμοι τῶν ἀντικειμένων εἰσὶν, οἱ τῆς\nαὐτῆς αὐτοῖς κακίας μεταλαμβάνοντες κοινὸν δέ ἐστιν,\nμὴ τοῦ ἑνός ἐστι τοῦ Θεοῦ· ὅρα δὲ ὁμόνοιαν πονηρὰν\nκαὶ ὄλεθρον.\nΔίκτυόν ἐστι κόλασις αἰώνιος, καὶ πολυσχιδὴς τιμωρία\nπαρὰ τοῦ δικαίου κριτοῦ ταῖς ἀκαθάρτοις\nπροσαγομένη ψυχαῖς ἐπʼ ἀπωλείᾳ τῶν κακῶς ἐκφύντων\nπτερῶν· πτερωτὰ δὲ, ἡμεῖς οἱ ἄνθρωποι οἱ δύναμιν\nἐὰν θέλωμεν ἔχοντες τοῦ ἀναπτῆναι.\nἜξοδον νῦν ὀνομάζει τὴν ἐξελθοῦσαν ψυχὴν ἀπὸ\nκακίας καὶ ἀγνωσίας· τοιαύτη δὲ ἔξοδος τῶν υἱῶν Ἰσραὴλ,\nἡ μετὰ τὴν ἐκ τῆς κρίσεως τοῦ Θεοῦ καὶ διδασκαλίας\nγένεσιν γεγονυῖα· τὴν αὐτὴν δὲ ψυχὴν καὶ\nπλατεῖαν λέγει· « Πλάτυνον γὰρ, φησὶ, τὸ στόμα σου,\nκαὶ πληρώσω αὐτό· »καὶ « πλατύνθητε, φησὶ, καὶ ὑμεῖς, »\nἐν τῇ πρὸς Κορινθίους ὁ Παῦλος· καὶ ὑπὸ μὲν τῆς\nοὕτως ἐξερχομένης ψυχῆς, ὑμνεῖται ἡ σοφία· ἐν δὲ\nγῇ πλατυνομένῃ διὰ τῶν ἀρετῶν, παῤῥησίαν ἄγει.\nἌκρων δὲ τειχέων αὐτῆς, τὴν ἄκραν ἀπάθειαν λέγει·\nεἴπερ οἱ ἀγαπῶντες τὸν νόμον, παραβάλλουσιν ἑαυτοῖς\nτεῖχος· ὑπὲρ οὗ τείχους εὔχεται καὶ ὁ Δαυῒδ λέγων·\n« Οἰκοδομηθήτω τὰ τείχη Ἱερουσαλὴμ, » τουτέστι\nτῆς τοιᾶσδε ψυχῆς τὰ καταπεπτωκότα, δηλονότι ἐκ\nτῆς τοῦ Οὐρίου προφάσεως.\nΠῶς οὖν ἔμπροσθέν φησιν ὁ Σολομών· « Ὁ δὲ ἐπιχαίρων\n\n\n\nἀπολλυμένῳ οὐκ ἀθωωθήσεται; » Ἤ τάχα οὔτως\nχαίρει ἡ σοφία, ὡς ἐχάρη ἐπὶ τῇ ἀπωλείᾳ Ματθαίου\nτοῦ τελώνου, καὶ ἐπὶ τοῦ λῃστοῦ ἀπωλεῖᾳ πιστεύσαντος\nτῷ Χριστῷ; τοῦ μὲν γὰρ, τὸν λῃστὴν ἡ σοφία· τοῦ\nδὲ, τὸν τελώνην ἀπώλεσε (2).\nΠολιορκία ἐστὶ διδασκαλία ἠθικὴ, τὴν κακῶς οἰκοδομηθεῖσαν\nψυχὴν καταστρέφουσα ἐπὶ τῇ τοῦ Θεοῦ\nπολιορκίᾳ.\nὭσπερ τὰ νήπια μεταξὺ δικαίων καὶ ἀδίκων εἰσὶν,\nοὕτω καὶ πάντες οἱ ἄνθρωποι μεταξὺ ἀγγέλων τε καὶ\nδαιμόνων εἰσὶ, μήτε δαίμονες ὄντες μήτε ἄγγελοι\nχρηματίζοντες, μέχρι τῆς συντελείας τοῦ αἰῶνος· ἠδίκουν\nδὲ νηπίους, εἶπε, περὶ ὧν Χριστὸς ἔφη· Μὴ\nσκανδαλίσητε ἕνα τῶν μικρῶν τούτων.\nὉ ἀπαθὴς ἡσυχάζει ἀφόβως ἀπὸ παντὸς κακοῦ\nλογισμοῦ, καὶ μετʼ ὀλίγον κατασκηνώσει ἐν τῇ βασιλείᾳ\nτοῦ Θεοῦ· ὡς ἀκούσας καὶ φυλάξας τὰ προστἀγματα\nαὐτοῦ, ὅτι ἤλπισεν ἐπʼ αὐτόν.\nΟὕτως κρύπτει ἐντολὴν τοῦ Θεοῦ ὁ ποιῶν αὐτὴν,\nἢ ὁ μὴ ἐπὶ κενοδοξίᾳ ποιῶν· ὅθεν καὶ οἱ δαίμονες ἐκ\nτοῦ μὴ συγχωρεῖν αὐτὴν ποιεῖν ἡμᾶς, ἁρπάζειν λέγονται.\nΤότε συνήσεις πῶς ὁ φόβος τοῦ Κυρίου ἀρχὴ σοφίας\nἐστὶν, καὶ πῶς τῆς τοῦ Θεοῦ γνώσεως γίνεται πρόξενος,\nὅταν ἐν πίστει καὶ πόθῳ αὐτῷ ὑπάρχῃς προσδεής·\nπροῦπάρξαι δὲ δεῖ σοφίαν καὶ σύνεσιν, πρὸς τὸ\nδυνηθῆναι συνεῖναι φόβον Κυρίου· προσάξωμεν δὲ\nταῦτα τοῖς τὴν σοφίαν καὶ σύνεσιν ἐξουθενοῦσι· καταφεύγειν\nδὲ βουλομένοις ἐπὶ τὸ φοβεῖσθαι τὸν Θεὸν,\nὡς ἐπὶ εὐχερὲς πρᾶγμα.\nΧριστοῦ γὰρ μὴ ῥυομένου, ὡς ἀγαθὴν ὁδεύσομεν\nτὴν κακήν· ἅγιοι μὲν γὰρ πάντα λέγουσι πιστά· τὰ\nδὲ οὔ· ὁ δὲ διάβολος οὐδὲν πιστὸν, ἀντὶ τοῦ, πίστεως\nἄξιον· ἄνδρα γὰρ νῦν τὸν διάβολον λέγει, ὡς ἐν Εὐαγγελίοις·\nεἴ γε ἄνθρωπος πονηρὸς ἔσπειρε τὰ ζιζάνια·\nμεγῖστη δὲ ὡς ἔοικεν ἐπιβουλὴ, τὸ περιτυχεῖν βουλῇ\nκακῇ, καὶ ἀνδράσι δολίοις καὶ ὑπούλοις καὶ πονηροῖς.\nΕἰ ἡ ποιὰ βουλὴ συντετριμμένη ἤγουν ἐσκοτισμένη,\nνοῦ κίνησίς ἐστιν, πῶς αὕτη ἀπέλιπεν διδασκαλίαν\nνεότητος; πῶς δὲ καὶ θείας ἐπελάθετο διαθήκης; Ὡς\nγὰρ περὶ ζώου λογικοῦ, τῆς κακῆς βουλῆς ἡμῖν διαλέγεται.\nἬ νῦν βουλὴν κακὴν τὸν διάβολον λέγει· οὗτος\nγὰρ κακῶς ἐβουλεύσατο, εἰπών· « Ἐπάνω τῶν ἄστρων\nθήσω τὸν θρόνον μου, καὶ ἔσομαι ὅμοιος τῷ Ὑψίστῳ· »\nἐπελάθετο δὲ τῆς θείας γνώσεως, καταλιπὼν τὴν διδασκαλίαν\nτῆς νεότητος· ἥτις νεότης τὴν προτέραν\nαὐτοῦ κατάστασιν δηλοῖ, καθʼ ἣν καὶ ζηλωτὸς ἦν· εἰ\nδὲ νέους δύναται συνετίζειν ἔνθα πολὺ τὸ δυσήνιον, μὴ\nπαρούσης· πολλῷ μᾶλλον πρεσβύτῃ ὠφέλιμος.\nὍσοι καταλαμβάνονται ὑπὸ ἐνιαυτῶν ζωῆς, διὰ\nτῶν ἔργων τῆς μελλούσης ἀειζώου ζωῆς, οὗτοι καταλαμβάνουσι\n\n\n\nτρίβους εὐθείας τῆς ἀταράχου καὶ ἀδιαστάτου\nζωῆς· οὐ καταλαμβάνονται ὑπὸ τῶν οἰκτειρμῶν\nαὐτοῦ εἰς τὰς τρίβους τῆς εὐθείας ἀειζωῒας. —\nΔιώκοντας γὰρ δικαιοσύνην ἀγαπᾷ Κύριος, καὶ οὐ μὴ\nσυγκαταλάβηται αὐτοὺς ἡ τοῦ πονηροῦ βουλὴ· οὐ καταλαμβάνουσι\nδὲ τρίβους εὐθείας ζωῆς· οὐδὲ μὴ ἀντιστρέψουσιν\nεἰς τὴν βασιλείαν τοῦ Θεοῦ, οἱ τῷ διαβόλῳ\nπεποιθότες.\nΟὗτος ἐπιλανθάνεται τοῦ νόμου, ὁ μὴ νομίμως βιούς·\nοὗτος δὲ μέμνηται τοῦ νόμου, ὁ ζῶν κατʼ αὐτόν· καὶ\nοὗτος τηρεῖ τὰ ῥήματα τοῦ Θεοῦ, ὁ μὴ μόνον ποιῶν\nαὐτὰ, ἀλλὰ καὶ ἄλλοις συμβουλευόμενος. Οὗτος δὲ\nἀπόλλυσιν αὐτὰ, ὁ μὴ βουλόμενος πράττειν αὐτὰ, καὶ\nἑτέρους κωλύων· οὐ γὰρ οἱ ἀκροαταὶ τοῦ νόμου δικαιωθήσονται.\nἼασις ἐστὶν ἡ ἐξ ἀρετῆς ὑγίεια τῇ πολιτείᾳ σου· ἡ\nδὲ τοῦ Θεοῦ χάρις καὶ ἐπιμέλεια τοῖς λογισμοῖς σου\nκαὶ διανοήμασιν· ὅταν αἱ δυνάμεις τῆς ψυχῆς, ἤγουν\nαἱ ἀρεταὶ, ἐπιμελείας τύχωσι, τὸ τηνικαῦτα ἐροῦσι\nπάντα τὰ ὀστᾶ μου « Κύριε, Κύριε, τίς ὅμοιός σοι; »\nἘπιμελεὶας γὰρ τυχοῦσα ἡ μνημονευτικὴ δύναμις τῆς\nψυχῆς, πάντως ἐρεῖ τό· « Ἐμνήσθην τοῦ Θεοῦ καὶ εὐφράνθην.»\nὉμοίως δὲ καὶ ἡ· ὀπτικὴ λέξει τό· «Κατενόησατὰ\nἔργα σου, καὶ ἐξέστην.» Ὡσαύτως δὲ καὶ ἡ ἐπιθυμητική·\n« Κύριε, ἐναντίον σου πᾶσα ἡ ἐπιθυμία μου·»\nἐρεῖ δὲ καὶ ἡ λογική· «Διελογισάμην ἡμέρας ἀρχαίας.»\nΚατὰ ταῦτα συμβήσεται καὶ ἐπὶ τῶν ἄλλων δυνάμεων.\nΤουτέστιτοῖς βουλομένοις οὐδὲν δύσκολον ἔχοι, καθάπερ\nἡ τῶν χρημάτων ἐπιθυμία· νοῦς καθαρὸς ἐγγίζει\nσοφίᾳ· ἐπειδὴ τὸ εὖ γινώσκει· ὁ δὲ ἀκάθαρτος μακρυνθήσεται\nἀπ αὐτῆς.\nΤούτου τοῦ ξύλου μετὰ τὴν παράβασιν ὁ Ἀδὰμ\nμεταλαμβάνειν κωλύεται· εἴπερ ἀπὸ καρπῶν δικαιοσύνης\nφυτεύεται δένδρον ζωῆς· τὸ δὲ δένδρον\nζωῆς, ἡ τοῦ Θεοῦ σοφία ἐστί· δικαίως δὲ ἅψασθαι\nκεκώλυται τούτου τοῦ ξύλου πᾶς παράνομος.\nὉ Θεὸς τῇ μὲν σοφίᾳ καὶ τὴν γῆν ἐθεμελίωσε·\nδιὰ δὲ τῆς αἰσθήσεως αὐτοῦ ἐῤῥάγησαν ἄβυσσοι, τὰ\nδὲ νέφη ἐῤῥύησαν δρόσους· ἣν οὖν ἐνταῦθα γῆν εἶπε,\nΠαῦλος ὁ ἅγιος πλάτος ὠνόμασε· καὶ τοὺς ἐνταῦθα\nοὐρανοὺς λεγομένους, ὕψος ἐκεῖνος ἐν τῇ πρὸς Ἐφεσίους\nκαλεῖ· καὶ τὰς λεγομένας τροπικῶς ἀβύσσους.\nὀνομάζει βάθος· τὰ δεδροσωμένα νέφη, μῆκος καλεῖ·\nταῦτα δὲ πάντα λογικῶν ἐστι φύσεων σύμβολα,\nδιαιρουμένων κόσμοις καὶ σώματι κατὰ ἀναλογίαν\nτῆς καταστάσεως· ἁρμόζει τοῦτο καὶ νῦν τῷ Υἱῷ\nτοῦ Θεοῦ· ἀλλὰ καὶ ἡ ψυχὴ ἡ πιστὴ, γῆ ἐστιν\nἑκατονταπλασίον καρποφοροῦσα· αὕτη δὲ ἐκ τῆς\nπιότητος, ἥτις ἐστὶ σοφία, σοφή· θεμελιοῦντος αὐτὴν\nἐπʼ αὐτῇ τοῦ Θεοῦ· ἑδράζει γὰρ αὐτὴν τὴν\nσυναγωγὴν τῆς διδασκαλίας, καὶ πῆξιν ἀπὸ σοφίας\nποιούμενος· καὶ ἀεὶ προκοπτούσης, οὐρανὸν\nἀπεργάζεται, καθαρώτατον κτίσμα, ἀγγέλων τε καὶ\nτῶν νοερῶν οὐσιῶν οἰκητήριον, λαβοῦσάν τε αἴσθησιν\n\n\n\nτοῦ βντος, καὶ κατανοοῦσαν τὴν τῶν πραγμάτων\nἀκρίβειαν, οἱονεὶ τὸ πολύμυθον τῶν τοῦ Θεοῦ\nκριμάτων.\nΠρὸς μόνην τὴν σοφίαν ἀδυνατοῦσιν οἱ δαίμονες,\nλογισμοὺς ἐμβάλλειν εἰς τὴν καρδίαν τοῦ σεσοφισμένου\nμὴ συγχωρούμενοι· ὁ γὰρ νοῦς τοῖς τῆς σοφίας\nἀντιποιούμενος θεωρήμασιν, ἀνεπίδεκτος γίνεται\nλογισμῶν ἀκαθάρτων. — Νοῦς καθαρὸς ἑγγίζει σοφίᾳ,\nἐπειδὴ τὸ εὖ γινώσκει· ὁ δὲ ἀκάθαρτος μακρυνθήσεται\nἀπʼ αὐτῆς.\nΠρόσκομμα λογικῆς φύσεώς ἐστι λογισμὸς ἀκάθαρτος,\nἢ γνῶσις ψευδής· ὁ δὲ τῇ τοῦ Θεοῦ βουλῇ\nπεριστοιχειούμενος, ἐν τούτοις οὐ προσκόπτει.\nΟὔτε ἔφοδος, φησὶ, πονηρῶν λογισμῶν φοβήσει\nτὸν γεγονότα σοφὸν, οὕτε ἀσεβεῖς ἔξωθεν ἐπιόντες\nτὴν αὐτοῦ καθαιρήσουσι δύναμιν, ἐρημῶσαι θέλοντες\nτῶν φύσει καλῶν· τὸν γὰρ ἀνάλωτον οὐδεὶς δυνήσεται\nλαβεῖν· καίτοι, τί τοῦ ἀσεβοῦς αὐθαδέστερον;\nἈλλὰ καὶ αὐτοῦ φησι τοῦ παντοδαποῦ θηρίου\nπεριγενήσῃ, πρᾶος ὢν καὶ ἐπιεικὴς, τοῦ Κυρίου\nὄντος μετὰ σοῦ· ἐντεῦθεν δὲ μανθάνομεν, ὡς ἡ ἐλεημοσύνη\nπεριαιρεῖ φοβερὰς φαντασίας, νύκτωρ ἡμῖν\nσυμβαινούσας, ἢ καὶ θεωρητικῶς· οὐ μόνον δὲ, ἀλλὰ\nκαὶ τῶν ἐν τῇ μεταστάσει πονηρῶν κατηγοριῶν, καὶ\nτῶν ἐν τῇ κρίσει βλαπτικῶν κολάσεων περιαιρεῖ τοὺς\nοὕτω φρονοῦντας· τὸ αὐτὸ δὲ ποιεῖ καὶ πραότας καὶ\nἀοργησία, καὶ μακροθυμία, καὶ ὅσα πέφυκε καταστέλλειν\nτὸν θυμὸν ταρασσόμενον· εἴπερ ἐκ τῆς\nταραχῆς τοῦ θυμοῦ τὰ φοβερὰ φάσματα εἴωθε γίνεσθαι.\nΟὐ μόνον τῶν ἐδωδίμων μὴ ἀπόσχῃ εὖ ποιεῖν ἐνδεῆ,\nἀλλὰ καὶ γνώσεως Θεοῦ καὶ σοφίας καὶ ἐντολῶν·\nκαὶ πᾶν ὁτιοῦν Θεῷ φίλον καὶ πρὸς αὐτὸν\nοἰκειοῦν, μὴ ἀπόσχῃ εὖ ποιεῖν τῷ ἐνδεομένῳ σου.\nΑὕτη ἡ πρὸς τὸν πλησίον ἔχθρα ἀπεργάζεταί τινα\nκακὸν, οὐ μόνον σωματικὸν, ἀλλὰ καὶ ψυχικόν.\nἌγνοια Κυρίου ἐν οἴκοις ἀσεβῶν, γνῶσις δὲ Θεοῦ\nἐν ψυχαῖς δικαίων· ἐπαύλεις δικαίων εὐλογοῦνται,\nὅταν ὁ Χριστὸς ἀπονέμῃ τὰ γέρα ἑκάστῳ κατὰ τὰ\nἔργα αὐτῶν· τοῖς ἀσεβέσι δὲ κατάραν καὶ οὐκ εὐλογίαν.\nἩ ἄκρα κακία καὶ εἰς τέλος ἐπηρμένη, ὑπερηφανία\nκαλεῖται· ἀντιτάσσεται δὲ Κύριος τοῖς μὲν\nἀδίκοις, ὡς δικαιοσύνη· τοῖς ψεύσταις, ὡς ἀλήθεια\nτοῖς δὲ ὑπερηφάνοις, ὡς ταπεινοφροσύνη· διὸ καὶ\nτοῖς ταπεινὰ φρονοῦσι φίλος ἐσπί· τοῦτο γάρ ἐστι\nτὸ, Δίδωσι χάριν ταπεινοῖς· τοῖς δὲ ὑπερηφάνοις ἀντιτάσσεται.\nΔόξαν οὐράνιον κληρονομήσουσιν οἱ τὴν ἔνθεον\nσοφίαν μαθόντες τε καὶ διδάξαντες· ὕψωσαν δὲ ἑαυτοῖς\nἀτιμίαν οἱ ἀσεβεῖς ἐνώπιον ἀγγέλων καὶ ἀνθρώπων\nπαρὰ τοῦ Χριστοῦ.\nΠαιδείαν, τὴν ἡθικὴν ἀρετὴν λέγει· ἕννοιαν, τὴν\nθείαν γνῶσιν· υἱὸς δὲ ἀρετῶν ὁ κατ᾿ αὐτὰς πιποιωμένος,\n\n\n\nὃς οὐκ ἄλλου χάριν, ἀλλ᾿ ἕνεκα τῆς ἀρετῆς τὰ\nκατ᾿ αὐτὴν ἐνεργεῖ.\nΔῶρον ἀγαθὸν δωροῦμαι ὑμῖν, τὴν ἐπουράνιον βασιλείαν,\nἐὰν τὸν νόμον μου μὴ ἐγκαταλίπητε· σημειωτέον\nδὲ ἐνταῦθα, ὅτι δῶρον ἀγαθὸν ὀνομάζει\nτὸν νοῦν, διὰ τὸν λαμβάνοντα δῶρα ἐν κόλπῳ ἀδίκως,\nκαὶ μὴ κατευοδούμενον· ἐκεῖνα γὰρ δῶρα ἄδικα, τὰ\nπράγματα λέγει τοῦ πονηροῦ, ἅπερ ὁ νοῦς δεχόμενος,\nοὐ κατευοδοῦται ἐν ταῖς ὁδοῖς αὐτοῦ.\nΣτέφανος χαρίτων αἱ ἐντολαὶ τοῦ Θεοῦ εἰσιν, αἱτινες\nτὸν στέφανον τῆς βασιλείας ἀντιπαρέχουσι τοῖς\nποιοῦσιν αὐτάς· στέφανος δὲ τρυφῆς ἡ γνῶσις ἡ τοῦ\nΘεοῦ, ἥτις ὑπερασπίζουσα ἡμῶν, πάντα λογισμὸν\nἐμπαθῆ, καὶ πᾶσαν γνῶσιν ψευδῆ ἀπωθεῖται.\nΑὗται αἱ πολλαὶ ὁδοὶ εἰς μίαν ἄγουσιν ὁδὸν, τὴν\nεἰποῦσαν· Ἐγώ εἰμι ἡ ὁδός· πολλὰς δὲ εἴρηκεν ὁδοὺς,\nτὰς ἀρετὰς τὰς φερούσας ἐπὶ τὴν γνῶσιν τοῦ Θεοῦ.\nΠληθυνθήσεται δὲ ἔτη ζωῆς τοῦ ἀκούοντος διὰ τῶν\nπροφητῶν τοῦ ἐπουρανίου Πατρὸς, καὶ δεχομένου διὰ\nτοῦ μονογενοῦς Υἱοῦ τοὺς λόγους αὐτοῦ, εἰς τὸ κατευθυνθῆναι\nἐν ταῖς ὁδοῖς τῆς δικαιοσύνης τοῦ βίου,\nὅπως ἀποσωθῇ εἰς τὴν ἀείζωον ζωήν.\nΤούτου τοῦ στρατοῦ ὁ τόπος ἐστὶν ἡ κακία καὶ ἡ\nψευδώνυμος γνῶσις, καὶ πᾶν ὁτιοῦν ἄδεκτον τῷ Θεῷ·\nπολέμιοι γάρ εἰσιν οἱ ἀσεβεῖς λογισμοὶ, ψυχὰς ἀποκτείνοντες.\nἘν τοῖς ἀγαπητοῖς αὐτοῦ δίδωσιν ὁ Κύριος ὕπνον·\nοἱ δὲ ἀσεβεῖς οὐκ εἰσὶν αὐτοῦ ἀγαπητοί· τοῖς ἀσεβέσιν\nἄρα οὐ δίδωσιν ὕπνον ὁ Κύριος· ἐντεῦθεν δὲ\nἔστι καὶ πειθανῶς δεῖξαι, ὅτι οὐ καθεύδειν πεφύκασι\nδαίμονες.\nΠροπορεύονται ἡμῶν αἱ ἀρεταὶ, καὶ φωτίζουσιν\nἡμᾶς ἐν τῷ παρόντι βίῳ, ὃς πρὸς τὸν μέλλοντα, ἡμέραν\nὄντα, νὺξ λέγεται· ἕως κατορθώσει ἡ ἡμέρα ἐν\nᾗ ὁ τῆς δικαιοσύνης ἥλιος ἀνατέλλει. Ἤ ἀντὶ τοῦ,\nἕως ἡμᾶς ἐν ἀσφαλείᾳ καταστήσουσιν, οὐκ ἀφίστανται·\nτοῦτο γὰρ ἡμέρας ἴδιον, τὸ σκότος διαλύειν·\nὅπερ οὖν καὶ Χριστὸς ἔλεγεν· Ὁ περιπατῶν ἐν τῇ\nἡμέρᾳ οὐ προσκόπτει· τοὐναντίον δὲ αἱ τῶν ἀσεβῶν·\nἐπεὶ οὖν οὐκ ἔγνωσαν οὐδὲ συνῆκαν, ἐν σκότει\nδιαπορεύονται· προσκόπτουσιν, ἀλλʼ οὐκ ἔχουσι\nσυγγνώμην ὡς ἀγνοίᾳ προσπταίοντες· αὐτοὶ γὰρ\nἑαυτοῖς τὸ σκότος εἰργάσαντο· ὅρα δὲ ὡς ἡ μὲν\nἀρετὴ καὶ ἐν σκότει φῶς ἐποίησεν· ἡ δὲ κακία καὶ\nἐν φωτὶ σκότος. — Οὐδὲ τὸν τρόπον πῶς ἁμαρτάνουσιν,\nοἱ ἀσεβεῖς ἐπίστανται· οὐδὲ τὴν αἰτίαν γινώσκουσι,\nπόθεν προσκόπτουσιν· ἀλλʼ οὐδὲ αὐτὸ\nτοῦτο ἴσασιν, ὅτι παρανομοῦσιν· ὅπερ ἐστὶν γνὼρισμα\nτῆς ἐσχάτης κακίας.\nΠηγὰς λέγει τὰς ἀρετὰς, ἀφʼ ὧν γεννᾶται τὸ ὕδωρ\nτὸ ζῶν τῶν θείων ῥημάτων, ὅπερ ἐστὶν ἡ γνῶσις\nτοῦ Χριστοῦ. Καὶ ὁ Δαυῒδ Ὤφθησαν γὰρ, φησὶν, αἱ\nπηγαὶ τῶν ὑδάτων, καὶ ἀνεκαλύφθησαν τὰ θεμέλια\nτῆς οἰκουμένης, παρὰ τὴν ἐπιδημίαν δηλονότι τοῦ\nΣωτῆρος ἡμῶν Ἰησοῦ Χριστοῦ.\nΟἱ ὀφθαλμοί σου, εἶπεν, ὀρθὰ βλεπέτωσαν, τουτἐστι\n\n\n\nτὰ Θεῷ μὸνα φίλα, τὰ παρὰ τῶν τροφητῶν\nἡμῖν σαφηνισθέντα περὶ τοῦ Χριστοῦ μόνου\nκαὶ τῶν μαθητῶν αὐτοῦ· καὶ ὅσα παρά τινος πρὸς\nτὸν Χριστὸν οἰκειοῦντα λαληθείη καὶ μόνον.\nΣυμφωνεῖ τούτοις τὸ, Ἐὰν μὴ Κύριος οἰκοδομήσῃ\nοἶκον, καὶ φυλάξῃ πόλιν· τουτέστιν ἐὰν μὴ Κύριος\nδώῃ ἡμῖν ἰσχὺν τοῦ κατευθῦναι τὰ πρὸς αὐτὸν διαβήματα,\nμάτην ἡμεῖς κοπιῶμεν, οἱ μὴ ἐν παρακλήσει\nαὐτὸν ἐπικαλούμενοι, ἀλλʼ ἐν αὐθαδείῃ ἐπιχειροῦντες.\nΣτωμυλεύονται γὰρ αἴτε πρόδηλοι πόρναι, καὶ αἱ\nτῶν ἑτεροδόξων διδασκαλίαι, ἀπατῶσαι διὰ τῆς\nχρηστολογίας τὰς τῶν ἀκάκων καρδίας· μεγίστη\nοὖν ἀσφάλεια τὸ μὴ ἁλῶναι τὴν ἀρχήν· ἁλόντα γὰρ,\nδύσκολον διαφυγεῖν.\nΜέχρι μὲν τῆς ἀκοῆς αὐτῶν, τὸ καλόν. Σημαίνει\nδὲ τὸ λῖπος τὴν ἡδονὴν, ἀφʼ ἦς τίκτεται ἡ ἀκαθαρσία·\nἦς ἔκγονον, κακία καὶ ἄγνοια· ὧν οὐδὲν ἔστι\nπικρότερον ἐν τοῖς γεγονόσιν εὑρεῖν ἐν ἡμέρᾳ κρίσεωζ.\nἘντεῦθεν γινώσκομεν ὅτι τὸ θυμικὸν μέρος ἐπικρατεῖ\nἐν τοῖς δαίμοσιν· Ἀνελεήμων γὰρ, φησὶ, θυμὸς,\nκαὶ ὀξεῖα ὀργὴ αὐτῶν· θηρἑύουσι γὰρ εἰς ἀπώλειαν\nτοὺς πειθαρχοῦντας αὐτοῖς· οὕτω γὰρ τιμῶσι\nτοὺς τιμῶντας αὐτούς.\nΔιὰ τῶν κακιῶν οἱ πονηροὶ κατατρίβουσι τὰς\nσάρκας τοῦ Χριστοῦ, καὶ τὸ αἶμα καταναλίσκουσι.\nκοινὸν αὐτὸ ἡγησάμενοι (1)· Ὁ τρώγων γάρ μου,\nφησὶ, τὴν σάρκα, καὶ πίνων μου τὸ αἷμα, ἔχει ζωὴν\nαἱώνιον, κἀγὼ ἀναστήσω αὐτὸν ἐν ἐσχάτῃ ἡμέρᾳ·\nὁ δὲ ἀναξίως ἐσθίων τὸ σῶμα καὶ πίνων τὸ αἶμα τοῦ\nΚυρίου, κρῖμα ἑκυτῷ ἐσθίει καὶ πίνει.\nἮν ὅτε οὐκ ἦν κακὸν, καὶ ἔσται ὅτε οὐκ ἕσται·\nἀνεξάλειπτα γὰρ τὰ σπέρματα τῆς ἀρετῆς· πείθει\nδέ με καὶ οὗτος παρʼ ὀλίγον, καὶ οὐ τελείως ἐν παντὶ\nκακῷ γεγονὼς ὁ πλούσιος ἐν τῷ ἅδῃ διὰ κακίαν\nκρινόμενος, καὶ οἰκτείρων τοὺς ἀδελφούς (2)· τὸ δὲ\nἐλεεῖν, σπέρμα τυγχάνει τὸ κάλλιστον τῆς ἀρετῆς.\nἩ γνῶσις καὶ φρέαρ ἐστὶ καὶ πηγή· τοῖς, μὲν\nγὰρ προσελθοῦσι ταῖς ἀρεταῖς, βαθὺ φρέαρ εἶναι δοκεῖ·\nτοῖς δὲ ἀπαθέσι καὶ καθαροῖς, πηγή· οὕτω καὶ\nὁ Σωτὴρ ἐκαθέζετο ἐπὶ τῇ πηγῇ, ὥρα ἦν ὡσεὶ ἕκτη·\nπηγὴν δὲ νόει τὴν θείαν γνῶσιν, καὶ οὐ τὸ φρέαρ\nτοῦ ὕδατος· ὥσπερ δὲ ἡ πηγὴ πρόειται ἀκόπως,\nτουτέστι τὸ τρέχον ὕδωρ τοῖς διψῶσιν, οὕτω τὸ\n??ρέαρ ἐν κόπῳ τοῖς θέλουσιν ἀντλεῖν· καὶ ὥσπερ ἡ\nπηγὴ ἄπαυστός ἐστι τοῦ ῥεῖν, οὕτως ἡ αἰσθητικὴ γραφὴ\nἔχει τὸν δρόμον, καὶ εὔκολον τοῖς διψῶσι τὸν\nΘεὸν γεραίρειν· καὶ ὥσπερ τὸ φρέαρ κόπον παρέχει\nτοῖς ἀντλοῦσιν, οὕτω καὶ ἡ θεωρητικὴ γνῶσις τοῖς\nθέλουσι διʼ αὐτῆς τὰς ἀρετὰς κατορθῶσαι, ψυχῆς τε\nκαὶ σώματος, τά τε θεῖα ἐννοεῖν, καὶ τῆς βασιλείας\nτῶν οὐρανῶν ἀντιποιηθπηναι.\nΓυναῖκα ἐνταῦθα τὴν τοῦ Θεοῦ γνῶσιγ σημαίνει·\nαὕτη δὲ ἐκ νεότητος ἡμῖν ἐδόθη· ἥντινα ἀνωτέρω\nδιδασκαλίαν ὁ Σολομῶν νεότητος λέγει· Υἱὲ, γάρ φησι,\nμή σε καταλάβῃ βουλὴ κακὴ (τὸν διάβολον λέγων,\nὡς κακῶς βουλευσάμενον)· ἡ ἀπολιποῦσα διδασκαλίαν\nνεότητος, καὶ διαθήκην θείαν ἐπιλελησμένη·\nλήθη δὲ καὶ ἀπόλειψις, γνώσεως κτήσεως δεύτεραι·\nὥσπερ καὶ ὑγείας νόσος ἐσχάτη, καὶ ζωῆς θάνατος\nδεύτερος· ἅμα δὲ καὶ τούτοις τε, ὅτι ὅπερ ἡ αὐτὴ\nγνῶσις, καὶ μήτηρ λέγεται καὶ γυνὴ καὶ ἀδελφή·\nμήτηρ μὲν, ἐπειδὴ ὁ διδάξας με, διʼ αὐτῆς με γεγέννηκεν,\nὡς Παῦλος διὰ τοῦ Εὐαγγελίου Γαλάτας· γυνὴ\nδὲ, ὅτι συνοῦσά μοι τίκτει τὰς ἀρετὰς καὶ δόγματα\nὀρθά· εἴ γε ἡ σοφία ἀνδρὶ τίκτει φρόνησιν· ἀδελφὴ,\nὅτι ἐγώ τε καὶ αὕτη ἐκ τοῦ ἑνὸς γεγόναμεν Θεοῦ καὶ\nΠατρός· Εἷπον γὰρ, φησὶ, τὴν σοφίαν, σὴν ἀδελφὴν\nεἶναι.\nἩ χάρις καὶ ἡ φιλία ἐλευθεροῖ· ἡ δὲ ἀρετὴ καὶ\nγνῶσις ἐλευθεροῦσι ψυχὴν λογικήν· ἡ χάρις γὰρ\nκαὶ ἡ φιλία, ἀρετὴ καὶ γνῶσίς ἐστιν· εἰ δὲ ἔλαφος\nἐκ τῆς φιλίας, ὁ πῶλος ἐκ τῶν χαρίτων γεννᾶται· ἡ\nοὖν ἔλαφός ἐστι τῆς θεωρίας σύμβολον· ὁ δὲ πῶλος,\nτῆς ἀπαθείας· ἡ μὲν γὰρ, ἐξ ἀρετῶν· ἡ δὲ, ἐκ τῆς\nγνώσεως γίνεσθαι πέφυκεν. — Ἡ μὲν ἔλαφός ἐστιν\nθεωρίας σύμβολον, σωμάτων καὶ ἀσωμάτων καὶ\nγνώσεως Θεοῦ· ἡ δὲ φιλία, τῆς πρὸς Θεὸν καὶ τὸν\nπλησίον ἀγάπης· ὁ δὲ πῶλος, τῆς ἀπαθείας· καὶ ἡ\nμὲν θεωρία τῆς πρὸς Θεὸν γνώσεως, ἐξ ἀρετῶν εἴωθε\nγίνεσθαι ψυχικῶν· ἡ δὲ ἀγάπη, ἐκ τῆς σοφίας γίνεσθαι\nπέφυκεν· ἡ δὲ ἀπάθεια, ἐκ τῶν τοῦ σώματος\nἀρετῶν· παραινεῖ δὲ ἡμᾶς ταῖς τοιαύταις χάρισιν\nἀεὶ προσομιλεῖν· ὁ δὲ τούτοις ἐμφιλοχωρῶν, οὐ μόνον\nτῷ Θεῷ προσομιλήσει, ἀλλὰ καὶ σύνοικος γενήσεται\nαὐτῷ. — Ἰδία τῆς λογικῆς φύσεώς ἐστιν ἡ ἀρετὴ,\nἥτις καλεῖται φιλία, καὶ συμφιλιάζει τῷ Θεῷ τοὺς\nἑπομένους αὐτῇ διὰ τῆς γνώσεως τοῦ Θεοῦ. — Ἐν\nγὰρ τῇ τῆς ἀρετῆς φιλίᾳ καὶ τῇ τῆς γνώσεως, ὁ\nσυμπεριφερόμενος πολλοστός ἐστι τῶν ὠφελουμένων.\nΤινὲς μὲν τοῦτο περὶ τῆς ἕξωθεν σοφίας νομίζουσι\nλέγεσθαι, πρὸς ἣν χρονίζειν οὐ καλὸν διὰ τὰς ἐν\nαὐτῇ ἀπάτας· τινὲς δὲ περὶ τῆς κακίας καὶ τὸ μὴ\nπολὺν εἶναι πρὸς αὐτὴν, ἑρμηνεύουσιν οὕτως· ὅτι\nἀδύνατον μὲν παντάπασιν ἀπέχεσθαι ἄνθρωπον πονηρῶν\nλογισμῶν· μὴ ἐγχρονίζειν μέντοι ἐν αὐτοῖς, δυνατόν·\nοὓς καὶ ἀγκάλας καλεῖ.\nΠᾶς ὁ τὸν φίλον τὸν Χριστὸν ἐγγυώμενος, ὡς\nδικαιοσύνην καὶ ἀλήθειαν, παραδίδωσι τὴν ἑαυτοῦ\nψυχὴν τοῖς ἐχθροῖς, τοῖς εἰωθόσι πολεμεῖν τοῖς ἀνθρώποις,\nδιὰ τὴν πρὸς τὸν Σωτῆρα φιλίαν· φιλία γάρ\nἐστι πνευματικὴ, γνῶσις Θεοῦ, καθʼ ἣν καὶ οἱ ἅγιοι\nφίλοι Θεοῦ χρηματίζουσιν, ὡς ὁ Ἰωάννης ὁ Βαπτιστὴς\nφίλος ἦν τοῦ νυμφίου, Μωϋσῆς τε καὶ οἱ ἀπόστολοι·\nΟὐκέτι γὰρ, φησὶν, ὑμᾶς καλῶ δούλους, ἀλλὰ\nφίλους.\nὉρᾷς ἀγῶνα καὶ ἀγρυπνίαν; Ὕπνος μέν ἐστι ψυἡ\n\n\n\nκατ᾿ ἐνέργειαν ἀμαρτία· νυσταγμὸς δὲ, τὸ\nχῆς ἡ κατ᾿ ἐνέργειαν ἀμαρτία· νυσταγμὸς δὲ, τὸ\nπρῶτον ἐν τῇ ψυχῇ συνιστάμενον ἀκάθαρτον νόημα·\nἐπινυσταγμὸς δὲ ἡ πρὸς τὰ χείρω ῥοπή· κωλύει οὖν ὁ\nμὲν νόμος τὸν ὕπνον· τὸν δὲ νυσταγμὸν τὸ Εὐαγγέλιον·\nεἴ γε ὁ μὲν περικόπτει τὴν κατʼ ἐνέργειαν ἁμαρτίαν·\nτὸ δὲ, τὴν κατὰ διάνοιαν πρῶτον συνισταμένην\nκακίαν· Ἐῤῥέθη γὰρ, φησὶ, τοῖς ἀρχαίοις, Οὐ φονεύσεις·\nἐγὼ δὲ λέγω ὑμῖν, Οὐκ ὀργισθήσῃ.\nΣημειωτέον ἐνταῦθα, ὅτι τὴν τοῦ μύρμηκος φυσικὴν\nἐναρμόνιον κίνησιν, σοφίαν καλεῖ· καὶ γὰρ ὁ\nσοφώτερος σοφοῦ, σοφώτερος λέγεται· πῶς δὲ καὶ\nοὐκ ἔστιν ὑπὸ δεσπότην, εἴ γε τὰ σύμπαντα δοῦλα\nτοῦ Θεοῦ; ἢ μήποτε ὁ Θεὸς λέγεται δεσπότης διχῶς,\nὡς δημιουργὸς, καὶ ὡς γινωσκόμενος; Διὸ καὶ Παῦλος\nγράφει· Νυνὶ δὲ ἐλευθερωθέντες ἀπὸ τῆς\nἀμαρτίας, δουλωθέντες δὲ τῷ Θεῷ (δηλονότι κατʼ\nἀρετὴν καὶ γνῶσιν) ἔχετε τόν καρπόν ὑμῶν εἰς\nἁγινασμὸν, τὸ δὲ τέλος ζωὴν αἰώνον· εἰ δὲ τοῦ\nτοιούτου τέλους καὶ τῆς γνώσεως ἄμοιρός ἐστιν ὁ\nμύρμηξ, ἄλογος ὢν, δῆλον ὅτι καὶ τῆς τοιαύτης δουλείας\nἐλεύθερος· καλῶς οὖν λέγεται μὴ εἶναι ὁ μύρμηξ\nὑπὸ δεσπότην, κατὰ ταύτην τὴν δεσποτείαν·\nεἶναι δὲ πάλιν ὑπὸ δεσποτείαν λέγεται, ὑπὸ τὸν Θεὸν,\nὡς ὑπὸ δημιουργόν.\nΔιὰ μὲν τοῦ μύρμηκος ἔοικεν ὁ Σολομῶν τὴν\nπρακτικὴν ὁδὸν ἡμῖν ὑπογράφειν· διὰ δὲ τῆς μελίσσης,\nτὴν θεωρίαν τῶν γεγονότων σημαίνει καὶ αὐτοῦ\nτοῦ ποιήσαντος, ἥντινα καὶ καθαροὶ καὶ ἀκάθαρτοι,\nκαὶ σοφοὶ καὶ ἀνόητοι, πρὸς τὴν τῆς ψυχῆς\nὑγείαν προσφέρονται· καὶ φαίνεται μέν μοι ὁ κηρὸς,\nαὐτῶν τῶν πραγμάτων λόγον ἐπέχειν· τὸ δʼ ἐναποκείμενον\nαὐτῷ μέλι, σύμβολον εἶναι τῆς θεωρίας αὐτῶν·\nκαὶ ὁ μὲν κηρὸς παρελεύσεται· Ὁ οὐ ρανὸς γὰρ,\nφησὶ, καὶ ἡ γῆ παρελεύσεται· τὸ δὲ μέλι οὐ παρελεύσεται·\nοὐδὲ γὰρ οἱ λόγοι παρελεύσονται τοῦ Σωτῆρος\nἡμῶν Ἰησοῦ Χριστοῦ· περὶ ὧν λέγει ὁ Σολομῶν·\nΚηρία μέλιτος, λόγοι καλοί· γλύκασμα δὲ\nαὐτῶν, ἵασις ψυχῆς· καὶ ὁ Δαυῒδ, Ὡς γλυκύτερα,\nφησὶ, τῷ λάρυγγί μου, τὰ λόγιά σου ὑπέρ μέλι τῷ\nστόματί μου· τὸ δὲ ἀποτέλεσμα τοῦ πόνου τῶν ἀρετῶν\nκαὶ τῆς γνώσεως, πόνον ὠνόμασε· βασιλεῖς δὲ\nκαὶ ἰδιώτας, οὐ τοὺς τὸ διάδημα ἔχοντας, ἢ τοὺς ἐν\nκοπρίᾳ πένητας λέγει, ἀλλὰ τοὺς πρὸς τὸν Θεὸν τὸν\nνοῦν σεσοφισμένον καὶ ἐῤῥωμένον ταῖς ἀρεταῖς ἔχοντας,\nβασιλεῖς λέγει.\nὉ ὕπνος οὗτος μόνῃ πέφυκεν ἐπισυμβαίνειν ψυχῇ\nλογικῇ· σημαίνει γὰρ ἐνταῦθα ἅγνοιαν καὶ ἀγνωσίαν·\nὧν ἡ ἀγρυπνία ποιεῖ τινα, ὡς στρουθίον μονάζον\nἐπὶ δώματος.\nΠροσεκτέον ἐνταῦθα μήποτε ἅρα διὰ τῶν τοιούτων\nκινημάτων τοῦ σώματος γινώσκωσιν οἱ ἀντικείμενοι\nτοὺς αὐτῶν λογισμοὺς ἐν ἡμῖν στρεφομένους·\nἐπειδὴ καρδιογνώστην μόνον τὸν Θεὸν πεπιστεύκαμεν\nεἶναι.\nΠᾶς ὁ τρώγων τὰς σάρκας τοῦ Χριστοῦ καὶ πίνων\nτὸ αἷμα αὐτοῦ (1), κτᾶται αἷμα δίκαιον· οὗ στερισκομένη\n\n\n\nψυχὴ λογικὴ, λέγεται ἀποθνήσκειν· Ψυχὴ\nγὰρ, φησὶν, ἡ ἁμαρτάνουσα, αὕτη ἀποθανεῖται· εἰ δέ\nἐστιν αἷμα δίκαιον, ἔστι δηλονότι καὶ αἷμα ἄδικον\nὅπερ συνάγουσιν ἐν ἑαυτοῖς οἱ κατεσθίοντες τὸ δεδομένον\nβρῶμα λαοῖς τοῖς Αἰθίοψι, καὶ τρεφόμενον τῷ\nἄρτῳ τοῦ ψεύδους· καὶ οἱ μὲν θύοντες θεοῖς ἀλλοτρίοις,\nτὸ δίκαιον ἑαυτῶν αἷμα καταναλίσκουσιν· οἱ\nδὲ ἑαυτοῖς θυσίαν τῷ μόνῳ Θεῷ, τὸ ἄδικον διαφθείρουσιν\nαἷμα· ἀκολουθήσει δὲ πάντως τῇ μὲν φθορᾷ\nτοῦ ἀδίκου αἵματος· ἀλλὰ τοῦτο μὲν πάντως νῦν πέφυκε\nγίνεσθαι, ἀπʼ ἀρχῆς δὲ οὐχ οὕτως· οὐ γὰρ κατὰ\nφθορὰν νόσου ὑγεία τῶν παίδων, μετὰ τῆς ὑγείας\nἀπʼ ἀρχῆς τικτομένων.\nΔιαβάλλων τὸ ψεῦδος ἀλλήλοις, αὐτοὺς εἰς διακρίσεις\nφέρει καὶ ἀντιδικίας· ἢ ἀδελφοί εἰσιν οἱ τὸ τῆς\nυἱοθεσίας ἔχοντες χάρισμα, καὶ ὑπὸ τὸν αὐτὸν ὄντες\nπατέρα Χριστόν· οὓς χωρίζειν ἐπιχειρεῖ ὁ μάρτυς\nτῆς ἀδικίας, ταραχὰς ἐν αὐτοῖς ἐμβάλλων καὶ κρίσεις·\nτὸ δὲ « ἐκκαίει, » ὡς οἷμαι, προστίθεται διὰ τοὺς\nἐμπαθεῖς λογισμοὺς, ἀνάπτοντας θυμὸν μὲν, πρὸς\nὀργὴν καὶ μῖσος ἐπιθυμίαν δὲ πρὸς αἰσχρὰς ἐργασίας·\nτούτους τοὺς λογισμοὺς καὶ ὁ ἅγιος Παῦλος\nὠνόμασε τοῦ πονηροῦ βέλη πεπυρωμένα, τιτρώσκοντα\nτὴν ψυχὴν, καὶ θάνατον ἐργαζόμενα.\nΤὴν μητέρα ἐπάγεσθαι προστάσσει, ἥτις ἐστὶν ἡ\nσοφία γεννῶσα, ἡ μὲν κατὰ Θεόν· καίτοι ἐχρῆν αὐτὸν\nεἰπεῖν τὸν πατέρα· οὗτος γὰρ πρὸς τὸ συνεῖναι τῷ\nυἱῷ μᾶλλον ἐπιτηδειότερος· ἀλλʼ ἐπειδὴ οὐ δυνατὸν,\nαὐτὸν γνῶναι τὸν Θεὸν πρὸ τῆς τῶν γεγονότων θεωρίας,\nτούτου χάριν τὴν μητέρα καὶ οὐ τὸν πατέρα\nπροστάσσει ἐπάγεσθαι· ἵνα διὰ τῆς μητρὸς ὁ υἱὸς ἴδῃ\nτὸν πατέρα· ἐὰν γὰρ αὐτὴ μὴ γεννήσῃ, οὐ βλέπει\nτὸ φῶς, ὅπερ ἕστὶ γνῶσις αὐτοῦ τοῦ Θεοῦ.\nὍτι ἡ ἐντολὴ τοῦ νόμου λύχνος ἐστὶ καὶ φῶς· καὶ\nτάχα λύχνος, ἡ Παλαιὰ Διαθήκη ἐστίν· ἐκεῖνος γὰρ\nἦν ὁ λύχνος ὁ καιόμενος καὶ φαίνων· φῶς, ἡ Νέα\nΔιαθήκη· Ἐγὼ γὰρ, φησὶν, εἰμὶ τὸ φῶς τοῦ κόσμου·\nἔλεγχος μὲν τῶν κακῶν, παιδεία δὲ τῶν ἀγαθῶν· διὰ\nγὰρ νόμου ἐπίγνωσις ἁμαρτίας.\nΤοσαύτη γάρ ἐστιν ἡ ἡδονὴ τῆς κακίας, ὅση καὶ\nἑνὸς ἄρτου.\nἘὰν ἁλῷ ὑπὸ γνώσεως ἀληθοῦς, ἀποθήσεται πᾶσαν\nγνῶσιν ψευδῆ, ὁ πρότερον κλέπτων, διʼ ἔνδειαν\nγνώσεως, ἀπὸ τῆς μωρανθείσης ὑπὸ τοῦ Σωτῆρος\nἡμῶν γνώσεως καὶ σοφίας· ἀποτίσειν δὲ λέγεται\nἑπταπλασίονα, τὸ ἑπτάκις τῆς ἡμέρας αἰνεῖν τὸν\nΘεόν· καὶ πάντα τά ὑπάρχοντα αὐτῷ αἰσθητήρια\nδοὺς τῷ Θεῷ, ῥύσεται ἑαυτὸν ἐκ τῶν ἡτοιμασμένων\nτῷ διαβόλῳ καὶ τοῖς ἀγγέλοις αὐτοῦ τιμωριῶν.\nΠᾶς ὁ κοινωνήσας τῇ κακίᾳ, μοιχός ἐστι τοῦ\nδιαβόλου τοῦ πρώτου γήμαντος τὴν κακίαν, καὶ ἀπʼ\nἀρχῆς γεγονότος ἀνθρωποκτόνου· καὶ σὺν αὐτῷ\nἀπώλειαν τῇ ψυχῇ αὑτοῦ περιποιεῖται.\nἈδελφὴ ἡμῶν σοφία ἐστὶ, διότι ὁ ποιήσας τὴν\n\n\n\nἀσώματον φύσιν Πατὴρ, καὶ ταύτην πεποίηκεν· σοφίαν\nδὲ ἐνταῦθα λέγει οὐ τὸν Υἱὸν τοῦ Θεοῦ, ἀλλὰ\nτὴν θεωρίαν τῶν σωμάτων καὶ ἀσωμάτων, καὶ τῆς\nἐν αὐτῇ κρίσεως καὶ προνοίας ἐγκείμενα.\nΤὴν σάρκα τοῦ ἀνθρώπου θυρίδα ὀνομάζει νῦν·\nδιὰ γὰρ ταύτης ὁ πονηρὸς τὰς ἀπάτας τοῖς ἀνθρώποις\nἐργάζεται, τοῖς βουλομένοις ὁδεύειν τὴν πλατείαν\nὁδὸν καὶ εὐρύχωρον, καὶ ἀπάγουσαν ἐπὶ τὴν\nἀπώλειαν· ἐνταῦθα δὲ προσεκτέον τί φησιν ὁ Σολομῶν\nπερὶ τῆς κακίας· ὅτι οὐκ αὐτὴ τὸν ἄνθρωπον\nἐν ἀρχαῖς ἐπὶ τὴν πλατεῖαν ἄγει· οὐδὲ ἀναγκάζει\nπορεύεσθαι διόδοις οἴκων αὐτῆς, ἢ προσεγγίζειν γωνίᾳ,\nἢ λαλεῖν ἐν σκότει ἑσπερινῷ· ἀλλʼ ἐὰν ἴδῃ τινὰ\nἑαυτὸν ἐπιδιδόντα ταῖς ἡδοναῖς, εὐθὺς συναντᾷ αὐτῷ\nτὸ εἶδος ἔχουσα πορνικὸν, ἢ ποιεῖ τὰς νέων ἐξίπτασθαι\nκαρδίας.\nΟἱ μὲν ἐν ταῖς πλατείαις ῥεμβόμενοι, μοιχείας\nκαὶ πορνείας καὶ κλοπῆς λαμβάνουσι λογισμούς· οἱ\nδὲ ἔξω τούτων ῥεμβόμενοι, τὰς παρὰ φύσιν ἡδονὰς\nμετέρχονται, ἀρσενοκοιτεῖν ἐπιζητοῦντες, καὶ ἄλλων\nτινῶν ἀπαγορευομένων πραγμάτων φαντασίας λαμβάνοντες·\nὅρα δὲ μὴ κατηγόρημα εἴη τοῦτο καὶ\nἀγίων ἀνδρῶν· καί τις μὴ ἡσυχάζων ἀλλὰ ῥεμβόμενος,\nτοῖς κατηγορήμασι κοινωνήσει τῆς ἀτίμου γυναικός.\nΤῶν λογισμῶν, οἱ μὲν καθαροί εἰσιν, οἱ δὲ ἀκάθαρτοι·\nκαὶ τῶν γραμμῶν αἱ μὲν εὐθεῖαι καλοῦνται·\nαἱ δὲ κεκλασμέναι· γωνία δέ ἐστι κεκλασμένη εὐθεῖα·\nἢ γωνία νοητῶς ἐστιν ὁ ἀκάθαρτος λογισμός· τὸ οὖν\nπαρὰ πᾶσαν γωνίαν ἐνεδρεύειν τὴν κακίαν, δηλοῖ τὸ\nδιὰ πάντων τῶν ἀκαθάρτων λογισμῶν αὐτὴν ἐξαπατᾷν\nτὴν ψυχήν.\nΔιὰ τῶν κειριῶν καὶ τοῦ κρόκου καὶ τῶν λοιπῶν,\nτὰ ἀπατηλὰ θεωρήματα, ἢ τὰ διάφορα πάθη σημαίνει.\n— Ὅρα τὴν κακίαν, οὐκ ἔχουσαν ἀφʼ ἑαυτῆς\nἀρχὴν, ἀλλʼ ἀπὸ τῶν τῆς ἀρετῆς προοιμιαζομένων·\nτὸ γὰρ κοινωνὸν λαβεῖν θυσίας, ἀγαθόν. Ὅτε δὲ\nαὐτοῖς κατεπάλαισε, τότε ἐνίησι τὸν ἰὸν, τὰ τοῖς ἐρῶσιν\nἐπιθυμητὰ καταλέγουσα, ἃ πάντα ἱκανὰ καταγοητεῦσαι,\nοὐ περὶ τὴν οἰκείαν φύσιν, ἀλλὰ περὶ τὴν\nτῶν ἀκουόντων ἀφροσύνην· κατὰ δὲ διάνοιαν ἡ κακία\nζητεῖ τὸ πρόσωπον ἡμῶν καταισχῦναι, διὰ τῶν\nκειριῶν καὶ τῆς κλίνης, καὶ τῶν ἀμφιτάπων, καὶ τοῦ\nπρόκου, καὶ τοῦ κινναμώμου· ἅπερ κακὰ καὶ διάφορα\nπάθη σημαίνει ἡδονῶν παρὰ τοῖς ἐφευρεταῖς τῶν\nκακῶν γινόμενα.\nΤὸ διʼ ἡμερῶν πολλῶν ἐπανήξειεῖς τὸν οἶκον αὐτοῦ\nπάνυ πνευματικῶς ἐνατενίσας τῇ οἰκονομίᾳ ὁ Παῦλος,\nἔσχατον ἐχθρὸν λέγει καταργεῖσθαι τὸν θάνατον·\nὃν καὶ ἄνδρα εἶναι τῆς πονηρίας Σολομῶν προδιέγραψε·\nτὸν ὡς βαλαντίον ἀργυρίου λαβόντα ἐν τῇ\nχειρὶ αὐτοῦ τὴν σνθρωπότητα, εἰ καὶ αὖθις ἐν τῷ\nἁμαρτάνειν οὐ πάρεστι προβλέπειν τὸν τοῦ Θεοῦ φόβον·\nδιότι κήδεται ἀνεχόμενος τοῦ γένους τῶν ἀνθρώπων·\nἐπεὶ εἰ μὴ τὸν τοῦ Θεοῦ φόβον προέβλεπε,\nῥυζηδὸν πάντας ἂν ἀπώλετο.\nΤῶν ἐῤῥωδιῶν τρία γένη εἰσὶν, ὅ τε κέμφος, καὶ ὁ\n\n\n\nλευκὸς, καὶ ὁ ἀστερίσκος καλούμενος· τούτων ὁ κἑμφος\nἀκρατῶς ἔχων περὶ τὰς μίξεις, χαλεπῶς εὐνάζεται\nκαὶ ὀχεύει, κράζει τε, καὶ ὀχεύων αἷμα ἀφίησιν\nἐκ τῶν ὀφθαλμῶν, καὶ τίκτει φαύλως καὶ ὀδυνηρῶς·\nἔόικε δὲ ἡ γραφὴ ἀπὸ τῆς ἱστορίας τοῦ ζώου τούτου,\nτοὺς πειθομένους τῇ πονηρίᾳ κεμφωμένους καὶ ἐξωμοιωμένους\nτῶν ὀρνέων διʼ ἀκολασίαν ἔστι δὲ καὶ\nἄλλο εἶδος κέμφου ἐν τῇ θαλάσσῃ κατʼ ἀγέλας ἱπτάμενον\nὧδε κἀκεῖσε· ὃ οἱ πλωτῆρες πολυάγκυστρον\nδελεάσαντες σχοῖνον, ἀγρεύουσι· καὶ οὐ μόνον οὐ\nφεύγει βλέπων τὰ θηρευθέντα, ἀλλὰ καὶ ἄλλος ἄλλῳ\nπροτρέχει ἀγρευθῆναι· οὕτως ἐοίκασιν οἱ τῇ κακίᾳ\nπροσομιλοῦντες, ἄλλος ἄλλον νικᾷν σπεύδοντες διὰ\nτῶν ἡδονῶν, ἐπολέθρῳ θανάτῳ ἑαυτοὺς περιπείρουσιν.\nΚαρδίαν ἐνταῦθα τὴν ἀρετὴν εἴρηκε, τὴν ἐπισυμβαίνουσαν\nτῇ καρδίᾳ ἢ τὴν ὑπὸ Θεοῦ κτιζομένην τὴν\nπνευματικήν.\nΤὴν σοφίαν ἐνταῦθα ὡς γένος ἔλαβε τῆς παιδείας\nκαὶ τῆς γνώσεως· παιδείαν γὰρ καὶ γνῶσιν προτάξας,\nἐπάγει· Κρείσσων γὰρ σοφία λίθων παλυτε ἐῶν,\nὡς τῆς παιδείας καὶ τῆς γνώσεως περισχομένης ἐν\nτῇ σοφίᾳ (1), ἥπερ διὰ τοῦ Πνεύματος δίδοται, λόγος\nσοφίας· τὸ δʼ αὐτὸ τοῦτο λέγεται καὶ πνεῦμα υἱοθεσίας.\nΣημειπτέον ὅτι ἀδικίαν καὶ ὕβριν καὶ ὑπερηφανίαν,\nτὸν ἄδικον ὑβριστὴν καὶ ὑπερήφανον λέγει, ἀπὸ\nτῆς χειρίστης ἕξεως ὀνομάζων αὐτόν.\nΤουτέστι παρʼ ἐμοῦ τὸ εὔβουλον καὶ ἀσφαλές· ὅπου\nγὰρ τοῦτο, κἀκεῖνο· ὁρᾷς πανταχοῦ προτιθέμενα τὰ\nἀσώματα τῶν σωματικῶν καὶ κρατοῦντα; Εἶτα εἰπὼν\nκαὶ αὐτὸ τὸ βασιλεύειν διʼ αὐτῆς γινόμενον, ἐπήγαγε\nκαὶ ὁ πολλῷ μεῖζόν ἐστι τοῦτο γὰρ βασιλεύειν, τὸ\nδύνασθαι δικαίως κεχρῆσθαι τῇ αρχῇ, βέλτιον· ἔνιοι\nδὲ, βασιλεῖς μὲν τοὺς ἁγίους καὶ μεγιστᾶνας· τυράννους\nδὲ, τοὺς ἔτι πολεμοῦντας τὴν σάρκα, καὶ τῶν\nπαθῶν τυραννοῦντας.\nΜείζω φιλίας εἰσάγει τὴν ἀγάπην ἐνταῦθα, ἡνίκα\nμὴ κατὰ τοῦ αὐτοῦ τάττεται· ἀμέλει τοῦ Σωτῆρος\nτῷ Πέτρῳλέγοντος, Ἀγαπᾷς με; τὸν προσδιαλεγόμενον\nεἰδὼς, τὸ ἦττον δίδωσιν ἑαυτῷ, τὸ, Ὅτι φιλῶ σε·\nτὸ δὲ τρίτον ἀκούσας, Σίμων Ἰωνᾶ, φιλεῖς με; ἐλυπήθη\nὅτι τὸ ἦττον τρίτον αὐτῷ προσένειμε (2).\nὍτι μόνος ὁ σοφὸς πλούσιος καὶ εὐκλεής· ἔστι\nγὰρ ἐν αὐτῷ κτῆσις πολλῶν καὶ γεννήματα σοφίας·\nἃ καὶ σπείρων εἰς τὸ πνεῦμα, θερίζει ζωήν· ἔοικε\nδὲ διὰ τοῦ ἑαυτῆς λέγειν τὸν πλοῦτον, τοιοῦτόν τι\nλέγειν, ὅτι Οὐ χρεία σοι δαπάνης, οὐδὲ καινοτομίας,\nεἰς τὸν πρὸς ἐμὲ ἔρωτα, ἀλλʼ ἀρκεῖ τὸ φιλῆσαι μόνον,\nκαὶ ἀνταγαπηθήσῃ. Ἀλλὰ μὴν, καὶ ὃ θαυμαστόν\nἐστι, τὸ ἐν πλούτῳ εἶναι δικαιοσύνην, παρʼ ἐμοὶ καὶ\nτοῦτό ἐστι, καὶ τὰ ἄλλα πάντα ἀγαθά.\nΟὐσία οὖσα ἡ τοῦ Θεοῦ σοφία, πρὸ σἰώνων γεγένηται,\nκαὶ πρὸ κτίσεως ἀῒδιος ἦν· ὅτε δὲ σχέσιν πρὸς\nτὰ γεννητὰ ἐδέξατο, τότε ἀρχὴ τῶν ὁδῶν τοῦ Θεοῦ\nγέγονε τῶν ποιητικῶν καὶ προνοητικῶν· σύζυγος\nοὖν ἡ ἀρχὴ τοῖς κτίσμασιν ὧν γέγονεν ἀρχὴ, τουτέστιν\nἡ πρὸς τὰ γεννητὰ σχέσις· ἡ δὲ σοφία ἀῒδιος,\nοὐσιωδῶς πρὸ αἰώνων παρὰ τῷ Θεῷ ὑπάρχουσα.\nἈσέβεια μέν ἐστιν ἡ εἰς Θεὸν ἁμαρτία· ἀσεβεῖ δὲ\nκαὶ εἰς τὴν ἑαυτοῦ ψυχὴν ὁ σωρεύων κόλασιν τῇ ἑαυτοῦ\nψυχῇ. τὴν τοῖς ἀσεβέσιν ἡτοιμασμένην· ἀκόλουθον\nδὲ καὶ τὸ ἀγαπᾷν θάνατον τοὺς σοφίαν μισοῦντας,\nεἴπερ ἡ σοφία ζωή.\nΤὴν σοφίαν ἐνταῦθα δισσῶς ἐπιλαβεῖν, τὴν ἐκ\nΠνεύματος ἁγίου φημὶ ἐν λόγοις καὶ γραφῇ δοθεῖσαν\nτοῖς θεόφροσιν, διʼ ἦς καὶ ἡ ἐπίγνωσις τοῦ Θεοῦ τῷ\nκόσμῳ ἐγνωρίσθη· ὡσαύτως δὲ καὶ τὸν ἐνυπόστατον\nΥἱὸν καὶ Λόγον τοῦ Θεοῦ, τὸν ἐξοὺκ ὄντα εἰς τὸ εἶναι\nπαραγαγόντα τὰ σύμπαντα τῇ σοφίᾳ αὐτοῦ.\nΘύματα ἐνταῦθά φησι τοὺς ὅσοι προφῆται τῇ παραινέσει\nΧριστοῦ σφραγισθέντες καὶ σφαγιαζόμενοι,\nδιὰ τὸ κιρνᾷν αὐτοὺς τῷ τῆς γνώσεως κρατῆρι τὴν\nὠς οἶνον ἡδὺν ἐπίγνωσιν αὐτοῦ τοῖς ἐχέφροσι· λέγων,\nΜὴ φοβηθῆτε ἀπό τῶν ἀποκτεινόντων τὸ σῶμα, τὴν δὲ\nψυχὴν μὴ δυναμένων ἀποκτεῖναι· καὶ γὰρ αὐτὸς αὐτοὺς\nἐσφαγίασε, καὶ σφαγιάζει, διὰ τὸ παρακελεύειν\nαὐτὸς τοὺς εἰς αὐτὸν πιστεύοντας ὑπὲρ αὐτοῦ, ὡς\nαὐτὸς ὑπὲρ ὑμῶν ἀποθνήσκει.\nΕἰ Παῦλος ὁ ἀπόστολος δοῦλος Χριστοῦ, ὁ δὲ\nστὸς σοφία ἐστὶ, Παῦλος γὰρ ὁ ἀπόστολος δοῦλος τῆς\nσοφίας ἐστίν· ὡσαύτως καὶ ἐπὶ τῶν λοιπῶν ἀποστόλων\nκαὶ προφητῶν τὸν λόγον συνάξομεν, δούλους τῆς\nσοφίας αὐτοῦ ἀποδείξαντες.\nΟὐ δεῖ ἁμαρτάνοντας ἐλέγχειν τοὺς κακοὺς, ἀλλὰ\nπερὶ θείου φόβου αὐτοὺς ὑπομιμνήσκειν, ὅστις αὐτοὺς\nἀποστήσει τῆς κακίας· ἢ κακοὺς τοὺς ἀπὸ ἁμαρτίας\nἐπιστρέφοντας, καὶ θέλοντας ἐλθεῖν πρὸς μετάνοκαν·\nἀκμὴν δὲ κακοὺς ὄντας καὶ τυφλώττοντας\nὑπόμενε· καὶ μὴ καθʼ ἓν σφάλμα ἔλεγχε, ἵνα μὴ εἰς\nμῖσος ἐκ προοιμίων ἔλθωσιν· ὅταν δὲ γένωνται σοφοὶ,\nκαὶ στερεωθῶσιν, ἔλεγχε. Καὶ ὁ Χριστὸς τοὺς\nμαθητὰς ἔτι νέους ὄντας, οὐκ ἤλεγχε, διὰ τὸ μὴ τοὺς\nπαλαιοὺς ἀσκοὺς εὐθέτους εἶναι πρὸς νέον οἶνον. Ἤ\nκακοὺς λέγει τοὺς ἄφρονας καὶ μωρούς· ἢ τοὺς\nπάντη ἀλλοτρίους τῆς θείας διδασκαλίας, οὓς οὐκ\nἐλέγχειν, ἀλλὰ νουθετεῖν, δεῖ καὶ διδάσκειν· εἰ δὲ καὶ\nἠλέγχοντο Ἀχαὰβ καὶ Ἡρώδης, ἀλλʼ ἤδη μετέσχον\nτοῦ θείου νόμου, εἰ καὶ παρέβησαν· διὸ καὶ τούτους\nδεῖ ἐλέγχειν. Ἤ ἔοικε ταῦτα πρὸς τοὺς τότε λέγειν,\nτοὺς νηπιωδεστέρους· ἐπεὶ τίνος ἕνεκεν ἤλεγχεν Ἰωάννης\nκαὶ Παῦλος ; —Οὐ δεῖ ἁμαρτάνοντας ἐλέγχειν\nτοὺς κακούς· ὁ γὰρ εἰς πρόσωπον ἔλεγχος, ἀναισχυντότερον\nποιεῖ τὸν ἁμαρτάνοντα· χρὴ δὲ ἡμᾶς ἐπὶ\nσοφῶν καὶ δικαίων τοῦτο ποιεῖν· ἀναμεταξὺ μὲν\nτου ἐλεγχομένου καὶ ἐλέγχοντος, οὐκ ἐπὶ πολλῶν δέ.\nὉ παντὶ ἀνέμῳ τῆς διδασκαλίας περιφερόμενος,\nναυαγήσας περὶ τὴν πίστιν, ὡς ὑπʼ ἀνέμῳ ἑαυτόν\nτε καὶ ἄλλους ποιμάνας, ἀπώλεσεν· ἀπέλιπε γὰρ τῶν\nἐντολῶν τὰς ὀδοὺς, τοῦ εἰπόντος, Ἐγώ εἰμι ἡ ἄμπελος,\nὑμεῖς τὰ κλήματα, καὶ ὁ Πατήρ μου ὁ γεωργός.\n— Ὁ μὴ συνάγων σὺν ταῖς ἀρεταῖς τὴν θείαν γνῶσιν,\nοὗτος οὐ συνάγει τῆς αἰωνίου βασιλείας τὴν ἀθάνατον\nεὐκαρπίαν· ἀκαρπία δέ ἐστι κακία καὶ ἄγνοια.\nΤῶν ὡς ἄρτων ζωτικῶν, θείων λόγων ἡδέως ἅψασθαι,\nκαὶ τῶν ἐν τῇ κρυπτῇ τοῦ νοῦ θεωρίᾳ θείων\nνοημάτων.— Ἄρτοι εἰσὶ τῆς ψυχῆς αἱ ἀρεταὶ, αἵτινες\nκαὶ παρὰ τοῦ Σωτῆρος ἡμῶν προσετάγησαν παρʼ\nἡμῖν γίνεσθαι· τουτέστι νηστεία, ἐγκράτεια, προσευχὴ,\nκαὶ τὰ ὅμοια· κρυφῇ δὲ, πρὸς τὸ μὴ θεαθῆναι\nαὐτὰ τοῖς ἀνθρώποις.\nἌνδρα, τὸν τοῦ λόγου πτωχεύσαντα· καὶ χεῖράς,\nτὰς τῆς σοφίας πράξεις.\nὉ νοήμων ὑπὸ τῶν θλίψεων καὶ τῶν συμφορῶν\nμὴ συγκαιόμενος, γεννήματα δικαιοσύνης φέρει· ὁ δὲ\nπαράνομος, καὶ ὑπὸ τῶν βελτιόνων διαφθείρεται.\nΠαιδείαν ἀνεξέλεγκτον ὀνομάζει τὴν κακὴν τῆς\nψυχῆς πολιτείαν, ἥτις καὶ ἀπωλείας καὶ πλάνης αὐτῇ\nγίνεται πρόξενος· ἡ δὲ ὁδὸς τῆς ζωῆς, οὐ μόνον ἐκ\nτῆς αἰωνίου, ἀλλὰ καὶ ἐκ πάσης κακότητος τοῦ βίου\nδυσχερείας τοὺς ἀκάκους φυλάσσει· ἀκάκους δὲ λέχει\nτοὺς κακῶς ἔκ τινος ὑπομένοντας, καὶ ἀκακίαν ἀσκοῦντας\nἐν ἀγάπῃ. Ἤ οὕτως. Ἀνεξέλεγκτος, ἡ πρόσχημα\nμὲν εὐσεβείας ἔχουσα, ἀγύμναστος δὲ οὗσα καὶ ἀνεξέταστος·\nὁ γὰρ μὴ ἐλεγχόμενος, καὶ φανερῶν καὶ\nἑτέροις τὰ φρονήματα καὶ τοὺς διαλογισμοὺς αὐτοῦ,\nπλανᾶται οἰήσει.\nΤὸ, καλύπτουσιν, ἀντὶ τοῦ, οὐκ ἐῶσιν ἀνανεῦσαι.\nἬ ἔχθραν τὴν κακίαν λέγει, διʼ ἧς ἐχθροὶ γινόμεθα\nτοῦ Θεοῦ· τὴν δὲ κατὰ τοῦ Θεοῦ καὶ ἀνθρώπων ἔχθραν\nἐγγινομένην ἡμῖν ἐν τῇ καρδίᾳ ὑπὸ τοῦ πονηροῦ, αὐτὴν\nμὲν ἀποσείονται οἱ δίκαιοι, τοῖς δὲ χείλεσι τὸν\nΘεὸν ὑμνοῦσιν, ὅταν οὕτως αὐτοῖς ὁ πονηρὸς ὑποβάλλῃ·\nΕἰ γὰρ ἐχθροὶ ὄντες, φησὶν ὁ Παῦλος, κατ\nηλλάγημεν τῷ Θεῷ διὰ τοῦ θανάτου τοῦ Υἱοῦ\nαὐτοῦ· εἰ δὲ ἡ ἔχθρα, κακία ἐστὶν, ἡ φιλία ἀρετὴ\nκαὶ γνῶσις Θεοῦ, διʼ ἧς φίλοι γινόμεθααὐτοῦ καὶ τῶν\nἀγίων δυνάμεων· ἐπὶ δὲ τῆς φιλίας ταύτης, οἱ ὄντες\nαὐτοῦ φίλοι, καὶ ἀλλήλων εἰσὶ φίλοι.\nΚύριε, ἐναντίον σου πᾶσα ἡ ἐπιθυμία μου, φησὶν\nὁ Δαυῒδ· τουτέστιν ὅσα τῷ Θεῷ ἀρεστὰ, καὶ δικαίοις\nἁρμόζει, ἐπιθυμεῖν χρὴ, ἵνα δεκτὴ ἡ προσευχὴ ἡμῶν\nγένηται ἐναντίον τοῦ Θεοῦ ὁ δὲ ἀσεβὴς, ἀπωλείᾳ\nαἰωνίᾳ περιφέρεται ἐν τῷ ἐπιθυμεῖν καὶ πράττειν τὰ\nμὴ Θεῷ φίλα.\nΕἰ φόβος Κυρίου προστίθησιν ἡμέρας, ἀρχὴ δὲ σοφίας\nφόβος Κυρίου, αἱ ἡμέραι αὗται, μέρη τῆς σοφίας\nεἰσὶν ὑπὸ τοῦ ἡλίου τῆς δικαιοσύνης γινόμεναι· προκόπτων\nγὰρ προστίθησι γνώσεις καὶ φωτισμούς· ὑπὲρ\nδὲ τοιούτων ἡμερῶν εὔχεται καὶ Δαυῒδ λέγων· Μὴ\n\n\n\nαγάγῃς με ἐν ἡμίσει ἡμερῶν μου· ταύτας δὲ τὰς\nἡμέρας καὶ Ἀβραὰμ πληρώσας ἀπέθανε πρεσβύτερος\nκαὶ πλήρης ἡμερῶν· καὶ τὰς θείας ὁράσεις ὡς\n??μέρας προστίθησι Κύριος τοῖς ἐν πίστει φοβουμένοις\nαὐτόν· τὰ δὲ, τῶν ἀσεβῶν ἔτη, ἄσοφα ὀραθέντα καὶ\nθείας χάριτος ἄνευ, ὠλιγώθησαν.\nΑἰῶνα τὸν ἀνθρώπου βίον λέγει, ὡς ὁ Παῦλος· οὐ\nμὴ ράγω κρέα εἰς τὸν αἰῶνα, ἵνα μὴ τὸν ἀδελφόν\nμου σκανδαλίσω· τὸ γὰρ συμπαρεκτεινόμενον τῇ\nσυστάσει τῆς ζωῆς αὐτοῦ, αἰῶνα ὠνόμασεν· Οὐκ ἐνδώσει\nγὰρ, φησὶν, ὁ δίκαιος ἁμαρτῆσαι ἐνοχλούμενος\nὐπὸ τοῦ πονηροῦ. Οἱ δὲ ἀσεβεῖς ἁμαρτάνοντες οὐ μόνον\nἐκπεσοῦνται τῆς βασιλείας, ἀλλὰ τὸ πῦρ καὶ οὐ\nτὴν γῆν οἰκήσουσιν.\nἈντὶ τοῦ, χάριτος ἀνάπλεώς ἐστιν· εὐσεβοῦς δὲ\nστόμα νῦν τὸν νοῦν λέγει καὶ τὴν καρδίαν, ὡς διὰ\nτῶν χειλέων ὑμνοῦσαν τὸν Θεόν· τὸ δὲ λαλοῦν πονηρὰ\nστόμα τῶν ἀσεβῶν, ἀποστρέφεται ἀπὸ τοῦ Θεοῦ εἰς\nτὸ εἶναι τῷ πονηρῷ· ὅρα δὲ τί ἀπʼ ἐκείνου, τί δὲ ἀπὸ\nτούτου.\nἜχων γὰρ πρὸς τὰ μέλλοντα τὸν σκοπὸν, τυγχάνει\nτάντως ὧν προσεδόκησε τελευτήσας ὁ δίκαιος. Ἤ εἰς\nτὴν ἀνάστασιν ἡμᾶς παραπέμπει· καὶ ἐπὶ τούτου\nμὲν μένει τὰ ὄντα, καὶ οὐκ ἀφανίζεται· ἐπ᾿ ἐκείνου\nδὲ καὶ τὰ ὄντα σβέννυται· ἐν γὰρ τῷ παρόντι μόνον\nαἰῶνι καυχῶνται· περὶ ὧν εἴρηται· Ὧν ὁ δόξα ἐν\nτῇ αἰσχύνῃ αὐτῶν.\nΟὐχ ὡς ὑποκειμένου τοῦ εὐσεβοῦς τῇ δίκῃ φησὶ\nτὸ, Ἀντ᾿ αὐτοῦπαραδίδοται ἀσεβὴς, ἀλλʼ ἐπειδὴ ἡ παγίς\nἐστιν ἀπὸ τοῦ πονηροῦ κατὰ τοῦ δικαίου, τούτου ῥυομένου\nπεριπίπτει ταύτῃ ὁ ἀσεβής· ἐξαρπάζεται ὁ\nεὐσεβὴς ὑπὸ Θεοῦ, ὁ δὲ ἀσεβὴς ἐγκαταλειφθεὶς, περιπίπτει·\nκατὰ τὸ, Ἐν τοῖς ἔργοις τῶν χειρῶν αὐτοῦ\nσυνελήφθη ὁ ἁμαρτωλός. Ἤ ἐπειδὴ ὁ δίκαιος ὑπόκειταί\nτισιν ὡς ἄνθρωπος ἁμαρτήμασιν, ἐλθὼν ὁ ἀσεβὴς\nκαὶ κακοποιήσας τὸν δίκαιον, τῶν μὲν ἁμαρτιῶν\nκαὶ τῶν κολάσεων τῶν μελλουσῶν ἐῤῥύσατο, εἰς ἑαυτὸν\nδὲ τὰς τιμωρίας ἀνεδέξατο. Παραδίδοται δὲ ὑφʼ\nἑαυτοῦ ὑπὸ τῆς ἰδίας κακίας, ὡς παραδοὺς ἑαυτὸν εἰς\nἀδόκιμον νοῦν.\nἬτοι διάκρισις ἡ περὶ τῶν πρακτέων, ἢ μή· ἢ\nὥστε τὸν ἑαυτῶν βίον οἰκονομεῖν· κλυδώνιον γάρ ἐστι\nμέγα καὶ ἀφόρητον· οἱ τοιοῦτοι γὰρ παντὶ ἀνέμῳ\nπεριφερόμενοι ναυαγοῦσι περὶ τὸν βίον ἢ τὴν πίστιν,\nκαὶ ὡς φύλλα δένδρου πίπτουσιν ἀπὸ τοῦ Θεοῦ, οἷς\nμὴ ὑπάρχει σοφία Θεοῦ· εἰ δὲ ἡ σωτηρία ἐστὶν ἐν\nβουλῇ, καὶ οὐχ ἁπλῶς βουλῇ, ἀλλὰ καὶ πολλῇ, οὐκ\nἄρα ἐν σώμασιν ἢ χρήμασιν, οὐδὲ κατὰ φύσιν τις\nσώζεται· κατὰ τοὺς τὰς φύσεις εἰσάγοντας.\nἘνταῦθα τὴν ψυχὴν ἄντικρυς προεῖπεν σῶμα· καὶ\nὁ Χριστὸς δὲ ἐν τοῖς Εὐαγγελίοις, σῶμα τὴν ψυχὴν\nὁνομάζει· Ὁ λύχνος, λέγων, τοῦ σώματός ἐστιν ὁ\nὀφθαλμός· λύχνον μὲν εἶπε τὸν νοῦν· αὐτὸς γάρ\nἐστι γνώσεως δεκτικός· σῷμα δὲ τὸ θυμικὸν καὶ ἐπιθυμητικὸν\n\n\n\nμέρος τῆς ψυχῆς· ὅπερ τινὲς μὲν, ἄλογον·\nτινὲς δὲ, παθητικὸν μέρος καλοῦσιν. Ὁ δὲ ἐξ ὧν\nἐποίει καὶ διδάσκει ἀγαθῶν, ἐντεῦθεν μὲν γνῶσιν σωμάτων\nκαὶ ἀσωμάτων ἐν τῷ μέλλοντι δὲ βασιλείαν\nοὐρανῶν, περιποιεῖται ἑαυτῷ καὶ τοῖς μαθητιῶσιν·\nἐξολλύει δὲ οὐ μόνον τὸ ἑαυτοῦ σῶμα, ἀλλὰ καὶ τὴν\nψυχὴν, σὺν τοῖς πειθομένοις αὐτῷ, τῷ πυρὶ συναπόλλυσιν.\nΟὗτος χειρὶ χεῖρας ἐμβάλλει ἀδίκως, ὁ κακῶν γινόμενος\nπραγμάτων καὶ δογμάτων διδάσκαλος· οὗτος\nδὲ σπείρει δικαιοσύνην, ὁ περὶ ἀρετῶν καὶ Θεοῦ γνώσεως\nπροϊέμενος λόγους.\nΤοῖς εἰς τὰ ἴδια σπείρουσι, καὶ πλείονα ποιοῦσιν,\nἀντίκεινται οἱ συνάγοντες καὶ ἐλαττούμενοι· οἱ γὰρ\nτὰ ἴδια σπείροντες, εἰοὶν οἱ εἰς τὸ πνεῦμα σπείροντες,\nκαὶ ζωὴν θερίζοντες· οἱ δὲ συνάγοντες καὶ ἐλαττούμενοι,\nεἰσὶν οἱ εἰς τὴν σάρκα σπείροντες, καὶ φθορὰν\nσυνάγοντες ἑαυτοῖς.\nΣῖτος ὁ θεῖος λόγος, ὃν κατακρύψαντες οἱ Ἰουδαῖοι,\nκατέλιπον αὐτὸν τοῖς ἔθνεσιν. — Ὅμοιόν ἐστι τούτῳ\nκαὶ τὸ ὑπὸ τοῦ Σωτῆρος ἡμῶν ἐν τοῖς Εὐαγγελίοις\nλεγόμενον· τὸ, Οὐδεὶς λύχνον ἄψας, τίθησιν αὐτὸν\nὑπὸ τὸν μόδιον, ἀλλʼ ὑπὸ τὴν λυχνίαν, τοῦ\nφαίνειν πᾶσι τοῖς ἐν τῇ οἰκίᾳ· ὥσπερ γὰρ ὁ σῖτος\nτροφή ἐστι τῷ σώματι, οὕτως ἡ θεία γνῶσις τῇ\nψυχῇ· ὁ δὲ τὴν τῶν ἀμφοτέρων τροφὴν ἔχων καὶ μὴ\nπαρέχων, ἀλλʼ ὑπὲρ τούτων μισθὸν ἀπαιτεῖ τοῖς οὐκ\nἔχουσι δοῦναι, ὑπολίποιτο αὐτὸν τοῖς δαίμοσιν. Γράφει\nδὲ καὶ δημοκατάρατον, ὅτι ὑπὸ τὸν δῆμον τῶν ἀγγίλων\nκαὶ πάντων τῶν δικαίων ἐν τῇ ἡμέρᾳ τῆς κρίσεως.\nἐπικατάρατος ἔσται.\nΤεκτονική ἐστι κατὰ πνεῦμα ἡ πρακτικὴ τῶν ἀγαθῶν\nἀρετῶν ἐργασία· ὁ δὲ τὰ Θεῷ ἐποφειλόμενα\nπράττων, ζητεῖ θεαρέστους ἄνδρας, δεχομένους τὰ.\nΘεῷ ἐποφειλὰς, ἵνα ὥσπερ αὐτὸς καὶ αὐτοὶ ἐμπορεύωνται·\nτοὺς δὲ μὴ τὰ καλὰ, ἀλλὰ τὰ κακὰ ζητοῦντας,\nπαρήσεται.\nΤοῦτο τὸ δένδρον τῆς ζωῆς ἐστι τὸ φυτευθὲν ἐν\nμέσῳ τοῦ παραδείσου, οὗ ἅψασθαι μετὰ τὴν ἁμαρτίαν\nἐκωλύθη ὁ Ἀδὰμ, τὰ σπέρματα τῆς δικαιοσύνη, ἀποβαλὼν,\nἀφʼ ὧν φύεται τὸ δένδρον τῆς ζωῆς.\nΜήποτε παρασιωπήσῃς ἀπʼ ἐμοῦ, φησὶν ὁ Δαυΐδ,\nκαὶ ὁμοιωθήσομαι τοῖς καταβαίνουσιν εἰς λάκκον.\nἈνὴρ παράνομος παρασιωπηθήσεται ὑπὸ τοῦ Θεοῦ,\nτουτέστι μισηθήσεται, καὶ οὐκ ἐλεηθήσεται, ὅταν τὰ\nγέρα τοῖς τὴν χάριν τῆς ἐνσάρκου οἰκονομίας αὐτοῦ\nδεξαμένοις, ἀπονέμῃ. καθά φησιν ἐν Εὐαγγελίοις, Καὶ\nχάριν ἀντὶ χάριτος.\nΠλοῦτος ἀσεβῶν κακία. Οἱ δὲ δίκαιοι ἐξαναλώσουσιν\nαὐτοὺς, δηλονότι διὰ τῆς ἀγαθῆς διδασκαλίας·\nτοίνυν καὶ ἐν τῷ μέλλοντι αἰῶνι ἐπάνω πεντεκαίδεκα\nπόλεων γενόμενοι· τὴν γὰρ κληροδοσίαν τὴν οὐ ράνιον\nἤν ἤμελλον ἀπολαβεῖν οἱ ἀσεβείᾳ αὑτοὺς ἐκδώσαντες,\nταύτην κληρονομήσουσι δίκαιοι, καθὰ καὶ Παῦλός φησιν·\n\n\n\nΚατὰ δέ τὴν σκ ληρότητά σου καὶ ἀμετανόητόν\nσου καρδίαν θησαυρίζεις σεαυτῷ ὀργὴν ἐν ἡμέρᾳ\nὀργῆς καὶ ἀποκαλύψεως καὶ δικαιοκρισίας Θεοῦ.\nὉ δὲ ἀγαθὸς κληροδοτῆσαι ποιήσει τοὺς ὡς υἱοὺς\nπατρὶ πειθομένους αὐτῷ, καὶ τοὺς ἐκείνῳ 24 υἱοθετήσει\nτὴν τῶν οὐρανῶν βασιλείαν.\nὭσπερ ἀήττητά εἰσι, καθάπερ τὰ ὅπλα τὴν ἀσφάλειαν\nπεριποιεῖ· οὐδὲν γὰρ πονηρὸν ἀντιστήσεται τῇ\nσοφίᾳ, διότι ὅπλον ἐστὶν ἀκαταμάχητον· μόνην γὰρ\nπρὸς ταύτην ἀδυνατοῦσιν οἱ δαίμονες· τῷ δὲ ἄφρονι\nτά τε ὁρατὰ καὶ ἀσώματα πάντα ἐναντία.\nΟἰκίας ἐνταῦθα τὰ σώματα λέγει· οἰκίαι γάρ εἰσι\nτῶν ψυχῶν· ὀφείλενται δὲ παρὰ τῶν τὴν θεοσέβειαν\nεἰδότων καὶ τὴν θεωρητικὴν γνῶσιν, οἱ παράνομοι τὴν\nθεσγνωσίαν μαθεῖν οὐ μόνον, ἀλλὰ καὶ πᾶσαν τῶν\nζωοποιῶν ἐντολῶν· ἵνα καθαροὶ γενόμενοι, ἴδωσι τὸν\nΘεὸν τοῖς νοεροῖς ὀφθαλμοῖς· τοῦτο γάρ ἐστι τὸ μακάριον\nτέλος, ὅπερ πάσῃ φύσει λογικῇ τετήρηται· αἱ δὲ\nοἰκίαι τῶν δικαίων ἕτοιμαί εἰσιν εἰς δοχὴν πάντων, ὡς\nκελεύει ὁ Κύριος.\nΔιανοήματα νῦν εἶπεν τὰς θείας ὁράσεις καὶ τὰς\nἔξεις τῶν ἀρετῶν, ἅσπερ ταῖς ὁδοῖς νοῦ θρασυκαρδίου\nἀντέθεικεν· Ἀπὸ γὰρ τοῦ περισσεύματος τῆς καρδίας\nλαλεῖ τὰ χείλη, εἶπεν ὁ Κύριος· οὐ γὰρ κακοποιῆσαι,\nἀλλʼ ἀγαθοποιῆσαι ὁ ἀγαθὸς ἀνὴρ διανοεῖται·\nὁ δὲ θρασυκάρδιος ὡς ἄφρων πράττων καὶ λέγων, ἐμπλησθήσεται\nμαστίγων, καὶ πραγμάτων ἀφαιρέσεως,\nκαὶ τέλος τὴν ψυχὴν αὐτοῦ ἀπολέσει.\nἘλέγχους νῦν τὰς ἐντολὰς εἶπεν· αὖται γὰρ ἡμᾶς\nἁμαρτάνοντας ἐλέγχουσιν· οἱ δὲ μισοῦντες αὐτὰς, καὶ\nτῇ αἰσχρότητι τῶν ἁμαρτιῶν συναποθνήσκοντες, σὺν\nτῷ πονηρῷ αὐτῶν ἐφευρετῇ πονηρῶς τακήσονται·\nὑπὸ δὲ τῶν παριόντων τὴν κακίαν, γνωρίζεται τῆς\nἩσυχία ἐστὶν ἀποχὴ κακίας ἐμπράκτου καὶ ὁράσεων,\nἢν οἱ ἀγαθοὶ ἡσυχάζουσιν· οἱ δὲ τοῦ νοὸς καὶ\nσώματος ὀφθαλμοὶ τῶν κακῶν, πάντα τὸν χρόνον ἐπινοοῦνται\nκακά.\nὉ δὲ συνετὸς οὐκ ἔστιν ἐν ᾅδου τοῦ τῶν ἀμαρτωλῶν·\nὁδοὶ ζωῆς, διανοήματα θείων λόγων καὶ ἔργων\nὁ δὲ συνετὸς ἀεὶ ταῦτα ποιεῖ καὶ διδάσκει, ἵνα σὺν\nτοῖς μαθητιῶσιν ἐκκλίνας ἐκ τοῦ ᾅδου σωθῇ.\nΟἱ τὰς ἐντολὰς αὐτοῦ μὴ πράττοντες, ἐχθροὶ αὐτοῦ\nεἰσιν· φίλοι δὲ αὐτοῦ γίνονται ἐπὰν τοῖς δικαίοις\nπροσδράμωσιν, ἐξομολογούμενοι τὰς πράξεις αὐτῶν\nτὰς πονηράς (1)· ἐξ ὧν ἐναχθέντες ὡς ἐκεῖνοι τὰς\nζωοποιοὺς ὁδοὺς πορεύσονται· Παύλου κηρύξαντος, Οἵ\nποτε ὄντες ἐχθροὶ, κατηλλάγησαν τῷ Θεῷ διὰ τοῦ\nθανάτου τοῦ Υἰοῦ αὐτοῦ προσεκτέον ὅτι πάντες οἱ\nἐγθροὶ, διὰ τῶν δικαίων φίλοι γίνονται· ἵνα καὶ πᾶσιν\nτἴπῃ Χριστός· θὐκέτι ὑμᾶς καλῶ δούλους, ἀλλὰ\nφέλους.\nΠάλιν κἀκεῖ τῆς σοφίας χρεία, ἵνα ἐξιλάσηται ἢ\nὁ τοὺς περὶ κολάσεως ἐπιστάμενος λόγους ἄγγελος,\nθυμὸς τοῦ Θεοῦ λέγεται. Ὁ δὲ σοφὸς ἐν θείοις ἔργοις\nκαὶ λόγοις, ὡς ὁμόφρων αὐτῷ ὤν, οὐ πτοηθήσεται\nαὐτόν.\nΝοσσιαὶ σοφίας εἰσὶν αἱ Ἐκκλησίαι, ἢ αἱ ἐν τῷ οὐρανῷ\nσκηναί· σοφία δὲ, Ἰησοῦς Χριστὸς, ὁ τοῦ Θεοῦ\nΥἱὸς. ἐστὶν. Nοσσιαὶ δὲ φρονήσεως αἱρετώτεραι ὑπὲρ\nἀργύριον, αἱ πρακτικαὶ ἀρεταί· δικαιοσύνη, γνῶσις,\nσοφία, σωφροσύνη, ἀνδρεία, μακροθυμία, ἀνεξικακία,\nἀοργησία, ἐλεημοσύνη, πίστις σὺν ἐλπίδι καὶ\nἀγάπῃ· διʼ ἃς ὡς κλίμακος βαθμίδας, εἰς τὰς τῆς σοφίας\nσκηνὰς εἰσιέναι ἀκώλυτον τοὺς ἀνιέναι καὶ\nοἰκῆσαι βουλομένους.\nΠαιδείαν λέγει φόβου Θεοῦ, νηστείαν, ἐγκράτειαν,\nἀγρυπνίαν, ὕμνον, καὶ τὴν ἐν νόσοις πρὸς δοκιμὴν\nΘεοῦ ἐπερχομένην ἡμῖν παιδείαν. Ἐλέγχους λέγει\nτὰς ἐντολὰς τοῦ Θεοῦ· αὗται γὰρ ἡμᾶς ἐλέγχουσιν\nἁμαρτάνοντας. Ὁδοὺς ἐνταῦθα τὰς αἰσθήσεις φησίν\nὁ δὲ φυλάσσων αὐτὰς, τηρεῖ ἐκ θανάτου τὴν ἑαυτοῦ\nψυχὴν πρὸς ζωήν· ζωὴ γάρ ἐστιν ἡ πάντα ζωοῦσα,\nκαὶ ἐξ οὐκ ὄντων εἰς τὸ εἶναι παραγαγοῦσα Τριὰς\nἁγία ὁ δὲ ἀγαπῶν τὴν ζωὴν, καὶ ἀεὶ ζῇν αὐτῇ ἐφιέμενος,\nφείσεται στόματος αὑτοῦ ἐκ τῶν μὴ Θεοῦ λόγων\nκαὶ ἔργων, καὶ τῇ γνώσει τοῦ Θεοῦ προσἐξει.\nΖωὴ ὁ Θεός ἐστι· τῆς δὲ τρισσοφαοῦς αὐτοζωῖας ἡ\nπηγὴ, ἡ σοφία καὶ ἡ γνῶσις καὶ αἱ ἀρεταί εἰσιν· ἐξ\nἧς πηγῆς οἱ πίνοντες, ἀθανασίας μετέχουσι και ἀειζωΐας·\nτοῖς δὲ κεκτημένοις τὴν τοιαύτην πηγὴν, ἔννοια\nλόγων ζωῆς ἐστι· ἡ δὲ παιδεία ἀφρόνων, ἡ κακία\nἐστίν· ἡ δὲ ἀνεξέλεγκτος παιδεία, ἡ ἀφροσύνη\nἐστίν.\nΤὴν γνῶσιν ἐπιγνωμοσύνην εἶπε, παρὰ τὸ τὰ πάντα\nαὐτὴν ἐπιγινώσκειν τὰ πράγματα· ἡ δὲ καρδία\nτῶν σοφῶν νοεῖ τὰ ἀπὸ τοῦ ἰδίου στόματος ἔν τε κρίσει\nσωμάτων καὶ ἀσωμάτων, καὶ ἅπερ αὐτοὶ ποιεῖν\nδιδάσκουσι καὶ πράττουσιν.\nΛόγους οἱ δαίμονες παρὰ τοῦ διαβόλου μανθάνοντες,\nἐπιχειροῦσι τοῖς ἀγίοις, καὶ πειρᾶσθαι χωρίζειν αὐτοὺς\nἐπινοοῦνται ἀπὸ τῆς γνώσεως, ἥτις πέφυκε συνἅπτειν\nαὐτοὺς πρὸς φιλίαν ταῖς ἐπουρανίοις δυνάμεσι·\nτὸ δʼ αὐτὸ τοῦτο καὶ ὁ Σολομῶν ὡς οἶμαι διὰ ταύτης\nτῆς παροιμίας δεδήλωκε· σκολιὸν μὲν ἄνδρα λέγων τὸν\nΣατανᾶν· πορευομένους δὲ λαμπτῆρας δόλου τοὺς διδασκομένους\nπαῤ αὐτοῦ κακοὺς δαίμονάς φησι· φίλους\nδὲ, τοὺς ἁγίους, τοὺς διὰ τῆς γνώσεως ἀπτομένονς\nτῷ Θεῷ καὶ ἀλλήλοις.\nἈνὴρ παράνομος ὁ διάβολός ἐστιν· ἀποπειρᾶται\nδὲ φίλους Θεοῦ, καὶ ἀπάγει αὐτοὺς ταῖς πρὸς ἀπώλειαν\nὁδοῖς καὶ οὐκ ἀγαθαῖς· ὅταν δέ τινα τῶν ἀγίων\nἀπατήσῃ, στηρίξει νοήματα τοῖς ὀφθαλμοῖς αὑτοῦ.\nκαὶ λογίζεται διεστραμμένα, μή πως σωθῇ μετανοήσας\nὅν ἐθήρευσε· κνίζει δὲ τοῖς χείλεσιν αὐτοῦ ἐν τοῖς\nὠσὶν ἐκείνου πάντα τὰ κακὰ ἐνθυμήματα, ἀπόγνωσίν\nτε καὶ πᾶσαν ἡδονὴν ἀκολασίας· οὗτος κάμινός ἐστι\n\n\n\nπάσης κακίας· καὶ φλέγει ἐν αὐτῇ τὰς ψυχὰς τῶν ὀλισθησομένων·\nἀλλὰ ταύτης τῆς καμίνου ἐκτινάσσει τὴν\nφλόγα Πνεῦμα θεῖον, διασυρίζον σοφίαν δρόσου· πολλαὶ\nδὲ ἔτι τῶν κατʼ αὐτὴν πονηροὶ ἄνθρωποι, εἰώθασι\nμιμεῖσθαι τὸν πατέρα αὐτοῖς διάβολον.\nΚόλπους ἐνταῦθα τὰς καρδίας εἴρηκε τῶν ἀδίκων·\nοἷμαι δὲ ὅτι καὶ πανταχοῦ ὁ κόλπος ἢ τὸν νοῦν, ἢ τὴν\nγνῶσιν σημαίνει· καὶ τοὺς μὲν πονηροὺς ὁ διάβολος\nἐγκολπίζεται, τοὺς δὲ δικαίους ὁ Κύριος.\nΕἰ πᾶς ὁ ποιῶν τὴν ἁμαρτίαν δοῦλός ἐστι, πᾶς ὁ\nἀποστὰς τῆς κακίας διὰ τῆς ἀρετῆς, τῶν δαιμόνων\nἀφρόνων ὄντων δεσποτῶν ἐκράτησεν· ὃς καὶ οἶκος\nμυστηρίων Θεοῦ γενήσεται. κατὰ ἀναλογίαν τῆς καταστάσεως,\nἑκάστῳ τῶν ἀδελφῶν διδοὺς γνῶσιν πνευματικήν·\nοὕτω καὶ Παῦλος τοὺς μὲν ἐν Κορίνθῳ γαλαποτίζων,\nτοὺς δὲ ἐν Ἐφέσῳ τρέφων στερεωτέρᾳ\nτροφῇ, περὶ ὕψους καὶ μήκους καὶ πλάτους καὶ βάθους\nδιαλεγόμενος· καὶ διὰ τούτων τῶν διαστημάτων\nτὴν τῆς λογικῆς φύσεως σημαίνων διαίρεσιν,\nἥτις τοὺς περὶ κρίσεως καὶ προνοίας τοῦ Θεοῦ λόγους\nἐμπεριέχει, πάνυ βαθυτάτους ὑπάρχοντας, καὶ ἐκφεύγοντας\nτὴν ἀνθρωπίνην κατάστασιν.\nΚάμινοι οἱ πειρασμοί· διὰ γὰρ τῶν πειρασμῶν καθάρας\nκαὶ ἀκηλιδώτους τὰς καρδίας τῶν ἐκλεκτῶν\nὁ Θεὸς ἐκλέγεται.\nὉ αἱρετικὸς ὑπακούει γλώσσης τῆς τῶν ἀθέων δογμάτων·\nοἱ δὲ τῆς Ἐκκλησίας, οὐδὲ προσέχουσιν. Διὰ\nτοῦ ὑπακούειν, τὸ ἑκούσιον δείκνυσιν, ὡς εἰς τὴν τοῦ\nΘεοῦ σοφὴν διοίκησιν ἐξαμαρτών. — Οὗτος ὑπακούει\nταῖς γλώσσαις τῶν παρανόμων, ὁ τοὺς ἀδίκους δεχόμενος\nπαρʼ αὐτῶν λογισμοὺς, καὶ σπεύδων ἐνεργεῖν\nκατʼ αὐτούς· οἷς ὁ δίκαιος λέγεται μὴ προσέχειν, ὁρατῶν\nτε καὶ ἀοράτων, τουτέστι μὴ ἐπὶ πλέον τρέφειν\nἐν ἑαυτῷ.\nὉ πιστὸς, φησὶν, ὄψεται τοὺς λόγους τοῦ κόσμου\nτούτου, οὕστινας χρήματα τροπικῶς τοῦ νοῦ προσηγόρευσεν·\nὁ δὲ ἄπιστος οὐδὲ τοῦ τυχόντος πράγματος\nγνώσεται λόγον, διὰ τὴν ἀκαθαρσίαν τῆς ψυχῆς αὑτοῦ·\nὅτι δὲ πλοῦτος ψυχῆς ἡ γνῶσίς ἐστι τοῦ Θεοῦ, ὁ\nΠαῦλος διδάσκει λέγων τό· Ἐν παντὶ ἐπλουτίσθητε,\nἕν πάσῃ γνώσει καὶ πάσῃ σοφίᾳ· εἰ δέ τις βούλοιτο\nδεῖξαι μὴ ταύτην τὴν ἔννοιαν εἶναι ταύτης τῆς παροιμίας,\nλεγέτω ποῦ εὐπόρησαν χρημάτων οἱ περιελθόντες\nἐν μηλωταῖς, ἐν αἰγείοις δέρμασι, κακουχούμενοι,\nθλιβόμενοι, στενοχωρούμενοι; Πῶς δὲ καὶ ὁ\nἄπιστος οὐχ ἕξει ὀβολὸν, πολλῶν ἀπίστων περιβεβλημένων\nπλοῦτον πολὺν, λέγω δὲ βασιλέων καὶ ἀρχόντων\nτοῦ κόσμου τούτου;\nΧείλη πιστὰ τοὺς ἀγαθοὺς λογισμούς φησιντ· ἄφρονι\nδὲ δεκτοὶ ἕσονται πονηροὶ λογισμοί· τίς γὰρ μετοχὴ\nδικαιοσύνῃ πρὸς ἀδικίαν; εἰ μή που μετανοήσας δέξηται\nφρόνησίν τε καὶ πίστιν.\nΔιὰ μὲν τῆς δικαιοσύνης, τὴν ἀδικίαν κρύπτομεν·\nδιὰ δὲ τῆς σωφροσύνης, τὴν ἀκολασίαν· καὶ πάλιν διὰ\nτῆς ἀγάπης, τὸ μῖσος· καὶ διὰ τῆς ἀφιλαργυρίας, τὴν\n\n\n\nπλεονεξίαν· κρύπτομεν δὲ καὶ διὰ τῆς ταπεινοφροσύνης\nτὴν ὑπερηφανίαν, καὶ διὰ τὴν πραῦτητα, τὴν\nθρασύτητα· ζητοῦντες τὴν πνευματικὴν φιλίαν, ἥτις\nτὴν ἁγίαν γνῶσιν σημαίνει· καὶ παρὰ τῷ Παύλῳ δὲ\nσυμπολῖται τινὲς τῶν ἁγίων λέγονται γεγονέναι, καὶ\nοἰκεῖοι τῆς ἄνω Ἱερουσαλὴμ, ἐποικοδομηθέντες ἐπὶ\nτῷ θεμελίῳ τῶν ἀποστόλων καὶ τῶν προφητῶν.\nΟἷκον ἐνταῦθά φησι τῆς μὲν ψυχῆς, τὸ σῶμα· τὴν\nδὲ ψυχὴν πάλιν, οἶκον τοῦ νοῦ· ὁ δ’ αὐτὸς πάλιν νοῦς,\nτῆς ψυχῆς ὀφθαλμὸς λέγεται· ὁ δὲ τὴν ἕνθεον γνωσιν\nκαὶ σοφίαν μαθὼν, ἑαυτὸν δὲ ἐκδοὺς τῇ κακίᾳ, καὶ\nἀντὶ ἀγαθῶν πονηροὺς λόγους ἐκφέρων, πρὸς δὲ τὸ\nἐπιστρέψαι καὶ σωθῆναι μὴ βουλόμενος, τοῦ σωματικοῦ\nοἴκου οὐκ ἀναχωρήσει ἡ κακία καί ἡ πονηρία· ἀλλὰ\nμένουσιν ἑδραίως ἐν αὐτῷ, ἵνα τὰ τέλεια κακὰ\nἐπέλθῃ, ἐν αὐτῷ ἀκίνητα μένοντα ἐν ἡμέρᾳ ὀργῆς\nΚυρίου.— Τὸ ἐκ τῆς γῆς παρὰ Κυρίου πλασθὲν ἡμῖν\nσῶμα, οἶκον ἐνταῦθά φησι· τὸ δὲ, οὐ κινηθήσεται, ἀντὶ\nτοῦ, οὐκ ἀναχωρήσει ἐκ τοῦ οἴκου αὑτοῦ ὀργὴ καὶ\nθλίψις, διά τε ἀνθρώπων καὶ δαιμόνων ἐκπεμπόμενα\nπαρὰ Κυρίου, κατὰ τοῦ ἀντὶ ἀγαθῶν κακὰ ἀποδώσαντος\nτῷ ἀγαθοποιῷ αὑτοῦ ἀνθρώπῳ. — Εἰ ὁ κακὰ ἀντὶ\nκακῶν ἀποδιδοὺς παράνομος, πόσῳ μᾶλλον ὁ κακὰἀντὶ\nἀγαθῶκἀποδιδοὺς παρανομώτερος; Τοιοῦτος δὲ ἐγένετο\nκατὰ τὴν ἔρημον ὁ Ἰσραήλ· πρὸς ὅν ὁ Μωϋσῆς ⁵⁴ ἐν τῷ\nΔευτερονομίῳ φησί· Γενεὰ σπολιὰ καὶ διεστραμμένη,\nταῦτα Κυρίῳ ἀνταποδίδοτε;\nἘνταῦθα ἀρχὴν, τὴν γνῶσίν φησι· δικαιοσύνη δὲ\nἕπεΐαι τῇ γνώσει· ἐκ γὰρ τῆς γνώσεως ἡ δικαιοσύνη\nτίκτεται· ἔνδεια δέ ἐστι ἅγνοια· στάσις δὲ καὶ μάχη.\nπᾶσα κακία· προηγεῖται δὲ τῆς ἀγνοίας, ἡ κακία. Τίνος\nἕνεκεν πάλιν τῶν πενήτων κατηγορεῖ; Ἀπάγων\nἡμᾶς ἀργίας· οὐκ ἅρα ἀπὸ χειροτονίας ἡ ἐξουσία·\nὥστε εἰ βούλει μετὰ παῤῥησίας βαδίζειν, δίκαιος ἕσο·\nπροηγεῖται δὲ τῆς ἐνδείας στάσις καὶ μάχη, ἥτοι τοῖς\nἀδικοῦσιν ἕνδεια ἀρετῆς.\nὍμοιός ἐστι τούτῳ ὁ λέγων τὸ πικρὸν γλυκὺ, καὶ\nτὸ γλυκὺ πικρόν· καὶ τὸ μὲν φῶς, ὀνομάζων σκότος,\nτὸ δὲ σκότος, φῶς.\nΧρήματα ἐνταῦθα τὴν σοφίαν καὶ τὴν γνῶσίν φησιν·\nἅφρονι δὲ, ἵνα τί ὑπῆρξεν ἡ τῆς σοφίας καὶ\nγνώσεως μάθησις; ὡς γὰρ ἅμπελον ἀδύνατον ἐν θαλάσσῃ\nγενέσθαι, οὕτως ἐν ἄφροσιν ἡ σοφία ἀρετὴν\nκαρπώσασθαι· χρήματα γὰρ ἄφρονός ἐστιν, αἱ περὶ\nκαθʼ ἕκαστα αὐτοῦ πράγματα ἀφροσύναι· διὰ ταύτας\nγὰρ καὶ ἀκάρδιος γεγονὼς, κτήσασθαι σοφίαν ἀδυνατεῖ.\n— Ἐν παντὶ πράγματι, πᾶς ὁ ὑψῶν ἑαυτὸν ταπεινωθήσεται·\nὅτι Κύριος ὑπερηφάνοις ἀντιτάσσεται·\nὁ δὲ σκολιάζων τοῦ μαθεῖν τὰ πράγματα τοῦ Θεοῦ,\nἐμπεσεῖται εἰς κακὰ περὶ τὴν κρίσιν.\nἘνταῦθα φίλον τὸν Χριστόν φησιν, ὅς διὰ τὴν πρὸς\nἄνθρωπονφιλίαν, ἄνθρωπος γέγονεν. Οὐκέτι γὰρ λέγω\nὑμᾶς δούλους, εἶπεν τοῖς μαθηταῖς, ἀλλὰ φίλουςʼ·\nἐν παντὶ δὲ καιρῷ ὁ Χριστὸς συνυπαρχέτω σοι φίλος\nεἰ δὲ οἱ τοῦ Χριστοῦ υἱοὶ, ἀλλήλων εἰσὶ φίλοι· οἱ ἄγγελοι\nκαὶ οἱ δίκαιοι ἅνθρωποι, ἀλλήλων εἰσὶν ἀδελφοὶ,\n\n\n\n\nτῷ τῆς υἱοθεσίας γεννὦμενοι πνεύματι τούτου\nγὰρ χάριν καὶ γεννῶνται ὑπὸ τῆς σοφίας, ἵνα ἀνθρώτους\nὁδηγήσωσιν ἀπὸ κακίας εἰς ἀρετὴν, καὶ ἀπὸ\nἀγνωσίας εἰς ἐπίγνωσιν Θεοῦ.\nΟὗτός ἐστιν εὐμετάβολος, ὁ ῥᾳδίως ἀπὸ ἀρετῆς ἐπὶ\nκακίαν μεταβαλλόμενος, τοῖς πονηροῖς λογισμοῖς συναπαχθείς.\nΠατέρα ἐνταῦθα τὸν Θεόν φησι· μητέρα, τὴν φιλανθρωπίαν\nαὐτοῦ· ἢ καὶ πεποίηκεν αὐτὸν σαρκωθῆναι,\nκαὶ πάθη ὑπομεῖναι διʼ ἡμᾶς· ὁ δὲ Θεὸς καὶ\nΗατὴρ ἡμῶν, οὐκ εὐφραίνεται ἐπὶ υἱῷ υἱοθετηθέντι\nμὲν, μὴ πεπαιδευμένῳ δὲ τὴν τοῦ Θεοῦ σοφίαν καὶ\nγνῶσιν, ἀλλὰ κακίᾳ καὶ πονηρίᾳ ἑαυτὸν ἐκδόντι·\nυἱὸς δὲ φρόνιμος εὐφραίνει τὴν μητέρα αὐτοῦ, τὴν\nτοῦ Θεοῦ φιλανθρωπίαν· ἥ καὶ προσάγει ἡμᾶς αὐτῷ\nτᾦ Θεῷ καὶ Πατρὶ, ὡς υἱοὺς ἀπογαλακτισθέντας, καὶ\nτῆς πνευματικῆς στερεᾶς τροφῆς ἐφιεμένους· ἵνʼ\nὡς καθʼ ὁμοιότητα ἀδελφὸς ἡμῖν γεγονὼς ὁ Υἱὸς αὐτοῦ\nἸησοῦς Χριστὸς, οὕτως καὶ ἡμεῖς πράξει καὶ λόγῳ\nπολιτευώμεθα ἕστι δὲ μήτηρ ἡμῶν καὶ ἡ Ἐκκλησία,\nἥν τῷ Πνεύματι τῷ ἁγίῳ ἑαυτῷ Θεὸς καὶ Πατὴρ\nἡρμόσατο εἰς γυναῖκα· τίκτει γὰρ ἀεὶ διʼ αὐτῆς ἑαυτῷ\nυἱοὺς καὶ θυγατέρας· καὶ ἐπὶ μὲν τοῖς πεπαιδευμένοις\nτὴν τοῦ Θεοῦ γνῶσιν καὶ σοφίαν, εὐφραίνεται\nκαὶ ὁ Πατὴρ ἡμῶν Θεὸς, καὶ ἡ μήτηρ ἡ Ἐκκλησία·\nἐπὶ δὲ τοῖς ἀπαιδεύτοις, πάνυ μὲν κήδεται καὶ λυπεῖται,\nὡς μὴ θελόντων ἡμῶν ἐπιστρέψαι καὶ σωθῆναι,\nἀλλὰ τῇ κακίᾳ προσμένειν.\nΠρόσωπον ἐνταῦθα τὴν θεωρίαν φησί· θεωρία γὰρ\nνοημάτων συνετοῦ ἀνδρὸς, σοφία καὶ γνῶσις καὶ δικαιοσύνη·\nοἱ δὲ νοεροὶ ὀφθαλμοὶ τοῦ ἅφρονος, καὶ ἐν\nπώματι ἐν ἅκρᾳ κακίας καὶ πονηρίας.\nὈργὴ τῷ ἄφρονι υἱῷ παρὰ τοῦ Θεοῦ καὶ Πατρὸς\nἐκπέμπεται ἐν τῇ ἡμέρᾳ τῆς κρίσεως· τῇ δὲ Ἐκκλησίᾳ\nτῇ γεννησαμένῃ τῷ Πνεύματι, καὶ τῇ τῶν ἀγίων\nχορείᾳ, ὀδύνη τότε πάντως ἕσται ἐπὶ τῇ ἀπωλείᾳ τοῦ\nἅφρονος υἱοῦ· καὶ ὅτι ὁ μὲν φρόνιμος υἱὸς καὶτεκοῦσαν\nἔχει καὶ μητέρα· ὁ δὲ ἄφρων μόνην τεκοῦσαν· ἡ γὰρ\nμήτηρ καὶ τεκοῦσα· ἡ δὲ τεκοῦσα, οὐ πάντως ἕσται\nκαὶ μήτηρ· ἐὰν γὰρ ἀποθάνῃ τὸ τεχθὲν ἐν κακίᾳ καὶ\nἀγνωσίᾳ, τεκοῦσα μὲν ἕστι, μήτηρ δὲ οὐκ ἕστι· διότι\nμηδὲ τοῦ τῆς υἱοθεσίας μετέσχηκε Πνεύματος τὸ\nτεχθέν· ὡσαύτως δὲ καὶ ἐπὶ τῶν αἰσθητῶν μητέρων\nνοηθήσεται, καὶ ἐπὶ τοῦ θανάτου τοῦ αἰσθητοῦ· τὴν\nγὰρ μητέρα ἐροῦμεν καὶ τεκοῦσαν· οὐκέτι δὲ μητέρα\nτοῦ παιδὸς ἀποθανόντος.\nΠλημμελεῖ τις, τοῦ δικαίου τὸ δίκαιον ἀφαιρῶν,\nᾔ διαστρέφων αὐτοῦ πρὸς ἀδικίαν τοὺς μαθητὰς,\nἁμαρτάνει· κτῆσιν γὰρ αὐτοὺς ἕχων, ἐζημίωται· οὐ\nγὰρ ζητοῦσι τὰ ἡμῶν, ἀλλʼ ἡμᾶς· δυνάστας δὲ λέγει\nτοὺς ἐν Χριστῷ βασιλεύοντας.\nὉ ἀγόμενος τῇ τῶν δαιμόνων ἀφροσήνῃ, Θὐ χρείαν\nἕχει σοφίας Θεοῦ ἥ γνώσεως· διότι ἠγάπησε μᾶλλον\n\n\n\nτὸ σκότος ἢ τὸ φῶς· κἂν ἀφροσύνῃ χαίρει, οἵεται μὴ\nχρείαν ἕχειν σοφίας.\nὭσπερ τὸ ὕδωρ ζωογονεῖ τὰ φυτὰ, οὕτως ταῖς\nἀρεταῖς ἀνδρὸς ἐστομωμένου λόγος ἀναψύχει, καὶ πρὸς\nΘεὸν πτεροῖ τοὺς ἐθέλοντας σοφισθῆναι· ποταμὸν δὲ\nἀναπηδῶντά φησι, τὴν ἀνεκδιήγητον τῶν χαρίτων σοφίαν\nτοῦ παναγίου Πνεύματος, τὴν ἀείῤῥυτον σοφίαν\nτῆς τρισσοφαοῦς ἑνιαίας Θεότητος.\nὉ τὴν ὑπάρχουσαν τῷ διαβόλῳ κακίαν ἀποδεχόμενος,\nκαὶ κατʼ αὐτὴν ἐνεργῶν θεωρίᾳ καὶ λόγῳ, οὗτος\nθαυμάζει τὸ πρόσωπον τοῦ ἀσεβοῦς· τὸ δίκαιον\nδὲ ἐν κρίσει, ἐν λόγῳ τε σωμάτων, οὐ καλὸν ἐκκλῖναι\nὅσιον.\nἩ θρασύτης, ἀπὸ τοῦ πράου χωρίζουσα τὴν ψυχὴν,\nτῷ θανάτῳ δίδωσιν.\nὈκνηροὺς εἰς μετάνοιαν καταβαλεῖ οὐ φόβος Θεοῦ,\nἀλλʼ ὁ τῶν δαιμόνων· διεγείρουσι γὰρ αὐτοὺς εἰς\nἀπόγνωσιν· ἢ ὁ τοῦ Κυρίου [φόβος], χωρίζων αὐτοὺς\nτοῦ ὀκνηροῦ, καὶ διεγείρων αὐτοὺς ἐκ τῆς κακίας διʼ\nἕργων ἀγαθῶν εἰς μετάνοιαν· ἀνδρόγυνος δέ ἐστε\nψυχὴν καὶ σῶμα, ὁ ἐκκεχυμένος, ὁ μαλακὸς, ὁ μήτε\nδιδάσκειν δυνάμενος ἑαυτὸν, μήτε μανθάνειν παρʼ ἑτέρων\nβουλόμενος· ἢ τοὺς ὀκνοῦντας πρὸς ἀρετὴν ὁ\nτῶν κακῶν φόβος προκαταβάλλει, τὸ παραθαῤῥῦνον\nπρὸς τὸ μέλλον οὐκ ἔχοντας· ἀνὴρ δὲ τὴν προαίρεσιν\nθῆλυς, οὐχ ἕξει τὴν τρέφουσαν ἀρετήν· πεινάσουσι\nδὲ, ὅτε ἐξ ἐναντίας ἵδωσι τὴν βασιλείαν, ἐν τῇ βασάνῳ\nβασανιζόμενοι.\nΤὸν πλοῦτον τῆς γνώσεως τοῦ Κυρίου, καὶ τὸ ἐυιργητικὸν\nτοῦ Λόγου, ἰσχύν φησιν· αὐτὸς γὰρ μόνος\nγινώσκει τὰ πρῷην, καὶ τὰ ἐνεστῶτα, καὶ τὰ μέλλοντα·\nαὐτὸς καὶ ἐνετείλατο εἰπὼν, γενηθήτω φῶς·\nοὐρανὸς, καὶ γῆ, καὶ τὰ ἐν αὐτοῖς, ἐξ οὐκ ὅντων εἰς\nτὸ εἶναι παρήχθησαν· αὐτὰ δὲ δείκνυσιν αὐτὸν Κύριον\nκαὶ Θεὸν μόνον εἶναι· καὶ διὰ μὲν τοῦ ὀρθοῦ βίου\nπροστρέχουσιν αὐτῷ οἱ δίκαιοι, διὰ δὲ τῆς θεωρίας\nὑψοῦνται· ἢ ὅτι ἐκ τῶν κτισμάτων, ἢ τῆς μεγαλοσύνης\nαὐτῶν, φανερόν ἐστιν ὅτι ὁ Θεὸς παντοδύναμος.\nΧρηστέον τούτῳ τῷ ῥητῷ πρὸς τοὺς μὴ λαβόντας\nμὲν γνῶσιν παρὰ Θεοῦ, διδάσκειν δὲ ἅλλους ἐπιχειροῦντας·\nὁ γὰρ Δαυΐδ φησι· Τοῦ ἀκοῦσαι μὲν φωνῆς\nαἰνέσεώς σου, καὶ τότε διηγήσασθαι ἄλλοις\nτὰ θαυμάσιά σου· καὶ ὁ Σολομῶν φησι· Ἅ εἶδον οἱ\nὀφθαλμοί σου, λέγε· πολλοὶ γὰρ καὶ ἀρετῆς μὴ\nἀπαρξάμενοι, ἄλλους κατορθῶσαι οὐ μόνον παραινοῦσιν,\nἀλλὰ καὶ βιάζονται καὶ παρακελεύουσιν.\nἌνδρα ἐνταῦθα τὸν Θεόν φησι· τὸν γὰρ θυμὸν αὐτοῦ\nτὸν ἐν τῇ κρίσει καταπραΰνει ἐφʼ ἑαυτὸν, ὁ θεραπεύσας\nαὐτὸν ἐν ταῖς ἐντολαῖς αὐτοῦ· ὡσαύτως δὲ\nκαὶ ἐπὶ τῶν αἰσθητῶν· ὥσπερ δὲ ὁ Κύριος ἡμῶν πάρδαλις\nἀπορουμένη λέγεται γίνεσθαι πρὸς τοὺς πλημμελοῦντας,\nκαὶ πέτρα σκανδάλου πρὸς τοὺς ἀπιστοῦντας,\nοὕτω καὶ ὀλιγόψυχος ἐπὶ τοῖς ἁμαρτάνουσι·\nδύναται δὲ ὀλιγόψυχον λέγειν καὶ τὸν πονηρὸν.\nκαὶ πάντα δαίμονα ἀρετῆς ἐκπεπτωκότα καὶ γνώσεως.\nΤὸν βίον τὸν ὀρθὸν τοίνυν εἶπεν δόμα ἀνθρώπου,\nὅστις αὐτὸν πλατύνει καὶ παρέχει τοῦ πληρώματος\nἄξιον τοῦ Θεοῦ· ὅπερ καθέδραν δυναστῶν ὀνομάζει,\nἤγουν τῶν ἁγίων δυνάμεων· νοῦ γὰρ καθέδρα ἐστὶν\nἕξις ἀρίστη, δυσκίνητον ἢ ἀκίνητον διατηροῦσα τὸν\nκαθεζόμενον.\nἌνοιαν παύει γνῶσις· αὕτη γάρ ἐστιν ὁ κλῆρος\nτῆς φύσεως τῆς λογικῆς· καὶ ἐν δυνάσταις ὁρίζει γίνεσθαί\nτι, καὶ ποιοῦσι· τῷ γὰρ γνῶσιν ἔχοντι θείαν,\nκλίνονται πάντες· ἢ ἀντιλογίας ἐνταῦθα τοὺς ἐκ τῶν\nδαιμόνων καθʼ ἡμῶν ἐγειρομένους λογισμούς φησι,\nτοὺς τῇ ἀρετῇ ἀντιπάλους, καὶ τοῦ Θεοῦ χωρίσαι ἡμᾶς\nσπεύδοντας· παύει δὲ ταύτας ἀφʼ ἡμῶν ὁ τῆς γνώσεως\nκλῆρος, καὶ τοὺς δυνάστας δαίμονας ὁρίζει ἀναχωρεῖν,\nὡς κεκληρωμένος τῷ Θεῷ, ἐξ αὐτοῦ τε καὶ\nἄλλων ὡς θείαν γνῶσιν ἔχων.\nἬ τὴν ψυχὴν λέγει, ζωῆς καὶ θανάτου δεκτικὴν,\nἀφʼ ὧν τὸ αὐτεξούσιον δείκνυται τῶν νῦν τε καὶ τῶν\nμελλόντων τοὺς καρποὺς αὐτῆς ἀπολαῦσαι καλῶν τε\nἢ κακῶν.\nὍς εὗρε σοφίαν ἀγαθὴν, εὗρε χάριτας Θεοῦ· — Ὁ\nκατέχων κακίαν, ἄφρων καὶ ἀσεβὴς, ὡς ἐφευρετὴς\nαὐτῆς διάβολος.\nΠλοῦτος γνώσεως καὶ σοφίας προστίθησιν ἡμἴν ἀγγέλους\nπολλούς· ὁ δὲ ἀκάθαρτος, ὃν πένητά φησι, καὶ\nἀπὸ τοῦ δοθέντος αὐτῷ ἐκ παιδὸς ἀγγέλου χωρίζεται·\nἡ γὰρ πνευματικὴ φιλία, ἀρετή ἐστι καὶ γνῶσις\nΘεοῦ, διʼ ὧν συναπτόμεθα πρὸς φιλίαν ταῖς ἁγίαις δυνάμεσιν·\nεἴγε οἱ μετανοοῦντες ἄνθρωποι, χαρᾶς αἴτιοι\nγίνονται τοῖς ἀγγέλοις· οὕτω καὶ ὁ Σωτὴρ φίλους\nκαλεῖ, τοὺς δούλους ποτὲ, τῆς μείζονος αὐτοῦ θεωρίας\nκαταξιώσας· οὕτω καὶ Ἀβραὰμ πλουτίσας ἐν γνώσει,\nτὴν μυστικὴν ἐκείνην παρατίθησι τράπεζαν τοῖς κατὰ\nτὴν μεσημβρίαν φανεῖσι φίλοις αὐτοῦ· Σαοὺλ δὲ καὶ\nἀτὸ τοῦ ὑπάρχοντος φίλου διὰ τὴν κακίαν χωρίζεται·\nγέγραπται γάρ· Καὶ ἀπέστη πνεῦμα Κυρίου ἀπὸ\nΣαούλ· καὶ πνεῦμα πονηρὸν παρὰ Κυρίου ἔπνιγε\nτὸν Σαούλ· καὶ πνεῦμα Κυρίου λέγων τὸν ἄγγελον·\nὉ ποιῶν, γὰρ, φησὶ, τοὺς ἀγγέιους αὐτοῦ πνεύματα,\nκαὶ τοὺς λειτουργοὺς αὐτοῦ πῦρ φλέγον·\n(9). ὅτι δὲ ἄγγελοι τοὺς ἀνθρώπους ἐμπεπίστευνται, διδάσκει\nἐν τοῖς Εὐαγγελίοις ὁ Κύριος, Ὁρᾶτε, λέγων,\nμὴ καταφρονῆτε ἑνὸς τῶν μικρῶν τούτων, ὅτι οἱ\nἄγγελοι αὐτῶν διὰ παντὸς βλέπουσι τὸ πρόσωπον\nτοῦ Πατρός μου τοῦ ἐν οὐρανοῖς· καὶ πάλιν ὁ Ἰακβ\nὉ ἄγγελός σου ὀ ῥυόμενός με ἀπὸ πάντων\nτῶν· κακῶν.\nὍσοι τοὺς περὶ κρίσεως καὶ προνοίας ἀγνοοῦντες\nλέγους, τὸν δημιουργὸν βλασφημοῦσι, μάρτυρές εἰσι\nψευδεῖς· οὐκ ἀτιμώρητοι δὲ διαμένουσιν ἐν ἡμέρᾳ\nκρίσεως· καὶ ὅσοι πάλιν ὑπὸ τῶν ἰδίων παθῶν ἐνσχλούμενοι\nνομίζουσιν ἀκατόρθωτον εἶναι τὴν ἀρετὴν,\nοὗτοι τῷ δεδωκότι τὸν νόμον ἐγκαλοῦσιν ἀδίκως.\nΟἱ χυδαῖοι οὐ τὸ ἀξίωμα τιμῶντες ἀποδιδόασι τὸν\n\n\n\nφόβον, ἀλλὰ κόλακες ὄντες προσωποληπτοῦσιν· ὁ δὲ\nἀληθὴς ἀνὴρ οὐ κολακεύσει τὸ κακὸν, ἀλλʼ ἐλέγξει.\nΠᾶς ὃς μισεῖ τὸν πτωχὸν ἀδελφὸν, κατὰ τὸ, Μακάριοι\nοἱ πτωχοὶ τῷ πνεύματι, ὅτι αὐτῶν ἐστιν ἡ βασιλεία\nτῶν οὐρανῶν, καὶ ἀγάπης Θεοῦ καὶ ἀγγέλων\nμακρὰν ἔσται· ἢ πᾶς ὃς ἀδελφὸν ἀρετῆς πτωχὸν\nὄντα μισεῖ, καὶ τῆς πρὸς τὰ πάθη φιλίας μακρύνεται\nτοῦ βίου. — Ἀγαθὴν ἔννοιαν τὴν τοῦ Θεοῦ γνῶσιν\nὠνόμασε, καὶ τοῖς εἰδόσιν αὐτὴν τοῖς καθαροῖς τῇ\nκαρδίᾳ, εἴωθε τούτοις ἐγγιεῖν· ὁ δὲ πειθόμενος τούτοις\nεἰς μάθησιν, φρόνιμός ἐστι, καὶ εὑρήσει αὐτήν.\n— Ὁ πολλὰ κακοποιῶν διʼ ἔργων καὶ λόγων, τελεσιουργεῖ\nκακίαν, ἥ ἐστιν πᾶσα ἁμαρτία· ὃς δὲ τελεσιουργεῖ\nκατὰ ἀνθρώπων λόγους εἰς ἀπώλειαν, καὶ\nβλασφημίας κατὰ Θεὸν, οὐ σωθήσεται οὗτος.\nΟὕτε ἡ κατὰ ψυχὴν τρυφὴ, οὔτε ἡ κατὰ σῶμα\nσυμφέρει τῷ ἄφρονι· τὴν μὲν γὰρ καταπατήσει τοῖς\nποσὶ, χοῖρος φιλήδονος ὤν· ὑπὸ δὲ τῆς αἰσθητῆς τρυφῆς\nἡ σὰρξ αὐτοῦ πρὸς πάθη κινηθήσεται, καὶ κατὰ\nΘεοῦ βλασφημίας ῥίψει· εἰ καὶ ἀπὸ δούλων ἐλεύθερος,\nτοῦτο ποιήσει.\nΕἰ ὁ καυχώμενος ὀρθῶς, ἐν Κυρίῳ καυχᾶται, ὁ δὲ\nΚύριος ἡμῶν σοφία ἐστὶν, ὁ καυχώμενος ὀρθῶς, ἐν\nσοφίᾳ καυχᾶται· τὸ καύχημα τοίνυν τοῦ μακροθύμου\nκαὶ ἐλεήμονος, ἐστὶν ἡ σοφία καὶ ἡ γνῶσις αὐτοῦ·\nἐπέρχεται δὲ τοῖς παρανόμοις ἀπαλλάττων αὐτοὺς\nκακίας, νῦν μὲν ἐνδεχομένως, ἐν δὲ τῷ μέλλοντι\nαἰῶνι ἀναγκαίως.\nὉ Κύριος ἡμῶν πῦρ μὲν καταναλίσκον καὶ λέων\nὀργιζόμενος· πρὸς δὲ τοὺς ἁμαρτάνοντας κατακαῖον\nκαὶ ἀναλίσκον, ὡς ξύλα χόρτων καλάμην, τὴν στρατευομένην\nσάρκα κατὰ τοῦ πνεύματος· φῶς δὲ καὶ\nδρόσος πρὸς τοὺς κατορθοῦντας, δεικνὺς αὐτοῖς τῶν\nγεγονότων τοὺς λόγους, καὶ κατασβεννύων τὰ πεπυρωμένα\nβέλη τοῦ πονηροῦ, καὶ περιψύχων τὸν ἐκ τῆς\nπράξεως συμβαίνοντα καύσωνα.\nΤὴν ἀκάθαρτον ψυχὴν, ἑταίραν ὠνόμασε· καὶ ταύτης\nτὸ μίσθωμα, τὴν κατάστασιν εἴρηκεν αὐτῆς, ἀφʼ\nἦς οὐ καθαραὶ γίνονται προσευχαί.\nΤὸ μὲν διδάσκειν τοὺς υἱοὺς περὶ ἀρετῆς καὶ γνώσεως\nτοῦ Θεοῦ, τῶν πατέρων ἐστίν· τὸ δὲ σοφίαν\nδοῦναι τοῖς παισὶ, τοῦ Κυρίου ἐστί· γυναῖκα γὰρ ἐνταῦθα\nτὴν σοφίαν λέγει· ἐράσθητι γάρ, φησὶ, τῆς σοφίας,\nκαὶ τηρήσει σε· τίμησον αὐτὴν, ἵνα σε περιλάβῃ.\nΑἱ ἐντολαὶ, ὡς πρὸς μὲν τὸν ἐντειλάμενον Θεὸν,\nκαλοῦνται ἐντολαί· ὡς δὲ πρὸς τὸν ὁδεύοντα νοῦν ἐν\nαὐταῖς, καλοῦνται ὁδοί· καὶ ὁ μὲν φυλάσσων, τηρεῖ\nἐκ θανάτου πρὸς ζωὴν τὴν ψυχὴν ἑαυτοῦ· ὁ δὲ καταφρονῶν,\nτὸν ἀπέραντον θάνατον θανεῖται.\nἘπὶ μὲν τῶν αἰσθητῶν οὕτως ἔχει· ὅσον δὲ ὁ ἥλιος\nτῆς σελήνης ὑπερφυὴς, τοσοῦτον ὁ ἐλεῶν τοὺς ἐν\nπτωχείᾳ ἀρετῶν καὶ ἀνακτώμενος αὐτοὺς ἐν παιδείᾳ\nκαὶ νουθεσίᾳ Κυρίου· δόμα δὲ διδόναι τῷ Θεῷ, τὴν\n\n\n\nκαθαρότητα τῆς καρδίας ὠνόμασε· κατὰ ἀναλογίαν\nγὰρ τῆς ἀπαθείας ἡμῶν καταξιούμεθα γνώσεως ὑπὸ\nτοῦ Θεοῦ.\nὉ λέγει τοιοῦτόν ἐστι περὶ τῶν ἐν τῷ βίῳ· ἐγὼ δὲ\nνομίζω, τὴν μὲν πολλὴν ζημίαν, στέρησιν περιέχειν\nτῆς θεωρίας τῶν γεγονότων· τὴν δὲ προσθήκην τῆς\nψυχῆς, ἀφανισμὸν τῶν φυσικῶν περὶ Θεοῦ ἐννοιῶν,\nπαντάπασιν αὐτῆς εἰς ἀλογίαν καταπεσούσης καὶ ὁ\nΣωτὴρ δὲ ἐν τοῖς Εὐαγγελίοις φησί· Τί ὠφεληθήσεται\nἄνθρωπτος, ἐὰν τὸν κόσμον ὅλον κερδήσῃ, τὴν δὲ\nψυχὴν αὐτοῦ ἀπολέσῃ καί ζημιωθῆ; Ενταῦθα ἡ ἀπώλεια\nτὴν ἄγνοιαν σωμάτων καὶ ἀσωμάτων ἐμφαίνει\nἡ δὲ ζημία τὴν ἐσχάτην ἀλογίαν παρίστησιν.\nΕἰ φόβος Κυρίου εἰς ζωὴν ἀνδρὶ, φόβος δὲ Κυρίου\nσοφία καὶ παιδεία, ἡ ζωὴ τοῦ ἀνδρὸς ἄρα σοφία ἐστὶ\nκαὶ παιδεία· τὸ οὖν γνῶναι σοφίαν καὶ παιδείαν,\nγνῶναί ἐστι τὸν Χριστὸν καὶ τὴν αὐτοῦ διδασκαλίαν\nὁ οὖν ἄφοβος ἔσται ἐν κακίᾳ καὶ ἀγνωσίᾳ, ἐν αἷς\nοὐκ ἔστιν ὁ Χριστός· οἱ οὖν ἐν κακίᾳ καὶ ἀγνωσίᾳ\nζῶντες, οὐκ ἐπισκέπτονται ἐν αὐτοῖς τὸν φόβον τοῦ\nΘεοῦ, καὶ τὸ ἔλεος ἐφʼ ἑαυτοῖς μὴ ἐλπίζοντες· οὐδὲ\nΧριστός ἐστιν ἐν αὐτοῖς, παρὰ τὸ μὴ θέλειν αὐτούς.\nὉ μὴ ἀρθῶς βιοὺς, κρύπτει ἐν τῇ ψυχῇ αὐτοῦ τὰς\nχεῖρας ἀδίκως, τὴν ἑαυτοῦ γῆν ἐργάσασθαι μὴ βουλόμευος,\nτουτέστι τὸ σῶμα· μηδὲ ἐμπλησθῆναι ἄρτων\nψυχικῶν· αἱ γὰρ πρακτικαὶ ἀρεταὶ, χειρῶν ἔχουσι\nλόγον, αἱ τὸν ἄρτον τῷ στόματι ἡμῶν προσφέρουσαι,\nτὸν ἀπὸ τῶν οὐρανῶν καταβάντα, καὶ ζωὴν διδόντα\nτῷ κόσμῳ διʼ ἐνθέου σοφίας καὶ γνώσεως.\nΕἰ θυμὸς δρακόντων ὁ οἶνος αὐτῶν, ἀκόλαστον δὲ\nὁ οἶνος, ἀκόλαστος ἄρα ὁ θυμὸς, ἀκολάστους ποιῶν\nτοὺς ἀνθρώπους· καὶ ὑβριστικὸν ἡ ὀργή· γίνεται\nγὰρ ἀπὸ ζέοντος θυμοῦ· εἰ δὲ οἴνου οἱ Ναζαραῖοι κατὰ\nτὸν νόμον ἀπέχονται, θυμοῦ ἄρα τοὺς Ναζαραίους\nἐκτὸς εἶναι νενομοθέτηται.\nἘνταῦθα τὸν Χριστὸν ἄντικρυς εἴρηκε βασιλέα· ὁ\nγὰρ τοῦτον διὰ τῶν ἁμαρτιῶν παροξύνων, ἁμαρτάνει\nεἰς τὴν ἑαυτοῦ ψυχήν.\nὭσπερ ὁ ἄφρων τὸ ὄνειδος οὐκ αἰσχύνεται, οὕτως\nὁ δανεισάμενος σῖτον σπεῖραι ἐν ἀμητῷ ἤδη ὅτι ἐκ\nτοῦ γεωργίου αὐτοῦ ἀποδοθήσεται τῷ δανείσαντι, κἂν\nτύχῃ ἀποθανεῖν τὸν δανεισθέντα.—Εἰ ἔστιν ἐν ἀμητῷ\nσῖτον δανείσασθαι παρὰ τῶν ἐργασαμένων ἐν τοῖς\nἔξ ἔτεσι τὴν ἑαυτῶν γῆν, τουτέστι παρὰ τῶν τῆς πρὸ\nτοῦ Χριστοῦ παρουσίας ἐν τοῖς ἓξ αἰῶσι λαμψάντων\nδικαίων καὶ προφητῶν τὰς ἀρετὰς μιμήσασθαι, τῶν\nκαὶ τρεφόντων ἐν τῷ ἑβδόμῳ ἔτει χήραν καὶ ὀρφανοὺς,\nεἰς τὸ ἀνταποδοθῆναι αὐτοῖς ἐν τῇ βασιλείᾳ\nτῶν οὐρανῶν τὸν μισθὸν τῆς ἐνδείξεως τῶν ἀρετῶν,\nὡς ἀπαρχὴ γεγονότες τῶν ἀρετῶν.\nΟὔς κατʼ ἀρετὴν δηλονότι νεγέννηκέ τις, εἰκόνα\n\n\n\nκαὶ μακαρισμὸν καταλείψει τοῖς μετέπειτα ὁ ἄμωμος,\nκαὶ δικαιοσύνην ἀνατροφῆς ἕως τέλους.\nΤελευτᾷν γὰρ εἶπεν ἀλλαχοῦ τὸν κακολογοῦντα\nἀλλὰ καὶ Χριστός· Κοὶ ὁ τὴν Ἐκκ λησίαν κακολογῶν,\nστερηθήσεται τῆς πίστεως. ἥτις ἦν αὐτῷ\nφῶς πρὸ τῆς διαβολῆς· λέγει δʼ ἂν καὶ περὶ ταῦ\nἐξωτέρου σκότους· διὸ καὶ ἐπὶ μέλλοντος εἴρηται·\nκαὶ ὁ Χριστὸς δὲ, πατὴρ καὶ μήτηρ δύναται λέγεσθαι·\nπατὴρ μὲν τῶν ἐχόντων πνεῦμα υἱοθεσίας·\nμήτηρ δὲ τῶν δεομένων γάλακτος καὶ οὐ στερεᾶς\nτροφῆς· καὶ γὰρ καὶ ὁ ἐν Παύλῳ λαλῶν Χριστὸς,\nπατὴρ μὲν τῶν Ἐφεσίων ἐγίνετο, σοφίας αὐτοῖς\nἀποκαλύπτων μυστήρια· μήτηρ (10) Κορινθίων, γάλα\nποτίζων αὐτούς.\nΤὴν ἐκ τοῦ πονηροῦ ἐφευρεθεῖσαν ἡμῖν ἡδονὴν,\nἢν μερίδα φησὶν ἐν πρώτοις, πρόσκαιρον μὲν λιπαίνει\nσὸν φάρυγγα, ὕστερον μέντοι πικρότερος\nχολῆς εὑρήσεις.\nΜὴ εἴπῃς καθʼ ὑπερηφανίαν κινούμενος· ἐγὼ μόνος\nτοῖς ἐχθροῖς πολεμήσω, ἀλλʼ ὑπόμεινον τὸν Κύριον\nκαὶ ἐπικαλοῦ, ἵνα σοι βοηθήσῃ· μὴ θάῤῥε\nσαυτῷ ὡς χωρὶς Κυρίου δυνάμενος· ὅτι γὰρ χωρὶς\nαὐτοῦ οὐκ ἔστι βοηθὸς, λέγει Δαυΐδ· Οὐ γὰρ ἐπὶ τῷ\nτόξῳ μου ἐλπιῶ.\nἘπὶ μὲν τῶν αἰσθητῶν, στάθμιον μέγα καὶ μικρόν\nφαμεν εἶναι, ἐν οἷς χρυσὸς, ἄργυρος, χαλκὸς, μέταξα\n(11), καὶ ὅσα ἄλλα σταθμίζονται· μέτρα δὲ τὰ\nἐν ἀγγείοις μετρούμενα, σἵτος. οἶνος, ἔλαιον, καὶ\nὄσπρια· ἄλλως τε δὲ τὸν παρά τισι θρασύδειλον λεγόμενον,\nμέγα καὶ μικρὸν εἶναι στάθμιον νομίζω·\nκαθόλου δὲ πᾶσαν ὑπερβολὴν καὶ ἔλλειψιν· τοῦτο\nστάθμιον μέγα καὶ μικρόν ἐστιν· ἑκάτερα γὰρ κακίαι,\nκαὶ μέτρα δισσά· ἄλλως τε καὶ ὁ εὖ μὲν πάσχειν\nὑφʼ ἑτέρων βουλόμενος, αὐτὸς δὲ ὁμοίως ἄλλους ἀναπαύειν\nμὴ προαιρούμενος, μέτρα ἔχει δισσά· μὴ\nπειθόμενος τῇ ἐντολῇ τῇ λεγούσῃ · Πάντα ὅσα θέλετε\nἵνα ποιῶσιν ὑμῖν οἰ ἄνθρωποι, καὶ ὑμεῖς\nὁμοίως ποιεῖτε αὐτοῖς.\nΟὐχὶ τὸ κακῶς ἀκοῦον οὖς, ἔργον ἐστὶ τοῦ Κυρίου,\nἀλλὰ τὸ ἐπὶ καλοῖς προσέχον· καὶ οὐχὶ κακῶς ὀρῶν\nὀφθαλμὸς, ἔργον ἐστὶ τοῦ Κυρίου, ἀλλʼ ὁ ὁρῶν καὶ\nφανταζόμενος τὰ θεῖα· ὁ γὰρ ἀκούων τοῦ Κυρίου, καὶ\nβλέπων τὰς ἐντολὰς αὐτοῦ, ἔργον ἐοτὶ τοῦ Κυρίου·\nκαὶ ἐπὶ τῶν ἄλλων μερῶν τοῦ σώματος ὡσαύτως\nλεκτέον· χρήσῃ δὲ τῷ ῥητῷ τούτῳ πρὸς τοὺς κατηγοροῦντας\nἡμῶν τοῦτο τὸ σῶμα, καὶ τὸν Θεὸν ἐνυβρίζοντας.\nΤουτέστι μὴ κάθευδε πολλὰ, ἀλλʼ ἄγρυπνος ἕσο·\nἵνα μὴ ἐξαρθῇς εἰς τὴν γέενναν, μὴ καταλάλει· καὶ\nδιὰ μὲν τῶν ἀρετῶν, ἄνοιγε τοὺς ὀφθαλμοὺς τῆς\nψυχῆς σου· διὰ δὲ τῆς σοφίας, νοητῶν ἐμπλήσθητι\nἄρτων.\nΤὸ σταθμιεῖν ἑαυτόν τις ἐπὶ τοῖς τοῦ Κυρίου καὶ\n\n\n\n\n\nτοῦ διαβόλου ἔργοις, βδἐλυγμα Κυρίῳ· ζυγὸν δὲ δόλιον\nλέγει τὸν νοῦν, τὸν πεφυκότα μὲν δικαίως κρίνειν\nτὰ πράγματα, παρεκκλίνοντα δὲ τῇ τοῦ αὐτεξουσίου\nῥοπῇ διὰ φίλους ἢ χρήματα.\nΜὴ ταχέως, φησὶν, ἐπὶ τὴν ἐπαγγελίαν πρὸς τὸν\nΘεὸν κινοῦ, ἵνα μὴ τῆς χρείας σε πολλάκις, ἢ τῆς\nτοῦ πλείονος ἐπιθυμίας ἑλούσης, ἄρξῃ μετανοεῖν, καὶ\nὑβρίσῃς Θεὸν, προτιμήσας αὐτοῦ ἕτερον· ἡ ἐπὶ τοῖς\nἀγαθοῖς δὲ μετάνοια, οὐ δικαίοις συμβαίνει, ἀλλὰ\nδίκοις· ἄδικοι δὲ μηδὲν ἀπερισκέπτως ὑπισχνείτωσαν\nτῷ Θεῷ· μετὰ γὰρ τὸ εὔξασθαι, μετανοεῖν γίνεται.\n—Τὸ ταχὺ συντάξασθαι τῷ Κυρίῳ, ὅπερ ἐστὶ τὸ\nἁγιάσαι τι τῶν αὐτοῦ, καὶ ἐπὶ τούτῳ θᾶττον μεταμεληθῆναι,\nπαγίς ἐστι τῷ ἀνδρί.\nΛικμήτωρ ἀσεβῶν ὁ Χριστός ἐστιν· ἐπιβαλεῖ δὲ\nτοῖς ἀσεβέσιν ὥσπερ λέων θήρας· τροχὸς δὲ, ἅλωνος\nχωρίζων τὰ ἄχυρα ἀπὸ τοῦ σίτου· ἢ τροχὸν ἐπιβαλεῖ\nτὴν ἀναπόδιστον τιμωρίαν.\nΤαμιεῖα κοιλίας ἐστὶν ὁ νοῦς, ἡ καρδία, καὶ ἡ γνῶσις,\nἔνθα πάντα τὰ θεῖά τε καὶ ἀσεβῆ ἐναποτίθενται\nδιδάγματα· ὥσπερ δέ τις λύχνον ἅψας, τῶν ἐν τοῖς\nταμιείοις κειμένων εὑρεῖν τι βούλεται, οὕτως ὁ Κύριος\nτῷ φωτὶ τῆς γνώσεως αὐτοῦ ἐρευνᾷ τὰ ταμιεῖα\nτῶν ἐν λόγοις καὶ πράξεσιν ἀνθρώπων· τοῖς δὲ τὴν\nγνῶσιν τοῦ Κυρίου ἐπισταμένοις ἀνθρώποις, φῶς\nἐστιν αὐτοῖς· εἰ οὖν τὸ φῶς τοῦ Κυρίου, ἡ γνῶσις\nτοῦ Κυρίου ἐστὶ, τὸ δὲ φῶς τοῦ Κυρίου ἡ πνοὴ τῶν\nἀνθρώπων, ἄρα ἡ γνῶσις τοῦ Κυρίου πνοὴ τῶν ἀνθρώπων\nἐστί· τὸν δὲ ἐν ἀγνοία διάβολον φαίνειν δοκοῦντα,\nλύχνον ὠνόμασεν ἐκκενοῦντα τὸν νοῦν τῶν\nἀγαθῶν γνώσεων, καὶ μετασχηματιζόμενον εἰς ἄγγελον\nφωτός· ἐπεὶ δὲ τὸ φῶς τοῦ Κυρίου, οὐχ εἵλαντο\nγνῶναι οὐδὲ πορεύεσθαι ἐν αὐτῷ, τὴν ἄγνοιαν ὡς\nφῶς ἐλογίζοντο οἱ ἀσεβεῖς· εἰ δὲ τὴν ἄγνοιαν ὡς φῶς\nεἶχον, δηλονότι καὶ τὰ ἔργα τοῦ τῆς ἀγνοίας ἐφευρετοῦ\nδιαβόλου ἔπραττον· οἱ δὲ τῇ ἀγνοίᾳ αὐτοῦ συμπορευθέντες,\nσὺν αὐτῷ ἔσονται εἰς αἰῶνας αἰώνων·\nοἱ δὲ τῇ γνώσει τοῦ Κυρίου, σὺν τῷ Κυρίῳ.\nἘκβάλλει τὸ ῥητὸν τοῦτο τὴν διὰ τῶν ἀλόγων\nζώων θυσίαν· θυσία γὰρ τῷ Θεῷ πνεῦμα συντετριμμένον.\nΕἰ ἁγνὰ καὶ ὀρθὰ ἔργα Κυρίου, ἓν δὲ τῶν ἔργων\nαὐτοῦ ἐστι καὶ ὁ νοῦς, ὀρθὸς ἄρα ἐκτίσθη καὶ ἁγνὸς\nπαρὰ τοῦ Θεοῦ ὁ νοῦς, καὶ ὀρθὸν ὀφείλομεν διαφυλάττειν\nαὐτὸν πρὸς αὐτὸν ἐκ τῶν ἐπερχομένων ἡμῖν παρὰ\nτοῦ πονηροῦ κακῶν.\nΤὸν οἶκον τὸν κεκονιαμένον καὶ κοινὸν, τῇ ὑπαίθρῳ\nγωνίᾳ ἀντέθεικεν· εἰ δὲ ὁ οἶκος ὁ κεκονιαμένος\nκαὶ κοινὸς, ἡ κακία ἐστὶν, ἡ ὕπαιθρος γωνία ἡ ἀρετή\nἐστιν γωνία τοίνυν ὕπαιθρός ἐστιν, πρᾶξις θεωρίας\nἐφαπτομένη, καὶ φωτιζομένη ὑπὸ τοῦ τῆς δικαιοσύνης\nἡλίου· καλῶς δὲ καὶ ὁ Παῦλος τὸν ἀρχιερέα τῶν\nἸουδαίων, τοῖχον εἶπε κεκονιαμένον τυφθησόμενον (12)\nὑπὸ τοῦ Θεοῦ· καὶ ὁ Σωτὴρ ἐν Εὐαγγελίοις τοὺς Φαρισαίους,\nτάφους εἶπε κεκονιαμένους· εὖ δὲ καὶ τὸ\n\n\n\n\nἐπὶ γωνίας εἶπεν, ἔνθα ὁ λίθος κεῖται ὁ ἀποδοκιμασθεὶς\nὑπὸ τῶν οἰκοδόμων, καὶ γενόμενος κεφαλὴ γωνίας,\nὅς ἐστι Χριστός· κοινὸν δέ ἐστιν, ὅ μὴ τοῦ ἑνός\nἐστι Θεοῦ.\nΔόσις λάθριός ἐστιν, ὃ ποιεῖ ἡ δεξιὰ, μὴ γινώσκει\nδὲ ἡ ἀριστερά· θυμὸν ἐγείρει κατʼ αὐτοῦ ἰσχυρὸν ἐν\nτῇ ἡμέρᾳ τῆς κρίσεως, ὁ τῶν πρὸς τοὺς ἐνδεεῖς δώρων\nφειδόμενος.\nἩ συναγωγὴ τῶν γιγάντων, ἡ κακία καὶ ἡ ἀγνωσία\nἐστίν· γίγαντες δὲ οἱ δαίμονες· τουτέστιν ἐν\nμεγάλαις ἁμαρτίαις ἀναπαύσεται ὁ πλανώμενος ἐξ\nὁδοῦ δικαιοσύνης.\nἈγύναιον εἶναι κρεῖττον, ἢ τοιαύτη συνεῖναι· καὶ\nὁ Δαυΐδ φησιν· Ἐν γῇ ἐρήμῳ καὶ ἀβάτῳ καὶ ἀνύδρῳ,\nοὕτως ἐν τῷ ἁγίῳ ὤφθην σοι· ἔρημος τοίνυν\nγῆ ἐστιν ἡ ἀρετὴν ἔχουσα ψυχὴ, καὶ μὴ ἔχουσα\nτοὺς παλαιοὺς ἀνθρώπους ἐνοικοῦντας, τοὺς φθειρομένους\nκατὰ τὰς παλαιὰς ἐπιθυμίας τῆς ἀπάτης· διὸ\nοὐδὲ εὑρίσκει ἐν αὐτῇ ἀνάπαυσιν ὁ διάβολος· εἴγο\nδυσχερῶς διʼ ἀνύδρων τόπων ζητῶν ἀνάπαυσιν, καὶ\nοὐχ εὑρίσκει· αὐτὸς γὰρ βασιλεύς ἐστι πάντων τῶν\nἐν τοῖς ὕδασι, τουτέστι τῶν ἐν ἀναπαύσει καὶ ἀπολαύσει\nσαρκικῶν ἡδονῶν. Καὶ πάλιν Τῆς σοφίας\nστεγναὶ αἱ διατριβαὶ οἴκων αὐτῆς· εἰ δὲ τοῦτο, οὐκοῦν\nκαὶ ἡ γυνὴ ἡ μάχιμος καὶ γλωσσώδης καὶ ὀργίλος,\nἡ κακία ἐστὶν, ἥτις τὸν συζῶντα αὐτῇ ποιεῖ\nμάχιμον καὶ γλωσσώδη καὶ ὀργίλον.\nΣοφία Κυρίου ἀναπαύσεται ἐν καρδίᾳ δικαίου\nσοφοῦ· ἄφρονες δὲ ἄνδρες διαβάλλουσιν αὐτὴν τοῦ\nφθεῖραι.\nἩ σοφία ἐστὶ πόλις ὀχυρὰ, ἐν ᾗ οἱ σοφοὶ κατοικοῦσι,\nλογισμοὺς καθαιροῦντες, καὶ πᾶν ὕψωμε\nἐπαιρόμενον κατὰ τῆς γνώσεως τοῦ Θεοῦ. — Πόλεις\nὀχυράς φησιν τὰς ὀχυρωθείσας καὶ κατακρατηθείσας\nψυχὰς ὑπὸ τῶν ἀσεβῶν δαιμόνων καὶ πονηρῶν\nἀνθρώπων, τῶν ἐπαιρομένων κατὰ τῆς γνώσεως τοῦ\nΘεοῦ· ὧν τὸ ὀχύρωμα ἐπιβὰς ὁ σοφὸς, καὶ τὴν δοκοῦσαν\nἀσφάλειαν αὐτῶν, τῇ οὕτως σοφίᾳ περιφραχθεὶς\nκαθεῖλεν.\nΣτόμα καὶ γλῶσσαν καὶ νοῦν, θυμὸν καὶ ἐπιθυμίαν\nὅς φυλάσσει, διατηρεῖ ἐκ τῆς ἐν κρίσει θλίψεως τὴν\nψυχὴν αὐτοῦ.\nΑὐτός ἐστι διαφόρως ἐπινοούμενος· θρασὺς μὲν\nγὰρ, ὁ πᾶν ὁτιοῦν ἀφόβως ἐπιτελῶν· αὐθάδης, ὁ\nἀνεπικρίτως ἐλευθεριάζειν βουλόμενος· ἀλαζὼν. ὁ\nμείζοσιν ἑαυτὸν ἤπερ ἔχει σεμνύνων· λοιμὸς, ὁ πρὸς\nτῷ ἑαυτὸν καταβλάπτειν, καὶ ἑτέροις μεταδιδούς· τοσοῦτον\nγάρ ἐστι βλαπτικὸς, ὡς καὶ ἄλλοις μεταδιδόναι\nκακίας· ὅς δὲ μνησικακεῖ, παράνομος.\nἜστι γὰρ καὶ ἀγαθὴ ἐπιθυμία· ἀγγέλων μὲν\nοὖν τὸ μὴ ἐπιθυμεῖν ποτε ἐπιθυμίας κακίας· δαιμόνων\nδὲ τὸ ἀεὶ κακὰς ἐπιθυμεῖν· ἀνθρώπων, τὸ ποτὲ\nμὲν ἐπιθυμεῖν. ποτὲ δὲ μή· τὸ δὲ ὅλην τὴν ἡμέραν,\nἀντὶ διʼ ὅλου τοῦ βίου· τοιοῦτόν ἐστι καὶ τὸ, Ἐν\nφόβῳ Κυρίου ἴσθι ὅλην τὴν ἡμέραν, ἀντὶ τοῦ δι᾿\nὅλου τοῦ βίου.\nἽππον λέγει τὸν νοῦν, τὸν πολεμούμενον ὑπὸ τοῦ\nδιαβόλου, καὶ ἀντιπολεμοῦντα· Ἐπιβήσῃ γὰρ, φησὶν,\nἐπὶ τοὺς ἵππους σου· καὶ ἡ ἱππασία σου,\nσωτηρία· καὶ ἐπὶ τοῦ Παύλου ὁ Κύριος· Τοῦ βαστάσαι\nτὸ ὄνομά μου, φησί.\nΤὴν σημαινομένην ἀρετὴν ὑπὸ οἰκείου ὀνόματος,\nὄνομα εἶπε καλόν· τοῦτο γάρ ἐστι καὶ καλὸν τὸ ὅνομα,\nὅπερ ἔχει τὸ σημαινόμενον ἀγαθόν· οὕτως οὐδὲ\nτὴν ἄδικον γυναῖκα Δικαιοσύνην καλουμένην ἐπαινέσομεν,\nἀλλὰ τὴν ἔχουσαν τὴν δικαιοσύνην, κἂν ἀδικία\nνομίζηται· ὑπὲρ δὲ ἀργύριον καὶ χρυσίον, σοφία\nλεῖκή.\nΣυναντῶσιν ἀλλήλοις, ὁ μὲν πλούσιος διὰ τῶν ἐλεημοσυνῶν\nκαθαιρῶν τὸν θυμὸν, καὶ κτώμενος τὴν\nἀγάπην· ὁ δὲ, διὰ τῆς πενίας τὸ ταπεινοφρονεῖν διδασκόμενος·\nτὸν μὲν γὰρ, θέλει παιδεύεσθαι· τὸν δὲ,\nμεταδιδόναι· ὥστε τὸν μὲν εὐχάριστον εἶναι, τὸν δὲ\nἐλεήμονα.\nΖωὴν καὶ δόξαν καὶ πλοῦτον οὐράνιον κληρονομήσει\nὁ σοφίαν καὶ φόβον Κυρίου ἔχων· πάσας γὰρ\nτὰς γενέσεις ἔσχε Νῶε· ταύτας Ἀβραάμ· ταύτας\nκαὶ οἱ παρὰ Πέτρου μαθητευθέντες.\nἘν τῷ αἰῶνι τῷ μέλλοντι οἱ ἐν παντὶ πλουτισθέντες,\nἐν πάσῃ γνώσει καὶ σοφίᾳ, ἄρξουσι τῶν ἀκαθάρτων\nκαὶ ἐστερημένων τούτου τοῦ πλούτου· τίνες\nδὲ οἱ οἰκέται καὶ τίνες οἱ δεσπόται, οὐκ ἀναγκαῖον\nδημοσισύειν, διὰ τὸ εἶναι τὸν περὶ αὐτῶν λόγον μυσπικὸν\nκαὶ βαθύτερον· καὶ πρὸς ῥητὸν δὲ δείκνυσι\nτοῦ ἀνθρωπίνου βίου τὸ ἄστατον· ἀλλὰ καὶ ἐν ταῖς\nὀλιγαρχίαις οἱ πλούσιοι τῶν πτωχῶν ἄρχουσιν· καὶ\nἄλλως οἱ γνῶσιν ἔχοντες, τῶν μὴ τοιούτων ἄρχουσιν\nκαὶ οἱ ἀπὸ τῶν ἐξ ἐθνῶν πιστοὶ, τοῖς ἐξ Ἰσραὴλ, οἷς\nἐκέλευον πρόσθε, διδασκαλίαν δανείζουσι· καίτοι\nπρότερον ἔθνεσιν ἐδάνειζον ἐκεῖνοι πολλοῖς, καὶ τούτων\nἦρχον· νῦν δὲ τῆς βασιλείας ἀπʼ αὐτῶν ἀρθείσης,\nἔμπαλιν γέγονε.\nΤὸν ἐν ταῖς ἐντολαῖς ἱλαρὸν ἄνδρα, καὶ ἐν ἐλεημοσύναις\nδότην, ἀγαπᾷ ὁ Θεός· καθὼς καὶ ὁ Παῦλός\nφησιν· Ὁ ἐλεῶν, ἐν ἱλαρότητι· τὴν δὲ ματαιότητα\nτῶν ἔργων διὰ τῆς ἀρετῆς ὁ Κύριος καὶ τῆς γνώσεως,\nσυντελεῖ.\nΔῶρα τοῦ ἀνθρώπου τὰς τῆς ψυχῆς ἀρετὰς ὀνομάζει,\nδιʼ ὧν νικῶν τὸν διάβολον, τίμιον ἑαυτὸν παρέχει\nτῷ Θεῷ, καὶ ἀφαιρεῖται τὴν ἑαυτοῦ ψυχὴν ἀπὸ τῶν\nστησαμένων αὐτὴν δαιμόνων.\nΤῆς χειρίστης ἕξεως τὸν ἄνθρωπον ἐκβάλλεσθαι\nβούλεται διὰ πνευματικῆς διδασκαλίας μεθʼ ἧς εἶχε\nφιλονεικίας· καὶ λοιμὸν δὲ τὸν διάβολον ὄντα τῆς\nψυχῆς ἐκδιώκεσθαι δεῖ· ἐὰν γὰρ ἐν αὐτῇ καθίσῃ, διὰ\nτῆς ἀκαθαρσίας πάντας τοὺς ὀρθοὺς λογισμοὺς ἀτιμάζει·\nσυνέδριον γὰρ τὴν ψυχὴν καὶ ὁ Ἀπόστολος δείκνυσι,\nδιʼ ὧν λογισμοὺς κατηγοροῦντας, ἢ καὶ ἀπολογουμένους\nεἰσάγει· Μεταξὺ γὰρ, φησὶν, ἀλλήλων\nτῶν λογισμῶν κατηγρρούντων ἢ καὶ ἀπολογουμένων·\nὅπου δὲ κατηγορία καὶ ἀπολογία, ἐκτῖ καὶ\n\n\n\nσυνέδριον· ἀλλὰ καὶ ὁ λοιμὸς ἀτιμάζει πάντας ὡς\nὑβριστής· ἢ ὡς τὰ ἴδια συστῆσαι βουλόμενος, τα τῶν\nἄλλων ἀτίμως ἐκβάλλει· ὃν ἔκβαλε ἐκ συστήματος\nπνευματικοῦ· καὶ οὐ μόνον αὐτὸς ἐκβληθήσεται, ἄλλὰ\nκαὶ τὰ συνόντα αὐτῷ, ἔριδες, φιλονεικίαι, μάχαι, καὶ\nὅσα λοιμὸν ἀποτελεῖ.\nὉ διατηρῶν τὰς ψυχὰς ἡμῶν Κύριος, οὗτος καὶ\nτῆς πνευματικῆς ἡμᾶς γνώσεως ποιμαίνει, συγκαταβαίνων\nκαὶ λέγων· Ἐγώ εἰμι ὁ ποιμὴν ὁ καλός,\nὅν ἀτιμάζει ὁ παράνομος· εἰ δὲ βασιλεὺς μὲν ἔστι\nτῶν βασιλευομένων ὁ Χριστὸς, ποιμὴν δὲ ὁ προβάτων,\nἔσται ποτὲ μόνος βασιλεὺς τῶν προβάτων, εἰς τὸ βασιλικὸν\nμεταβάντων ἀξίωμα.\nὉ ἐχθρὸς ἡμῶν διάβολος ὡς λέων περιέρχεται\nζητῶν τίνα καταπίῃ· ὅντινα φοβούμενος ὁ ὀκνηρὸς,\nπρὸς τὴν ἐργασίαν τῶν ἀρετῶν ἀναδύεται· εἰ δὲ λέων\nἐν ταῖς ὁδοῖς τῆς δικαιοσύνης ζητεῖθηρεῦσαί τινα, ὅς\nἐστιν ὁ διάβολος· ἐν δὲ ταῖς πλατείαις ταῖς πρὸς τὴν\nἀπώλειαν φερούσαις, μετὰ τὴν φάλαγγα τῶν δαιμόνων\nαὐτοῦ, αὐτὸς φονεύει τοὺς αὐτῷ πειθομένους.\nΒόθρος βαθὺς ὁ διάβολός ἐστιν· ὁ δὲ μισηθεὶς παρὰ\nΚυρίου, ὁ μὴ ἑαυτῷ προσέχων ἀσφαλῶς· ὁ δὲ Ἰὼβ\nοὐ μισηθεὶς ὑπὸ Κυρίου, ἀλλὰ δοκιμῆς χάριν εἰς τὸ\nτοῦ παρανόμου πέπτωκε (13) στόμα ὁ δὲ μισηθεὶ, ὑπὸ\nΚυρίου, εἰς τέλος καταλιμπάνεται ἐν τῷ βόθρῳ, φιλήδονος\nὢν ἐν γνώσει ἁμαρτίας.\nΜακρὰν ἀπὸ τῆς καρδίας τοῦ ἄφρονός ἐστιν ἡ\nῥάβδος ἡ ἐκ τῆς ῥίζης Ἰεσσαὶ ὁ Χριστὸς, ὃς ποιμανεῖ\nτὸν λαὸν αὐτοῦ τὸν νέον Ἰσραὴλ ἐν τῇ νομῇ τῶν ἑαυτοῦ\nπροβάτων.\nὭσπερ ὁ διάβολος συκοφαντεῖ ἡμᾶς πρὸς τὸν Θεὸν,\nλαμβάνων παῤ ἡμῶν τὰς ἀρετὰς, ἃς μὴ δέδωκεν\nἡμῖν, οὕτω καὶ ἡμεῖς συκοφαντοῦμεν αὐτὸν λαμβάνοντες\nπαῤ αὐτοῦ τὰς κακίας ἃς μὴ δεδώκαμεν αὐτῷ·\nκαὶ καθὸ μὲν λαμβάνομεν παῤ αὐτοῦ τὰς κακίας, ὡς\nπαρὰ πένητος ἐν ἀρεταῖς λαμβάνομεν· καθὸ δὲ τὰς\nἀρετὰς ἡμῶν διδόαμεν αὐτῷ ἐπʼ ἐλαττώσει ἡμῶν, ὡς\nπλουσίῳ ἐν κακίᾳ διδόαμεν· μήποτε δὲ, φησὶν, ὡς\nὀλίγα διδοὺς ἄρχοντι· παῤ ᾧ συκοφαντεῖ τὰ πλείω\nκερδαίνων, πλέον καὶ βλάπτεται τὴν ψυχήν.\nὉ τοῖς πανσόφοις λόγοις προσέχων τοῦ Θεοῦ, καὶ\nποιῶν τὰ προστασσόμενα ὑπʼ αὐτοῦ, οὗτος ἐπέστησε\nτὴν καρδίαν, καὶ ἔγνω ὅτι καλοί εἰσιν· οὗτος ἀκούει\nτῶν τοῦ Θεοῦ λόγων, ὁ ποιῶν τὰ προστασσόμενα ὑπʼ\nαὐτῶν· Οὐ γὰρ οἱ ἀκροαταὶ τοῦ νόμου δίκαιοι παρὰ\nτῷ Θεῷ, ἀλλʼ οἱ ποιηταὶ τοῦ νόμου δικαιωθήσονται.\nἘὰν δὲ ἐπιστήσῃς σὴν καρδίαν τοῦ γνῶναι καὶ\nποιῆσαι, γνωρίσει σοι τὴν ὁδὸν αὐτοῦ τὴν εἰποῦσαν·\nἘγώ εἰμι ἡ ὀδὸς καὶ ὁ ἀλήθεια.\nὉ πλατύνας διὰ τῆς καθαρότητος τὴν καρδίαν αὐ\nτοῦ, νοήσει τοὺς τοῦ Θεοῦ λόγους, τούς τε πρακτικοὺς,\nκαὶ τοὺς σοφιστικοὺς, καὶ τοὺς θεολογικούς·\nπᾶσα γὰρ ἡ κατὰ τὴν Γραφὴν πραγματεία, τέμνεται\nτριχῶς, εἰς ἠθικὴν καὶ φυσικὴν καὶ θεολογικήν· καὶ\nἀκολουθεῖ τῇ μὲν πρώτῃ, αἱ Προοιμίαι· τῇ δὲ δευτέρᾳ,\nὁ Ἐκκλησιαστής· τῇ δὲ τρίτῃ, ᾌσμα ᾀσμάτων·\n\n\n\n\nἅπερ νοηθέντα διὰ καθαρότητος ἐναπογράφεται τῇ\nκαρδίᾳ, τοῦ ἀποκρίνασθαί σε, ὡς ἔτοιμον εἶναι πρὸς\nἀπολογίαν παντὶ τῷ ἐπερωτῶντί σε λόγον περὶ\nτῆς ἐν σοὶ ἐλπίδος· εἴτε διὰ τὸ μαθεῖν, εἴτε διὰ τὸ\nἀντιτιθεῖναι· ἀντερώτα δὲ καὶ σὺ τοὺς δυναμένους\nἐρωτᾶσθαι· μὴ μέντοι βιάζου τὸν ἐν γνώσει πενόμενον·\nδιὸ ἐπάγει· Καὶ μὴ ἀτιμάσῃς ἀσθενῆ ἐν\nπύλαις.\nθἱ τοὺς φαύλους ἀναδεχόμενοι λογισμοὺς, καὶ ἐν τούτῳ\nτιμῶντες τὸν πονηρὸν, σπουδαζέτωσανὅση δύναμις\nδιὰ τῶν ἀγαθῶν λογισμῶν ἀποδιδόναι τοὺς χείρονας·\nἐὰν γὰρ μὴ ἰσχύσωσι τοῦτο ποιῆσαι, λήψονται τὸ στρῶμα\nτὸ ὑπὸ τὰς πλευρὰς τῆς ψυχῆς, τουτέστι τὴν ἀρετήν.\nὉ μετατιθεὶς τὰ ὅρια τῆς θεοσεβείας, δεισιδαιμονίαν\nἢ ἀσέβειαν αὐτὴν ἀποδείκνυσι· καὶ ὁ μετατιθεὶς\nτὰ ὅρια τῆς ἀνδρείας, θρασύτητα ἢ δειλίαν αὐτὴν\nἀπεργάζεται· ὡσαύτως δὲ καὶ ἐπὶ τῶν ἄλλων ἀρετῶν,\nκαὶ ἐπὶ τῶν δογμάτων, καὶ ἐπʼ αὐτῆς τῆς πίστεως\nνοητέον· μάλιστα δὲ τοῦτο τηρητέον ἐπὶ τῆς ἁγίας\nΤριάδος· ὁ γὰρ μὴ θεολογῶν τὸ Πνεῦμα τὸ ἅγιον, διαλύει\nτὸ βάπτισμα· ὁ δὲ καὶ ἄλλους τινὰς ὀνομάζων\nθεοὺς, δῆμον εἰσάγει θεῶν· ἢ καὶ τὰς περὶ πράγματος\nἑκάστου πατρικὰς διατάξεις, καὶ τούτου χάριν\nμένειν ὀφειλούσας, μὴ μετακινεῖν δεῖ.\nΔυνάστην ἐνταῦθα τὸν διάβολόν φησιν· τράπεζαι δὲ\nαὐτοῦ εἰσι ψευδομαρτυρίαι, λοιδορίαι, καταλαλιαὶ,\nσυμβουλίαι κακαὶ, ἐπιθυμίαι αἰσχραὶ, καὶ πᾶν ὁτιοῦν\nσατανικὸν ἐπιτήδευμα· ταῦτα δὲ παρατιθέμενά σοι\nὑπὸ τοῦ πονηροῦ, νοητῶς νόει, καὶ ἐπίβαλε τὴν διάνοιάν\nσου, ὅ ἐστιν ἡ χείρ· εἰδὼς ὅτι τοιαῦτά σε δεἴ\nπαρασκευάσαι, οἷα καὶ συμπαρεστάναι σοι ὀφείλουσιν\nἐν ἡμέρᾳ Κυρίου, ὅτε ἀπονέμει ἑκάστῳ κατὰ τὰ ἔργα\nαὐτοῦ· εἰ δὲ ἀπεληστότερος εἶ, καὶ ὀρέγῃ τῶν ὑψηλῶν\nκαὶ πλειόνων καὶ μειζόνων, ἅτινά εἰσι θεῖα καὶ\nΘεοῦ. μὴ ἐπιθύμει τῶν τοῦ πονηροῦ ἐδεσμάτων· ταῦτα\nγὰρ ἔχεται ζωῆς προσκαίρου, ὅ ἐστι ψευδοῦς· δεῖ δὲ\nτὴν θείαν Γραφὴν νοητῶς νοεῖσθαι καὶ πνευματικῶς·\nἡ γὰρ κατὰ τὴν ἱστορίαν αἰσθητὴ γνῶσις, οὐκ ἔστιν\nἀληθής (15).\nἘὰν ἐλκῦσαι τὸν θεῖον νοῦν πρὸς τὸ ῥητὸν κατὰ\nτὴν ἔξω μόνον ὅρασιν ἐθελήσῃς, ἀσύστατος ὢν εἰς τὸν\nἴοιον οἶκον ἀποφοίτα, ὅς ἐστι τὸ κατάλληλον αὐτοῦ\nθεώρημα· πτέρυγας ἔχων τὰς ὑπὸ τοῦ προεστηκότος\nεὐτοῦ ἁγίου Πνεύματος κατασκευασθείσας αὐτῷ, αἵπερ\nεἰσὶ τὰ πνευματικὰ χαρίσματα· ἄπεισιν οὖν ὑψηλὸς\nὐπὲρ αὐτὸν ὡς εἰπεῖν τὸν αἰθέρα· τὸ οὖν μὴ ὑπεράνω\n\n\n\n\n\nχωρεῖν τοῦ ῥητοῦ, ἀλλʼ ἀπλήστως ἔχειν πρὸς αὐτὰ,\nζωῆς ἐστι ψευδοῦς.\nΕἰ ὁ βάσκανος σῖτα ἀσεβείας ἐσθίει, καὶ σἴνῳ παρανόμῳ\nμεθύσκεται, οὐ δεῖ δὲ συνδειπνεΐν τούτῳ· οὐ\nχρὴ ἄρα εἶναι ἀσεβῆ καὶ παράνομον· αὗται γὰρ αἱ\nκακίαι λυμαίνονται γνῶσιν πνευματικήν.\nΜηδὲν λέγε συνετὸν, φησὶ, τουτέστι βαθὺ καὶ μυστικόν·\nοὐ δεῖ γάρ σε βαλεῖντοὺς μαργαρίτας ἔμπροσθεν\nτῶν χοίρων.\nὍρια αἰώνια θεοσεβείας μὴ μέταιρε· εἰς δὲ γῆν\nτῶν ἀπορφανισάντων ἑαυτοὺς ἀπὸ τοῦ Θεοῦ, κτῆμα\nδὲ δαιμόνων τὴν κακίαν ἔχοντας, μὴ εἰσέλθῃς, διʼ ἥν\nἐστερήθησαν τοῦ ἐπουρανίου Πατρός· ὁ γὰρ λυτρούμενος\nαὐτοὺς Κύριος ἐκ τοῦ ὑπερλάμπρου φωτὸς ἀπὸ\nσκότους, ἰσχυρός ἐστιν.\nΥἱὸς ὀρθὸς ἐνδιατρίψει τὰ χείλη αὐτοῦ σοφίᾳ, καὶ\nἡ σοφία πρὸς αὐτὸν συλλαλήσει καὶ διαμενεῖ· ὁ δὲ\nστρεβλὸς ἐκπεσεῖται ἀπʼ αὐτῆς.\nΕἰ τῷ φόβῳ Κυρίου ἐκκλίνει τις ἀπὸ κακοῦ, καλῶς\nπαραινεῖ διὰ πάσης τῆς ζωῆς ἐκκλίνειν ἡμᾶς ἀπὸ\nπαντὸς κακοῦ.\nΠᾶς ὁ ἐν κακίᾳ μέθυσος, καὶ ὁ ἐκ σοφίας πρὸς\nἀγνωσίαν καταπορνεύων, πτωχεύσει ἐκ θείας χάριτος·\nκαὶ οὐκ ἐνδύσεταιἔνδυμα τοῦ γάμου πᾶς ὁ ἐν τῇ δαιμονιώδει\nνυκτὶ ὑπνώδης, ἀλλὰ τὴν ὡς ῥάκος τετραυματισμένην\nσάρκα διαθλίβων γεέννης φλόγα.\nἜφη τις τῶν γερόντων, τὴν ψυχὴν εἶναι μητέρα\nτοῦ νοῦ, ψυχὴν λέγων τὸ παθητικὸν τῆς ψυχῆς, θυμόν\nτε καὶ ἐπιθυμίαν· διὰ γὰρ τῶν πρακτικῶν ἀρετῶν εἰς\nφῶς προάγει τὸν νοῦν· διὰ γὰρ ἀνδρείας καὶ σωφροσύνης\nκτώμεθα σοφίαν καὶ γνῶσιν Θεοῦ, αἴπερ εἰσὶν\nἀρεταὶ θυμοῦ καὶ ἐπιθυμίας· λέγει δʼ ἂν ἴσως μητέρα\nκαὶ τὴν παλαιὰν Διαθήκην οὐ καταφρόνητον.\nἈνθρώπους ἐνταῦθα, τῶν διδασκάλων τὰς συγγραφάς\nφησι· τοὺς δὲ ποιήσαντας καὶ διδάξαντας, καὶ\nτὴν πορείαν πρὸς οὐρανοὺς ποιησαμένους, περιπάτους\nὠνόμασε· πολλοὶ γὰρ διδάξαντες, οὐ πρὸς οὐρανὸν\nτὴν πορείαν ἐποιήσαντο, ὅτι οὐκ ἐφύλαξαν· ὁ γὰρ\nὁμιλῶν ἐν περιπάτοις, τουτέστι ποιεῖν τε καὶ διδάσκειν,\nἀξίως περιπατεῖ τῆς κλήσεως ἧς ἐκλήθη ὑπὸ\nτοῦ Θεοῦ.\nἩ μὲν κατὰ διάνοιαν ἁμαρτία ἔοικε φιάλῃ· ἡ δὲ\nκατʼ ἐνέργειαν, ποτηρίῳ· ὕπερον δέ ἐστι, τὸ παρὰ\nτοῖς μαγείροις λεγόμενον τριβεύς· πολλὰ γὰρ κρούει\nτοῦτο τὸ ὕπερον, καὶ οὐκ ἀνοίγει τὸν τόπον ὅν κρούει·\nτοῖς δὲ μαθηταῖς ὁ Κύριός φησι· Κρούετε, καὶ ἀνοιγήσεται\nὑμῖν.\nΝοῦς δεξάμενος ἀλλότριον νόημα ἢ μάθησιν, μελετήσει\nλογισμοὺς κακούς· ὁ δὲ τηρήσας ἑαυτὸν, κληρονομήσει\nζωήν.\nΔεινὸν ἡ ἀναλγησία· εἶτα ἐρεῖς τυπτόμενος τὴν συνείδησιν,\nοὐκ ἐπόνεσα φροντίσαι τῶν μὲν γερῶν\nτυχεῖν, ῥυσθῆναι δὲ τῶν βασάνων· ἐνέπαιξάν μοι,\n\n\n\nτουτέστι προσωνείδισάν μοι· ἐγὼ θέλων οὐκ ᾔδειν\nτε ὄρθρος ψυχῆς, καὶ ἐπίγνωσις ἁμαρτίας.\nὉ οἶκος τῶν ἀρετῶν μετὰ θείας σοφίας οἰκοδομεῖται,\nκαὶ μετὰ συνέσεως φόβου Θεοῦ καὶ γνώσεως\nἀνορθοῦται.\nὉ περὶ τὴν πίστιν, ἤ τινα τῶν ἀρετῶν ναυαγῶν,\nἀκυβέρνητος πρὸς πόλεμον τῶν ἀντικειμένων δυνάμεων,\nτῇ τε θεολογίᾳ καὶ ταῖς ἀρεταῖς· ὁ δὲ μετὰ\nκυβερνήσεως πολεμῶν, ἔοικεν ἐπὶ γῆς νοῦν ἔχειν\nπροηγεῖται δὲ τῆς τοῦ Θεοῦ βοηθείας, καρδία βουλευτικὴ,\nἡ πάντα μετὰ βουλῆς ποιοῦσα· δυνατὸν δὲ καὶ\nἐπὶ πάσης ἀρετῆς τὸ αὐτὸ τοῦτο εἰπεῖν· ἔστι γὰρ καὶ\nπερὶ σωφροσύνην ναυάγιον, καὶ περὶ ἀγάπην, καὶ\nφιλαργυρίαν, καὶ περὶ ἕκαστον δὲ δόγμα ὁμοίως τῆς\nκαθολικῆς καὶ ἀποστολικῆς Ἐκκλησίας συμβαίνει ναυἀγιον·\nεἰ δὲ μετὰ κυβερνήσεως πολεμεῖν δεῖ τοῖς\nἀντικειμένοις, ναυμαχίᾳ παραπλήσιος ἡμῖν ἐστιν\nβίος ἐπὶ τῆς γῆς· ἐὰν γὰρ θέλωμεν ἡμεῖς, ποντίζομεν\nαὐτοὺς ἐν προσευχῇ καρδίας, καὶ διανοίᾳ πρὸς Θεὸν\nτετραμμένῃ· ἐὰν δὲ μὴ θέλωμεν, ποντιζόμεθα· ἐὰν\nδὲ καὶ πολεμούμεθα ὑπʼ ἐκείνων, εἰ καὶ πολὺς καὶ\nσφοδρὸς ὁ πόλεμος αὐτῶν, οὐθέν ἐστι· νηστείᾳ μόνον\nκαὶ ἐγκρατείᾳ περιφράξωμεν ἑαυτοὺς, καὶ ὡς ἀράχνην\nαὐτούς τε καὶ τὰ ὅπλα αὐτῶν συγκόψομεν· ἐὰν δὲ κατὰ\nτὴν τοῦ Κυρίου φωνὴν, ὅπου εἰσὶ δύο ἢ τρεῖς, ἡ\nκαρδία, ὁ νοῦς, καὶ ἡ ψυχὴ, συμφωνήσουσι δὲ ἐν ἐντολαῖς\nαὐτοῦ περιέχεσθαι, ὁ Κύριος μεθʼ ἡμῶν.\nΠάντα γὰρ ὅσα πράττει ὁ Θεὸς νοοῦντες, καὶ ὅσα\nδιδάσκει πράττοντες, κατʼ οὐδὲν παραβαίνουσι τὸν\nλόγον αὐτοῦ· πύλαι δὲ σοφῶν αἱ πρακτικαί εἰσιν ἀρεταὶ,\nκαὶ ἡ τοῦ νοῦ θεωρία, διʼ ὧν εἰσέρχεται σοφία\nΘεοῦ· οὐκ ἐκκλίνουσι δὲ, οὕτε δεξιὰ οὕτε ἀριστερὰ,\nὅτι λογίζονται ἐν συνεδρίοις εἶναι καλοῦ καὶ κακοῦ·\nκαὶ τοῦ μὲν καλοῦ, ἀντιποιοῦνται, τὸ δὲ κακὸν προσακοντουσιν.\nΤοῖς μὴ θέλουσιν ὑπὸ τὴν τοῦ Θεοῦ σοφίαν καὶ\nγνῶσιν παιδευθῆναι, διὰ τοῦ ἐνεστῶτος θανάτου συναντᾷ\nὁ αἰώνιος· ἄφρων δέ ἐστιν ὁ γλυκανθεὶς μὲν ἐν\nσοφίᾳ Θεοῦ, εἶτα καταλιπὼν αὐτὴν, τῇ δὲ ἀφροσύνῃ\nσυνάξει· διὸ καὶ συναπέθανεν ταῖς ἁμαρτίαις· εἰ δὲ\nἀρετὴν ἡ κακία μειοῖ, καὶ τὴν κακίαν δηλονότι ἡ ἀρετὴ\nδιαφθείρει· τοῦτο δὲ γενήσεται ἐν τῷ μέλλοντι αἰῶνι,\nἕ ς ἂν ἐκλίπῃ ἡ κακία· τὸ γὰρ ἐμμολυνθήσεται, ἀντὶ\nτοῦ, διαφθαρήσεται· διαφθείρεται δὲ ἡ ἀκαθαρσία, ἤτοι\nὑπὸ πρακτικῆς, ἢ ὑπὸ δριμείας κολάσεως.\nΧρηστέον τούτῳ τῷ ῥητῷ πρὸς τοὺς καταξιωθέντας\nθείας γνώσεως, ἵνα μὴ ἀμελῶσι τῆς διδασκαλίας,\nπολλῶν ἀπαγομένων ὑπὸ τῆς κακίας εἰς θάνατον·\nτοὺς δὲ ντεινομένους ἐξ ἀκακίας εἰς θάνατον, μὴ φείσῃ\nπρίασθαι τῷ ἰδίῳ αἵματι· ἐκπριοῦ (16) δὲ, διδοὺς\nχρήματα ἢ λόγον ὠφέλιμον, ἐὰν δὲ εἴπῃς οὐκ οἶδα\nτοῦτον, ἐλέγξει σε ψευδόμενον, καὶ ἔσῃ ἔνοχος δυσὶν,\nἤγουν ψεύδει καὶ φόνῳ· ὁ γὰρ πλάσας πνοὴν, αὐτὸς\n\n\n\n\nοἶδε πάντα ὅσα ἀποδίδωσιν ἑκάστῳ κατὰ τὸ ποιόν·\nἀγαθὸν ἀγαθῷ, καὶ πονηρῷ πονηρά· ὅτι γὰρ οὐ κατὰ\nτὸ ποσὸν, δῆλον · Οὐ γὰρ ἄβια τὰ παθήματα τοῦ\nνῦν καιροῦ πρός τὴν μέλλουσαν δόξαν· εἰ δὲ καὶ\nἐπὶ ποσοῦ τις ἐκλαβεῖν ἐθέλοι, κατʼ ἀναλογίαν τῆς\nἑκάστου δυνάμεως τὴν ἀνταπόδοσιν οἰέσθω· ὡς καὶ\nτὰ τοῦ Πνεύματος χαρίσματα κατʼ ἀναλογίαν τῆς\nπίστεως δίδοται.\nἘσθίει μέλι ὁ ἀπὸ τῶν θείων Γραφῶν ὠφελούμενος·\nὁ δὲ ἀπʼ αὐτῶν ἐκβάλλων τῶν πραγμάτων τοὺς\nλόγους, ἀφʼ ὧν εἰλήφασιν ἅγιοι προφῆται καὶ οἱ ἀπόστολοι,\nἐν τῷ ποιεῖν τε καὶ διδάσκειν, τρώγει κηρίον·\nκαὶ τὸ μὲν μέλι φαγεῖν, τοῦ βουλομένου παντός·\nτὸ δὲ κηρίον, μόνου τοῦ καθαροῦ· ἢ καὶ μέλι\nῥητέον τὴν ἀλληγορίαν· κηρίον δὲ, τὴν ῥητὴν ἐπίσκεψιν\nκαὶ ἱστορίαν, πρὸς τὸ ἔχειν τὸν ἀποκεκρυμμένον\nνοῦν καὶ βαθύτερον, ἔνεστι γὰρ τῷ κηρίῳ\nμέλι· φάρυγγα δὲ τὴν θρεπτικὴν τῆς ψυχῆς δύναμιν,\nδιʼ ἧς αἱ τροφαὶ παραπέμπονται εἰς τὴν κοιλίαν· ἐὰν\nοὖν ταῦτα κατορθώσῃς, τά τε κατὰ διάνοιαν, καὶ τὰ\nκαθʼ ἱστορίαν, ἔσονταί σοι αἰσθήσει τῆς σοφίας αὐτὰ\nτὰ σοφὰ δόγματα· ἐὰν γὰρ εὕρῃς τὸν πνευματικὸν\nτῆς Γραφῆς νοῦν, ἔσται καλὴ ἡ τελευτή σου, ὡς λεχθῆναι·\nΤίμιοςΤίμιος ἐναντίον Κυρίου ὁ θάνατος τῶν ὁσίων\nαὐτοῦ · οὐκ ἀποβαλεῖς δὲ τὴν εἰς τὸ μέλλον ἐλπίδα.\nΜὴ προτιμήσῃς τὸν διάβολον τῆς τοῦ Θεοῦ δικαιοσύνης,\nἢν οἱ δίκαιοι νομεύονται· μηδὲ ἀπατηθῇς μωρολογίαις\nθανατηφόροις χορτάσαι σου τὴν καρδίαν\nσου, ὅ ἐστι κοιλία. — Μὴ ἕνεκεν ἡδονῆς προδῷς τὸν\nΘεόν· οὗτος γὰρ νομὴ δικαίου, καὶ οὐ μὴ ἐγκαταλείψῃ\nσε.\nἈποστρέφει μὲν ὁ Θεὸς τὸν θυμὸν αὐτοῦ ἀπὸ τοῦ\nπεσόντος, ἐλεήσας αὐτόν· ὀργίζεται δὲ τῷ ἐπαρθέντι.\nἐπὶ τῷ πτώματι τοῦ ἐχθροῦ αὐτοῦ· πᾶς γὰρ ὁ ἐπιχαίρων\nἐπὶ ἀπολλυμένῃ ψυχῇ, ὅμοιός ἐστι τῷ διαβόλῳ\nτῷ μὴ θέλοντι πάντας ἀνθρώπους σωθῆναι καὶ εἰς\nἐπίγνωσιν ἀληθείας ἐλθεῖν· καὶ γὰρ|ὁ Κύριος ἐν τοῖς\nΕὐαγγελίοις νενομοθέτηκεν εὔχεσθαι ὑπὲρ τῶν ἐχθρῶν\nἡμῶν, ἤγουν τῶν ἀνθρώπων.\nἩ μάχαιρα (17) δὲ τοῦ πνεύματος, ἥ ἐστι ῥῆμα\nΘεοῦ, οὐ σαρκίνη, ἀντὶ τοῦ οὐκ αἰσθητή· ὃς δʼ ἂν\nπαραδοθῇ πταίσας αὐτῷ, συντριβήσεται ὀστᾶ ὑπὸ\nὑπέρου τυπτόμενα· καὶ ἀφανισθήσεται ὀστᾶ ὑπὸ\nπυρὸς καυσούμενα· ἢ ὅς δʼ ἂν παραδοθῇ αὐτῷ εἰς\nμετάνοιαν, συντριβήσεται τῷ λόγῳ τῆς σοφίας αὐτοῦ\nὡς σῖτος, εἰς τὸ γενέσθαι αὐτὸν ἡδὺν ἄρτον. — Τοὺς\nφθειρομένους καὶ παλαιωθέντας ἀνθρώπους κατὰ τὰς\nἐπιθυμίας τῆς ἀπάτης, ἀναλίσκει ἡ μάχαιρα τοῦ\nΘεοῦ εἰς ἀφανισμὸν παντελῆ. Ἤ τοὺς ἐκ κακίας εἰς\nθεογνωσίαν ἐλθόντας ἀνθρώπους, σὺν νεύροις ἀναλίσκει\nἐκ τῶν πράξεων τῶν πονηρῶν· ἵνα ἀποθέμενοι\n\n\n\n\nτὸν παλαιὸν ἄνθρωπον, ἐνδύσωνται τὸν νέον τὸν κατὰ\nΘεὸν κτισθέντα, ὃς καὶ ἄβρωτός ἐστι δαίμοσιν, ὑπὸ\nτοῦ Κυρίου καθαρισθεὶς, καὶ ἀπεχόμενος πάσης κακίας·\nἐπάγει γὰρ, ὥστε ἄβρωτα εἶναι νεοσσοῖς ἀετῶν·\nἢ καὶ ὅτι συγκαέντα καὶ τεφρωθέντα λοιπὸν ἄβρωτα\nγίνεται τοῖς ἀετοῖς· περιπεφράσθαι γὰρ τοὺς ἐμοὺς\nλόγους, κ. τ. λ. —Τίς συνήγαγεν ἀνέμους ἐν κόλπῳ;\nΤὸν ταχύτερον ἀνέμου νοῦν ἡ πίστις συνήγαγεν ἀπὸ\nἀνατολῶν καὶ δυσμῶν καὶ βοῤῥᾶ καὶ θαλάσσης ἐν τῇ\nγνώσει τοῦ Θεοῦ, καὶ δέδωκεν αὐτοῖς θεωίαν πνευματικὴν\nἐναποθεῖναι ταῖς ἀρεταῖς· ἡ γὰρ γνῶσις ἡ\nτοῦ Θεοῦ, κόλπος τοῦ Θεοῦ ἐστιν, ἐν ᾧ ἐγκολπίζεται\nκαὶ περικρατεῖ πάντας τοὺς θεόφρονας, ὥσπερ τις\nχρυσὸν ἐν κόλπῳ. — Ὁ ἀπὸ ἀνατολῶν καὶ δυσμῶν\nκαὶ βοῤῥᾶ καὶ θαλάσσης συναγαγὼν πάντα τὰ γηγενῆ\nἔθνη, καὶ πυκνώσας αὐτὰ ταῖς ἀρεταῖς ἐν τῇ εἰς\nαὐτὸν πίστει, Χριστὸς ὁ Θεὸς, καὶ τὸ ἐπουράνιον ὕδωρ\nἐναποθέμενος· τὸ ῥέον ἐκ τῆς πηγῆς τῆς ζωῆς, τουτέστι\nτὴν γνῶσιν καὶ τὴν σοφίαν, καθὼς αὐτὸς ὁ\nΧριστός φησιν· Ὁ πίνων ἐκ τοῦ ὔδατος τούτου,\nοὐ μὴ διψήσῃ εἰς τὸν αἰῶνα· καὶ. Ὁπιστεύων εἰς\nἐμὲ, ποταμοὶ ῥεύσουσιν ἐκ τῆς κοιλίας αὐτοῦ\nὔδατος ζῶντος. — Οὗτος κλέπτει γνῶσιν, οὐχ ὁ τοῦ\nπρολαβόντος λαμβάνων, ἀλλʼ ὁ ἐκ τῆς ψευδωνύμου\nὑφαιρούμενος γνώσεως. Καὶ γὰρ πάντες οἱ πεπιστευκότες\nΧριστῷ, ἀπὸ τῶν ἀγίων προφητῶν καὶ ἀποστόλων\nλαμβάνοντες θεωρήματα, οὐ λέγονται κλέπται\nἀλλοτρίων θεωρημάτων· κλέπτει γάρ τις ἀλλότρια\nθεωρήματα, ἵνα νοῦν ἐμπλήσῃ πεινῶντα· ἀλλὰ\nτοῦτο μὲν πρὸ τῆς ἐπιδημίας τοῦ Σωτῆρος ἐγένετο·\nνυνὶ δὲ Παῦλός φησιν· Ὁ κλέπτων, μηκέτικλεπτέτω,\nμᾶλλον δὲ ἐργαζέσθω δικαιοσύνην, ἵνα γνῶσιν\nπτησάμενος, μεταδῷ κοὶ τῷ χρείαν ἔχοντι· τί γὰρ\nὅμή ἐστι καὶ ἔστιν ἡμέτερον, ἵνα κλέψωμενοἱ πεπιστευκότες\nΧριστῷ; πάντα γὰρ ἡμῶν ἐστιν· ἡμεῖς δὲ Χριστοῦ,\nδιʼ οὗ τὰ πάντα ἐγένετο· Χριστὸς δὲ, Θεοῦ· — Φυ–\nγόντα νοῦν τὴν κακίαν, μὴ πάλιν παραδῷς τῇ κακίᾳ·\nεἴπερ πᾶς ὁ ποιῶν τὴν ἁμαρτίαν, δοῦλός ἐστι τῆς\nἁμαρτίας· ἁμαρτία δὲ νῦν ὀνομάζεται ὁ ἐνεργῶν\nτὴν ἁμαρτίαν διάβολος· — Ἔκγονον κακὸν, κ. τ. λ.\nἩ βλασφημία τὸν αὐτὴν ἐκφέροντα νοῦν καταρᾶται·\nτὴν δὲ τούτου μητέρα, ἤγουν τὴν ψυχὴν, οὐκ εὐλογεῖ.\n— Ἡ κενοδοξία τὸν αὐτὴν ἔχοντα ὑποβάλλει καὶ\nχλευάζει, δίκαιον ἑαυτὸν λογίζεσθαι, μὴ ἐννοῶν τὰ\nκακά· ἀλλὰ πολλάκις μόνον καλὰ ποιεῖν. Ἡ ὑπερηφανία\nτὸν κεκτημένον αὐτὴν ποιεῖ παρορᾷν φίλους\nπτωχοὺς, γονεῖς ὡσαύτως βρώματα οἰκτρὰ ἀποσείεσθαι,\nτοὺς δικαίους καὶ εὐσεβεῖς βδελύττεσθαι, τοὺς\nὑπὸ χεῖρα ὑποσκελίσαι, καὶ αὐτὸς ὑπεραναβῆναι.\nὉ θυμὸς πάντα τὸν ἔχοντα αὐτὸν, οὐδὲν ἄλλο, ἢ ὅτι\nκακοποιεῖν καὶ ποιναλίζειν βιάζεται, καταλαλεῖν τε\nκαὶ ὑβρίζειν, καὶ συκοφαντεῖν οὐ παύεται.\nὉ τὸν πράξει καὶ θεωρίᾳ κακῶς ἐννοοῦντα, καὶ\nτελεσιουργοῦντα νοῦν ἑαυτοῦ, ἢ ἄλλον τινὰ τῶν ἀνθρώπων\nἐφορώμενος, ἐπικατάρατος ἔσται παρὰ τοῖς\nτῶν ἀγγέλων λαοῖς, καὶ παρὰ τοῖς τῶν ἐξ ἐθνῶν σεσωσμένοις\nμισητὸς, ὅταν πάντες μία ποίμνη γενήσεται\n\n\n\nκαὶ εἷς ποιμήν οἱ δὲ ἐλέγχοντες καὶ φρατριοῦντες\nδιʼ ἐξαγορεύσεως τὰς ἑαυτῶν πράξεις (18),\nκαὶ τὰς τοῦ βελτίονος νοῦ ἐνθυμήσεις, φανοῦνται ὑψηλοὶ\nπαρὰ Κυρίου, ἐπὶ πᾶσιν ἀνακηρυττόμενοι· ἐπʼ αὐτοὺς\nδὲ ἤξει, ἐν μὲν τῷ νῦν αἰῶνι ἡ ἀγαθὴ εὐλογία τῶν\nπράξεων τῶν ἔργων, καὶ ἡ νοητὴ τῆς σοφίας θεωρία·\nἐν δὲ τῷ μέλλοντι, ἡ παρὰ τοῦ Κυρίου διανομή.\nὉ πορευόμενος ὄπισθεν τῶν τοῦ Θεοῦ προσταγμάτων,\nἀνοικοδομεῖται εἰς δικαιοσύνην καὶ ἁγιασμόν·\nμετὰ γὰρ σοφίας οἰκοδομεῖται οἶκος, ὁ ἐν ψυχῇ καὶ\nσώματι εἰς κατοίκησιν Θεοῦ· εἰς δὲ κακότεχνον ψυχὴν\nοὐκ εἰσελεύσεται σοφία.\nΕἴ τὲ γὰρ ἄκανθαι, εἴτε κτήνη, ἀπόλλυσιν αὐτὸ,\nἐὰν μὴ εἴη ὁ περικαθαίρων καὶ φυλάττων· ὡσαύτως\nκαὶ ἄφρων ἡ κακία ἐστὶν ὁ νύσσων αὐτὸν εἰς τὰ\nτὴν βασιλείαν προξενοῦντα.\nΦραγμός ἐστιν ἀπάθεια ψυχῆς λογικῆς, ἐκ τῶν\nπρακτικῶν ἀρετῶν συνεστῶσα· κατασκάπτεται δὲ\nκαὶ ἀφανίζεται τῇ τοῦ ἄφρονος προαιρέσει.\nἩ φθορὰ ταῦτα ἀγαπᾷ τὰ πράγματα, ᾄδην, ἔρωτα,\nκαὶ γυναῖκα πορνικήν· οὐδὲ γὰρ ταῦτα πέρας οὐδὲ\nκόρον ἔχει· τρία δέ ἐστιν ἃ καὶ πλησθήσεται· καὶ ἡ\nτετάρτη, οὐκ ἠρκέσθη εἰπεῖν ἔκανόν ᾄδης καὶ ἔρως\nγυναικὸς, καὶ γῆ οὐκ ἐμπιμπλαμένη ὕδατος· καὶ\nὕδωρ, καὶ πῦρ, οὐκ εἶπον ἀρκεῖ· ἀεὶ τὰ σπέρματα\nδέχεται, οἷα ἐὰν καταβάλῃς, ἐφίεται· οὕτω καὶ ὁ θάνατος\nκαὶ τὸ πῦρ, ἐφ᾿ οἷσπερ ἐφίεται, διαφθείρει·\nτοιοῦτόν τι καὶ ἡ πενία· ἀναλωτικὰ ταῦτα τὰ πράγματα·\nτοιοῦτόν τι καὶ ὁ ὄκνος καὶ ἡ ἀργία· ἐπειδὴ\nγὰρ θαυμάζει ἴσως τις, διὰ τί κόρον οὐκ ἔχει ὁ ᾄδης,\nκαίτοι δαπανῶν τὸν ἄνθρωπον, διὰ τοῦτο, φησὶν, οὐδὲ\nταῦτα κόρον ἔχει, οὐδὲ ἵστανταί που· ὅρα δὲ τίνα\nπαρέβαλε τὴν πορνείαν τῷ ᾄδῃ.\nΟὗτοι οἱ κόρακες, τοὺς μὲν δικαίους τρέφουσι μυστικῶς,\nτοὺς δὲ ἀδίκους κολάζουσι, τοὺς τῆς ἀδικίας\nὀφθαλμοὺς ἐξορύττοντες διότι τοῦ πάντων Πατρὸς\nκαὶ Θεοῦ κατεγέλασαν, καὶ τὴν γεννῶσαν αὐτοὺς ἀρχαίαν\nγνῶσιν ἠτίμασαν ὀφθαλμὸς δὲ τοῦ Πατρός\nἐστιν, ὁ ἐν δικαιοσύνῃ δεδομένος ἡμῖν παῤ αὐτοῦ\nνόμος καὶ τοὺς μὲν ἐξορύσσοντας τοὺς ὀφθαλμοὺς\nτοῦ ἀσεβοῦς, κόρακας εἶπεν τοὺς δὲ ὅλον αὐτὸν κατεσθίοντας,\nὠνόμασεν ἀετοὺς, διὰ τὸ τοὺς μὲν τὴν\nμερικὴν, τοὺς δὲ τὴν καθόλου κάθαρσιν πεπιστεῦσθαι·\nθέλει γὰρ ὁ Θεὸς καὶ τοὺς ἀσεβτῖς σώζεσθαι.\nὉ ἀλέκτωρ τὸ ὄρνεον παῤ ἡμῖν ἄλεκτα λέγεται.\nΠαρὰ δὲ ταῖς συνούσαις αὐτῷ θηλείαις γνωριστά· παρέπονται\nδὲ αὐτῷ αἱ τῶν ὀρνίθων ἀγέλαι, διὰ τὸ πάσας\nἴσως περινοστεῖν τῇ περὶ αὐτὸν ἡδονῇ· εὔψυχος\nδέ ἐστι πάσαις αὐτὸς εἰς ἀγάπην· οὕτως τῷ πάντων\nΘεῷ αἱ τῶν ἀγγέλων τάξεις, οὐ μόνον φόβῳ, ἀλλὰ καὶ\n\n\n\nἐγάπη ὑπείκουσιν (20), ὅτε θέλει αὐτὸς νοεῖν αὐτὰς τὸ\nπρόσταγμα αὑτοῦ καὶ ποιεῖν· ὡσαύτως δὲ καὶ περὶ\nτεῖς τῶν δικαίων ψυχαῖς πέφυκεν· ὅσαι γὰρ ὑπόκεινται\nτῷ προστάγματι αὐτοῦ, οὐ μόνον τὰ ἐν ταῖς\nΓραφαῖς ἐναποκείμενα μυστήρια καὶ βάθη εὐδοκεῖ\nγινώσκειν, ἀλλὰ καὶ ὅσα ἐν τῷ βίῳ πέφυκε γίνεσθαι\nτοίς ἀνθρώποις, παρὰ ἀνθρώπων τε καὶ δαιμόνων, ἢ\nδιʼ ὁράσεως νοὸς, χάριτι θείου Πνεύματος παρέχει\nπρόγνωσιν, ἢ διʼ ἀγγέλου μύησιν, ἢ δι᾿ ὁράματος ἀποχάλυψιν.\nΔυνάστας ἐνταῦθα τοὺς δικαίους φησὶν, οἵτινες\nκατὰ τῶν δαιμόνων καὶ τῶν παθῶν τὴν δύναμιν ἔχοντες,\nἥντινα θυμὸν ἐκάλεσε· μὴ πινέτωσαν ἐκ τοῦ\nτὸν νοῦν μεθύσκοντος, καὶ τὰς φρένας θολοῦντος\nὀξώδους οἴνου τῶν αἱρετικῶν, τοῦ κατὰ τῆς τοῦ Θεοῦ\nσεφίας γνώσεως τι ἔχοντος· ἵνα μὴ πιόντες, ἐπιλάθωνται\nτῆς τοῦ Θεοῦ σοφίας, καὶ ὀρθὰ κρίνειν καὶ\nνοεῖν τὴν θεωρίαν τῆς γνώσεως, οὐκέτι οὐ μὴ δύνανται\nἑαυτούς τε καὶ τοὺς ἀσθενεστέρους ὠφελεῖν κατὰ\nψυγήν.\nΤοῖς ἐν ἁμαρτίαις ὀδυνωμένοις καὶ ἀπογνώσει,\nδότε ἐκ τοῦ ἀμπελῶνος τοῦ Κυρίου πιεῖν εἰς μέθην,\nτουτέστι νηστείαν, προσευχὴν, ἐγκράτειαν, ἐξομολόγησιν\nκαὶ πάντα ὅσα εἰς εὐφροσύνην ψυχῆς· τοῖς\nδὲ ἐν ἀρχαῖς, ὀδύνας τῆς ἁμαρτίας πιεῖν εἰς κόρον,\nἵνα πιόντες ἐπιλάθωνται τῆς δαιμονιώδους πενίας· ὁ\nγὰρ μεθυσθεὶς ἀπὸ τῆς γνώσεως τοῦ Κυρίου, ἐπιλανθἀνεται\nτὴν πρᾶξιν τῶν ὀδυνῶν.\nΠένητα λέγει τὸν ἐστερημένον τῆς γνώσεως, ἀσθενῆ\nδὲ τὸν ἀκάθαρτον ταῖς ἁμαρτίαις.\nὉ λόγῳ πνευματικῷ τὸν παλαιὸν ἄνθρωπον ἀποπείνων,\nτὸν φθειρόμενον κατὰ τὰς ἐπιθυμίας τῆς\nἀπάτης, κατορθοῖ ἐν δικαιοσύνῃ τὸν αὐτοῦ νοῦν, ὅς\nλέγεται θρόνος εἶναι Θεοῦ· οὐδαμοῦ γὰρ πέφυκεν\nἀλλαχοῦ καθέζεσθαι σοφία καὶ γνῶσις. καὶ δικαιοσόνη,\nεἰ μὴ ἐν φύσει λογικῇ· ταῦτα δὲ πάντα ἐστὶν\nὁ Χριστός.\nΟἶος εἶ, τοιοῦτος φαίνου, καὶ μὴ ἀλαζονεύου, ἀλλʼ\nἐπὶ σοφῶν σίγα, καὶ ἐπὶ πρεσβυτέρων ἀκροαοῦ· μὴ\nεἴπῃς, Ἐπάνω τῶν ἄστρων θήσω τὸν θρόνον μου, καὶ\nἔσομαι ὅμοιος τῷ Ὑψίστῳ· μὴ ἔρα τῶν πρωτείων\nτῆς προκαθεδρίας, ἀλλὰ τὸν ἔσχατον τόπον ἀπόβλεπε·\nχρεῖσσον γὰρ ῥηθῆναί σοι, Ἀνάβηθι πρός με, ἢ πρὸς\nτὸν ἔσχατον τόπον ἀποδοθῆναί σε μετʼ αἰσχύνης ἐν\nπροσώπῳ δυνάστου· μήτε γὰρ φρόνιμον ἑαυτὸν κήρυττε,\nμήτε δίκαιον λογίζου· κρεῖσσον γὰρ ῥηθῆναι\nπερὶ σοῦ· Διὸ καὶ ὁ Θεὸς αὐτὸν ὑπερύψωσε, καὶ\nἐχαρίσατο αὐτῷ ὄνομα τὸ ὑπέρ πᾶν ὄνομα.\nὈπίσω λέγει τὰ προγεγονότα· φίλος δὲ ἡμῶν\nἐσπιν ὁ Θεὸς, ὅς διὰ τὴν πρὸς ἡμᾶς φιλίαν ἄνθρωπος\nγέγονεν· εἴρηκε γὰρ αὐτὸς πρὸς τοὺς μαθητάς·\nΟὐκέτι λέγω ὑμᾶς δούλους, ἀλλὰ φίλους. Ἡνίκα\nἄν σε ὀνειδίζῃ ὁ φίλος, ὁ Χριστὸς λέγει, διὰ τὴν\n\n\n\n\nἁμαρτίαν, ταύτης ἀπέχεσθαι, μὴ καταφρόνει, ἀλλ᾿\nἀναχώρει καὶ ὑπόστρεφε πρὸς τὴν πρώτην σωφροσύνην,\nτουτέστι πρὸς τὴν τοῦ Θεοῦ φιλανθρωπίαν.\nΧάριν, τὰς τοῦ Θεοῦ ἐντολάς φησι· φιλίαν δὲ, τὴν\nπρὸς τὸν Θεὸν καὶ πλησίον ἀγάπην. Ὁ δὲ ἀγαπῶν\nτὸν Θεὸν τηρησάτω αὐτὰς ἐν ἑαυτῳ, ἵνα μὴ ἐπονείδιστος\nγένηται παῤ αὐτῷ, ὅτε τὰ κατʼ ἀξίαν ἑκάστῳ\nἀπονέμῃ· καὶ ὁ Σωτὴρ ἐν Εὐαγγελίοις πρὸς τοὺς πεπιστευκότας\nαὐτῷ Ἰουδαίους φησίν· Ἐὰν ὑμεῖς μενητέ\nἐν τῷ λόγῳ τῷ ἐμῷ, ἀληθῶς μαθηταί μου\nἐστέ· καὶ ἡ ἀλήθεια ἠλευθέρωσεν ἐκ τῆς κατάρας\nτοῦ νόμου· εἰ οὖν ἡ φιλία ἐλευθεροῖ, καὶ ὁ Σωτὴρ\nἐλευθεροῖ· Χριστὸς δέ ἐστιν ἡ ἀλήθεια καὶ ἡ φιλία,\nὅθεν καὶ πάντες οἱ ἔχοντες γνῶσιν Χριστοῦ, φίλοι\nἀλλήλων εἰσίν· οὕτω καὶ ἐπὶ ταύτης μόνον τῆς φιλίας\nοἱ τοῦ αὐτοῦ φίλοι, καὶ ἄλλων εἰσὶ φίλοι.\nὉ διδαχθεὶς περὶ τῶν ἀρετῶν, καὶ ταύτας ἐνεργῶν,\nτὰ ἑαυτοῦ φυλάσσει εὐσυναλλάκτως.\nἜμβαλε σάρδιον πολυτελὲς εἰς ἐνωτιον χρυσοῦν,\nκαὶ σοφίαν Κυρίου εἰς νοῦν ἀπαθῆ καὶ εὐήκοον\nΚυρίῳ.\nὭσπερ τὸ ἐκ χιόνος εκρεον ὕδωρ ἐν ἀμητῷ κατὰ\nκαῦμα ὠφελεῖ, καὶ ἀναψύχει καύσωνα, οὕτως ὁ Θεὸς\nἐπὶ τοῖς δεχομένοις τήν τε γνῶσιν καὶ σοφίαν, καὶ\nτὰ προστάγματα αὐτοῦ· καὶ ὥσπερ χιόνα τήκει\nκαύσων, οὕτω κακίαν ψυχῆς, δικαίου παραίνεσις.\nὭσπερ ἄνεμοι καὶ νέφη πλωτῆρσιν ἐπιφανέστατοι\nτοῦ μὴ ναυαγῆσαι, οὕτω τοῖς ἐν σοφίᾳ Θεοῦ ἡ\nψευδὴς γνῶσις, τοῦ μὴ σὺν τοῖς καυχωμένοις ἐν αὐτῇ\nἀπολέσθαι.\nὭσπερ τῷ σώματι τὰ ὀστᾶ ἰσχὺς καὶ ἀσφάλεια\nῥώμης, οὕτω τῇ ψυχῇ αἱ ἀρεταὶ πεφύκασι· συντρίβει\nδὲ ταῦτα τὰ ὀστᾶ μὴ παραφυλασσομένη ταῖς\nἁμαρτίαις· τινὲς δὲ τὴν θυμώδη ψυχὴν ὠνόμασαν μαλακὴν,\nἥτις συντρίβει τὰ ἑαυτῆς πρὸς Θεὸν πνευματικὰ\nὀστᾶ, τὰ πεφυκότα λέγειν· Κύριε, Κύριε, τίς\nὅμοιός σοι;\nΚακοῦ ὁδὸς, ἡ κακία ἐστί· καὶ ποῦς παρανόμου.\nἡ παρανομία ἐστίν· ἀπολεῖται δὲ ἐν ἡμέρᾳ τῆς κρίσεως·\nἕξις διὰ τῆς ὁδοῦ, καὶ ἐνέργεια διὰ τοῦ ποδὸς\nνοηθήσεται.\nὭσπερ τὸ ὄξος ἐν ἕλκει τοῦ ἀρχὴν σῆψιν ἔχοντος\nἀσύμφορον, καίτοι βρώματος (21) ὄντος εἰς ἡδύτητα.\nοὕτω γυναικὸς θεωρία καὶ ὁμιλία καρδίαν σπαράσσει\nτοῦ πρὸς ἀρετὴν ἑαυτὸν ἐκδόντος καὶ ἀρχὴν ἔχοντος.\nΤὸ γὰρ προσπίπτον τῇ καρδίᾳ πάθος, ἡ κακία ἐστίν·\nἧς κατὰ στέρησίν τινες ἀπαθεῖς ὀνομάζονται.—Λύπη\nἐστὶ φθαρτὴ στέρησις φθαρτῆς ἡδονῆς· λύπη δέ\nἐστιν ἐπαινετὴ στέρησις ἀρετῶν καὶ γνώσεως Θεοῦ.\nἌρτον ἐνταῦθα τὴν στερεὰν τῶν ἐντολῶν τῆς ψυχῆς\nτροφήν φησι· πόμα δὲ, τὴν θείαν γνῶσιν δηλοῖ·\nἄνθρακας δὲ πυρὸς τὰς τοῦ παναγίου Πνεύματος\nδωρεὰς, τὰς φλογιζούσας καὶ καθαιρούσας τὰς τῶν\nἀνθρώπων ῥυτίδας· ἄνθρακι γὰρ πυρὸς τῶν Ἡσαΐου\nσεραφεὶμ θίγει χειλέων ποτέ· ὁ δὲ καθηράμενος, Δικαιοσύνην\n\n\n\nμάθετε, πᾶσιν ἐκραύγαζε· διὰ γὰρ ταύτης\nτῆς χρηστότητος καὶ εὐποιίας καθαρίζων αὐτοῦ\nτὸ ἡγεμονικὸν, τὰς πυρφόρους χάριτας τοῦ ἁγίου\nΠνεύματος ποιήσεις αὐτὸν βιασθῆναι, οὐ μόνον προσἀαβέσθαι,\nἀλλὰ καὶ ζηλωτήν σου αὐτὸν ἐργάσῃ ἐν\nπάσῃ ἀγαθοεργίᾳ, ὡς προξένου σου γεγονότος αὐτοῦ\nἐν πᾶσι τῷ Θεῷ φίλοις.\nΤὸν διάβολον εἶπε πρόσωπον ἀναιδὲς, ἐρεθίζοντα\nτὴν ψυχὴν πρὸς κακίαν, καὶ ἐγείροντα, ὡς βορρᾶς\nνέφη, λογισμοὺς τῇ ψυχῇ πονηρούς· πανταχοῦ δὲ ὁ\nΣολομῶν γλῶσσαν τὸν νοῦν λέγει· τοῦτο οὖν τὸ πρόσωπον\nαίδεῖσθαι ἐν κρίσει οὐ καλβν.\nἘνταῦθα οὖν πίπτει δίκαιος νοῦς ἐνώπιον τοῦ\nΣατανᾶ, λογισμὸν ἀκάθαρτον, ἢ ψευδὲς δόγμα ὑποδεξαμενος·\nτὴν δὲ πηγὴν τῆς σοφίας φράσσοι τις ἀποστρεφόμενος\nτὴν γνῶσιν αὐτῆς, καὶ τὴν διέξοδον τῆς\nγνώσεως τοῦ Θεοῦ ἀποῤῥυπῶντὰ(22)·δὲ νοήματα τοῦ\nνοῦ, τὰ μὲν πτώματα λέγονται, τὰ δὲ ἐγέρσεις, τὰ\nδὲ καθέδρα, τὰ δὲ στάσις, καὶ ἄλλα περῖπατος, καί\nτινα αὐτῶν προσκόμματα ὀνομάζεται, καὶ ἄλλα\nσκληρὰ καὶ μαλακὰ, καὶ εὐώδη καὶ δυσώδη, καὶ γλυκεῖα\nκαὶ πικρὰ, καὶ λεῖα καὶ ὀρθὰ, καὶ σχολιά· καὶ\nπάλιν, τὰ μὲν αὐτοῦ καλεῖται ἄκανθαι καὶ τρίβολοι,\nτὰ δὲ φῶς καὶ σκότος, καὶ ζωὴ καὶ θάνατος· τὰ δὲ,\nνόσος καὶ ὑγίεια, καὶ ἄλλα πάλιν ὀνομάζεται ψεῦδος\nκαὶ ἀλήθεια, καὶ πολλὰ ἕτερα ὀνόματα τίθησι\nῥαφὴ, κατά τε τῆς ψυχῆς καὶ τῶννοημάτων αὐτῆς.\nλίγα δὲ ἐκε πολλῶν ἐστιν εἰπεῖν· ἔστι δὲ ταῦτα·\nνοῦν, ψυχὴν, καρδίαν, ἄνθρωπον, ἄνδρα, γυναῖκα,\nδοῦλον, οἰκέτην, πατέρα, υἱὸν, πνεῦμα, ὀφθαλμὸν,\nστόμα, χείλη, γλῶσσαν, λάρυγγα, κοιλίαν, κόλπον,\nβραχίονα, δάκτυλον, μυκτῆρα, πρόβατον, ἔριφον,\nποιμένα, καὶ ἄλλα πλείονα ὀνόματα τῆς ψυχῆς, ἃ οὐ\nδυνατὸν νῦν παραθέσθαι κατʼ εἶδος.\nθουλὴν εἶπεν ἐνταῦθα τὴν ἐπὶ τὸ κρεῖττον ῥοπὴν\nτῆς καρδίας· ὅταν τις οὐκ ἐπικαλούμενος τὴν βοήθειαν\nτοῦ Θεοῦ ἐν ἑαυτῷ, εἰς βουλὴν ποιήσῃ τι ἀγαθὸν\nμετὰ σκέψεως, ἀλλὰ αὐθαδῶς καὶ ἀλαζονευόμενος\nἄρξηται· οὐ τελεσθήσεται δὲ, ἀλλὰ συμπτωθήσεται\nὁ ἐπιχειρεῖ, ὅτι οὐ περιετείχισεν ἑαυτὸν τῇ βοηθείᾳ\nτοῦ Θεοῦ εἰς βουλήν.\nἽππον ἐνταῦθά φησι τὸν ταχὺν εἰς μάθησιν σοφίας,\nκαὶ δικαιοσύνης δεκτικὸν ἄνθρωπον· διʼ αἰνιγμάτων\nδὲ μαστίζει· ὄνῳ δὲ κέντρον· τὸν βραδὺν ἐν\nτούτοις τοῖς λόγοις σκληροῖς κεντᾷν, φόβον ἐμποιοῦπτας·\nἔθνει δὲ ἄφρονι ῥάβδῳ τύπτεσθαι, τοὺς ἀναισθήτους\nοἰκέτας ἢ ὑποχειρίους ὁρίζεται· ἡ ῥάβδος\nγὰρ σύμβολόν ἐστι κολάσεως.\nἘκ τῶν ποδῶν(23) αὐτοὺ, κ. τ.λ. Πόδας ἐνταῦθα\nτοὺς οἰκέτας φησίν· ὄνειδος δὲ ἐξ αὐτῶν ὁ δεσπότης\nἑαυτῷ ποιεῖται, ὁ ἀποστέλλων λόγον διʼ ἀγγέλου\nἄφρονος, ἢ βουλῆς, ἢ σοφίας, ἢ πρεσβείας, ἢ συμμαχίας,\nἢ λόγων συμπαθείας. Ὁ γὰρ ἄφρων ἡττᾶται\nἐν παντί· καὶ γὰρ ὁ Κύριος ἐν Εὐαγγελίοις φησίν·\nΟὐ δεῖ τοῖς κυσὶ διδόναι τὰ ἄγια, οὐδὲ βάλλεντοὺς\nμαργαρίτας ἔμπροσθεν τῶν χορυν.\nΠερίελε ἄφρονος ὁδὸν κακὴν, καὶ γνῶσιν ψευδῆ\nμακμὰν ποίησον ἀπʼ αὐτοῦ.\nὉ μεταδιδοὺς ἄφρονι γνῶσιν, ὅμοιός ἐστι τῷ λίθον\nἄτιμον ἐν σφενδόνῃ χρυσῇ προσπήξαντι· ἢ λίθον\nἔντιμον ἐν σφενδόνῃ λιθοβολούσῃ λιθάσαντι.\nἘὰν συντριβῇ ἡ ἔκστασις τῶν ἀφρόνων, καθʼ ἔν\nἐξέστησαν Θεοῦ, πάλιν καθαροὶ γενόμενοι προσέρχονται\nτῷ Θεῷ· Πὅσα γὰρ σὸρξ ὄψεται τὸ Σωτήρον\nτοῦ Θεοῦ. Προσεκτέον δὲ ἐνταῦθα, ὅτι τὰς παχυνθείσας\nψυχὰς ἀπὸ τῆς κακίας, σάρκας ἀφρόνων\nὠνόμασεν· οὕτω καὶ ὁ Κύριός φησιν· Οὐ μὴ καταμείνῃ\nτὸ πνεῦμά μου ἐν τοῖς ἀνθρώποις, διὰ τὸ\nεῖἶναι αὐτοὺς σάρκας.\nὉ ἀποβαλὼν, φησὶ, κακίαν αὐτοῦ, καὶ πρὸς αὐτὴν\nπάλιν ἐπιστρέψας, ὄμοιός ἐστι κυνὶ ἐσθίοντι\nτὸν ἴδιον ἐμετόν· οἶα ἦν ἡ τοῦ Λὼτ γυνὴ, καὶ πρὸς\nὅν τὸ ἀκάθαρτον πνεῦμα ἐπέστρεψεν.\nΧρηστέον τούτῳ τῷ ῥητῷ πρὸς τοὺς ψηφιζομένους\nτινὰς τῶν ἀναξίων ἐν ἱερωσύνῃ, ἢ ἐν κλήρῳ· οὐ γὰρ\nἐκ τῶν καθʼ ἡμᾶς τις τὴν δικαιοκρισίαν καὶ ἐλευθερίαν\nτῆς Ἐκκλησίας ἐποιήσατο· ἢ ἡμετέρα ἐστὶν,\nἀλλὰ Χριστοῦ, διʼ ἤν ἔκρινε δικαιώσας ἑαυτὸν σφαγῇ\nδοθῆναι, καὶ χυθῆναι τὸ οἶμα αὐτοῦ ὑπὲρ αὐτῆς·\nοὕτω καὶ ὁ πᾶς τις Ἐκκλησίας οἴακας ἐγκεχειρίσθαι\nἐπιθυμῶν, ὀφείλει ἑαυτὸν ἐκδοῦναι, καὶ τῆς κέρκου\nτοῦ πονηροῦ κρατῆσαι, καὶ τοὺς ὑπὸ τὴν αὐτοῦ κακίαν\nἐλευθερῶσαι, καὶ εἰς τὴν τοῦ Χριστοῦ ἐπίγνωσιν\nπροσαγαγεῖν.\nὩσπερ ἐν ξύλοις τὸ πῦρ, οὕτως ἐν πονηροῖς λογισμοῖς\nθάλλει καὶ καίει ὁ πρὸς τὰ πάθη τοῦ νοῦ\nθυμός· ὅπου δὲ οὐκ ἔστι δίθυμος, τουτέστι δίψυχος.\nΔὐλʼ ἢ τῷ Θεῷ, ἢ τῷ μαμμωνᾷ, ἡσυχασθήσεται ἐξ\nαὐτοῦ τὸ ἐν τοῦ ἑτέρου· ἢ τὸ τοῦ Θεοῦ πρόσταγμα\nνικῆσαν, τὸ τοῦ πονηροῦ τακήσεται, καὶ τῇ κακίᾳ\nπροσειρηνεύσει· ἐὰν δὲ τὰ δύο ἕλοιτο, καὶ τῆς ζωῆς\nἐκπέσοι, καὶ τῶν προσκαίρων στερηθήσεται.\nΧείλη ἐνταῦθα τοὺς λογισμούς φησιν· ὁ δὲ τὰ\nχείλη τοῦ νοῦ μὴ ἀνοίγων κατὰ τοῦ πονηροῦ, πρὸς\nτὸν Θεὸν ἐξομολογούμενος τὰ κακὰ, ὅσα ἐνσπείρειεν\nαὐτῷ κατὰ τοῦ Θεοῦ, ἀλλὰ κρύπτει, λύπῃ καλύπτει\nἑαυτοῦ καρδίαν, ἐξ ἀφροσύνης μὴ νομίζων ἔχειν\nἁμάρτημα ἐν τούτοις· οὐκ εἰδὼς τὴν τοῦ Θεοῦ εὐσπλαγχνίαν·\nὅτι μᾶλλον τοῖς οὕτως ὑπομένουσι καὶ\nἐξαγγέλλουσιν αὐτῷ ταῦτα, στεφάνους ἀπονέμει ὡς\nκαθʼ ἑκάστην ἀθλοῦσι διʼ αὐτόν.\nἘμπαίζει, ἀντὶ τοῦ χαίρει, ἔλαβε· ψυχὴ γὰρ καθαρὰ,\nκατατρυφῶσα τῆς γνώσεως τῶν Γραφῶν,\nχαίρει ἐμπιπλαμένη· ψυχὴ δὲ ἀκάθαρτος, καὶ τὴν\nψευδώνυμον γνῶσιν, ἀληθῆ πάντως νομίζει.\nἪ τόπος καρδίας, ἀρετὴ καὶ γνῶσις, ἀφʼ ὧν ἀποξενωθεὶς\nἄνθρωπος πίπτει εἰς κακίαν καὶ ἀγνωσίαν,\nκαὶ γίνεται δοῦλος τῆς ἁμαρτίας ποιῶν αὐτήν· καθὸ\nγὰρ λογικός ἐστι, τόπος αὐτοῦ ἡ ἀρετή.\nΝσῦς ἀππαθὴης πεικίλοις τέρπεται, σοφίᾳ καὶ γνώσει,\nκαὶ ὑμμνμδίᾳ νοῦς δὲ ἐμπαθὴς, ἐν ἀγνωσίᾳ καὶ\nκακίᾳ καταῤ ῤήγνυται, καὶ εἰς πτῶμα ἔρχεται δυσίατον\nκαὶ ρμἔγοα.\nΦίλος ἡ;μῶυ σεαὶ τῶν πρόπαλαι πατέρων, καὶ τῶν\nμεθʼ ἡμᾶς, ὸ Θεός ἐστιν· αὐτὸς γὰρ εἶπεν· Ἐμd\nἐγκατέλιεεον σπηγὴν ὕδατος ῶντος, καὶ ὥρυξαν\nἑαυτοῖς λάυερεαυς συντετριμμένους. — Ἐνταῦθεα\nἀδελφὸς ὁ Χριπτός ἐστι κατὰ χάριν· εἰς δὲ τὸν οἶκον\nτοῦ ἀδελυφοῦ σου, ἄνευ τῶν ἐντολῶν, ὦν ἡμῖν\nδέδωκεν, εἷς ἐξουσίαν τοῦ εἰσελθεῖν εἰς τὸν οἶκον\nαὐτοῦ, τουσέrτεν εἰς τὴν τῶν οὐρανῶν βασιλείαν, μὴ\nεἰσέλθῃς τυχῶντούτων· τοιοῦτος γὰρ ἦνκαὶ ὁεἰσελθὼν\nεἰς τὸν γάμμαν, μὴ ἔχων ἔνδυμα γάμου· δεθεὶς δὲ\nχεῖρας καὶ στδδας ἐξεβλήθη τοῦ γάμου. — Ἀδελφὸςἡμῶν\nἐνταεῦθακ ὁ τῶν ἀγγέλων χορός ἐστι· κατὰ\nτήν τῶν ἀγγέλων φύσιν πρὸ τῆς παραβάσεως καὶ\nπτώσεως ὁ διάβολος τῶν ἀγγέλων καὶ ἡμῶν ὑπῆρχε·\nφίλος δὲ ἡμῶν ἐστιν ὁ Θεός· κρεῖσσον δὲ τῷ ἐγγυτέρῳ\nκαὶ ἀληθινῷ Θεῷ ἡμῶν καὶ φίλῳ ἐγγὺς καὶ\nπλησιεστέρως οἰκεῖν, ἢ τῷ μακρὰν ἀπʼ αὐτοῦ ἑαυτὸν\nποιήσαντι δεαβόλῳ, ὡς ἀδελφῷ ὑπείκειν, εἰς τὸ\nσυναπολέσθαι αὐτῷ. — Κρείσσων ὁ συναπτόμενός\nμοι διὰ τῆς ἀληθοῦς γνώσεως, ὑπὲρ τὸν συναπτόμενόν\nμοι μόνον διὰ τῆς φύσεως.\nΤοῦ ἀνθρώπου οἶκος, ἡ ἀρετή ἐὰν οὖν μὴ σπουδαίως\nταύτης ἐπιμελῆται, ἐν καιρῷ πειρασμῶν ἐκπίπτει\nαὐτῆς.\nΣυκῆ ἐνταῦθα ἡ δικα.οσύνη ἡ τοῦ Θεοῦ ἐστιν, ἤν\nοἱ φυτεύοντες ἐν ἑαυτοῖς, καὶ ἑτέροις μετάφυτα διδόντες,\nτὸν καρπὸν αὐτῆς φάγονται ἐκ χειρὸς Κυρίου\nτοῦ μόνου δικαίου καὶ τὴν δικαιοσύνην βραβεύσαντος·\nκαὶ τοῖς τὴν δικαιοσύνην αὐτοῦ φυλάξασι σὺν\nἑαυτῷ συντάττων, ἀπονέμει δικαιοσύνην, τὴν καὶ\nἀγγέλους δικαιοῦσαν, ἐν τῇ ἀτρέπτῳ τῆς δικαιοσύνης\nλαμπρότητι· ὅς δὲ φυλάσσει τὸν λόγον τοῦ\nΚυρίου, τὸν Κύριον φυλάσσει ἐν τῇ καρδίᾳ αὐτοῦ\nἀχώριστον εἶναι ἀπʼ αὐτοῦ· τιμηθήσεται δὲ οὐ μόνον\nἐντεῦθεν ὑπὸ τῶν ἀγγέλων, ἀλλὰ καὶ ἐν τῷ μέλλοντι\nὑπὸ τοῦ τῶν ἀγγέλων δημιουργοῦ.\nΟἶον, οὐκ ἀτιμάζων τὸν ἄφρονα ἀποστήσεις τῆς\nθφφροσύνης, ἀλλὰ διδάσκων αὐτὸν ὁποίας ἀτιμίας ἡ\nἀφροσύνη γίνεται πρόξενος· ὁ γὰρ εἰς πρόσωπον\nἶλεγχος, ἀναισχυντότερον ποιεῖ τὸν ἁμαρτάνοντα.\nΤῶν ἀοῦ Θεοῦ ῥημάτων, τὰ μὲν εἰς υἱῶν ζωὴν,\nτὰ δὲ εἰς θεραπόντων γέγραπται.\nΕἰ ἔστιν ἀνδρεῖος ἐν ἀσεβείαις, ἔστιν ἀνδρεῖος καὶ\nἐν ἀρεταῖς· καὶ εἰ ὁ ἀνδρεῖος ἐν ἀσεβείαις συκοφαντεῖ\nπτωχοὺς, ὁ ἀνδρεῖος ἐν ἀρεταῖς παρακαλεῖ\nπτωχούς· οὐκοῦν πᾶς ὁ παρακαλῶν πτωχοὺς ἐν ἀσεβείαις\nσυμπράττειν, συκοφαντεῖ αὐτοὺς πρὸς τὸν\nΘεὸν, τουτέστιν ἀντιδιαβάλλει, ὅπως συναπολεσθῶσιν\nαὐτῷ.\nὉ λαῦρος ὑετὸς οὐ μόνον τοὺς καρποὺς ἀπόλλυσιν,\nἀλλὰ καὶ τὸ πρόσωπον τῆς γῆς, τὸ τοὺς καρποὺς διδοῦν,\nἐξεδαφίζει· ἔστι δὲ καὶ ὑετὸς εἰρηνικὸς, ποιῶν\n\n\n\nεὐθαλὲς τὸ πρόσωπον τῆς γῆς, καὶ τρέφων καὶ ζωογονῶν\nτοὺς ἐν αὐτῇ καρπούς· καὶ ὁ μὲν λαῦρος,\nδιὰ τὴν ἀπώλειαν τῶν καρπῶν ἀποκτείνει τοὺς\nἀνθρώπους, ὁ δὲ εἰρηνικὸς, διὰ τῶν καρπῶν ζωογονεῖ.\nἘστι καὶ νόμος παράνομος, καὶ νόμος δίκαιος·\nκαὶ ὁ μὲν παράνομος τοὺς αὐτῷ πειθομένους ἀπολεῖ·\nὁ δὲ δίκαιος οὐ μόνον μακρότητα ἡμερῶν δωρεῖται,\nἀλλὰ καὶ βασιλείας οὐρανῶν πρόξενος γίνεται\nτοῖς αὐτῷ ὑπείκουσιν, ὅτι τοῦ Θεοῦ ἐστι· πᾶς δὲ ὁ\nἀγαπῶν τὸν Θεὸν, ἀγαπᾷ τὸν νόμον αὐτοῦ, καὶ\nποιεῖ τὰ τοῦ νόμου· πᾶς δὲ ὁ ποιῶν τὸν νόμον, ἀπάθειαν\nκτᾶται καὶ γνῶσιν Θεοῦ· εἰ δὲ οἱ ἀγαπῶντες\nτὸν νόμον, παραβάλλουσιν ἑαυτοῖς τεῖχος, νῦν τεῖχος\nτὴν ἀπάθειαν σημαίνει καὶ τὴν γνῶσιν τοῦ Θεοῦ,\nἅπερ μόνα πέφυκε φυλάσσειν τὴν φύσιν τὴν λοφικήν.\nΕἰ πλοῦτος ἀσεβῶν κακία, ἄνδρες δὲ σοφοὶ ἀπολέσουσιν\nαὐτὸν, δῆλον ὡς κακίαν ἀπολλύουσιν οἱ δίκαιοι\nκαὶ σοφοὶ, διὰ τῆς πνευματικῆς διδασκαλίας\nτοὺς ἀκαθάρτους πρὸς ἀρετὴν ἐπανάγοντες.\nΟὐχ ὁ νόμος βδελύσσεταί τινος τὴν προσευχὴν,\nἈλλ’ ὁ δεδωκὼς τὸν νόμον Θεὸς, τοῦ ἐκκλίνοντος τὸ\nοὖς αὐτοῦ, καὶ μὴ εἰσακούειν ποιοῦντος τοῦ νόμου\nκαὶ ὁ Παῦλός φησι· Προειδοῦσα δὲ ἡ ῥαφὴ τὰ\nμέλλον, ἀντὶ τοῦ, Ὁ τὴνΤραφὴν δεδωκώς προῇδειτὸ\nμέλλον.\nὉ τὰ ἐνσπειρόμενα ἐν τῇ καρδίᾳ αὐτοῦ ὑπὸ τοῦ\nπονηροῦ κακὰ, μὴ ἐξαγγέλλων αὐτὰ Κυρίῳ τῷ Θεῷ\nἢ θεοφιλεῖ ἀνθρώπῳ (24), οὐκ εὐοδωθήσεται ἐν τῇ\nκατὰ τοῦ πονηροῦ νίκῃ· ὁ δὲ Pξαγγέλλων ἀγαπηθήσεται\nὑπὸ τοῦ Θεοῦ καὶ τῶν ἀγγέλων αὐτοῦ· καὶ\nὁ Ἰάκωβός φησιν· Ἀλλήλοις ἐξαγγέλλετε τὰ παραπτώματα\nὑμῶν, ὅπως Ἰαθῆτε· καὶ ὁ αλμῳδὸς\nαἶπεν· Ἐξαγτρεύσω κατʼ ἐμοῦτὴν άνομίανμου Κυρίῳ,\nκαὶσὐ ἀφῆκας τὴν ἀσέβοαντῆς καρδίας μου.\nΑἱ πρόσοδοι τοῦ πονηροῦ βασιλέως, εἰσὶν αἱ κακίαι\nκαὶ τὰ ψευδῆ δόγματα· ταῦτα γὰρ αὐτῷ προσοδεύουσιν\nοἱ βασιλευόμενοι ὑπʼ αὐτοῦ· συκοφαντοῦνται\nδὲ τῷ Θεῷ οἴ τῷ πονηρῷ πειθαρχοῦντες· ὅτι οὐ τῷ\nΘεῷ, ἀλλὰ τῷ ἐχθρῷ αὐτοῦ τῷ διαβόλῳ ὑπόκεινται·\nἐπεὶ δὲ ὁ Θεὸς μισεῖ τὸν διάβολον διὰ τὰ ἔργα αὐτοῦ\nτὰ πονηρὰ, αὐτὸσ πάλιν διὰ τῶν ἔργων αὐτοῦ συκοφαντεῖ\nτοὺς ἀνθρώπους πρὸς τὸν Θεόν· ὁ δὲ μισῶν\nἀδικῆσαι τὴν ψυχὴν αὐτοῦ, τὸν μακρὸν τοῦ ἀπεράντου\nαἰῶνος χρόνον βιώσεται.\nἌνδρα ἐνταῦθα φονέα τὸν διάβολόν φησιν· ὁ δὲ\nἐγγυώμενος τὴν ἀδικίαν, ἐγγυᾶται τὸν Σατανᾶν.\nὑπισχνούμενος αὐτῷ ἐκεῖνος, τοὺς τῆς ἀδικίας ἀποδώσειν\nκαρπούς. —. Ἔθνος παράνομον, τὰ δόγματs\nτῶν δαιμόνων ἐστὶν, οἶς οὐχ ὑπακούει ὁ παιδευθεὶς\nυἱός· υἱὸν δὲ τὸν νοῦν φησιν· ὁ δὲ ἐποχὴν ποιῶν τοῦ\nνοῦ τοῦ μὴ παραρίπτεσθαι ἐν τῇ τοῦ πονηροῦ ἔθνους\nκακίᾳ, ὡς περιτραχήλιον κόσμον προξενεῖ λαβεῖν τῇ\n\n\n\nἰδίᾳ ψυχῇ ἄφθαρτον ἐκ χειρὸς Κυρίου.\nὉ καθαίρων ἑαυτὸν ἐκ τῶν παθῶν, καὶ ἐργαζόμενος\nτὰς ἐντολὰς τοῦ Θεοῦ, τοῦ ψυχοτρόφου ἄρτου\nσοφίας καὶ γνώσεως Θεοῦ ἐμπλησθήσεται· ὁ δὲ διώκων\nσχολὴν τοῦ μὴ ποιεῖν τὰς ἐντολὰς τοῦ Θεοῦ,\nπλησθήσεται πενίας.\nΟἱ νῦν ἐλεήμονες, ἐν τῷ αἰῶνι τῷ μέλλοντι ἐλεηθέντες\nὑπὸ τοῦ Θεοῦ, καὶ γενόμενοι ἄγγελοι, ἄρξουσι\nτῶν βασκάνων καὶ πλουσίων ἀσεβῶν· τοιοῦτον δὲ\nἀξίωμα καὶ τοῖς μαθηταῖς αὐτοῦ ὑπέσχετο δώσειν\nΚύριος, τὸ καθίσαι αὐτοὺς ἐπὶ δώδεκα θρόνων, κρίνοντας\nδώδεκα φυλὰς τοῦ Ἰσραήλ· θρόνος δέ ἐστιν\nἐν ᾧ ὁ νοῦς καθέζεται, πλήρης γνώσεως πνευματικῆς,\nτοὺς πλανηθέντας ἀπὸ τῆς θεοσεβείας ἐπισυνἀγουσα·\nτὸ δὲ κρίνειν ἐνταῦθα, τὸ διδάσκειν σημαίνει·\nὡς καὶ τὸ, tνοιγε σὸν στόμα λόγῳ Θεοῦ, καὶ\nκρῖνε πάντα ὑγιῶς, ἀντὶ τοῦ, δίδασκε· ἅμα δὲ καὶ\nτοῦτο ἰστέον, ὅτι ὁ ἐλεήμων κρατήσας τοῦ βασκάνου,\nαὐτὸς μὲν οὐ γενήσεται βάσκανος, ἐλεήμονα δὲ μᾶλλον\nποιήσει τὸν βάσκανον.\nἘὰν ἀποθῶνται οἱ ἀσεβεῖς τὸ εἶναι ἀσεβεῖς, γενήσονται\nδίκαιοι· ἡ γὰρ ἀπώλεια νῦν τὴν ἀναίρεσιν\nτῆς ἀσεβείας σημαίνει· οὕτω καὶ Ματθαῖον τοῦ\nτσλωνείου ἀπολέσας ὁ Κύριος, δικαιοσύνην αὐτῷ\nἐχαρίσατο· πληθύνονται γὰρ οἱ δίκαιοι, ὅταν οἱ ἀσεβεῖς\nκαταλείψωσι τὴν ἀσέβειαν, καὶ σὺν τοῖς δικαίοις\nγενήσονται δίκαιοι· στένουσι δὲ καὶ οἱ δίκαιοι\nκαὶ ὀδυνῶνται, ὁρῶντες τοὺς ἀσεβεῖς ἐν τόπῳ τῆς\nἀσεβείας ἱσταμένους, καὶ μὴ μετανοοῦντας.\nΚυρίου ἐλέγχων, ἢ ὁ ἐν σκληρᾷ καρδίᾳ παραινῶν\nκαὶ ὑπισχνούμενος συναπολαῦσαι αὐτῷ τῶν ἐν κακίᾳ·\nἐξαπίνης γὰρ φλεγομένου αὐτοῦ ἐν τῇ ὀρέξει\nτῶν παθῶν, ὁ ἐπὶ πάντας θάνατος, ἐπελθὼν ἐπὶ τοὺς\nκατʼ αὐτῶν συμπράκτορας, οὐκ ἔστιν ἴασις τῇ ψυχῇ\nαὐτῶν· οὐκ ἶπεν δὲ, ὅτι παυσαμένης τῆς φλογὸς\nσὐκ ἔσται ἴασις, ἀλλὰ φλεγομένου αὐτοῦ οὐκ ἔσται\nἴασις, ὡς ἔχοττος δηλονότι τὰ τῶν παθῶν ὑπεκκαύματα,\nξύλα, χόρτον, καλάμην· εἴπερ καὶ τοῖς καιομένοις\nμετὰ τὸν καυτῆρα πέφυκεν ἡ ὑγίεια προσγίνεσθαι.\nἘγκωμιαζομένων τῶν δικαίων ὑπὸ τοῦ Κυρίου ἐν\nτῇ τῆς κρίσεως ἡμέρᾳ, οἱ τῆς αὐτῶν μερίδος λαοὶ\nεὐφρανθήσονται· ὅσοι δέ εἰσιν ὑπὸ τὰς ἀρχὰς καὶ\nτὰς ἐξουσίας, καὶ τοὺς κοσμοκράτορας τοῦ κόσμου\nτούτου, οὗτοι πάντως τότε στένουσιν.\nΠατέρα ἐνταῦθα τὸν Θεόν φησιν· ὁ δὲ Θεὸς καὶ\nΠατὴρ τοῦ Κυρίου ἡμῶν Ἰησοῦ Χριστοῦ, τοὺς κατὰ\nΧριστὸν ἐπονομαζομένους, ἐν ἔργῳ καὶ λόγῳ καὶ\nσοφίᾳ ἑπομένους τε καὶ μιμουμένους αὐτὸν, θεωρῶν\nαὐτοὺς, εὐφραίνεται ἐπʼ αὐτοῖς· ποιμὴν δέ ἐστιν\nἀγαθὸς νοῦς, ἀπαθεῖς λογισμοὺς κεκτημένος· εἷ δὲ\nτοῦτο, οὐκοῦν ἔριφός ἐστι λογισμὸς ἐμπαθής· καὶ\nπρόβατόν ἐστι λογισμὸς ἀπαθής· διὸ καὶ τοὺς ἔριφους\n\n\n\nὁ Κύριος ἵστησιν ἐξ ἀριστερῶν, τὰδὲ πρόβατα\nἐκ δοξιῶν· ἐρίφους λέγων τοὺς κεκτημένους λογισμοὺς\nἐμπαθεῖς· οὕτω καὶ τοὺς ἔχοντας τὰ ζιζάνια,\nζιζάνια προσηγόρευσε· καὶ τοὺς τὸν σἶτον ἔχοντας,\nσῖτον, ἀπὸ τῆς χειρίστης καὶ ἀρίστης ἕξεως ὀνομάσας\nαὐτούς· τοιοῦτόν ἐστι καὶ τὸ παρὰ τῷ Παύλῳ λεγόμενον·\n8 Ἀγάπη οὐ περπερεύεται, ἀντὶ τοῦ, ὁ ἔχων\nτὴν ἀγάπην.\nὉ μὲν Χριστὸς ἀνίστησι τὴν φύσιν τὴν λογικὴν\nδιὰ τῶν ἐντολῶν αὐτοῦ· ὁ δὲ παράνομος Ἀντίχριστος,\nπρὸς ἀπώλειαν ἐρεθίζει τὸ γένος τῶν ἀνθρώπων.\nἘν παντὶ τὸ κρίνειν, διδάσκειν λέγεται· καὶ γὰρ\nὁ μεταξὺ δύο ἢ καὶ πλειόνων, περὶ ἑνὸς πράγματος\nκρίνων, διδάσκει τὸ δίκαιον, καὶ ἀπέχεσθαι ἀδικίας·\nὡσαύτως καὶ ἐπὶ ἀρετῶν, καὶ ἐπὶ πᾶν ὁτιοῦν ἀγαθὸν,\nτὸ κρίνειν διδάσκειν λέλεκται· ἄνδρα δὲ ἐνταῦθα κρίνειν\nἔθνη, τὸν Πέτρον φησὶ, τὸν τὴν οἰκουμένην δδάξαντα\nτὴν εἰς Χριστὸν πίστιν καὶ εὐσέβειαν (25)\nκαὶ Παῦλον, καὶ τοὺς λοιποὺς μετέπειτα διδασκάλους·\nἄνδρα δὲ φαῦλον, τοὺς κατὰ Θευδᾶν καὶ Ἰούδαν, καὶ\nΣαμοσατέα (2β), καὶ τοὺς τούτων ὁμόφρονας· ἐπὶ δὲ\nτὸν φαῦλόν (27) φησινὁ Δαυῖδ· Καὶ ἐπ αὐτὸν γελάσππται,\nκαὶ ἐροῦσιν· Ἰδρὺ ἄνθρωπος, ὅς οὐκ ἔθετο\nτὸν Θεὸν βοηθὸν αὐτοῦ.\nἈνδρες αἱμάτων οἱ δαίμονές εἰσιν, οἱ τοὺς ἐν\nΧριστῷ ζῶντας ἐκχύσει αἵματος ἀποκτείναντες· οἱ\nδὲ εὐθεῖς ἐκζητήσουσι ψυχὴν αὐτοῦ· οὗτοι οἱ τα\nαὐτῶν πρακτέα καὶ νενοημένα ποιῆσαι καὶ νοῆσαι\nβουλόμενοι.\nὉντως ὁ ἄφρων ἀκράτητον ἔχει τὸν θυμὸν αὐτοῦ·\nοὗτος δὲ ταμιεύεται κατὰ μέρος, ἤγουν ἐπὶ τοῖς δικαίοις\nὀργιζόμενος πράγμασι. Καὶ πρὸς μὲν τοὺς\nἁπλουστέρους λεκτέον τοῦτο· πρὸς δὲ τοὺς σποῦ·\nδαίους, ὁ διὰ τῆς μακροθυμίας καταναλίσκων τὸν\nθυμὸν κατὰ μέρος.\nΤοῖς μὲν φυλάξασι τὸν νόμον ὑπάρξει ἐξηγητὴς ὁ\nΚύριος ἐν τῇ βασιλείᾳ· τοῖς δὲ παρανομήσασιν, ἐξηγητὴς\nμὲν οὐχ ὑπάρξει, κολαστὴς δὲ ὑπάρξει.\nὍτι οὐδεὶς κατὰ φύσιν σκληρὸς, παρίστησι τὸ,\nἘὰν γὰρ καὶ νοήσῃ οὐχ ὑπακούσεται· ὁ γὰρ κατὰ\nφύσιν σκληρὸς, οὐκ ἂν ὀρθόν τι νοήσοι ποτέ· τοῦτο δὲ\nλέγω διὰ τὸν Φαραὼ σκληρυνθέντα ἐπὶ τὸν Ἰσραὴλ.\nκαὶ οὐ λόγοις ἀλλὰ μάστιξι παιδευθέντα.\nβἰ τὸ κατασπαταλᾶν, ἁμαρτάνειν ποιεῖ, πᾶς δὲ ὁ\nποιῶν τὴν ἁμαρτίαν δοῦλός ἐστι τῆς ἁμαρτίας, πᾶς\nἄρα ὁ σπαταλῶν δοῦλός ἐστι τῆς ἁμαρτίας· ἐν δὲ\nτῇ ἐσχάτῃ ἡμέρᾳ οὐκ ὀλίγα ἐφʼ ἑαυτῷ ὀδυνηθήσεται.\nΥβριστὰς ταπεινοῖ Κύριος, ταπεινοῖς δὲ δίδωσι\nδόξαν.—βριν τὴν κακίαν φησίν· ὕβριν δὲ καὶ ταπείνωσιν\nἀπωλείας προξενεῖ ἡ κακία τοῖς πράττουσιν\nαὐτὴν, ἐν τῇ ἡμέρᾳ τῆς κρίσεως· τοὺς δὲ ταπεινόφρονας\n\n\n\nἡ δόξα, ἥν ἐδόξαζον τὸν Θεὸν ἐν ὕμνοις\nκπὶ τηρήσει τῶν ἐντολῶν αὐτοῦ, δοξάσει αὐτούς· δόξα\nγὰρ Θεοῦ τὸ ποιεῖν τὰς ἐντολὰς αὐτοῦ· καθὼς αὐτός\nφησινὸ Κύριος ἀλλʼ ῆ, Τοὸς δοξάίοντάςμε δοξάσω\nἡ δὲ κακία ὕβριν λογικῆς ψυχῆς προξενεῖ.\nΚλέπτην οὐκ ἄλλον τινὰ, εἰ μὴ τὸν διάβολον λέγει\nὁ δὲ μεριζόμενος, ἤγουν μέρος μὲν τῶν τοῦ Θεοῦ\nπροσταγμάτων τηρῶν, μέρος δὲ τοῦ πονηροῦ ποιῶν,\nοὗτος μισεῖ τὴν ἑαυτοῦ ψυχήν· μικρὸν γὰρ ὅσον καὶ\nτέλειον αὐτὸν κλέψας ὁ διάβολος, θύσει ἑαυτῷ. Ὁ\nκλέπτης γὰρ, σησὶν, οὐκ ἔρχεται, εἰ μὴ ἵνα κλέόῃ\nκαὶ θύσῃ, καὶ ἀπελέσῃ. — Ὅρκον εἶπε τὸν νόμον\nὥσπερ γὰρ ὁ ὅρκος τίθησι τὸν Θεὸν ἐν ψυχῇ, οὕτω\nκαὶ ὁ νόμος εἰσάγει Θεὸν εἰς ψυχήν· καὶ ὸν τρόπον\nπάλιν ἀναιρεῖ ἡ ἐπιορκία Θεὸν ἐκ ψυχῆς, οὕτω καὶ ἡ\nπαρανομία ἐκβάλλει Θεὸν ἀπʼ αὐτῆς. Ἐὰν οὖν, φησὶ,\nτόμου τεθέντος ἀκούσαντες μὴ ἐξαγορεύσωσιν ἑαυτῶν\nτὰς ἁμαρτίας, φοβηθέντες καὶ αἰσχυνθέντες ἀνθρώπους,\nὑποσκελισθήσονται πρὸς ἀπώλειαν· οὕτω φησὶ\nκαὶ ὁ Δαυῖδ· Ἐλαα· Ἐξαγορεύσω κατʼ ἐμοῦ τὴν ἀνομίαν\nμου τῷ Κυρίῳ, καὶ σύ ἀφῆκας τὴν ἀσέβειαν\nτῆς καρδίας μου· καί· Λέγε σύ πρῶτος τὰς dμαρτίας\nσου, έκα δικαιωθῇς· καὶ πάλιν ὁ Σολομῶν\nφησιν· Ὁ ἐπικαλύπτων ἀσέβειαν αὐτοῦ, οὐκ\nἀγαπηθήσεται.\nὍσοι κατορθοῦμεν τὰς ἐντολὰς, θεραπεύομεν τοὺς\nἀγγέλους· αὐτοὶ γάρ εἰσιν οἱ ἡγούμενοι ἡμῶν (28),\nἀπʼ ἀρχῆς λαβόντες ἡμᾶς, ὅτε διεμέριζεν ὁ rψιστος\nἔθνη , καὶ ἔστησεν ὅρια ἐθνῶν κατὰ ἀριθμὸν ἀγγέλων\nαὐτοῦ · ἐν δὲ τῷ θεραπεύειν ἡμᾶς τοὺς ἡγουμένους\nἡμῶν ἀγγέλους, ἐν τῷ θελήματι τοῦ Κυρίου, ἐν τῇ\nκρίσει δίκαιον ὑπάρξει ἡμῖν παρὰ τοῦ Κυρίου ἐν\nἐκείνῃ τῆ ἡμέρᾳ, ὅτε κρινεῖ τὴν οἰκουμένην ἐν δικαιοσυνῃ\nεἴ γε πᾶσαν τὴν κρίσιν ὁ Πατὴρ δέδωκε\nτῷ Υἱῷ.\nἈνδρεία ἐστὶν ἕξις ἀρίστη λογικῆς ψυχῆς, καθʼ\nἢν τῶν ἀντικειμένων αὕτη κεκράτηκεν ἐχθρῶν.\nΝικήσαντες τὴν ἀντικειμένην δύναμιν, σκυλεύομεν\nαὐτὴν, τοὺς περὶ αὐτῆς λόγους μανθάνοντες· ἵνα τὰ\nκατʼ αὐτὴν φαῦλα δῆλα ποιήσαντες, ἀπαγίδευτοι μένωσι,\nμὴ μόνον οἱ ἁπλούστεροι, ἀλλὰ καὶ οἱ συλαγωγηθέντες\nῥᾳδίως ἐκφεύγωσιν ἀπʼ αὐτῆς.\nΜηρύεται τὸ ἔριον καὶ λίνον ψυχὴ, τοὺς περὶ ἐμψύχων\nκαὶ ἀψύχων λόγους γυμνάζουσα· ἢ τοὺς περὶ\nπρακτικῆς καὶ φυσικῆς ἐξετάζουσα λόγους· ἢ τὴν\nπερὶ σωμάτων καὶ ἀσωμάτων θεωρίανδιὰ τῆς πρακτικῆς\nἕλκουσα πρὸς αὐτὴν ἕξεως.\nἩ καὶ τὴν ἐκ νυκτὸς ἀνισταμένην ψυχὴν, γρηγοροῦσαν\nεὐρίσκτι ὁ τῆς δικαιοσύνης ἥλιος νυμφίος·\nπάντως δὲ καὶ προσευχομένην τοῦ μὴ ἐμπεσεῖν εἰς\nπειρασμὸν, λέγουσαν τὸ, Ἡγρύπνησα καὶ ἐγενόμην ὡς\nστρουθίον μονάζον ἐπὶ δώματος· βρῶμα δέ ἐστι ψυχῆς,\nἡ μελέτη τῶν θείων λόγων· ἔργα δὲ, αἱ ἀρεταί·\n"};
