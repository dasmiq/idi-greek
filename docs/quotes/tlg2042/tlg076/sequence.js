var sequence = {"name":"Origen. Scholia in Canticum canticorum","data":"(Ex Catena Vaticana cui titulus : Προκοπίου Χριστιανοῦ σοφιστοῦ εἰς τὰ ᾌσμστα τῶν ᾀσμάτων ἐξηγητικῶν\nἐκλογῶν ἐπιτομὴ ἀπὸ φωνῆς Γρηγορίου Νύσσης καὶ Κυρίλλου Ἀλεξανδρείας, Ὠριγένους\nτε καὶ Φίλωνος τοῦ Καρπαθίου, Ἀπολιναρίου, Εὐσεβίου Καισαρείας, καὶ ἑτέρων διαφόρων, ἤγουν\nΔιδύμου, τοῦ ἀγίου Ἰσιδώρου, Θεοδωρήτου καὶ Θεοφίλου. — MAI, Class. Auct., t. IX.)\nΦιλησάτω με ἀπὸ φιλημάτων στόματος αὐτου.\nΜὴ διὰ προφητῶν με μνηστευσάτω, φησὶν, διʼ ἑαυτοῦ\nδὲ ὁμιλησάτω, κατʼ αἴσθησιν πνευματικήν· διʼ\nἦς ὁ Ἰωάννης φησί· Καὶ αἱ χεῖρες ἡμῶν ἐψηλάφησαν\nπερὶ τοῦ Λόγου τῆς δωῆς· ταῦτα δέ φησιν\nὡς τῶν προφητῶν εἰπόντων ἀκούσασα· Ἐπεθύμησεν\nδ βασιλεὺς τοῦ κάλλους σου· καὶ ἀλλαχοῦ· Ὃν\nτρόπον εὐφρανθήσεται νυμφίος ἐπὶ νύμφην,\nοὔτως εὐφρανθήσεται Κόριος ἐπὶ σοί. Ὁσάκις δέ\nτι ζητοῦντες θεῖον δόγμα καταλαμβάνομεν, καταπεφιλῆσθαι\nἀπὸ τοῦ στόματος τοῦ νυμφίου νομίσωμεν\nἐν ὅσῳ δὲ ἀποροῦμεν, ὑπολάβωμεν ἐχόμενοι λέγειν\nτὸ, Φιλησάτω με ἀπὸ φιλημάτων στόματος αὐτοῦ.\nὍτι ἀγαθοὶ οἱ μαστοί σου ὑπέρ οἶνον, καὶ\nὀσμὴ μύρων σου ὑπέρ πάντα τὰ ἀρώματα.\nἭγουν αἱ ἀρεταί σου ὑπὲρ τὰς παῤ ἡμῖν ἀρετὰς\nκατὰ τὸ, Ἐκάλυψεν οὐρανοὺς ἡ ἀρετὴ αὐτοῦ· ἔστι\nγὰρ αὐτοσοφία καὶ δικαιοσύνη· ἡμεῖς δὲ κατὰ μέθεξιν\nσοφοί τε καὶ δίκαιοι, κατὰ προαίρεσίν τε καὶ δύναμιν,\nἐν τῇ τούτων εὐωδίᾳ γινόμενοι\nΜῦρον ἐκκενωθέν ὄνομά σου. Διὰ τοῦτο νεάνιδες\nἠγάπησάν σε.\nΤάχα προφητεύου (20) τοῦ ὁνόματος τοῦ Χριστοῦ τὴν\nτὸν κόσμον πληρώσασαν δύναμιν, κατὰ τὴν αὐτοῦ\nπαρουσίαν· ὥστε γενέσθαι κατὰ τὸν Παῦλον οἷς μὲν\nὀσμὴ ἐκ θανάτου εἰς θάνατον, οἷς δὲ δωῆς εἰς\nδωήν, εἶπεν ἂν ἡ νύμφη, Διὰ τσῦτο πάντες ἠγάπησάν\nσε· ἀλλʼ οὐ μόνον αἱ νεάνιδες ὁσημέραι ἀνανεούμεναι.\nκαὶ μὴ ἔχουσαι ῥυτίδα ἢ σπῖλον· ἐξεκενώθη\nδὲ, ὡς μηκέτι σιωπᾶσθαι κατακεκλεισμένον ἐν\nἀποῤῥήτοις.\nΕἰσήγαγέ με ὁ βασιλεὺς εἰς τὸ ταμιεῖον αὐτοῦ.\nἭγουν ἀδύνατον (3) τὴν ἀξιέραστον λέγει ψυχὴν ἢ\nἘκκλησίαν ἢ τὸ ἡγεμονικὸν τοῦ Χριστοῦ· εἰς ὄ Παῦλος\nεἰσελθὼν ἕφη· Ἡμεῖς δέ νοῦν Χριστοῦ ἔχομεν, ἵνα\nἵδωμεν τὰ ὑπὸ Θεοῦ χαρισθέντα ἡμῖν· τίνα δὲ\n\n\n\nταῦτα; Ἃ ὀφθαλμὸς οὐκ οιδε καὶ ους οὐκ ήκουσε,\nκαὶ ἐπὶ καρδίαν ἀνθρώπου οὐκ ἀνέβη· ταῦτα γὰρ\nἡτοίμασεν ὁ Θεὸς τοῖς ἀγαπῶσιν αὐτόν· ἐν γὰρ\nτῷ ταμιείῳ τοῦ νυμφίου πάντες οἱ θησαυροὶ τῆς\nσοφίας καὶ τῆς γνώσεως ἀπόκρυφοι· αὕτη μὲν\nγὰρ ὡς προλαβοῦσα τὰς νεάνιδας εἰσήχθη, καὶ\nπαρέστη ὡς βασίλισσα ἐκ δεξιῶν τοῦ βασιλέως,\nἐν ἱματισμῷ διαχρύσῳ, κατὰ τὸν Δαυΐδ· περὶ δὲ τῶν\nνεανίδων, ἀπενεχθήσονται τῷ βααιλεῖ παρθένοι\nὀπίσω αὐτῆς, καὶ τὰ ἑξῆς.\nἈγαπήσωμεν μαστούς σου ὑπὲρ οἷνον· εὐθύτης\nἠγάπησέ σε.\nἬγουν εἰ καὶ νῦν διʼ ἀσθένειαν ὑπερ τους σους\nμαστοὺς ἀγαπῶμεν, ὦ νυμφίε, τὸν οἶνον, ὅταν βελτιωθῶμεν,\nὑπὲρ τοῦτον αὐτοὺς ἀγαπᾷν. — Οἷνος μὲν οὖν\nεὐφραίνων νεάνιδας, τὰ νομικά· ἡ δὲ τελειότης, τσῦ\nνυμφίου μαστοί· εἶτα εἰς ἀπολογίαν τοῦ μὴ εἴδη\nἀγαπᾷν, φησίν· Εὐθύτης ἠγάπησέ σε· ἡμεῖς δὲ\nοὔπω τὰς ἑαυτῶν πορείας εὐθείας ἐποιησάμεθα.\nΜέλαινά εἰμι καὶ καλὴ, θυγατέρες Ἱερουσαλήμ·\nὡς σκηνώματα Κηδὰρ, ὡς δέῤῥεις Σαλομών.\nΛέγει δὲ ἡ ἐξ ἐθνῶν Ἐκκλησία ταῦτα πρὸς τὰς ἐξ\nἹερουσαλὴμ ψυχὰς, ἤτοι τὴν Ἱερουσαλὴμ, ὁμολογοῦσαν\nτὸ μέλαν, διὰ τὸ μὴ ἐκ λαμπρῶν μηδὲ πεφωτισμένων\nπατέρων· διὸ καὶ σκοτασμῷ παραβάλλεσθαι·\nκαλὴ δὲ διὰ τὸν λόγον ὂν παρεδέξατο· καὶ δέῤῥεσιν\nἐοικέναι τοῦ Σαλομὼν ἂς εἶχεν, μεθʼ ὧν ἄλλων ἐκέκτητο\nἐν τῇ δόξῃ αὐτοῦ.\nΜὴ βλέψητέ με ὅτι ἐγώ εἰμι μεμελανωμένη, ὅτι\nπαρέβλεψέ με ὁ ἥλιος.\nἬ ὅτι σκοτισθεῖσάν με τῇ ἁμαρτίᾳ, Χριστὸς\nπαρεῖδε διὰ τὴν ἀπιστίαν· ὂ ἥλιον δικαιοσύνης ἀναγορεύουσιν\nαἱ Γραφαί.\nΥἱοὶ μητρός μου ἐμαχέσαντο ἐν ἐμοί· ἔθεντό με\nφυλάκισσαν ἐν ἀμπελῶσιν ἀμπελῶνα ἐμόν\nοὐκ ἐφύλαξα.\nἬγουν οἱ διδάσκοντες μαθηταὶ τοῦ Χριστοὺ, καθᾶραί\nμε τῶν πρὸς τούτου βουλόμενοι πονηρῶν λογισμῶν,\nκαὶ τῶν συνεργούντων ταῦτα δαιμόνων,\nἐμαχέσαντο τούτοις ἐν ἐμοὶ, τῆς αὐτῆς μοι μητρὸς\nὄντες υἱοὶ, τῆς ἐλευθερίας φημί· οἱ μὲν εἰς τὸ κατʼ\nἐκλογὴν χάριτος λεἴμμα ἀναλαμβανόμενοι· ἐγὼ δὲ\nτὴν κατὰ τὴν ἄνω Ιερουσαλὴμ διαθήκην λαβοῦσα,\nκαὶ ἐξ ἐπαγγελίας ἀναγεννωμένη. Οὐ πρότερον δὲ\nταύτην ἔθεντο φυλάκισσαν, εἶτα ἐμαχέσαντο· μαχεσάμενοι\nδὲ πρῶτον ἐπιτηδείαν ἐποίησαν τοῦ τεθῆναι\nἐν ἀμπελῶσιν εἰς φυλακήν... Μωῦσῆς δὲ οὗτος,\nκαὶ οἱ προφῆται, ὧν ἕκαστος ἀγρὸς ἦν πλήρης, ὂν\nεὐλόγησε Κύριος·.. καὶ ἀμπελὼν ἐν οἷς τις γενόμενος,\nκαὶ τὴν προτέραν ἕξιν ἑαυτοῦ μὴ τηρῶν ὡς ἐκ\nΣοδόμων ὑπάρχουσαν ἀμπελῶνα, τῷ παρόντι κέχρηται\nλόγῳ.\nἘὰν μὴ γνῶς σεαυτὴν ἡ καλὴ ἐν γυναιξὶν,\nἔξελθε σὺ ἐν πτέρναις τῶν ποιμνίων σου, καὶ\nποίμαινε τὰς ἐρίφους σου ἐπὶ σκηνώμασι τῶν\nποιμένων.\nΤὸ πολυθρύλλητον δὲ παῤ Ἕλλησιν ἐπίφθεγμα\nπροείληπται παραδοθὲν τῷ σοφῷ Σολομῶντι, τὸ\n\n\n\nνῶθι σαυτόν καθʼ ἣν ἀπειλεῖται νῦν ἡ ψυχὴ παρὰ\nτοῦ ἐράστου καὶ νυμφίου, εἰ μὴ τὸ δοθὲν αὐτῇ κατʼ\nεἰκόνα Θεοῦ φυλάξει κάλλος, τὴν ἔνδοθεν ἐκβολὴν, καὶ\nτὸ ἐν ἐσχάτοις τετάχθαι, τοὺς σκαιοὺς ἐρίφους ποιμαίνουσα.\nΠοιμανεῖς δὲ αὐτοὺς ἐπὶ τοῖς τῶν ποιμένων\nσκηνώμασιν, ποτὲ μὲν τοῦδε, ποτὲ δὲ ἐκείνου\nοἷα δή τις ἀλῆτις· μέχρι παιδευθεῖσα τῇ πείρᾳ πρὸς\nτὴν σεαυτῆς ἐπιστρέψειας γνῶσιν· ἁρμόσει δὲ καὶ\nπρὸς τὴν Ἐκκλησίαν ὁ λόγος· γινώσκει δέ τις ἑαυτὸν,\nεἰδὼς, εἰ ἀγαθὴν ἢ φαύλην ἔχει διάθεσιν· καὶ πολὺ\nτῆς ὁδοῦ τῆς ἐπὶ τὴν ἀρετὴν ἀπολείπεται· ἢ τοῖς\nἔμπροσθεν ἐπεκτείνεται, τῶν ὄπισθεν ἐπιλανθανόμενος·\nεἰ δὲ καὶ μήπω ἔλαβεν ἢ τετελείωται, ἢ προσεγγίζει\nτοῖς ὁρίοις τοῦ κάλλους· ἔργον δὲ καὶ τὸ\nἀφιστάνειν ἑκάστη πράξει ὅπως γεγένηνται λογισμῷ\nτε παντὶ καὶ λόγῳ· γυναῖκας δὲ τὰς μὴ καθαρὰς\nμηδὲ ἀδιαφόρους ψυχὰς λέγει· ἀμελοῦσα δὲ τῆς ἰδίας\nγνώσεως, γένοιτʼ ἂν κλυδωνιζομένη καὶ περιφερομένη\nπαντὶ ἀνέμῳ τῆς διδασκαλίας ἐν τῇ κυβεία τῶν\nἀνθρώπων· καὶ πανταχοῦ μᾶλλονποιμαίνειν τὰς ἰδίας\nσκαιὰς ἐρίφους ἢ παρὰ τῷ καλῷ ποιμαίνει λόγῳ· αὕτη\nδὲ προσηνὴς ὁ λόγος, εἰ καὶ μηδέποτε λεία λοιπὸν ἤδη\nἐν γυναιξίν ἐστι καλὴ, συγκαταριθμουμένη τῇ τοῦ\nΘεοῦ Ἐκκλησίᾳ, καὶ τῶν ἐν αὐτῇ μικρῶν οὖσα καλλίων·\nαἱ γὰρ οὕτω λεγόμεναι τῆς Ἐκκλησίας γυναῖκες,\nτῶν ἐθνικῶνψυχῶν ἀσυγκρίτως ἀμείνους πορευομένων\nὀπίσω τῶν ἐραστῶν τῶν ἀντικειμένων δυνάμεων,\nγυναικῶν λεγομένων, ἀλλʼ οὐ παρθένων· πῶς γὰρ\nοὐκ ἀμείνων, ἡ πρὸς τὸν κτίστην τὸν σαυτῆς ἀναβλέψασα;\nὅμοιον δὲ τὸ Ἔξελθε, τῷ παραδοθῆναι τῷ Σατανᾷ,\nεἰς ὄλεθρον τῆς σαρκὸς ἀφορισθέντα τῆς Ἐκκλησίας·\nμετὰ τὸ καθάπερ ἔλεγε πρὸς τὰς νεάνιδας\nεἰσαχθῆναι παρὰ τοῦ βασιλέως εἰς τὸ ταμιεῖον αὐτοῦ.\nΤί ὡραιώθησαν σιαγόνες σου ὡς τρυγόνος;\nἈλλὰ καὶ μέλη Χριστοῦ Ἐκκλησίαν νύμφης ὁ Παῦλός\nφησιν· ἧς οἱονεὶ πρόσωπον, οἱ τῷ κάλλει τῶν\nλοιπῶν διαφέροντες, αἰσχρὸν οὐδὲν ἐννοοῦντες· τὴν\nδὲ τῆς σωφροσύνης αὐτῇ καρποφοροῦντες αἰδῶ, οἱ\nπρότερον ἴσως οὐκ ὄντες καλοὶ, τοσοῦτον μετέβαλον\nὡς εἰρῆσθαι τῇ νύμφῃ· Τί ὡραιώθησαν σιαγόνες\nσου. μὴ ἔγοντες σπῖλον ἢ ῥυτίδα; τάχα δὲ καὶ\nτῷ τὸν ἕνα μόνον γινώσκειν Θεόν· καὶ ἡ τρυγὼν γὰρ\nἐνὶ μόνῳ συνέρχεται.\nὋμοιώματα χρυσίου ποιήσωμέν σοι μετὰ στιγμάτων\nτοῦ ἀργυρίου.\nΤοῦτο δὲ, Οὐ πολὺς ἦν σὐδὲ κεχυμένος ὁ ἄργυρος· —\nὀλίγα δὲ ἐν ἀποῤῥήτῳ παρὰ τῶν προφητῶν λεγόμενα\n(4) καὶ τῶν πάλαι σοφῶν· — ἐπιδημήσαντος δὲ\nτὰ ἐν τοῖς ἀβάτοις τοῦ ναοῦ, τεθεώρηται τῷ βλέποντι\nτὸ καταπέτασμα τὸ ἀληθινὸν σχιζόμενον ἄνωθεν ἕως\nκάτω ἐπὶ τῷ θεωρηθῆναι τὰ ἔνδον, ἐπὰν ὁ ἀναπεσὼν\nκοιμηθεὶς ὡς λέων καὶ ὡς σκύμνος ἐγερθῇ.\nΚαὶ μετὰ ταῦτα.\nΤότε γὰρ οἱ σύμμορφοι γενόμενοι τῆς ἀναστάσεως\nαὐτοῦ, παραλήψονται αὐτοὶ (5) ἀνθομοιωμάτων χρυ\nσόν· πληθυνθήσονται γὰρ τῷ ἀργυρίῳ κοὶ τῷ χρυσίῳ.\nἜως οὗ ὁ βασιλεὺς ἐν ἀνακλισει αὐτοῦ, νάρδος\nἔδωκεν ὀσμὴν αὐτοῦ.\nΤὴν γὰρ τοῦ νυμφίου φησὶν ὀσμὴν ἡ ἐμὴ νάρδος ἐν\nᾗ αὐτὸν ἤλειψα, δέδωκε· τῇ γὰρ ἑαυτῆς νάρδῳ τοὺς\nπόδας ἀλείψασα τοῦ Ἰησοῦ, καὶ ταῖς θριξὶν ἀπομάξασα,\nμεταπεποιημένην ἐκ τῆς ὀσμῆς τοῦ νυμφίου\nταύτην ἀνέλαβεν· ἧς αἰσθανομένη φησὶν ἐπὶ τὴν\nκεφαλὴν ἐλθούσης Ἡ ἐμὴ νάρδος ἔδωκέ μοι τὴν\nτοῦ νυμφίου ὀσμήν· διόπερ ὡς ἀπὸ τῶν χρωτῶν\nἸησοῦ τὴν οἰκίαν ὅλην ἐπλήρωσε τῆς μαθητρίας τὸ\nμῦρον.\nἈπόδεσμος τῆς στακτῆς ἀδελφιδοῦς μου ἐμοὶ.\nἀνὰ μέσον τῶν μαστῶν μου αὐλισθήσεται\nΕἰποῦσα τὴν νάρδον τοῦ νυμφίου δεδωκέναι μοι\nτὴν ὀσμὴν, νῦν φημι τὸν ἀδελφιδοῦν μου πνέειν στακτῆς\nοὐ διαχεομένης, οὐδʼ ἔξω πνεούσης· ἀλλʼ ἀποδεδεμένης\nκαὶ πυκνότερον τὴν εὐωδίαν διδούσης· ἀδελφὸν\nδὲ τὸν πρῶτον ἐσχηκυῖα λαὸν ἡ ἑξ ἐθνῶν Ἐκκλησία,\nἐπείπερ ἐξ αὐτοῦ τὸ κατὰ σάρκα ἦν ὁ Χριστὸς,\nυἱὸν κέκληκεν ἀδελφοῦ καὶ νυμφίου· τοῦ δὲ Ἀκύλα\nἐκδεδωκότος πατράδελφον, λεκτέον πατέρα εἶναι τῆς\nἐξ ἐθνῶν Ἐκκλη σίας τὸν πάλαι λαόν· ἐπεὶ ἐκ τοῦ παῤ\nἐκείνοις νόμου καὶ τῶν προφητῶν ἡ ἐν Θεῷ γένεσις\nκαὶ ἡ ἐξ ἡμῶν εἰς εὐσέβειαν ὑπῆρξε προαγωγή· τούτου\nτοίνυν οὕτως ἀποδεδομένου τῆς νύμφης πατρὸς,\nἀδελφὸς ὁ Σωτὴρ ὁμοίως ἐκείνοις ὑπὸ νόμον γενόμενος.\nἸδοὺ εἶ καλὴ, ἡ πλησίον μου, ἰδοὺ εἶ κακή·\nὀφθαλμοί σου περιστεραί.\nΝῦν ἔοικε πρότερον ἐνεωρακέναι τρανώτερον τῷ\nτοῦ νυμφίου κάλλει ἡ νύμφη· καὶ διὰ τῶν περιστερῶν\nαὐτῆς ὀφθαλμῶν αἰσθέσθαι τῆς ἐν τῷ κάλλει τοῦ\nλόγου καὶ ὑπεροχῆς· τάχα δὲ καὶ κλίνην κοινὴν ἑαυτῆς\nκαὶ τοῦ νυμφίου τὸ σῶμα αἰνίττεται, ἐν ᾧ ἔτι\nοὔσα ἡ ψυχὴ ἀξιοῦται τῆς τοῦ λόγου κοινωνίας· λέγει\nοὖν Παῦλος, Τὰ σώματα ἡμῶν μέλη Χριστοῦ ἐστι· διὰ\nγὰρ τοῦ ἡμῶν τῆς νύμφης εἶναι λέγει τὸ σῶμα· διὰ\nδὲ τοῦ μέλη Χριστοῦ, τοῦ νυμφίου· σύσκιον δέ φησι\nτὸν νυμφίον διὰ τὴν πυκνότητα τῶν ἐν τῷ λόγῳ καὶ\nτῇ σοφίᾳ θεωρημάτων· ἐὰν δὲ ᾖ ἡ κοινὴ νύμφη ἀμφοῖν\nεὐθαλὴς, οὐδὲν θαυμαστὸν καὶ ἐπὶ τὸ σῶμα πᾶσαν\nτὴν διὰ τοῦ σώματος πρᾶξιν ἀγαθὴν δηλοῦσθαι.\nἘγὼ ἄνθος τοῦ πεδίου, κρίνον τῶν κοιλάδων.\nἌνθος λέγει τὸ ὁδεῦον ἐπὶ τὸ γενέσθαι καρπός· ἐν\nοὖν τῷ περιγείῳ τόπῳ πεδίῳ ῥηθέντι, ἄνθος ἐστὶν ὁ\nνυμφίος λόγος ὡς πρὸς τὰ μέλλοντα· ὅταν γὰρ ἔλθῃ\nτὸ τέλειον, μεταβαλεῖ τὸ ἄνθος εἰς τὸ γενέσθαι καρπός·\nκαὶ ἐπεὶ μὴ πλέον χωροῦσι τοῦ ἄνθους, λέγει\nἐπὶ γῆς· διὰ τοῦτο γέγονεν ὁ νυμφίος ὡς ἄνθος τοῦ\nπεδίου· ἑαυτὸν γὰρ ἐκένωσε, μορφὴν δούλου\nλαβὼν, πρὸς τὸ δυνηθῆναι τὴν δόξαν αὐτοῦ μετὰ\nταῦτα ἡμᾶς θεάσασθαι· μήποτε δὲ τοῖς μὲν εὐγενεστέροις\nκαὶ ὁμαλέσι πεδίοις ὀνομαζομένοις, ἄνθος\nἐστὶ, τοῖς δὲ τούτων κατωτέροις καὶ κοιλωτέροις\nκρίνον· ταῦτα φήσας ὁ νυμφίος παραβάλλει τὴν\n\n\n\nπλησὶον αὐτοῦ ἄλλαις θυγατράσι ταἴς λοιπαῖς ψυχαῖς,\nαἴτινές εἰσιν ἄκανθαι ταύτῃ παραβαλλόμεναι.\nΤοιαῦται δὲ αἱ μὴ πλησίον τοῦ νυμφίου ψυχαί· ἡ δὲ\nπλησίον κρίνον ἐν μέσῳ διαλάμπον αὐτοῦ.\nὩς μῆλον ἐν τοῖς ξύλος τοῦ δρυμοῦ, οὕτως ἀδελφεβοῦς\nμου ἀνὰ μέσον τῶν υἱῶν· ὑπὸ τὴν σκιὰν\nαὐτοῦ ἐπεθύμησα καὶ ἐκάθισα, καὶ ὁ καρπὸς\nαὐτοῦ ἐν τῷ λάρυγγί μου.\nἜπρεπε τῇ νύμφῃ τοῦ κάλλους ὅλῃ τοῦ νυμφίου\nγεγενημένῃ, περὶ αὐτῆς μὲν λέγειν οὐδὲν, πρὸς οἷς\nδὲ ὁ νυμφίος ἔφη περὶ ἑαυτοῦ, μήλῳ παραβάλλειν αὐτόν·\nτοὺς παῤ αὐτῶν δὲ υἱοὺς, ξύλοις δρυμοῦ· ὑπερβολῇ\nδὲ τοῦ πόθου, τὸ καὶ σκιᾶς ἐπιθυμεῖν τῆς αὐτοῦ,\nκαὶ παραπέμψαι τῷ βάθει τὴν τούτου ποιότητα·\nἔοικε δὲ ταῦτα λέγειν πρὸς τὰς νεάνιδας, ὡς πρὸς τοὺς\nἑταίρους ὁ νυμφίος τὰ πρῶτα· υἱοὺς δὲ, ἢ τοὺς ἑταίρους\nλέγει οὔς παραθέει τοῦ νυμφίου ξύλοις ἀκάρποις\nπαρείκασεν, ἢ τοὺς ἀλλοτρίους αὐτοῦ. Ὑπὸ σκιὰν δὲ\nαὐτοῦ ἐπεθύμησέ τε καὶ κεκάθικεν· λέγει δὲ καὶ Ἱερεμίας\nἐν Θρήνοις· Πνεῦμα πρὸ προσώπου ἡμῶν\nΧριστὸς Κύριος, συνελήφθη ἐν ταῖς διαφθοραῖς\nἡμῶν· οὗ εἴπωμεν Ἐν τῇ σκιᾷ αὐτοῦ ζησώμεθα ἐν\nτοῖς ἔθνεσι· πῶς γὰρ οὐκ ἔμελλε ζωῆς ἡμῖν αἰτἰα ἡ σκιὰ\nαὐτοῦ γενέσθαι, γενομένοις ἐλευθέροις τῆς τοῦ νόμου\nσκιᾶς; Σκιὰν γὰρ εἰχεν ὁ νόμος τῶν μελλόντων\nἀγαθῶν, μηκέτι οὖσιν ὑπὸ νόμον, ἀλλʼ ὑπὸ χάριν,\nεἰ καὶ νῦν ἐσμεν ὑπὸ σκιὰν πολλῷ διαφέρουσαν· μετὰ\nτὸν παρόντα γὰρ βίον, οὐκ ἔτι διʼ ἐσόπτρου καὶ αἰνίγμαει,\nἀλλὰ πρόσωπον πρός πρόσωπον τὴν\nἀλήθειαν θεωρήσωμεν· λέξει δὲ καὶ ἡ νύμφη, Ἔως οὗ\nδιαυγάσῃ ἡμέρα, καὶ κινηθῶσιν αἱ σκιαί· ἔστι γὰρ\nὁ βίος ἡμῶν ὡς σκιὰ, καὶ ἐν σκιᾷ θανάτου ὁ ἐξ ἐθνῶν\nἐκαθέζετο, καὶ οἱ ἀπιστοῦντες ἔτι καθέζονται.\nΕἰσαγάγετέ με εῖς οἶκον τοῦ οἴνου.\nΤαῦτα πρὸς τοὺς φίλους τοῦ νυμφίου φησὶ τοὺς\nἁγίους ἀγγέλους ἢ ἀποστόλους τε καὶ προφήτας· μονονουχὶ\nλέγουσα, Συγκεράσατέ με τῷ σώματι τοῦ\nΧριστοῦ.\nΣτηρίσατέ με ἐν μύροις, στοιβάσατέ με ἐν μήλοις,\nὅτι τετρωμένη ἀγάπης ἐγώ.\nὉ Σύμμαχος οὕτως ἐκδέδωκεν· Ἐπανακλίνατέ\nμε οἰνὰνθη, τοὐτέστιν εὐώδεσι δένδροις, τοῖς καλὸν\nκαρπὸν ποιοῦσιν, ἀνθοῦντα· τῶν φαύλων λεγομένων\nδένδρων ἀκάρπων ἢ κακοκάρπων ὄντων· τινὰ δὲ τῶν\nἀντιγράφων ἔχει· Στηρίσατέ με ἐν ἀμύροις· ὂ νοητέον,\nἢ πιστοὺς μὲν, οὐ μὴν ὡς χρηματίζειν μέλη\nτῆς μὴ ἐχούσης σπἴλον ἢ ῥυτίδα, ἢ ἀλλοτρίους τῆς\nπίστεως χρηστούς· τὸ δὲ, στοιβάσαυέ με ἐν μήλοις,\nσαφηνίζων ὁ Σύμμαχος, περικυλίσατέ με μῆλα,\nεἶπε· βούλεται γὰρ ἡ νύμφη ἐν πολλοῖς περικυλιομένοις\nαὐτὸν μήλοις ἀναπαύεσθαι· ἅτινα οἶμαι καρπός\nἐστι τοῦ μήλου ἐν τοῖς ξύλοις τοῦ δρυμοῦ νυμφίου, ἵνα\nτῆς αὐτῶν μεταλάβῃ ποιότητος· Τέτρωμαι γὰρ φίλτρῳ,\nφησὶ, κατὰ τὸν Σύμμαχον· ἀπὸ τοῦ ἐκλεκτοῦ\nβέλους, κατὰ τὸν Ἡσαΐαν.\nΦωνὴ τοῦ ἀδελφιδοῦ μου, ἰδοὺ οὗτος ἥκει πηδῶν\nἐπὶ τὰ ὄρη, διαλλόμενος ἐπὶ τοὺς βουνούς.\nΤοῦτό τινες τοῖς προλαβοῦσιν ἀπέδωκαν, τὸ δὲ\nἘβραϊκὸν ἐξ ἰδίας τάττει περικοπῆς· καὶ δῆλόν ἐστιν\nὡς ἡ νύμφη διαλεγομένη ταῖς θυγατράσιν Ἱερουσαλὴμ,\nαἰφνίδιον αἰσθάνεται τῆς τοῦ νυμφίου φωνῆς,\nδιαλεγομένου τισὶν ὡς εἰκός· ἧς αἰσθανομένης ἐπὶ\nτῶν ὀρῶν καὶ τῶν βουνῶν τῶν παρακειμένων τῷ τόπῳ\nτῆς νύμφης διαλέγεσθαι, ὡς μηδὲν ἀπᾴδειν νεβρῷ·\nεἶτα σπουδῇ τῇ περὶ τὴν νύμφην, ἐγένετο πλησίον\nτοῦ οἴκου καὶ παρέφηνεν ὄπισθεν αὐτοῦ· εἶτα πηδήσας\nμέχρι τῶν τοῦ οἴκου φθάνει θυρίδων, ἐρωτικῶς ὤσπερ\nἐθέλων εἰς αὐτὴν παρακῦψαι· ἐγγὺς δὲ τῆς οἰκίας\nἔνθα ἡ νύμφη, δίκτυα πολλὰ ἐπενέδρα τῆς νύμφης καὶ\nτῶν περὶ αὐτὴν ἐκπεπέτασται, ἅπερ διακόψας ὁ νυμφίος\nὡς ἰσχυρότερος, διέκυψε διʼ αὐτῶν· καὶ καλεῖ\nτὴν νύμφην πλησίον ἐλθεῖν· παραθαῤῥύνων ἔργῳ τῶν\nδικτύων καταφρονεῖν ,ὡς ἤδη σχισθέντων, καὶ τοῦ χαλεποῦ\nδι᾿ αὐτῶν παραδρα μόντος καιροῦ, ὃν χειμῶνα καλεῖ,\nἀνωφελῆ φέροντα καὶ σφοδρὸν ὑετόν· προτρέπεται δὲ καὶ\nδιὰ τῶν καλῶν τοῦ παρόντος καιροῦ, ἄνθη λέγων ὡς\nἐν ἔαρι καὶ θεραπείαν ἀμπέλων· τρυγόνος τε φωνὴν.\nκαὶ συκῆς ὀλύνθους, καὶ κυπριζούσας ἀμπέλους διαγράφει·\nκαὶ τὸν ἔνθα συναναπαύσεται τόπον· ἔνθα γενομένην\nἐβούλετο αὐτὴν ὅλῳ προσώπῳ τῷ νυμφίῳ\nφανῆναι, καὶ τῆς ἡδείας αὐτῇ παρέχειν ἀκοῦσαι\nφωνῆς.\nἈποκρίνεται ἀδελφιδοῦς μου καὶ λέγει μοι· Ἀνάστα,\nἐλθὲ, ἡ πλησίον μου, καλή μου, περιστερά\nμου· ὅτι ἰδοὺ ὁ χειμὼν παρῆ λθεν, ὁ ὑετὸς ἀπῆλθεν\nκαὶ ἐπορεύθη ἑαυτῷ· τὰ ἄνη ὤφθη ἐν τῇ γῇ·\nκαρὸς τῆς τομῆς ἔφθακε· φωνὴ τῆς τρυγόνος\nἠκούσθη ἐν τῇ γῇ ἡμῶν· ἡ συκῇ ἐξήνεγκεν\nὀλύνθους αὐτῆς· αἱ ἄμπελοι κυπρίζουσιν, ἔδωκαν\nὀσμήν, κ. τ. ἑ.\nἈνάστα, φησὶν, ἀπὸ τῶν αἰσθητῶν πρὸς τὰ νοητὰ,\nἴνα συνῆμεν· Ὁ ὑετὸς ἀπῆλθεν· εἴπομεν ἂν ὑετὸν\nγεγονέναι, τὸν πρὸ τῆς Ἐπιδημίας καιρὸν, τοῦ Θεοῦ\nἐντειλαμένου ταῖς νεφέλαις ὕειν τὸν νομικὸν καὶ προφητικὸν\nλόγον· πεπαῦσθαι δὲ τοῦτον, ἐπειδὴ ὁ νόμος\nκαὶ οἱ προφῆται ἕως Ἰωάννου· ἔαρ δὲ καὶ θέρος\nμετὰ τὴν Ἐπιδημίαν· ὅτι μηκέτι ὑετῶν χρεία ὅτε τὰ\nδιὰ Χριστὸν ἄνθη ὥφθη ἐν τῇ γῇ· καὶ ἀπὸ τῆς ἐπιδημίας\nαὐτοῦ, ἡ συκῆ οὐκ ἐκκόπτεται ἄκαρπος ἐν τῷ\nπροτέρῳ γενομένη καιρῷ· νυνὶ γὰρ ὀλύνθους ἐξήνεγκε,\nκαὶ κυπρίουσιν αἱ ἄμπελοι· διό φησιν,\nἔν τῶν κλημάτων Χριστοῦ, εὐωδία, ἐσμέν τῷ Θεῷ.\nἈνάστα, ἐλθέ, ἡ πλησίον μου, καλή μου, περιστερά\nμου· καὶ ἐλθὲ σὺ, περιστερά μου, ἐν σκέπῃ\nτῆς πέτρας ἐχόμενα τοῦ προτειχίσματος·\nδεῖξόν μοι τὴν ὄψιν σου, καὶ ἀκούτισον με τὴν\nφωνήν σου, ὅτι ἡ φωνή σου ἡδεῖα, καὶ ἡ ὄψις\nσου ὡραία.\nΒούλεται τὴν ψυχὴν ὑπερβῆναι τὰ αἰσθητά· ὡς ἐπὶ\nπόλεως δὲ τεῖχος καὶ προτείχισμα, τὸν αἰσθητὸν\nκόσμον καλεῖ· δεῖ οὖν τὴν τῷ λόγῳ κοινωνοῦσαν ψυχὴν\nἐν σκέπῃ τῆς πέτρας, οὐ μόνον ἔξω τοῦ τείχους τῆς\nπόλεως, ἀλλὰ καὶ τοῦ προτειχίσματος γενέσθαι· ὡς\nπλησίον γενομένην ἀνακεκαλυμμένῳ προσώπῳ τὴν\n\n\nδόξαν τοῦ Κυρίου κατοπτρίζεσθαι· πειθομένην τῷ λέγοντι,\nΔεῖξόν μοι τὴν ὄψιν σου· ἐπιθυμεῖ δὲ καὶ\nδιαλεγομενης ἀκοῦσαι, τὴν φωνὴν ὡς ἡδεῖαν θαυμάζων\nπροτείχισμα δέ ἐστιν, ὅπερ Ἡσαΐας περίτειχον\nὀνομάζει, λέγων· θήσει τεῖχος, ἢ περίτειχος βούλεται\nτοίνυν τῶν σωματικῶν ἐξελθοῦσαν, οὐ μόνον ἐν τῷ\nτείχει γενέσθαι, ὅπερ εἶναι τὸν περὶ τοῦ κόσμου λόγον\nνομίζω, ἀλλὰ καὶ ἐχόμενα τοῦ προτειχίσματος· ὂς\nλόγος μέν ἐστι τελευταῖος τῶν σωματικῶν, ἀρχὴ δὲ\nτῶν ἀσωμάτων.\nΠιάσατε ἡμῖν ἀλώπεκας μικροὺς ἀφανίζοντας\nἀμπελῶνας, καὶ αἱ ἄμπελοι ἡμῶν κυπρίζουσιν.\nΤαῦτα τοῖς φίλοις ὁ νυμφίος, ἤτοι ἀγγέλοις ἢ ἀνδράσιν\nἀγίοις, ὅσοι τῆς Ἐκκλησίας διδάσκαλοι· ὑπὸρ\nσωτηρίας δὲ τῶν ἀμπελώνων ἡ προτροπή· ἵνα τῶν\nπανούργων συλλαμβανομένων δυνάμεων, αἵ διαφθείρουσαι\nτὴν ἀρχὴν τῆς ἐκφύσεως τοῦ καρποῦ, δυνηθῶσιν\nαἱ ἄμπελοι προκόψαι ἀπὸ τοῦ κυπρίζειν μέχρι τῆς\nτοῦ καρποῦ τελειώσεως, ὑπὸ τοῦ Θεοῦ γεωργούμεναι·\nδιὰ δὲ τὸ αὐτεξούσιον δυνάμεναι ἐνέγκαι καρπόν\nτε καὶ μή· ἢ τάχα καὶ ἄνθρωποι, ἀλώπεκές τινες διʼ\nἑτεροδόξου δριμύτητος ἐμποδίζοντες τοῖς ἀρξαμένοις\nτρέχεινκαλῶς· οὓς ἔτι μικροὺς ὄντας βούλεται συλληφθῆναι\nπρὶν ἐπιπλέον ἀσεβείας προκόψωσι· μέγας γὰρ\nἀλώπηξ γενόμενος, ἐκείνοις μὲν ἀνάλωτος, ὑπὸ μόνου\nδὲ τοῦ νυμφίου θηρεύεται ἀρχόμενοι γὰρ ἐνεργεἴν τὰ\nχείρονα, καὶ τοῖς φίλοις εὐάλωτοι· λέγει δʼ ἂν καὶ\nμικροὺς τοὺς ἀμπελῶνας· οὐ δύναται γὰρ κατὰ τῶν\nμεγάλων ἀλώπηξ.\nἈδελφιδός μου ἐμοὶ, κἀγὼ αὐτῷ· ὁ ποιμαίνων\nἐν τοῖς κρίνοις, ἕως οὗ διαπνεύσῃ ἡ ἡμέρα, καὶ\nκινηθῶσιν αἱ σκιαί.\nἬ νύμφη πρὸς τοὺς ἑταίρους τοῦ νυμφίου φησὶν\nὡς οὐδεμίαν ἔχουσα πρὸς τοὺς ἀλώπεκας μετουσίαν·\nἐκοινώνησαν γὰρ ἡμῖν, φησὶν, αἵματος καὶ σαρκὸς,\nκαὶ ἡμεῖς αὐτῷ τῆς ἀφθαρσίας. Ἢ ὅτι ὁ Θεὸς ἐν ψυχῇ\nγίνεται, καὶ ἡ ψυχὴ εἰς Θεὸν μετοικίζεται· οὕτω\nκαὶ ὁ Παῦλος· Τὸ σῶμα οὐ τῇ πορνείᾳ, ἀλλὰ τῷ\nΚυρίῳ, καὶ ὁ Κύριος τῷ σώματι· σῶμα γὰρ ἡ νύμφη\nἘκκλησία Χριστοῦ, τὸ μηδαμῶς τῇ πορνείᾳ, ἀεὶ δὲ\nτῷ Κυρίῳ· καὶ αὐτὸς δὲ ὁ Σωτήρ· Μείνατε ἐν ἐμοὶ\nκἀγὼ ἐν ὑμῖν·· ἐν δὲ τοῖς ἐξῆς ἀνάπαλιν γέγραπται·\nἘγὼ τῷ ἀδελφιδῷ μου, καὶ ὁ ἀδελφιδός μου ἐμοί.\nἬ τάχα διὰ τὸ τὴν ἀρχὴν τῆς εὐεργεσίας ἀπὸ τοῦ\nνυμφίου γενέσθαι· μὴ ἐμφανίσαντος γὰρ ἑαυτὸν αὐτῇ,\nοὐδʼ αὐτὴ τῷ νυμφίῳ ἀνέκειτο· τὸ γὰρ ἔνθεον αὐτοῦ\nκάλλος θεασαμένη, ἐπὶ σωτήριον ἀφίκετο φίλτρον,\nμεθὸ ἀνατεθεῖσα ἐκείνου τῷ κάλλει, λέγει, κἀγὼ αὐτῷ\nεἶτα τὴν τάξιν ἀντέλαβε πρὶν μὲν ἐλθεῖν τὸ τέλειον,\nλέγουσα, ἐγὼ τῷ ἀδελφιδῷ μου· ὅταν δὲ τελείως\nἀποκαλυφθῇ. μηδὲν καταλίπῃ κεκρυμμένον, αἰσθανομένητοῦτο\nλέγει· καὶ ἀδελφιδός μου ἐμοί· εἴρηται δέ\nπου ταῖς προφη τείαις, αὐτὸς Κύριος ποιμανεῖ ἡμᾶς εἰς\nτοὺς αἰῶνας, ἀλλʼ οὐχ ὡς νῦν ἐν κρίνοις ἡμᾶς ποιμαίνει\nτοῖς ἐν μέσῳ ἀκανθῶν· τοιγαροῦν εἰπών· Ἐγὼ ἄνθος\nτοῦ πεδίου, κρίνον τῶν κοιλάδων, ἐπάγει· ὡς κρίνον\nἐν μέσῳ ἀκανθῶν, οὕτως ἡ πλησίον μου ἀνὰ\nμέσον τῶν θυγατέρων καὶ τήρει ὡς ἐπὶ τῆς νύμφης\nοὐκ ἔλεξεν· διὸ καὶ παραγέγονεν, εἰς τὸ ἀκάνθαις μὴ ἐμπαγῆναι τὰ ποιμαινόμενα.\nἝως οὗ διαπνεύσῃ ἡ ἡμέρα καὶ παρέλθωσιν αἱ\nσκιαί.\nΔιὸ καὶ αὐχεῖ μυστικῶς λέγειν ἐν Ἰακὼβ τό· ἐγενόμην\nτῆς ἡμέρας συγκαιόμενος τῷ καύματι· ἐν τῷ τοῦ\nπαρόντος γὰρ βίου καύματι δεόμεθα τοῦ ποιμαίνοντος,\nδιὰ τὰ μεσημβρινὰ δαιμόνια· λέγει γὰρ πρὸς τὸν εὐπειθῆ·\nοὐ φοβηθήσεται ἀπὸ δαιμονίου μεσημβμρννοῦ·\nὁποῖον καὶ τὸ, Ὁ ἤλιος οὐ συγκαύσει σε· ἐπείπερ ὁ\nτὰς ἀσθενείας ἡμῶν φέρων καὶ περὶ ἡμῶν ὀδυνηθεὶς\nἐγένετο ὑπὲρ ἡμῶν συγκαιόμενος τῷ καύματι· ἵνα ἐξαγοράσῃ\nἡμᾶς ἀπʼ αὐτῶν· ὡς καὶ ἀπὸ τῆς κατάρας\nτοῦ νόμου, γενόμενος ὑπὲρ ἡμῶν κατάρα· ποιμαίνει\nδὲ καὶ ἐν κρίνοις, καὶ μέχρι παρέλθωσιν αἱ σκιαὶ\nτοῦ βίου· κατὰ τὸ, ὡς σκιαὶ ἡμέραι ἡμῶν παράγουσιν·\nἴσως δὲ καὶ πρὸ τῆς ἐπιδημίας αὐτοῦ, διὰ\nνόμου καὶ προφητῶν, ἐν κρίνοις ἐποίμανεν ἔτι καυσωνος\nὄντος· μετὰ δὲ τὴν ἐπιδημίαν, ποιμαίνει μὲν,\nἀλλʼ οὐκ ἐν κρίνοις· ὡς γὰρ τῆς ἡμέρας διαπνευσάσης\nεἴρηται τὸ, ἀγαπητοὶ, γινώσκετε ὅτι ἐσχάτη ὥρα ἐστίν.\nἈπόστρεψον, ὁμοιώθητι σὺ, ἀδελφιδέ μου, τῷ\nδόρκωτιη νεβρῷ ἐλάφων ἐπὶ τὰ ὄρη τῶν κοιλωμάτων.\nΤὰ πρότερα πρὸς τὰς νεανίδας εἶπεν ἡ νύμφη, τὰ\nδὲ νῦν πρὸς τὸν νυμφίον· ὥστε τῷ παρόντι καιρῷ\nἁρμόττουσαν ἀναλαβεῖν ὁμοιότητα πρὸς μὲν τὸν δόρκωνα,\nδιὰ τὸ διορατικόν· πρὸς δὲ νεβρὸν ἐλάφων, διʼ\nἀφανισμῶν τοῦ τῶν ὄφεων γένους· ταῦτα δὲ ποιῶν ἐν\nτοῖς ὄρεσι τῶν κοιλωμάτων, ἀπόστρεψον λέγουσα,\nἐκ τοῦ ἐν μορφῇ ὑπάρχειν Θεοῦ· καὶ ἀνάλαβε ταῦτα\nδιὰ τὴν ἀγάπην τὴν πρὸς ἐμὲ τοῖς ἀνθρώποις ἐπιδημῶν·\nὧν οἱ πλείους διὰ τὴν κακίαν ἐν κοιλώμασι\nδιατρίβουσιν· ὄρη δὲ κοιλωμάτων, οἱ τῶν κακῶν\nὑπερανέχονται δίκαιοι· ἀποστρέψας δὲ ὁ λόγος ὁμοιοῦται,\nἐν μὲν τοῖς ἀνακειμένοις τῇ θεωρίᾳ, δόρκωνι ἐν\nτοῖς πρακτικωτέροις δὲ καὶ καθαιρετικοῖς τῶν ἀντικειμένων\nδυνάμεων, ἐλάφων νεβρῷ· τὸ δὲ, ἢ νεβρῷ,\nπαραδιαζευτικόν· ὁ δὲ Θεοδοτίων εἷπεν, ἐπὶ τὰ ὄρῆ\nθυμιαμάτων· οὐδὲν ἧττον τοὺς ἁγίους δηλῶν.\nἘπὶ τὴν κοίτην μου ἐν νυξὶν ἐδήτησα ὃν ἠγάπησεν\nὁ ψυχή μου· ἐδήτησα αὐτὸν, καὶ οὐχ\nεὗρον αὐτόν· ἐκάλεσα αὐτὸν καὶ οὐχ ὑπήκουσέ\nμου· ἀναστήσομαι δὴ καὶ κυκλώσω ἐν τῇ πόλει,\nἐν ταῖς ἀγοραῖς, καὶ ἐν ταῖς πλατείαις· καὶ ζητήσω\nὂν ἠγάπησεν ἡ ψυχή μου· ἐζήτησα οὐ\nτὸν, καὶ οὐχ εὗρον αὐτόν· ἐκάλεσα αὐτὸν, καὶ\nοὐχ ὑπήκουσέ μου· εὕροσάν με οἱ τηροῦντες,\nοἱ κυκλοῦντες ἐν τῇ πόλει· μὴ ὂν ἠγάπησεν ἡ\nψυχή μου ἴδετε; ὡς μικρὸν ὅτε παρῆλθον ἀπʼ\nοὐτῶν, ἕως οὗ εὗρον ὃν ἠγάπησεν ἡ ψυχή μοι·\nἐκράτησα αὐτὸν, καὶ οὐκ ἀφῆκα αὐτόν· ἕως οὗ\nεἰσήγαγον αὐτὸν εἰς οἶκον μητρός μου καὶ εἰς\nτὸ ταμιεῖον τῆς συλλαβούσης με.\nΠερὶ τῶν πρὸ τοῦ γάμου μυστηρίων εἰπὼν, νῦν\nαὐτὸν διὰ νυκτὸς ἐπὶ τὴν κοίτην καλεῖ· ἀποῤῥητοτέρων\nἐθέλων κοινωνεῖν, καὶ τῆς τελειοτέρας μετασχεῖν\nἀναπαύσεως· τοῦτο γὰρ ἡ κοίτη· τὸ δὲ ἐν\nνυκτὶ, ἐν ἡσυχίας καιρῷ, καὶ πόῤῥω τῆς ὄψεως τῶν\nμὴ τὰ τοιαῦτα θεωρεῖν δυναμένων· δεῖ δὲ ἀγάπῃ τὴν\nψυχὴν προτετρῶσθαι τοῦ ἐπὶ τὴν κοίτην ζητοῦντος\nτὰ τοῦ θείου λόγου βαθύτερα· περιμένειν δὲ τὴν τῆς\nποθούσης ἀνάστασιν ὁ ποθούμενος· ὡς ἂν ἐπιτείνας\n\n\nτὸν ἔρωτα κατὰ καιρὸν ἑαυτὸν ἐμφανίσειε τῇ καμούσῃ\nπλεῖστα παρὰ τὴν ζήτησιν τὴν αὐτοῦ· εἰποῦσα γὰρ\nὅτι ἐπὶ τὴν κοίτην μου ἐν νυξὶν ἐζήτησα ὃν ἠγάπησεν\nἡ ψυχή μου, καὶ ὅτι ἐζήτησα αὐτὸν καὶ\nοὐχ εὗρον, ἐπάγει· ἀναστήσομαι δὴ καὶ κυκλώσω·\nοὐκοῦν ὑπτιασμὸν καὶ τὴν κατάμυσιν ἀποθέμενοι,\nδιαναστῶμεν πειθόμενοι τῷ λέγοντι, Ἔγειραι δὴ ὁ\nκαθεύδων·· ὅλος δὲ ὁ κόσμος, ἡ πόλις ὃν ἐκπεριελθὼν\nδεῖ τῇ περὶ αὐτοῦ θεωρίᾳ γινόμενον ἐν ταῖς σοφαῖς\nδιδασκαλίαις· αὗται γὰρ αἱ ἀγοραί· ὅθεν τι χρήσιμόν\nἐστι λαβεῖν, ἀλλὰ καὶ ἐν ταῖς πλατείαις· σοφία γὰρ ἐν\nἐξόδοις ὑμνεῖται, ἐν δὲ πλατείαις παῤῥησίαν ἄγει·\nκεκελεύσμεθα δὲ καὶ ἡμεῖς ἐπὶ τὸ πλάτος τῆς καρδίας\nἡμῶν γράψαι· μείζονα δὲ ζητοῦσα ἢ κατʼ ἀγορὰς\nκαὶ πλατείας μὴ εὑρηκέναι φησί· πλὴν ὁδεύει ἐπὶ τὴν\nεὕρεσιν, εὑρισκομένη ὑπὸ τῶν τηρούντων τὴν πόλιν\nκαὶ κυκλούντων αὐτήν· εἶεν ἂν τὰ λειτουργικὰ πνεύματα·\nοὗτοί εἰσιν οὓς ἐξαπέστειλε Κύριος περιοδεῦσαι\nτὴν γῆν· ὧν δὴ περὶ τοῦ ποθουμένου πυνθάνεται· οὐκ\nἀναγέγραπται δὲ τούτων ἀπόκρισις· διδασκόμεθα δὲ\nεἰ μέλλοιμεν εὑρεῖν τὸν ποθούμενον, ὀλίγον τι παρελθεῖν,\nκαὶ κρείττους γενέσθαι τῶν τοιούτων ἀγγέλων·\nπερὶ ὧν ἔοικεν ἐν Ἐπιστολῇ λέγειν ὁ Πέτρος διδάσκων\nτὴν ὑπεροχὴν τῶν τοῖς τελείοις ἀποκειμένων· εἰς ἂ\nἐπιθυσμοῦαιν ἄγγελοι παρακύψαι· ἀγαπητὸν δὲ\nβραχύ τι τοὺς τοιούτους παρενεγκεῖν, ἵνʼ εὑρεθῇ τὸ\nποθούμενον, καὶ εὑρεθὲν κρατηθῇ, καὶ κρατηθὲν μὴ\nνοηθῇ· ἀνόνητος γὰρ ἡ κράτησις, εἰ μὴ τὸ νοηθὲν\nσυνεχὴς μελέτη κρατήσειε· διό φησιν· οὐκ ἀφῆκα\nαὐτὸν, ἔως οὗ εἰσήγαγον αὐτὸν εἰς οἶκον μητρός\nμου· ἵνα καὶ μετὰ τὴν ἐντεῦθεν ἔξοδον, εἰσέλθοι αὐτῷ\nεἰς τὸν οἶκον τῆς ἄνω Ἱερουσαλὴμ, ἔνθα εἰσάγῃ τὰ\nκοινότερα τῶν τοῦ λόγου θεωρημάτων· τὰ δὲ ἀποῤῥητότερα\nεἰς τὰ ταμιεῖα τῆς συλλαβούσης τὴν νύμφην·\nἡ αὐτὴ δὲ μήτηρ καὶ συλλαβοῦσα δηλοῦται, διὰ τὸ ἐν\nτῇ συλλήψει τὴν ἀρχὴν τῆς συστάσεως εἶναι· μήτηρ\nδὲ λεγομένη μετὰ τὴν μόρφωσιν, καὶ τὴν τοῦ συλληφθέντος\nτελείωσιν.\nΤᾶς αὕτη ἡ ἀναβαίνουσα ἐκ τῆς ἐρήμου ὡς στελέχη\nκαπνοῦ τεθυμιαμένη; σμύρνα καὶ λίβανος\nἀπὸ πάντων κονιορτῶν μυρεψοῦ;\nΚαλὴ λίαν ἡ ἀναβαίνουσα βίῳ καὶ λόγῳ ψυχὴ, φυγοῦσα\nτὰ παρὰ τοῖς πολλοῖς ἁμαρτήματα, ἅπερ ἐξ\nἐρήμου λέγεται ἀναβαίνειν· τὸ δὲ τὸν δίκαιον εἶναι\nΧριστοῦ εὐωδίαν ἐν παντὶ τόπῳ τοῖς σωζομένοις,\nτεθυμιαμένη νοεῖται παραπλησίως στελέχεσι,\nκαπνὸν ἡδὺν ἀναπέμπουσιν, εὐφραίνοντα τὰς τῶν\nμακαριζόντων ἀναπνοάς.\nὈδόντες σου ὡς ἀγέλαι τῶν κεκαρμένων αἵ ἀνέβησαν\nἀπὸ τοῦ λουτροῦ· αἱ πᾶσαι διδυμεύουσαι,\nκαὶ ἀτεκνοῦσα οὐκ ἔστιν ἐν αὐταῖς.\nΔιδυμεύουσαι δὲ ἄλλως, διὰ τὸ διττὸν τῆς νοήσεως\nτῆς τερητῆς (6) καὶ πνευματικῆς.\nὩς σπαρτίον τὸ κόκκινον χείλη σου, καὶ ἡ λαλιά\nσου ὡραῖα.\nἬγουν ἔστω διάπυρος ἡ τοῦ λόγου παρασκευὴ ὡς\nκερδῆσαι τὸν ἀκροατὴν δυναμένη, ἢ καὶ τὸ ἔναιμον\n\n\n\n\nκαὶ ζωτικὸν δηλοῖ τῶν διὰ τοῦ χείλους ἐξιόντων ῥημάτων,\nοἱωνεὶ βαπτομένων ἐν τῇ ἀληθινῇ πόσει τοῦ\nαἴματος τοῦ Χριστοῦ.\nὩς λέπυρον τῆς ῥόας μῆλόν σου ἐκτὸς τῆς\nσιωπήσεως σου.\nΠροστίθησι τῷ τῆς σωφροσύνης ἐπαίνῳ, τὸν ἀπὸ\nτῆς σιωπῆς· ἐπισταμένης τῆς νύμφης καιροὺς λαλιᾶς\nὡραίας καὶ ἐπαινουμένης σιγῆς· καὶ ἐπεὶ πιστὸς πνοῇ\nκρύπτει πράγματα καὶ ἡ νύμφη ἐν τῷ βάθει κρύπτει\nτὰ θεωρήματα τοὺς οἱονεὶ κόκκους τῆς ῥόας ἕκαστος\nἐν τῷ ἰδίῳ τάγματι σεσωματοποιημένον ἐν τῷ ἡγεμονικῷ·\nδιὸ ἐπήγαγεν· Ἐκτὸς τῆς σιωπήσεώς σου· δηλῶν\nτὰ σιωπώμενα δόγματα ὡς κόκκους ῥόας ὑπὸ τὸ\nλέπυρον αὐτῆς.\nὩς πύργος Δαιῒδ τράχηλός σου, ὁ ᾠκοδομημένος\nἐν Θαλπιώθ· χίλιοι θυρεοὶ κρέμανται ἔπʼ αὐτὸν,\nπᾶσαι βολίδες τῶν δυνατῶν.\nἈκύλας τὸ Θαλπιὼθ ἐπάλξεις ἐκδέδωκεν· ὁ δὲ\nΣύμμαχος, ὕψη· ᾧ ἀκολουθεῖ τὸν ὑπὲρ τὰς ἐπάλξεις\nπύργον εἶναι τὴν σοφίαν, ἧς ὁμοίως ἤρτηνται θυρεοὶ\nμὲν τὰ πεπιστευμένα δόγματα, ἅπερ εἶπεν ἑνικῶς ὁ\nἈπόστολος θυρεὸν πίστεως· βολίδες δὲ των δυνατῶν,\nοἱ δυνατῶς ἀνατρέποντες λόγοι τῶν ἐναντίων τῆς\nἀληθείας τὴν πιθανότητα· ἀντὶ δὲ τοῦ ἐπάλξεις, ἐντολὰς\nἐκδέδωκεν ἡ πέμπτη ἔκδοσις, τὸν νοῦν μᾶλλον\nἢ τὴν λέξιν ἑρμηνεύουσα· μὴ προαποκειμένων γὰρ\nἐντολῶν, οἰκοδομηθῆναι τὴν ἀψευδῆ γνῶσιν ἀδύνατον.\nΔύο μαστοί σου, ὡς δύο νεβροὶ δίδυμοι δορκάδος\nοἱ νεμόμενοι ἐν τοῖς κρίνοις, ἕως οὗ διαπνεύσῃ\nἡ ἡμέρα καὶ κινηθῶσιν αἱ σκιαί.\nΤὸ ἡγεγομικὸν, ὡς ἐπὶ νύμφης μαστοί· ὅπερ ἐστὶν\nὀξυδερκέστατον· διὸ παρείκασε δύο νεβροῖς δορκάδος\nνεμομένοις ἐν ὡραίοις τόποις καὶ εὐώδεσι· σημαίνων\nτά τε νοητὰ καὶ αἰσθητά· νεβροὺς δὲ, ἐπειδὴ νῦν ἐκ\nμέρους γινώσκομεν· ὅταν δὲ τὸ τέλειον ἔλθῃ, καταργοῦμεν\nτὴν νηπιότητα· ὅταν ὁ καύσων τοῦ παρόντος\nβίου παύσηται, καὶ καιρὸς τῆς ἀναψύξεως ἐπιστῇ,\nλυομένης καὶ τῆς σκιᾶς σκιὰ γάρ ἐστιν ὁ παρὼν\nβίος· τότε γὰρ ὡς τέλειοι, ἀλλʼ οὐχ ὡς νεβροὶ νεμηθησόμεθα.\nἘκαρδίωσας ἡμᾶς, ἀδελφή μου νύμφη· ἐκαρδίωσας\nἡμᾶς ἑνὶ ἀπὸ ὀφθαλμῶν σου, ἐν μιᾷ ἐνθέματι\nτραχήλου σου.\nΤὸ ἔνθεμα εἴρηται παρὰ τὸ ἐντίθεσθαι καὶ ἐνορμᾶσθαι\nτῷ τραχήλῳ τῆς νύμφης· εἰ δὲ ὡς δύο νεβροὶ\nδορκάδος ἔμειναν οἱ μαστοὶ τῆς νύμφης, τὸ τί ἐκαλλιώθησαν;\nοὐκ ἂν ἐῤῥέθη θαυμαστικῶς περὶ τοῦ, ὡς\nἔφην, διανοητικοῦ, ἀλλὰ καὶ τὸ διπλοῦν τοῦ θαύματος,\nτὴν αὔξησιν τοῦ κάλλους ὑπέδειξεν· ὁποῖον τὸ ἐκαρδίωσας\nἐκ δευτέρου ῥηθέν· ἱμάτια δὲ τῆς νύμφης, οἱ\nἐνδεδυμένοι Χριστὸν Ἰησοῦν, σπλάγχνα οἰκτιρμῶν\nκαὶ χρηστότητα καὶ ταπεινοφροσύνην χείλη δὲ οἱ\nδιδάσκαλοι· καὶ κηρία μέλιτος λόγοι καλοί· εἰργάσαντο\nδὲ κηρίον καὶ μέλι προφῆται καὶ ἀπόστολοι.\nΚῆπος κεκλεισ μένος, ἀδελφή μου νύμφη· κῆπος\nκεκλεισ μένος, πηγὴ ἐσφραγισμένη.\nΔεύτερον, τὸ κῆπος κεκλεισ μένος ἐῤῥέθη, τὸ μὲν\nἐπὶ προκόπτοντος, τὸ δὲ ἐπὶ τελείου. ὅτε τὸ ἡγεμονικὸν\n\n\nαὐτοῦ καθοραθὲν, τῇ τῆς θεολογίας σφραγίδι\nτετύπωται· ἢ καὶ νῦν μὲν ἡ νύμφη κῆπός ἐστιν κεκλεισμένος\nμόνον, ἐν δὲ τῷ μέλλοντι αἰῶνι διὰ τὴν\nτελειότητα καὶ τὸ βέβαιον, καὶ πηγή ἐστιν ἐσφραγισμένη.\nΠαντὶ γὰρ τῷ ἔχοντι δοθήσεται καὶ περισσευθήσεται\nνῦν μὲν οὖν ἡ Γραφὴ κῆπον εἶναι\nἀπλῶς· ἀλλαχοῦ δὲ ὡς περὶ ἑτέρου, καὶ τὸ λαχανείας\nπροστίθησιν.\nἘξεγέρθητι, Βοῤῥᾶ, καὶ ἔρχου, Νότε, διάπνευσον\nκῆπόν μου, καὶ ῥευσάτωσαν ἀρώματά μου.\nἜοικεν ἐπιτιμᾷν ἡ νύμφη τῷ Βοῤῥέᾳ, τὴν ἐξουσίαν\nλαβοῦσα παρὰ τοῦ ἐπιτιμήσαντος τῷ ἀνέμῳ νυμφίου·\nδιὸ παρὰ τοῖς τρισὶν εὐαγγελισταῖς ἐπιτιμηθῆναι τῷ\nὰνέμῳ εἴρηται· οἱ δὲ ἄνεμοι ἁπλῶς ὑπακούουσιν\nαὐτῷ· Χριστὸς οὖν ἐξωθουμένους τοῦ διαβόλου, εἰσοικίζεται\nταῖς ψυχαῖς περὶ οὗ τὸ, ὁ Θεὸς ἀπὸ Θαμὰν\nἡξει, τουτέστιν ἐκ Νότου.\nἌνοιξόν μοι, ἀδελφή μου, πλησίον μου, περιστερά\nμου, τελεία μου, ὅτι ὁ κεφαλή μου ἐπλήσθη\nδρόσου, καὶ οἱ βόστρυχοί μου ψεκάδων νυκτός.\nἈναγκαίως ἡ τοῦ μοί προσθήκη τοῦ ἄνοιξον· ἔστι\nγὰρ καὶ ἀντικειμέναις δυνάμεσιν ἀνοῖξαι· ὡς περὶ\nὀχληρᾶς δὲ τῆς δρόσου λέγειν δοκεῖ, ὡς καὶ περὶ τῶν\nτῆς νυκτὸς ψεκάδων· ἀνάπαυλαν γὰρ ἔοικεν ἀπὸ τούτωνἐπιζητεῖν.\nἈκόλουθα ταῦτα τοῖς πρώτοις· μετὰ\nγὰρ τὴν ἀνάστασιν εἰσῆλθε τῶν θυρῶν κεκλεισμένων·\nκαὶ καλεῖ τὸν Θωμᾶν, καὶ διʼ αὐτοῦ πᾶσαν ἄπιστον\nψυχὰν, ἀνοῖξαι τὴν ἰδίαν καρδίαν καὶ τὴν τῆς ἀναστάσεως\nχωρῆσαι πληροφορίαν· καλεῖ δὲ αὐτὸν τελείαν\nεἰπόντα, ὁ Κύριός μου καὶ ὁ Θεός μου· ἡ δρόσος δὲ\nδηλοῖ τὴν κατὰ τὸν ὅρθρον ἀνάστασιν, ὅτε κάτεισι\nδρόσος.\nἈδελφιδός μου παρῆλθε· ψυχή μου ἐξῆλθεν ἐν\nλόγῳ αὐτοῦ.\nἩνίκα ἔφθασεν ἡ νύμφη τὸ κλεῖθρον, ὥστε τὴν\nψυχὴν ἀναπετάσαι τῷ λόγῳ, τότε μόνην. τὴν χεῖρα\nκαί τινας ἑαυτοῦ δείξας πράξεις παρελήλυθεν, ὡς μηδέπω\nτὸ πλέον εἰς θέαν χωρούσης τῆς νύμφης· ἅμα\nδὲ καὶ οἰκονομεῖ πλέον αὐτῆς ἐπιτεῖναι τὸν ἔρωτα·\nἐξέρχεται καὶ ἐκδημεῖ τοῦ σῶματος ἡ ψυχὴ διὰ τὸν\nτοῦ νυμφίου λόγον ἔχουσα ἐν οὐρανῷ τὸ πολίτευμα.\nἘζήτησα αὐτὸν, καὶ οὐχ εὗρον· ἐκάλεσα αὐτὸν\nκαὶ οὐχ ὑπήκουσέ μου.\nΣυνεχῶς ἡ ψυχὴ τὸν νυμφίον λόγον ἐπιζητεῖ· καὶ\nεὑροῦσα πάλιν ἑτέροις ἀποροῦσα ζητεῖ· κἀκεῖνα\nθεωρήσασα ποθεῖ τὴν ἑτέρων ἀποκάλυψιν· καὶ τυχοῦσα\nτούτων, ἐπʼ ἄλλοις εὔχεται τὸν νυμφίον ἐπιδημεῖν.\nἈδελφιδός μου λευκὸς κοὶ πυῤῥὸς, ἐκλελοχισμένος\nἀπὸ μυριάδων.\nἬ λευκὸς ἐπειδὴ ὁ Θεὸς ἀληθινὸς, πυῤῥὸς δὲ διὰ\nτὴν σάρκωσιν.\nΚεφαλὴ αὐτοῦ χρυσίον κεφάζ· βόστρυχοι αὐτοῦ\nἐλάται, μέλανες ὡς κόραξ.\nΟἱ βόστρυχοι διὰ τὴν πυκνότητα παραβάλλονται\nταῖς τῶν φοινίκων ἐλάταις, ἅς φασιν ἀντὶ σπέρματος\nεἶναι ταῖς θηλείαις φοίνιξιν, ὥστε καρπὸν φέρειν\n\n\n\nἐδώδιμον· διὰ δὲ τὴν βαθύτητα τῶν ὥσπερ ἐκφυέντων\nἀντὶ τριχῶν λογισμῶν, μέλανες ἐπαινετῶς ὀνομάζονται,\nτῷ τοῦ νυμφίου συμβαλλόμενοι κάλλει· τὸ δὲ ὡς\nκόραξ, οὐχ ἀπλῶς οἶμαι διὰ τὸ χρῶμα· σύμβολον δὲ\nτῶν βαθυτάτων εἶναι καὶ πεπληρωμένων σκοτεινοῦ\nὕδατος ἐν νεφέλαις ἀέρων· περὶ ὧν εἶπεν ὁ Ἰώβ· Τίςδὲ\nἡτοίμασε κόρακι βοράν; νεοσσοὶ δέ αὐτοῦ πρὸς\nΚύριον κεκράζονται· ἡτοίμασε γὰρ τοῖς βαθυτέροις\nτὸν νοῦν, πολλὴν τροφὴν ὁ Θεὸς, ὧν οἱ μαθηταὶ νεοσσοὶ\nεὐχαῖς σχολάζοντες, πρὸς Κύριον κεκράγασιν·\nπλανώμενοι καὶ ζητοῦντες τὰ ἐν αὐτοῖς ἐπαπορουμένοις\nὑπʼ αὐτῶν σιτά.\nΣιαγόνες αὐτοῦ ὡς φιάλαι τοῦ ἀρώματος, φύουσαι\nμυρεψικά.\nΣιαγόνας Χριστοῦ τοὺς διακονουμένους λόγῳ Θεοῦ\nκαὶ τροφῇ πνευματικῇ νοητέον· διὰ μὲν τὴν πληρότητα\nτῆς εὐωδίας τῶν καλῶν ἔργων καὶ λόγων, ἐοικότας\nφιάλαις τοῦ ἀρώματος· διὰ δὲ τὸ ἐῤῥιζωμένον ἐν\nαὐταῖς ποικίλον ἐν πάσῃ συνθέσει γραφῆς λόγον ἀεὶ\nκαρποφοροῦντας μυρεψικόν.\nΚοιλίααὐτοῦ πυξίον ἐλεφάντινον, ἐπὶ λίθου σαπφείρου.\nΚοιλία ἐστὶ τοῦ λόγου, οἱ χωρητικοὶ τῶν μυστηρίων,\nτουτέστιν οἱ κοῖλοι πρὸς ὑποδοχήν· πυξίον δὲ,\nοἱ πρὸς διατήρησιν ἐπιτήδειοι· κατὰ δὲ τὸ λαμπρὸν\nκαὶ σαφὲς ἐλεφάντινον εἶναι λέγεται· ἡ δὲ τοιαύτη\nκοιλία, τὸ πύξίον τὸ ἐλεφάντινον, ἐπιβέβληκε λίθῳ\nσαπφείρῳ, ὅς ἐστι Χριστός· ὅσοι οὖν εἰσι κοιλία τοῦ\nλόγου, οὗτοι ἀπὸ τοῦ φόβου Κύριον ἐν γαστρὶ λαμβάνουσι,\nκαὶ τίκτουσι πνεῦμα σωτηρίας· διὰ τοῦτο καὶ\nἡ κοιλία τῆς θυσίας ἐν τῷ Λευιτικῷ πλύνεται, ὡς μηδὲν\nἔχειν κοπρῶδες.\nΚαλὴ εἶ, ἡ πλησίον μου, ὡς εὐδοκία, ὡραία ὡς\nἹερουσαλὴμ, θάμβος ὡς τεταγμέναι.\nὍσον πλησίον γίνεται τοῦ νυμφίου, κρείττοσιν\nἀπεικάζεται· τῷ γὰρ καλὴ καὶ ὡραία καὶ πλησίον,\nπροσέθηκε τὸ ὡς Ἰερουσαλήμ· καὶ καταπληκτικὴν\nδὲ τὴν τετελειωμένην φησὶν Ἐκκλησίαν· πῆ μὲν, ἐν\nταῖς ἀντικειμέναις δυνάμεσιν, οὐ δυναμέναις ἐνατενίζειν\nτῷ κάλλει τοῦ προσώπου αὐτῆς· πῆ δὲ καὶ ταῖς\nὑποδεεστέραις αὐτῆς, ἐοικυίαις ταῖς τεταγμέναις ἐν\nτῷ παντὶ καταστάσεσιν· ὁ δὲ Σύμμαχος· οὐ τεταγμέναιπαρατάξεις·\nθάμβος γάρ εἰσιν ὡς τάγμα παρεμβολῶν\nτοὺς πολεμίους ἐκπλήττοντα.\nἈπόστρεψον τοὺς ὀφθαλμούς σου ἀπεναντίον\nμου, ὅτι αὐτοὶ ἀνεπτέρωσάν με.\nἩ Ἐκκλησία τῇ ὡραιότητι καὶ τῳ κάλλει ἐνορᾷ τοῦ\nΧριστοῦ· δυναμένη τῇ πλείονι προκοπῇ κατανοεῖν\nαὐτοῦ τὴν θεότητα· καθὸ πάντα διʼ αὐτοῦ ἐγένετο·\nεὐφραινόμενος δὲ ἐπὶ τῇ δυνάμει τῶν ὀφθαλμῶν, τῆς\nεἴτε Ἐκκλησίας εἴτε νύμφης τοῦ λόγου ψυχῆς· πτεροῖς\nαὐτὴν λογικοῖς ἀποστραφῆναι κελεύει πρὸς τὸ μετέωρον·\nὡς ἂν ἐπʼ ἄκρον ἔλθοι τῆς τελειότητος, ὡς ἂν\nκἀκείνη βλέπῃ τοῦτον ἐπτερωμένον, καὶ μηκέτι συγκαταβαίνοντα\nδιʼ αὐτὴν, καὶ δύνηται λέγειν, εἰ καὶ\n\n\nἐγνώκᾶμεν κατὰ σάρκα Χριστὸν, ἀλλὰ νῦν οὐκέτι\nγινώσκομεν· τῇ σῇ τοίνυν συνανέβη προκοπῇ, φησὶν,\nχωρησάσης σου ἐνορᾶν, καὶ μηκέτι περαιτέρω τῆς\nοἱκονομίας ζητεῖν.\nΤρίχωμά σου ὡς ἀγέλαι τῶν αἰγῶν, αἳ ἀνέβησαν\nἀπὸ τοῦ Γαλαάδ· ὀδόντες σου, ὡς ἀγέλαι\nτῶν κεκαρμένων αἳ ἀνέβησαν ἀπὸ του λουτροῦ·\nαἱ πᾶσαι διδυμεύουσαι, καὶ ἀτεκνοῦσα οὐκ\nἔστιν ἐν αὐταῖς.\nΕἴρηται δεύτερον ταῦτα τῇ νύμφῃ, πρότερον οἶμαι\nτοιαύτῃ φανείσῃ κατὰ τὸ ἐνδεχόμενον, ἡνίκα ἔτι ἐν\nτῷ βίῳ τούτῳ ἐτύγχανεν· δεύτερον ὁπότε ἦλθεν ἐπὶ\nτὴν τελειότητα· διὸ καὶ νῦν μόνον παρῃνίξατο· Ὀδόντες\nσου ὡς ἀγέλαι τῶν κεκαρμένων· κατὰ δὲ τὸν\nἈκύλαν καὶ Σύμμαχον, ὀδόντες σου ὡς ἀγέλαι τῶν\nπροβάτων, ἢ, τῶν ἀμνάδων· καὶ ἔπρεπεν εἰρῆσθαι\nταῦτα ἐπὶ τῆς τελειοτητος· ὡς εἶναι τὸ ἀπὸ τοῦ λουτροῦ\nοὐκ ἔτι προτέρου, ἀλλὰ τοῦ δευτέρου· διδου.\nμεύουσαι δὲ τάχα, ὡς τρεφόμεναι τῇ τῶν νοητῶν καὶ\nαἰσθητῶνθεωρίᾳ· καὶ ὡς μηδεμίαν ἄγονον εἶναι τῆς\nπερὶ οὑτινοσοῦν λόγου τροφῆς.\nἘξήκοντά εἰσι βασλισσαι καὶ ὀγδοήκοντα παλλακαὶ,\nκαὶ νεάνιδες ὧν οὐκ ἔστιν ἀριθμός· μία\nδέ ἐστι περιστερά μου.\nΑἱ νεάνιδες ἀριθμόν οὐκ ἔχουσαι· οὐ τῷ μὴ\nὑποπίπτειν ἀριθμῷ, ἀλλὰ τῷ ἀξίας αὐτὰς εἶναι ἀριθμηθῆναι·\nκαὶ τάχα τῆς αὐτῆς διανοίας ἔχεται, τῇ\nἐνταῦθα διαφορᾷ τῶν νεανίδων τῶν κοινωνουμένων\nὑπὸ Χριστοῦ, καὶ τὰ παρὰ Ἀποστόλου λεγόμενα περὶ\nἀναστάσεως νεκρῶν, λόγῳ τάγματα φάσκοντι· ἐπειδὴ\nγὰρ διʼ ἀνθρώπου θάνατος, καὶ διʼ ἀνθρώπου ἀνάστασις\nνεκρῶν· ὥσπερ γὰρ ἐν τῷ Ἀδὰμ πάντες\nἀποθνήσκουσιν, οὕτω καὶ ἐν τῷ Χριστῷ πάντες\nζωοποιηθήσονται· ἐκασπτος ἐν τῷ ἰδίῳ τάγματε·\nὁ γὰρ ἑκάστου βίος καὶ λόγος καὶ διάθεσις ποιήσει\nπροκριθῆναι ἑκάστου κατʼ ἀξίαν.\nΜὴ θαύμαζε, εἰ ὁ νυμφίος ἦν ἔχων καλὴν νύμφην,\nκαὶ τάχα δευτέραν καὶ τρίτην καὶ πλείονας· ἐὰν νοήσῃς\nαὐτοῦ καὶ τὰς νύμφας, οὐ φοβηθήσῃ λέγειν ἀπὸ\nτοῦ ᾌσματος· Ἑξήκοντά εἰσι βασίλισσαι καὶ\nὀγδοήκοντα παλλακαὶ, καὶ νεάνιδες ὧν οὐκ ἔστιν\nἀριθμός μία δέ ἐστι περιστερά μου· λόγος ἐστὶν ὁ\nνυμφίος· λογικὸν ζῶον ἡ νύμφη· ἐὰν νοήσῃ ψυχὴ καὶ\nλάβῃ ὁ νυμφίος τὴν νύμφην· ἀλλʼ ἐπεί ἐστιν ὁ λόγος\nοὗτος, οὐ μιᾷ ψυχῇ κοινωνῶν, ἀλλὰ πλείοσι καὶ διαφόροις,\nτιμῇ τινι βασιλικῇ καὶ διαφαινούσῃ, λεγέτω\nτελεία περιστερά· ταῖς δὲ βασιλικαῖς μὲν, ὑποδεεστέραις\nδὲ, διὰ τοῦτο ἐξήκοντα βασίλισσαι· ἑτέραις δὲ\nψυχαῖς κοινωνεῖ παιδαγωγουμέναις φόβῳ Θεοῦ· αὗταί\nεἰσιν αἱ παλλακίδες· εἰσί τινες καὶ ἄλλαι ψυχαὶ ὑποδεέστεραι,\nἐλάττονα φόβον ἔχουσαι· αὗταί εἰσιν αἱ\nνεάνιδες ὧν οὐκ ἔστιν ἀριθμός· ὁ νυμφίος τοίνυν καὶ\nἐνθάδε καλὰς καὶ δυναμένας αὐτῷ εἶναι καὶ κοινωνοὺς,\nἐξῆλθεν ἀπὸ τοῦ παστοῦ τοῦ ἐπουρανίου, κοινωνεῖ\nἀγγέλοις καὶ ἀρχαγγέλοις, αἵ τινες εἰσιν αἱ\nνύμφαι τοῦ λόγου, καὶ θρόνοι καὶ κυριότητες.\nΕἰς κῆπον καρύας κατέβην ἰδεῖν ἐν γεανήματι τοῦ\nχειμάῤῥου· ἰδεῖν εἰ ἤνθησεν ἡ ἄμπελος, εἰ ἤνθησαν\nαἱ ῥόαι· ἐκεῖ δώσω τοὺς μαστούς μου\n\n\n\nσοί· γῆ ἐστιν ὡς ἡ ψυχή μου· ἔθετό με ἄρματα\nἈμιναδάβ.\nΚατά τι παράδειγμα οἱ δίκαιοι καρύαι εἰσὶ, φέροντες\nκαρπὸν διὰ τὴν πρὸς Θεὸν θεραπείαν ἱερατικὴν,\nδιὰ τὸ ἕρκος ἔχειν περὶ αὐτά· ὁ μέν τι πικρὸν\nκαὶ χολῶδες, ἕτερον δέ τι σκληρὸν τῶν πειρασμῶν·\nἀλλὰ καὶ χειμάῤῥους ὁ πειρασμὸς λέγοιτο· κατὰ τὸ,\nχειμάῤῥους διῆλθεν ἡ ψυχὴ ἡμῶν ἠβουλήθη τοίνυν\nἡ νύμφη καταβᾶσα εἰς τὸν κῆπον τῆς καρύας,\nτουτέστιν ἐκπεσοῦσα τὰ (1) παραδείσου πρὸς τὴν ἐπίμοχθον\nταύτην ζωὴν, ἰδεῖν παράδοξόν τι γέννημα τοῦ\nχειμῶνος ῥέοντος μαύρου ποταμοῦ· ἢ, κατὰ Σύμμαχον,\nκατέβη μαθεῖν εἰ ἡ φάρυγξ τοῦ βίου ὀπώρας\nἔχει· ἀλλὰ καὶ ἰδεῖν εἰ ἥνθησεν ἡ ἄμπελος, διαφεύγουσα\nτὸν χειμῶνα· καὶ τὸ ἔαρ φθάσασα, τὸν καιρὸν\nτοῦ Πάσχα καὶ τῆς τῶν ἀζύμων ἑορτῆς· τότε γὰρ\nφιλεῖ ἀνθεῖν ἐν τῇ Ἰουδαίᾳ ἡ ἄμπελος· καὶ εἰ ἤνθησαν\nαἱ ῥόαι, ὧν ὁ καρπὸς πολὺς, καὶ τάξει περιειλημμένος\nὑπὸ τοῦ λέπους· ᾧ ὡμοίωται τὸ μῆλον τῆς\nνύμφης· ἐκεῖ δὲ, φησὶ, δώσω σοι τοὺς μαστούς μοι,\nτουτέστι τὸ ἡγεμονικόν· ἀλλʼ ἠγνόησε, φησὶν, ἡ ψυχή\nμου, καὶ τὴν ὑπόσχεσιν ἔψευσται, μὴ δυναμένη\nἀφʼ ἑαυτῆς τι ποιεῖν· ἀλλʼ οὐκ ἀπελείφθην ἐν τούτοις·\nὁ γὰρ πατὴρ τοῦ Ναασσὼν ὁ ἄρχων τοῦ λαοῦ μου\nἈμιναδὰβ, ἔθετό με ἑαυτῷ εἶναι ἅρματα Ναασσὼν\nδὲ ὀφιώδης ἑρμηνεύεται· ὁ ἄρχων τοῦ λαοῦ τῆς νύμφης·\nἈμιναδὰβ δὲ οὖτος ὁ ἐν Ἀριθμοῖς πατὴρ τοῦ\nἄρχοντος τῆς φυλῆς Ἰούδα Ναασσών· ὃς μεταλαμβάνεται\nεἰς τὸν Χριστόν· διὰ τὸ, καθὼς Μωῦσῆς ὕψωσε\nτὸν ὄφιν ἐν τῇ ἐρήμῳ, οὕτως, φησὶν, ἅρματά με\nἔθετο ἑαυτῷ ἡνιοχῶν μου τοὺς λογισμούς.\nἘπίστρεφε. ἐπίστρεφε ἡ Σουλαβίτις· ἐπίστρεφε,\nἐπίστρεφε· κοὶ ὀψόμεθα ἐν σοί.\nΤἰ ὄψεσθε ἐν τῇ Σουλαβίτιδι; ἡ ἐρχομένη ὡς χοροὶ\nτῶν παρεμ βολῶ· ἀνέβη γὰρ ἐκ τοῦ λουτροῦ,\nὡς τὰ ἀγγελικὰ τάγματα.\nἈκύλας καὶ ἡ πέμπτη ἔκδοσις, τὸ Σουλαβίτιο ἐξἐδωκαν,\nεἰρηνεύουσα γνάρ· ἔστι δὲ ἡ νύμφη τοῦ λόγου\nψυχὴ, ἡ τοῦ Χριστοῦ Ἐκκλησία, διὰ τὸν ποιήσαντα τὸ\nἓν, καὶ τὸ μεσότοιχον τοῦ φραγμοῦ λύσαντα· ἐὰν δὲ ἡ\nΣου λαμίτις, ἢ ἐσκυλευμένη, κατὰ Σύμμαχον, λέγοι\nἂν πρὸς αὐτὴν ὁ νυμφίος, Ὦ ἐσκυλευμένη καὶ ὑπὸ τῷ\nαἰχμαλωτίσαντί σε γεγενημένη, ἐπίστρεφε εἰς τὴν\nπροτέραν εὐγένειαν· νῦν μὲν ὡς ἐν ἀπαρχῇ λαμβάνουσα\nτῆς υἱοθεσίας τὸν ἀῤῥαβῶνα, καὶ τὴν τῆς ἀναστάσεως\nἐλπίδα· ἐὰν δὲ τῆς ἐπαγγελίας καὶ τῆς\nἀφθαρσίας τὸ ἔνδυμα, πυκνότερον δὲ εἰς προτροπὴν,\nτὸ ἐπίστρεφε· τότε γάρ φησι κυρίως ἐστὶν ἰδεῖν σε·\nτῶν ἑταίρων δὲ τοῦ νυμφίου πρὸς τὴν νύμφην εἶναι\nτὸν λόγον δοκῶ· πρὸς οὓς ὁ νυμφίος, Τί ὅψεσθε; φησίν·\nἀπεικάζεται δὲ νενικηκότων στρατῷ· ἡ μία γὰρ νύμφη\nπλῆθος ἐν ἑαυτῇ ἔχει παρεμβολῶν· τὰ γὰρ μέλη\nτῆς νύμφης συστήματα τυγχάνοντα πλείονα, χοροὶ\nμέν εἰσι, τῷ τὸ θεῖον ὑμνεῖν συμφώνως θεολογοῦντες\nαὐτῷ· τῷ δὲ καθελεῖν τοὺς πολεμίους παρεμβολῶν\nεἰρηνικῶν ἔχοντες· ἀλλʼ οὐκέτι σχῆμα πολε μικὸν, τὴν\n\n\n\nὑπὲρ τῶν ἐν χειμάῤῥῳ καμοῦσαν καὶ σκυλεῖσαν διʼ\nαὐτούς προσκαλοῦνται οἱ φίλοι τοῦ νυμφίου· ἐσκυλευμένη\nγὰρ ἐρμηνευεται Σουλαμίτις· ἐπίστρεφε\nλέγοντες, ὁψόμεθα ἐν σοί· ἑώρων γὰρ αὐτῆς τὸν\nσκυλμὸν, οὐκ ἄκαρπον, ἀλλʼ εἰς χρηστὸν τελευτήσαντα\nπέρας, ὅπως τοὺς ἐν τῷ χειμάρρῳ κατακριθέντας\nπαραδεδομένους τῷ Σατανᾷ εἰς ὄλεθρον τῆς\nσαρκὸς, παρελθόντας τὸ· τοῦ χειμάῤῥου ὕδωρ, νικηφόρους\nἦγε μεθʼ ἑαυτῆς, ἐρχομένη ὡς χοροὶ παρεμβολῶν,\nτῶν ἐκ πολέμου ἐπανερχομένων, καὶ κατὰ\nδιάφορα συστήματα χορευόντων, καὶ ἐπινικίους ᾀδόντων\nκαὶ λεγόντων· Κύρε, ὡς ὅπλῳ εὐδοκίας ἐστεφάνωσας\nἡμᾶς.\nῬυᾶμοὶ μηρῶν σου ὅμοιοι ὀραίσκοις, ἔργον χερῶν\nτεχνίτου.\nΠολλαχοῦ τάττει τοὺς μηροὺς ἐπὶ τῆς γενέσεως\nἡ Γραφή· δηλοῖ τοίνυν ἐνταῦθα τῆς νύμφης τὸ\nτεταγμένον ἐν τῷ τῆς γενέσεως χωρίῳ καὶ εὔρυθμον,\nὁμοίῳ περιτραχηλίοις κατεσκευασμένοις τῇ\nἀρετῇ.\nὈμφαλός σου κρατὴρ τορνευτὸς, μὴ ὑστερούμενος\nκραμα· κοιλία σου, θημωνία σείου πεφραγμένη\nἐν κρίτοις·.\nἘπὶ τὸν ὀμφαλὸν δὲ τὸν κρατῆρα ἡ σοφία συγκαλεῖ\nλέγουσα· Δεῦτε, πίετε οἶνον ὃν κεκέρακα ὑμῖν·\nκαὶ δηλοῖ τὸ πνευματικὸν πνεῦμα· καὶ προσέθηκε καὶ\nθημωνίαν σίτου, ἵνα τὴν πνευματικὴν τροφὴν σημάνῃ·\nτὸ γὰρ θημωνία ἀντὶ τοῦ συναγωγὴ ἀρετῶν\nπλήθους εἰς ἐν τῇ ὁμονοίᾳ συντεταγμένη.\nΚρίνα δʼ ἂν εἴη καὶ τὰ ἄνθη τῆς χάριτος τοῦ Θεοῦ,\nἃ συνελέξατο ἀπὸ μέσου τῶν τοῦ βίου ἀκανθῶν.\nὉ τράχηλός σου ὡς πύργος ἐλεφάντινος.\nΕυργοι δὲ ἐκλήθησαν, οἱ τὰ ἀρεστὰ τῷ νυμφίῳ\nποιοῦντες, σκοπευτήριον ἔχοντες τὴν θεωρητικὴν ψυχὴν,\nἐκ μετεώρου σκοπεύουσαν ἅπαντα· ἐλεφάντινον\nδὲ, διὰ τὸ λαμπρὸν καὶ λεῖον· οὐδὲν γὰρ ἀπὸ κακίας\nτραχὺ ἐν τῷ τῆς νύμφης τραχήλῳ οὐκέτι δὲ περὶ\nτῶν νεκρῶν εἶπεν, οἱ νεμόμενοι ἐν κρίνοις· ὑπεράνω\nγὰρ ἐγεγόνεισαν κρίνων τῶν ἐν μέσῳ ἀκανθῶν· βούλεται\nδὲ ἡμᾶς καὶ φιλομαθεῖς ὄντας πολλῶν ἔχειν τὴν\nψυχὴν θυγατέρα σοφῶν καὶ ἐν εἰσαγωγαῖς γενέσθαι\nμαθημάτων πολλῶν, ἃς ἐκάλεσε πύλας· τοσοῦτον, φησὶν,\nγνώσεως τοῖς ἐν σοὶ διδασκάλοις περίεστι χάρις,\nὡς μὴ μόνον τοὺς παρὰ σοὶ ἀπολαύειν αὐτῶν τῆς\nπαιδεύσεως, ἀλλʼ ἤδη καὶ τῆς ἔξωθεν καὶ πόῤῥωθεν\nτῆς αὐτῶν ἀπολαύειν ὠφελείας.\nΜυκτήρ σου, ὡς πύργος τοῦ Λιβάνου σκοπεύων\nπρόσωπτον Δαμασεοῦ· κεφαλή σου ἐπὶ σὲ ὡς\nΚάρμηλος, καὶ πλόκιον κεφαλῆς σου ὡς πορφύραν\nβασιλεὺς δεδεμένος ἐν παραδρομαῖς.\nὉ δὲ καθαρὰν ἔχων τὴν διαπνοὴν, καὶ διὰ τῆς αἰσθήσεως\nτοῦ θείου λόγου δυνάμενος ὀπίσω αὐτοῦ εἰς\nὀσμὴν μύρων αὐτοῦ δραμεῖν, μυκτήρ ἐστιν αἰσθανόμενος\nεὐωδίας πνευματικῆς· σκοπεύων εἴ τι ἐπιφανὲς\nἐν ἔθνεσι δόγμα δοκεῖ· Δαμασκὸς γὰρ τὰ ἔθνη παρίστησι·\nτοῦ δὲ ἐπιφανοῦς καὶ καλοῦ τὸ πρόσωπον σύμβολον·\nὁ δὲ λίβανος ἀναφέρεται ἐπὶ τὸ θυσιαστήριον\nτοῦ Θεοῦ· ὁ δὲ Κάρμηλος ἐπίγνωσις περιτομῆς ἑρ\nμηνεύεται· γινώσκει δὲ περιτομὴν ὁ μετὰ παῤῥησἱας\n\n\n\nλέγειν δυνάμενος· ἡμεῖς ἐσμὲν ἡ περιτομή· ἀπὸ ὁὲ τῆς\nκεφαλῆς, τουτέστι Χριστοῦ, ἐπίγνωσις πνευματικῆς\nἐγεννήθη περιτομῆς.\nΤί ὡραιώθης καὶ τί ἡδύνθης, ἀγάπη, ἐν τρυφαῖς\nσου; τοῦτο μέγεθός σου· ὡμοιώθης τῷ φοίνικι,\nκαὶ οἱ μαστοί σου τοῖς βότρυσι· διότι ὑψηλόν\nσου τὸ φρόνημα· καὶ οὐδὲν τῶν γηΐνων ἐπιφερόμενον.\nὍτι ταῦτά φησιν ὁ νυμφίος ἀποθαυμάζων αὐτῆς\nτὴν ἐπὶ τὸ κρεῖττον μεταβολήν· ὡς γὰρ ἡ τῶν στοιχείων\nεὐκρασία σωμάτων ὑγείαν ἐμποιεῖ, οὕτως ἐκ\nτῶν ὁρμῶν καὶ ἐκκλίσεων, ὑγεία πως καὶ κάλλος ἐπιγίνεται\nτῇ ψυχῇ· ὡς δὲ αἰσχρά τίς οὖσα διὰ κακίαν\nἡ νύμφη, μετέβαλεν ἐξ ἀρετῆς εἰς ὡραιότητα, οὕτως\nοὗσα πικρὰ, γέγονεν ἡδίστη τε αὐτῷ καὶ γλυκεῖα·\nφησὶ τοίνυν, ὡς ἐν ταῖς σωματικαῖς τρυφαῖς ἡ πολυτελὴς\nεὐωχία περιπόθητος, οὕτω τοῖς τὴν πνευματικὴν\nτρυφῶσι τρυφὴν, ἡ ἀγάπη· τῆς δὲ σοῦ ἀντωνυμίας\nκειμένης παρὰ τοῖς ἄλλοις, λέγοι ἂν, τῇ ἀγάπῃ\nἐντρυφᾷς πλέον τῶν ἅλλων τοῦ πνεύματος καρπῶν· ὡς\nπάντα διʼ αὐτὴν στέγειν πάντα ὑπομένειν· ὥσπερ δὲ\nσωμάτων ἐστὶ βραχύτης (8), καὶ μέγεθος ἑτέρων, οὔτω\nκαὶ ψυχῆς ἀναλόγως οἷς διαπράττεται.\nἭγουν τὰ νοήματά σου, φησὶν, τρόφιμά τε καὶ πότιμα,\nκαὶ οὐδαμῶς ὀμφακίζοντα.\nΕἷτα ἀναβήσομαι ἐν τῷ φοίνικι· κρατήσω τῶν\nὕψεων αὐτοῦ, καὶ ἔσονται δὴ μαστοί σου ὡς\nβότρυες ἀμπέλου· καὶ ὀσμὴ ῥινός σου ὠςμῆλα,\nκαὶ λάρυγξ ὡς οἶνος ἀγαθός, πορευόμενος τῷ\nἀδελφιδῷ μου εἰς εὐθύτητα, ἱκανούμενος ἐν\nχείλεσί μου ὀδοῦσιν.\nἈπεικασθεῖσα φοίνικι, φοίνικα τὸν νυμφίου καλεῖ,\nτὸ ὕψος καὶ μέγεθος τοῦ λόγου κατανοήσασα· ἐφʼ ἂ\nκαὶ ἤλπισεν ἀνελθεῖν ἐπὶ τέλει τῶν ἀσμάτων· ὅτε\nτελεία ἐστὶν ἡ νύμφη· ὅτε καὶ ἀντιλήψεται τῶν τοῦ\nνυμφίου μασθῶν, δηλούντων τὰ πυκνώματα· διὸ καὶ\nἀμπέλου βότρυσιν ἀπεικάζονται· περὶ ἧς εἶπεν ὁ Σωτήρ·\nἘγώ εἰμι ἡ ἄμπελος ἡ ἀληθινή· τὰ δὲ ἐκ τῶν\nτοῦ λόγου κρυπτῶν ἐκπορευόμενα, ἐπὶ τοσοῦτον ἰθύνει\nτε καὶ εὐφραίνει, ὥστε λέγειν ὅτε δεῖ, καὶ οἷς δεῖ,\nκαὶ ὅσου δεῖ· τὰ μὲν γὰρ χείλη τὸν λόγον· οἱ δὲ ὀδόντες\nτὴν ἐχεμυθίαν ἐμφαίνουσι· κατὰ τὸ, « τῷ στόματί\nσου ποίησον θύραν καὶ μοχλὸν, καὶ τοῖς λόγοις σου\nμέτρον καὶ σταθμόν· » τῶν δὲ τοιούτων οὐ μόνον ἀσφαλῆ\nτὰ νοήματα, ἀλλὰ καὶ τὰ χείλη αἰσθήσει δέδεται·\nοἷνος δὲ ὁ ἀγαθὸς, ὁ ἐξ ἀγαθοῦ θησαυροῦ τῆς καρδίας\nπροσφερόμενος.\nἘγὼ τῷ ἀδελφιδῷ μου· ἐπʼ ἐμὲ ἡ ἐπιστρορὴ\nαὐτοῦ.\nΤελειωθείσης ὁ λόγος, ὅτι μηδαμοῦ παντοδαπῆ ἀνάπαυσιν\nεὑρήσει, ὅπου ἑαυτὸν ἐπιστρέψει, ὡς παῤ ἐμοί\nἘλθὲ, ἀδελφιδέ μου· ἐξέλθωμεν εἰς ἀγρόν αὐλισθῶμεν\nἐν κώμαις· ὀρθρίσωμεν εἰς ἀμπελῶνας·\nἔδωμεν εἰ ἤνθησεν ἡ ἄμπελος, ἤνθησεν ὁ κυπρισ\nμὸς, ἤνθησαν αἱ ῥόαι.\nΠερὶ τῶν ὑποδεεστέρων ἡ νύμφη παρακαλεῖ· ὡς\nἐκ τῶν ἐνδοτάτων καὶ μακαρίων διατριβῶν εἰς τὴν\nτούτων ἐπισκοπὴν ἐξελθεῖν· οὗτοι γὰρ ἀγρὸς καὶ\nκῶμαι καὶ ἀμπελῶνες καὶ ῥόαι\nΕὑροῦσα ἔξω φιλήσω σε· καί γε οὐκ ἐξουδενώσουσί\nμε· ἰπαραλήψομαί σε· εἰσάξω σε εἰς οἶκον\nμητρός μου· καὶ εἰς ταμιεῖον τῆς συλλαβούσης\nμε· ποτιῶ σε ἀπὸ οἴνου τοῦ μυρεψικοῦ,\nἀπὸ νάματος ῥοῶν μου.\nΕὑρίσκουσα γὰρ αὐτὸν τῆς ἄνω περιωπῆς ἐκβάντα,\nπεριεπτύξατο αὐτόν.\nὭρκισα ὑμᾶς, θυγατέρες Ἱερουσαλὴμ, ἐν ταῖς\nδυνάμεσι καὶ ἐν ταῖς ἰσχύσεσι (9) τοῦ ἀγροῦ, τί\nἐγείρητε καὶ ἐξεγείρητε τὴν ἀγάπην ἕως ἂν\nθελήσῃ;\nἬδη δεύτερον ὥρκισεν· ἀλλʼ ἀμφιβάλλουσα προετίθει\nτὸ ἐάν· νῦν δὲ διδάξασα τὸ εἶδος τῆς ἐγέρσεως τῆς\nἐξεγέρσεως καὶ τῆς ἀγάπης οἱονεὶ παρίστησιν, ὅτι\nὁρκοῦσα ὑμᾶς κατὰ τῶνδε ὥρκισα, τὸ ἐγείρητε καὶ\nἐξεγείρητε.\nΘές με ὡς σφραγίδα ἐπὶ τὴν καρδίαν σου, ὡς σφραγίδα\nἐπὶ τὸν βραχίονά σου· ὅτι κραταιὰ ὡς θάνατος\nἡ ἀγάπη, σκληρὸς ὡς ᾄδης ζῆλος.\nΠροτρέπεται αὐτὴν ὁ νυμφίος πᾶν νόημα καὶ πρᾶξιν\nμορφῶσαι τῷ ἑαυτοῦ χαρακτῆρι· ποιεῖν δὲ ταῦτά\nφησιν τὴν ὡς θάνατον κραταιὰν ἀγάπην· πάντα γὰρ\nστέγει, πάντα ὑπομένει· διὸ καὶ κραταιὰ κατὰ θάνατον\nνεκροῦντα τὴν ἁμαρτίαν· ἤγουν ἐπειδὴ πάντων\nἐκράτησεν ὁ θάνατος, διὰ τὸ ἐν τῷ Ἀδὰμ πάντας\nἀποβνήσκειν· καὶ ὁ ᾄδης ὁμοίως· τοιαύτη, φησὶν, ἡ\nἀγάπη καὶ ὁ ζῆλος· ὅν δεῖ ζηλοῦν τῷ Θεῷ, σκληρὸς\nκατὰ τῶν ἁμαρτανόντων ὑπάρχων, ὡς ὁ τοῦ Ἡλίου\nκαὶ τοῦ Φινεές· ἢ τοῦτο λέγει ὁ νυμφίος πρὸς αὐτὴν,\nθές με ὡς σφραγίδα πρὸς τὸ σφραγίζειν τὰς ἐνθυμήσεις\nσου καὶ τὰς πράξεις σου, καὶ ἕως θανάτου ἀγωνίσαι\nὑπὲρ τῆς ἀληθείας· καὶ ἐν τῷ ᾄδῃ δὲ τὸν Χριστὸν\nἐζήλωσαν οἱ Ἰουδαῖοι, ὑποφθείραντες τοὺς στρατιώτας.\nἈδελφὴ ἡμῶν μικρὰ, καὶ μαστοὺς οὐκ ἔχει.\nὍτι μικρὰ ἡ τοῦ ἀνθρώπου ψυχὴ, καὶ ἐπὶ γῆς ἔτι\nἐπισκευαζομένη τοῦ Θεοῦ Ἐκκλησία, καὶ νοήματα\n(τοῦτο γὰρ οἱ μαστοὶ) μήπω ἔχουσα, ἐπιδίδωσιν εἰς\nμέγεθος βίου καὶ νοημάτων· ἐπʼ ἂν τρανώσῃ τὰ νοήματα\nκαὶ προφητικὰ θεωρήματα, ἢ τὴν σύμπνοιάν τε\nκαὶ ἐνέργειαν χωρήσῃ δυνάμεως· αἳ καὶ ταῦτά φασι\nμετά τε προφη τῶν καὶ δικαίων πνευμάτων.\nὉ καθήμενος ἐν κήποις, ἑταῖροι προσέχοντες τῆς\nφωνῆς σου· ἀκούτισόν με· φύγε, ἀδελφιδέ μου,\nκαὶ ὁμοιώθητι τῇ δορκάδι, ἢ τῷ νεβρῷ τῶν ἐλάφων\nἐπὶ ὅρη ἀρωμάτων.\nΕἶδεν ἡ νύμφη τὸν νυμφίον ἀναπαυόμενον ἐν τοῖς\nκήποις, καὶ τοὺς ἑταίρους αὐτοὺς προσέχοντας αὐτοῦ\nτῇ φωνῇ ἦς ἤκουσεν αὐτή· καὶ βούλεται αὐτὸν ὀξέως\nκαὶ διορατικῶς ὁρῶντα ἀπὸ τῶν τῇδε πραγμάτων ἐκκλῖναι,\nτάχει μὲν καὶ ὀξυδερκίᾳ, ὡμοιωμένον δορκάδι,\nνεβρῷ δὲ τοῖς τῶν πολεμίων ὡς ὄφεων καὶ σκορπίων\nκαταφρονητικῶς ἔχειν, καὶ ἀνελθεῖν πρὸς τοὺς ἀνεστηκότας\nὡς ὅρη, καὶ πάσης πνέοντας εὐωδίας· περὶ ὧν\nτὸ, οἱ θεμέλιοι αὐτυῦ ἐν τοῖς ὄρεσι τοῖς ἁγίος· καὶ\nταῦτα κατὰ τοὺς Ἑβδομήκοντα καὶ Θεοδοτίωνα, καὶ\nτὴν πέμπτην ἔκδοσιν· ὁ μέντοι Ἀκύλας, ὁ καθήμενος\nἐν κήποις, ἐξέδωκεν· ὁ δὲ Σύμμαχος, ἡ κατοικοθσα\nὡς λέγεσθαι τὰ πρῶτα πρὸς τὴν νύμφην\n\n\n\n\nῥοῦς αὐτοῦ προσεκτικῶς αὐτῆς ἀκροᾶσθαι χαίροντας.\n"};
