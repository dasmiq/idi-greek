var sequence = {"name":"Origen. Scholia in Matthaeum","data":"Στιχ. ιη΄. Τοῦ δὲ Ἰησοῦ ἡ γέννησις οὕτως ἦν.\n. . . . . . . (1–2) Ὧδε μὲν γεννήσεως μέμνηται ὁ\nεὐαγγελιστὴς, κατʼ ἀρχὰς δὲ τοῦ Εὐαγγελίου, τῆς\nγενέσεως. Ἐνταῦθα μὲν γὰρ λέγει· Τοῦ δὲ Ἰησοῦ\nλριστοῦ ἡ γέννησις οὕτως ἦν, ἐκεῖ δὲ, Βίβλος\nγενέσεως Ἰησοῦ Χριστοῦ. Τίς οὖν ἡ διαφορὰ τῆς\nγεννήσεως καὶ τῆς γενέσεως; καὶ ὡς ἀμφότερα ἐπὶ\nΧριστοῦ λαμβάνεται; Ὥσπερ ὁ λόγος οὗτος ὁ προφορικὸς\nκατὰ τὴν οἰκείαν φύσιν ἀναφής ἐστι καὶ ἀόρατος·\nὅταν δὲ ἐν βιβλίῳ γραφῇ, καὶ οἱονεὶ σωματωθῇ,\nτότε καὶ ὁρᾶται καὶ ψηλαφᾶται· οὕτως καὶ ὁ\nἄσαρκος τοῦ Θεοῦ Λόγος καὶ ἀσώματος, οὕτε ὁρώμενος,\nοὕτε γραφόμενος κατὰ τὴν θεότητα, ἐπειδὴ\nἐσαρκώθη, καὶ ὁρᾶται καὶ γράφεται. Διὰ τοῦτο, ὡς\nσαρκωθέντος, καὶ βίβλος ἐστὶ τῆς αὐτοῦ γενέσεως.\nἈλλʼ οὐκ ἐξήτηται ἐνθάδε τὸ, διὰ τί εἶπε βίβλος,\nκαὶ οὐκ εἶπεν ὅρασις (3), ἢ λόγος· ἀλλὰ τὸ, τί ἐστι\nγέννησις, καὶ τί γένεσις; Διαφέρει γένεσις καὶ γέννησις.\nΓένεσις μὲν γάρ ἐστι παρὰ Θεοῦ πρώτη πλάσις\nγέννησις δὲ ἡ ἐκ καταδίκης τοῦ θανάτου διὰ τὴν\nπαράβασιν ἐξ ἀλλήλων διαδοχή. Καὶ ἔτι, ἡ μὲν γένεσις\nτὸ ἄφθαρτον ἔχει (4) καὶ ἀναμάρτητον· ἡ δὲ\nγέννησις τὸ παθητὸν καὶ ἁμαρτητικόν. Ὁ οὖν Κύρος,\nτῆς μὲν γενέσεως τὸ ἀναμάρτητον φυσικῶς\nλαβὼν, τὸ ἄφθαρτον οὐ προσέλαβε· τῆς δὲ γεννήσεως\nτὸ παθητὸν εἰληφὼς, τὸ ἁμαρτητικὸν οὐ προσέλαβε,\nτὸν πρῶτον τοῖς κατʼ ἄμφω μέρεσιν Ἀδὰμ φέρων\nἀμείωτον. Οὐκοῦν εἴη ἂν ἐπὶ Χριστοῦ γένεσις μὲν,\nοὐκ ἐκ τοῦ μὴ ὄντος εἰς τὸ εἶναι πρόοδος, ἀλλʼ ὀδὸς\nἀπὸ τοῦ ἐν μορφῇ Θεοῦ ὑπάρχειν εἰς τὸ ἀναλαβεῖν\nτὴν τοῦ δούλου μορφήν· ἡ δὲ γέννησις αὐτοῦ διπλῆ\nγέγονε, καθʼ ἡμᾶς καὶ ὑπὲρ ἡμᾶς. Τὸ μὲν γὰρ ἐκ\nγυναικὸς γεννηθῆναι καθʼ ἡμᾶς· τὸ δὲ μὴ ἐκ θελήματος\nσαρκὸς, ἢ ἀνδρὸς, ἀλλʼ ἐκ Πνεύματος ἁγίου,\nὑπὲρ ἡμᾶς. Ὅπερ καὶ τὴν μέλλουσαν προανεφώνει\n\n\n\n\n\nγέννησιν, ἣν ἡμῖν ἔμελλεν ἐκ Πνεύματος χαρίσεσθαι.\n(5) Στιχ. ε΄. Μὴ δῶτε τὸ ἄγιον τοῖς κυσὶ, μηδὲ\nβάλητε τοὺς μαργαρίτας ὑμῶν ἔμπροσθεν τῶν\nχοίρων...\nΣτιχ. ς΄. Αἰτεῖτε, καὶ δοθήσεται ὑμῖν· ζητεῖτε,\nκαὶ εὑρήσετε· κρούετε, καὶ ἀνοιγήσεται ὑμῖν.\nἽνα μὴ ἀγνοῶσιν οἱ μαθηταὶ, τίνες εἰσὶν κύνες, ἢ\nχοῖροι ἐν τοῖς ἀκροαταῖς, ἐπιμόνως ζητήσατε, φησὶν,\nἐκ Θεοῦ, καὶ ἀποκαλύπτεται ὑμῖν πάντα. Ἀρχὴ μὲν\nγὰρ ἀρετῆς τὸ διʼ εὐχῆς γνῶναι τὸ ἀγαθόν· εἶτα τὸ\nεἰδέναι πῶς δεῖ ὁδεῦσαι τὴν ἀρετήν τρίτον τὸ διὰ\nτῶν ἔργων κρούειν ἀνοιγῆναι αὐτῷ τὴν θύραν. Τοῦτο\nγὰρ σημαίνει ἡ διὰ τῶν χειρῶν κροῦσις. Τρισσᾶς\nγὰρ ἡ τῶν σωτηρίων δογμάτων ἀλήθεια λαμβάνεται,\nἐπιμελεῖ εὐχῇ, καὶ τοῦ ἡγεμονικοῦ ἐν τῷ ζητεῖν τὰ\nθεῖα καταστάσει, καὶ περὶ τοῦ εὑρεῖν συναισθήτως\nτῆς τῶν κεκρυμμένων Γραφῶν ἀσφαλείας τὸ βάθος,\nἀκριβεῖ πολυπραγμοσύνῃ· οὕτω γὰρ ἀνοίγεσθαί φησι\nτὰς Γραφάς.\nΣτιχ. θ΄. Τᾶς ἐξ ὑμῶν ἄνθρωπος, ὂν ἐὸν αἰτήσῃ δ\nυἱὸς αὐτοῦ ἄρτον, μὴ λίθον ἐπιδώσει αὐτῷ;\nΣτιχ. ι΄. Καὶ ἐὰν ἰχθὺν αἰτήσῃ, μὴ ὄφιν ἐπιδώσει\nαὐτῷ;\nὍρα δὲ εἰ γνῶσις τροφὴ, ἧς ἄνω οὐκ ἔστι\nσώζεσθαι· οἷον ὁ περὶ τοῦ πῶς βρωτέον ἀκριβὴς λόγος.\nἸχθὺς δὲ καὶ οἷον ὄψον φιλομαθεῖ τὸ εἰδέναι\nσύστασιν κόσμου, ἐνέργειαν στοιχείων, ἀρχὴν καὶ\nτέλος καὶ μεσότητα, καὶ ὅσα ἐξῆς ἡ σοφία λέγει.\nΟὕτε ἀντὶ τοῦ ἄρτου λίθον δίδωσιν ὁ Θεὸς, ὂν ὁ διάβολος\nἐσθίεσθαι ὑπὸ τοῦ Ἰησοῦ ἐβούλετο· οὕτε ἀντὶ\nἰχθύος ὄφιν, ὂν ἐσθίουσιν οἱ ἀνάξιοι τοῦ ἰχθὺν ἐσθίειν\nΑἰθίοπες. Πῶς δὲ τοὺς μαθητὰς πονηροὺς ἐκάλεσεν;\nΕἰ γὰρ καὶ ἠκολούθουν ἐκ προαιρέσεως, ἀλλʼ εἶχον τὸ\nτρεπτὸν τοῦ ἀνθρωπίνου. Μόνον δὲ ἄτρεπτος ἦν καὶ\nθεότητι καὶ ἀνθρωπότητι ὁ τοῦ Θεοῦ Υἱός. Δόματα\nδὲ ἀγαθὰ καλεῖ τὰς πνευματικὰς δωρεάς. Ὁ δὲ\nΛουκᾶς Πνεῦμα ἅγιον εἶπεν, ἀντὶ τοῦ εἰπεῖν ἀγαθά.\nΚαὶ οὐδὲν τὸ διάφορον. Τὸ γὰρ ἅγιον Πνεῦμα αὐτό\nἐστι τὸ φῶς ἀγαθόν· διὸ καὶ τοῖς μετόχοις αὐτοῦ\nδίδωσιν ἀγαθά. Τοῖς δὲ ἄγαν πονηροῖς, διὰ τὸ ἀνενδότως\nἁμαρτάνειν τρόπον τινὰ φύσις αὐτοῖς ἡ κακία\nγίνεται· οἷός ἐστιν ὁ Σατανᾶς καὶ οἱ δαίμονες. Δύναται\nγάρ τις καὶ τούτους φύσει κακοὺς εἰπεῖν, καίπερ\nμὴ φύσει κακοὺς δημιουργηθέντας, ἀλλʼ ἐξ αὐτοπροαιρέτου\nκακίας ἀπεσκληκότας.\nΣτιχ. ια΄. Πολλοὶ ἀπὸ ἀνατολῶν καὶ δυσμῶν\nἥξουσι, ταὶ ἀνακλιθήσονται μετὰ Ἀβραὰμ καί\nἸσαὰκ καὶ Ἰακὼβ ἐν τῇ βασιλείᾳ τῶν οὐρανῶν.\nΕἰ στενὴ καὶ τεθλιμμένη ἐστὶν ἡ ὁδὸς, καὶ\nὀλίγοι οἱ εὑρίσκοντες αὐτὴν, διὰ ποίας οἱ πολλοὶ\nεἰσελεύσονται; περὶ γὰρ πλατείας καὶ εὐρυχώρου\nλέγει, ὅτι πολλοὶ εἰσελεύσονται διʼ αὐτῆς. Καί φαμ\n\n\n\n\nὅτι ὁ μὲν τοῦ Σωτῆρος λόγος εἴρηται, ἐπειδὴ ὀλίγοι\nἀπὸ τοῦ Ἰσραὴλ ἐσώζοντο· οὐ πολλοὶ γὰρ ἐπίστευσαν\nεἰς αὐτόν. Διὸ καὶ ἔλεγε· Μὴ φοβοῦ μικρόν\nποίμωιον, ὅτι εὐδόκησεν ὁ Θεὸς ἐν σοί. Προφητικῶς\nδὲ ἐλέχθη τὸ, Πολλοὶ ἥξουσιν· ὡς περὶ τῶν\nμελλόντων πιστεύειν εἰς αὐτὸν ἀπὸ τῶν ἐθνῶν. Πολλοὶ,\nφησὶν, ὡς πρὸς τοὺς μετὰ τὴν παρουσίαν μὴ\nπστεύσαντας, οἱ ἀπὸ τῶν ἐθνῶν ἀνακλιθησόμενοι\nμετὰ Ἀβραὰμ καὶ τῶν ἐξ αὐτοῦ ἐν τῇ βασιλείᾳ τῶν\nοὐρανῶν· καὶ τῷ ἀριθμῷ δὲ πολλαπλασίους οὗτοι τῶν\nἀπὸ Ἰσραὴλ καὶ τὸν Ἰησοῦν Χριστὸν ὁμολογουμένων.\nΣτιχ. ια΄. Ὁ δὲ μικρότερος ἐν τῇ βασιλείᾳ τῶν\nοὐρανῶν μείζων αὐτοῦ ἐστιν.\nΣτιχ. ιβ΄. Ἀπὸ δὲ τῶν ἡμερῶν Ἰωάννου τοῦ Βαπτιστοῦ\nἕως ἄρτι ἡ βασιλεία τῶν οὐρανῶν\nβιάζεται, καὶ βιασταὶ ἁρπάζουαιν αὐτήν.\nΦαμὲν τὸ μικρότερον περὶ αὐτοῦ λέγειν τοῦ Χρισποῦ·\nμικρότερον δὲ κατὰ τὴν δόκησιν τῶν ἀκουόντων.\nΤὸ δὲ, ἐν τῇ βασιλείᾳ τῶν οὐρανῶν, δηλοῖ ἐν\nτοῖς πνευματικοῖς, καὶ ἐν τοῖς κατʼ οὐρανὸν ἅπασι\nκαὶ θεῖκοῖς μείζονα ὑπάρχειν ἐκείνου τὸν Χριστόν.\nΟὕτως δὲ ἀναγνωσόμεθα, ὅτι, Μικρότερος· εἶτα, μικρὸν\nδιαλιπόντες, ἐποίσομεν τὸ, Ἐν τῇ βασιλείᾳ\nτῶν οὐρανῶν μείζων αὐτοῦ ἐστιν. Ἡ δὲ βασιλεία\nα. ν οὐρανῶν αὐτός ἐστιν ὁ Χριστὸς, προτρεπόμενος\nπάντας εἰς μετάνοιαν, καὶ ἕλκων εἰς ἑαυτὸν διὰ τῆς\nχάριτος.\nΣτιχ. ιδ΄. Οἱ δὲ Φαρισαῖοι συμβού λιον ἕλαβον κατʼ\nαὐτοῦ ἐξαλθόντες, ὅπως αὐτόν ἀπολέσωσιν.\nὍσῳ τις ἐγγίζει τῷ Ἰησοῦ, συμβούλιον οὐ λαμβάνει.\nΟὐ γὰρ ἐγγίζει τῷ Ἰησοῦ ἡ συμβουλὴ τῶν\nκακῶν. Ὅτε δέ τις τοῦ Ἰησοῦ ἔρχεται ἔξω, συμβούλιον\nλαμβάνει τοῦ ἀπολέσαι τὸ φῶς, τὴν ὁδὸν τὴν\nἀγαθὴν, τὴν ζωὴν, τὸν θησαυρὸν, τὸν μαρτυρήσαντα\nτὴν ἀγάπην, τὴν εἰρήνην. Τοῦτον ἄν τις ἀπολέσῃ,\nυἱὸς ἀπωλείας καλεῖται.\nΣτιχ. ιε΄. Ὁ δέ Ἰησοῦς, γνοὺς ἀπεχώρησεν.\nΟὐκ ἔδει γὰρ αὐτὸν μένειν μετὰ τῶν υἱῶν τῆς\nἀπωλείας. Ἐκεῖνοι ἀπώλεσαν, ἡμεῖς, μὴ ζητήσαντες,\nεὕρομεν. Εὑρέθην γὰρ, φησὶ, τοῖς ἐμέ μὴ ζητοῦσιν·\nἐμφανὴς ἐγενόμην τοῖς ἐμέ μὴ ἐπερωτῶσιν.\nΑὐτὸς γὰρ ἦλθεν ἐπὶ τὰ πρόβατα τὰ ἀπολωλότα\nαὐτοὶ δὲ ἐπελάθοντο τοῦ ἰδίου ποιμένος. Ἀναχωρεῖ,\nοὐ δεδιὼς τὴν ἐπιβουλὴν, ἀλλὰ τὴν κακίαν\nσναστέλλων· καὶ ἵνα μή τις οἰηθῇ διὰ δειλίαν αὐτὸν\nἀποκεχωρηκέναι, πάντας οὖν ἐθεράπευσε, τὴν παναλκῆ\nαὐτοῦ ἐνδεικνύμενος δύναμιν. Πλὴν ὑποστέλλει\nμὴ δημοσιεύεσθαι, ὡς ἐπιεικὴς καὶ ἀκενόδοξος.\n(6) Στιχ. μδ΄. Ὁμοία ἐστὶν ὁ βασιλεία τῶν οὐρανῶν\nθησαυρῳ, κ. τ. λ.\nΚαθʼ ἑτέραν δὲ ἐκδοχὴν εἴη δʼ ἂν, ἀγρὸς μὲν ἡ\n\n\n\n\nΓραφὴ, πολλοῖς καταπεφυτευμένη ῥητοῖς νομικοῖς τε\nκαὶ γραφικοῖς, καὶ ἱστορικοῖς· θησαυρὸς δὲ τὰ τούτοις\nποικίλα ἐνόντα φανερά τε καὶ κεκρυμμένα νοήματα·\nκαὶ Χριστὸς ὁ τίμιος τῆς Γραφῆς θησαυρός.\nἪ ἀγρὸς ὁ Χριστὸς, ἐν ᾧ Παῦλος λέγει ἐγκεκρύφθαι\nτοὺς ἀποκρύφους θησαυροὺς τῆς σοφίας καὶ τῆς\nγνώσεως τοῦ Θεοῦ. Τὰ οὐράνια τοίνυν πράγματα,\nκαὶ ἡ βασιλεία τῶν οὐρανῶν ὥσπερ ἐν εἰκόνι γέγραπται\nταῖς Γραφαῖς, αἵτινές εἰσι βασιλεία τῶν οὐρανῶν·\nἡ δέ ἐστιν αὐτὸς ὁ Χριστὸς, οὗ ἡ γνῶσις κατὰ\nδύναμιν ἐν ἡμῖν ἐστιν· εὑρίσκεται δὲ διὰ τῆς πίστεως,\nκαὶ ἀγοράζεται διὰ τῶν ἀρετῶν. Εὑρων οὖν τις τὸν\nἐν. ταῖς Γραφαῖς θησαυρὸν τοῦτον, κρύπτει, μὴ,\nἀκίνδυνον εἰδὼς τῶν ἀποῤῥήτων τοῖς τυχοῦσι μεταδιδόναι.\nἌπεισι δὲ κρύψας, ἀγοράσων τὸν ἀγρὸν\nὁπόσου ἂν βούλοιτο· ὃν Ἑβραῖοι πρὶν ἐπιστεύθησαν,\nπαῤ ὧν τοῦτον λαβὼν ὅστις κατʼ ἄλλην παραβολὴν\nἀμπελών ἐστιν, ἴδιον πτῆμα τοῦτον ποιεῖ, πάντα\nπεπρακὼς αὐτοῦ τὰ ὑπάρχοντα· κακία δὲ ταῦτʼ ἦν,\nτῷ μηκέτι ζῆν τούτοις, νεκρωθῆναι δὲ τῷ κόσμῳ\nπαντὶ καὶ θελήμασι τοῦ αὐτοῦ.\n(7) Οἵ γε μὴν περὶ μαργαριτῶν γράψαντες, φασὶν\nἕξ εἶναι τὰς τούτων διαφορὰς, ὧν κρείττους οἱ κατʼ\nἸνδίαν ἐν κόγχαις γενόμενοι ἐκ δρόσου τῆς οὐρανίας.\nΟἱ ἥττους γοῦν μαργαρῖταί εἰσιν αἱ τοῦ νόμου καὶ\nτῶν προφητῶν, καὶ τῆς ἄλλης Γραφῆς ζητήσεις, ἃ ὁ\nἐμπόνως ζητῶν, ἐμπορίας ἀποδιδόμενος, τὸν κρείττω\nτούτων ἀπάντων μαργαρίτην Χριστὸν ζητεῖ, πάντα\nταῦτα καὶ παρόντα καλὰ ζημίας ἡγούμενος καὶ σκύβαλα\nπρὸς τὴν γνῶσιν τοῦ Χριστοῦ.\n(8) Ἔτι σαγήνη ἐστὶν ἡ ἐκ τῶν παλαιῶν τῆς Γραφῆς\nλόγων πλοκὴ, ἢν ἀτελῆ δοκοῦσαν ὁ Χριστὸς\nἐλθὼν τετελείωκεν. Αὕτη. εἰς τὴν τοῦδε τοῦ βίου\nἐμβαλλομένη θάλασσαν, οὐ φύσεων συνάγει διαφόρων,\nἀλλὰ γνωμῶν αὐτεξουσίων καὶ προαιρέσεων·\nὡς εἶναι τὸ ἐκ παντὸς γένους συναγόμενον, ἐπαινετοὺς\nκαὶ ψεκτοὺς ἐν ταῖς πρὸς τὰ εἴδη τῶν ἀρετῶν,\nἢ τῶν κακιῶν ἐπιῤῥεπείαις. Δύναται δὲ ποὸς τούτοις\nτὸ ἐκ παντὸς γένους συναγόμενον δηλοῦν τὴν ἀπὸ\nπαντὸς γένους κλῆσιν. Οὐκ ἂν δὲ τὴν σαγήνην ἑλκύσωσιν\nἐπὶ τὸν αἰγιαλὸν, ἤτοι τὰ ἔξω τοῦδε τοῦ βίον\nπράγματα, οἱ ἄγγελοι, μὴ πληρωθεῖσαν τῷ πληρώματι\nτῶν ἐθνῶν· πλησθεῖσαν δὲ ἀναβιβάζουσι, καὶ\nἕκαστον τῶν ὑπὸ τὴν σαγήνην καλῶν, εἰς τὸ οἰκεῖον\nτάγμα ἀποκαταστήσονται κατὰ τὰ ὀνομαζόμενα ἐνταῦθα\nαὐτῶν ἀγγεῖα, τὰ δὲ σαπρὰ ἔξω βαλοῦσι. Τὸ\nδὲ ἔξω ἡ κάμινός ἐστι τοῦ πυρὸς, καθώς φησιν ὁ\nΣωτὴρ ἐν τοῖς ἐξῆς· οἱ μὲν γὰρ φαῦλοι τῶν ἰχθύων\nἔξω ῥιπτοῦνται, οἱ δὲ τῶν ἀνθρώπων εἰς τὴν κάμινον\nτοῦ πυρός (9);\nΣτ. μζ΄. Πάλιν· Ὁμοία ἐστὶν ὁ βασιλεία τῶν οὐχανῶν\nσαγήνῃ βληθείσῃ εἰς τὴν θάλασσαν.\n(10) Σαγήνης πλοκὴ νοητὴ ἡ ἐκ ποικίλων νοημα των\nπαλαιὰ καὶ καινὴ Γραφή· Θάλασσα, ὁ κυματούμενος\nτῶν ἀνθρώπων βίος. Τὸ πᾶν γένος τὸ ποικίλον\n\n\n\n\nτῶν ἐν ἀνθρώποις προαιρέσεων, ἡ παντοίων ἐθνῶν\nκλῆσις. Ἐργάται σαγήνης, ὁ Κύριος καὶ οἱ προσελθόντες\nἄγγελοι διακονεῖν αὐτῷ. Ἀγγεῖα αἱ διάφοροι\nμοναί. Οὐκ ἀνάγεται δὲ ἡ σαγήνη, ἕως οὗ τὸ πλήρωμα\nτῶν ἐθνῶν εἰσέλθῃ. Ἤ οὕτως· Σαγήνη ἐστὶν\nἡ ἀποστολικὴ διδασκαλία, ἡ ἀδιακρίτως συλλαμβανομένη\nἸουδαίους καὶ Ἕλληνας, βαρβάρους, Σκύθας,\nδούλους, ἐλευθέρους, πονηροὺς καὶ ἀγαθούς. Θάλασσα,\nὁ τῶν ἀνθρώπων βίος. Αἰγιαλὸς, τὸ τέρμα τούτου.\nἘν δὲ τῇ συντελείᾳ, ὅτε ἀνασπᾶται ἡ σαγήνη, ἀφορίζονται\nἀπὸ τῶν φαύλων οἱ ἀγαθοὶ, οἱ μὲν τιμώμενοι,\nοἱ δὲ κολαζόμενοι. Οὐ γὰρ πάντων τῶν πιστῶν\nὅμοιος ὁ τρόπος. Ἵνα δὲ μὴ νομίσῃ τις, ὅτι ἔξω μόνον\nβάλλονται οἱ ἄπιστοι καὶ πονηροὶ, ἐσήμανεν, ὅτι εἰς\nδιηνεκῆ κόλασιν παραπέμπονται· Καὶ βαλοῦσιν\nαὐτοὺς εἰς τὴν κάμινον τοῦ πυρός, καὶ τὰ ἑξῆς.\nΣτίχ. ε΄. Καὶ ὃς ἐὰν δέξηται παιδίον τοιοῦτον ἓν\nἑπὶ τῷ ὀνόματί μου, ἐμὲ δέχεται.\nΠαραινεῖ δέχεσθαι τοὺς πιστοὺς ἐπὶ τῷ ὀνόματι\nαὐτοῦ ἒν παιδίον τοιοῦτον, ἢ ἔν τοιούτων (10) τῶν πνευματικῶν\nκαὶ μεμορφωμένων τὸν Χριστὸν, κατὰ τὸ\nταπεινῶσαι τὸ ἑαυτοῦ πνεῦμα. Κατὰ δὲ τὸν Λουκᾶν,\nτὸ δεικνύμενον ὑπὸ τοῦ Σωτῆρος παιδίον δέχεσθαι δεῖ\nἐν τῷ ὀνόματιαὐτοῦ, ἵνα ἐν αὐτῷ δέξηται τὸν Χριστὸν\nὄντα καὶ ἐν τῷ Πνεύματι. Ἤ ἕν τοιοῦτον, ἐπεὶ ἕν\nεἰσι πάντες οἱ πνευματικοί. Προτρέπει δὲ ὁ λόγος καὶ\nτὸ δέχεσθαι τῶν ἁπλῶν καὶ πραέων τῇ καρδίᾳ ἐν τῷ\nλόγῳ Χριστοῦ. Ἀνακόπτων τὸ φιλόνικον τῶν μαθητῶν\n(ἐπειδὴ ὅτε οἱ διδάσκαλοι μάχονται, σχίσματα\nγίνονται πολλῶν σκανδαλιζομένων, βουλομένων τῶν\nσκανδαλιζομένων ἐπισπᾶσθαι εἰς αὑτοὺς τοὺς ἀκροατὰς),\nπρολέγει τὴν μετʼ αὐτῶν τιμωρίαν. Τοῦτο δὲ\nἐπιτεταγμένως ἐλέχθη. Τουτέστιν κἂν εὐτελῆ ἄνθρωπον\nτῶν πιστῶν σκανδαλίσητε, βαρεῖα ἔσται καθʼ ὑμῶν\nἡ τιμωρία. Τὴν γὰρ ἀφόρητον τιμωρίαν διὰ τοῦ μύλου\nκαὶ καταποντισμοῦ σημαίνει, τὴν ἐσομένην μετὰ\nτῶν τοὺς τοιούτους ὑβριζόντων. Σκάνδαλον γὰρ ἐνταῦθα\nτὴν ὕβριν καλεῖ. Ταῦτα δέ φημι, ἐπειδὴ οἱ μικροὶ\nεὐσκανδάλιστοί εἰσιν, ἵνα μὴ καταφρονῶμεν αὐτῶν.\nὉ γὰρ μέγας καὶ τέλειος ἐν ἀρετῇ παντὸς σκανδάλου\nκαταφρονεῖ. Ἐξ ὧν δὲ προλέγει καὶ θρηνεῖ τοὺς\nτοιούτους, δίδωσιν αὐτοῖς καιρὸν μετανοίας. Εἰπὼν\nδὲ, Ἀνάγκη, οὐκ ἀναιρεῖ τὸ αὐτεξούσιον, ἀλλὰ τὸ προγνωστικὸν\nτοῦ πάντως ἐσομένου δηλοῖ. Διὸ καὶ τὸ\nοὐαὶ αὐτοῖς ἐπιφωνεῖ, ὡς ἑκουσίως πταίουσι. Κόλασιν\nδὲ λέγει τοὺς ἀσέμνους (11) ζῶντας ἀνθρώπους.\nΣτ. κʼ. Οὗ γάρ εἰσι δύο ἢ τρεῖς (11) συνημμένοι εἰς\nτὸ ἐμὸν ὅνομα, ἐκεῖ εἰμι ἐν μέσῳ αὐτῶν.\nΣτ. κα΄. Τότε προσελθὼν αὐτῷ ὁ Πέτρος, εἶπε· Κύριε,\nποσάκαις ἁμαρτήσει εἰς ἐμὲ ὁ ἀδελφός μου,\nκαὶ ἀφήσω αὐτῷ; ἕως ἑπτάκις\nΔύο συνημμένοι ἐπὶ τῷ τοῦ Χριστοῦ ὀνόματι, σῶμα\n\n\n\n\n\n\nκαὶ πνεῦμα, μὴ ἀντιστρατευόμενα· ὑποταγέντος\nμὲν τοῦ σώματος, τοῦ δὲ πνεύματος μεταδιδόντος αὐτῷ\nθείας ζωῆς· τρεῖς δέ τε (13) ὁλόκληρον, πνεῦμα,\nψυχὴ, σῶμα, τηρεῖ τῇ παρουσίᾳ Χριστοῦ· Ἤ αἱ δύο\nδιαθῆκαι, ὅταν ὁ συναγωγεὺς αὐτῶν τὸ Πνεῦμα τὸ\nἅγιον ἐν αὐταῖς ᾗ· τρεῖς δὲ, νόμον, προφήτας, Εὐαγγέλιον·\nἢ θυμὸν καὶ ἐπιθυμίαν, καὶ λογισμόν· ἢ τὴν\nκλῆσιν καὶ ἐκλογὴν, καὶ τὸ εἰς πρώτην τιμὴν τασσόμενον\nγένος μεθʼ ἡμῶν. Τήρει δὲ, ὅτι οὐκ εἶπεν ἔσομαι,\nἀλλʼ εἰμί. Ὡς Θεός γὰρ πανταχοῦ ὢν, ἐν μέσῳ\nἐστὶ τῶν διʼ εὐσεβείας συναπτομένων. Ἡ γὰρ πανεπίσκοπος\nτοῦ Θεοῦ δύναμις ἀμέριστος μεριστὴ γίνεται\nτοῖς ἀξίοις.\nἘπειδὴ τῶν εἰς ἡμᾶς πταισμάτων ἡμεῖς κύριοί\nἐσμεν τοῦ συγχωρεῖν, οὐ μὴ (14) τῶν εἰς Θεὸν φθατόντων\nεἰ μὴ αὐτὸς ὁ Θεός· διὰ τοῦτο εἶπεν ὁ Πέτρος τὸ,\nεἰς ἐμέ. Ἐρωτῶν γὰρ, ἕως τίνος χρεία μὴ μνησικακεῖν,\nὡς μέγα προσέθηκε τὸ, ἑπτάκις. Ὁ δὲ Κύριος, τὸ\nἄπειρον σημαίνων τῆς ἀνεξικακίας, εἶπεν τὸ, ἑβδομηκοντάκις\nἑπτά· τουτέστιν· Ὁσάκις ἁμάρτῃ εἰς\nσὲ, ἐὰν μετανοῇ, ἄφες αὐτῷ.\nἘπειδὴ ἐπὶ τῶν ἀφοριζομένων μέτρον ὥρισεν ὁ\nΧριστὸς, οὐ μὴν καὶ ἐπὶ τῶν μετανοούντων, εἰκότως\nἐρωτᾷ ὁ Πέτρος τό· Ἕως πόσου δεῖ δέχεσθαι τὸν\nμετανοοῦντα; Ὅρα δὲ εἱ δύναται· Ἐπεὶ ὁ μὲν ἓξ\nἀριθμὸς ἐργατικὸς καὶ ἐν γενέσει κόσμου, ὁ δὲ ἑπτὰ\nἀναπαύσεως· ὁ μὲν τὰ τοῦ κόσμου καὶ ὑλικὰ ἀγαπῶν,\nἐξαμαρτάνων τέλος ἔχει τὴν ἑβδομάδα· ὅπερ\nνοήσας ὁ Πέτρος, συγχωρεῖν θέλει ἐν τῷ ἑπτά. Ὁ δὲ\nΚύριος ἐπιτείνει τοῦτο ἐν τῷ αὐτῷ τρόπῳ, ἀναλόγως\nγὰρ μονάδος πρὸς δεκάδας καὶ ἑκατοντάδας, ὡς τὸν\nὑπερβάντα τὰ κοσμικὰ μηκέτι ἔχειν ἄφεσιν τῶν\nἁμαρτημάτων· ἡ γὰρ ἄφεσις ἐπὶ τὰ τῇδε εἴτε βραδὺ\n(15), εἴτε τάχιον.\nΣτίχ. λγ΄. Ἄνθρωπος ἦν οἰκοδεσπότης, ὅστις ἐφύτευσεν\nἀμπελῶνα, καὶ φραγμόν αὐτῷ περιέθηκε,\nκαὶ ὤρυξεν ἐν αὐτῷ ληνὸν, καὶ ᾠκοδόμησε\nπύργον, καὶ ἐξέδοτο αὐτόν γεωργοῖς, καὶ ἀπεδήμησε,\nκ. τ. λ.\nἩ παραβολὴ οἰκοδεσπότην λέγει τὸν Θεὸν καὶ\nπατέρα, τὸν πολλὴν πρόνοιαν ἐξ ἀρχῆς εἰς τοὺς Ἰουδαίους\nἐπιδειξάμενον. Ἀμπελὼν δὲ ἀπλῶς μὲν ὁ πρῶτος\nλαὸς, τουτέστιν ὁ Ἰσραὴλ, φυτευθεὶς ὑπὸ τοῦ Θεοῦ\nἐν τῇ γῇ τῆς ἐπαγγελίας. Φραγμὸς δὲ ὁ νόμος, οὐκ\nἐῶν αὐτοὺς μιγῆναι τοῖς ἔθνεσι. Ληνός τὸ θυσιαστήριον,\nἤτοι ὁ τόπος τῶν σπονδῶν. Πύργος ἡ Σιὼν,\nἢ ὁ οὐρανός. Γεωργοὶ οἱ πρεσβύτεροι τοῦ λαοῦ καὶ\nοἱ σοφοὶ, καὶ οἱ κατὰ καιροὺς διδάσκαλοι. Ἀπεδήμησε\nδὲ ὁ οἰκοδεσπότης, ὅτε οὐκέτι ἡμέρᾳ ἐν στύλῳ\nνεφέλης καὶ νυκτὸς αὐτοῖς ἐν στύλῳ πυρὸς ἐπιφαίνεται.\nἪ ἡ τοῦ Θεοῦ μακροθυμία, ἡ μὴ παρὰ πόδας\n\n\n\n\n\n\nἀπαιτοῦσα τοὺς Ἰουδαίους τὴν τῶν πταισμάτων τιμωρίαν.\nἈπαίτησις δὲ καρπῶν ὁ ἔννομος βίος· Καιρὸς\nαὐτῶν ἡ προφητικὴ ἀπαίτησις· Δοῦλοι πρῶτοι\nκαὶ δεύτεροι παθόντες ἄτοπον, οἱ κατὰ διαφόρους καιροὺς\nἀποσταλέντες προφῆται, οἷς (15) τὸν μὲν ἕδηραν,\nὡς Μιχαίαν, πατάξαντος ἐπὶ σιαγόνα Σεδεκίου· τὸν δὲ\nἀπέκτειναν, ὡς Ζαχαρίαν, μεταξὺ τοῦ ναοῦ καὶ τοῦ\nθυσιαστηρίου· τὸν δὲ ἐλιθοβόλησαν, ὡς Ζαριοὺ υἱὸν\nἸωδαὲ τὸν ἱερέα. Τάχα δὲ ἀμπελὼν, ἢ (16) ἡ βασιλεία\nτοῦ Θεοῦ, καὶ τὰ μυστήρια αὐτοῦ ἐν νόμῳ καὶ\nπροφήταις, καὶ τῇ ἄλλῃ φυσιολογίᾳ. Καρποὶ δὲ ὁ ἐνἀρετος\nἐν ἤθεσι βίος. Φραγμὸς ὁ λογικὸς τόπος, καὶ\nτὸ γράμμα, ὡς μὴ κατοπτεύοιτο τοῖς ἔξω τὰ κεκρυμμένα\nμυστήρια. Ληνὸς τὸ βάθος τῆς δεχομένης τοὺς\nκαρποὺς τοὺς τῆς ψυχῆς, πᾶν ἐπὶ πόλεμον ἐπιβαλλούσῃς.\nΠύργος καὶ διῃρημένος περὶ Θεοῦ λόγος.\nΝαὸς μὲν ἡ τοῦ ἐν αὐτῷ θείου ναοῦ (17). Γεωργοὶ οἱ\nπρῶτοι πιστευθέντες τὰ λόγια τοῦ Θεοῦ· οἷς ἀποδημεῖ\nεἰς τὴν αὐτοῦ περισπεῖν (18), δοὺς ἀφορμὴν, ἐξ\nὧν αὐτὸς ἐφύτευσε, φραγμόν τε ἔθηκεν, ὤρυξεν,\nὐκοδόμησε, τοῦ φέρειν καρπόν. Καιρὸς καρπῶν, ὃν\nοἶδεν οἰκοδεσπότης, τάχα οὐχ ὅτι ἐκφύειν φύλλα, ἢ\nκυπρίζειν, ἢ ὀμφακίζειν, ἢ τρυγᾶσθαι· οἷον οἱ τῆς νηπιότητος,\nἢ τῆς συμπληρώσεως τοῦ λόγου, ἢ οἱ τῆς\nἐν ἀρετῇ προκοπῆς, ἢ ἀρχῆς· οἱ δὲ τῆς ἀγάπης, καὶ\nχαρᾶς, καὶ εἰρήνης, καὶ τῶν λοιπῶν. Δοῦλοι οἱ προφῆται\nτὰ πνευματικὰ καρπώματα ἀπαιτοῦντες προσἀγειν\nὡς ἱερεῖς τῷ Θεῷ.\nΣτίχ. με΄. Τίς ἄρα ἐστὶν ὀ πιστὸς δοῦλοι καὶ φρόνιμος,\nὃν κατέστησεν ὁ κύριος αὐτοῦ ἐπὶ τῆς\nθεραπείας αὐτοῦ;\n(19) Τάχα παροξύνων εἰς τὸ ζητῆσαι ἕνα τινὰ σπάνιον.\nΤῇ γὰρ τοῦ ἄρα ἀμφιβολίᾳ τὸ σπάνιον ἔδειξε\nτοῦ τοιούτου οἰκονόμου, καὶ οὐκ ἄλλον αὑτοῦ τὸν πιστὸν\nκαὶ φρόνιμον οἰκονόμον εἰδὼς, κατασταθμαζό.\nμενον ἐπὶ τοῖς τοῦ Πατρὸς ἔργοις, λέγω δὲ ἐπὶ τῇ\nἀνθρωπότητι. Ὡς γὰρ περὶ ἑτέρου λέγει, ἐπισκιάζων\nαὐτὸ τῇ ὑπερβολῇ τῆς σοφίας. Δοῦλον δὲ ἑαυτὸν εἶπε\nδιὰ τὸ μορφὴν δούλου λαβεῖν. Ὅρα δὲ εἰ μὴ τοιαῦτα\nἐγχειρισθέντας ἐπισκόπους καὶ διδασκάλους δυσωπεὶ\nὁ λόγος φρονίμως ἑκάστῳ τὰ κατʼ ἀξίαν χρῆσθαι, καὶ\nἐπιστημόνως τὰς πνευματικὰς διατάσσειν τροφὰς\nκαιρῷ ποσότητος, ποιότητος. Τὸ δὲ, Τίς ἄρα, εἶπεν,\nοὐχ ὡς ἀγνοῶν, ἀλλʼ ἵνα μὴ περιεργάζωνται. Ἁρμό\nζεῖ δὲ ὁ λόγος καὶ κατὰ παντὸς τοῦ ἐμπιστευθέντος\nτι παρὰ τοῦ Θεοῦ, εἴτε χρήματα, εἴτε ἀρχὴν, εἴτε\nδυναστείαν ἄλλην τινά. Δεύτερον δὲ ἀπαιτεῖται ὁ οἰκονόμος\nπίστιν καὶ φρόνησιν, ἵνα μήτε κλέψῃ τὰ δεσποτικὰ,\nἀλλὰ καὶ δεόντως αὐτὰ οἰκονομήσῃ. Ἤ τὸν\nἔχοντα πρὸς Θεὸν ἀγαθὴν συνείδησιν, καὶ μὴ ἀφιστάμενόν\nτινος τῶν δεόντων. Καὶ τὸν ὀρθῶς διδάσκοντα\nλέγει πιστόν. Φρόνιμον δὲ τὸν μὴ παραφερόμενον\nταῖς τῶν αἱρετικῶν μωρολογίαις, ἀλλὰ διακρίνοντα\nτὸ ἀκριβὲς τοῦ λόγου, ἢ τὸν μὴ πειρόμενον\n\n\n\n\n\nἁμαρτίαις, διὰ τὸ μὴ (20) ποικίλον καὶ πολύτροπον\nτῶν ἀνθρώπων. Τὸν εἰδότα πότε δεῖ ἐλέγξαι, ἢ ἐπιτιμῆσαι,\nἢ παρακαλέσαι, ἢ διδάξαι· καὶ τίνας μὲν ποτίσαι\nδεῖ γάλα, τίσι δὲ μεταδοῦναι τῆς στερεᾶς τροφῆς.\nΣτίχ. α΄. Τότε ὁμοιωθήσεται ἡ βασιλεία τῶν οὐρανῶν·\nδέκα παρθένοις, αἵτινες, λαβοῦσαι τὰς\nλαμπάδας αὐτῶν, ἐξῆλθον εἰς ἀπάντησιν τοῦ\nνυμφίου.\nΔέκα παρθένοι εἷναί φασι τὰς ἐν ἑκάστῃ ψυχῇ αἰσθήσεις\nτοῦ ἔνδοθεν καὶ ἔξωθεν ἀνθρώπου, ἀποστάσας\nεἰδωλολατρείας καὶ τῶν κοσμικῶν ἐπιθυμιῶν, τῷ\nπαραδέξασθαι, εἴτε προφάσει, εἴτε ἀληθείᾳ, τὸν τοῦ\nΘεοῦ καθαρὸν λόγον, καὶ παρθενοποιηθῆναι (21).Εἰσὶ\nδὲ αἵ τε κοινῶς νοούμεναι, καὶ αἱ ἐν παροιμίαις κείμεναι,\nαἱ καὶ ἀνακολουθοῦσαι, ὡς αἱ ἀρεταὶ τῆς ὑποστάσεως\nΧριστοῦ. Διὸ καὶ ἐντοπειατ΄. (22) οὐχ αἱ μὲν\nμωραὶ, αἱ δὲ φρόνιμοι. Ἀλλὰ μία (23) καὶ πᾶσαι ἐξῆλθον\nεἰς ἀπάντησιν, αἱ παραδεξάμεναι τὸ περὶ Χριστοῦ\nμυστήριον. Ἐξίασι γὰρ ἀπὸ τῆς τοῦ κόσμου\nπλάνης, σπεύδουσαι πρὸς τὸν ἑτοίμως ὁρμῶντα πρὸς\nαὐτάς.\nἍλλο Ὠριγένους. Ἕτερον ἡ παρθενία παρὰ τὴν\nἐλεημοσύνην, καὶ ἕτερον ὁ νοῦς παρὰ τὸ σῶμα· καὶ\nτοῦτο λήψει εἰς τὰς δέκα παρθένους. Φρόνιμοι μὲν\nοὖν αἱ τοῦ κατὰ λόγον βιοῦντος αἰσθήσεις· μωραὶ δὲ\nαἱ τοῦ ἐναντίως καὶ παρὰ τὸν ὀρθὸν λόγον πολιτευομένου.\nΛαμπάδες ἡ πανάρετος πρᾶξις· ἔλαιον δὲ ὁ\nἐπιχεόμενος λόγος τοῦ ψυχικοῦ, τοῦ τὴν ἀγαθὴν πρᾶξιν\nἐργαζομένου. Καθεύδουσιν οἱ ἀπανιστάμενοι τοῦ\nζωτικοῦ τόνου. Οὐκ ἀπολλύουσιν οὖν τὰς λαμπάδας\nαἱ φρόνιμοι, οὐδὲ ἀπροσεκτοῦσι περὶ τὴν τήρησιν τοῦ\nἐλαίου. Ἐμβοῶσιν οἱ ἄγγελοι ταῖς κοιμωμέναις αἰσθήσεσι,\nδιεγείροντες αὐτάς· τουτέστι τὰ λειτουργικὰ\nπνεύματα εἰς διακονίαν ἀποστελλόμενα διὰ\nτοὺς μέλλοντας κληρονομεῖν σωτηρίαν. Κόσμος\nλαμπάδων ἡ κατὰ τὰς αἰσθήσεις εὐαγγελικὴ χρῆσις·\nὀφθαλμῶν ἐπὶ τοῦ θαυμάζειν τὸν πεποιηκότα, καὶ\nμύειν ἵνα μὴ ἴδωσιν ἀδικίαν· ἀκοῆς (24) καὶ παραδεχομένης\nμάταιον, μήτε κρίσιν αἵματος, τοῦ δὲ ἴσου\nλόγου· γεύσεως αἰσθιούσης (25) Χριστὸν τὸν Κύριεν·\nὀσφρήσεως Χριστοῦ εὐωδίᾳ ἀπολαυούσης, καὶ τοῦ ἐκκενωθέντος\nμύρου· ἁρῆς ἁπτομένης τοῦ Λόγου, ὡς\nἸωάννης λέγει· Αἱ χεῖρες ἡμῶν ἐψηλάφησαν περὶ\nτοῦ Λόγου τῆς ζωῆς. Μεσονύκτιον δὲ γίνεται ἡ\nφωνή· ἐκείνῃ τῇ ὥρᾳ, ᾗ ἐξῆλθον οἱ υἱοὶ Ἰσραὴλ ἐξ\nΑἰγύπιου, ἐν ᾗ καὶ ὁ Χριστὸς ἀνέστη ἐκ τῶν νεκρῶν.\nΦθωνή ἐστιν ἡ σάλπιγξ, ἡ τοὺς νεκροὺς ἐγείρουσα,\nκαὶ ἐξάγουσα ἐκ τῶν τάφων. Ἔχει δὲ καὶ μυστικὸν\nνοῦν τὸ ἐξέλθετε. Ἐὰν γὰρ μὴ ἐξέλθωμεν, τὸν νυμφίον\nἀπαντῆσαι οὐ δυνάμεθα. Λαμπάδα (26) τῆς παρθενίας\nὁ τῆς γνώσεως φωτισμός· ἔλαιον δὲ εἰς τὰς\nλαμπάδας ἡ ἐν ἐπιγνώσει σπουδὴ, καὶ τῶν ἐντολῶν\nἐργασία. Αὕτη γὰρ τὸ ἐν ἡμῖν· διαφυλάττει φῶς,\n\n\n\n\n\nἁπλοῦν τὸν ὀφθαλμὸν διατηροῦσα, ὥστε φωτίζεσθαι\nὅλον ἡμῶν τὸ σῶμα, κατὰ τὸν τοῦ Κυρίου λόγον. Αἱ\nμὲν οὗν λαβοῦσαι τὴν ἐπιμελῆ σπουδὴν πρὸς τὴν τῶν\nἐντολῶν ἐργασίαν φρόιμοι· αἱ δὲ ἀμελεῖς μωραὶ,\nτὸν προσήκοντα καιρὸν ἀναλώσασαι εἰς τὴν τῶν ματαίων\nσπουδήν. Τὸ δὲ, ἐκάθευδον. τὴν κοίμησιν\nτοῦ θανάτου λέγει· τὸ μεσονύκτιον δὲ, τὸ αἰφνίδιον\nδηλοῖ καὶ τὸ ἀπροσδόκητον, ἄμα καὶ τό φοβερόν.\nΚαὶ ταῖς μὲν ἐξαναστάσαις πάρεστιν ἃ ἐπόνεσαν·\nτὴν δὲ ῥᾳθυμίαν (27) περὶ τὴν εὐσέβειαν μηδὲν ἐπιφερομένων\nἄρχεται στυγνάζειν ἡ ψυχὴ, καὶ οἱονεὶ κατασβέννυσθαι,\nκαὶ εἰς παραφροσύνην χωρεῖν, ὥστε οἰηθῆναι\nαὐτὰς διὰ τῆς ἑτέρων ἀρετῆς. Διὸ ἀποδοκιμάζονται,\nλεγόντων ἐκείνων, Μήποτε οὐκ ἀρκέσει ἡμῖν\nκαὶ ὑμῖν. Πωλοῦσι δὲ τὸ ἔλαιον οἱ διδάσκοντες μισθοῦ\nπροσεδρείᾳ, προσοχῆς, φιλομαθίας, φιλοπονίας.\nἬ πωλοῦντές εἰσι προφῆται, ἀπόστολοι, εὐαγγελισταὶ,\nδιʼ ὧν τις μαθητευθεὶς τὴν ἀρετὴν ἐργάζεται.\nΣτίχ. ια΄. Καὶ ἐπηρώτησεν αὐτὸν ὁ ἡγεμὼν, λέγων·\nΣὺ εἶ ὁ βασιλεὺς τῶν Ἰουδαίων;\nὩς ἐπὶ δημοσίῳ ἐγκλήματι κατακριθέντα αὐτὸν\nἐρωτᾷ Πιλάτος λέγων· Σὺ εἶ ὁ βασιλεὺς τῶν Ἰουδαίων\nΖητεῖ μυκτηρίζων, ἢ ἀμφιβάλλων οὕτως\nἐρωτᾷ. Ὁ δὲ Ἰησοῦς ἠρέμα, ὑπαινιττόμενος τὸ ναὶ,\nὧς πάντων ἀνθρώπων βασιλεὺς, ἔφη τὸ, Σὺ λέγεις.\nἘπεὶ ὁ μὲν ἀρχιερεὺς δικαστικῶς ἠρώτα λέγων·\nΕἰπὲ ἡμῖν εἰ σὺ εἷ ὁ βασιλεὺς, Πιλάτος δὲ ἀποφαντικῶς.\nὍρα δὲ εἰ μὴ τὸ μὲν, Σὺ εἶπας, τῷ\nἀρχιερεῖ λεγόμενον, τὸν δισταγμὸν αὐτοῦ λεληθότα,\nἐλέγχει· τὸ δὲ, Σὺ λέγεις, τῷ Πιλάτῳ, τὴν ἀπόφασιν\nαὐτοῦ κυροῖ. Ἦν γὰρ βασιλεὺς τοῦ Ἰσραὴλ,\nμήτε εἰπὼν ναὶ, ἵνα μὴ δῷ εὔλογον ἀφορμὴν τῷ Πιλάτῳ\nκαταδικάζειν.\n(28) Διὰ τὸ ἀμετάτρεπτον αὐτῶν οὐδὲ αὐτοῖς ἀντιφθέγγεται.\nΚαλῶς δὲ οὐδὲ τῷ Πιλάτῳ ἀπεκρίθη,\nὅτι ἀμφιβάλλει εἰ χρὴ αὐτὸν πρὸς τὰς ἀδίκους κατηγορίας\nἀπολογεῖσθαι, καὶ ὅτι διχογνωμῶν ἐστι περὶ\nαὐτῶν. Δῆλον γὰρ ἦν, ὅτι, εἶ ἀπελογήσατο καὶ παρέστησεν\nἑαυτὸν οὐδενὶ (29) ἔνοχον ἐγκλήματος, ἀπἔλυσεν\nἂν ὁ δικαστὴς αὐτὸν, λαβὼν ὁδὸν τοῦ χρηστὰ\nπερὶ αὐτοῦ ἀποφήνασθαι. Ὅθεν καὶ ὁ ἡγεμὼν ἐθαύμαζεν\nαὐτὸν, πῶς, δυνάμενος εἰπεῖν πολλὰς ἀπολογίσ,\nἐσιώπα. Διὸ καὶ ὡς θέλων αὐτὸν ἀπολῦσαι,\nεἰς τοῦτο αὐτὸν προετρέπετο (30)· ὅτι γὰρ φθόνῳ παρεδόθη,\nκαὶ Πιλάτῳ δῆλον ἦν. Οὐχ ἁπλῶς δὲ θαυμάζει,\nἀλλὰ καὶ λίαν· τάχα μὲν διὰ τὸ ἄτρεπτον\nκαὶ ἀτάραχον αὐτοῦ πρὸς θάνατον, καὶ ἐν τούτοις γαληνὸν\nτοῦ προσώπου· ἢ καὶ τὴν ὑπὲρ ἄνθρωπον αὐτοῦ\nμακροθυμίαν ἐθαύμαζεν.\nΕἰκὸς ἄρτι ὑποσπόνδων γενομένων Ῥωμαίοις Ἰουδαίων,\nτὸ κεχαρισμένον αὐτοῖς ᾤοντο ἐν τῇ ἑορτῇ\nσυγχωρεῖσθαι. Καὶ Σαοὺλ δὲ, συγχωρήσας τῷ λαῷ\nτὸν Ἰωνάθαν, δηλοῖ πρὶν αὐτοῖς καὶ τοιοῦτον. Ὡς νομίζων\n\n\n\n\n\n\n\n\nδὲ, ὅτι τὸν ἀναίτιον, ἢ τὸν μυρίοις ἐγκλήμασιν\nὑπαίτιον αἰτήσονται, εἶπε τοῦτο ὁ Πιλάτος, ὡς\nδικαίοις οὖσιν. ᾜδει γὰρ, ὅτι οὐδὲν σαφῆ ἔλεγχον\nεἶχον κατʼ αὐτοῦ.|\nΠαλαιοῖς δὲ πάνυ ἀντιγράφοις ἐντυχὼν, εὗρον καὶ\nαὐτὸν τὸν Βαραββᾶν Ἰησοῦν λεγόμενον. Οὕτως γοῦν\nεἶχεν ἡ τοῦ Πιλάτου πεῦσις ἐκεῖ· χᾶνα θέλετε ἀπὸ\nτῶν δύο ἀπολύσω ὑμῖν; Ἰησοῦν τὸν Βαραββᾶν,\nἢ Ἰησοῦν τὸν λεγόμενον Χριστόν; Ὡς γὰρ ἔοικε,\nπατρωνυμία ἧν τοῦ λῃστοῦ ὁ Βαραββᾶς, ὅπερ ἑρμηνεύεται\nδιδασκάλου υἱός (31). Συντιθέμενον οὖν τὸ\nτοῦ Βαραμβᾶν ὄνομα σημαίνει υἱὸς τοῦ διδασκάλου\nἡμῶν. Καὶ τίνος ἄρα διδασκάλου υἱὸν χρὴ νομίζειν\nτὸν ἐπίσημον λῃστὴν, ἢ τοῦ ἀνδρὸς αἱμάτων,\nτοῦ ἐξ ἀρχῆς ἀνθρωποκτόνου, ὂν καὶ μέχρι τῆς\nδεῦρο μᾶλλον αἱροῦνται οἱ μαθόντες παῤ αὐτοῦ\nἀνθρωποκτονεῖν, ἢ τόν ζωοποιοῦντα τοὺς ἀνθρώπους,\nτὸν Κύριον ἡμῶν Ἰησοῦν Χριστόν;\nΚρινόμενος ὑπὸ τοῦ Πιλάτου, ἐχρημάτιζε τῇ τούτου\nγυναικὶ, ἵνα τῇ μὲν σιωπῇ τὴν ἀνδρείαν καταπλαγῇ,\nτῷ δὲ χρηματισμῷ γνῷ, ὅτι οὐκ ἄνθρωπεν,\nἀλλὰ Θεὸν κρίνει. Διὰ δὲ τοῦτο αὐτὸς οὐκ εἶδεν ἢ ἵνα\nμὴ σιωπήσῃ τῷ (32) ὄναρ, ἢ ὄτι οὐκ ἔπιστεύετο,\nἢ ὅτι ἀνάξιος ῆν, ἢ ἵνα ἀκούσας ἃ ὑπέμεινεν ἡ\nγυνὴ, συμπαθήσῃ. Οὐ γὰρ μόνον εἶδε τὸ ἐνύπνιον,\nἀλλὰ καὶ πολλὰ ἔπαθε, καὶ ἐν νυκτὶ πρὸς τὸ\nφοβερώτερον γίνεσθαι. Ἄλλως τε δὲ Προνοίας ἔργον\nτὸ ὄναρ, οὐ λεγόμενον μὲν τί ἦν, δεικνύον δὲ, ὅτι οὐχ\nἵνα μὴ πάθῃ ὁ Ἰησοῦς ἐδείχθη, ἀλλʼ ἴνα σωθῇ ἡ\nγυνή. Μακαρία δὲ ἡ τοιαῦτα (33) ἀπέχουσα ἐν ὀνείροις\nτὸ παθεῖν, ἵνα μὴ ὑπερπάθῃ. Εἰ (34) δὲ σύμβολέν\nἐστιν αὕτη τῆς ποτε ὑπὸ Πιλάτου κυριευομένης Ἐκκλησίας,\nκαὶ οὐκέτι οὕσης αὐτῷ ὑποχειρίου διὰ τὴν\nεἰς Χριστὸν πίστινγὰρ, ἀλλόφυλος γὰρ ἡ γυνή.\nΣτίχ. με΄. Ἀπὸ δέ ἕκτης ὥρας σκότος ἐγένετο ἐπὶ\nπᾶσαν τὴν γῆν ἕως ὥρας ἐνάτης.\n(33) Περὶ ταύτης τῆς ἐκλείψεως καὶ ὁ προφήτης\nΖαχαρίας εἰπών· Ἐν ἐκείνῃ τῇ ἡμέρᾳ, φησὶν, οὐκ\nἔσται φῶς. Καὶ ψῦχος καὶ πάγος ἔσται μίαν ἡμέραν.\nΚαὶ ἡ ἡμέρα ἐκείνη γνωστὴ τῷ Κυρίῳ. Καὶ\nοὐχ ἡμέρα, καὶ οὐ νύξ· καὶ πρὸς ἐσπέραν ἔσται\nφῶς. Εἰπὼν δὲ τὸ σκότος τὸ ἐσκοτίσθαι τοὺς βάλλοντας\nχεῖρας τῷ φωτί. Ὡς γὰρ Αἰγυπτίοις σκότος.\nκαὶ τοῖς υἱοῖς Ἰσραὴλ φῶς· οὕτως καὶ νῦν τῇ μὲν\nἘκκλησίᾳ φῶς, τοῖς δὲ Ἰουδαίοις σκότος τριῶν ἡμερῶν,\nφωτὸς πατρικοῦ, ἀπαυγάσματος Χριστοῦ, ἐκλάμψεως\nἁγίου Πνεύματος. Καὶ ἐπεὶ ἐν τῇ ἕκτῃ ἡμέρᾳ\nγεγένηται ὁ ἄνθρωπος, εἰκὸς δὲ αὐτὸν ἐν τῇ ἕκτῃ ὁ ὥρᾳ\nἐσφάλθαι· τάχα διὰ τοῦτο ὁ ὑπὲρ σωτηρίας ἀνθρώπων\nπάσχων ὥρᾳ ἕκτῃ ἐκρεμάσθη. Τοῦτό ἐστι τὸ\nσημεῖον, ὅπερ ἔμπροσθεν αἰτοῦσιν ὑπέσχετο δώσειν,\nλέγων· Γενεὰ πονηρὰ καὶ μοιχαλὶς σημεῖον ἐπιἐητεῖ,\n\n\n\n\n\n\n\n\nκαὶ ἑξῆς· καὶ, Ὅταν ὑψώσητε τὸν Υἱὸν τοῦ\nἀνθρώπου τότε γνώσεσθε, ὅτι ἐγώ εἰμι. Καὶ γὰρ\nπολλῷ θαυμαστότερον ἐπὶ τοῦ σταυροῦ προσηλουμένου\nταῦτα γενέσθαι ἢ ἐπὶ γῆς βαδίζοντος. Οὐ ταύτῃ\nδὲ μόνον τὸ παράδοξον ἦν, ἀλλʼ ὅτι καὶ ἐκ τοῦ οὐρανοῦ\nγέγονεν ὅπερ ἐζήτουν, καὶ ἐπὶ πᾶσαν τὴν οἰκουμένην,\nὅπερ οὐδὲ πρότερον συνέβη, ἀλλʼ ἐν Ἀἰγύπτῳ\nμόνον, ὅτε καὶ τὸ Πάσχα ἐτελεῖτο· καὶ γὰρ\nἐκεῖνα τύπος ἦν τούτων. Ἵνα γὰρ μὴ εἴπωσιν ἔκλειψιν\nεἶναι τὸ γεγενημένον, διὰ τοῦτο τῇ δι΄ γίνεται,\nὅτε ἔκλειψιν συμβῆναι ἀμήχανον. Ἐν μέσῃ δὲ ἡμέρᾳ,\nἵνα πάντες οἱ τὴν γῆν οἰκοῦντες μάθωσιν, ὅτι πανταχοῦ\nτῆς οἰκουμένης ἡμέρα ἦν. Καὶ Φλέγων δέ τις\nπαῤ Ἕλλησι φιλόσοφος μέμνηται τούτου τοῦ σκότους,\nὡς παραδόξως γεγενημένου ἐν τῇ ιδ΄ τῆς σελήνης·\nὅτε οὐ πέφυκεν ἔκλειψις γίνεσθαι, ὅτε πολὺ\nἀπέχει τό τοῦ ἡλίου διάστημα, ὅσον ἀπʼ ἀρχῆς τοῦ\nοὐρανοῦ ἕως τέλους. Τότε γὰρ γίνονται ἐκλείψεις,\nὅταν πλησιάσωσιν ἀλλήλοις οἱ δύο οὗτοι φωστῆρες.\nΓίνεται γὰρ ἔκλειψις ἡλίου συνοδικῶς ὑποδραμούσης\nαὐτὸν σελήνης, οὐ πανσελήνῳ, ὅτε διάμετρός ἐστι τῇ\nσελήνη. Τοῦτο δὲ γέγονεν, ὡς πενθούσης τῆς κτίσεως\nἐπὶ τῷ γεγονότι, καὶ διὰ τοῦτο δηλούσης, ὅτι, τῆς\nπαροινίας ταύτης πραχθείσης ἐξ Ἰουδαίων, ἐσκοτίσθη\nαὐτῶν ὁ νοῦς, καὶ ἀπέστη ἀπʼ αὐτῶν ὁ νοητὸς\nἥλιος. Εἴτε γὰρ αὐτὸν ἐνόμιζον τοῦτο πεποιηκέναι,\nἔδει πιστεῦσαι καὶ φοβηθῆναι· εἴτε οὐκ αὐτὸν, ἀλλὰ\nτὸν Πατέρα, καὶ ἐκ τούτου ἔδει κατανυγῆναι. Ὀργιζομένου\nγὰρ ἦν τὸ σκότος ἐκεῖνο, καὶ δεῖγμα τοῦ μέλλοντος\nλαβεῖν τοὺς θεομάχους τε καὶ μιαιφόνους. Διὰ\nτοῦτο γὰρ μετὰ πάντων τῆς (36) παροινίας τοῦτο γίνεται,\nὅτε κόρος ἔλαβε τῶν σκωμμάτων, καὶ πάντων\nἐφθέγξαντο ὅσα ἠθέλησαν.\nΣτίχ. ιη΄. Ἐδόθη μοι πᾶσα ἐξουσία ἐν οὐρανῷ\nκαὶ ἐπὶ γῆς.\nΤὸ, Ἐδόθη μοι πᾶσα ἐξουσία, καὶ ἐξῆς, εἰς τὴν\nἐνανθρώπησιν νόει. Εἰ δὲ καὶ εἰς τὴν θεότητα\nθεωρεῖν (37), καὶ οὕτω λήψῃ τὸ Ἐδόθη μοι ἐξουσία,\nἀντὶ τοῦ Ἐχωρήθη. Ἐδόθη, ἠνέχθη μοι, περὶ τοῦ\nαὐτεξουσίου ἐπιστεύθην. Χώραν ἔσχεν ἡ ζωὴ πρῶτον\nμὲν ἐν τοῖς ἄνω, εἶτα νῦν καὶ ἐν τοῖς κάτω· οὓς\nθαῤῥοῦντες βαπτίσατε εἰς τὸ ὄνομα τοῦ Πατρὸς, καὶ\nτοῦ Υἱοῦ, καὶ τοῦ ἁγίου Πνεύματος. Εἷς ὁ σώζων.\nμία ἡ σωτηρία. Εἷς ὁ ζῶν Πατὴρ, ὁ Υἱὸς, καὶ τὸ\nἅγιον Πνεῦμα. Εἷς ἐστιν οὐ συναλοιφῇ τῶν τριῶν,\nἀλλʼ οὐσίᾳ μιᾷ· τρεῖς δὲ ὑποστάσεις τέλειαι ἐν πᾶσι,\nκαὶ κατάλληλοι. Κατὰ φύσιν ἐγέννησεν ὁ Πατήρ·\nδιόπερ ὁμοούσιος ἐγεννήθη. Οὐ σῶμα ὁ Θεός· διὰ\nτοῦτο οὐκ ἀσταρεῦσιν (38) ἢ κίνησιν, ἤ τι τῶν τοιούτων,\nἂ ἐν τοῖς σώμασι θεωρεῖται, ὁ Θεὸς ὁ ἀσώματος\nἐγέννησεν. Ἐνυπόστατος ἡ γέννησις· ἀπετέχθη\nἐκ τῆς οὐσίας τοῦ Πατρὸς ὁ Υἱός.\n"};
