var sequence = {"name":"Gaudentius. Harmonica introductio","data":"„Ἀείδω ξυνετοῖσι, θύρας δʼ ἐπίθεσθε βέβηλοι“\nτῶν ἁρμονικῶν λόγων ἁπτόμενος δικαίως ἄν τις\nπροοιμιάσαιτο. εἰσὶ μὲν γὰρ οὗτοι περὶ φθόγγους\nτε καὶ διαστήματα καὶ συστήματα, τόνους τε καὶ\nμεταβολὰς καὶ μελοποιίας κατὰ πάντα τὰ γένη τῆς\nἁρμονίας. τὸν δὲ ἀκουσόμενον τῶν περὶ ταῦτα λόγων\nἀναγκαῖον ἐμπειρίᾳ τὴν ἀκοὴν προγεγυμνᾶσθαι, φθόγγους\nτε ἀκούειν ἀκριβῶς καὶ διαστήματα ἐπιγινώσκειν,\nσύμφωνόν τε καὶ διάφωνον, ὅπως τῇ τῶν περὶ τοὺς\nφθόγγους ἰδιωμάτων αἰσθήσει τὸν λόγον ἀκολούθως\nἐπιθεὶς τελείαν τὴν ἐπιστήμην πείρᾳ καὶ λόγῳ νῦν\nηὐξημένην ἐργάσαιτο. ὅς δὲ οὐδὲ φθόγγου κατακούων\nοὐδὲ τὴν ἀκοὴν γεγυμνασμένος ἥκει τῶν λόγων ἀκουσόμενος,\nοὗτος ἀπίτω τὰς (p. 2) θύρας ἐπιθεὶς ταῖς\nἀκοαῖς. ἐμφράξει γὰρ τὰ ὦτα καὶ παρὼν τῷ μὴ προγινώσκειν\nταῦτα αἰσθήσει, περὶ ὧν οἱ λόγοι. λέγωμεν\nδὲ ἡμεῖς ἀρξάμενοι τοῖς ἀκριβῶς ἐν τῇ πείρᾳ γεγυμνασμένοις\nπερὶ φωνῆς.\n1. Φωνῆς ἐστι τόπος τὸ ἐκ βαρύτητος ἐπὶ ὀξύτητα\nδιάστημα καὶ ἀνάπαλιν. ἐν τούτῳ γὰρ στρέφεται πᾶσα\nφωνῆς κίνησις λογικῆς τε καὶ διαστηματικῆς, ἐπιτεινομένης\nτε καὶ ἀνιεμένης. ἀλλʼ οἱ μὲν ἐν τῇ λογικῇ,\nκαθʼ ἣν ἀλλήλοις διαλεγόμεθα, φθόγγοι συνεχεῖς\nἑαυτοῖς τὸν τόπον τοῦτον διεξέρχονται ῥύσει τινὶ\nπεπονθότες παραπλήσιον ἐπὶ τὸ ὀξὺ καὶ ἀνάπαλιν\nοὐκ ἐπὶ μιᾶς ἱστάμενοι τάσεως· ἡ δὲ διαστηματικὴ\nκαλουμένη φωνὴ συνεχὴς μὲν οὐδαμῶς ἑαυτῇ γένοιτʼ\nἂν οὐδὲ ῥύσει τινὶ παραπλήσιον πέπονθεν, ἀλλʼ ἑαυτῆς\nτε διεστῶσα καὶ ὀλίγον ὑπερβαίνουσα τόπον ἀφανῶς,\nἐν τοῖς ὅροις ὧν ὑπερβαίνει τόπων ἑστῶσα φαίνεται\nκαὶ τὴν ἑαυτῆς τάσιν φανερὰν καθίστησι, μένουσα ἐν\nτοῖς πέρασιν ὧν ὑπερβαίνει τόπων· ὅθεν καὶ τοὔνομα\nἔσχηκεν ἀκολούθως κληθεῖσα διαστηματικὴ κατʼ ἀντίθεσιν\nτῆς λογικῆς. ἰδίως δὲ τῆς διαστηματικῆς τὸ\nμὲν ἐμμελὲς, τὸ δέ ἐκμελές· τὸ μὲν ῥητοῖς χρώμενον\nδιαστήμασι καὶ μηδὲν ἀπολειπόμενον ἢ ὑπερβάλλον\nαὐτὸ ἐμμελές, τὸ δὲ ἐνδεὲς ἢ ὑπερβάλλον μικρῷ τῶν\nὡρισμένων διαστημάτων ἐκμελές. (p. 3) ἔτι δὲ καὶ\nὑπεναντίως ἀλλήλοις ἔχοντα φαίνεται τὸ ἐμμελές τε\nκαὶ ἐκμελές. ἡ δὲ τῆς φωνῆς κίνησις ἐκ βαρυτέρου\nμὲν εἰς ὀξύτερον ἰούσης τόπον ἐπίτασις, ἀνάπαλιν\nδὲ ἄνεσις καλεῖταί τε καὶ ἐστίν. ἐπίτασις μὲν οὖν\nὀξύτητος ποιητική, καὶ βαρύτητος δὲ ἡ ἄνεσις. διαφέρει\nδὲ βαρύτης μὲν ἀνέσεως, ὀξύτης δὲ ἐπιτάσεως οὐ\n\n\n\nμόνον ὅτι ἐξ ἑκατέρου τούτων ἑκάτερον ἀποτελεῖται,\nἀλλʼ ὅτι τῆς τε ἐπιτάσεως παυσαμένης καὶ μηκέτι\nοὔσης ὀξύτης γέγονέ τε καὶ ἐστί, καὶ τῆς ἀνέσεως\nὁμοίως ἡ βαρύτης. κοινὸν δὲ ἀμφοτέραις συμβέβηκεν\nἡ τάσις· ἥτε γὰρ ὀξύτης καὶ ἡ βαρύτης τάσιν ἔχουσαί\nτινα φαίνονται.\n2.Περὶ φθόγγου. Φθόγγος δέ ἐστι φωνῆς πτῶσις\nἐπὶ μίαν τάσιν· τάσις δὲ μονὴ καὶ στάσις τῆς φωνῆς.\nὅταν οὖν ἡ φωνὴ κατὰ μίαν τάσιν ἑστάναι δόξῃ, τότε\nφαμὲν φθόγγον εἶναι τὴν φωνὴν οἷον εἰς μέλος τάττεσθαι.\nσυμβέβηκε δὲ τῷ φθόγγῳ χροιὰ τόπος χρόνος.\nχρόνος μὲν οὖν, καθὸ μακροτέρους ἐν πλείονι χρόνῳ\nκαὶ βραχυτέρους ἐν ἐλάττονι φθεγγόμεθα, ἵνα δὴ καὶ\nὁ ῥυθμὸς φαίνηται χώραν ἔχων. κατὰ γὰρ τὸν χρόνον\nτῶν φθόγγων δεῖ τὰ μέλη ῥυθμίζεσθαι. τόπος δέ\nἐστι φθόγγου, καθὸ τοὺς μὲν βαρυτέρους, τοὺς δὲ\nὀξυτέρους προιέμεθα. τοὺς μὲν γὰρ ἐν ταὐτῷ φαινομένους\nτόπῳ φαμὲν ὁμοφώνους, τοὺς δὲ ὀξυτέρους (p.4)\nἢ βαρυτέρους ἐν διαφόροις τόποις εἶναι λέγομεν.\nχροιὰ δέ ἐστι, καθʼ ἣν διαφέροιεν ἂν ἀλλήλων οἱ\nκατὰ τὸν αὐτὸν τόπον ἢ χρόνον φαινόμενοι, οἷον ἡ\nτοῦ λεγομένου μέλους φύσις ἐν φωνῇ καὶ τὰ ὅμοια.\n3. Περὶ διαστήματος. Διάστημα δέ ἐστι τὸ ὑπὸ\nδύο φθόγγων περιεχόμενον. καὶ δῆλον ὡς χρὴ διαφέρειν\nἀλλήλων τοὺς φθόγγους τῇ τάσει· εἰ γὰρ τὴν\nαὐτὴν ἔχοιεν τάσιν, οὐδὲ διάστημα ὅλως ἔσται τῆς\n\n\n\nφωνῆς ἐπὶ τοῦ αὐτοῦ φαινομένης τόπου. ἡ τοίνυν\nδιαφορὰ τοῦ ὀξυτέρου παρὰ τὸν βαρύτερον φθόγγον\nκαὶ τοῦ βαρυτέρου παρὰ τὸν ὀξύτερον λέγοιτʼ ἂν διάστημα.\nτόνος τί ἐστι. καὶ τόνος μὲν διαστήματος\nμέγεθος καὶ συστημάτων δὲ διαφορά· ὁμώνυμος γὰρ\nὁ τόνος. ἀλλʼ ὅταν ὡς διάστημα λέγηται, καὶ εἰς ἡμιτόνια\nκαὶ εἰς διέσεις τέμνεται καὶ συντίθησιν αὖθις τὰ\nἑαυτοῦ μείζω διαστήματα οἷον τριημιτονιαῖα καὶ δίτονα\nκαὶ ὅμοια· ὅταν δὲ ὡς συστημάτων διαφορὰ ὀνομασθῇ\nτὴν πόσην τάσιν σημαίνει τοῦ παντὸς συστήματος.\nΤῶν δὲ διαστημάτων τὰ μέν ἐστιν ἐμμελῆ, τὰ\nδʼ ἐκμελῆ. τῶν δὲ ἐμμελῶν τὰ μὲν σύμφωνα, τὰ δὲ\nἀσύμφωνα, καὶ τὰ μὲν μείζονα, τὰ δὲ ἐλάττονα, καὶ\nτὰ μὲν πρῶτα καὶ ἀσύνθετα, τὰ δὲ οὔτε πρῶτα οὔτε\nἀσύνθετα. τὰ μὲν οὖν ἐμμελῆ καὶ τὰ σύμφωνα ἢ τὰ\nἐναντία γνωρίζειν διαστήματα τῆς ἀκοῆς ἐστιν. (p. 5) ἡ\nγὰρ διαφορὰ τῶν τε συμφώνων καὶ διαφώνων φθόγγων,\nἐμμελῶν τε καὶ ἐκμελῶν ἐν τῇ τοῦ ἤχου μάλιστα\nἀπόκειται· οὐ μὴν ἀλλὰ καὶ τῷ λόγῳ μικρὰ περὶ\nαὐτοῦ εἰρήσεται.\n4.Περὶ συστημάτων. Ἀσύνθετα δέ ἐστι διαστήματα,\nὅταν μεταξὺ τῶν περιεχόντων αὐτὰ φθόγγων\nμηδὲ εἷς δύνηται μελῳδεῖσθαι φθόγγος ἐμμελὴς πρὸς\nαὐτοὺς ἐν ἐκείνῳ τῷ γένει, ἐν ᾧ τὸ ἀσύνθετον εἴληπται.\nσύνθετα δέ ἐστι διαστήματα, ὧν μεταξὺ μελῳδεῖται\n\n\n\nφθόγγος ἢ φθόγγοι. τὰ δὲ αὐτὰ καὶ συστήματα\nλέγονται. ἀπλῶς γὰρ σύστημά ἐστι τὸ ἐκ πλειόνων\nἢ ἑνὸς διαστημάτων συγκείμενον διάστημα. ἔστι δὲ τὰ\nκαθʼ ἕκαστον γένος ἀσύνθετα καὶ πρῶτα διαστήματα\nκοινὰ μέτρα τῶν ἐν αὐτῷ τῷ γένει λοιπῶν διαστημάτων\nἢ συστημάτων.\n5. Περὶ γενῶν. Γένος δέ ἐστι ποιὰ τετραχόρδον\nδιαίρεσις καὶ διάθεσις. γένη δέ ἐστι τρία· διατονικὸν\nχρωματικὸν ἐναρμόνιον. εἴδη δὲ ἤτοι χροιαὶ τῶν γενῶν\nπλείονες. καὶ ἔστιν ἐν μὲν τῷ ἁρμονικῷ τὸ πρῶτον\nκαὶ ἀσύνθετον διάστημα τέταρτον τόνου, καλεῖται δὲ\nδίεσις ἐναρμόνιος. ἐν δὲ τῷ χρωματικῷ τόνου τρίτον,\nκαλεῖται δὲ δίεσις χρωματικὴ ἐλαχίστη. ἐν δὲ τῷ\nδιατονικῷ μάλιστα τῷ συντόνῳ καλουμένῳ τὸ ἡμιτόνιόν\nἐστι πρῶτον τε καὶ ἀσύνθετον. μελῳδεῖται δὲ\nτὸ διατονικὸν γένος τὸ σύντονον ἐπὶ μὲν τὸ ὀξὺ καθʼ\nἡμιτόνιον (p. 6) καὶ τόνον καὶ τόνον, ἐπὶ δὲ τὸ βαρὺ\nδῆλον ὡς ἔμπαλιν. τὸ δὲ χρωματικὸν πολυειδῶς μὲν\nκαὶ αὐτὸ μελῳδεῖται. καὶ καθʼ ἓν εἶδος ὡς ἐπὶ παραδείγματος\nἐπὶ μὲν τὸ ὀδὺ καθʼ ἡμιτόνιον καὶ ἡμιτόνιον\nκαὶ τριημιτόνιον, ἐπὶ τὸ βαρὺ δὲ ἐναντίως. ἐν\nδὲ τῷ ἐναρμονίῳ γένει πρόεισιν ἡ μελῳδία κατὰ\nτεταρτημόριον καὶ τεταρτημόριον καὶ δίτονον.\n6. Περὶ μὲν δὴ τοῦ γένους ἱκανὰ τέως τὰ εἰρημένα·\nλέγωμεν δὲ ἀναλαβόντες τὸν ἀριθμὸν καὶ τάξιν\nκαὶ διαστήματα τῶν φθόγγων, τέως ἐφʼ ἑνὸς τοῦ\nδιατονικοῦ γένους τὸν λόγον ποιούμενοι. τοῦτο γὰρ\n\n\n\nμόνον τῶν τριῶν γενῶν ἐπίπαν ἐστὶ τὸ νυνὶ μελῳδούμενον.\nτῶν δὲ λοιπῶν δυοῖν ἡ χρῆσις ἐκλελοιπέναι\nκινδυνεύει.\nΔιάγραμμα τῶν τριῶν γενῶν ἐν ἑνὶ τετραχόρδῳ.\nΟἱ παλαιοὶ τὸν πάντων βαρύτατον φθόγγον, ἀφʼ οὗ\nτὴν ἀρχὴν ἐπὶ τὸ ὀξὺ τῆς ἁρμονίας ἐποιοῦντο προσλαμβανόμενον\nἐκάλουν. τοῦτον δὲ οὐκ ἀεὶ φύσει\nβαρύτατον ἐλάμβανον, ἀλλὰ καὶ θέσει. καθʼ ἕκαστον\nγὰρ τῶν τρόπων οὐχ ὁ αὐτὸς ἦν προσλαμβανόμενος\nφθόγγος, ἀλλʼ ἐν ἄλλῳ ἄλλος, ὡς μετʼ ὀλίγον δειχθήσεται.\nμετὰ δὲ αὐτὸν ἔτασσον ὑπάτην ὑπάτων ἀεὶ\nτοῦ προσλαμβανομένου τονιαῖον ἀφεστῶσαν διάστημα\nκατὰ πάντα τὰ γένη τῆς ἁρμονίας. ἐφεξῆς δὲ παρυπάτην\nὑπάτων ἐτίθεσαν ἡμιτονίῳ τῆς ὑπάτης ὀξυτέραν· (p. 7)\nεἶτα λιχανὸν ὑπάτων τόνον ἀπέχουσαν τῆς παρυπάτης\nἐπὶ τὸ ὀξὺ, τις καὶ διάτονος ὑπάτων ἐκαλεῖτο ἐν τῷ\nδιατονικῷ γένει. μετὰ δὲ ταύτην ἡ ὑπάτη τῶν μέσων\nἐτάσσετο τόνον ὁμοίως ἀπέχουσα τῆς λιχανοῦ ἤτοι διατόνου,\nκαὶ μέχρι ταύτης τὸ τῶν ὑπάτων συνεπληροῦτο\nσύστημα τετράχορδον, ἀρχόμενον ἀπὸ τῆς ὑπάτης τῶν\nὑπάτων καὶ λῆγον εἰς τὴν ὑπάτην τῶν μέσων· ἀφʼ\nἧς πάλιν ἀρχὴν ἐποιοῦντο τοῦ τετραχόρδου τῶν μέσων·\n\n\n\n\n\nὡς εἶναι κοινὸν ἀμφοτέρων τῶν τετραχόρδων φθόγγον\nτὴν ὑπάτην τῶν μέσων, τοῦ μὲν πρώτου τετραχόρδου,\nτῶν ὑπάτων, ὀξυτάτην ὑπάρχουσαν, τοῦ δὲ δευτέρου\nτετραχόρδου, τῶν μέσων, βαρυτάτην. μετὰ δὲ ταύτην\nἡ παρυπάτη τῶν μέσων ἐστὶν ἡμιτονίῳ τῆς ὑπάτης\nὀξυτέρα. καὶ μετʼ αὐτὴν ἡ λιχανὸς τῶν μέσων ἤτοι\nδιάτονος μέσων τόνῳ τῆς παρυπάτης ὁμοίως ὀξυτέρα.\nμετὰ δὲ ταύτην ἡ μέση, τόνῳ καὶ αὐτὴ τῆς τῶν\nμέσων λιχανοῦ διαφέρουσα. καὶ μέχρι μὲν ταύτης\nσυνεπλήρουν τὸ δεύτερον σύστημα τετράχορδον τῶν\nμέσων. ἀπὸ δὲ ταύτης ποτὲ μὲν τὸ τῶν συνημμένων\nπροσετίθεσαν τετράχορδον, πάλιν αὐτὴν τὴν μέσην\nτοῦ ἐφεξῆς τετραχόρδου, καλουμένου δὲ συνημμένου,\nποιοῦντες ἀρχὴν καὶ διὰ τοῦτο συνημμένον αὐτὸ\nλέγοντες· ποτὲ δὲ τὸ τῶν διεζευγμένων, ὅπερ οὐκέτι\nτὴν ἀρχὴν ἀπὸ μέσης εἶχεν, ἀλλʼ ἀπὸ τῆς καλουμένης\nπαραμέσης, ἥτις ἀπὸ τῆς μέσης (p. 8) ἀπεῖχεν ἀεὶ\nτόνον, τουτέστι κατὰ πάντα τὰ γένη τῆς μελῳδίας.\nΔύο τοίνυν ἐποίουν οἱ παλαιοὶ συστήματα τέλεια,\nτὸ μὲν κατὰ συναφὴν καλοῦντες, τὸ δὲ κατὰ διάζευξιν.\nὅτε μὲν οὖν τὸ κατὰ συναφὴν σύστημα ἐποίουν,\nἐφεξῆς ἐτίθεσαν τῇ μέσῃ τρίτην συνημμένων νητῶν\nἡμιτονίῳ τῆς μέσης ἀπέχουσαν. τρίτῃ δὲ ἐφεξῆς\nπαρανήτην συνημμένων νητῶν τόνῳ τῆς τρίτης ὀξυτέραν.\nταύταις δὲ ἐφεξῆς νήτην συνημμένων νητῶν\nτόνῳ τῆς παρανήτης ὀξυτέραν. ἐκάλουν δὲ τοῦτο τὸ\nτετράχορδον νητῶν συνημμένων· νητῶν μὲν διὰ τὸ\nνέατον καὶ πέρας εἶναι τῆς ἐπὶ τὸ ὀξὺ προόδου, συνημμένων\nδὲ διὰ τὸ μὴ ἀφεστάναι τῶν μέσων, ἀλλὰ\n\n\n\nσυνῆφθαι τῷ πρὸ αὐτοῦ τετραχάρδῳ κατὰ κοινὸν\nφθόγγον τὴν μέσην. ἔλεγον δὲ τὴν μὲν ἐγγὺς τῆς\nμέσης τρίτην διὰ τὸ τρίτην ἀπὸ τέλους ὑπάρχειν, τὴν\nδὲ ἐφεξῆς τεταγμένην παρανήτην, τὴν δὲ τελευταίαν\nνήτην, ἅτε δὴ πέρας οὖσαν τῆς ἐπὶ τὸ ὀξὺ κινήσεως,\nὡς εἰρήκαμεν.\nὍτε δὲ τὸ κατὰ διάζευξιν σύστημα ἐποίουν, τῇ\nμέσῃ παραμέσην ἐφεξῆς ἔταττον τόνῳ τῆς μέσης ἀφεστηκυῖαν\nἀεὶ κατὰ πάντα τὰ γένη, καθάπερ κἀπὶ τοῦ\nπροσλαμβανομένου καὶ τῆς τῶν ὑπάτων ὑπάτης εἴρηται·\nτοῦτον δὲ τὸν τόνον ἐκάλουν τῆς διαζεύξεως. ἀπὸ δὲ\nτῆς παραμέσης ἀρχὴν ἐποιοῦντο τοῦ τετραχόρδου (p. 9)\n\n\n\n\nνητῶν διεζευγμένων καὶ τὸν αὐτὸν τρόπον ἔτασσον\nἡμιτονίῳ μὲν ὀξυτέραν τῆς παραμέσης τρίτην νητῶν\nδιεζευγμένων, εἶτα παρανήτην τῶν διεζευγμένων νητῶν τόνῳ\nτῆς τρίτης ὀξυτέραν, καὶ ἐφεξῆς ταύτης ὀξυτέραν τόνῳ\nτὴν νήτην τῶν διεζευγμένων νητῶν. ἥντινα πάλιν\nἀρχὴν ἐποιοῦντο τετραχόρδου νητῶν ὑπερβολαίων,\nτέλος μὲν οὗσαν καὶ ὀξυτάτην τοῦ τετραχόρδου τῶν\nδιεζευγμένων νητῶν, ἀρχὴν δὲ καὶ βαρυτάτην τοῦ\nτετραχόρδου τῶν ὑπερβολαίων νητῶν. ἐφεξῆς γὰρ\nαὐτῇ τὴν τρίτην τῶν ὑπερβολαίων νητῶν ὀξυτέραν\nαὐτῆς ἡμιτονίῳ. ταύτῃ δὲ τὴν παρανήτην ἐφεξῆς\nἐτίθεσαν τόνον ἀπέχουσαν τῆς τρίτης. εἶτα τὴν νήτην\nτῶν ὑπερβολαίων νητῶν, τόνον μὲν αὐτῆς ἀπέχουσαν\nἐπὶ τὸ ὀξὺ, πέρας δὲ οὖσαν τοῦ δευτέρου συστήματος,\nτοῦ καλουμένου κατὰ διάζευξιν.\n7. Ἐν μὲν οὗν τῷ ἐλάσσονι συστήματι τῷ\nκατὰ συναφὴν, τρία ἐστὶ τετράχορδα συνημμένα ἀλλήλοις\nκατὰ κοινοὺς φθόγγους δύο, τὴν μέσην καὶ τὴν\nὑπάτην τῶν μέσων, ἔξωθεν δὲ ὁ προσλαμβανόμενος.\nκαὶ συνάγονται φθόγγων δυνάμεις τὸν ἀριθμὸν ἕνδεκα·\nπροσλαμβανόμενος, ὑπάτη ὑπάτων, παρυπάτη ὑπάτων,\nλιχανὸς ὑπάτων, ὑπάτη μέσων, παρυπάτη μέσων, λιχανὸς\nμέσων, μέση, τρίτη συνημμένων νητῶν, παρανήτη\nσυνημμένων νητῶν, νήτη συνημμένων νητῶν. ἐν θὲ\nτῷ μείζονι συστήματι τῷ κατὰ διάζευξιν καλουμένῳ\n(p. 10) τετράχορδα μέν ἐστι τέσσαρα, τό τε τῶν\nὑπάτων καὶ τὸ τῶν μέσων καὶ δύο τῶν νητῶν. ὧν\nτὰ μὲν ὑπάτων καὶ μέσων συνῆπται ἀλλήλοις κατὰ\n\n\n\nκοινὸν φθόγγον τὴν ὑπάτην τῶν μέσων, διέζευκται\nδὲ τῶν λοιπῶν τῷ ἀπὸ μέσης ἐπὶ παραμέσην τόνῳ.\nτὰ δὲ λοιπὰ δύο τετράχορδα διέζευκται μὲν ἀναγκαίως.\nτῶν πρώτων κατὰ τὸν αὐτὸν τόνον, συνῆπται δὲ ἀλλήλοις\nκατὰ κοινὸν φθόγγον τὴν νήτην τῶν διεζευγμένων\nνητῶν, ὁμοίως καὶ τούτοις ἔξωθεν τῶν τετραχόρδων\nτοῦ προσλαμβανομένου κειμένου. καὶ συνάγονται\nφθόγγων δυνάμεις τὸν ἀριθμὸν ιε· προσλαμβανόμενος,\nὑπάτη ὑπάτων, παρυπάτη ὑπάτων, λιχανὸς ὑπάτων,\nὑπάτη μέσων, παρυπάτη μέσων, λιχανὸς μέσων, μέση,\nπαραμέση, τρίτη διεζευγμένων νητῶν, παρανήτη διεζευγμένων\nνητῶν, νήτη διεζευγμένων νητῶν, τρίτη ὑπερβολαίων\nνητῶν, παρανήτη ὑπερβολαίων νητῶν, νήτη\nὑπερβολαίων νητῶν. ὁμοῦ τοίνυν ἐξ ἀμφοτέρων τῶν\nσυστημάτων φθόγγων συνήχθησαν δυνάμεις τὸν ἀριθμὸν\nϚ καὶ κ, ἐξ ὧν αἱ ὀκτὼ δυνάμεις αἱ μέχρι τῆς\nμέσης ἐν ἀμφοτέροις εἰσὶ κοιναί. λοιπαὶ ἄρα αἱ πᾶσαι\nδυνάμεις τῶν φθόγγων εἰσὶν ὀκτωκαίδεκα τὸν ἀριθμὸν,\nἐν οἷς πάντα καὶ ᾄδετοι καὶ αὐλεῖται καὶ κιθαρίζεται\nκαὶ τὸ σύμπαν εἰπεῖν μελῳδεῖται. φανερώτερον δὲ\nἔσται τὸ εἰρημένον ἐκ τοῦ (p. 11) ὑποκειμένου διαγράμματος\nὁμοῦ τῶν δύο συστημάτων συνημμένου τε\nκαὶ διεζευγμένου.\nΑὕτη μὲν οὗν ἡ σύνθεσίς τε καὶ τάξις τῶν φθόγγων\nἐπὶ τοῦ διατονικοῦ γένους. ὀνόματο δὲ ταῦτα\nτοῖς φθόγγοις ἐν ἅπασι τοῖς γένεσι, πλὴν ὅτι τοῖς\nκινουμένοις πρὸς μεταβολὴν γένους ἴδιον πρὸς τῷ\n\n\n\nκοινῷ καθʼ ἕκαστον γένος ἐπιγίνεται, οἷον παρυπάτη\nἐναρμόνιος καὶ λιχανὸς χρωματικὴ καὶ λιχανὸς διάτονος.\nσαφέστερον δὲ ἔσται διὰ τῶν ἐφεξῆς τὸ\nεἰρημένον.\n8. Τῶν δὲ ἐμμελῶν φθόγγων οἱ μέν εἰσιν ὁμόφωνοι,\nοἱ δὲ σύμφωνοι, οἱ δὲ διάφωνοι, οἱ δὲ παράφωνοι.\nὁμόφωνοι μὲν οὗν εἰσιν, οἳ μήτε βαρύτητι μήτε ὀξύτητι\nδιαφέρονται ἀλλήλων. σύμφωνοι δὲ, ὧν ἅμα\nκρουομένων ἢ αὐλουμένων ἀεὶ τὸ μέλος τοῦ βαρυτέρου\nπρὸς τὸ ὀξὺ καὶ τοῦ ὀξυτέρου πρὸς τὸ βαρὺ τὸ αὐτό,\nἢ ὅταν οἱονεὶ κρᾶσις ἐν τῇ προφορᾷ δυοῖν φθόγγοιν\nκαὶ ὥσπερ ἑνότης παρεμφαίνηται· τότε γὰρ συμφώνους\nεἶναί φαμεν αὐτούς. διάφωνοι δὲ, ὧν ἄμα κρουομένων\nἢ αὐλουμένων οὐδὲν τι φαίνεται τοῦ μέλους εἶναι\n\n\n\n\n\nτοῦ βαρυτέρου πρὸς τὸ ὀξὺ ἢ τοῦ ὀξυτέρου πρὸς τὸ\nβαρὺ τὸ αὐτό, ἢ ὅταν μηδεμίαν κρᾶσιν πρὸς ἀλλήλους\nἐμφαίνωσιν ἄμα προφερόμενοι. παράφωνοι δὲ οἱ\nμέσοι μὲν συμφώνου καὶ διαφώνου, ἐν δὲ τῇ κρούσει\nφαινόμενοι σύμφωνοι· ὥσπερ ἐπὶ τριῶν τόνων φαίνεται\nἀπὸ παρυπάτης μέσων ἐπὶ παραμέσην (p. 12) καὶ\nἐπὶ δύο τόνων ἀπὸ μέσων διατόνου ἐπὶ παραμέσην.\n9. Συμφωνίαι δέ εἰσιν ἐν τῷ τελείῳ συστήματι\nτὸν ἀριθμὸν ἕξ. πρώτη μὲν ἡ διὰ τεσσάρων, δευτέρα\nδὲ ἡ διὰ πέντε, τόνῳ τοῦ διὰ τεσσάρων ὑπερέχουσα·\nὅθεν καί τινες ὡρίσαντο τὸ τονιαῖον διάστημα διαφορὰν\nεἶναι τῶν πρώτων δύο συμφώνων κατὰ τὸ μέγεθος.\nτρίτη δὲ ἐξ ἀμφοτέρων τούτων ἐστὶ συμφωνία σύνθετος,\nἡ διὰ πασῶν. τῷ γὰρ διὰ τεσσάρων προστεθὲν\nτὸ διὰ πέντε τοὺς ἄκρους συμφώνους ποιεῖ· καλεῖται\nδὲ οὗτος ὁ τρόπος τῆς συμφωνίας διὰ πασῶν. τετάρτη\nδέ ἐστι συμφωνία τὸ διὰ πασῶν τε ἅμα καὶ διὰ\n\n\n\n\nτεσσάρων. πέμπτη τὸ διὰ πασῶν τε ἅμα καὶ διὰ\nπέντε. ἕκτη τὸ δὶς διὰ πασῶν. δυνατὸν μὲν οὖν καὶ\nπλείονας ἐπινοηθῆναι συμφωνίας συντιθεμένων τούτων\nἀλλήλαις, ἀλλʼ οὐκ ἄν ὑποφέροι τὴν τάσιν τὰ ὄργανα.\nπρὸς τὴν δύναμιν τοίνυν τῶν ὀργάνων ἢ τῆς ἀνθρωπίνης\nφωνῆς ἐξ μόνον ὑπόκεινται ἡμῖν αἱ πᾶσαι συμφωνίαι.\nκαὶ ἔστιν οὕτως τὸ μὲν διὰ τεσσάρων σύμφωνον\nἐν παντὶ γένει τῆς μελῳδίας φθόγγων τεσσάρων,\nδιαστημάτων τριῶν, τόνων δύο ἡμίσους, ἡμιτονίων\nπέντε. τὸ δὲ διὰ πέντε σύμφωνον ὁμοίως κατὰ πάντα\nτὰ γένη φθόγγων ἐστὶ ε, διαστημάτων δ, τόνων τριῶν\nἡμίσεος, ἡμιτονίων ἑπτά. τὸ δὲ διὰ πασῶν σύμφωνον\nφθόγγων ἐστὶν ὀκτὼ, διαστημάτων ἑπτὰ, τόνων ἓξ,\nἡμιτονίων δώδεκα. (p. 13) τὸ δὲ διὰ πασῶν καὶ διὰ\nτεσσάρων φθόγγων μέν ἐστιν ια, διαστημάτων δὲ\nδέκα, τόνων ὀκτὼ ἡμίσους, ἡμιτονίων ιζ. τὸ δὲ διά\nπασῶν καὶ διὰ πέντε φθόγγων ἐστὶ δώδεκα, διαστημάτων\nια, τόνων ἐννέα ἡμίσους, ἡμιτονίων ιθ. τὸ δὲ\nδὶς διὰ πασῶν φθόγγων ἐστὶ δεκαπέντε, διαστημάτων\nδεκατεσσάρων, τόνων δώδεκα, ἡμιτονίων κδ.\n10. Λόγοι δέ εἰσιν ἐν ἀριθμοῖς ηὑρημένοι τῶν\nσυμφωνιῶν καὶ δοκιμασθέντες ἀκριβῶς πάντα τρόπον\nτῆς μὲν διὰ τεσσάρων ἐπίτριτος, ὅν ἔχει τὰ κδ πρὸς\nτὰ ιη· τῆς δὲ διὰ πέντε ἡμιόλιος, ὃν ἔχει ὁ κδ πρὸς\nτὸν ιϚ· τῆς δὲ διὰ πασῶν διπλάσιος, ὃν ἔχει ὁ κδ πρὸς\nτὸν ιβ· τῆς δὲ διὰ πασῶν τε ἅμα καὶ διὰ τεσσάρων\nδιπλασιεπιδίμοιρος, ὃν ἔχει ὁ κδ πρὸς τὸν θ. καὶ\n\n\n\nπάλιν τῆς μὲν διὰ πασῶν καὶ διὰ πέντε τριπλάσιος,\nὃν ἔχει ὁ κδ πρὸς τὸν ὀκτώ. τῆς δὲ δὶς διὰ πασῶν\nτετραπλάσιος, ὃν ἔχει ὁ κδ πρὸς τὸν ἕξ.\n11. Τὴν δὲ ἀρχὴν τῆς τούτων εὑρέσεως Πυθαγόραν\nἱστοροῦσι λαβεῖν ἀπὸ τύχης παριόντα χαλκεῖον τοὺς\nἐπὶ τὸν ἄκμονα κτύπους τῶν ῥαιστήρων αἰσθόμενον\nδιαφώνους τε καὶ συμφώνους. εἰσελθὼν γὰρ εὐθὺς\nτὴν αἰτίαν τῆς τε διαφορᾶς τῶν κτύπων καὶ τῆς συμφωνίας\nἠρεύνα. καὶ ταύτην εὑρίσκει σταθμῶν διαφόρων\nἰδὼν τὰς σφύρας, τοὺς δὲ ἐν τοῖς σταθμοῖς\nλόγους (p. 14) τῶν μεγεθῶν αἰτίους τῆς τε διαφορᾶς\nκαὶ συμφωνίας τῶν ψόφων. τὰς μὲν γὰρ ἐπίτριτον\nἐν τοῖς σταθμοῖς ἐχούσας λόγον τοῖς ψόφοις διὰ\nτεσσάρων εὑρίσκει συμφωνούσας, τὰς δὲ τὸν ἡμιόλιον\nσταθμὸν ἑλκούσας ἐν τῷ κτύπῳ καταλαμβάνει τὴν διὰ\nπέντε συμφωνίαν ἀποτελεῖν, τὰς δὲ διπλασίας τῷ\nσταθμῷ διὰ πασῶν συμφωνεῖν ἐν τοῖς ἤχοις αἰσθάνεται.\nἘντεῦθεν ἀρχὴν τῆς τῶν συμφώνων ὁμολογίας\nπρὸς τοὺς ἀριθμοὺς ποιησάμενος μεταφέρει τὴν ἔρευναν\n\n\n\n\nἐπὶ τρόπον ἕτερον. δύο γὰρ ἐξάψας χορδὰς ἴσας τε\nκαὶ ὁμοίας καὶ τῆς αὐτῆς ἐργασίας, τῆς μὲν ἐξαρτᾷ\nβάρος μερῶν τριῶν, τῆς δὲ ἑτέρας μερῶν τεσσάρων,\nκαὶ κρούσας ἑκατέραν εὑρίσκει συμφώνους κατὰ τὴν\nδιὰ τεσσάρων λεγομένην συμφωνίαν. πάλιν δὲ ἑκατέρας\nἐξάψας ἡμιόλια βάρη κρούσας εὑρέσκει συμφωνούσας\nαὐτὰς ἀλλήλαις κατὰ τὴν διὰ πέντε συμφωνίαν.\nδιπλασίονα δὲ ἐπειδὴ τὰ βάρη καθῆψε, διὰ πασῶν\nεὗρε συμφωνούσας τὰς χορδάς. τριπλασίονα δὲ ποιήσας\nτὸ διὰ πασῶν τε ἅμα καὶ διὰ πέντε σύμφωνον ἐθεώρει.\nκαὶ τὰ ἐξῆς ὁμοίως.\nἈλλʼ οὐδὲ τῇ πείρᾳ τούτων ἀρκεσθεὶς μόνῃ βασανίζει\nτρόπον ἄλλον τὴν μέθοδον. χορδὴν γὰρ τείνας\nἐπὶ κανόνος τινὸς καὶ τὸν κανόνα διελὼν εἰς μέρη\nιβ, πρῶτον μὲν πᾶσαν κρούσας, εἶτα τὸ ἥμισυ αὐτῆς\nτὸ τῶν ἕξ μερῶν, σύμφωνον ηὕρισκε τὴν πᾶσαν τῷ\nἡμίσει κατὰ διὰ πασῶν· ὅπερ καὶ ἐν ταῖς πρώταις\nμεθόδοις ἐν διπλασίονι λόγῳ κατελάμβανεν. (p. 15)\nἔπειτα πᾶσαν καὶ τὰ τρία μέρη τῆς πάσης κρούσας\nτὸ διὰ τεσσάρων ἐώρα σύμφωνον. πᾶσαν δὲ καὶ τὰ\nδύο μέρη τῆς πάσης κτυπήσας τὴν διὰ πέντε συμφωνίαν\nεὑρίσκει, καὶ τὰς ἄλλας ὁμοίως. ἔπειτα δὲ\nκαὶ ἄλλως πολυτρόπως ταῦτα βασανίσας εὑρίσκει τοὺς\nαὐτοὺς τῶν συμφωνιῶν λόγους ἐν ἀριθμοῖς εἶναι τοῖς\nεἰρημένοις.\n12. Συμβαίνει δὲ ἐκ τῶν εἰρημένων τὸ τονιαῖον\nδιάστημα λόγον ἔχειν ἐπόγδοον. εἰ γὰρ ἔστιν ὁ\nτόνος, ᾧ διαφέρει τοῦ διὰ πέντε τὸ διὰ τεσσάρων\nσύμφωνον, ὑποκείσθω τὸ μὲν διὰ τεσσάρων ἀριθμῶν\n\n\n\nἕξ καὶ ὀκτώ, τὸ δὲ διὰ πέντε ἀριθμῶν ἕξ καὶ ἐννέα.\nἡ μὲν οὗν ὑπεροχὴ τοῦ ἡμιολίου λόγου πρὸς τὸν\nἐπίτριτον λόγος ἐστὶν, ὄν ἔχει τὰ ὀκτὼ πρὸς τὰ ἐννέα.\nἔστι δὲ καὶ ἡ ὑπεροχὴ τοῦ διὰ τεσσάρων πρὸς τὸ διὰ\nπέντε τόνος. λόγον ἄρα ἔξει ὁ τόνος, ὄν τὰ ὀκτὼ\nπρὸς τὰ ἐννέα.\n13. Τὸ δὲ ἡμιτόνιον καλούμενον οὐκ ἔστιν\nἀκριβῶς ἡμιτόνιον· λέγεται δὲ κοινῶς μὲν ἡμιτόνιον,\nἰδίως δὲ λεῖμμα, καὶ ἔχει λόγον, ὄν τὰ c πρὸς τὰ\ncνϚ. πρώτως οὖν θεωρητέον, ὅτι λόγον ἔχει τὸ\nκαλούμενον ἡμιτόνιον, ὃν τὰ c πρὸς τὰ cνϚ, εἶτα\nὅτι τὰ cμγ πρὸς τὰ cνς ἔλαττον περιέχουσιν ἡμιτονίου\nδιάστημα. ἐκκείσθω γάρ τις φθόγγου δύναμις ἐν\nἀριθμῷ τῷ ξδ καὶ τούτῳ παρακείσθω φθόγγος τόνον\nἀπέχων, τουτέστιν ἀριθμῶν οβ, (p. 16) καὶ ἔτι τούτοις\nτρίτος παρακείσθω φθόγγος ἀπέχων τόνον ἀπὸ τοῦ\nδευτέρου, τουτέστιν ἀριθμῶν πα. ὁ δὲ τέταρτος εἰς\nσυμπλήρωσιν τοῦ τετραχόρδου λαμβανόμενος, ἀνάγκ\nτῷ πρώτῳ διὰ τεσσάρων σύμφωνος, λόγον ἕξει πρὸς\nτὸν ξδ τὸν ἐπίτριτον, τουτέστιν ἀριθμῶν ἔσται πε\nκαὶ τρίτου, καὶ ὁ τέταρτος ἄρα φθόγγος πρὸς τὸν τρίτον\nλόγον ἕξει τῶν πε γʹ πρὸς τὰ πα, ὅπερ ἐστὶν ἐν τελείοις\nἀριθμοῖς ὁ τῶν cνϚ πρὸς τὰ cμγ. καὶ ὅσοι δὲ ἐν\nμείζοσιν ἀριθμοῖς μετὰ δύο ἐπογδόους τὸ λεῖπον τοῦ\nτετραχόρδου συμπληροῦσι, κατὰ τοῦτον τὸν λόγον\nἀναπληρώσουσι, τουτέστιν ὃν ἔχει τὰ cμγ. πρὸς τὰ cνϚ.\n14. Τούτου δὲ θεωρηθέντος πάλιν ῥητέον, ὅτι\nοὗτος ὁ λόγος ἐλάττων ἡμιτονίου. ἔστι μὲν γὰρ\nἐλάττων ἢ ἐφεπτακαιδέκατος ὁ cνϚ τοῦ cμγ. δύο\nδὲ ἐφεπτακαιδέκατοι συντεθέντες οὐ συμπληροῦσιν\nἐπόγδοον, ὥστε ὁ μὲν ἐφεπτακαιδέκατος λόγος λείπει\nἥμισυς εἶναι ἐπογδόου. ὁ δὲ τῶν cνϚ πρὸς τὰ cμ\nλειπόμενος καὶ τοῦ ἐφεπτακαιδέκατος εἶναι, πολὺ ἂν\nμᾶλλον λείποιτο ἥμισυς εἶναι τοῦ ἐπογδόου. ἔλαττον ἄρα\nτὸ λεγόμενον ἡμιτόνιον τοῦ ἀληθῶς ἡμιτονίου, διόπερ\nλεῖμμα ἐκλήθη, καὶ λόγον ἔχει, ὃν τὰ σμ πρὸς τὰ cνϚ.\nΤοῦ δὲ λείμματος τὸ λεῖπον εἰς συμπλήρωσιν\nτόνου καλεῖται ἀποτομή, κοινῶς δὲ καὶ αὐτὸ ἡμιτόνιον,\nὥστε ἔσται τῶν ἡμιτονίων τὸ μὲν μεῖζον, τὸ δὲ\nἔλαττον. (p. 17) χρῆται δὲ τὸ μὲν διατονικὸν γένος\nτῷ ἐλάττονι, τὸ δὲ χρωματικὸν ἀμφοτέροις.\n15. Τούτων οὖν οὕτως ὑποτεθέντων ἐκκείσθω τὸ\nδιάγραμμα τῶν φθόγγων διατονικὸν μετὰ τῶν ἐπιβαλόντων\nτοῖς φθόγγοις ἀριθμῶν ἐν τῷ αὐτῷ διαγράμματι\nἐν ἄλλοις ἀριθμοῖς τοῦ ἐλάσσονος πρὸς τῷ\nπροσλαμβανομένῳ τιθεμένου.\nἘν μὲν οὖν τῷ πρώτῳ διαγράμματι προσλαμβανομένου\nτεθέντος βτδ ἡ ὑπάτη ὑπάτων τόνον ἀπέχουσα\nτοῦ προσλαμβανομένου κατὰ τὸν λόγον, ὃν ἔχει τὰ θ\nπρὸς τὰ η, ἀριθμῶν ὑπόκειται βθμ. ἡ δὲ παρυπάτη\nτῶν ὑπάτων ἡμιτόνιον ἀπέχουσα τῆς ὑπάτης, ὅπερ\nκυρίως λεῖμμα προσαγορεύεται, κατὰ τὸν λόγον, ὃν\nἔχει τὰ σνϚ πρὸς τὰ σμγ, εἰκότως ἀριθμῷ ὑπόκειται\nᾳϠμδ. καὶ τὰ λοιπὰ δὲ διαστήματα κατὰ τὸν λόγον\nτῶν τε τόνων καὶ ἡμιτονίων ὁμοίως ἔκκειται. ἐν δὲ\nτῷ δευτέρῳ διαγράμματι τοῦ προσλαμβανομένου τεθέντος\nἀριθμῶν χμ ἡ ὑπάτη τῶν ὑπάτων ἀκολούθως\nἀριθμῶν ὑπόκειται ψκθ. ἡ δὲ παρυπάτη τῶν ὑπάτων\nἀριθμῶν ὑπόκειται ψξη. καὶ τὰ ἄλλα πάντα ἀκολούθως\nτοῖς τόνοις καὶ ἡμιτονίοις παρηύξηται ὁμοίως\nτοῖς πρώτοις, πλὴν ὅτι ἐξ ἐλαττόνων ἐπὶ τοὺς μείζονας\nοἱ ἀριθμοὶ προχωροῦσιν.\n16.Ἐφεξῆς δὲ ἐκθήσομαι διάγραμμα χρωματικοῦ\nγένους συντόνου ἔχον τοὺς φθόγγους μετὰ τῶν ἐπιβαλόντων\nαὐτοῖς ἀριθμῶν. ἐν ᾧ καὶ δῆλον γίνεται,\nὅτι τὸ χρωματικὸν γένος ἀμφοτέροις κέχρηται τοῖς\nἡμιτονίοις, (p. 18) τῷ τε ἐλάσσονι, καὶ τῷ μείζονι,\nτουτέστι τοῦ τε λείμματος καὶ τῇ ἀποτομῇ. ἄρχεται\nδὲ ὁ προσλαμβανόμενος ἀπὸ τοῦ μεγίστου τῶν ἀριθμῶν\nβ ψλϚ. ἐξῆς ἡ ὑπάτη.\n17. Τῶν δὲ ὀκτωκαίδεκα φθόγγων οἱ μὲν ἑστῶτές\n\n\n\n\nεἰσιν, οἱ δὲ καὶ κινούμενοι. ἑστῶτες μὲν οἵδε· προσλαμβανόμενος,\nὑπάτη ὑπάτων, ὑπάτη μέσων, μέση,\nνήτη συνημμένων, παραμέση, νήτη διεζευγμένων νητῶν,\nνήτη ὑπερβολαίων νητῶν. κινούμενοι δὲ οὗτοι·\nαἵ τε παρυπάται καὶ λιχανοὶ καὶ αἱ τρίται τε καὶ αἱ\nπαρανῆται, ἐπειδήπερ ἐν ταῖς τῶν γενῶν μεταβολαῖς\nοὗτοι οἱ φθόγγοι τὴν ἑαυτῶν τάσιν μεταβάλλουσι·\nδιὸ καὶ προσλαμβάνουσι τῷ κοινῷ ὀνόματι ἴδιον πρὸς\nτὸ γινόμενον τοῦ γένους ἑκάστου. καλεῖται γὰρ, οἷον\nεἰπεῖν, λιχανὸς μέσων ἐναρμόνιος, λιχανὸς μέσων χρω-\nματική, λιχανὸς μέσων διάτονος. ὁ δὲ αὐτὸς λόγος\nκαὶ περὶ τῶν παρανητῶν τε καὶ παρυπάτων καὶ τρίτων.\n18. Ἔτι γὰρ περὶ συστημάτων ἀναλήψομαι. τῶν\nδὲ τετραχόρδων εἴδη ἐστὶν ἤτοι σχήματα τρία.\nγίνεται δὲ ταῦτα, ὅταν τοῦ αὐτοῦ μεγέθους τῶν τετρα-\nχόρδων σωζομένου καὶ τοῦ ἀριθμοῦ τῶν συστημάτων\nἡ τάξις μόνη καὶ ἡ σύνθεσις ἀλλοίωσιν λάβῃ. πρῶτον\nμὲν οὖν εἶδός ἐστι τὸ ἀπὸ ὑπάτης ὑπάτων ἐπὶ ὑπάτην\nμέσων, ἐν ᾧ τὸ ἡμιτόνιον πρῶτον ἐπὶ τὸ βαρύ. δεύτερον\nδὲ τὸ ἀπὸ παρυπάτης ὑπάτων ἐπὶ παρυπάτην\nμέσων, ἐν ᾧ τὸ ἡμιτόνιον τρίτον ἐπὶ τὸ ὀξύ. (p. 19)\nτρίτον δὲ τὸ ἀπὸ λιχανοῦ ἐπὶ λιχανὸν, ἐν ᾧ τὸ ἡμιτόνιον\nμέσον. καὶ τὰ ἄλλα τούτοις ἐστὶν ὅμοια.\nΤοῦ δὲ διὰ πέντε εἴδη ἐστὶν ἤτοι σχήματα τέσσαρα.\nπρῶτον μὲν τὸ ἀπὸ ὑπάτης μέσων ἐπὶ παραμέσην, ἐν\nᾧ τὸ ἡμιτόνιον πρῶτον ἐπὶ τὸ βαρύ. δεύτερον δὲ τὸ ἀπὸ\n\n\n\n\nπαρυπάτης μέσων ἐπὶ τρίτην διεζευγμένων, ἐν ᾧ τὸ ἡμιτόνιον\nτελευταῖον ἐπὶ τὸ ὀξύ. τρίτον δὲ τὸ ἀπὸ λιχανοῦ\nμέσων ἐπὶ παρανήτην διεζευγμένων, ἐν ᾧ τὸ ἡμιτόνιον\nδεύτερον ἀπὸ τέλους. τέταρτον ἀπὸ μέσης ἐπὶ νήτην\nδιεζευγμένων, ἐν τὸ ἡμιτόνιον δεύτερον ἀπʼ ἀρχῆς.\n19. Τοῦ δὲ διὰ πασῶν ὀκταχόρδου συνάγεται μὲν\nεἴδη ἤτοι σχήματα ιβ, διὰ τὸ τοῦ μὲν διὰ τεσσάρων\nεἶναι σχήματα τρία, τοῦ δὲ διὰ πέντε δεδεῖχθαι σχήματα\nτέσσαρα, ἐξ ἀμφοῖν δὲ συντίθεσθαι τὸ διὰ πασῶν.\nοὐ μὴν ἀλλὰ τά γε ἐμμελῆ καὶ σύμφωνα αὐτοῦ εἴδη\nἐστὶν ἤτοι σχήματα ἑπτά· τὴν δὲ αἰτίαν ὕστερον ἀποδώσομεν.\nπρῶτον μὲν τὸ ἀπὸ ὑπάτης ὑπάτων ἐπὶ παραμέσην,\nσυγκείμενον ἐκ τοῦ πρώτου τῶν διὰ τεσσάρων\nκαὶ τοῦ πρώτου τῶν διὰ πέντε. δεύτερον δὲ τὸ ἀπὸ\nπαρυπάτης ὑπάτων ἐπὶ τρίτην διεζευγμένων, συγκείμενον\nἐκ τοῦ δευτέρου τῶν διὰ τεσσάρων καὶ δευτέρου\nτῶν διὰ πέντε. τρίτον δὲ τὸ ἀπὸ λιχανοῦ ὑπάτων ἐπὶ\nπαρανήτην διεζευγμένων, συγκείμενον ἐκ τοῦ τρίτου τῶν\nδιὰ τεσσάρων καὶ τρίτου τῶν διὰ πέντε. τέταρτον τὸ\nἀπὸ ὑπάτης μέσων (p. 20) ἐπὶ νήτην διεζευγμένων, συγκείμενου\nἐκ τοῦ πρώτου τῶν διὰ πέντε καὶ πρώτου διὰ\nτεσσάρων. πέμπτον τὸ ἀπὸ παρυπάτης μέσων ἐπὶ τρίτην\nὑπερβολαίων, συγκείμενον ἐκ τοῦ δευτέρου διὰ πέντε\nκαὶ δευτέρου διὰ τεσσάρων. ἕκτον τὸ ἀπὸ λιχανοῦ μέσων\nἐπὶ παρανήτην ὑπερβολαίων, συγκείμενον ἐκ τοῦ τρίτου\n\n\n\n\nτῶν διὰ πέντε καὶ τρίτου τῶν διὰ τεσσάρων. ἕβδομον\nτὸ ἀπὸ μέσης ἐπὶ νήτην ὑπερβολαίων ἢ ἀπὸ προσλαμβανομένου\nἐπὶ μέσην, συγκείμενον ἐκ τοῦ τετάρτου\nτῶν διὰ πέντε καὶ πρώτου τῶν διὰ τεσσάρων ἢ πάλιν\nἐκ τοῦ τρίτου τῶν διὰ τεσσάρων καὶ τετάρτου τῶν διὰ\nπέντε. καλεῖται δὲ τὸ μὲν πρῶτον εἶδος τοῦ διὰ\nπασῶν μιξολύδιον, τὸ δὲ δεύτερον λύδιον, καὶ τὸ τρίτον\nφρύγιον, τὸ δὲ τέταρτον δώριον, καὶ τὸ πέμπτον ὑπολύδιον,\nκαὶ τὸ ἕκτον ὑποφρύγιον, τὸ δὲ ἕβδομον κοινὸν\nἐκαλεῖτο καὶ λοκρικὸν καὶ ὑποδώριον.\n20. Ἐχρήσαντο δὲ οἱ παλαιοὶ ὀνόμασι πρὸς τὴν\nσημασίαν τῶν ὀκτωκαίδεκα φθόγγων καὶ γράμμασι,\nτοῖς καλουμένοις σημείοις μουσικοῖς, περὶ ὧν νῦν\nῥητέον. ἡ τῶν μουσικῶν σημείων ἔκθεσις γέγονε μὲν\nἐπὶ σημειώσει τῶν φθόγγων, ὅπως μὴ τὰ ὀνόματα καθʼ\nἕκαστον γράφοιτο, καὶ ἑνὶ δὲ σημείῳ δύναιτό τις\nἐπιγινώσκειν καὶ ἀποσημειοῦσθαι φθόγγον. ἐπεὶ δὲ\nοἱ φθόγγοι διαφόρῳ τάσει κινοῦνται καὶ οὐκ ἐπὶ τοῦ\nαὐτοῦ τόπου πάντως μένουσιν, οὐχ ἑνὸς δήπουθεν\nσημείου καθʼ ἕκαστον τῶν φθόγγων, ἀλλὰ διαφόρων\n(p. 21) ἐδέησεν, ὥστε καὶ τὴν διάφορον τάσιν αὐτοῦ\nσημαίνειν. καθʼ ἕκαστον γὰρ τρόπον ἢ τόνον διαφέροντες\nτῇ τάσει πάντες πάντων οἱ φθόγγοι γίνονται.\nοἷον ποτὲ μὲν τὸν φύσει βαρύτατον φθόγγον προσλαμβανόμενον,\nὡς ἐν τῷ ὑποδωρίῳ τρόπῳ, τιθέμεθα\nκαὶ μέσην τὸν πρὸς τοῦτον ἀντίφωνον, καὶ τοὺς ἄλλους\nκατὰ τὴν πρὸς αὐτοὺς σχέσιν ὀνομάζομεν· ποτὲ δὲ αὖ\n\n\n\nτὴν μέσην τὴν νῦν ἀντίφωνον τῷ προσλαμβανομένῳ ἐν\nτάξει προσλαμβανομένου θέμενοι καὶ τὴν ταύτης ἀντίφωνον\nμέσην ὑποθέμενοι καὶ τοὺς ἄλλους τούτοις ἀνάλογον,\nοὕτω χρώμεθα τῷ παντὶ συστήματι. πολλάκις δὲ καὶ\nτῶν μεταξὺ προσλαμβανομένου καὶ μέσης ἕνα τινὰ\nπαραλαβόντες εἰς ἀρχὴν τοῦ συστήματος προσλαμβανομένῳ\nτε αὐτῷ χρώμεθα καὶ τὴν τάσιν τοῦ παντὸς\nσυστήματος πρὸς τοῦτον ἁρμόζομεν. ἀνάγκη δέ ἐφʼ\nἑκάστου συστήματος πλειόνων προτεθέντων συστημάτων\nὡς ἡ μέση πρὸς τὴν μέσην ἔχει, ἢ ὡς ὁ προσλαμβανόμενος\nπρὸς τὸν προσλαμβανόμενον, οὕτως ὁντιναοῦν\nτῶν ὁμωνύμων ἔχειν πρὸς τὸν ὁμώνυμον καὶ ἅπαν τὸ\nσύστημα πρὸς ἅπαν τὸ σύστημα.\nΟὐχ ἑνὸς δὴ οὗν σημείου καθʼ ἕκαστον τῶν φθόγγων\nἐδέησεν, ἀλλὰ πλειόνων καὶ τοσούτων, ὅσοισπερ\nἡμιτονίοις παραυξάνεσθαι τῶν φθόγγων ἕκαστος δύναται.\nτὸ μὲν οὖν ὅσοις παραυξάνεσθαι δύναται τῶν\nφθόγγων ἕκαστος ἡμιτονίοις, οὐ ῥᾴδιον ἀφορίσαι.\nπρὸς γὰρ τὰς κατασκευὰς τῶν ὀργάνων καὶ τὴν δύναμιν\n\n\n\n\nτῆς ἀνθρωπίνης φωνῆς τὰ τοιαῦτα ὁρίζεται. (p. 22) τὸ\nδὲ ὅπως παραυξανόμενος ἐν διαφόροις σημείοις ἀποσημαίνεται,\nἐκ τῶν διαγραμμάτων ἐν ταῖς μουσικαῖς\nεἰσαγωγαῖς ῥᾳδίως ἄν τις καταμάθοι.\n21. Θεωρητέον δὲ νῦν μόνον τὴν καθʼ ἡμιτόνιον\nτάξιν τῶν σημείων, ὅν τρόπον συνέστηκεν. ὑποκείσθω\nτις φθόγγου δύναμις βαρυτάτη καὶ πρώτως ἀκουστή.\nταύτην οἱ παλαιοὶ κατεσημήματντο τῷ ἡμίφι πλαγίῳ\nκαὶ ἀρχὴν τῶν σημείων ἔθεντο τοῦτο πρῶτον ??.\nδῆλον δὴ, ὅτι κατʼ αὐτὴν τὴν δύναμιν προσλαμβανόμενον\nἄν τις λάβοι καὶ ἄλλον οὐδένα τῶν φθόγγων.\nεἰ γὰρ ἄλλον τινὰ λάβοι, ποῦ τὸν προσλαμβανόμενον\nτάξει βαρυτάτης ὑποκειμένης τῆς τοῦ ἡμίφι δυνάμεως;\nἕστω δὴ τούτου τοῦ φθόγγου πάλιν ἡμιτονίῳ τις\nὁξύτερος ἐφεξῆς. τοῦτον οἱ παλαιοὶ τῷ ταῦ σημείῳ\nἀπεσημήναντο T. καὶ δῆλον, ὅτιπερ ἡ τάσις τοῦ\nφθόγγου προσλαμβανομένῳ μόνον ἁρμόσει. εἰ γὰρ τῇ\nὑπάτῃ τῶν ὑπάτων ἁρμόσει ἢ ἄλλῳ τινὶ τῶν φθόγγων,\nποῦ λοιπὸν ἔσται ὁ προσλαμβανόμενος, τόνῳ τῆς ὑπάτης\nτῶν ὑπάτων ὀφείλων εἶναι βαρύτερος, ἡμιτονίου γὰρ\nἐπὶ τὸ βαρὺ μόνη χώρα καταλέλειπται. ἀλλὰ μὴν\nἔστω τις τοῦ κατὰ τὸ φθόγγου πάλιν ὀξύτερος ἡμιτονίῳ,\nὄν οἱ παλαιοὶ τῶ διπλῷ σίγμα κατεσήμαινον ??.\nοὗτος δύναται μὲν εἶναι καὶ προσλαμβανόμενός τινος\n\n\n\n\nσυστήματος, δύναται δὲ εἶναι καὶ ὑπάτη ὑπάτων·\n(p. 23) ἀπέχει γὰρ τοῦ πρώτου καὶ βαρυτάτου φθόγγου\nτόνον. ἀεὶ τοίνυν ὁμοίως τὸν ἡμιτονίῳ φθόγγον τοῦ\nπροτέρου ὀξύτερον σημειούμενοι προέβησαν μέχρι τριακοστοῦ\nστίχου τῶν ἡμιτονίων. τὴν δὲ ὑπὲρ ταῦτα\nκατʼ ἡμιτόνιον παραύξησιν τῶν φθόγγων τοῖς αὐτοῖς\nσημείοις ἐξ ὑπαρχῆς ὀξείας προσθέντες ἐσημειοῦντο\nἀπὸ τοῦ ἐννεακαιδεκάτου ἀρξάμενοι στίχου, ὃς ἔχει ου\nκαὶ κάππα σημεῖον. ἔθεσαν δὲ διπλᾶ κατʼ ἕκαστον\nστίχον τὰ σημεῖα· ὧν τὸ μὲν ἄνω τὴν λέξιν ἀποσημαίνει,\nτὸ δὲ κάτω τὴν κροῦσιν. ἔθεντο δὲ καὶ τὰ λεγόμενα\nὁμότονα, οἷς ἀδιαφόρως ἀντὶ τῶν ἑτέρων ἔξεστι κεχρῆσθαι,\nκαὶ οὐδὲν διοίσει, οἱῳδήποτε τῶν πολλῶν μὲν,\nὁμοτόνων δὲ χρήσασθαι πρὸς σημείωσιν. παρέχει\nδὲ καὶ χρείαν ἄλλην τὰ ὁμότονα. τὰς γὰρ διέσεις ἐν\nτῷ ἁρμονικῷ καὶ χρωματικῷ γένει διὰ τούτων ἐφεξῆς\nτιθεμένων σημειοῦνται. εἴρηται δὲ περὶ αὐτῶν ἐν\nταῖς εἰσαγωγαῖς.\n22. Νυνὶ δὲ ἐκκείσθωσαν ἡμῖν ἐπὶ κανονίου τὰ\nκαθʼ ἡμιτόνιον σημεῖα σὺν τοῖς ὁμοτόνοις, τῶν μὲν\nὁμοτόνων ἐν τῷ αὐτῷ σελιδίῳ κειμένων, τῶν δὲ καθʼ\nἡμιτόνιον ὀξυτέρων εἰς τὸ ἐφεξῆς. (v. pag. 356.)\nὉ μὲν οὖν πρῶτος στίχος τῶν σημείων ἐν τοῖς\n\n\n\n\nφθόγγοις βαρυτάτην δύναμιν σημαίνων ἔχει σημεῖα\nτὸ ἡμίφι πλάγιον ??. καὶ ἡμίφι ἀπεστραμμένον ??.\nὁ δὲ δεύτερος στίχος τῷ ἡμιτονίῳ (p. 24) τοῦ\nπρώτου φθόγγου ὀξύτερος ἔχει σημεῖον πλάγιον\nἀπεστραμμένον καὶ Υ πλάγιον ⥽ ⥼ . τούτοις δὲ\nὁμότονα, τουτέστι τὴν αὐτὴν δύναμιν ἐν τοῖς φθόγγοις\nσημαίνοντα, ἐστὶ ⊤ πλάγιον ἀπεστραμμένον καὶ ταῦ\nὀρθόν ⊣ ⊤\nὁ δὲ τρίτος στίχος, κατὰ τὸν λόγον τῶν ἐφεξῆς\nστίχων ἡμιτονίῳ ὀξύτερος τοῦ δευτέρου, σημεῖον ἔχει\nσίγμα διπλοῦν ἀπεστραμμένον καὶ σίγμα διπλοῦν З ??.\nὁ δὲ τέταρτος στίχος ἔχει ῥῶ ἀπεστραμμένον καὶ\nτὸ ω· ??ω. τούτοις δὲ ὁμότονά ἐστιν ἐν τῷ τετάρτῳ\nστίχῳ πῖ ἀνεστραμμένον καὶ σ διπλοῦν ἀπεστραμμένον\n⊔ З .\nὁ δὲ πέμπτος ὁμοίως ἀξύτερος ὢν τοῦ τετάρτου\nτῷ ἡμιτονίῳ — πάντες γὰρ οἱ ἐφεξῆς ἡμιτονίῳ ἀλλήλων\nδιαφέρουσιν — ἔχει σημεῖα ου κάτω γραμμὴν\nἔχον καὶ η ??H.\nὁ δὲ ἕκτος στίχος ἔχει ξ διπλοῦν ἀπεστραμμένον\nκαὶ πῖ διπλοῦν ἀνεστραμμένον ?? τούτοις δὲ ὁμότονα\nἀντίνυ καὶ πῖ διπλοῦν ??.\n23. Ὑπολυδίου τρόπου σημεῖα κατὰ τὸ διάτονον γένος.Προσλαμβανόμενος ου κάτω γραμμὴν ἔχον καὶ ἦτα\nὙπάτη ὑπάτων μῦ ἀνεστραμμένον καὶ ἦτα ἐλλιπές\nΠαρυπάτη ὑπάτων ἄλφα ἀνεστραμμένον (p. 25)\nκαὶ ἦτα ἐλλιπὲς ὕπτιον\nὙπάτων διάτονος ζῆτα ἐλλιπὲς καὶ ταῦ πλάγιον\nΤπάτη μέσων γάμμα ἀπεστραμμένον καὶ γάμμα\nὀρθόν\nΠαρυπάτη μέσων βῆτα ἐλλιπὲς καὶ γάμμα ἀνεστραμμΕνον\nΜέσων διάτονος φῖ καὶ δίγαμμα\nΜέση σίγμα καὶ σίγμα\nΤρίτη συνημμένων ῥῶ καὶ σίγμα ἀνεστραμμένον\nΣυνημμένων διάτονος μῦ καὶ πῖ καθειλκυσμένον\nΝήτη συνημμένων ἰῶτα καὶ λάμβδα πλάγιον\nΠαράμεσος ου καὶ κάππα\nΤρίτη διεζευγμένων ξῖ καὶ κ ἀνεστραμμένον\nΔιεζευγμένων διάτονος ἰῶτα καὶ λάμβδα πλάγιον\nΜήτη διεζευγμένων ζῆτα καὶ πῖ πλάγιον\nΤρίτη ὑπερβολαίων ει τετράγωνον καὶ π ἀνεστραμμένον\nὙπερβολαίων διάτονος ω τετράγωνον ὕπτιον\nκαὶ ζῆτα\nΝήτη ὑπερβολαίων φῖπλάγιον καὶ ἦτα ἀμελητικόν\nὙπερλυδίου τρόπου σημεῖα κατὰ τὸ διάτονον γένος.\nΠροσλαμβανόμενος φῖ καὶ δίγαμμα\nὑπάτη ὑπάτων σίγμα καὶ σίγμα\nπαρυπάτη ὑπάτων ῥῶ καὶ σίγμα ἀνεστραμμένον\nὑπάτων διάτονος μῦ καὶ πῖ καθειλκυσμένον\nὑπάτη μέσων ἰῶτα καὶ λάμβδα πλάγιον\nπαρυπάτη μέσων θῆτα καὶ λάμβδα ἀνεστραμμένον\nμέσων διάτονος γάμμα καὶ νῦ\nμέση ω τετράγωνον ὕπτιον καὶ ζῆτα\nτρίτη συνημμένων ψῖ κάτω νεῦον καὶ ἡμίαλφα\nδεξιόν\nσυνημμένων διάτονος ταῦ ἀνεστραμμένον καὶ\nἡμίαλφω δεξιὸν ἄνω νεῦον\nνήτη συνημμένων μῦ καὶ πῖ καθειλκυσμένον,\nἐπὶ τὴν ὀξύτητα\nπαράμεσος φῖ πλάγιον καὶ ἦτα ἀμελητικὸνκαθειλκυσμένον\nτρίτη διεζευγμένων υ κάτω νεῦον καὶ ἡμίαλφα\nἀριστερὸν ἄνω νεῦον\n\n\n\n\n(p. 27) διεζευγμένων διάτονος μῦ καὶ πῖ καθειλκυσμένον,\nἐπὶ τὴν ὀξύτητα\nνήτη διεζευγμένων ἰῶτα καὶ λάμβδα πλάγιον,\nἐπὶ τὴν ὀξύτητα\nτρίτη ὑπερβολαίων θῆτα καὶ λάμβδα ἀνεστραμμένον,\nἐπὶ τὴν ὀξύτητα\nὑπερβολαίων διάτονος γάμμα καὶ νῦ, ἐπὶ τὴν\nὀξύτητα\nνήτη ὑπερβολαίων ω τετράγωνον καὶ ζ, ἐπὶ τὴν\nὀξύτητα\nΑἰολίου τρόπου σημεῖα κατὰ τὸ διάτονον γένος.\nΠροσλαμβανόμενος ἦτα ἐλλιπὲς ἀπεστραμμένον καὶ ει\nτετράγωνον ἀπεστραμμένον\nὑπάτη ὑπάτων δέλτα ἀνεστραμμένον καὶ ταῦ πλάγιον\nἀνεστραμμένον\nπαρυπάτη ὑπάτων γάμμα ἀπεστραμμένον καὶ γάμμα\nὀρθόν\nὑπάτων διάτονος χῖ καὶ ἡμίμυ δεξιόν\nὑπάτη μέσων ταῦ καὶ δίγαμμα ἀπεστραμμένον\nπαρυπάτη μέσων σίγμα καὶ σίγμα\n(p.28) μέσων διάτονος ου καὶ κάππα\nμέση κάππα καὶ ἡμίδελτα καθειλκυσμένον\nτρίτη συνημμένων ἰῶτα καὶ λάμβδα πλάγιον\nσυνημμένων διάτονος ζῆτα καὶ πῖ πλάγιον\nνήτη συνημμένων ἄλφα καὶ βαρεῖα\nπαράμεσος ἦτα καὶ λάμβδα πλάγιον ἀπεστραμμένον\n\n\n\nτρίτη διεζευγμένων ζῆτα καὶ πῖ πλάγιον\nδιεζευγμένων διάτονος ἄλφα καὶ βαρεῖα\nνήτη διεζευγμένων χῖ διεφθορὸς καὶ ἡμίαλφα κάτω νεῦον\nτρίτη ὑπερβολαίων φῖ πλάγιον καὶ ἦτα ἀμελητικὸν\nκαθειλκυσμένον\nὑπερβολαίων διάτονος ου καὶ κ, ἐπὶ τὴν ὀξύτητα\nνήτη ὑπερβολαίων κάππα καὶ ἡμίδελτα καθειλκυσμένον,\nἐπὶ τὴν ὀξύτητα.\nὙποαιολίου τρόπου σημεῖα κατὰ τὸ διάτονον γένος.\nΠροσλαμβανόμενος πῖ ἀνεστραμμένον καὶ διπλοῦν σίγμα\nἀπεστραμμένον\n(p. 29) ὑπάτη ὑπάτων ἀντίνυ καὶ πῖ διπλοῦν\nπαρυπάτη ὑπάτων μῦ ἀνεστραμμένον καὶ ἦτα ἐλλιπές\nὑπάτων διάτονος ἦτα ἐλλιπὲς ἀπεστραμμένον καὶ ει\nτετράγωνον ἀπεστραμμένον\nὑπάτη μέσων δέλτα ἀνεστραμμένον καὶ ταῦ πλάγιον\nἀπεστραμμένον.\n"};
