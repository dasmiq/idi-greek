var sequence = {"name":"Libanius. Oratio 4","data":"ΠΕΡΙ ΤΟΪ ΜΗ ΑΗΡΕΙΝ.Πολλάκις ἐν τῷ τοῦδε δικαστηρίῳ λῆρος ὑπ’\nαὐτοῦ κεκλημένος ἐν τῷ ὑμετέρῳ τούτῳ πειράσομαι\nδεῖξαι πολὺ τοῦτο τὸ ῥῆμα τῆς ἀληθείας ἀφεστηκὸς\nοὕτω μεγάλοις τοῖς ἐλέγχοις, ὥστ’ αὐτὸν τοῦτον τὸ\nμὴ ἔχειν ἀντειπεῖν ὁμολογῆσαι τῇ σιωπῇ.\nεἰ μὲν\nοὖν ἅπας ὅστις εἰς γῆρας ἧκεν, οὗτος ἐξέπιπτε τοῦ\nφρονεῖν καὶ τῆς φύσεως οὗτος ἦν νόμος τὸν ἐκεῖνο\nλαβόντα τοῦτο οὐκ ἔχειν, μάλιστα μὲν οὖν οὐδ’ οὕτως\nἐχρῆν ὑπερφρονεῖν οὐδ’ ὀνειδίζειν οὐδὲ κακίαν τοῦ\nC = codex ChisianusΑ = codex Monacensis gr. 483 (Augustanus)Ρ = codex Palatinus gr. 282V = codex VindobonensisU = codex Urbinas gr. 126I = codex Marcianus append. XCI 2Β = codex Barberinus II 41Μ = codex Marcianus gr. 437Mo = codex Monacensis gr. 101Bong = editio BongiovannianaRe = Reiskius\n\n\n\n\nγέροντος τὴν ἀτυχίαν νομίζειν, ὥσπερ οὐδὲ τῶν μικρῶν\nἢ σιμῶν ἢ κωφῶν ἢ τυφλῶν·\nεἰ δ’ ἔστι φρονεῖν καὶ\nπρὸς τοῦτο προβάντα χρόνου καὶ πολὺ πλείους τῶν\nτοῦτο παθόντων οἱ μὴ παθόντες εἰσί, τί δεῖ κατὰ τῆς\nψυχῆς τὴν ἡλικίαν | λαμβάνειν καὶ νομίζειν τὸ γῆρας\nἐν αὑτῷ καὶ τὸ ληρεῖν κομίζειν;\nἢ σὺ τολμήσεις\nεἰπεῖν, ὡς ἐλήρει μὲν Πλατῶν, ἐλήρει δὲ Ἰσοκράτης,\nἐλήρει δὲ Σοφοκλῆς, οὐκ ἐσωφρόνει δὲ Γοργίας, οὐκ\nᾔδει δ’ ἑαυτὸν ὁ Τυανεὺς ἐκεῖνος;\nὍμηρος δὲ τί\nμαθὼν εἰς Ἴλιον ἄγει τὸν Πύλιον γέροντα τὸν τοῖς\nτε Λαπίθαις συνηγωνισμένον καὶ μετὰ τῶν Ἀτρειδῶν\nπλέοντα; ἦ ἵνα γέλωτα παρέχῃ τοῖς Ἀχαιοῖς ἐν ταῖς\nὑπὲρ τῶν ὅλων βουλαῖς ἐκφερόμενος τοῦ δέοντος;\nἀλλ’ ἕνα μή τις τῶν σοὶ παραπλησίων ὑπολάβῃ τι\nτοιῦτον ἀκούων τὸ μετὰ δὲ τριτάτοισιν ἄνασσε,\nδιὰ τῆς εὐχῆς Ἀγαμέμνονος ἅπαν τοῦτ’ ἀνεῖλεν, ἣν\nἐποιήσατο πρὸς τὸν Δία καὶ τὸν Ἀπόλλω καὶ τὴν\nἈθηνᾶν νίκην αἰτῶν. ἀφεὶς γὰρ Αἴαντα τὸν Λοκρὸν\nκαὶ τὸν μέγαν καὶ τὸν Τυδέως καὶ αὐτὸν τὸν Ἀχιλλέα\n\n\n\n\nδέκα συμβούλων ἐμνήσθη Νέστορι παραπλησίων, ὡς\nοὕτω δράσων, ἐφ’ ὅπερ ἧκεν.\n7. Εἶεν. ἀλλ’ ἐκεῖνα μὲν ἀρχαῖα καὶ παλαιά, τί\nδαὶ Ἡρώδης ὁ Ἀθηναῖος ὁ πονεῖν είδώς, ὁ τῷ θη-\nσαύρῳ πλούσιος; τί | δαὶ ὁ Σπαρτιάτης σοφιστὴς ὁ\nτῷ πίνειν εὐπορώτερος εἰς λόγους γιγνόμενος; τί δ’ ὁ\nπαρ’ ἐκεῖνον μὲν οὐ φοιτήσας, παρ’ ἔνα δὲ τῶν\nνου μαθητῶν, ὁ Καππαδόκης, ᾠ καὶ τεθνεῶτι τῶν\nβασιλέων τις τὸν νεκρὸν τιμήσας ἀπέπεμψε;\nτού- .\nτου μακροβιώτερος ἦν, ᾧ πολλή τις ἡ παρὰ τῶν προ-\nλόγων δόξα παρευδοκιμούντων τοὺς ἀγῶνας αὐτῷ.\nοὗτος τοίνυν ὁ Αἰγύπτιος οὐκ ἐν πλούτῳ μὲν ἀπῆλθεν,\nἀφῆκε δὲ τὴν ψυχὴν ἄνευ πλάνης.\nἈλλὰ τῶν ἐνταῦθά με βούλει μεμνῆσθαι; οὐκοῦν\nὑγιαίνων μὲν Αἰδέσιος τὰς φρένας ᾤχετο, ταὐτὸ δὲ\nὑπῆρξε τοῖς μετ’ ἐκεῖνον; ὧν ἐγὼ τῷ πρεσβυτέρῳ τὸν\nἴσον βεβίωκα χρόνον καὶ οἶδά γε θρηνήσας αὐτὸν ὑπὲρ\nτοὺς ἄλλους, νέος τῶν ἐκείνου ῥευμάτων ἀποστερού-\nμενος· καίτοι ληροῦντος ἀπελθόντος τί θρηνεῖν ἔδει;\nἀλλ’ οἶμαι τὸν σοφιστὴν εὑρίσκομεν καθ’ ἑκάστην ἡμέ-\nραν ἐπιδιδόντα.\n10. Ἀλλ’ ἐγὼ ληρῶ καὶ παραφρονῶ καὶ γήρᾳ\nτοῦτό μοι συμβέβηκεν· εἶτ᾿ ἐν τοσάύτῃ πόλει | σοὶ\nμόνῳ τοῦτ’ ἀνεφάνη, τοὺς δ’ ἄλλους ἔλαθε τοὺς προσ-\nαγορεύοντας, τοὺς προσιόντας, τοὺς συγκαθημένους,\nτοὺς ὁμιλοῦντας, τοὺς λαλοῦντας, τοὺς ἐν ταῖς ἐπι-\nδείξεσι πάντα ποιοῦντας; οἳ πότ’ ἂν ὑπήκουσαν ἀν-\nθρώπῳ μεθύοντι καὶ πρὸ τῆς τῶν οἰκείων φροντίδος\nτὰς ἐμὰς φλυαρίας ἔθεντο;\n11. Ἀλλ’ ἐάσωμεν, εἰ δοκεῖ, τὴν εἰς χρόνον ζημίαν.\nπερὶ δὲ τῶν παῖδας τοὺς αὑτῶν εἰσαγόντων καὶ παρα-\nδιδόντων, παῖδες δὲ καὶ πρὸ τῶν ψυχῶν τοῖς πατράσι,\nτί τις ἂν φαίη; καὶ γὰρ εἰ τοὺς ἀπόντας τὸ πρᾶγμα\nδιέφυγε, (καίτοι πῶς ἂν τοῦτό γε ἠγνοήθη;) τοῖς\nπαροῦσιν ἔκδηλον ἂν ἦν.\nἔστιν οὖν ὅστις εἵλετ\nἂν ὃν ἐγέννησε κατακρημνίσαι; καὶ βορβόρου μὲν οὐκ\nἂν ἔδωκε πιεῖν, τῶν δὲ ἀπὸ τῆς ἐμῆς ἀφροσύνης; οὐκ\nἔστι ταῦτα, οὐκ ἔστιν· οὐδ’ ἂν κρατήσαις εἷς ὢν καὶ\nοὗτος πίθηκος τοσούτων μὲν γονέων, τοσούτων δὲ\nπόλεων, οὕτω δὲ πολλῶν ἐθνῶν. οὐδὲ γὰρ εἰ Δάφνην\nταύτην τὴν οὕτω καλὴν καὶ δένδρεσι καὶ κήποις καὶ\nπηγαῖς καὶ καταγωγαῖς ἀηδὲς εἶναι λέγοις χωρίον,\nπεριέσῃ τῆς ἀληθείας.\n13. Βούλεσθέ με προσθεῖναι | ταῖς ἀποδείξεσιν, ἢ\n\n\n\nκαὶ τοῖς εἰρημένοις νενίκηκα; ἀλλὰ περιττὸν μέν, τὸ\nδ’ οὖν ὑμῖν ἀρέσκον οὐ φεύξομαι· οὐκοῦν, ὥσπερ\nὑμῶν ἕκαστος, οἶδα μὲν τὸ πρεσβύτερον τῆς πόλεως\nμέρος, οἶδα δὲ τὸ νεώτερον καὶ ποτέρωθι μὲν τὸ θέα-\nτρον, ἐν ποτέρῳ δὲ ὁ ἱππόδρομος, καὶ τῶν πυλῶν\nἑκάστη ποῖ φέρει, καὶ ὡς ὁ βασιλεὺς ἄνευ ταλαιπωρίας\nκαθεῖλε τὸν τύραννον, καὶ ὡς ὁ παῖς αὐτῷ μέγας ἐστὶν\nἐν παιδί. ἐπίσταμαι δέ, πόσοι μὲν ἄρχοντες ἡμῖν, πό-\nσον δὲ ἑκάστῳ τὸ μέτρον, καὶ τί τὸ ἀεὶ παρὸν τῆς\nἡμέρας μέρος, καὶ τί μὲν ἐμόν, τί δ’ οὐκ ἐμόν, καὶ\nτῷ μὲν χρῶμαι, τοῦ δ’ ἀπέχομαι.\nτί δαί; τοὺς\nφοιτῶντας ὡς ἡμᾶς οὐκ οἶδα, καὶ τίνος ἕκαστος καὶ\nπόθεν, ὀνόματά τε αὐτῶν καὶ τύχας, καὶ τίνι μὲν\nαὐτῶν ἔνι χρήματα, τίνι δὲ οὔ; ἀλλ’ ἐπὶ τὸ δειπνεῖν\nἐρχόμενος ἐμνήσθην τοῦ σιτίου μὲν ὡς ποτοῦ, ποτοῦ\nδὲ ὡς σίτου; καὶ τί δεῖ περὶ τὰ τοιαῦτα διατρίβειν,\nἀλλ’ οὐκ ἐξ ὧν αὐτῶν δεῖ, καλῶς τὴν κατηγορίαν\nἐλέγχειν; ἐὰν γάρ με λάβῃς ἀγνοοῦντα, τίς εἶ σὺ καὶ\nτίνων γέγονας, μαίνεσθαί με μᾶλλον ἢ τὸν Ὀρέστην\nλέγειν.\n15. Κώμη τις ἤνεγκέ σοι τὸν πατέρα, φυγὼν | δὲ\nἐκεῖνος πόνους τοὺς τῷ γεωργῷ προσήκοντας καὶ κατὰ\nτοῦτο τήν τε γῆν ἀδικήσας οἷς τε τῶν καρπῶν μέλει\nθεοῖς θυρωρὸς ἄρχοντος κιναίδου καθίσταται καὶ ᾧ\nκιναίδων ἔδει, καὶ τὸ τὰ τοιαῦτα τοῦτον ὑπηρετεῖν\nδύνασθαι δοῦλον αὐτῷ τὸν ἄρχοντα ποιεῖ, τοῦτο δὲ\nτούτῳ χρυσίον.\nγενόμενος δὲ Εὐτροπίου τοῦδε\nπατήρ, δέον τὸν υἱὸν ἀποδοῦναι δικέλλῃ καὶ σμινύῃ\nκαὶ βουσὶ καὶ ἀρότρῳ, καὶ διὰ τοῦδε τὴν γῆν ἀδικεῖν\nἠξίου μεταθεὶς αὐτὸν ἐπὶ μουσεῖα καὶ λόγους οὐκ\nοὔσης τοῖς διδασκάλοις ἐξουσίας οἷς βούλοιντο κλείειν\nτὰς θύρας.\nκαὶ πάλιν αὐτὸς ἦν ὁ πατήρ, διὰ μὲν\nτῶν προτέρων τὴν Δήμητραν ἀδικῶν, τῷ δὲ τῶν μισθῶν\nἀποστερεῖν τὰς Μούσας. οὔκουν ἔχοι τις ἂν εἰπεῖν\nτὸν λαβόντα. καὶ ταῦτα ἐποίει παρόντων χρημάτων\nἀπὸ τῆς διακονίας ὧν ἔφην, τῆς μὲν τῶν οὐκ εἰσπρατ-\nτόντων ἀπολαύων ἐπιεικείας, τῆς δὲ τῶν δεινὰ πάσχειν\nλεγόντων καταφρονῶν ὀργῆς.\nὢν δὲ οὗτος ὁ λίθος\nμεγάλης αἴτιος | τοῖς διδάσκουσι ταλαιπωρίας ἔχων\nαὐτὸς οὐδὲν ἄγεται μὲν ἐπὶ τὴν τῶν νόμων μάθησιν,\nὃ τῶν τὴν διάνοιαν βραδυτέρων ἐστίν. ὢν δὲ καὶ ἐν\nἐκείνοις λίθος διφθέρας μὲν παχείας τε καὶ πλατείας\nτὰ γόνατα βαρυνούσας ἔφερεν, ἴδη δὲ τοῦ τῶν συνη-\n\n\n\nγόρων μετεσχηκὼς ἀριθμοῦ συνεῖπεν οὐδενὶ τῶν\nτων, οὐ ξένοις, οὐ πολίταις, οὐκ ἀνδράσιν, οὐ γυναι-\nξίν, οὐκ ἀπόροις, οὐκ εὐποροῦσιν· οὐ γὰρ ἐδόκει χρή-\nσιμος ἂν γενέσθαι. διόπερ οὐκ εἶχε τοὺς αὐτοῦ δεη-\nσομένους.\n19. Ἀρά σοι δοκῶ ληρεῖν ἐν τούτοις ἢ τῶν ἀληθῶν\nὑπὸ τῆς ἡλικίας ἐκφέρεσθαι, ἀλλ’ οὐκ αὐτὰ τὰ ὄντα\nδιὰ πάσης ἀκριβείας ἐν τούτοις εἰρηκέναι τά τε τοῦ\nπατρὸς τά τε σά; καίτοι τοῦ γε παραφρονοῦντος ἦν\nἕτερα ἀνθ’ ἑτέρων λέγειν καὶ μηδ’ αὐτὸ τοῦτ’ εἰδέναι,\nὅτι ἀνθ’ ἑτέρων ἕτερα. εἰ μὲν οὖν τοῦτο πέπονθα,\nδεῖξον καὶ οὐκ ἀδικεῖς· εἰ δ’ οὐκ ἂν δύναιο, πῶς οὐκ\nἠσέλγαινες;\n20. Εἶμι δὴ καὶ διὰ τῶν λοιπῶν, σὺ δέ με παρα-\nτηρεῖν. ἐδόκεις εἶναι δίκαιος Κυνηγίῳ λειτουργεῖν καὶ\nτῇ ’κείνου ψήφῳ | τῶν βοηθούντων ἦσθα. ταύτης\nτῆς ψήφου τὸ δίκαιον βοηθείαις ἀδίκοις ποιήσας\nἀσθενὲς καὶ καταναγκάσας τὴν βουλὴν εἰς ἑαυτὴν\nγενέσθαι κακὴν ἄρχων ἡμῖν ἀφῖξαι, οὐ μισθὸν ἀρετῆς\nτὴν ἀρχὴν λαβών. οὔτε γὰρ ἐν πολέμῳ σύ γε λαμ-\nπρός, οὐδὲ γὰρ στρατιώτης σύ τις, οὔτ’ ἐν τοῖς διὰ\nλόγων ἀγῶσιν, ὀλίγον γὰρ δὴ τῶν ἐν ταῖς εἰκόσι ῥη-\n\n\n\n\nτορῶν διήνεγκας.\nἀλλ’ ἥκεις ἐωνημένος, ὅπερ ἂν\nκαὶ σοῦ τις φαυλότερος, καὶ τὴν τιμὴν οἴκοθεν ἅπασαν\nοὐ καταβαλὼν δοῦλος εἶ τῶν δεδανεικότων συγκαθημέ-\nνων, συνδειπνούντων, ἐπικειμένων, ὅ τι βούλοιντο κε-\nλευόντων, νυττόντων, εἰς κλοπὰς ἐπεγειρόντων.\nκαὶ\nδιὰ τοῦτο τὸ δάνεισμα νόμοι τε παραβαίνονται καὶ\nχάριτες πονηραὶ δίδονται, καὶ νίκας καὶ ἥττας οὐ συμ-\nβαινούσας τοῖς νόμοις δέχεται τὸ δικαστήριον, καὶ ὁ\nτοῖς ὑπηρέταις ἐπιτάττων καὶ θυμούμενος ὑπ’ ἐκείνοις\nτέ ἐστι καὶ ταῖς ἐκείνων ὀργαῖς, κἂν μὴ τὸ δοκοῦν\nσφίσι καταπραχθῇ καὶ ταχέως, ἐβρόντησαν.\nφημὶ\nδέ σε καὶ ταπεινὸν εἶναι καὶ ὑβριστήν· τὸ | μὲν\nγὰρ ἃ σύνοισθα σαυτῷ ποιεῖ, τὸ δ’ ἵν’ ἐκεῖνο κρύ-\nπτηται, γίγνεται, καὶ ἔστι τὸ προπηλακίζειν παραπέ-\nτασμα ταῖς κλοπαῖς. μᾶλλον δὲ οὐδὲ κλοπὰς τό γε\nσὸν ἄξιον καλεῖν· ὁ μὲν γὰρ κλέπτης ὅπως ὑφαιρού-\nμενος λήσει, ζητεῖ καὶ τὴν ἴσην ποιεῖται σπουδὴν περί\nτε τὸ λαβεῖν καὶ τοῦτο· σὺ δὲ τὰ τῶν ἀπαιτούντων\nἃ δεδώκασι μιμῇ καὶ διὰ τῶν πόλεων χωρεῖς ἀγείρων,\nἔχων τοὺς προδρόμους πρὸς τὰς βουλὰς βοῶντας· ἢ\nδότε ἢ ἀπολεῖσθε· ὁ γὰρ αὐτίκα ἥξων οὗτος\nπρᾷος μὲν τοῖς διδοῦσι καὶ πατήρ, χαλεπὸς δὲ\nτοῖς τοῦτο μὴ ποιοῦσι καὶ σκορπίος.\nκαὶ ὡς\nοὐ ψεύδομαι, μαρτυροῦσαν μὲν ἔχω Χαλκίδα τὴν δε-\nξαμένην πληγὰς πεπραμένας, μαρτυροῦσαν δὲ τὴν Ἀπα-\n\n\n\nμέων τὴν ἄνδρας μὲν ἀρίστους ἠδικηκυῖαν, φίλην δὲ\nσοί, καὶ κακῶς μὲν ὑπ’ ἄλλων ἀκούουσαν, ἐπαίνων δὲ\nπαρὰ σοῦ τυγχάνουσαν διὰ τὴν εἰς τὴν εὐλογίαν |\nἀνάγκην τὴν ἀπὸ τοῦ πάντα λαβεῖν. οὐδὲ γὰρ\nὀσπρίων ὁ σεμνὸς οὗτος ἀπέσχετο, ὧν ἐνέπλησε τὸν\nἀγρὸν τὸν ἑαυτοῦ πιέσας τοὺς ὤμους τῶν τοῦτον\nαὐτῷ γεωργούντων.\nκαὶ περὶ τεττάρων δὲ ἑτέρων\nπόλεων οὐχ οὕτω μὲν μεγάλων, πόλεων δὲ καὶ αὐτῶν\nἤκουσα παραπλήσια τοῦ πευθῆνος ἐλεοῦντος μὲν τοὺς\nδεδωκότας, ἀπειλοῦντος δὲ τῷ λαβόντι, ἕως αὐτὸν\nδιήλλαξεν ἡ κοινωνία τῶν λημμάτων.\nᾐσθόμην δὲ\nαὐτὸν καὶ τῇδε χεῖρας μὲν | ἐπὶ τὴν βουλὴν ἀφέντα,\nἑλκύσαι δὲ οὐ δυνηθέντα τοῖς χειροτέχναις ἐπιθέμε-\nνον. μελλήσεως δέ τινος γενομένης τὰς πληγὰς ἐκεί-\nνας ἤκουσα τὰς ἀμυθήτους γενέσθαι, παρ’ ὧνπερ\nἤλπισε καὶ θανάτους ἔσεσθαι.\nοὐ γὰρ ὑπὲρ τῶν\nἸχθῦς ἐσθιόντων ἀγανακτῶν οὐδ’ ὑπὲρ τῶν ἔλαιον\nὠνουμένων καὶ ξύλα τοὺς μὲν ὅλως ὧν ἐπώλουν ἔπαυε,\nτοῖς δὲ τῶν τιμῶν ἀφῄρει, ἀλλ’ εἰς τὴν παρ’ αὑτοῦ\nπρᾶσιν ταῦτα ἄγων ἐκακοτέχνει, καὶ τὸ μὲν σχῆμα\nεὐπρόσωπον, τὸ δ’ ἔργον χρηματίζεσθαι βουλομένου.\nχρημάτων τοίνυν εἵνεκα λέγει τε ὅσα λέγει, πράτ-\n\n\n\n\nτει τε ὅσα πράττει, κἀν τοῖς ὀνείρασιν οὐ πόλεις, ἃς\nοὐκ εἶδεν, ὁρᾷ οὐδὲ πηγὰς καὶ λίμνας καὶ πελάγη καὶ\nποταμούς, ἀλλ’ ἀργύριον, χρυσίον, ἐσθῆτας, βαλάντια,\nνῦν μὲν ἐν | ταῖς χερσὶ κείμενα, νῦν δὲ διαφεύγοντα,\nμεθ’ ἡμέραν δὲ καθ’ αὑτόν τε ὢν ἐκεῖσε βλέπει κἂν\nλαλῇ τῳ, τὴν ψυχὴν ἐν ἐκείνοις ἔχει κἀν ταῖς ἑωθιναῖς\nεὐχαῖς ἀνθ’ ὑγείας καὶ εὐδοξίας καὶ παίδων σωτηρίας\nτὸν δώσοντα φανῆναι παρὰ τοῦ Δῖός αἰτεῖ. ῥύεται\nδὲ οὐδένα τῶν ὑπηρετῶν οὐδ’ ἡ λίαν πενία. ταῦτα\nὁ ληρῶν ἐγὼ παρὰ τῶν ἐξεπισταμένων ἀκούσας καὶ\nμέμνημαι καὶ δεινὰ νομίζω.\n29. Νομίζω δὲ κἀκεῖνο δεινὸν τὸ δυστυχεῖς τινας\nἀρτοπόπους εἰσπράττειν ἐθέλειν χρυσίον, ὥς τινος\nἀλοῦντος αὐτοῖς τὸν σῖτον ὕδατος. ὧν ἐπ’ ἐμὲ κατα-\nφυγόντων καὶ λεγόντων δίκαια κατηγορῶν οὗτος ἄλλα\nτε καὶ ὡς ἐμὲ παρακρούοιντο, (τοῖς α δὲ ἐβοήθει\nθές), οὐ πρότερον ἀπέσχετο, πρὶν ἢ ἔσεισε. τότε δὲ\nἔλεγον δίκαια, οὓς οὗτος ὑφ’ ἑαυτῶν ἔφασκεν ἐξελη-\nλέγχθαι.\n30. Ἀλλ’ οὐδ’ ὅταν Σκύλλαν σε καλῶ, παραφρο-\n\n\n\n\nνῶν καὶ ἁμαρτάνων τοῦτο ποιῶ, ἀλλ’ εἴπερ τις ἕτερος,\nνοῦν ἔχων. περὶ γὰρ δὴ τὴν σὴν ὁρῶ κεφαλὴν |\nἔνθεν καὶ ἔνθεν ἑτέρας οὐκ ὀλίγας συγγενεῖς, ἀκρι-\nβῶς συγγενεῖς, ταὐτὰ ζητοῦντας, τῶν αὐτῶν ἐπιθυ-\nμοῦντας, περισκοποῦντας, ἐφ’ ὂν χρὴ τοὺς ὀδόντας\nἐνεγκεῖν. σὺ δ’ εἷς εἶναι δοκῶν πολλαπλοῦς τις ὤν\nἐλέγχῃ, καὶ οἱ μὲν κήρυκες μόνου, τὸ δὲ ἄρχειν κοινὸν\nτοῦ γένους.\nκαὶ οὐδὲ αἰ γυναῖκες ἔξω τοῦ καὶ\nἀπειλεῖν καὶ κερδαίνειν. καὶ διὰ τοὺς πολλοὺς\nτας οἱ τοῖς προσαιτοῦσι πρότερον διδόντες τῶν προσ-\nαἰτούντων γεγένηνται καὶ βοηθοῦντες τέως ἐν τῷ δεῖ-\nσθαι τῶν βοηθησόντων εἰσί.\nπαρὰ τούτων ἴσως\nἐπαίνους ἐπὶ ταῖς ὕβρεσιν αἷς ὑβρίζεις ἀκούεις, ἐλάτ-\nτους μέν, ὅταν εἰς τοὺς ἄλλους, μείζους δέ, ὅταν εἰς\nἐμέ· εὖ γε, ὦ οὗτος· τοῦτ’ ἄρχων, τοῦτ’ ἀνήρ,\nτοὐτ᾿ είδὼς αὑτόν. | οὕτως ἄν γένοιο μέγας, εἰ\nτὰ τοῦδε καθέλοις, εἰ μὴ πορευθείης ὡς αὐτὸν\nμηδὲ τὴν τῶν τοῦτο παθόντων μιμήσαιο\nπεινότητα, τῶν μὲν εἰς τὴν οἰκίαν ἐλθόντων\nαὐτῷ, τῶν δ’ εἰς τὸ διδασκαλεῖον.\nκαὶ οὐχ\nἧκέ γε. καὶ τοῦτό ἐστι τὸ λαμπρόν, κἄν τις αὐτὸν\nἔρηται· σὺ δὲ δὴ τῷ ποτε τῶν ἐπὶ τῆς ἀρχῆς σε-\nμνύνῃ μάλιστα; τοῦτ’ ἂν εἴποι τὸ τῶν τετιμηκότων\nμε ταύτῃ πολλὴν κατεγνωκέναι μωρίαν.\n34. Οὕτως οἶδά σου τὰς πολλὰς κεφαλάς, αἱ πᾶσαι\nδίκην ἂν ἔδοσαν, εἰ μὴ τοῦτο ὁ ληρῶν οὗτος ἐκώλυ-\nσεν. ὡς γὰρ ὁ φόβος ἐνεποίησεν αὐτῷ νόσον δι’\nπνίας καὶ ἦν δῆλον, ὡς οὔτε δεδιὼς καθευδήσοι, μὴ\nκαθεύδων δὲ ἀπολεῖται, λέγει πρὸς ἐμὲ ταῦτα ὁ πρε-\nσβύτης ἰατρὸς καὶ ὡς, εἰ μή τις σβέσει τὸν φόβον,\nοὐδὲ αὐτὸς δυνήσεται τὴν νόσον, ἐλεεινόν τε ἔφασκεν\nεἶναι θέαμα γυναῖκα καὶ παιδία.\nκἀγὼ πᾶσι μὲν\nλόγοις, ἁπάσῃ δὲ τέχνῃ τοὺς δικαίως ἂν ἀπολομένους\nἐξήρπασα. ὁ δ’ ἀπαλλαγεὶς τοῦ τὸ σῶμα νοσεῖν ἐνόσει\nτὴν ψυχὴν πάλιν καὶ τὴν ἀγορὰν ἐτάραττεν | οὐδα-\nμοῦ στῆναι τὰς ἐφ’ ἑκάστῳ τιμὰς ἐῶν, εἰδώς, ὡς ἀπὸ\nνοσούσης καὶ αὐτῆς καὶ φθειρομένης γένοιτ’ ἄν τις\nκαὶ πρόσοδος αὐτῷ τε καὶ τῷ γένει. τοῦτ’ αὐτὸν\nἐποίει κινεῖν τὰ τεταγμένα [καὶ] α παρὰ τῶν εὖ\nνούντων καὶ νενομοθετημένα.\nὁ δ’ ἄλλους οὐκ\nἐρρῶσθαι τὰς φρένας λέγων αὐτός, οὐκ ὢν γέρων, ἐν\nμάχῃ τῇ πρὸς αὑτὸν ζῶν οὐκ οἶδε. ξίφει μὲν γὰρ\nτοὺς ἄξια θανάτου δεδρακότας οὐ παραδίδωσιν εὐλα-\nβῆς εἶναι λέγων καὶ πρὸς τοὺς τοιούτους ὀκνηρὸς θα-\nνάτους, μάστιγι δὲ ταὐτὸ ποιῶν οὐκ οἴεται δρᾶν, ὅ\nφησι φεύγειν.\nὅς καὶ χθὲς πληγῶν εἶδος πολὺν\n\n\n\nἤδη χρόνον ἐξεληλαμένον ὡς ὑβρίζον τὸ σχῆμα τῆς\nπολιτείας, ἀνενεώσατό τε καὶ πάλιν τοῖς ἁπάντων\nὀφθαλμοῖς ἔδειξε κρύπτων τὸ τοῦ ξαινομένου πρόσω-\nπον ὑφ’ ἑτέρῳ, πῖλος τοῦτ’ ἔστιν εἰς ὄνου πρόσωπον\nπεποιημένος, μιγνὺς τῷ τοιούτῳ κακῷ γέλωτα καὶ\nπροστιθεὶς διὰ τῆς τέρψεως τῇ συμφορᾷ ποιοῦντός τι\nκαὶ τοῦ κώδωνος καὶ τὸν γενόμενον ἂν διὰ τῶν\nκρύων ἔλεον ἐξορίζων.\nκαὶ ταύταις ταῖς πληγαῖς\nπολλοὺς ἀποκτείνας οὐκ ἀποκτεῖναί φησι, διότι πληγαῖς.\nἔστι δὲ τοῦτο πολλῷ δεινότερον βραδὺν ἀντ’ ὀξέος ία\nποιοῦν τοῦ θανάτου τὸν τρόπον. καίτοι | χρηστοὶ\nμὲν οὐκ ἦσαν οὗτοι, πονηροὶ δὲ οὐχ οὕτως ἐν κλοπαῖς\nτισι μικραῖς ὄντων αὐτοῖς τῶν ἐγκλημάτων, ὧν ἔνιοι\nναῦται μετὰ ναυαγίαν ταῦτα ἠναγκασμένοι. ἀλλ’ ὅμως\n[καὶ] α ἀπέθνησκον καὶ μαστιγούμενοι.\n39. Τίνες οὖν οἱ μισθοί σου τῆς πολλῆς συνέσεως;\nοἱ ληροῦντες ἡμεῖς ὁρῶμέν σε τρέμοντά τε καὶ σαυτῷ\nφυγὴν ἐπιβάλλοντα καὶ ζητοῦντα πόλιν ἔξω Συρίας\nτῆς ἀρχθείσης. οὕτως ἤρχθη καλῶς. ὑπὸ δὲ φρονή-\nσεως κηρύττεις ὃ ποιήσεις, κύριος ἰὸν σιωπᾶν.\nἐγὼ\nδὲ ἴσως ἔξω τὸν οὐ τοιαῦτα περὶ ἐμοῦ λέγοντα, οἷα\n\n\n\n\nσύ, | πρότερον μέν, ἡνίκα τῶν ἑταίρων τινὰ πέμψας\nἠξίουν γραῦν τινὰ δίκην δικάσαι πολλῶν ἐτῶν ἀριθμὸν\nἀνηλωκυῖαν, ὕστερον δέ, ἡνίκα μέ τις τῶν ὑπηρετῶν\nἔφησεν ἕπεσθαί σοι. καὶ ὁ μὲν ᾤετό σε πήδημα συνά-\nψειν τοῖς πρώτοις ῥήμασι, σὺ δὲ τὸν μὲν ἀπειλῆς\nἄξιον ἡγήσω, τὸν ἡνίοχον δὲ τῷ ποδὶ πρὸς τάχος ἐκί-\nνησας, πρὸς δὲ τὸν παρακαθήμενον εἶπες, ὅτι πάλιν\nοὗτος ἥκει κόψων ἡμᾶς οἷς φλυαρήσει· ἐγὼ δὲ\nτἀκριβὲς μὲν ὕστερον ἐπυθόμην, τότε δὲ ἐκ τῶν ὀμμά-\nτῶν τὴν γνώμην εὑρὼν ὡς τάχιστα ἀπῆλθον, ἀφεὶς τὸ\nπερὶ ὧν ἀφῖγμαι διαλεχθῆναι.\n"};
