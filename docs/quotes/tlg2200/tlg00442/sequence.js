var sequence = {"name":"Libanius. Oratio 42","data":"XLII.ΥΠΕΡ ΘΑΛΑΣΣΙΟΥ.ὑβρισθέντι φίλῳ καὶ κωλυθέντι τυχεῖν ὧν\nεἰκότως ἂν ἐτετυχήκει πρὸ πολλῶν τῶν μετεχόντων,\nἥκω βοηθήσων, ὦ βασιλεῦ, τό τε τῆς φιλίας δίκαιον\nαἰδούμενος καὶ ἅμα μὴ σύ μου τῆς σιωπῆς καταγνῷς\nφοβούμενος. ἐλογίζου γὰρ ἄν, τίς ἂν εἴην πρὸς τοὺς\nἄλλους ἐγὼ τὸν τρόπον ὁ περὶ τὸν τοιοῦτον ὀλιγωρίᾳ\nκεχρημένος.\nὡς μὲν οὖν οὐκ ἴσον εἷς ἀνὴρ ἐν τῷ\nσυνεῖναι νέοις εἰς γῆρας | ἥκων καὶ συνέδριον\nἀγανακτοῦν εἰ μὴ δόξει βέλτιον εἶναι τοῦ\nματος, αὐτός τε ἐπίσταμαι καὶ τῶν ἄλλων οὐδεὶς ἀγνοεῖ·\nἀλλ’ εἰ μὲν ἄλλος βασιλεὺς ἔμελλε τῶν τε λόγων ἀκού-\nσεσθαι καὶ τὸ δίκαιον ἐξετάσειν, ἔδεισα ἂν μὴ τοῦ τῆς\n\n\n\n\n\n\n\n\n\n\n\n\nβουλῆς ὀνόματος ὁ τὰ δικαιότερα λέγων ἀπολειφθῶ\nκαὶ τὸ πλέον γένηται τοῦ πλείονος· ἐπεὶ δὲ ὁ τὴν τῶν\nθεῶν εὔνοιαν κτησάμενος τῇ περὶ τὴν ἀλήθειαν τιμῇ\nκαὶ τῷ τὰ μὲν ἄλλα ἀφαιρεῖν ἐν ταῖς δίκαις, εἰς ἒν\nδὲ τοῦτο μόνον ὁρᾶν, διαγνώσεται τήμερον, πολλὰς\nἐλπίδας ἔχω τὸν αὐτὸν καὶ νῦν ἔσεσθαι τὸν δικαστὴν\nκἂν λάβῃ τὸ συνέδριον ἠδικηκός, οὐκ ὀκνήσειν αὐτὸ\nτοῦτο εἰπεῖν, ὡς ἠδίκηκε.\n3. Μικρὸν δὲ ἄνωθεν, ἵν’ εἰδῇς, ὡς εὐλόγως τε ἐγὼ\nφίλον τὸν Θαλάσσιον ἐποιησάμην τούτοις τε οὐδεμίαν\nἐπιεικῆ πρόφασιν ἔχει τὸ πεπραγμένον.\n| Ἐμὲ λόγων ἔσχεν ἐξ ἀρχῆς ἔρως, ὦ βασιλεῦ,\nδιατρίψας δὲ ἐν τῷ φοιτᾶν οὐκ ὀλίγον χρόνον ἀγόμενος\nὑπ’ ἀνδρῶν εὐδοκίμων ἐπὶ τὸ τῶν ὄντων μοι μετα-\nδιδόναι πείθομαι καὶ τῶν ἄλλων ἁπάντων ἀμελήσας,\nὡς κα τῶν πατρῴων ἐκπεσεῖν, δόξας τε ποιεῖν λόγους\nοὐ φαύλους εἰχόμην δεινῶς τοῦ πράγματος ἔχων\nλακα τῶν δεικνυμένων ἡμῖν Μάξιμον. τελευτήσαντος\nδὲ ἐκείνου καὶ τῶν λόγων ζητούντων τὸν ἀντ’ ἐκείνου\nδίδωσιν ἡ Τύχη τὸν ἠδικημένον ὑπὸ τοῦ συνεδρίου\nτουτονὶ Θαλάσσιον πολὺ βελτίω τοῖς ὅλοις ἐκείνου τοῦ\n\n\n\n\nπροτέρου φροντίδι τε τῇ περὶ τὴν φυλακὴν φίλτρῳ τε\nτῷ περὶ τοὺς λόγους εὐνοίᾳ τε τῇ πρὸς ἐμὲ καὶ προσ-\nἐτι γε σωφροσύνῃ καὶ γαστρὸς καὶ αἰδοίων.\nμισθὸς\nδὲ αὐτῷ τούτων τὸ ζῆν ἐν τούτοις καὶ πᾶσαν ἡμῖν\nἐπίστασθαι τὴν πόλιν, ὡς ἐπὶ τούτων διατρίβοι· τοῦ\nδέ γε διὰ χρημάτων | οὔτε δεῖται οὔτ’ ἐπιθυμεῖ\nγῆς τινος ἀποχρώσης αὐτῷ. πολλοὺς δέ γε πλούτου\nμέγεθος οὐδὲν ἵστησι, τῷ δὲ καὶ ἀνάλωμα γίνεται\nπολὺ περὶ τούσδε τοὺς λόγους πολλάκις ταὐτὰ κτωμένῳ.\nτὰ δὲ τοῦτο ποιοῦντα πολλά.\nἀλλ’, ὅπερ ἔφην,\nδῶρον ὤν μοι τῆς Τύχης Θαλάσσιος καὶ τὸν ἀπὸ τῆς\nΜαξίμου τελευτῆς λύσας φόβον τοὺς φθονοῦντας τοῖς\nτῶν πέλας ἀγαθοῖς ἐφ’ ἑαυτὸν ἐκίνει διὰ τὸ πειρᾶσθαι\nδυσκολιῶν ἀπαλλάττειν μοι τὸν βίον. καὶ παρα-\nκαλοῦντες ἀλλήλους ἐφλυάρουν καὶ πρὸς τοὺς εὐχερε-\nστέρους τῶν ἀρχόντων ἔλεγον κακώς δῆλοί τε ἦσαν, εἰ\nδυνηθεῖεν, καὶ ποιήσοντες, ἑκάτερον ἀδίκως.\nἐνταῦθα\nδὴ παραινεῖ τις τῶν δοκούντων νοῦν ἔχειν ἕνα αὐτὸν\nγενέσθαι τοῦ συνεδρίου καὶ ταύτῃ τοὺς | συκο-\nφάντας ἀσθενεστέρους καταστῆσαι. γραφὴν μὲν γὰρ\nδικαίαν οὐκ ἐφοβούμεθα, τὸ δ’ ὑπάρχειν τισὶ ῥᾳδίως\nἐπηρεάζειν οἷς ἐκεῖνο οὐκ ἔνι. χρῆται δὴ τῷ περὶ\nταῦτα νόμῳ Θαλάσσιος, καθ’ ὃν γράμματα τῆς σῆς\nδεξιᾶς λαβὼν ταῦτ’ εἰς τὴν βουλὴν εἰσέπεμψε τῶν παρ᾿\nἐκείνης τευξόμενα. ἀναπηδήσας οὖν εὐθὺς Ὀπτάτος,\n\n\n\n\nὦ γῆ καὶ ἥλιε, μετὰ τοῦ τὴν χεῖρα πρὸς τὸν οὐρανὸν\nαἴρειν ἐβόα, Θαλάσσιος τῆς ἡμετέρας βουλῆς;\n7. Καὶ τί δεινόν, ὦ ὀπτᾶτε; ἐλευθέρα μὲν αὐτῷ\nμήτηρ, ἐλεύθερος δὲ ὁ πατήρ, τροφὴ δὲ ἐν πλούτῳ\nμὲν οὔ, ἐν τάξει δέ. νῦν δὲ δὴ καὶ οὐσία τῶν θεῶν\nβουλομένων, ἣν οὔτε ἐν κύβοις οὔτε ἐν πότοις οὔτε\nἐν λαγνείᾳ πεποίηκεν ἐλάττω, ἀλλ’ εὖ ποιῶν τοὺς δεο-\nμένους τῶν φίλων καὶ τοὺς πονοῦντας αὐτῷ περὶ τὰ\nπαρὰ τῆς γῆς ἀνέχων διατετέλεκεν εἶναί τε νομίζων\nθεοὺς καὶ τἀν τῇ γῇ καθορᾶν, ὡς εἰκὸς τὸν ταῦτα\nπεπεισμένον, διάγει. γάμῳ τε ἐρρῶσθαι φράσας καὶ\nπᾶσιν ἀφροδισίοις παῖδα μὲν | ἔχειν ἐν ἐμοὶ νο-\nμίζει τῷ γέροντι, τῶν δ’ ἐν ταῖς ἄλλαις μίξεσιν ἡδο-\nνῶν ἥδιον τὸ μὴ τούτοις ἥδεσθαι.\nἵπποι δὲ καὶ\nἅρματα καὶ σκηνὴ καὶ ἡνίοχοι καὶ πάντα ταῦτα ἀπέρ-\nριπται, καὶ λοιδορεῖ μὲν οὐδένα τῶν τούτοις\nτων, αὑτῷ δὲ ἕτερα προσήκειν ἡγεῖται. μαχόμενον δὲ\nοὐδεὶς αὐτὸν πώποτε εἶδεν ὑπὲρ ἀργυρίου καὶ χρυσίου\nοὐδ’ ἄγχοντα τραπεζίτας οὐδὲ θηρῶντα φεύγοντας οὐδὲ\nτοὺς ὑπ’ ἐκείνοις παῖδας οὐδὲ ἀδικοῦντας παίοντα.\nαἰδοῦς δὲ ὅτι πλείστης ἠξίωται μὲν ὑπὸ τῶν παι-\nδευομένων νέων, ἠξίωται δὲ ὑπὸ τῶν ἐν τοῖς δικαστη-\nρίοις τῷ ῥητορεύειν χρωμένων. ἔστι δὲ αἰδέσιμος μὲν\nτῇ ἡμετέρᾳ βουλῇ, τοιοῦτος δὲ <καὶ> τοῖς δι’ ἃς ἦρξαν\n\n\n\n\n\nἀρχὰς ἀξιοῦσι τιμᾶσθαι. καὶ οὐδεὶς οὕτω τῶν πατέρων\nτὸν ἄνδρα ἠγνόηκεν, ὡς μὴ τοὺς παῖδας τοὺς αὑτοῦ\nΘαλασσίου μᾶλλον ἢ τοῦ γεγεννηκότος εὔξασθαι γενέ-\nσθαι μαθητάς. ἀλλὰ μὴν ὅτι μὲν φιλόσοφος κέκληται,\nγνοίης ἂν ῥᾳδίως, <ὦ> βασιλεῦ, διὰ ποίων δὲ πραγ-\nμάτων κτήσαιτ’ ἄν τις τὴν προσηγορίαν, οὐκ ἀγνοεῖς.\n10. Τοῦτον οὖν οὐκ εισιόντα ἑκόντα χρῆν ἀπε-\nλαύνειν, ἀλλὰ καὶ μὴ βουλόμενον εἰσάγειν οἴεσθαί τε\nδιδόναι τι μᾶλλον αὐτὸν ἢ | λαμβάνειν καὶ κοσμεῖν\nμᾶλλον ἢ κοσμεῖσθαι καὶ μείζους ποιεῖν ἢ γίγνεσθαι.\nἐνθυμοῦ γάρ, οἷον ἂν ἦν, ὦ βασιλεῦ, τὸ συνέδριον,\nοὐκ εἰς χρημάτων λέγω λόγον, ἀλλ’ εἰς τρόπων, εἰ\nτούτῳ πάντες ἐῴκεσαν. ἴσμεν δὲ καὶ τὴν Σπάρτην\nθαυμαζομένην ὑπὸ τῶν ἐν πλούτῳ πόλεων αὐτὴν δη-\nμοσίᾳ πενομένην πειθομένην τῷ θεῷ. εἶναι μὲν οὖν\nτοὺς ἐν τῇ βουλῇ Θαλασσίου πάντας εὐπορωτέρους\nὁμολογῶ, εἶναι δέ τινα τοῦδε δικαιότερον οὔ φημι.\n11. Τὸν δὴ τοιοῦτον Ὀπτάτος ἀπεώθει, τίς ὢν\nαὐτός; τίνος ἀμείνων; τίνος οὐ χείρων; τί καλὸν ἔχων\nεἰπεῖν ὑπὲρ αὑτοῦ; ὅς ἡνίκα μὲν ἐμάνθανε γράμματα,\nμίσει τῷ τούτων ἀποδρὰς εἴς τινα καταφυγὼν αἱμασιὰν\nἔκειτο καὶ οὐκ ἐζητεῖτο τοῖς θεοῖς τῶν γονέων εἰδότων\nχάριν τοῖς αὐτὸν ἐκβαλοῦσιν. ἡ τροφὸς δὲ ἐθρήνει\nμέν, ἐθρήνει δὲ τὸ μὴ θρηνεῖσθαι παρὰ τοῖν τοκέοιν\n\n\n\n\nτὸν υἱόν. οἱ καὶ τὸν γεωργὸν τὸν περιτυχόντα τε καὶ\nἀνελόμενον καὶ κομίσαντα κεναῖς ταῖς χερσὶν ἀπέπεμψαν\nἔργον ἐχθρὸν ἑαυτοῖς πεποιηκέναι νομίζοντες συμφορὰν\nἐξελθοῦσαν αὖθις εἰσαγαγόντα.\nὁ δ’ ὁρῶν ἀδελφὸν\nπρεσβύτερον ἀγαπώμενον διὰ τὴν περὶ πάντα τὰ προσ-\nἥκοντα προθυμίαν καὶ θεραπευομένους εὐχαῖς ὑπὲρ\nαὐτοῦ τοὺς θεοὺς παῖς ἔτ’ ὢν ἐτόλμησε μάγοις δια-\nλεχθῆναι καὶ τἀδελφοῦ τὸν θάνατον αἰτῆσαι παρ’ |\nαὐτοῦ τοῦ θανάτου τὸν μισθὸν αὐτοῖς ἥξειν λέγων\nκαὶ τὸ μὴ δύνασθαι δοῦναι τῷ φάσκειν δώσειν ἐπαν-\nὀρθῶν. ἁλοὺς δὲ τοιαῦτα ἐπιβουλεύων τὸν ἐπιβου-\nλευθέντα βοηθὸν λαβὼν τῇ φύσει ταύτην ἐκείνου\nδόντος τὴν χάριν ἀφείθη. καὶ μικρὸν ὕστερον, οἷα τὰ\nτῆς τύχης, ἀπῆλθον ὅ τε σώσας τὸν ἀποκτεῖναι βουλη-\nθέντα καὶ οἱ γονεῖς.\nθάψας δὲ οὗτος ἀδακρυτὶ\nτοὺς γονεῖς καὶ γενόμενος τῆς οὐσίας κύριος καὶ παι-\nδείαν φυγὼν καὶ πονηροτάτοις συζῶν κἀντεῦθεν κτη-\nσάμενος τὸ μηδὲν αἰσχύνεσθαι προσπίπτων ἀνθρώποις\nπρεσβυτέροις καὶ μεμαθηκόσιν ἐρυθριᾶν καὶ νομίζουσιν\nαἰσχρὸν τὰς πρὸς τοῦτον μάχας τὸν οὐδέν, οὐκ ἔργον\nἐξ ἀγορᾶς, οὐ ῥῆμα ἀπαίδευτον, οὐ τὴν ἐν τοῖς\nλοις ἀσχημοσύνην ὀκνοῦντα, βορβοροτάραξιν ἀτεχνῶς,\nταῦτα τοίνυν ἐφόδια λαβὼν εἰς ἀναίδειαν τοὺς πολλοὺς\nκαταστρεψάμενος δι’ ὕβρεων γίγνεται φοβερός. καὶ\n\n\n\n\n\nδέον αὐτὸν ἐξωσθῆναι πάλαι τοῖς αὑτοῦ βελτίοσι\nκλείει τὰς θύρας γαυριῶν τῷ δύνασθαι δέον τῷ οὕτω\nκαταδύεσθαι.\n14. Πολλοῦ γὰρ ἄξιος ἐγένετο, τοῖς\nΑἰγυπτίοις. καὶ τοὺς τῆς ἀρχῆς | μῆνας\nἐκείνης προσκυνοῦσι. κατορύττουσι μὲν οὖν τῷ\nλόγῳ καὶ ἀνορύττουσι κἀν ταῖς ἀποφράσι τῆς ἀρχῆς\nτὸν χρόνον ἔχουσι· τοσούτων κακῶν πέλαγος ἐπισχεῖν\nτὴν Αἴγυπτον τῶν μὲν ἀδίκων ἰσχυόντων, τῶν δ’ ἀδι-\nκουμένων προδιδομένων, τῆς δ’ ἀγορᾶς ἀπηνθηκυίας,\nτοῦ δήμου δὲ ἠμελημένου, λόγων δὲ πεφευγότων.\nπῶς δ’ οὐκ ἔμελλον μετὰ Πτολεμαῖον τοιαῦτα\nἠδικημένον; ὃν ἀποσπάσας ἐξ αὐτῶν τῶν ἀγαλμάτων\nὑφ’ ὧν τοῖς ὀφθαλμοῖς ἔζη δι’ εὐχῶν καὶ σπονδῶν καὶ\nθυσιῶν καὶ βιβλίων πορευόμενος ἦν τε ἤδη γηραιὸς\nταῦτα αὐτῷ τὰ καλὰ τοῦ χρόνου συνειδότος, ἀλλ’ ὅμως\nτοῦτον ἥρπασεν ἐξ ἱερῶν, ἐπὶ δικαστήριον μετέθηκεν,\nἀνεκρέμασε, χερσὶ βαρείαις ἔδραμε διὰ πλευρῶν τὴν\nτῶν οὐδαμοῦ πεπραγμένων ζητῶν ὁμολογίαν, μόνον\nοὐ πίνων τοῦ αἵματος οὐδὲ τὰς πολιὰς αἰδούμενος.\n\n\n\n\n\n\n\n\nκαίτοι συνδειπνῶν ἴσως τισίν, οὐ γὰρ δὴ φοιτῶν,\nοὐδὲ γὰρ ἐφοίτησεν, ἤκουσεν, ὡς Ἀχιλλεὺς δέξαιτο\nτὸν Πρίαμον πατέρα ὄντα τοῦ τὸν φίλτατον ἀπο-\nκτείναντος αὐτῶ. ὁ δὲ ἀπ’ αὐτοῦ τοῦ γήρως ὕβριζεν\nἀγανακτῶν, ὅτι μὴ συκοφάντης ὁ φιλόσοφος ἦν.\nτούτων δὲ πεπραγμένων, ὦ βασιλεῦ, πάντες μὲν\nσυνήχθοντο τοῖς ἀνῃρημένοις νόμοις, οἷς δ’ ἐν λόγοις\nὁ | βίος, καθ’ οὓς ἄν τις τῆς θείας ἅψαιτο φιλο-\nσοφίας, δρασμὸς ὑπὲρ τοὺς ὅρους τοὺς Αἰγυπτίους,\nὡς οὐκ ὂν τὴν ὀργὴν τὴν τοῦδε διαφυγεῖν, εἴ τις\nἐντὸς ἐκείνων ἁλοίη. καὶ οἱ τὰς δαιμονίους τε καὶ\nμακαρίους ποιούσας μαθήσεις παραδιδόντες, ᾧ μάλιστα\nνικᾷ τὰς ἄλλας ἡ Ἀλεξάνδρου πόλις, ᾤχοντο συγκαλυ-\nπτόμενοι ταῦτα τοῦ παραδείγματος πείθοντος, καὶ οἱ\nνέοι τοὺς ἡγεμόνας ἐπόθουν.\n17. Καίτοι καὶ εἰ τοῖς ἄλλοις αὐτὴν βελτίω πε-\nποιηκὼς ἐν τούτῳ μόνον λελύμαντο, δίκην σοί τε καὶ\nἐκείνῃ μεγίστην ὤφειλεν ἄν, νῦν δὲ διὰ πάντων\nτεινε τὴν βλάβην. τοιγαροῦν ἐξεδέξατο τὴν ἀρχὴν\nφρουρά τε καὶ τὸ μηδέ, ὡς ἐβούλετο, ποιεῖσθαι τὴν\nὁδόν, ἀλλ’ ἐν τοῖς τὸ σῶμα παρειληφόσι τοῦτο κεῖσθαι\nκαὶ πρὸς τὴν ἐκείνων βούλησιν καἰ βαδίζειν καὶ μένειν\nκαὶ ἐσθίειν καὶ μὴ καὶ καθεύδειν καὶ μή. ταυτὶ γὰρ\nἑώρων καὶ αὐτὸς καὶ ὅ τι εἶχον ἐβοήθουν διὰ τῶν\n\n\n\n\n\nπρὸς τοὺς ἄγοντας λόγων, οὐ χρηστὸν ἡγούμενος, ἀλλ᾿\nοὐκ οἶδ’ ὅπως εἰς οἶκτον ταχὺ καταφέρομαι.\nἐλθὼν\nτοίνυν εἰς τὴν μεγάλην πόλιν καὶ πανταχόθεν ἄξιος\nεἶναι δοκῶν | τεθνάναι οἷς τε αὐτὸς ἐδεδράκει καὶ\nοἷς ἄλλων κατεψεύσατο, συμμάχων ὅμως εὐπόρησε τῶν\nΚλεάρχῳ μὲν ἐχθρῶς ἐχόντων, εἰδότων δὲ ὅτι τοῦτον\nἐκεῖνος βούλοιτ’ ἂν ἀπολέσθαι. ἐσώζετ’ οὖν τῇ τινων\nδυνάμει ὁ τεθνάναι μὲν δίκαιος ὤν, ζῶν δέ, ὅπως\nἀνιῷτο Κλέαρχος.\nδιαφυγὼν τοίνυν ἐγγὺς ὂν τὸ\nξίφος ἁπάντων αὐτὸν οἰομένων εἴσω τε θυρῶν βιώσε-\nσθαι καὶ σχήσειν ἡσυχίαν καὶ λήξειν τῆς κατὰ τῶν\nκρειττόνων παροινίας αὐτῷ τῷ παρ’ ἐλπίδα σεσῶσθαι\nμιαρώτερος ἦν. καὶ τῶν ἐν τῇ βουλῇ τοὺς ἀρίστους\nὑλακτῶν ἠγάλλετο νομίζων ἐντεῦθεν γοῦν ἔσεσθαι\nπεριφανὴς δικαίας οὐκ οὔσης ἀφορμῆς, οἶόν τι τὸ τοῦ\nΘερσίτου περὶ Τροίαν ἦν.\n20. Τί οὖν ἐστιν ὅ φημι; ὅτι τούτου τὴν βουλὴν\nἐλευθεροῦν ἐχρῆν, ἀλλ’ οὐ δούλην ποιεῖν. οὐ γὰρ οἶδ’\nὅπως ἄν τις ἄλλως προσείποι τὸ νυνὶ γιγνόμενον.\nὅταν γὰρ τὸ τούτῳ δοκοῦν παρ’ ἐκείνῃ νόμος ᾖ, πῶς\nοὐ τοιοῦτόν ἐστι; νῦν δ’ ὢν κάκιστος καὶ κορυφαῖος\nεἶναί τε βούλεται καὶ φησὶ καὶ τοὺς συγχωροῦντας\nἔχει καὶ σοβεῖ καὶ ἀπειλεῖ καὶ διαμέμφεται καὶ τὸν\n\n\n\n\n\nἐκπηδῆσαι φάσκοντα ὀφθαλμὸν ἀντὶ Γοργόνος τοῖς\nεὐλαβεστέροις ἐπισείει.\n21. Καὶ μαχαιρῶν | δή τινων ἐμέμνητο κἀκ\nτούτων ὄνομα περιῆπτε καὶ τὴν ἐκβολὴν ἐντεῦθεν\nἐποιεῖτο. ὁ δὲ μαχαίρας μὲν οὐδεπώποτε εἰργάσατο,\nοὐδ’ ἔμαθε τὴν τέχνην, οὐδ’ εἶχεν, ἀλλ’ οὐδὲ ὁ πατὴρ\nοὐδέτερον. οἰκέται δὲ ἦσαν αὐτῷ ταῦτα ἐπιστάμενοί,\nκαθάπερ Δημοσθένει τῷ Δημοσθένους πατρί. καὶ\nοὐδὲν ἐκώλυσε τὸν υἱὸν Δημοσθένους τὸν Δημοσθένη\nτὸ εἶναι τοιούτους αὐτοῖς οἰκέτας οὔτε προστῆναι τῶν\nἙλληνικῶν πράξεων οὔτε ῥύσασθαι πόλεις οὔτε ἀντι-\nτάξασθαι πρὸς τὴν Φιλίππου καὶ ῥώμην καὶ τύχην\nοὔτ᾿ αἴτιον γενέσθαι τῇ πόλει στεφάνων καὶ κηρυγ-\nμάτων ἀπολαῦσαι. εἶχον δὲ οὐ δεσπότας τῶν ἐν ταῖς\nτέχναις Ἀθηναίων τινὰς μόνον λέγειν, ἀλλὰ καὶ αὖ\nτοὺς ἀπὸ τεχνῶν ἥκοντας ἰσχύσαντας.\n22. Ἀλλ᾿ ἀφῶμεν, εἰ δοκεῖ, τὸν Ἀθηναίων δῆμον\nκαὶ τὴν πνύκα καὶ τὸ βῆμα καὶ τὸν Σόλωνα, τὰ νῦν\nδὲ ἐξεταζέσθω. τολμήσαι τις ἂν οὖν εἰπεῖν, ὡς ἅπαν\nτὸ συνέδριον εὐγενεῖς ἐκ τετραγονίας καὶ ἔτ’ ἀνωτέρω\nπρογόνων ἀρξάντων καὶ πεπρεσβευκότων καὶ λελειτουρ-\n\n\n\n\nγηκότων καὶ διὰ πάντων ἀφιγμένων ἃ φέρειν λαμπρότητα\nδύναται; πεισάτω τὴν βουλὴν Ὀπτάτος ταύτην δέξασθαι\nτὴν ἐξέτασιν. ἀλλ’ οὐ πείσει. ἥ τε γὰρ κρηπὶς τῷ συνε-\nδρίῳ καὶ τοιαύτη | παντὸς τοῦ παρέχοντος αὑτὸν\nεἰς αὐτὴν χαριζομένου τῷ πλάττοντι τὴν βουλὴν διέλιπε\nτε οὐδεπώποτε τὸ προστιθέμενον ἔχον τι καὶ τοιοῦτον.\nκαὶ οὐ μέμφομαι· πολλάκις γὰρ τοῦτ’ ἐκείνου βέλτιον.\n23. Εἰ δέ με δεῖ καὶ ὀνομαστὶ μεμνῆσθαί τινων,\nπερὶ μὲν τῶν νῦν ἄλλος ἂν ἴσως ἄμεινον εἴποι, τοῦ\nπαρόντος γὰρ οἶμαι καὶ τὸ ταῦτα εἰδέναι, τῶν\nτέρων δὲ μεστὴ γῆ καὶ θάλαττα καὶ λέξω βεβοημένα\nκαὶ ἃ μαθεῖν οὐδεὶς δέοιτ’ ἂν διὰ τὸ ἐπίστασθαι.\nΤυχαμένης ὁ τῶν ἔργων ἐπιστάτης ὁ Κρὴς χαλκοτύπου\nπαῖς ἦν. καίτοι τίς οὐκ οἶδεν, ὅσος ἦν Τυχαμένης\nἐν τῷ συνεδρίῳ; Ἀβλάβιος ἀπὸ τῆς αὐτῆς νήσου τὰ\nπρῶτα ὑπηρετῶν τοῖς ὑπηρέταις τοῦ τῆς Κρήτης\nχοντος, οὗτος ἀνήχθη μὲν ἐκεῖθεν καὶ πλέων ὑπὲρ\nὀβολῶν ηὔχετο τοῖς ἐν τῇ θαλάττῃ θεοῖς, ἐλθὼν δὲ\nἐκράτει τοῦ κρατοῦντος καὶ ὁπότ’ εἰς τὸ βουλευτήριον\nεἰσίοι, θεὸς ἐν ἀνθρώποις ἦν.\nτέ δαὶ Φίλιππος;\nτί δαὶ Δατιανός; οὐ τοῦ μὲν ὁ πατὴρ ἐχόρδευεν, ὁ δὲ\n\n\n\n\n\n\nΔατιανοῦ | λουμένοις ἀνθρώποις ἐσθῆτας ἐφύ-\nλαττε; Ταῦρος δὲ ἐκ τίνων; Ἐλπίδιος δέ; ὁ δὲ Δομε-\nτιανὸς ὁ κάλοις μὲν ἀποθανὼν ἀδίκοις καὶ ἕλξεσιν,\nὢν δὲ καὶ αὐτὸς πατρὸς ἀπὸ τῶν χειρῶν ζῶντος; ἦν\nκαὶ Δουλκίτιος ἐν τῇ βουλῇ τις χρυσοῦ μὲν ἐρῶν οὐχ\nἧττον ἢ Μίδας, δυστυχεῖς δὲ καλῶν τοὺς φιλαργύρους.\nοὕτος ἐν πλυνοῖς τὸν αὑτοῦ πατέρα καταλιπών, ἦν δὲ\nτῶν ἐν Φρυγίᾳ κναφέων ἄριστος, τοῦ συνεδρίου μετα-\nσχὼν ἦρξε μὲν Φοινίκης, ἦρξε δὲ Ἰωνίας καὶ οὐδεὶς\nἀναστάς, ὦ Ἡράκλεις, εἶπε, κναφεῖον ἡμῖν ἐπεισ-\nἔρχεται. πῶς οὖν οὐ κρεῖττον ἀνῃρῆσθαι τὴν\nβουλήν;\n25. Καὶ τούτοις ἅπασιν οὓς κατέλεξα τὸ συνέδριον\nἀνέῳξεν οὐδὲν ἕτερον ἢ τούτων δὴ τῶν σημείων ἡ\nτέχνη. τῷ δὲ τοῦτό τε ὑπάρχει καὶ τὸ διὰ τῆς πρὸς\nἡμᾶς ὁμιλίας καὶ παιδείας τρόπον τινὰ γεγεῦσθαι.\nτῶν γοῦν ἐπιδεικνυμένων πολλοὶ πολλοὺς ᾔσθοντο\nβουλομένους τὸν ἄνδρα ἐν ἐπαινέταις λαβεῖν, ὡς ἂν\nἐπιστάμενον μορφὰς λόγων ἀμείνους τε καὶ χείρους\n\n\n\n\nὁρᾶν. οὓς μέτεισιν ὁ κηδεμὼν τῆς βουλῆς οὐδὲ γρῦ.\nκατάστηθι δὴ εἰς ἔριν δεομένην λόγων πρὸς τὸν ἀν-\nἄξιον | τοῦ συνεδρίου τοῦτον. οὕτω γὰρ εἴσῃ, τίς\nὢν τίνα προὐπηλάκιζες, ἐπεὶ καὶ ὅσα νικᾷς ἐν τῇ\nβουλῇ, κραυγῇ καὶ θορύβοις νικᾷς καὶ τοῖς ἀπὸ τῶν\nκύβων μαθήμασιν.\nαὐτὸς τοίνυν οὗτος τίνων\nἐστίν; ἆρά γε τῶν τὴν Ῥώμην κτισάντων ἢ τῶν τοὺς\nνόμους θέντων ἢ τῶν ὑπηκόους κτησαμένων ἢ τῶν\nτὸ κτηθὲν φυλαξάντων; οὐ μὰ Δία, ἀλλ’ ἦν τις\nὈπτάτος γραμμάτων διδάσκαλος, ὃς καὶ Λικιννίῳ τὸν\nπαῖδα ταῦτα ἐδίδασκεν ἀπὸ δυοῖν ἄρτοιν καὶ τῆς ἄλλης\nτροφῆς ἣ τούτοις συνέζευκται. καί ποτε πορείας\nμένης εἰς Παφλαγονίαν αὐτῷ καταλύει μὲν παρά τινι\nκαπήλῳ θυγατέρα τρέφοντι καλήν, ἣ καὶ ἐκίρνη,\nπαθὼν δέ τι πρὸς τὴν ὥραν ἠξίου γαμεῖν καὶ πείσας\nεἶχεν. αὐτοῦ μὲν οὖν τοῦ Λικιννίου κρατοῦντος οὐδὲν\nἦν αὐτῷ πλέον διὰ τῆς γυναικός, τῶν ἐκείνου δὲ ἡκόν-\nτων εἰς ἕτερον μέγας τε εὐθὺς καὶ λαμπρὸς καὶ\nδαίμων καὶ ὕπατος ὁ τὴν γυναῖκα ἔχων. καὶ ἔδει δὴ\nδι’ | αὐτὸν ἐν τῷ θεάτρῳ πτερὰ λαβόντας ἀνθρώ-\nποὺς μετὰ τῶν ὀρνίθων πέτεσθαι.\nτῇ γυναικὶ δὲ\nἄρα ἤστην ἀδελφὼ δύο χρηστὼ μέν, τὸ γὰρ ἀληθὲς\n\n\n\n\nεἰρήσθω, πατρὸς δὲ οὗπερ ἔφην. οὗτοι τῆς αὑτῶν\nἐξαναστάντες τρέχουσι μεθέξοντες τῆς τοῦ κηδεστοῦ\nτύχης. καὶ μετέσχον οὐδενός αὐτοῖς τὸν πατέρα προ-\nφέροντος οὐδὲ τὸ καπηλεῖον. ἦσαν γὰρ ἐπιεικεῖς τε\nἌι μέτριοι καὶ εἰδότες εὐτυχεῖν. ὧν ἐκ θατέρου γε-\nγονὼς οὗτος οὐκ ἠξίωσεν οὗπέρ ἐστιν, εἶναι, ἀλλ’ ἀντὶ\nμετρίου κύων. ἦν δέ γε, οἶμαι, πολὺ βέλτιον τοῖς\nαὑτοῦ παρέχειν πολλοῖς λέγειν, ὅτι ὄντως οὗτος\nἐκείνου.\n28. Ἵνα δὲ καὶ ὅθεν ταῦτα ἐπράχθη, μάθῃς καὶ\nμηδὲ τῷ δοκεῖν τῇ βουλῇ βοηθεῖν σεμνύνηται, μικρά\nτινα καὶ περὶ τούτου δίειμι.\nΣαβινιανός τίς ἐστι μαστροπὸς νέων καλῶν ὑπὸ\nτοῦ χρόνου πρὸς τοῦτο μετενεχθείς, | ἕως δὲ ἀγἐ-\nνεῖος ἦν, μαστροπῶν αὐτὸς ἐδεῖτο. οὗτος πολλοῖς ἐν\nπολλαῖς πόλεσι ταῦτα ὑπηρετηκὼς οὐδενὶ τοσαῦτα ἔκα-\nμεν ὁπόσα Ὀπτάτῳ τούτῳ ἀθλίους μὲν ποιῶν πατέρας,\nἀθλίους δὲ παῖδας, ἀθλίας δὲ μητέρας.\nτοῦτο\nτοίνυν τὸ ἔργον αὐτὸν καὶ διὰ τῆς ἡμετέρας ἤγαγε\nκαὶ τολμήσας εἰσελθεῖν εἰς τὴν τῶν παιδευομένων\nἀγέλην πεῖραν προσάγων τισὶ καὶ χωρίζων τῶν ἄλλων\nκαὶ πρὸς κίονί τινι λαλῶν καὶ τι καὶ θρασύτερον ποιῶν\nὀφθεὶς ἀπηλαύνετο σωφρονεῖν δεῖν ἀκούσας ἢ εἰ μὴ\nδύναιτο, παρ’ ἄλλους ἐλθόντα θηρᾶν. ἠπόρησε μὲν\nοὖν οὐδὲ παρ’ ἡμῖν τῶν συνοργιουμένων, ἐλθὼν δὲ\n\n\n\n\nὡς τοῦτον καὶ μέγα μὲν οὐδὲν πεπονθώς, αἴρων δὲ\nτὸ πραχθὲν τῷ λόγῳ δυσμενῆ ποιεῖ τὸν χρῄζοντα αὐ-\nτοῦ τῆς τέχνης τούτῳ μάλιστα τῷ Θαλασσίῳ, δι’ ὅτου\nκαὶ τὴν ὑπὲρ τῶν νέων ἐπιτίμησιν ἐποιησάμην. καὶ\nδιετέλει δὴ ζητῶν, ὅτῳ δὴ] τὸν ἄνθρωπον ἀμυνεῖται\nτρόπῳ καὶ λαβὼν καιρὸν ἠμύνατο τῶν τε καλῶν ἐκεί-\nνῶν χαρίτων | ἀποδιδοὺς ἀμοιβὰς καὶ ἅμα αὐτὸν\nθερμότερον πρὸς τὰ δεύτερα ποιῶν εἰδότα, ὡς οὐ\nπερὶ ἀχάριστον έσται προθυμότερος.\n30. Καὶ ὅτι ταῦτα οὕτως ἔχει, μάρτυρας οἷς οὐκ ἂν\nἀπιστήσαις, παρέξομαι τοὺς μὲν τῶν πρὸ τῆς ὕβρεως,\nτοὺς δὲ τῶν ἐπ’ ἐκείνῃ ῥημάτων, τοὺς μὲν εἰδότας τὸ\nγενησόμενον, τοὺς δὲ τὴν ἐπὶ τοῖς πεπραγμένοις ἡδονήν.\nποῖος γὰρ Ἕκτωρ ἀποκτείνας Πάτροκλον ἢ ποῖος Ἀχιλ-\nλεὺς Ἕκτορα τηλικοῦτον ἐφρόνησεν, ἡλίκον ὁ μαστροπὸς\nοὗτος, ὂν τὸ τῆς χαρᾶς ὑπερβάλλον λέγειν ἃ σιωπᾶν\nἐχρῆν ἐξῆγε. γελῶν γοῦν καὶ πηδῶν καὶ τοὺς μάλιστα\nαὐτῷ συνήθεις περιβάλλων καὶ φιλῶν, ἐμὸν τοῦτο,\nἐβόα· τὸ γὰρ δι’ ἐμὲ πραχθὲν ἐμὸν εἰκότως ἂν\nκαὶ δοκοῖ καὶ λέγοιτο.\nτίνος οὖν ἡ βουλὴ\nτούτῳ χάριν ἂν ἔχοι τῶν ἐφ’ ἡμᾶς Ὀπτάτῳ πρόφασιν\nἑτέραν | ἐχόντων; γὰρ γὰρ ὁ Πάτροκλος τοῦ\nνου ταῖς αἰχμαλώτοις, αἲ τῶν αὑτῶν εἲνεκα κακῶν\n\n\n\n\n\nτοῦτ’ ἐποίουν. εἰ γὰρ δή τις ἦν ὡς ἀληθῶς Ὀπτάτῳ\nτοῦ συνεδρίου λόγος, Σαβινιανὸν ἐξαλείφων ἐφαίνετ’ ἄν.\nμεῖζον γὰρ δὴ τῇ βουλῇ πρὸς αἰσχύνην εἷς τοιοῦτος\nἢ πάντες οἱ τῇ φωνῇ τῇ Σύρων καλοῦντες τοὺς\nδεομένους αὑτοῖς ἰαθῆναί τι τῶν ξυλίνων ἀγγείων.\n32. Κύων, φησίν, εἰμὶ τῆς βουλῆς. πῶς οὖν οὐ\nδάκνεις οὓς ἄξιον; οὗτοι δ’ ἂν εἶεν οἱ κακοὶ. κακίας\nδὲ εἴδη μυρία. μυρία. ἐν οἷς οὐδεὶς ἂν θείη δεσποτείαν\nἀνδραπόδων εἰδότων ἐργάζεσθαι ξίφη, δι’ ὧν ἐστι καὶ\nσώζειν τὴν αὑτῶν καὶ προστιθέναι τοῖς οὖσι.\n33. Καὶ πρὸς μὲν ὀπτᾶτον ταῦτα· Πρόκλον δὲ\nἐβουλόμην μὲν καὶ νῦν ἐπαινεῖν, ὑβρίσαντα δὲ καὶ\nαὐτὸν καὶ ἐμὲ μειζόνως | καὶ σφοδρότερον, οὐδ’ εἰ\nσφόδρα βουλοίμην, δυναίμην ἂν μὴ φάσκειν ἠδικη-\nκέναι. ὃς ἐν δικαστοῦ τάξει καθήμενος καὶ δέον μὴ\nκραυγῇ τινων καὶ ταραχῇ καὶ συστάσει κρίνειν τὰς\nδίκας, ἀλλ’ ἀπὸ τῆς ἀληθείας, ἀπέκλινέ τε εὐθὺς ἐπὶ\nταῦτα καὶ μέρος ὁ δικαστὴς ἐγένετο τῶν ἐπηρεαζόντων\nοὐκ ἐθελήσας ἀκούειν τῶν νόμων οἱ τὸν οἴσοντα τὴν\nψῆφον ἴσον ἀμφοτέροις καθίζουσιν.\nεἶπεν Ὀπτά-\nτό μὴ χρῆναι Θαλάσσιον ἐγγράφεσθαι καὶ προσέθηκε\nλοιδορίας. ἀνάμεινον τὸν τῶν ὑπὲρ ἐκείνου λεξόντων\nλόγον, μᾶλλον δὲ αὐτὸς οὗτος γενοῦ τὸ ταῖς αἰτίαις\n\n\n\n\nφέρον τὴν ἰσχὺν ἀπαιτῶν, τὰς ἀποδείξεις. ἀλλ’ οὐδέ-\nτερον βούλει· σιώπησον. νῦν δ’ εἰς μοῖραν μαρτύρων\nἦγεν αὑτὸν καί, τὸ δεινότερον, ἀπέκρυψε τοῖς παρ’ αὑ-\nτοῦ τὸν ὀπτᾶτον. ὁ μὲν γὰρ πλὴν μαχαιρῶν εἶπεν\nοὐδέν, ὁ δ’ ἔνοχόν τε εἶναι θανάτῳ καὶ αὑτῷ |\nπολλὴν ἐπὶ τῆς τρίτης ἀρχῆς γενέσθαι σπουδὴν\nκαὶ ἑλεῖν καὶ ἀποκτεῖναι δρασμῷ τε σωθέντα ἀλγῆσαι.\nκαὶ τίς ταῦτα τόπος ἢ χρόνος οἶδεν, ὦ Πρόκλε;\nποῖον ἔθνος; τίς πόλις; τίς οἶκος; τίς ἀνήρ; τίς παῖς;\nτίς γέρων; τίς γυνή; τίς δοῦλος; τίς ἐλεύθερος; καὶ\nμὴν ἔδει μὲν ἡγήσασθαι τῆς τιμωρίας γραφήν, ἡ δ’\nοὐκ ἂν ἦν μὴ ὄντος τοῦ γραφομένου. ποῦ τοίνυν ἡ\nγραφή; τίς δ’ ὁ ταύτην ἀπενεγκών; ποῖος μὲν φόβος\nἐποίησε τὸν δρασμόν; τίς δὲ κατήγορος τὸν φόβον;\nποῖον δὲ πάθος τὴν αἰτίαν; τίς τίνα διὰ τοῦτον ἐπέν-\nθησε; τίνι τί τῶν πραγμάτων χεῖρον ἔσχε; τίς τὶ διὰ\nτοῦτον προσδοκήσας χαλεπὸν εἰς δικαστήριον ἤγαγεν;\nἔχεις ἐν τῇ σιγῇ τὴν ὁμολογίαν, ὦ βασιλεῦ, τοῦ\nκόμπον εἶναι ῥήματα τοῦδε μόλις δέ μευ ἔκφυγεν\nὁρμήν, οἴεται γὰρ αὑτῷ | πρέπειν τὰ Ἀχιλλέως.\nποίαν; τὴν πότε. τὴν ποῦ γεγενημένην; οὐ συνῆν μοι\nπάντα τὸν χρόνον ἄνθρωπος, νύκτα καὶ ἡμέραν; οὐ\n\n\n\n\nλέγοντι παρῆν; οὐ μέλλοντι; οὐ πεπαυμένῳ; οὐχ ὅτῳ\nτῶν ἡμετέρων λόγων ἔρως καὶ λαβὼν ἔχειν ἐβούλετο,\nπαρὰ τοῦτον ἤρχετο, τούτῳ διελέγετο καὶ κτησάμενος\nᾔδει χάριν καὶ μὴ τυχὼν ἤχθετο; καὶ τὸ μέγιστον,\nεἵπετο μέν μοι παρὰ σὲ πορευομένῳ πολλάκις, παρελ-\nθόντος δὲ εἴσω πρὸς ταῖς κιγκλίσιν ἐκάθητο καὶ ἦν\nἡμῶν τοῦτο μόνον ἐν μέσῳ. σὺ δ’ ἔχων τοὺς πάντα\nμηνύοντας τοσούτους ὥστε ἀλλήλους καταπατεῖν, καὶ\nποῦ καθῆστο Θαλάσσιος, εἰδὼς οὔτε ἠγανάκτησας οὔτε\nἐλάβου, ἀλλ’ | οὐδὲ ἠπείλησας ποιήσειν ἃ μὴ πε-\nποιηταί σοι.\nμετὰ ταῦτα τοίνυν σὺ μὲν ἐνταῦθα\nἦσθα καὶ ἠσθένεις, ὁ δὲ ἐν Σαμοσάτοις καὶ τοῖς ἀγροῖς\nὧν ἡ τῶν τρόπων ἀρετὴ δεσπότην αὐτὸν ἐποίησε.\nκαλῶς δὲ αὐτῷ τῶν ἐκεῖ τεθέντων ἧκε δεῦρο πάλιν\nνοσοῦντος ἔτι, καὶ οὔτε ἐκεῖνος ἔδειξέ τινα ὑποψίαν\nοὔτ’ αὐτὸς ὑπώπτευσας. κἀνταῦθα ἐτίμας με τιμαῖς\nὧν οὐκ ἦσαν μείζονες, τὸν τῷ πονηρῷ γόητι συζῶντα,\nκαὶ οὐδείς σοι κατ’ αὐτοῦ πρὸς οὐδένα λόγος οὔτε\nμείζων οὔτε ἐλάττων. πῶς οὖν φῄς αὐτὸν διαπεφευ-\nγἐναι σε, τὸν ἐν τῇ αὐτῇ πόλει, τὸν περὶ τὰς σὰς\nθύρας, τὸν οὐ πόρρω τοῦ ζεύγους. καὶ μὴν οὔτ’ ἂν\nἡμεῖς ἠγνοήσαμεν ἃ διανοῇ, τῶν παρὰ σοὶ πιστευο-\n\n\n\n\n\nμένων καὶ ἡμῖν ὄντων φίλων, οὗτός τε μαθὼν |\nαὑτὸν ἂν ἔξω θορύβων ἐποίει. εἰ δ’ οὐδαμοῦ\nφαίνεται μεταστὰς οὐδ’ ἀφανίσας αὑτόν, οἷς ἔπραττες\nὕβριζες.\n38. Ἔδεισα, φησί, τὴν βουλὴν μὴ δόξαιμι\nτῶν τἀναντία αὐτῇ πραττόντων εἶναι καὶ τῶν\nαὐτῇ πρεπόντων ὀλιγωρεῖν. ἐγὼ δ᾿ ὡς μὲν οὐδεὶς\nτούτῳ λόγος οὐδὲ σφόδρα τῆς βουλῆς ὀργιζομένης\nἀγανακτοῦντι τῷ μὴ μετὰ τῶν θεῶν οἱκεῖν, ἐάσω·\nἐκεῖνο δὲ ἡδέως ἂν εἰδείην, ὡ βασιλεῦ, τίς ἂν ἦν\nαἰτία κατ’ αὐτοῦ τῇ βουλῇ σεσιωπηκότος; ἢ κατὰ ποίαν\nἀνάγκην εἶπεν ἃ νῦν εἴρηκε; τίς δ’ οὐκ ἂν αὐτὸν ὑπέ-\nλαβεν ἀγνοεῖν τὸν ἄνθρωπον; τί δ’ αὐτὸν ἐκώλυεν\nαὐτὸ τοῦτ’ εἰπεῖν, ὡς ἀγνοεῖ; τίς δ’ ἂν ἐξήλεγχεν\nεἰπόντα;\nπόσῳ δ’ ἂν ἦν ἐκεῖνο κάλλιον ἐπιστομίσαι\nτὸν ὀπτᾶτον ἀνελόντα τὰς βλασφημίας τῇ πρὸς ἡμᾶς\nΘαλασσίου φιλίᾳ; εἰ δ’ οὖν καὶ σφόδρα ἐβούλετο\nκλος ταὐτὰ φρονῶν Ὀπτάτῳ περὶ τούτου φανῆναι,\nταὐτὰ φθέγξασθαι χρῆν ἐκείνῳ κἀν ταῖς μαχαίραις\nστῆναι. ὕβριζε μὲν γὰρ ἂν καὶ οὕτω ψευδόμενος, οὐ\nμὴν ὡς νῦν γε. ὑβρίζων δὲ ἐκεῖνον οὐδ’ ἡμῶν ἀπεί-\nχετο τῶν περὶ πλείστου τὸν Θαλάσσιον ποιουμένων.\n40. | Οἶον ἄνθρωπον εἰς ἀρχὰς ἄγεις, ὦ βασι-\n\n\n\n\nλεῦ, λόγων μὲν ἄμοιρον ἀμφοτέρων, νόμους δὲ ἀντὶ\nλόγων εἰπεῖν οὐκ ἔχοντα, οὐδὲ γὰρ τοῦτ’ ἔνι αὐτῷ,\nδι’ ἡδονῶν δὲ καὶ τρυφῆς καὶ μέθης εἰς ἀνδρὸς ἡλι-\nκίαν ἥκοντα οὐ δυνηθέντα πεισθῆναι νομίζειν τὸ\nσολ.ικίζειν κακόν.\nκαὶ οὐκ ἂν ἦν πάνυ δεινόν,\nεἰ τὴν φωνὴν ἀδικῶν ἐν τοῖς ἄλλοις ἐτίμα τὸ δίκαιον,\nἀλλὰ τίς μὲν λοιμὸς ὅσους οὗτος Φοινίκων ἀπήνεγκ·ε;\nτίνος δὲ οὐ λοιμοῦ δεινότερος τῇ Παλαιστίνῃ κατέστη;\nἡ δὲ πλειόνων ἐθνῶν ἀρχὴ ποίων οὐκ ἐγένετο βαρυ-\nτἐρα πολέμων; ὢ πόσον αἱμα τὴν γῆν ἔχρωσεν; ὢ πόσα\nξίφη δι’ αὐχένων ἔδραμεν; ὤ πόσοι τάφοι τοῖς ἀρχαίοις\nπροσετέθησαν; ὢ πληγῶν θανάτους τε ἐργαζομένων\nκαὶ οὐδὲ νῦν] παυομένων. ὢ πληγῶν ἃς ἐπεῖδεν\nἭλιος διὰ παντὸς τοῦ τῆς ἡμέρας μέτρου. ὢ φυγῶν.\nὢ δεσμῶν. ὢ παθημάτων τῶν μὲν παρόντων, τῶν δὲ\nἐλπιζομένων, τῶν μὲν πιεζόντων, τῶν δὲ δειματούν-\nτων. ὢ λόγων ἀτιμίας. ὢ | τιμωμένης ἀμαθίας.\nὢ χαρίτων ἀδίκων. ὢ πόλεων εἰς οὐδὲν δέον μετα-\nπεποιημένων. ὢ βλάβης μὲν τῆς ἐν τοῖς καθαιρου-\nμένοις, βλάβης δὲ τῆς ἐν τοῖς ποιουμένοις.\nοὐδ’\nἂν εἷς δύναιτο, φησὶν ὁ Δημοσθένης, ἐφικέσθαι\nτῶν ἐν ταῖς ἀρχαῖς τούτου κακῶν. διὸ πεπαυ-\nμένου μὲν ἑορτάζοντας ἦν ἰδεῖν τοὺς ἀπηλλαγμένους,\n\n\n\n\nεἰσιόντος δὲ θρηνοῦντας τοὺς δεξομένους. καὶ τό γε\nτοῖς φάσκουσιν οὐκ εἶναι θεοὺς συναγωνιζόμενον\nτοῦτο ἔστιν. εἰ γὰρ ἦσαν, λέγουσι, κἂν ἐκήδοντο\nτῆς γῆς, κηδομένων δὲ τῆς γῆς οὐκ ἂν οὗτος\nἦρχεν. ὃς ὅταν παρὰ σοῦ τοῦτο οὐκ ἔχῃ, δίδωσιν\nαὐτὸς αὑτῷ πλέον ἔχειν ἀξιῶν τῶν ἐν ταῖς ἀρχαῖς\nὄντων. καὶ ταῦτα οἶδε καλώς ἡ Φοινίκη καὶ μαρτυρή-\nσειεν ἄν, εἰ θεὸν ἐγγυητὴν ὑπὲρ τοῦ μέλλοντος λάβοι\nχρόνου.\n43. Ἀρχέτω μὲν οὖν, εἰ βούλει, τῆς δὲ ὕβρεως\nδότω δίκην, ἣν ὕβρισε μὲν Θαλάσσιον, ὕβρισε δὲ ἐμὲ\nτὴν διὰ τῆς εἰκόνος τιμὴν ἐλέγχων δεικνὺς ἄλλο τι\nβουλομένην, ἀλλ’ οὐχ ὅπερ ἔφασκεν. ἐν γὰρ τοῖς δευ-\nτέροις | ὁρᾶται τὰ πρότερα. τιμῆς μὲν γὰρ τὰ\nπερὶ τὴν εἰκόνα πεποιηκυίας κατεῖχεν ἂν ὀπτᾶτον, τῇ\nδὲ εἰκόνι ταύτης οὐκ οὔσης τῆς αἰτίας ἠκολούθησεν\nεἰκότως τοῖς Ὀπτάτου τὰ πολὺ τῶν Ὀπτάτου μείζονα.\nἄνευ δὲ τῶν ἐν τῷ συνεδρίῳ τῶν ψευδῶν οὐδ’\nαὐτὸ καθ’ αὑτὸ κρινόμενον, ἡ εἰκών, τιμὴν ἄν τινα\nφέροι. ἔστησε μὲν γὰρ ταύτην, ἔστησε δὲ πρὸ ταύτης\nἑτέρας ἑτέρων, ὧν οὐκ ἂν ἴσως ἕτερός τις. εἰ δὲ καὶ\nἐμὲ πεποιημένος ἀρχήν, εἶθ’ ἥκων ἐπ’ ἐκείνας, οὐ σφό-\nδρα ἂν ἐτίμα, τίς ἡ τιμὴ μετ’ ἐκείνας ἐπὶ τήνδε ἀφῖ-\nχθαι; ἀλλ’ ἔστω τιμὴ σανίς τε καὶ χρώματα· οὐκοῦν\nμείζων λόγος πανταχῆ φερόμενος; ἀπειληφὼς τοίνυν\n\n\n\n\n\n\nτὴν χάριν δότω τὴν δίκην. ἀρκέσει δὲ ἡμῖν, ἢν ὑβρι-\nστὴν εἶναι ψηφίσῃ τὸν ἄνθρωπον.\n45. Ἔχω τινὰ καὶ τρίτον αἰτιάσασθαι, | βασι-\nλεῦ, τὸν Γαίσωνος τὸν μετὰ τὴν Ἀρκαδίαν καὶ τὴν\nἐν Ἀρκαδίᾳ πενίαν πλούσιον καὶ πρὸς τοσοῦτον ἥκοντα\nχρημάτων, ὥστ’ αὐτῷ καὶ χρυσᾶς οἰκίας ἐξεῖναι ποιεῖν\nἁμιλλωμένας πρὸς τὰς ἐκ λίθου, περὶ ἃς καὶ αὐτάς\nοὕτω δεδαπάνηται λαμπρῶς, ὥστε μανίαν εἶναι τὸ\nπρᾶγμα δοκεῖν. οὗτος τοίνυν τιμαῖς ἁπάσαις παρ’ ἐμοῦ\nτιμηθεὶς <μάτην>, καὶ γὰρ ἐν οἷς εἶχεν, εἴπερ ἤθελεν,\nἡμᾶς ποιῆσαι καλῶς, οὐκ ἐποίησε, τῶν ἠδικηκότων\nκαὶ αὐτὸς γεγένηται δίκας ὀφείλειν τῷ συνεδρίῳ λέγων\nτοὺς μαρτυρήσαντας ἄν. καὶ ἐκέλευεν αὐτοὺς εἰς\nμέσον ἄγειν καὶ τιμωρεῖσθαι.\nτούτων δὲ ὁ μὲν\nὑπ’ ἀνάγκης τινὸς ἤδη διεπεπλεύκει καὶ ἦν ἐν Χαλκη-\nδόνι, ὁ δ’ ἦν ἐν τῷ λιμένι ταὐτὸ ποιήσων οὔσης\nκης καὶ τούτῳ τινός. | ὁ δὲ δὴ τρίτος ἔνδον ὢν\nἐν τοῖς βουλεύουσι χαλεπῶν μὲν ἐπειρᾶτο προσώπων,\nεἶπε δὲ ἁπλᾶ καὶ δίκαια, ὅτι τὸν τῷ δεῖνι συζῶντα,\nἐμὲ δὴ λέγων, μαρτυρῶν εἶναι βέλτιστον οὐκ ἀδικοίη.\nνόμιζε δὴ κοινόν, ὦ βασιλεῦ, καὶ τῶν ἀπόντων τοῦ-\nτον εἶναι τὸν λόγον. λέγουσι τοίνυν οἱ τρεῖς· ὦ\nπαῖ Γαίσωνος, ὅτι μαρτυροῦμεν ἡμεῖς καλὸν\nκἀγαθὸν εἶναι Θαλάσσιον ὁρῶντες ἐν παιδὸς\nὄντα χώρᾳ παρ’ ἀνδρὶ φεύγοντι τοὺς κακούς.\nτί τούτους ἀξίους δίκης ποιήσει τοὺς μάρτυρας;\nεἰ μὲν οὖν καὶ ἐγὼ κακός, οὐκ εστι λόγος τοῖς μάρ-\nτυσιν· εἰ δ’ οὐ τοιοῦτος, πολὺς ἐκείνοις ἐστίν. εἶπον\nδ’ ἂν καὶ ταύτης ἀξιοπιστοτέρας ἀποδείξεις ἐκεῖνοι καὶ\nδιελόμενοι τοὺς ἐπαίνους μακρὰ ἂν ἕκαστος διῆλθε,\nτοσαύτην ἀφθονίαν ὁ Θαλασσίου βίος πεποίηκεν εὐφη-\nμιῶν. καὶ ἔγωγε ἠξίουν τὸν Γαίσωνος μὴ τὸν ἐχόμε-\nνον ἀφεῖναι μάρτυρα, ἀλλὰ τοὺς πεπλευκότας ἐπανά-\nγειν μηδὲ ἐκείνην ἡμῖν διδόναι τὴν χάριν, ἀλλὰ ταύτην\nκαὶ τόν γε Θαλάσσιον καλεῖν καὶ παρόντα δοκιμάζειν\nκαὶ φαινόμενον μὲν ἀγαθὸν ἐγγράφειν, ἐλεγχόμενον δὲ\nφαῦλον ὡς ἐπ’ ἀδικήματι τῷ τῆς βουλῆς ἐπιθυμῆσαι\nκολάζειν. νῦν δὲ λοιδορίας ἀνεξετάστους κεκινηκότες ἃ\nβουλομένοις ἦν τοῖς ἡμῖν φθονοῦσι | πεποιήκασι\nτῶν μὲν εἰρημένων, τῶν δὲ οὐ πεφηνότων.\n48. Εἶτα σοὶ μὲν ἡ σπουδή, βασιλεῦ, πολυάνθρω-\nπον ἀπεργάσασθαι τὴν βουλήν, οἱ δὲ οὐκ αἰσθάνονται\nτοῦτο ἐμποδίζοντες. οἱ γὰρ ἡδέως ἂν εἰσελθόντες\nφόβῳ τῶν ἴσων ἀποτρέπονται· μὴ κεκτῆσθαι μὲν γὰρ\nἐχθρὸν ἀνθρώπῳ τῶν ἀδυνάτων, παρὰ δὲ τῶν\nνῶν ἥξειν τι τοιοῦτον ἐλπίζοντες οὐχ ὑποθήσουσι τοῖς\nπολεμίοις αὑτοὺς ἐν ὅτῳπερ εἰσί, μένοντες. Θαλάσσιος\nδὲ πρὶν ἢ τῆς βουλῆς τυχεῖν, ἐλειτούργει τῇ γνώμῃ\nκαὶ πρὸς τὴν δαπάνην ἠπείγετο τοὐναντίον τοῖς ἄλλοις\nποιῶν. ὃ γὰρ ἐκείνους ὁρῶμεν πάσῃ τέχνῃ φεύγοντας,\n\n\n\n\nπολλῇ σπουδῇ τοῦτον ἦν διώκοντα ἰδεῖν. οὕτως α\nαὐτὸν ἐπὶ τὸ συνέδριον ἦγε, καὶ οὐχ ἃ δαπανᾷ, κερ-\nδαίνειν ἠξίου.\nἀλλ’ Ὀπτάτος, ὦ Ζεῦ βουλαῖε, τοι-\nούτοις ἐδέξατο τὸν ἐραστήν. ὅς, εἰ τὸν μιαρώτατον\nἔχρησεν ὁ θεὸς ἐν κοινῷ τινι θῦσαι κακῷ, πάντως\nἂν ἦν ὁ σφαττόμενος, ἐπεὶ καὶ τὴν ἐσχάτην εἴπερ ἔδει\nτιμᾶσθαι κακίαν, ἐστεφανοῦτ’ ἂν οὗτος. ὃς τοῦ μὴ\nφιλεῖν σοι τὴν πόλιν μέγα σημεῖον ἐκφέρει τὸ μῖσος\nτὸ κατὰ τῆς γυναικός. μισεῖ δὲ αὐτὴν μισούμενος,\nμισεῖται δὲ προπηλακίζων τὸν Ὑμέναιον ἀκολασίᾳ καὶ\nτῇ μὲν προικὶ πλουτῶν, τῷ πλουτεῖν δὲ κατ’ ἐκείνης\nπαρ’ ἧς τὸ πλουτεῖν αὐτῷ, χρώμενος.\nαἱ δύο\nθρήνων ἀφορμαὶ κόραι καὶ κόροι, δι’ οὓς οὐκ Ι\nἐγένετο πλειόνων παίδων πατήρ. ὁρῶν δὲ αὐτὴν\nχαμαί τε κειμένην καὶ ἐν λύπῃ μείζονι τῆς ἐπὶ παισὶν\nοἰχομένοις πῶς αὐτὴν ἔπαυσέ τε καὶ ἀνέστησεν; οὐ\nπαραμυθητικούς, μὰ Δί’, ἐπᾴσας λόγους οὐδ’ εἰπὼν\nσωφρονήσειν οὐδ’ εἰ μὴ λήξειεν ἐκείνη δακρύων, ἀπο-\nκτενεῖν ἑαυτόν, ἀλλ’ ἀκονήσας ξίφος ἐχώρησεν ἐπ’\nτήν, τὴν δὲ ὁ φόβος ὤρθωσε. τὸν οὖν τοιαύτην αὑτῷ\nποιοῦντα τὴν οἰκίαν οἴει τῇ βουλῇ τινος αἴτιον ἀγαθοῦ\nγενήσεσθαι; ἐγὼ μὲν γὰρ καὶ σκυτοτόμον, ὡς Ὅμηρος\nπαραινεῖ, συνοικοῦντα τῇ γυναικὶ μᾶλλον ἀρετῆς μετέ-\n\n\n\n\n\n\nχεῖν φαίην ἂν καὶ εἶναι δίκαιον τῆς βουλῆς μετέχειν\nἢ τοιοῦτον ὄλεθρον.\n51. Πῶς οὖν, ἐρεῖ τις, τριῶν ὄντων τῶν\nφθεγξαμένων ὅλην καταμέμφῃ τὴν βουλήν; ὅτι\nοἱ μὲν ἐφθέγξαντο, οἱ δὲ ἐσιώπησαν, καὶ οἱ μὲν εἶπον\nκακῶς, οἱ δ’ οὐκ ἀντεῖπον, καὶ οἱ μὲν ἐβλασφήμησαν,\nοἱ δ’ οὐκ ἠγανάκτησαν, καὶ οἱ μὲν ἐπέθεντο, οἱ δ’\nἡσύχασαν, καὶ οἱ μὲν ἐξέωσαν, οἱ δ’ οὐκ ἀντελάβοντο,\nκαὶ οἱ μὲν τὰ τῶν πολεμούντων ἔδρασαν, οἱ δὲ τὰ\nτῶν βοηθούντων οὐκ ἐποίησαν. γίγνετ’ οὖν τὸ τῶν\nτριῶν κοινὸν ἁπάντων τῇ σιωπῇ.\nκαὶ γὰρ ἐν τοῖς\nἐμπρησμοῖς ὁ παρὸν σβεννύειν οὐκ ἐθέλων ἔκαυσε καὶ\nὁ παρὸν κυνὸς ἐξαρπάσαι παιδίον οὐκ ἐξαρπάσας ἔδωκε,\nκαὶ πόλις πόλει πολεμουμένῃ δυναμένη πέμψαι τὸ\nσῶσον οὐ πέμψασα συγκατεδουλώσατο. ἰατρὸς δὲ ἐπι-\nτρέψας νοσήματι κρατῆσαι τοῦ νοσοῦντος δύναιτ’ ἄν,\nπρὸς Δῖός, διαφυγεῖν αἰτίαν; ὅλως ὅσοις εἰσὶ δυνάμεις\nεἰς τὸ κωλύσαι τι δυσχερὲς ἠρεμοῦσαι καὶ περιορῶσαι\nτὸ βλάψον, οὐκ ἀνείργουσαι, μετὰ τῶν εἰργασμένων\nεἰσίν. ἔγωγέ τοι τοὺς καθημένους Ἀργείους, ἡνίκα ὁ\nΠέρσης ᾕρει | τε τὰς Ἀθήνας καὶ κατέσκαπτεν,\n\n\n\n\n\nοὐκ ἔξω τῶν κατεσκαφότων τίθημι διὰ τί γὰρ οὐκ\nἐμιμοῦντο τοὺς Λακεδαιμονίους;\n53. Εἰκότως ἄρα, ὦ βασιλεῦ, παρὰ πάντων ὑβρι-\nσθῆναι νομίζομεν, κἄν τις ὀρθῶς ἐξετάζῃ, τιμὴν εὑρή-\nσει καὶ τὴν κατηγορίαν. ἐν γὰρ αὐτῷ τῷ λυπεῖσθαι\nδείκνυμεν, ὁπόσον τι τὸ συνέδριον νομίζομεν. κατα-\nφρονούντων δὲ ἦν, οἶμαι, τὸν Ἱπποκλείδην εἰπόντας\nμηδὲν εἰπεῖν ὧν νῦν ἀκήκοας.\n54. Παραμύθησαι τοίνυν τὸν ὑβρισμένον, ὦ βασι-\nλεῦ, πρᾶγμα ὂν ἐν μελέτῃ σοι καὶ συνηθείᾳ, δι’ ἣν\nοὐκ ὀλίγοις μεταβέβληκας ὀδυρμοὺς εἰς ἑορτάς, καὶ\nπρὸς τὸ συνέδριον εἰπεῖν, ὡς ἀμείνους ἂν ἦσαν μὴ\nτοῦτον τῷ πράγματι τούτῳ κεχρημένοι τὸν τρόπον,\nἀλλ’ ὀρθότερον καὶ δικαιότερον καὶ σωφρονέστερον καὶ\nᾧ ἔμελλον οὐ περιβαλεῖν ἀτιμίᾳ τὸν τῆς βουλῆς ἐραστήν.\nἐκεῖνοι μὲν οὖν ἴσως τὰ αὑτῶν ἰάσονται, σὺ δ’, ὦ\nβασιλεῦ, χρῶ θαρρῶν εἰς ἀρχὰς τῇ τοῦδε φύσει, ἐάν\nτε τὴν ἔθνους ἐάν τε τὴν πλειόνων ἐθέλῃς παραδοῦναι.\nεὑρήσεις γὰρ αὐτὸν ἔν τε τοῖς ἐλάττοσιν ἔν τε τοῖς\nμείζοσι τοιοῦτον, ὡς τὸν παρελθόντα χρόνον ἐζημιῶσθαί\nσοι τὰ πράγματα νομίζειν.\n"};
