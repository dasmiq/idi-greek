var sequence = {"name":"Libanius. Oratio 45","data":"XLV.ΠΡΟΣ ΤΟΝ ΒΑΣΙΛΕΑ ΠΕΡΙ ΩΝ\nΔΕΣΜΩΤΩΝ.εἰ μὲν ἅπαν ὃ προσῆκον ἦν περὶ τοὺς\nδεσμώτας, παρὰ τῶν τὰς ἀρχὰς ἐχόντων ἐφυλάττετο,\nὦ βασιλεῦ, τοῖς μὲν ἂν συνέχαιρον, σοὶ δὲ οὐκ ἂν\nἠνώχλουν· ἐπεὶ δὲ οἱ μὲν κακοὶ περὶ τουτὶ γεγένηνται\nτὸ μέρος, λέγει δὲ οὐδὲν πρὸς σὲ περὶ τούτων οὐδεὶς\nτῶν εἴτε ἀγνοοῦσιν ἀδικούντων εἴτε εἰδότες σιωπῶσιν,\nὅ τι τε ἂν περὶ ταῦτα γίγνηται δυσσεβές, οὐκ ἔστι\nμὴ συνδιαβάλλεσθαι τὴν βασιλείαν, ὁ τὴν σὴν πρᾳ-\nότητα θαυμάζων ἐγὼ καὶ ἅμα χάριν τὴν μεγίστην\n\n\n\n\n\n\n\n\n\n\n\n\n\nεἰληφὼς δίκαιος ἂν εἴην τῇ σῇ ψήφῳ θεραπεῦσαι τό\nἀμαρταόμενον.\n2. Οἶσθα μὲν οὖν, ὦ βασιλεῦ, τοῦτό γε δίκαιον\nὂν τὸ τοὺς μὲν ἀξίους θανάτου θνήσκειν, τοὺς δὲ μὴ\nζῆν τε καὶ περιεῖναι, καίτοι γε δι’ ὑπερβολὴν\nθρωπίας ἤδη τινὶ καὶ τούτων ζῆν ἔδωκας, ἀλλ’ ἔστω\nκύρια τὰ παρὰ τῶν παλαιῶν νόμων. ταῦτα δέ ἐστιν\nἀποθνήσκειν μὲν ᾧ τι τοιοῦτο τετόλμηται, ζῆν δὲ ὃς\nοὐδὲν τηλικοῦτον ἠδίκηκε. τὸ δὲ τετολμηκέναι καὶ τὸ\nἠδικηκέναι τί ποτέ ἐστι; τὸ ἐξεληλέγχθαι. Ι ὡς τό\nγε πρὸ ἐλέγχων ἀποθανεῖν οὐδὲν ἕτερόν ἐστιν ἢ ἠδι-\nκῆσθαι. καὶ γὰρ εἴ τῳ πέπρακται μὲν ἄξιον θανάτου,\nτουτὶ δὲ συγκέκρυπται, τοῦτον ὁ κτείνας ἀδικεῖ τὴν\nτιμωρίαν πρὸ τῆς πίστεως λαβών.\nἴσθι τοίνυν σοι\nφονέας ὄντας τοὺς ἐπὶ τὰ ἔθνη πεμπομένους ἄρχοντας,\nὦ βασιλεῦ. τίνα τρόπον; πολλαὶ μὲν ὀργαὶ πολλὰς\nποιοῦσι μέμψεις, κἂν θυμωθῇ τις, εὐθὺς παρὰ τὸν\nἄρχοντα τρέχει καί φησιν ὑβρίσθαι καὶ πεπονθέναι\nκακῶς, ὁ δὲ ἑαυτὸν μὲν οὔ, τὴν γυναῖκα δέ, ὁ δὲ\nτούτων μὲν οὐδέτερον, τοὺς παῖδας δέ, καὶ ῥήματα\nπλάττουσι καὶ πληγὰς καὶ καταρρήξαντές τι τῆς ἐσθῆ-\nτος ἐκείνῳ καὶ τοῦτο προσέθεσαν. ὁ δὲ ἀρνούμενός\nτε καὶ σεσυκοφαντῆσθαι λέγων καὶ μεμνημένος γραφῆς\nκαὶ νόμων πέμπεται δεθησόμενος καὶ ταῦτα ἐν ἐγγυη-\nτῶν ἀφθονίᾳ.\nπάσχουσι δὲ τοῦτ’ ἐπιεικῶς Ι οἱ\n\n\n\n\nἀσθενέστεροι παρὰ τῶν δυνατωτέρων, καὶ οἷς οὐκ ἔνι\nχρήματα, παρὰ τῶν εὐπορούντων, καὶ οἱ πολλοὶ παρὰ\nτῶν ὀλίγων οἱ τὰς αἰτίας τὰς παρὰ σφῶν πλέον ἔχειν\nἀξιοῦσιν ἀποδείξεων. ταῦτα παρὰ τῶν ἐν τῷ μεγίστῳ\nσυνεδρίῳ, ταῦτα παρὰ τῶν ἄλλων βουλῶν, ταῦτα παρὰ\nτῶν τὰς εὐφημίας ὑμῶν ἐγκεχειρισμένων κατὰ τῶν\nἐν ταῖς χειροτεχνίαις, | ταῦτα παρὰ τῶν [ἑν]\nταῖς ἀρχαῖς ὑπηρετούντων κατὰ τῶν οὐ πάντα αὐτοῖς\nχαριζομένων.\nδεσποτῶν δὲ ὠμότης πλείστῳ χρῆται\n<τούτῳ> α καθ’ ἑκάστην ἡμέραν, ἐπεὶ ῥᾴδιον δῆσαι τὸν\nἠναγκασμένον ὑπὸ τοῦ νόμου κἂν ἀδικῆται σιγᾶν.\nἐνταῦθά που θετέον καὶ τοὺς περὶ τὴν γῆν πονοῦντας\nτοῖς κεκτημένοις τὴν γῆν, ἐπεὶ καὶ τούτοις τινὲς ἴσα\nκαὶ οἰκέταις κέχρηνται, κἂν μὴ τὰς πλεονεξίας ἐπαι-\nνῶσιν ἐκείνων τὰς καθ’ ἑαυτῶν, ὀλίγαι συλλαβαί, καὶ\nστρατιώτης ἅμα ἁλύσεσιν ἐπὶ τὸν Ι ἀγρὸν, καὶ\nδεδεμένους τὸ οἴκημα δέχεται.\nβούλει με μνησθῆναι\nκαὶ τῶν αἰτίαν λαμβανόντων φονεύειν τοὺς ὁδοιπόρους;\nοὐκοῦν οὗτοι μὲν δύ ’ ἢ τρεῖς, δῶμεν δὲ καὶ τρὶς το-\nσούτους εἶναι καὶ δέκα καὶ πλείους· παρ’ οἷς δὲ ἢ\n\n\n\n\n\nἔπιον ἢ ἔφαγον ἢ ἐκοιμήθησαν, ἕλκονται τριπλάσιοι\nπολλάκις τῶν ἐν ταῖς αἰτίαις ὄντων οὐδὲν εἰδότες τῶν\nἐγκεκλημένων ἢ τὸ μηδὲν εἰργάσθαι δεινὸν ἐκείνοις\nἢ τῶν πεπραγμένων οὐ μετεσχηκότες.\n7. Οὗτοι πάντες ὧν ἐμνήσθην, ὦ βασιλεῦ, καί\nτινες ἔξω τούτων καθ’ ἑτέρους ἥκοντες ἐκεῖσε τρόπους\nζῶσι τὸν ἐν δεσμοῖς βίον. οἱ δ’ αὐτοὺς παραδεδω-\nκότες ἐν εὐωχίαις εἰσὶ, μᾶλλον δὲ ἐν ἅπασιν ἡδονῶν\nεἴδεσιν, εἰς τὴν Δάφνην ἀναβαίνοντες, εἰς ἀγροὺς\nἐλαύνοντες, ἐπ’ ἄλλας ἰόντες πόλεις ὑπὸ νυμφίων\nκαλούμενοι γῆν ὠνησόμενοι, θάλατταν ὀψόμενοι. |\nτῶν δὲ δι’ αὐτοὺς δεθέντων τῶν μὲν ἐπελάθοντο,\nτῶν δὲ οὐ φροντίζουσιν. οἱ δικασταὶ δὲ οἱ βέλτιστοι\nοἱ τὸν δεσμὸν αὐτοῖς ὃν ἐβούλοντο δεδωκότες καὶ\nπερὶ πλείονος τὴν πρὸς ἐκείνους χάριν τῆς τοῦ δικαίου\nμοίρας πεποιημένοι οὔτε ἀγανακτοῦσιν οὔτε καλοῦσιν\nοὔτε ἐπιτιμῶσιν οὔτε τί ταῦτα; ἐρωτῶσιν οὐδ’ ὡς\nπερὶ ἀσεβοῦς τοῦ πράγματος διαλέγονται οὐδ’ ὡς οὐκ\nἂν ἐπὶ πλέον δύναιντο τὰ τοιαῦτα ἀνέχεσθαι, λέγουσιν.\nεἶτα μεστὸν [μὲν] σωμάτων τὸ δεσμωτήριον ἐξιόντος\nμὲν οὐδενὸς ἢ κομιδῆ γε ὀλίγων, εἰσιόντων δὲ πολλῶν.\nκαὶ γίγνεται διπλοῦν τὸ κακὸν αὐτῷ τε τῷ δεδέσθαι\nκαὶ τῷ οὕτως. οὐδὲ γὰρ [οὔθ’] ὕπνου λαχεῖν ἔστιν\n\n\n\n\n\nἀκριβῶς, οὐδὲ γὰρ Ι κεῖσθαι κατακλιθέντας, ἀλλ’\nὅσον ἑστῶσιν <ἔστιν> αὐτοῦ μεταλαβεῖν,\nἔχουσι.\n9. Πόθεν τοίνυν τούτοις ἡ τροφή; τὴν μὲν γὰρ\nἐν τοῖς λέβησι φακῆν καὶ τὰ ὀλίγα λάχανα καὶ εἴ τι\nτούτοις πρόσεστιν, ἐλάττω ταῦτα πολὺ τοῦ δέοντος\nεἶναί φασιν. ἀνάγκη δὴ γυναῖκας καὶ ἀδελφὰς καὶ\nθυγατέρας, αἷς ἦν ἡ τροφὴ παρὰ τῶν οὔπω καθειργ-\nμένων, αὐτὰς εἶναι τὰς ἐκείνους τρεφούσας. πόθεν,\nὦ βασιλεῦ; τῷ δεσμῷ μὲν γὰρ ἐκείνων οὐκ ἔστιν αὐτὰς\nεὐπορωτέρας γεγονέναι. λείπεται δὴ τὰς μὲν ἀμόρφους\nἢ γήρᾳ κατεχομένας προσαιτεῖν, ἐν αἷς δέ τι καὶ ὥρας,\nπάντα ἀνέχεσθαι. ταῦτ’ οὖν τοῖς δεδεμένοις τοῦ δε-\nσμοῦ πικρότερα· δεῖ γὰρ αὐτοὺς δήπου καὶ ἐρωτᾶν καὶ\nδιδάσκεσθαι, πόθεν αὐτοῖς ταῦτα ἔρχεται.\n10. Καὶ οὐ ταῦτά γε μόνον, ἀλλὰ καὶ ὅσα δεῖ\nπαρ’ ἑκάστου γενέσθαι τῷ τῆς θύρας κυρίῳ τῷ λύχνον\nμὲν ἕνα πᾶσι παρεχομένῳ, | τοῦ μικροῦ δὲ ἐλαίου\nτούτου μέγαν ἀπαιτοῦντι μισθόν. ὁ δὲ οὐ θές δι’\nἀπορίαν εὐθύς ἐστιν ἐν πληγαῖς, κἂν λέγῃ τυπτόμενος·\nἐμοί, ὦ ἄρχων τοῦ τε δεσμωτηρίου τούτου καὶ\nτῶν ἐν αὐτῷ κειμένων, πλὴν τοῦδε τοῦ σώμα-\nτος ἔστιν οὐδέν, οὐ γονεῖς, οὐ τέκνα, οὐ φίλοι·\n\n\n\n\n\n\n\nπόθεν ἂν οὖν ἀμειψαίμην τὸν λύχνον, εἰ μήτ’\nἀπὸ τῆς γῆς ἀργύριον ἔχοιμ’ ἄν ἀνασπάσαι\nμήτ’ έστιν ὁ εἰσοίσων; ταῦτα εἰὼν ἀκούει· διὰ τί\nοὐ καλεῖς διὰ τῶνδε τῶν ἐξιόντων γυναῖκα\nδεῦρο τῶν ἐπὶ φιλανθρωπίᾳ φιλοτιμουμένων,\nεἶτ’ αὐτῆς πρὸς τὰ γόνατα προσπεσὼν πείθεις\nπροσαιτοῦσαν ἀγείρειν τίσοι; τουτὶ δὲ ὁ μέν τις\nἐδυνήθη, ὁ Ι δ’ οὔ. παρ’ ὅτου δὲ οὐκ ἔνι λαβεῖν,\nἀρκεῖ μαστιγῶσαι.\n11. Δακρύεις, ὦ βασιλεῦ. πολλὰ ἀγαθά σοι γένοιτο\nδιὰ τὴν ἄγαν χρηστότητα, καὶ ἔγωγε, νὴ τὸν Δία καὶ\nπάντας τοὺς θεούς, τοῦτ’ ὄψεσθαι προσεδόκων. ἀλλ ’\nὄντων δεινῶν τῶν εἰρημένων ἔνι τι μεῖζον, εἰ μεῖζον\nὧν ἔφην τὸ τεθνάναι. θνήσκουσι γάρ, ὦ βασιλεῦ,\nθνήσκουσι τοῖς τε ἄλλοις κακοῖς καὶ μεγίστῳ δή,\nστενοχωρίᾳ, μυρίοι. καὶ ὁ μὲν φύλαξ ἐμήνυσεν, ὁ δ’\nἄρχων οὐδὲν τῇ ψυχῇ παθὼν θάπτειν ἐπέτρεψε. τῷ\nδ’ ᾐτιαμένῳ τὴν ἀρχὴν οὐδεὶς φόβος, ἀλλ’ οὐδὲ εἰ\nτέθνηκεν, οἶδεν. ἀποθνήσκουσι δὲ ἐν τούτοις δοῦλοί\nτε ἐν ἴσῳ καὶ ἐλεύθεροι, οἱ μὲν οὐδὲν ἠδικηκότες, οἱ\nδ’ οὐκ ἄξια θανάτου. οἱ θεοὶ δὲ ταῦτα ἴσασιν οἵ τε\nἄλλοι καὶ ὁ πάντα ἐφορῶν Ἥλιος. οἶς οὐκ ἂν φαίης\nτὰ τοιαῦτα ἀρέσκειν. ἀντὶ δὲ τῶν ἀπιόντων ἔστι τὸ\nπρὸς τὸν δεσμὸν ἀγόμενον ἢ οὐκ ἔλαττον ἢ καὶ πλέον.\n12. Οὐκοῦν δεινόν, εἰ μέν τις ἐν ἀγορᾷ μαχόμενος\nἢ ἄρχων χειρῶν ἢ καὶ ἀμυνόμενος κτείναι τινά, πάντας\nἀγανακτεῖν καὶ βοᾶν καὶ ταὐτὰ ποιεῖν τοῖς Ι τοῦ\nτεθνεῶτος ἰκείοις καὶ τοὺς οὐ προσήκοντας, ὑπὸ δὲ\nτῶν ἀρχόντων διὰ τῶν δεσμωτηρίων τοσούτων ἀπολλυ-\nμένων πρᾴως ἔχειν σε δοκεῖν; οὐδὲ γὰρ ἐκεῖνό γ’ εἰπών\nτις εὖ λέγειν ἂν δόξειεν, ὡς οὐδὲν τούτων εἰδείης.\nἀπαιτῇ γὰρ ὑπὸ τῆς βασιλείας, ὦ βασιλεῦ, τὸ πάντα\nἐπίστασθαι. καὶ τοὺς φονέας τούτους πάλαι χρῆν\nτων τῶν θανάτων ὑπεσχηκέναι δίκην, ἀλλ’ εἰ καὶ μὴ\nπρότερον, νῦν γέ τις ἐπιστροφὴ γενέσθω.\n13. Καὶ τί δεινόν, φησί τις, εἴ τις ἀνδρο-\nφόνος ὢν καὶ ἀπὸ ταύτης ἐμπεσὼν εἰς τὸ\nκημα τῆς αἰτίας εἶτα οὕτω τέθνηκεν; ἐγὼ δὲ\nτὸν τοῦτο λέγοντα ἐροίμην ἂν ἡδέως, εἰ ὅσοι τοῦτον\nτεθνᾶσι τὸν τρόπον, τῶν ἀνθρώπους ἀπεκτονότων\nεἰσίν. εἰ δὲ καὶ ψευδεῖς αἰτίαι καὶ ῥῆμά τι καὶ μικρὸν\nἤδη τινὰς ἀργύριον ἔδησε, προὔβη δὲ ὁ δεσμὸς εἰς\nθάνατον, τί δεῖ λέγειν τοὺς τὰ μέγιστα ἠδικηκότας\nκατὰ τῶν ἢ οὐδὲν ἢ μικρά; εἰ γὰρ δὴ καὶ σφόδρα\nτοῖς ἐκεῖνα δεδρακόσι προσήκων ἦν ὁ θάνατος, ἀλλὰ\nτούτοις γε οὐκ ἐχρῆν οὕτω μακρὸν ποιεῖν τὸν δεσμόν,\nὥστε αὐτοῖς τὸ κακὸν εἰς θάνατον τελευτᾶν.\nεἴποι\nδ’ ἄν τις καὶ ὑπὲρ αὐτῶν ἐκείνων λόγον, οἶμαι, δίκαιον,\n\n\n\n\nὅτι εἰ μὲν ἀνεξέταστοι τεθνᾶσιν, ἠδίκηνται κρίσεως οὐ\nτετυχηκότες, εἰ δὲ ἐξεληλεγμένοι, πάλιν ἠδίκηνται τοῦ\nπερὶ τὸν θάνατον ἀπεστερημένοι τάχους. τί γάρ με\nκατατήκεις, εἴποι ἔν, οὐ τοῦτο τοῦ νόμου λέγον-\nτος; τί δὲ κατ’ ὀλίγον ἀναλίσκεις, ὥστε |\nἀπὸ μόνων τῶν ὀστῶν καὶ τοῦ δέρματος ἀπελ-\nθεῖν τὴν ψυχήν, οὐ τοιαύτης ἐκ τῶν\nτων ἐπικειμένης τῆς δίκης;\nτί δ’ ἂν ἀποκρι-\nναίμεθα ταῖς τῶν ἐπὶ μαρτυρίᾳ δεθέντων γυναιξὶ πρὸ\nτῆς κρίσεως αὐταῖς τῶν ἀνδρῶν οἰχομένων, οὓς ἐχρῆν\nἡμερῶν <ἀλίγων> οἴκοι πάλιν εἶναι φράσαντας ὅ\nεἶχον; ἔτι τοίνυν τῶν οὕτως ἀπιόντων δεσμωτῶν τοῖς\nἔτι ζῶσι συμβαίνει καὶ λυπεῖσθαι καὶ χαίρειν, λυπεῖ-\nσθαι μὲν τεθνεῶτος συνήθους, χαίρειν δὲ κληρονο-\nμοῦσι τοῦ τόπου. ἔπειτ’ οὐ πολὺ ὕστερον ἧκεν ἕτερος\nὁ τὸν ἐκείνου καθέξων.\n16. Καὶ πῶς ταῦτα σὺ περιεώρας, ἐρήσῃ, δέον\nἐπιτιμᾶν τε τοῖς ἔρχουσι καὶ | ταῦτα ἃ\nνυνὶ λέγεις λέγειν καὶ μηδὲ βουλομένοις ῥᾳθυ-\nμεῖν ἐπιτρέπειν; καὶ τίς οὐκ οἶδεν, ὅσα καὶ ὁσάκις\nεἴρηταί μοι πρὸς αὐτοὺς περὶ τῶν ἐν τῷ δεσμῷ φθει-\nρομένων, ὡς ἀσεβοῖέν τε ταύτῃ καὶ τοῖς τῆς πολιτείας\nοὐκ ἐμμένοιεν ὄροις οὐδὲ μᾶλλον ἂν ἑτέρους δικαίως\nκολάζοιεν ἢ διδοῖεν αὐτοὶ δίκας ἐπὶ τοῖς ἐκ τῶν\n\n\n\n\n\nδεσμωτηρίων ἐκφερομένοις νεκροῖς; οἱ δ’ ἔλεγον μὲν\nἔσεσθαι βελτίους, ἦσαν δὲ αὐτοὶ τοσοῦτον τοῖς δεσμώ-\nταις εἰς ἀναπνοὴν διδόντες, ὅσον ἦγον αὐτοὺς εἰς τὸ\nπρὸ τοῦ δικαστηρίου χωρίον. ὡς τὴν αὐτήν γε ἤγοντο\nπάλιν ἐλπίσαντες μέν τι κάλλιον, ἐσχηκότες δὲ οὐδέν.\n17. Νὴ Δία, τὸ γὰρ τῶν πραγμάτων πλῆθος\nκρεῖττον τῆς αὐτῶν βουλήσεως, καὶ αὐτοὶ μὲν\nἡδέως ἂν ἐπὶ τοῦθ’ ἧκον, τὰ κωλύοντα δὲ ἦν\nἰσχυρότερα. τίνα ταῦτα; εἰπάτωσαν. αἱ εἰσφοραὶ\nκαὶ τὸ πολλὰ πολλοὺς ὀφείλειν καὶ εἶναι ταῦτα ἐκείνων\nἀναγκαιότερα· δεῖσθαι γὰρ τὸν καιρὸν χρημάτων. ἐγὼ\nδ’ εἰ μὲν ἑώρων περὶ ταῦτα τὸν ἅπαντα ἀναλισκόμενον\nχρόνον, ἴσως μὲν οὐδ’ ἂν τότε λόγων ἠπόρησα τῶν\nτῇ σῇ βασιλείᾳ πρεπόντων, ἦν δ’ ἄν τι καὶ τούτοις\nεἰπεῖν, εἰ καὶ μὴ πάνυ καλόν· νῦν δὲ τίς οὕτως ἀγνοεῖ\nτὰ τῶν ἀρχόντων, ὡς οὐκ εἰδέναι, πόσον τι τῆς ἡμέρας\nεἰσπράξεσι νέμοντες ὁπόσον ἄγουσιν ἐπὶ τὰς δίκας.\nδίκαι δὲ ὑπὲρ μικρῶν πολλαί, ὑπὲρ δὲ μεγάλων\nὀλίγαι. πολλάκις γοῦν ἤκουσα παρακαθήμενος\nάκοντα στατῆρας καὶ εἴκοσι καὶ πλέθρον καὶ δένδρα\nτινὰ καὶ ἀνδράποδον καὶ κάμηλον καὶ ὄνον καὶ\nμύδα καὶ χιτωνίσκον καὶ πολὺ τούτων ἐλάττω καὶ\nπολλοὺς μεθ’ ἐκατέρων ῥήτορας καὶ μακροὺς Ι πὰρ’\nἀμφοτέρων λόγους. καθίζει δὲ αὐτοὺς καὶ ἐσπέρα\nδικαστὰς οὐκ ὀλιγάκις, καὶ τὸ δεῖπνον αὐτοὺς ἡ κρίσις\n\n\n\n\nἀφελομένη τὸν ἀγῶνα οὐδὲν μᾶλλον ἔπαυσε. πῶς οὖν,\nὦ βέλτιστοι, τούτοις μὲν ἔνι χώρα μετὰ τῶν εἰσπρά-\nξεων, τοῖς δεσμώταις δὲ δι’ ἐκείνας κέκλειται τὰ δικα-\nστήρια; ἢ καὶ τούτων, ὥσπερ τῶν εἰσπράξεων, ταῦτα\nὕστερα, τῶν χρημάτων αἰ ψυχαί;\nκαὶ μὴν τοῖς\nμὲν ἐν ταῖς ἀναβολαῖς οὐκ ἀπώλλυτ’ ἂν τὰ παρὰ τοῦ\nπράγματος δίκαια. ἃ γὰρ τήμερον ἐνῆν εἰπεῖν, ταῦτα\nἂν ὑπῆρχε καὶ δύο μησὶ καὶ πλείοσιν ὕστερον: περὶ\nδ’ αὖ τοὺς θανάτους τοῦτ’ οὐκ ἔστιν, οὐδ’ ἂν κατάσχοι\nτις τὴν ψυχὴν εἰπὼν πρὸς αὐτὴν· μένε, ἀλλ’ ἀπει-\nπόντος τοῦ σώματος ἀνάγκη φεύγειν ἐκείνην. οἱ δὲ\nμεταξὺ περὶ ἀργυρίου δικάζοντες ἢ ἐπὶ τῇ γνώσει γε\nαὐτῇ τοὺς τοιούτους ἀκούοντες θανάτους οὐκ εἶναι\nκατὰ τῆς ἀρχῆς τοῦτο νομίζουσι. καταφρονοῦσι γάρ,\nοἶμαι, τῶν μὲν ὡς οὐκέτ’ ὄντων, τῶν δὲ ἐκείνοις συγ-\nγενῶν ὡς ἀσθενῶν.\n20. Εἰ δὲ καὶ χρήματα δεῖ συγχωρῆσαι τῶν ψυχῶν\nεἶναι τιμιώτερα, ἀλλ’ οὐ δήπου γε ὀρχηστὰς καὶ μίμους\nκαὶ ἵππους καὶ τοὺς τούτοις Ι ἐφεστηκότας. τί οὖν\nοὗτοι ποιοῦσιν οἱ σωτῆρες ἀξιοῦντες ὀνομάζεσθαι;\nτρέχουσιν ὀψόμενοι μὲν ταῦτα, ὀψόμενοι δὲ ἐκεῖνα,\nνῦν μὲν καλούμενοι, νῦν δὲ καὶ οὐ καλούμενοι καὶ\nτῶν κλήσεων δὲ ἐνίας αὐτοὶ σφᾶς αὐτοὺς καλοῦσι.\n\n\n\n\nπῶς γὰρ οὐχ αὑτούς, ὅταν αὐτοὶ διαπράττωνται φοιτᾶν\nἐπὶ θύρας τοὺς καλέσοντας;\nτὴν ἀνάγκην δὲ ἂν\nλέγωσι καὶ τὸν φόβον τὸν ἀπὸ τῆς ζημίας, ἐξαπατῶσιν.\nἥ τε γὰρ δείλη καθαρὰ τοῦδε τοῦ φόβου ἥ | τε\nἀνάγκη τῆς θέας ἡμερῶν τινῶν ἐστιν, ἀλλ’ οὐχ ἁπάσης.\nοἱ δὲ ἐπὶ πάσης ἔρχονται καθ’ ἑκατέραν τῆς ἡμέρας\nμερίδα καὶ τὰ τῶν εἰσπράξεων οὐ χείρω ταύτῃ καθί-\nσταται. καίτοι πόσῳ βέλτιον καὶ ἀνθρωπινώτερον τοῖς\nἠτυχηκόσι τῶν ἀνθρώπων βοηθεῖν εἰς ὅσον ἔξεστιν\nἣ ἐν περιττοῖς θεάμασιν ἀναμένειν τὰς νύκτας, καὶ\nδειπνοῦντα Ι ποιεῖσθαι λόγους ὑπὲρ τῶν καλῶς\nἀφειμένων ἢ ὅσα τοῖς ἡνιόχοις ἐπ’ ἀλλήλους εὕρηται.\nπόθεν δὴ τούτων τὰ μὲν ἠμέληται, τὰ δὲ ἐν\nσπουδῇ μεγάλῃ; δόξα τις πονηρὰ τοὺς ἄρχοντας κατέ-\nσχεν, ὅτι τὰ μὲν ἄλλα πάντα φαῦλα καὶ οὐδενὶ μόνον\nδὲ ἀγαθὸν αἱ παρὰ τῶν πολλῶν εἰς αὐτοὺς μετ’ εὐφη-\nμιῶν βοαὶ καὶ τὸ εἰδέναι χάριν ἐκείνους αὐτοῖς ἀντὶ\nτῶν ἡδονῶν ἃς πορίζουσι τῷ πλήθει. ἀφέντες οὖν\nτὸ διὰ τοῦ τὰ προσήκοντα ποιεῖν παρὰ τοῖς εὖ φρο-\nνοῦσιν εὐδοκιμεῖν, ἀφ’ ὧν ἡγοῦνται τοὺς ἀργοὺς του-\nτουσὶ καὶ κηφῆνας ἐπισπᾶσθαι, ταῦτα χαρίζονται, οἱ\nμὲν ἐκδεχόμενοι τὰ τῶν ἔμπροσθεν, οἱ δὲ καὶ προστι-\nθέντες, κἂν τύχωσι τῆς κλαγγῆς τῶν γεράνων, εὐδαι-\n\n\n\n\nμονίζουσιν Ι ἑαυτούς. εἶθ’ οἱ μὲν μεγάλοι,\nνοὶ δὲ οἱ βουλεύοντες καὶ τῇ παρ’ ἐκείνων βοηθείᾳ\nπολλάκις τὰς παρὰ τῶν ἀρχόντων ὀργὰς διαφεύγοντες.\nτοῦτο ἄλλα τε πολλὰ καὶ τοὺς δεσμώτας ἀπόλλυσιν.\n23. οἱ δὲ περικλύζεσθαί φασιν ὑπὸ <τοῦ>\nθους τῶν πραγμάτων. ἃ δίδωσιν ὑμῖν τοσαύτας\nρας ἑκάστου μηνὸς τηνάλλως ἀναλίσκειν, ἃ δίδωσιν\nἐν Δάφνῃ καθημένοις τέρπειν τε καὶ τέρπεσθαι κακῶς.\nἢ καὶ τότε φήσετε τοὺς ὀφείλοντας εἰσπράττειν; ἀλλ ’\nαὐτῷ τούτῳ πρώτῳ τιμᾶτε Ι τὴν εἰς ἅπαντα ἐκείνην\nἐξουσίαν τὴν ἐν τῇ Δάφνῃ, τοῦτο γάρ ἐστιν ἡ ἑορτὴ\nτὸ μηδενὸς ἀπέχεσθαι τῶν αἰσχρῶν. καὶ τοῦτο τοίνυν\nαὐτῇ χαρίζονται, βασιλεῦ, τὸ μὴ πάνυ τότε μεμνῆσθαί\nτινα τῶν τοῖς σοῖς θησαυροῖς ὀφειλομένων χρημάτων.\nπάντων δὲ ἀλογώτατον εἰσπράξεων εἰς ἀπολογίαν\nμεμνῆσθαι τὸν ἄρχοντα τὸν οὐκ αὐτὸν περιιόντα καὶ\nτῶν ὀφειλόντων λα<μβανό>μενον. ἴσμεν γὰρ δι’\nσοι τὰ τοιαῦτα πράττεται, τοῦ δὲ ἄρχοντός ἐστιν\nπεῖν τε ὃ δεῖ ποιῆσαι καὶ τὸν ποιήσαντα ἐπαινέσαι\nκαὶ τὸν μὴ ποιήσαντα πλῆξαι. σὺ δὲ πρὸς μὲν τοὺς\nλαμπροὺς ἑστιάτορας τὴν ἀσχολίαν ταύτην οὐ λέγεις\nοὐδ’ ὡς οὐκ ἂν δύναιο πίνειν κατακείμενος τοσαῦτα\n\n\n\n\nμέρη τῆς ἡμέρας, καὶ ἴσως οὐκ ἀδικεῖς ὑπακούων\nαῦτα τοῖς φίλοις· ἂν δέ τι τῶν μειζόνων τὴν σὴν\nἀπαιτῇ γνώμην, οὐκ ἄγεις σχολήν, ἀλλὰ βαπτίζῃ καί σε\nὁ τῶν πραγμάτων τῶν ἄλλων ὄχλος ὑφ’ αὑτῷ πεποί-\nηται, ὥσπερ τῶν πραγμάτων ἐκείνων ἃ λέγεις τοῖς μὲν\nἐκπώμασιν εἰκόντων, σωτηρίας δέ τισι φθονούντων.\n25. Βούλομαι δέ τί σοι διηγήσασθαι τῆς τούτων\nπερὶ τὰ | τοιαῦτα ἀργίας. ἀποθνήσκει μέν τις ἐν\nἀγρῷ ξίφει νυκτός, τοῖς ἀπεκτονόσι δὲ ὑπῆρξε δια-\nφυγεῖν τῶν οἰκετῶν πρὸς τὴν ἐπίθεσιν ὑπὸ τὴν κλίνην\nὑποδύντων νομιζόντων ἀρκεῖν, εἰ διασωθεῖεν. ἐτε-\nθνήκει μὲν οὖν ἄπαις, οὓς δὲ ἐπεποιήκει τῶν ἑαυτοῦ\nδεσπότας διαθήκῃ, τούτους ἔδει κατὰ τὸν νόμον μηδὲν\nπαραλιπεῖν ἐξ ὧν ἦν ἐλπὶς ἔσεσθαί τινα δίκην. ἄν-\nθρωποι τοίνυν ἐξάγονται τῆς κώμης σαφὲς μὲν οὐδὲν\nἔχειν λεγούσης, ὑποπτεύειν δὲ τούτων εἶναι τὸ ἔργον.\nοἱ μὲν οὖν κληρονόμοι προσιόντες πολλάκις ἐδέοντο\nτὸν ἐνόντα ποιήσασθαι περὶ τῆς σφαγῆς ἐξετασμόν,\nοἱ δὲ ληρεῖν αὐτοὺς ἔφασκον οὐ παραχωροῦντας τοῦ\nδικαστηρίου τοῖς ὑπὲρ τῶν χρημάτων ἄγουσι. μηνῶν\nδὲ ἑπτὰ διελθόντων καὶ οἷς ἦν ἀνάγκη τοῦ κειμένου\nφροντίζειν ἐγκειμένων τῷ τὴν ἀρχὴν ἔχοντι ποιεῖται\nμὲν τὴν πρὸ τοῦ Διονυσίου στοὰν ἀνὴρ Ι δικα-\nστήριον. μελλούσης δὲ εἰσιέναι τῆς δίκης ἀκούει μὲν\n\n\n\n\nᾀδόντων τὰ αὑτῶν ᾄσματα τῶν ἐν τοῖς σπηλαίοις οἰ-\nκούντων δεῦρο τότε ἡκόντων, ὃ ποιεῖν τοῦ θέρους\nεἰώθασιν, ἀναπηδήσας δὲ ἐκ τοῦ θρόνου τὴν ταχίστην\nἀπῆλθεν, ὡς οὐκ ὂν δίκαιον ἐκείνων φανέντων τῶν\nδικαίων τι ποιεῖν· ἀπελθὼν δὲ οὐκέτι προσεῖχε τὸν\nνοῦν τοῖς ἐπεξιοῦσιν, ἀλλὰ τοῖς μὲν ἀποστερηθῆναι\nτῆς οὐσίας αἴτιος ἐγένετο προαχθεῖσιν, ὡς ἐν μήκει\nχρόνου, μικροῦ του προσάψασθαι τῶν ἐκ τῆς γῆς, |\nπέντε δὲ ἐκείνων ἀποθανεῖν ὑποπτευθεῖσιν, οὐκ\nἐλεγχθεῖσιν, ὧν ἂν εἷς ἐσώθη τις καὶ μάτην νομισθείς,\nτάχα δ’ ἂν καὶ ἅπαντες. πολλὰ τοιαῦτα νόμιζε καθ’\nἕκαστον ἔτος ἁμαρτάνεσθαι, βασιλεῦ.\n27. Εἰσὶ δέ τινες οἱ πάση μὲν τέχνη κτῶνται τὸ\nπαρελθεῖν εἰς ἀρχήν, παρελθόντες δὲ οὐ τῆς αὑτῶν\nεἶναι φύσεως φασιν οὔτε βασανίζειν ἄνθρωπον τὴν\nδιὰ τῶν πλευρῶν βάσανον οὔτε ἐπὶ ξίφος παραδιδόναι\nτῷ δημίῳ. πρὸς οὓς εἴποιμ’ ἄν, ὅτι χρῆν αὐτοὺς\nἑαυτοὺς ἐγνωκότας ἰδιωτεύειν, ἀλλ’ ἐθέλειν ἄρχειν\nἀδυνατοῦντας ἄρχειν. ἄρχοντος μὲν γάρ ἐστι τὸ καὶ\nταῦτα δύνασθαι, οἱ δὲ τὸ μὴ ἄρχειν δύνασθαι σαφῶς\n\n\n\n\nὡμολογήκασιν. εἰ γὰρ δὴ τὰ μὲν πράγματα τούτων\nἀμφοτέρων δεῖται, καὶ βασάνων καὶ θανάτων, ὁ δὲ\nκαὶ ταῦτα κἀκεῖνα φεύξεται, πῶς ἂν ἄρχων εἴη μὴ τὸ\nτῆς ἀρχῆς ἅπαν ποιῶν; βασάνῳ γὰρ τἀληθὲς ἐν\nλοῖς εὑρίσκοιτ’ ἂν μόνη τῷ τε τῶν ἐξελεγχομένων\nθανάτῳ τάχ’ ἄν τις τῶν πονηρῶν γένοιτο μετριώτερος.\nτουτὶ δὲ ἄρχοντος ἔργον τὸν μὲν οὐκ ὄντα |\nζῆν ἄξιον πέμπειν ἀποθανούμενον, τοὺς δ’ ἄλλους\nτῷ φόβῳ τῶν ἴσων κατέχειν. παντὶ γὰρ τῷ τοῖς νόμοις\nἐναντία ποιοῦντι πολεμεῖν τὸν ἐπὶ τῆς ἀρχῆς προσήκει\nτὸν βοηθεῖν τεταγμένον τοῖς νόμοις. σὺ δὲ βραδὺς\nμὲν ὢν τοὺς πόδας οὐκ ἂν ἧκες περὶ τάχους ἀγωνιού-\nμενος εἰδώς, <ὡς> οὐ τῶν σῶν ποδῶν τὸ ἔργον,\nδὲ οὔτ’ εἰς φῶς ἄγειν ἀδικήματα δυνάμενος οὔθ’\nρετοῦσαν τοῖς τοῦ νόμου προστάγμασι τὴν φωνὴν παρ-\nἔχειν; εἶτα δεινὸν νομίζων, εἰ σοῦ φθεγξαμένου τις\nἀποθάνοι δικαίως, οὐχ ἡγῇ δεινόν, εἰ σοῦ σιγῶντος\nπολλοί τινες ἀποθάνοιεν οὐ δικαίως;\n29. Ἀλλὰ δῶμεν, ὦ βασιλεῦ, τοῖς οὐκ ἀρχικοῖς\nμὲν τούτοις, δεδιόσι δὲ τὰ τοιαῦτα τῶν εἰκότων τι\nπεπονθέναι. ὅταν δὲ ἄνθρωποι ῥύακας μὲν αἵματος\n\n\n\n\n\n\nἐν τοῖς δικαστηρίοις διὰ τῶν μαστίγων ποιῶσι, τύπτωσι\nδὲ καὶ τὴν ψυχὴν ἀφέντας κωφὴν αἰκιζόμενοι γῆν καὶ\nτοὺς μὲν εἰς ποταμούς, τοὺς δὲ εἰς βρόχους ὠθῶσι\nδιὰ τὸν φόβον, ὅταν οὖν οὗτοι πέμπωσιν ἐπὶ τὰ\nδεσμωτήρια φάλαγγας, ἐρρῶσθαι δὲ φράσαντες τοῖς\nπερὶ ἐκεῖνα νόμοις ἐπ’ ἄλλοις διατρίβωσιν ὡς δὴ\nθρωποι δόξοντες εἶναι, τίς οὐκ ἂν ἀποπνιγείη;\nἐγὼ\nδὲ ἠξίουν αὐτοὺς εἰδέναι τε τὸ τοῦ Φοίνικος ἐκείνου\nκαὶ μιμεῖσθαι, μᾶλλον δὲ ἐπίστανται μέν, μιμεῖσθαι\nδὲ οὐκ ἐθέλουσι. τί οὖν ἦν τὸ ’κείνου; τῶν ἐν Παλαι-\nστίνῃ δεδεμένων τοὺς μὲν ἐτιμωρήσατο, τοὺς δὲ ἔλυσε\nτῷ δικαίῳ καθ’ ἑκάτερον ἀκολουθῶν. ἔπειτα κάπηλοί\nτε ἦσαν ἐν ἑκάστῳ <δεσμωτηρίῳ> καὶ πίθοι καὶ\nπώματα καὶ σὺν ᾠδαῖς ἡ Ι πόσις. οὕτω δὲ τῶν\nἐπιρρεόντων πραγμάτων ἑκάστῳ ταχεῖαν εὕρισκε τὴν\nτελευτήν, ὥστε μηδὲν ἔτ’ αὐτῷ δεῆσαι δεσμωτηρίων.\nπαρελθὼν τοίνυν εἷς τις ἐρεῖ τῶν νῦν δὴ τού-\nτων ταὐτὸ καὶ αὑτῷ πεπρᾶχθαι καὶ αὐλοὺς εἰσελθεῖν\nἐκεῖσε. αὐλοὶ μὲν οὖν εἰσῆλθον, οὕτω δὲ καταγέλα-\nστον ἐποιήσατο τὴν μίμησιν, ὥστε ἐν πολὺ χαλεπω-\nτέροις τοὺς δεσμώτας γενέσθαι. οὐ γὰρ ἀπαλλαγὴν\nαὐτοῖς παρέσχε τοῦ πράγματος, ἀλλ’ ἤμειψε τὸν τόπον\n\n\n\n\n\nτοῦ δεδέσθαι μένοντος. ἐπὶ γὰρ τὸ τῆς δευτέρας ἀρχῆς\nοἴκημα πέμπει τὰ σώματα πολλοῖς πολλὰ προστιθείς,\nὥστε ἀλλήλους καταπατοῦντες ἀπώλλυντο. τοιαῦτα\nτῶν καλῶν τούτων αὐλῶν ἀπέλαυσαν οἱ ταλαίπωροι.\nεἶτ’ ἐν οὐ πολλαῖς ἡμέραις αὖθις εἶχε πλείους ἢ τρό-\nσθεν τὸ οἴκημα. καὶ ταῦτα οὐκ ἠγνοεῖτο μέν, ἐκείνῳ\nδὲ ἐδόκει.\n32. Φανήτω δὴ κἀνταῦθα τὸ τῆς σῆς φιλανθρω-\nπίας, ὦ βασιλεῦ. καὶ ὡς μὲν ἔθηκας νόμον βοηθοῦντα\nτοῖς δεθεῖσι περὶ τὸν χρόνον, τοῦτο δέ ἐστιν εἰς τὴν\nσωτηρίαν αὐτῶν, οἶδα. οἶδα μέντοι κἀκεῖνο, ὅτι ἅπερ\nἂν οὐ κειμένου τοῦ νόμου, ταῦτα καὶ γεγραμμένου\nπέπρακται. οὐ γὰρ ὄντων τῶν βεβαιοῦν αὐτοὺς ἐθε-\nλόντων δικαστῶν γράμματά εἰσι Ι μόνον, τοῖς\nἀδικουμένοις δὲ οὐ παρέπονται ποιοῦντες αὐτοὺς\nτοῖς παρ’ ἑαυτῶν ἔργοις τῶν ἠδικηκότων κρείττονας.\nἀλλ’ ὅταν σὺ μέν, ὦ γενναῖε, νομοθετῇς ἃ προσ-\nήκει, βραχὺς δὲ τούτων ᾖ λόγος τοῖς ἐπὶ τοῦ δικάζειν\nκαὶ τὴν αὑτῶν γνώμην ἀντὶ τῶν σοὶ δοκούντων ποιῶσι\nκυρίαν, οὔτε οὐκ εἰδέναι ταῦτα ὑμᾶς καλὸν οὔτε εἰδό-\nτὰς φέρειν ῥᾳδίως, ἀλλ’ ἐν τῇ τῶν ἐπανισταμένων ὑμῖν\nμερίδι τοὺς τοιούτους θετέον καὶ μισητέον, ὥσπερ\nἐκείνους. καὶ γὰρ οὗτοι τὰ ὑμέτερα ὑμᾶς, καθ’ ὅσον\n\n\n\n\n\n\nοἷοί τε εἰσίν, ἀφαιροῦνται τά γε τῶν πονούντων ὕπερ\nτῶν ἐθνῶν καὶ ζώντων ἀτιμάζοντες καὶ οἷς ποιοῦσι\nλύοντες. εἰ δὲ εἷς ὁ πρῶτος τοῦτο τολμήσας ἐδεδώκει\nτῷ νομοθέτῃ δίκην, ἴσχυον ἂν οἱ νόμοι.\nκαὶ μὴν\nκἀκεῖνό γε ἠξίουν κάλλη προστιθέναι ταῖς πόλεσι\nφάσκοντας ἔχειν τινὰ δεῖξαι καὶ δεσμωτηρίων πρό-\nνοιαν. οὗ μεγάλα ἂν ἦν ἀπὸ μικρῶν ὀνῆσαι\nτων. ἐπειδὴ γὰρ τοῦ δεῖν ὡς πλείστους ἀνθρώπους\nἐπιθυμοῦσιν, ἐχρῆν αὐτοὺς δήπου μηδὲ τῶν δεξομένων\nαὐτοὺς ἠμεληκέναι τόπων- ὡς οὐχ οὕτω δεῖ τοῖς ἀδἐ-\nτοις τῆς ἀπὸ τῶν τοίχων φαιδρότητος, ὡς τοῖς δεδε-\nμένοις τοῦ μετ’ εὐρυχωρίας διαφέρειν τὰ κακά.\n"};
