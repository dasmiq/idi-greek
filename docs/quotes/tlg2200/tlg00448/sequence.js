var sequence = {"name":"Libanius. Oratio 48","data":"XLVIII.ΠΡΟΣ ΤΗΝ ΛHN.ὅσοις μὲν πρὸς ὅσους ἐχρησάμην ὑπὲρ ὑμῶν\nπαρὰ πάντα τὸν χρόνον, ὦ βουλή, λόγοις οὐ πρὸς\nτοὺς ὑπὸ τοῖς βασιλεῦσιν ἔχοντας τὰς ἀρχὰς μόνον,\nἀλλὰ καὶ πρὸς αὐτῶν ἐκείνων τὸν ἄριστον, οὔθ’ ὑμᾶς\nοὔτ’ ἄλλων ἀνθρώπων οὐδὲ ἕνα ἀγνοεῖν ἡγοῦμαι. καὶ\nγὰρ εἰ δύναμιν ἔχοντάς τινας οἷς ἐπαρρησιαζόμην ἐλύ-\nπουν, δεινότερον ὅμως ἐδόκει μοι τοῦ παθεῖν τι κακὸν\nεἰπόντα ἃ προσῆκεν ἡ μετὰ τῆς σιωπῆς ἀσφάλεια·\nἐπεὶ δ’ ὑμῖν ὑπὲρ ὑμῶν αὐτῶν διαλεχθῆναι καιρός,\n\n\n\n\n\n\n\n\n\n\n\n\n\nοὐδὲ τοῦτο παρήσω τῶν ἀτόπων εἶναι νομίζων ἑτέρους\nμὲν ἀξιοῦν εὖ ποιεῖν ἡμῖν τὴν βουλήν, αὐτὴν δὲ μὴ\nπείθειυ τῶν αὑτῆς προνοηθῆναι.\n2. Ἐλπίζω μὲν οὖν ὑμᾶς ἔσεσθαί μοι χαλεπούς,\nεἰ καὶ τὸ συμφέρον ἔχουσαν κομίζων ἥκω γνώμην.\nπεφύκασι γὰρ ἄνθρωποι τῶν σὺν μέμψεσιν ὠφελίμων\nπροκρίνειν τὰς μετὰ βλάβης χάριτας. ἀλλ’ οὔτε πρὸς |\nἄλλους ἐγὼ τοιοῦτος οὔτε νῦν πρὸς ὑμᾶς, ὡς τοῦ\nμὲν μισουμένου καὶ δίκας ἐθέλοντος λαβεῖν ἐκεῖνο ἂν\nἦν, τοῦ δὲ τιμῶν τετυχηκότος καὶ δικαίως ἂν ἀμοιβὰς\nἀποδόντος τοῦτο. καὶ δοῖεν μὲν οἱ τὴν πόλιν ἡμῖν\nἔχοντες θεοὶ τῆς τε παραινέσεως ὄνησίν τινα γενέσθαι\nκαὶ πεισθῆναι τοὺς ἀκούοντας τῶν ὠλιγωρημένων ποι-\nήσασθαι πρόνοιαν. εἰ δ’ οὖν καὶ μάταιόν μοι τὴν\nσυμβουλὴν ἀποδείξετε, κέρδος ἔμοιγε ἱκανὸν τὸ συμ-\nβεβουλευκέναι.\n3. Ἠν, ὅτ’ ἦν ἡμῖν ἡ βουλὴ πολλή τις, ἄνδρες\nἑξακόσιοι. οὗτοι μὲν ἐλειτούργουν τοῖς οὖσιν, ἕτεροι\nδὲ τοσοῦτοι τὸ κελευόμενον ἐποίουν τοῖς σώμασι.\nτοῦτο τὸ καλὸν μέχρι τῆς τοῦ δεῖνος βασιλείας σῶον\nὑπῆρχε τῇ πόλει, μετὰ ταῦτα δὲ οὐκέτι πολλῶν πολλα-\n\n\n\n\n\n\n\nχόθεν ὀλέθρων τῇ βουλῇ λυμηναμένων. ὥστε ἕκαστον\nἔτος ἀεί τι τοῦ πληρώματος ἀφαιρούμενον διήρχετο.\nκαὶ τὰ τούτων ἦν ὁρᾶν ἑτέρους γεωργοῦντας τό τε\nκαταλειπόμενον ἀσθενέστερον ἐγίγνετο διχόθεν, τῷ\nμήτ’ ἀριθμῷ τοσοῦτον ὅσονπερ πρότερον εἶναι καὶ τῷ\nτὰς οὐσίας αὐτοῖς εἰς ἔλαττον ἰέναι.\nκαὶ τί με χρὴ\nτὰ παρ’ ὑμῶν ἐν τοῖς δικαστηρίοις εἰρημένα πολλάκις\nαὐτὸν διεξιέναι; πολλῶν γὰρ στομάτων οὗτος ὁ θρῆνος\nἠξίωται. τὰς μὲν οὖν συμφορὰς οὐ κακῶς τετραγῳδή-\nκάτε, περὶ δὲ τὴν τουτωνὶ τῶν κακῶν ἐπανόρθωσιν\nοὐκ ἀκριβεῖ σπουδῇ τε καὶ προθυμίᾳ κεχρημένους\nεὑρίσκω. εὑρίσκω. μετὰ γὰρ δὴ τὸ εἰπεῖν· οἰχόμεθα,\nἀπολώλαμεν, ἦμεν ἑξακόσιοι ἤ, νὴ Δία γε, δὶς\nτοσοῦτοι, νῦν δ’ οὐδὲ ἐξήκοντα μικρὰς συλλαβὰς\nπροσθέντος ἑνός τινος περὶ τοῦ δεῖν γενέσθαι τινὰς\nτῆς βουλῆς παρὰ τῆς ἀρχῆς ἀπήλθετε καὶ δεδώκατε\nπολλοῖς περὶ ὑμῶν λέγειν εἰκότως, ὡς ἀφοσιοῦνται\nκαὶ φασὶ μὲν δεῖσθαι προσθήκης, ὅπως δὲ μὴ\nτοῦτο ἔσται ποιοῦσι μένειν τε αὑτοῖς βουλό-\nμενοι τὴν τῶν ὀδυρμῶν ὑπόθεσιν, ἵν’ εἴη καὶ\nἀδικοῦσι συγγνώμη, καὶ ἅμα δεδιότες μὴ\nνωνοὺς λάβωσι τῶν λημμάτων ἢ καί τινες\nτῶν ἱκανώτεροι φανέντες μείζω κατακτήσωνται\nδυναστείαν.\nἐγὼ δὲ τοῦτον μὲν οὐ προσίεμαι\nτὸν λόγον, ἐκεῖνο δὲ οἶδα, ὅτι εἰ καὶ μὴ κακία, ῥᾳθυ-\n\n\n\n\n\nμία γε νωθρὰς ἐποίει τὰς βοηθείας. πολλάκις, ἐρεῖτε,\nπερὶ τούων εἰρήκαμεν, τὸν πεισόμενου δὲ οὐκ\nεἴχομεν. οὐ γάρ, ὡς ἐχρῆν, περὶ τοιούτου διείλεχθε\nπράγματος οὐδὲ ἅπαντι τῷ τόνῳ οὐδὲ ἁπάσῃ τῇ ῥώμῃ\nοὐδὲ ἄραντες τὴν φωνὴν οὐδὲ εἰς γόνυ πεσόντες οὐδὲ\nἀφέντες δάκρυα οὐδ’ οἷς ἠμείψασθε δηλώσαντες ὅτι\nοὐκ ἀνέξεσθε, ἀλλὰ τὰς ἑτέρων ὁδοὺς ἥξετε. οἷα πολλὰ\nπεποιηκέναι πολλάκις Γαλάτας τούτους ἀκούομεν, οἲ\nἐπειδὴ λέγοντες οὐκ εἶχον πείθειν Κωνστάντιον, πρη-\nνεῖς καταπεσόντες [οὐκ εἶχον πείθειν] ἔκλαον καὶ ἅμα |\nτῶν τε ποδῶν εἵλκοντο καὶ ἐδέοντο, ἕως αὐτοῖς\nὑπῆρξεν ὑπὲρ οὗ ταῦτα ἐποίουν.\nὑμεῖς δὲ οὐδ’\nὅτε ἔναγχος ἐπέμπετε τὴν πρεσβείαν, τοῦτο ἐπηγγεί-\nλατε, ἀλλ’ ὑπὲρ μὲν ἵππων καὶ χρυσίου καὶ γῆς καὶ\nσίτου καὶ τοιούτων τινῶν ἐκόμιζεν ὁ πρεσβεύων γράμ-\nμάτα καὶ ἦν τοῦ φορτίου ταῦτα οὐ μικρὸν μέρος, περὶ\nδὲ τοῦ κεκενῶσθαι μικροῦ τὸ βουλευτήριον καὶ τῶν\nδικαίων βουλεύειν οὐδὲ γρῦ. καίτοι τίν’ εἶχε πόνον\n\n\n\n\nτοῖς πολλοῖς τοῦτο προσθεῖναι; τῷ δ’ ἂν ἀδικεῖν ἐδό-\nξατε χεῖρας ὀρέγοντες τῇ βουλῇ;\nἀλλ’, οἶμαι, βραχὺ\nφροντίζετε τούτων ὧν μάλιστα προσῆκε. διὰ τοῦτο\nπᾶσα πρόφασις ἀρκεῖ τοῖς βουλομένοις πρὸς ἀπαλλαγὴν\nλειτουργιῶν. οὗτος ὁπλίτης, καὶ σιωπᾶται. ἐκεῖνος\nφέρει τὰς βασιλέως ἐντολάς, Ι ἅπτεται δὲ οὐδείς.\nἕτερος ἄρχοντι παρήδρευκεν. ἀφεῖται. διατρίβει τις\nἐν τῷ πωλεῖν τὴν αὑτοῦ τοῖς δικαζομένοις φωνήν.\nτὴν πατρῴαν τάξιν οὗτος ὑπερεπήδησε. προσκρούειν\nγὰρ ἀνάγκη τοῖς τούτων κηδομένοις.\nκαὶ τί δεινὸν\nποιοῦντα τὰ δίκαια πρὸς τὴν ἑαυτοῦ πόλιν ἐχθρόν\nτινα ἐπισπάσασθαι; πῶς δὲ τὴν μὲν ἐκείνων ὀργὴν\nφοβῇ, ταύτην δὲ τὴν ἀδικίαν οὐ δέδοικας; ἢ κἂν εἰ\nτὴν μητέρα τυπτομένην ἐώρας, εἱστήκεις ἂν οὐδένα\nἀμύνων τρόπον, ὅπως εἴης τῷ παίοντι κεχαρισμένος;\nταχέως μέντ’ ἂν ἔγνως μείζονι σαυτὸν ὑποθεὶς κιν-\nδύνῳ, τῷ παρὰ τῶν θεῶν, τὸν ἐλάττω φυγών, τὸν\nπαρὰ τῶν ἀνθρώπων.\nὃν ἐδείξατε πολλάκις οὐ\nφοβηθέντες καὶ ταῦτα ἐν πολλῷ τούτου βραχυτέροις.\nἵνα γὰρ ἵππος ὑμῖν ἀνθ’ ἵππου καὶ ἡνίοχος ἀνθ’\nἡνιόχου γένηται καὶ πλέον ἀργύριον δοθῇ τοῖς γῆρας\n\n\n\n\n\nθεραπεύουσι τυχὸν καὶ μείνῃ παρὰ τοῖς εἰρηνοφύλαξιν\nὁ τῶν κορυνηφόρων μισθός, τί μὲν οὐ λέγεται; τί δὲ\nοὐκ ἀκούεται; δεινὸν δὲ οὐδέν, κἂν ἐξωσθῆναι δέῃ,\nκἂν εἰς τὸ οἴκημα ἐλθόντα Ι καθῆσθαι. καὶ πλη-\nγᾶς δὲ οἶδά που γεγενημένας. εἶτ’ ἐν μὲν τοῖς ἐλάτ-\nτοσι κοῦφος οὗτος ὁ φόβος, ὑπὲρ δὲ τῶν μειζόνων\nἀφόρητος; καὶ τίνα ἂν ἔχοι λόγον;\n10. Χωρὶς δὲ τούτων, ὅταν ταῦτα λέγητε, κακίαν\nἀρχόντων λέγετε. τετυχήκαμεν δέ, ὡς ἅπαντες ἴσασι,\nκαὶ βελτίστων χαιρόντων τῇ τῶν πολιτευομένων ὑπὲρ\nτῆς βουλῆς προθυμίᾳ. οἱ οὐκ ἔμελλον δήπου χαλεπῶς\nὑμῖν ἕξειν τῇ κρηπῖδι τῶν πραγμότων βοηθεῖν προ-\nπροαιρουμένοις. ἀλλ’ ὑμεῖς οὐκ ἐν ὁμοίοις ἄρχουσιν ὑμῖν\nαὐτοῖς ὅμοιοι, ῥᾴθυμοι. καὶ προσγελᾶτε δὴ τοῖς τῆς\nἀδείας ταύτης ἀπολαύουσιν αὐτὸς ἕκαστος βουλόμενος\nταύτης ἀπολελαυκέναι δοκεῖν.\nπρῴην τις ἐνεχθεὶς\nχορηγὸς ἐγγυητὴν καταστήσας ἀπέδρα. πῶς οὖν ὑμεῖς;\nτὸν μὲν ἐγγυητὴν ἀδικοῦντα οὐδέν, ἐξηπάτητο γάρ,\nκαθείρξαντες εἴχετε, καὶ ὁ θυμὸς πολὺς καὶ αἱ ἀπειλαὶ\nδειναὶ καὶ διασπώμεθα τὸν ἄνθρωπον ἦσαν οἱ\nλέγοντες, μικρὸν δὲ ὕστερον τὸν ἐξεγγυηθέντα ἠκούο-\nμεν ἀρχὴν πριάμενον τῆς πατρῴας οἰκίας ἀγρὸν αὐτῇ\nπροστεθεικότα συλλέγειν τὴν τιμὴν τοῖς ἐπὶ τῆς ἀρχῆς\n\n\n\n\nκακοῖς.\nτί οὖν οἱ πάντα σείοντες ὑμεῖς καὶ θανά-\nτου τὸν | ἐγγυητὴν ἄξιον εἶναι κρίνοντες; εἰρήνην\nἤγετε πρὸς τὸν ἠδικηκότα καὶ διαπηδήσαντα τοσοῦτον\nἀπὸ τῆς βουλῆς ἐπὶ τὸν θρόνον; καὶ οὔτε βασιλεὺς\nτούτων ἤκουσεν οὐδὲν οὔτε ὕπαρχος οὔτε ἄλλος\nχόντων οὐδὲ εἷς, ἀλλ’ ὡς ἂν ὧν μάλιστ’ ἂν εὔξασθε\nσυμβεβηκότων οὕτω διετέθητε. ἤδη δέ τις αὐτὸν καὶ\nνοῦν ἔχειν ἔφησε.\nκαὶ πρότερόν γε τούτου δρα-\nσμὸς ἕτερος διὰ θαλάττης, πρᾶγμα καινότατον. ἐκ\nΣελευκείας ἀνήγετό τις ἐπιστησόμενος Ἴωσιν, οὐκ\nρῶν, οἶμαι, ζεύγους, ἀλλ’ ἐδεδίει τὴν γῆν. καὶ οὗτος\nτοίνυν δεινὰ ποιεῖν τότε δόξας καὶ τὴν βουλὴν ἀδι-\nκεῖν ἐπανῆκε φίλος οὐδὲν τῶν παρ’ ὑμῶν φοβηθείς,\nοὐδὲ γὰρ ἦν οὐδέν. ἀλλ’ ἐπὶ μὲν τῶν ἐργαστηρίων\nὁ δρασμὸς ἤκουε κακῶς, δι’ ὧν δ’ ἄν τις ἐγένετο καὶ\nδίκη, παρεωρῶντο. ὁ δὲ μάλα σεμνὸς εἰς τὸ συνέδριον\nεἰσῄει.\n14. Τοιαῦτα τὰ παρ’ ὑμῶν εἰς τὴν βουλὴν μιμου-\nμένων τὰ τῶν ἀστυγειτόνων. καὶ γὰρ Ἀπαμέων οἱ\nβουλεύοντες πολλὰ τοιαῦτά εἰσι κεχαρισμένοι, βέλτιον\nγὰρ οὕτως εἰπεῖν ἢ πεπρακότες. οἳ τὸν μὲν Δία φασὶν\nαἰδεῖσθαι καὶ προσέτι γε καὶ δεδιέναι πάντα ἐγγύθεν\nὁρῶντα, τὴν δὲ τοῦ θεοῦ πόλιν οὐκ αἰσχύνονται ποι-\nοῦντες ἐλάττονα. ἔχω δέ τι τοιοῦτον καὶ περὶ τῶν\nἐν Κύπρῳ βουλευόντων εἰπεῖν. καὶ γὰρ οὗτοι πανοῦρ-\n\n\n\n\n\nγον ἄνθρωπον καὶ δολερὸν καὶ ἀλώπεκα δι’ ἀτελείας\nἀδίκου Μίδαν ἀπέφηναν | αὐτοῖς τοῖς παρὰ τῶν\nαὐτὸν ἀτελῆ πεποιηκότων τόκοις εἰς περιουσίαν ἐπι-\nδόντα. ἐγὼ δὲ ἠξίουν ὑμᾶς ὄντας Ἀντιοχεῖς ἡγεμόνας\nεἶναι τοῦ προσήκοντος τοῖς περιοίκοις μᾶλλον ἢ κείνοις\nἀκολουθεῖν καὶ ταῦτα ἐν τηλικούτοις.\n15. Καὶ μὴν κἀκεῖνό γε ἀκούω πολλάκις ἐνταυθοῖ\nλεγόμενον, ὡς εἴη νόμος βασιλέως ἐνδοξοτάτου\nὧν οἱ πάπποι βουλευταί, δεῖν ἐν τῇ βουλῇ τετάχθαι,\nκἂν ὦσι θυγατριδοῖ. καὶ ὄμνυτέ γε τοῦτον εἶναι τὸν\nνόμον καὶ παρ’ ὅτῳ κέοιτο προστίθετε, καὶ οὐκ ἀπιστῶ.\nδιὰ τί οὖν μὴ ἧκεν εἰς μέσον; διὰ τί μὴ δέδεικται;\nδιὰ τί μὴ ἀνέγνωσται; διὰ τί μὴ τὸ βουλευτήριον\nσωμάτων ἐνέπλησεν; εἰ γὰρ ἔστι μὲν ὁ νόμος, εἰσὶ δὲ\nὑμῖν γλῶτται, ἔστι δὲ ὦτα τοῖς ἄρχουσι, τί τὸ κωλῦον\nτὴν βουλὴν τὰ αὑτῆς κομίσασθαι; ὅτι , φαίην ἄν, ἡ\nπενία τῆς βουλῆς τοὺς μὲν ὑμῶν οὐ λυπεῖ, τοὺς δὲ\nτέρπει, τοῖς δὲ καὶ λυσιτελεῖ.\nδιὰ τοῦτο νέοι\nπολλοὶ τήνδε ἀφέντες παρ’ ἄλλοις λειτουργοῦσιν, εἶτα\nἀναστρέφουσι τὴν ἀσφάλειαν τὴν περὶ ταῦτα παρὰ τῆς\n\n\n\n\n\nμικρᾶς ἐκείνης δαπάνης ἔχοντες, μόνον οὐκ ἐπὶ τῶν\nκεφ̣αλῶν τὸ συνέδριον φέροντες, δεσπόται τῶν ὑμετέ-\nρων υἱέων οὐδενὶ μὲν δικαίῳ, Ι πῶς γὰρ τῶν τὰ\nδίκαια πεποιηκότων οἱ ἠδικηκότες καὶ τῶν μεγάλα\nἀνηλωκότων οἱ μικρά; δεσπόται δ’ οὖν διὰ τὰ κακῶς\nδοκοῦντα καὶ νενικηκότα κἀν τοῖς δικαστηρίοις ἐστη-\nκότας αὐτοὶ καθήμενοι τοὺς ὑμετέρους ὁρῶσι.\nτων τοίνυν οὐδὲν ἂν ἦν, εἰ τις ὑμῶν ἤθελε χρῆσθαι\nτῷ νόμῳ, νῦν δ’ ὁ μὲν νόμος κεῖται, οἱ δὲ τρυφῶσιν.\n17. Ὑμεῖς δὲ ἔσεσθαί τινά φατε χρόνον ἀποδιδόντα\nταῖς βουλαῖς τὰ ὀφειλόμενα. καὶ τὶ τοῦτ’ ἀναμένειν\nἔδει παρὸν ἔχειν; καίτοι τινὲς ἀπολογοῦνται τῆς\nλιανοῦ μεμνημένοι βασιλείας ἐν ᾗ τινας εἰς βουλὴν\nἐνέγραφον. καὶ οὐκ ἠλεγχόμεθα, φασὶν, ἐπὶ τῆς\nἐξουσίς ἀργοί. ἐγὼ δὲ ὅτι μὲν καὶ τότε ἐκράτουν\nαἱ | ἄδικοι χάριτες καὶ διεκλάπησαν οὐκ ὀλίγοι\nτῶν. δικαίως ἂν ἐγγραφέντων, ἐάσω. ἀλλ’ ἐκεῖνό γε\nτίς οὐκ οἶδεν, ὡς οὐδ’ εἰ σφόδρα τινὲς ἐβούλοντο\nμηδένα ἐγγράφειν, ἐξῆν ἄν. εἰ γὰρ ὁ μὲν ὡς μεγάλα\nεὐεργετῶν τοῦτο ἐδίδου. δέχεσθαι δὲ οὐδεὶς ἠξίου,\nπονηρόν τ’ ἂν ἦν καὶ δίκης ἄξιον, καὶ σαφὴς ἡ προ-\nδοσία καὶ κεκολάσθαι χρῆν.\nμὴ οὖν ἃ τοῦ τῆς\n\n\n\n\nτιμωρίας ἦν φόβου, ταῦτ’ εἰς τὴν γνώμην ἀνάφερε.\nτίς γὰρ ἂν ἤνεγκε τὸν ἐκείνου θυμὸν ἔχοντα τὸ δίκαιον,\nεἰ ὃ τῆς ἀρετῆς τῆς Ἰουλιανοῦ κεφάλαιον ἦν ὁρθωθῆ-\nναι τὰς βουλάς, τοῦτό τις ἐνεπόδιζε καὶ κωλυτὴν\nτὸν ἐποίει τοῦ μεγίστου πράγματος καὶ ἐφ’ ὅτῳ μάλιστα\nαὐτῷ φιλοτιμεῖσθαι παρῆν; μὴ οὖν μοι τὴν ἀνάγκην\nἀντὶ τῆς προαιρέσεως λέγε, ἀλλ’ εἰ μὴ νῦν, ἡνίκα\nἀδεὲς τὸ ῥᾳθυμεῖν, τοῦτο ποιεῖται.\n19. Καὶ τί τὸ κέρδος, φήσει τις, ἂν ὁ μὲν\nβασιλεὺς ἐπινεύσῃ, τὸ δὲ ἀντικροῦον | γέ-\nνῆται καὶ τούτῳ τὸ δόγμα λυθείη; οἶδα, ὅθεν ὁ\nλόγος οὗτος. τὸν Ἀπρώνιον ἐννοεῖτε τὸν ἀπὸ τῆς\nΧαλκηδόνος μέχρι τῶν πρὸς Κιλικίαν ὄρων ἄρχοντα\nκαὶ ὡς ἠλέησε τὰς βουλὰς καὶ ὡς ἐμήνυσε βασιλεῖ τὴν\nπερὶ αὐτὰς τύχην καὶ ὡς ᾔτησεν ἴασιν καὶ ὡς εἰπὼν\nἔπεισε καὶ ὡς ἐγένετό τι τὸ μεταπεῖθον.\nἀλλὰ\nπρῶτον μὲν ἀμφοτέροις κόσμος οὐ μικρός, ταῖς τε\nβουλαῖς τῷ τε Ἀπρωνίῳ, τὸ τὰς μὲν μὴ σιωπῆσαι, τὸν\nδὲ συναλγῆσαι. ἔπειτα χρὴ νομίζειν τινὰς τῶν φυγὴν\nβουλευόντων μεμενηκέναι γνόντας, ὡς οὐ παντάπασιν\nἠμέληνται παρὰ τῷ κρατοῦντι τῶν πόλεων αἰ βουλαί.\n\n\n\n\n\n\nεἰ δὲ καὶ μὴ τοῦτο, ἀλλὰ πεφύλακταί γε τῇ σπουδῇ\nτῇ περὶ ταῦτα ταῖς βουλαῖς τὰ πρὸς αὐτὰς δίκαια,\nγράμμαθ’ ἃ ἧκεν εἰς τὸ βασίλειον ἀπὸ τῶν ἐκείνων\nλόγων ζητοῦντα ἐπικουρίαν.\nεἰσὶ δὲ οἱ λέγουσιν\nαὐτὸν ἐφ’ ὃ μὲν εὐθὺς ἧκεν ἐᾶσαι, βουλεύεσθαι δὲ\nτοῖς Βαλεντινιανῷ Ι δόξασιν ἀμῦναι ταῖς βουλαῖς.\nὃ οὐκ ἂν ἔτ’ ἦν ἐν μετεώρῳ τῶν ἁπανταχοῦ βουλῶν\nτὰ τινῶν μιμησαμένων. εἰ γὰρ ἄλλα ἐπ’ ἄλλοις ἀφι-\nκνεῖτο γράμματα ταὐτὰ δεόμενα καὶ πόλεως ἑκάστης\nἐώρα τὴν ῥίζαν κεκακωμένην καὶ γῆ τε καὶ θάλασσα\nταὐτὰ ὠδύρετο, πᾶν τὸ μαχόμενον ἡττᾶτο ἂν τοῦ πλή-\nθους τῶν ἱκετευόντων. νῦν δὲ τοῖς οὐ δεηθεῖσι τὰ\nτῶν δεηθέντων βέβλαπται. ὥστ’ εἰκὸς ἂν καὶ ἡμῖν\nἐγκαλοῖεν οἱ περὶ τὸν Πόντον ὡς παρ’ ἡμᾶς ὧν ἔχρῃζον\nἀτυχήσαντες, καὶ μᾶλλόν γε ἡμῖν ἢ ἄλλοις, ὅσῳπερ\nἐν μείζονι τάξει τὸ τῆς Ἀντιοχείας ὄνομα.\n22. Πρὸς τοίνυν τούτοις κἀκεῖνο ἄν τις ὑμῖν ἐπι-\nτιμήσειεν, ὅτι πλέοντας καθ’ ἕκαστον ἔαρ ὁρῶντες τῶν\nἔτι βουλευόντων ἢ βεβουλευκότων γε παῖδας τοὺς μὲν\nεἰς Βηρυτόν, τοὺς δὲ εἰς Ῥώμην οὔτε ἄχθεσθε οὔτε\n\n\n\n\n\nἀγανακτεῖτε οὐδ’ ὡς τοὺς ἄρχοντας εἰσιόντες φθέγ-\nγεσθε τὰ εἰκότα. καίτοι τίς οὕτω βραδὺς τὴν γνώμην\nἢ λίαν παῖς ἢ Κρόνος, ὡς μὴ δύνασθαι μαθεῖν, ὅ τι\nβούλεται τούτοις τὸ πλεῖν; οὔτε γὰρ ὑπὲρ δικαιοσύνης\nκαὶ τοῦ μὴ λαθεῖν τι δράσαντες παρὰ τοὺς νόμους\nεἰς Φοινίκην πλέουσιν οὔτε εἰς τὴν ἑτέραν, ἵν’ ἀφ’\nἑκατέρας φωνῆς ἔχοιεν τὴν βουλὴν Ι ὠφελεῖν, ἀλλ’\nἕνα ἀφορμὴν εἰς τὸ τὴν βουλὴν ἐκδῦναι τοὺς νόμους\nμὲν ἔχοιεν οὗτοι, τὴν γλῶτταν δὲ ἐκεῖνοι. καὶ οὐκ\nἐψεύσθησάν γε ἐλπίδος. ἀλλ’ ἴσμεν οὗ δικαίως ἂν\nὄντες οὗ καθεστᾶσι νῦν.\nἔδει τοίνυν ὑμᾶς εὶδό-\nτσς, ὡς ἐπὶ τῇ βουλῇ ταῦτα, βοηθεῖν. καὶ τίς ἂν ἦν\nλόγος εὐπρεπὴς τοῖς ἐναντιουμένοις πρὸς τοὺς\nἔχοντας εἰπεῖν· τί μοι νομοθετεῖς, ἄνθρωπε,\nπερἰ παιδείας; πολλαὶ γὰρ ὁδοὶ ταύτης, καὶ\nποδεύσομαί γε τούτων ἣν ἂν ἐθέλω; σοὶ δ’ ἐξῆν\nἀντειπεῖν, ὅτι ὁ ταύτας ἐρχόμενος τὰς ὁδοὺς μονονουχὶ\nβοᾷ δρασμὸν αὐτὰς ἀπὸ τῆς βουλῆς εἶναι. τῷ γὰρ ἐν\nταυταισὶ ταῖς πόλεσι πολιτευομένῳ μάταιον ἐκείνοιν ἐκά-\nτερον ἢ εἰ μὴ τοῦτο, σμικρόν. ἔδειξαν δὲ οἱ σφόδρα εὐ-\nδοκιμήσαντες ἀπ’ οὐδετέρου τούτοιν εἰς ὄνομα ἐλθόντες.\n\n\n\n\nἀλλ’ ἀπὸ τίνων; ἐκείνων ἃ νῦν | ὕβρισταί τε καὶ\nπροπεπηλάκισται οὐ χείρω γενόμενα τὴν φύσιν, πῶς\nγὰρ ἄν; ἀλλὰ διὰ τοὺς σεμνοὺς τουτουσὶ τοὺς οὐκ\nἀξιοῦντας εἰδέναι τὰς ἑαυτῶν. ὅστις οὖν ἐπὶ τοὺς\nνόμους ἐπείγεται, ταὐτὰ δ’ ἂν εἴποιμι καὶ περὶ τῶν\nἑτέρων, κέκραγεν οὗτος οὐκ αὐτῶν ἐκείνων ἐρᾶν, τῶν\nδὲ ἐξ αὐτῶν φυομένων.\n24. Οὐκοῦν καὶ σὲ δεῖ σκοπεῖν, ὅπως ἢ ἐμφράξεις\nτὰς ὁδοὺς ἢ πάλιν ἔξεις αὐτοὺς ἐν τῷ βουλευτηρίῳ.\nπολλὰ δ’ ἂν ἐξεύροιεν φροντίδες. τὸ δ’ οὖν προχει-\nρότατον, ὁ πατὴρ εἰσελθὼν εἰς τὸ δικαστήριον ἢ ὁ\nἐπίτροπος ἢ ὁ ἔφηβος αὐτὸς ὁμολογησάτω, κἂν ἐπ’\nἄκρον ἐκείνοιν ἀφίκηται, μήτοι τῶν γε ὀφειλομένων\nἀποστερήσεσθαι τὴν πόλιν. τί τοιοῦτον δεδράκατε,\nμᾶλλον δὲ ἐμελλήσατε;\nτῶν ἐν Φοινίκῃ τινὰ βου-\nΛὴν ᾄδουσιν ἀπὸ Ῥώμης ἐξ αὐτῶν τῶν τοῦ σοφιστοῦ\nχειρῶν ἀφελκύσασαν νεανίσκους ἐν λειτουργοῦσιν\nἔχειν, ὥστε ἐκείνοις μεταμέλειν τοῦ τε πλοῦ καὶ τῶν\nπερὶ τὸν Θύμβριν ἀνηλωμένων. τοῦτο πολλαῖς ἂν\nὑπῆρξε πόλεσιν ἐφ’ ὅσας ἡ τοῦ ταῦτα συμπράξαντος\nἄρχοντος ἐγίγνετο | πρόνοια. ἀλλ’ οὐκ ἐβουλή-\n\n\n\n\nθῆσαν, ὥσπερ οὖν οὐδὲ ὑμεῖς. αἰδεῖσθε γὰρ τοὺς\nλόγους. τὴν πόλιν δὲ οὔ; τὴν βουλὴν δὲ οὔ; τὴν γῆν\nδὲ ἣ τικτομένους ἐδέξατο, τὸ βουλευτήριον δὲ τουτὶ\nτὸ δι’ ὑμᾶς ἄθλιον οὐκ αἰδεῖσθε, ἐν ᾧ ποτε τὰς\nτουργίας ἥρπαζον οἱ ἑξακόσιοι;\n26. Νόμοι γὰρ ὑπὲρ τῶν συνηγόρων κεῖνται,\nκἂν ἐπ’ αὐτοὺς ἔλθῃ τις, γέλως πολύς. ὑμεῖς\nδὲ κειμένους μὲν μὴ παραβαίνετε, διδάσκετε δὲ τοὺς\nλῦσαι κυρίους, ὡς ἀμείνους αὐτοῖς ἐστι νόμους ἀντὶ\nτούτων θετέον, οἱ βουλήσονται μᾶλλον αὐξηθῆναι\nπόλεις ἢ τοὺς ἐνίων οἴκους. πολλοὶ δὲ ἤδη νόμοι\nπερὶ τοῦδε τοῦ ἔθνους καὶ ἐτέθησαν καὶ λέλυνται, καὶ\nδεινὸν οὐδὲν τῶν ὑπὲρ τῶν πόλεων τεθέντων ἀναιρε-\nθέντων τοὺς κατ’ ἐκείνων ταὐτὸ παθεῖν.\n27. | Ὁ δ᾿ ἀνὴρ αἴρεται ἡμῶν καὶ τῷ μήπω\nδεῦρ᾿ ἥκειν ἐζημιῶσαί φησιν. ἐθελήσει τοίνυν\nκοσμῆσαι τὴν ἡμετέραν νόμον τιθεὶς σωτῆρα\nμὲν τῶν βουλῶν, τὸ σπέρμα δὲ παρ᾿ ἡμῶν εἰλη-\nφότα. πεμπέσθω τοίνυν πρεσβεία. πάντως δὲ ἐν τοῖς\nὀλίγοις ὑμῖν εἰσί τινες τῇ διακονίᾳ πρέποντες. ἀλλ’ οὔτε\nαἱρήσεσθε πρέσβεις οὔτε ἀποστελεῖτε. περιέσται γὰρ\nτῶν βουλομένων, ἂν ἄρα τινὲς βουληθῶσι, τὸ νοσοῦν.\n28. Ἥκω δὲ ἐπ’ αὐτὸν ἤδη τὸν κολοφῶνα τῶν\nκακῶν. οἱ γὰρ διὰ τὴν γενομένην αὐτοῖς ἐπὶ τὰ βελτίω\nμεταβολὴν τοὔδαφός τε τῆς πόλεως προσκυνεῖν ὄντες\nδίκαιοι καὶ πανταχόθεν μείζω τὰ ταύτης ποιεῖν καὶ\nτὰ μὲν ὄντα μικρὰ διατηρεῖν, πειρᾶσθαι δὲ τὰ ἀπόντα\nπροσκτᾶσθαι καὶ μηδὲ τοῦ Ἐρεχθέως ἐν ὁμοίοις λεί-\nπεσθαι καιροῖς αὐτοὶ σύμβουλοι βουλευταῖς γεγένηνται\nπέμπειν εἰς Ῥώμην τοὺς ἑαυτῶν. οἱ δὲ εἰς | τὸν\nλιμένα κατέβησαν εἰδότων, παραινούντων, παρακαλούν-\nτῶν, ἐπαινούντων, ἴσως τι καὶ προστιθέντων ἀργύριον\nτῷ παρὰ τῶν γονέων.\nεἶτ’ ἐρωτῶσι τοὺς ἐπανα-\nπλέοντας τῶν ἐμπόρων, εἰ τῶν λαμπόντων εἰσίν, εἰ τῶν\nεὐδοκιμούντων, εἰ φίλοι γεγόνασί σφισιν οἱ τὴν Ῥώμην\nἄγοντες, εἰ δι’ ἐκείνων αὐτοῖς ἀρχαὶ πλησίον. κἂν\nἀκούσωσί τι τοιοῦτον οἷον βούλοιντ’ ἄν, εὐθυμία <καὶ>\nκρότος καὶ γεγόνασιν ἡδίους. κἂν ᾖ δῆλον αὐτοῖς, ὡς\nοὓς ἔχουσιν ἐν τῇ βουλῇ παῖδας, ὑπ’ ἐκείνοις ἔσονται |\nκαὶ θεραπεύσουσιν υἱεῖς πατέρων τοῖς αὑτῶν πα-\nτράσι δεδουλευκότων, θύουσι τοῖς θεοῖς καὶ συγχαί-\nρουσιν αὑτοῖς τε καὶ τοῖς ἀπεσταλκόσι καὶ τοῖς ἀπε-\nσταλμένοις καὶ λέγουσι δὴ σαφῶς, ὡς ἐπανήξουσι τῇ\nβουλῇ φοβεροί.\nοἷς δὲ καὶ θυγατέρες εἶσέ, συνοι-\nκίζουσι μὲν αὐτὰς στρατιώταις, μέμφεται δὲ ὑμῶν οὐδεὶς\n\n\n\n\nτοὺς γάμους, τοῖς βουλεύουσι δὲ τέκτουσι παῖδας αἰ\nδοῦλαι. εἶτα ἐξελήλυθεν οὐσία τῆς βουλῆς δι’ ὑμε-\nναίων καὶ Ῥώμης. ὁ δὲ τοιαῦτα εἰργασμένος πατὴρ\nδιά τε τοὺς κηδεστὰς διά τε τὰς ἐλπίδας τίμιος. ὃν\nἐχρῆν ἅπασι φορτίοις πιέζεσθαι καὶ μηδ’ ἀναπνεῖν ἐπι-\nτρέπειν αὐτῷ τῶν ἠδικημένων μηδένα δίκης τε εἵνεκα\nκαὶ ὅπως εἴη τοῖς οὔπω τῇ βουλῇ λυμαινομένοις\nπαράδειγμα.\n31. Ἤδη τοίνυν τις ὑμῶν καὶ τοιοῦτόν τι πρὸς\nταῦτα εἶπεν, ὡς ἀνεπίφθονον, εἴ τις ὀρέγοιτο βελτίονος\nσχήματος. τοῦτο δέ ἐστι τὴν πολιτείαν καθ’ ἣν ζῶμεν\nκινούντων. εἰ γὰρ ἐν ᾧ μέν τις ὑπὸ τοῦ νόμου\nτέτακται, τοῦτο καταλείψει, ζητήσει δέ τι μεῖζον, ζητῶν\nδὲ οὐκ ἀδικήσει, ὁ μὲν στρατιώτης Ι ἔξει τοῦ τα-\nξιάρχου τὴν τάξιν, τὴν τοῦ στρατηγοῦ δὲ ὁ ταξίαρχος.\nἔσται δὲ ὁ μὲν ναύτης ἀντὶ τοῦ κυβερνήτου, ὁ δὲ\nχορευτὴς ἀντὶ τοῦ διδασκάλου, ὁ δ’ οἰνοχόος τὴν\nκύλικα ῥίψας κατακλινεὶς πίεται μετὰ τοῦ δεσπότου.\nδιὰ τί δὲ καὶ τοὺς τὴν τάξιν λελοιπότας ἀπο-\nτυμπανίζουσιν οἱ στρατηγοί; ῥᾴδιον γὰρ κἀκείνοις\nεἰπεῖν, ὡς τὸ μὴ μάχεσθαι τοῦ κινδυνεύειν ἄμεινον.\nἴσμεν τοὺς ἐπανισταμένους τοῖς βασιλεῦσι πολεμου-\nμένους καὶ δοκοῦντας θάνατον ὀφείλειν τὴν δίκην.\n\n\n\n\nτοῦ χάριν; εἴποι ἂν ὁ πηδήσας ἐπὶ τὴν ἀρχήν· τὸ\nγὰρ κρατεῖν τοῦ κρατεῖσθαι καὶ τὸ προστάττειν τοῦ τὸ\nκελευόμενον ποιεῖν αἱρετώτερον εἶναι.\nτηροῦντα\nμὲν οὖν τὴν τάξιν ἥτις ἂν ᾖ λαμπρὸν ἐπ’ αὐτῆς εἶναι\nκαὶ καλὸν καὶ εὔδαιμον, τὸ δ’ ἀφορμὴν ποιεῖσθαι\nλαμπρότητος τὴν εἰς τοὺς νόμους ἀδικίαν ποῦ καλόν;\nτὸ γὰρ δι’ ἀδικίας κτηθὲν πῶς ἂν εἴη δίκαιον; ἀνάγκη\nγὰρ ἐοικέναι τῇ ῥίζῃ τὸν καρπόν. ὁ δ’ ἐν μὲν τῷ μὴ\nβουλεύειν ἀδικῶν, ἐκ δὲ τοῦ τοῦτο φεύγειν ἐπ’ ἀρχὴν\nἥκων ἴστω τὸ καλὸν τοῦτο κακὸν <ἔχων> τῷ\nἐσχηκέναι.\nφέρε, εἴ τις ἀρρωστούσῃ μητρὶ πένητι\nμίαν ἐχούσῃ καταφυγὴν τὸν υἱὸν παρακαθῆσθαι μὲν\nοὐκ ἀξιοίη, χωρήσας δὲ ἐπὶ δένδρα καὶ κήπους καὶ\nἄνθη τρυφῶν ἐνταῦθα διάγοι κᾆτα ὡς κακὸς περὶ τὴν\nτεκοῦσαν κρίνοιτο, τοῦτον, εἰπέ μοι, σώσει τὸ τῆς\nπροσεδρείας ἐκείνης ταύτην ἡδίω τὴν διατριβὴν εἶναι;\nὦ κάκιστε ἀνδρῶν, ἒν τοῦτο ἐώρας, τὴν τέρψιν, ἃ δὲ\nἠδίκεις οὐκ εἶδες οὐδ’ ὡς ἄμεινον ἦν τοῦ κυλινδεῖσθαι\nἐν ἄνθεσι τὸ ἀσθενούσης ἐπιμελεῖσθαι μητρός;\n35. Οὐ δὴ τοῦτο δεῖ σκοπεῖν, εἰ τὸ μὴ βουλεύειν |\nτοῦ βουλεύειν ἀπονώτερον, ἀλλ’ ει’ τὸ βουλεύειν\nτοῦ μὴ βουλεύειν εὐσεβέστερον. εἰ δ’ οὗτοι δόξουσί τι\n\n\n\n\n\nλέγειν, τί μὴ τοὺς λῃστὰς θαυμάζομεν, οἱ ταῖς σφαγαῖς\nτὰς ὁδοὺς κεκλείκασιν, ἀφέντες ὃ νῦν ποιοῦμεν, τὸ\nσκοπεῖν, ὅθεν ἂν ἀσφάλεια τοῖς ὁδοιπόροις εἴη; καὶ\nγὰρ τούτοις δοτέον τὰ αὑτῶν οὕτω μείζω ποιεῖν, ἐπειδὴ\nταῦτα αὐτοὺς τὰ ξιφίδια βοῶν τε ἀπαλλάττει καὶ ἀρό-\nτροῦ καὶ σπορᾶς καὶ τῶν ἄλλων τῶν περὶ τὴν γῆν\nπόνων καὶ ταχέως φέρει τὸ πλουτεῖν.\nἀλλ’ ἴσμεν\nδὴ τήν τε κώμην ἐκείνην καὶ τὸ ἐν αὐτῇ γένος ὡς\nἐξεκόπη μέχρι τῶν ἐν γάλακτι παιδίων προελθόντος\nτοῦ πυρός, προνοηθέντος, οἶμαι, τοῦ τότε βασιλέως,\nὅπως μὴ πάλιν ἀναφύσεται τὸ δεινὸν ἐκεῖνο γένος.\nδιὰ τοῦτο φέρουσαι ταῖς ἀγκάλαις αἱ μητέρες τὰ τέκνα\nταῖς τῶν δημίων χερσὶν ἐωθοῦντο μετ’ ὀργῆς εἰς τὴν\nφλόγα. εἰ δὲ τὸ αὑτῶν ἐποίουν οὗτοι καὶ\nοὔτ’ ἂν ἐπλούτουν κακῶς οὔτ’ ἂν ἀπέθνησκον. οὕτω δὴ\nκαὶ περὶ τοῦ παρόντος. γιγνέσθω τις εὐδαίμων δίκαιος\nὤν, ἀδικῶν δὲ καὶ κατὰ τοῦτο ἰσχύων ἴστω δίκην\nὀφείλων τῆς ἰσχύος. ἣν εἰ κατ’ αὐτὸ τὸ δύνασθαι μὴ\nδιδοίη, μειζόνως κακοδαίμων ἢ εἰ ὑπεσχήκει τὴν δίκην.\n37. Ἄξιον δὲ μηδὲ ἐκεῖνο παρελθεῖν πολλὴν ἔχον\nαἰτίαν.\nΟὐ βοηθεῖτε τοῖς βοηθείας δεομένοις, οἷς πάρεστι\n<τὸ> δύνασθαι. ἀλλ’ οἱ μὲν πωλοῦσι τὰ σφῶν\nἀπορίᾳ συμμάχων, ὑμεῖς δὲ πρᾴως φέρετε τὰς\nαύτας τῶν πράσεων ὡς δὴ οὐδὲν τοῦ κακοῦ μετέ-\nχοντες. καὶ οὐ τοῦτ’ ἔστι τὸ χείριστον, ἀλλ’ ὅτι τῶν\nμὲν αὐτοὶ καταβάλλετε | τὴν τιμήν, τὰ δὲ τοῖς ἐν\nδυνάμει προξενεῖτε καὶ κολακεύετε τὰς ἐκείνων τρα-\nπἐζας τοῖς τῶν βουλευόντων κτήμασι. κἂν ἀγρόν τις\nαὐτῶν τοῦ βουλεύοντος θαυμάσῃ καὶ διὰ τοῦ θαυ-\nμάξειν εἰς τὸ ἐρᾶν προέλθῃ, ταχὺ τὸ ἔργον προσετέθη,\nκαὶ ὁ μὲν ἠνάγκασται πωλεῖν, τῷ δὲ ἕτοιμον ἀγοράζειν.\nοἱ δὲ τοῦτο καταπράξαντες ἠριστευκέναι τε νομί-\nζουσι καὶ μέγα τεῖχος αὑτοῖς περιτεθεικέναι τὴν τῶν\nἐωνημένων χάριν. εἶτ’ αὐτοῖς ἐπὶ τὰς θύρας ὁσημέραι\nφοιτῶσι καὶ παρακολουθοῦσιν ἐπὶ τὰς τῶν ἵππων φάτ-\nνας κἂν ἃ τῶν οἰκετῶν ἐστι ποιεῖν ἐπιταχθῶσι, γεγή-\nθασιν. οἱ μισθοὶ δὲ τούτων φαγεῖν, πιεῖν, μεθυσθῆ-\nναι, βιασθῆναι τοὺς καταδεεῖς. κἂν ἡ Τύχη τινὰ\nτῶν ἐξάγῃ τῆς πόλεως, πεσόντες εἰς γόνυ καὶ δεηθέν-\nτες μένειν ἀπεστέρησαν τῶν παρὰ τῆς Τύχης τὴν πόλιν.\nεἶτ’ εὐθὺς παρακαλοῦσιν οἰκοδομεῖν. εἶθ’ ἡ κύων ἐμι-\n\n\n\n\nμήσατο τὴν δέσποιναν οἰκοδομουμένη καὶ αὐτή. τουτὶ\nδὲ ἐσμὸς κακῶν ἁπάσαις τέχναις. αἱ δὲ παρὰ τῶν\nκήπων τῷ ἄστει παραμυθίαι διολώλασι, καὶ πανταχοῦ\nλίθοι καὶ ξύλα καὶ τέκτονες.\n39. Εἶτα θαυμάζετε τῶν ἀρχόντων, εἰ ταῦτα εἰδότες\nὑβρίζουσι; τί δαὶ Ι αὐτοὺς ἐχρῆν ποιεῖν; αἰδεῖσθαι\nκαὶ τιμᾶν τοὺς σφᾶς αὐτοὺς τεταπεινωκότας; ὁρᾶθ’\nὡς ὑφ’ ὑμῶν αἰ τιμαὶ τῇ βουλῇ διεφθάρησαν. πῶς\nγὰρ ἂν ὁ δικάζων δύναιτο τὸν τοῦ δεῖνος αἰδεῖσθαι\nκόλακα τὸν προπεπωκότα αὐτῷ τὰ τῶν ὁμοσκήνων\nδένδρα, τὸν καταπολεμοῦντα τὴν βουλὴν ἦς καὶ αὐτὸς\nεἷναι τέτακται;\nοὐδὲ ταῦρον ἴδοι τις ἂν ἡδέως\nπηροῦντα τὰς βοῦς τοῖς κέρασιν οὐδὲ κριὸν ἀναρρη-\nγνύντα τῇ κεφαλῇ τοὺς ἄρνας οὐδὲ ἀλεκτρυόνα τῇ τῶν\nνεοττῶν ἐπιτιθέμενον ἀσθενείᾳ· οὐ τοίνυν οὐδ’ ἐν\nβουλῇ τοὺς πρώτους ἀπολλύντας τοὺς δευτέρους καὶ\nτρίτους. ὃ κακὸν μέν ἐστι τοῖς προδιδομένοις, κακὸν\nδὲ τοῖς προδιδοῦσιν. ἐν γὰρ αὐτοῖς τοῖς δοκοῦσι\nκέρδεσιν ἡ βλάβη. ἢ πόθεν οἴεσθε τὸν δῆμον οὕτως\nἐπῆρθαι καὶ ἀσελγαίνειν καὶ παροινεῖν; ἐῶ τὰ ἄλλα.\nἀλλὰ ἔναγχος οἵας ἀφῆκαν ἐν τῷ θεάτρῳ φωνάς, ἐπεὶ\n\n\n\n\n\nμὴ χρυσίον εὐθέως εἶχε τῆς τραγῳδίας ἀηδὴς ὑπο-\nκριτής. ἤλπιζον γὰρ ὑμᾶς σιγῇ καὶ ταῦτα οἴσειν οὐ\nκακῶς ἐλπίζοντες. οὔκουν ἐγρύξατε.\n41. Γένεσθε τοίνυν ἀμείνους μὲν ὑμῶν αὐτῶν,\nὅμοιοι δὲ τοῖς πατράσιν, οἷς τοὺς ἐπὶ τῶν ἀρχῶν καὶ\nκαταπλήττειν ὑπῆρχε. γένεσθε τοῖς πενεστέροις τῶν\nἐν τῇ βουλῇ λιμένες καὶ μιᾷ γνώμῃ τὰ συμφέροντα\nκαὶ ζητεῖτε καὶ πράττετε. καὶ τὸ ἑνός τινος ἀγαθὸν\nκοινὸν κεκρίσθω καὶ τὸ δυσχερὲς ὡσαύτως. ὡς νῦν\nγε ἐπιχαίρομεν ἀλλήλοις, καὶ οἱ μὲν πιέζουσιν, οἱ δὲ\nκαταρῶνται. μηδὲν ὑμῖν ἔστω φοβερώτερον τοῦ τὴν\nπατρίδα κακοῦν μηδ’ αὐτὸς ὁ θάνατος.\n42. Ἀλλ’ ἀγέσθω τις | ἐπὶ τὸ βουλεύειν, κἂν\nμέλλῃ τό τινος λυπήσειν βαλλάντιον. οὐχ ὁρᾶτε τὸν\nΔητόïον ὡς καλὰ περὶ αὑτοῦ διηγεῖται πολλάκις, τὸν\nΜακρέντοιν, τὸν Μάτερνον, τὸν Ἰουλιανόν, πολλοὺς\nἄλλους, τὰς ὑπὲρ τούτων πρὸς τοὺς στρατηγοὺς μάχας,\nἃς οὐκ ἀζημίους μέν, καλὰς δὲ καὶ οὕτως ἐνόμιζεν;\nτί τοιοῦτον ἔστιν ὑμῖν εἰς φιλοτιμίαν ἐπαῖρον; περὶ\nτοῦ τῶν ὑμετέρων ἐν συνουσίαις διατρίψετε; τίνος\nμνημονεύοντες ἀμείνους εἶναι δόξετε; νίκας μὲν Ὀλυμ-\n\n\n\n\n\nπικὰς οὐκ ἐρεῖτε οὐδὲ αἰχμαλώτους καὶ λάφυρα· εἰ δὲ\nμήτε ἐκεῖνα μήτε ταῦτα, τῷ ποτε χρήσεσθε;\n43. Μὴ ὑμεῖς γε, μὴ μέχρι παντὸς ἐπὶ τῶν ἡμαρ-\nτημένων μένετε, ἀλλὰ ἅλις μὲν δρυός, ἀποθέμενοι δὲ\nτὴν πολλὴν ταύτην μαλακίαν δείξατε πάλιν τὴν βουλὴν\nἀνθοῦσαν.\n"};
