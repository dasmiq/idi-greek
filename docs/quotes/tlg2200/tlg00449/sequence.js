var sequence = {"name":"Libanius. Oratio 49","data":"XLIX.ΠPOΣ ΤΟΝ ΣΙΔΕΑ ΥΠΕP ΤΩΝ\nΒΟΤΛΩΝ.τὸ μὲν σόν, ὦ βασιλεῦ, μέρος καὶ τοῦ μετὰ\nσὲ τοῖς ἄλλοις ἄρχουσιν ἐφεστηκότος, ἐπανήκουσιν εἰς\nτὰ πρόσθεν αἱ βουλαὶ καὶ τὸν αὑτῶν ἀριθμὸν ἔχουσι,\nπαρὰ δὲ τῶν ἐν αὐτῷ τῷ βουλεύειν κεκώλυται τοῦτο\nπρὸς ἔργον ἐλθεῖν, ὥστε σὲ μὲν δικαίως ἂν ἅπαντες\nἐπαινοῖμεν καὶ τὸν ὕπαρχον, ἐκείνους δὲ καὶ μισοῖμεν\nκαὶ κακοὺς ἡγοίμεθα καὶ διδόντας δίκην ἡδέως ἂν\nἴδοιμεν. εἰ γὰρ δὴ τοῦτο γένοιτο, τάχ’ ἂν ἡ τιμωρία\nπαύσειε τὰ νῦν ἐναντιούμενα τῇ παρὰ σοῦ ταῖς βου-\n\n\n\n\n\n\n\n\n\n\nλαὶς βοηθείᾳ. τούτων οὖν εἵνεκα καὶ τοῦ μαθεῖν\nἅπαντας, ὡς τοῖς σοὶ δοκοῦσιν εὐθὺς ἀκολουθεῖν ἄξιον,\nὀργῇ τῇ προσηκούσῃ φαίνου χρώμενος κατὰ τῶν οὐκ\nἀξιούντων ἄρχεσθαι. ὡς δ’ ἂν γένοιτό σοι σαφὲς τὸ\n’κείνων κακούργημα, μικρὸν ἄνωθεν ἀρξάμενος διηγή-\nσομαι.\n2. Ἤνθουν αἰ βουλαὶ πάλαι ταῖς πόλεσιν ἁπάσαις,\nκαὶ ἦν ἥ τε γῆ τῶν βουλευόντων καὶ τῶν γε οἰκιῶν\nαἰ βελτίους καὶ χρήματα ἦν ἑκάστῳ καὶ παρ’ ἀλλήλων\nἐγάμουν καὶ ἦν εὔδαιμον τὸ βουλῆς μετασχεῖν. οὕτω\nτοίνυν ἐχούσας αὐτὰς παραλαβών τις βασιλεὺς χείρους\nἐποίησεν | ἄλλοις τε οὐκ ὀλίγοις καὶ τῇ γε ὑφ’\nαὑτοῦ πεποιημένῃ πόλει. τεθνεῶτος τοίνυν αὐτοῦ τὸν\nπόλεμον ἤδη πεφυτευκότος τὸν Περσικὸν τὰ περὶ τὸν\nπόλεμον τοῦτον πράγματα ταῖς βουλαῖς ἐλυμήνατο\nκαθ’ ἕκαστον αὐτὰς ἔτος ἐπὶ τὸ χεῖρον ἄγοντα τῶν\nἐπὶ τὸν Τίγρητα πεμπομένων βουλευτῶν ταῖς ἐκεῖ\nβλάβαις τὰ πατρῷα πωλούντων. οἱ δ’ οὐκ οἶδ’ ὁπόθεν\nἥκοντες ἐωνοῦντο ῥᾳδίως γεωργοῦντες τὰ βασίλεια.\nτοῦτ’ εὔξατο λῦσαι τὸ κακὸν Ἰουλιανὸς ὁ βασιλεύς,\nτοῦτ’ ἔλυσε δυνηθείς, οἷς ἦν κτήματα καθ’ ἑκάστην\nπόλιν ἐγγράφων πλὴν κομιδῆ τινων ὀλίγων. τῆς οὖν\nἐκείνου τελευτῆς ἐπὶ ταὐτὰ πάλιν τὰς βουλὰς ἀπενεγ-\n\n\n\n\n\n\nκούσης, μᾶλλον δὲ εἰς πολὺ φαυλότερα καὶ πολλῆς\nἀπὸ τῶν βουλευτηρίων ἐφ’ ἑτέρους βίους γιγνομένης\nτῆς φυγῆς καὶ τῶν πόλεων τεταπεινωμένων τῷ τῶν\nβουλῶν σχήματι τῶν ἄλλων ἀκολουθούντων ἤλγησας\nμὲν ἀξίως τοῦ πράγματος, ὦ βασιλεῦ, καὶ τὸν Κυνή—\nγιον ἔτ’ ἐπὶ τῶν δεήσεων τεταγμένον ᾠήθης | ἐκ-\nπέμψαι δεῖν τοῦτο μόνον ἔργον ἔξοντά τε καὶ ἰασό-\nμενον, πρὶν δὲ ἢ τοῦτο πραχθῆναι, γενόμενον ὕπαρχον\nἐκέλευες μέχρι τοῦ Νείλου χωρεῖν ἔχοντα καὶ τοῦτο\nἐν προνοίᾳ μηδένα ἀφιέναι παρὰ τὸ ἐν ἀρχῇ γεγενῆ-\nσθαι. ὁ δὲ χείρων τῆς προσδοκίας φανεὶς καὶ μεγάλα\nμὲν ἀπειλήσας, δείξας δὲ ἃ κἂν αἰσχυνθείη τις εἰπεῖν,\nἁπτόμενος μὲν ἐν τῇ πορείᾳ τοῦ πράγματος, ἐν δὲ\nματαίοις θορύβοις ἱστάμενος, οὕτω μὲν εἶδε τὸν Νεῖλον,\nοὕτω δὲ πάλιν τὸν Βόσπορον, φρονῶν μὲν ὡς δὴ τι\nπεποιηκώς, πεποιηκὼς δὲ οὐδέν.\n4. Κἀκείνῳ μὲν ἄν τις ἐγκαλέσειε ῥᾳθυμίαν, περὶ\nδὲ τῶν βουλευτῶν τί τις ἂν φήσειε τῶν ὀλίγων οὐ\nβουληθέντων γενέσθαι πλειόνων; τί γὰρ ἦν δὴ τῶν\nτοῦτο βουλομένων; ἱκετεῦσαι, δακρύσαι, δεηθῆναι,\nπεσεῖν εἰς γόνυ, βοῆσαι τὰ τῶν ἀδικουμένων, αὐτοῦ\nμένειν εἰπεῖν, εἰ μή τις ἕλκων ἐκβάλοι. | τούτων\n\n\n\n\n\n\nοὐδὲν παρὰ τῶν ὀλίγων, ἀλλ’ ἐκλήθη τις, καὶ ῥήτωρ\nἐγγὺς καὶ ῥήματα οὐ πολλά, καὶ ἡ ἄφεσις εἵπετο καὶ\nοἵδε ἄφωνοι.\nἔτι τοίνυν πολλοὺς μὲν πρὸ τοῦδε\nτοῦ καιροῦ παρεῖσαν συναγωνιζομένους, πολλοὺς δὲ\nμετὰ τοῦτον πόσων, ὦ βασιλεῦ, παρ’ ὑμῶν ἀφικνου-\nμένων γραμμάτων ἁπάσας ἀναιρούντων τοῖς ἀδίκως\nφεύγουσι | τὰς καταφυγάς. τὰ μέν γέ φησιν·\nἦρξας καὶ διὰ τοῦτ’ οὐκ ἀξιοῖς λειτουργεῖν;\nοὐκοῦν αὐτὸς μὲν κάθευδε, διὰ δὲ τοῦ παιδὸς\nτὰ προήκοντα ποίει. ἀλλ’ οὐκ εἶ πατὴρ ἢ\nθυγατέρων μόνων; ἄνδρα τινὰ πείσας ὑπελ-\nθεῖν τοὔνομα καὶ τὸ ἔργον πάλιν αὐτὸς κάθευδε\nτοσοῦτον μόνον τῇ πόλει παρέχων, ἀναλίσκων.\nταῦτ’ εστιν ἐν πολλαῖς ἐπιστολαῖς καὶ τούτων γε ἐν\nἑτέραις ἕτερα καλλίω μείζω τὴν ἀπόδειξιν ἔχοντα τῆς\nσπουδῆς ᾗ περὶ τὰς βουλὰς κέχρησαι.\nταυτὶ δὲ\nλέγει τί; εἰ καὶ διὰ πολλῶν ἀρχῶν ἀφῖξαι καὶ\nκήρυκες ἡγοῦντό σου καὶ ῥαβδοῦχοι καὶ μαστι-\nγοφόροι καὶ ἡμεροδρόμοι καὶ στρατιῶταί τινες\nκαί τροφὴ γέγονεν ἐκ τοῦ βασιλέως οἴκου,\nἥξεις ὅμως οἶ σε καθίστησιν ὁ πατὴρ καὶ ἡ\nμήτηρ καὶ οἱ τούτων γονεῖς. κἄν ε ἴπῃς τὰς\nἀρχάς, οὐδὲν ὠφελοῦσαν βοήθειαν κέκληκας.\nκαὶ τά μὲν παρ’ ὑμῶν τοιαῦτα, τὰ δὲ τούτων ἀντὶ\nτοῦ πέμπειν μὲν τοὺς στεφανώσοντας τὴν οὕτω τῶν\nβουλῶν ἐπιμελουμένην κεφαλήν, ἔχεσθαι δὲ εὐθὺς τῶν\n\n\n\n\nἀποδεδομένων, μὴ συγχωρεῖν δὲ τοῖς ἄρχουσι μέλλειν,\nμηδ’ ἀναβολαῖς χαρίζεσθαι τοῖς ὑπὸ τῶν γραμμάτων\nτεθηραμένοις, ἀλλ’ ἀναγκάζειν ἐμμένειν τοῖς ὑφ’ ὑμῶν\nδικαίως κεκριμένοις καὶ φόβους ἐφιστάναι τῇ περὶ\nταῦτα νωθείᾳ, ἀντὶ δὴ τοῦ ταῦτα ποιεῖν καὶ ἔτι πλείω\nτοὺς μὲν εἴων ζῆν ἐν οἷσπερ | ἔζων, πρὸς δὲ\nτοὺς οὐδὲν οὔτε μεῖζον οὔτε ἔλαττον ἐφθέγξαντο\nμεγάλας εἰς τὸ παρρησιάζεσθαι τὰς ἀφορμὰς ἔχοντες.\nἀλλ’ ὧν οὐ γιγνομένων παρ’ ὑμῶν ἐσχετλίαζον ἄν,\nταῦτ’ ἔχειν ἐξὸν οὐκ ἐβουλήθησαν, ἀλλ’ οὐ διδόντων\nμὲν δεινὰ πάσχειν ἔλεγον, διδόντων δὲ οὐκ ἐχρή-\nσαντο, ἀλλ’ ὧν χρῄζειν ἔλεγον, ταῦτ’ εἰς χεῖρας ἰόντα\nἀπεώθουν.\n8. Καὶ παράδοξον μὲν τὸ ῥηθέν, ἔχει δὲ οὐκ ἄλλως\nὁ λόγος, ἀλλ’ ὅμοιον ποιοῦσιν, ὥσπερ ἂν εἴ τις πένης\nαἰτήσας παρὰ τοῦ Δῖός θησαυρόν, ἔπειτα γῆν ὀρύττων\nεὑρὼν φεύγοι τὸ δῶρον. τί δὴ τὸ τούτων αἴτιον; ἐν\nτοῖς ὀλίγοις τούτοις εἰσίν, ὦ βασιλεῦ, μεγάλαι τινὲς\nδυνάμεις, αἳ τοὺς ἀσθενεστέρους ἄγουσι καὶ φέρουσι\nτούτοις τἀκείνων προστιθεῖσαι, τά τε ἐκ τοῦ πολι-\nτεύεσθαι κέρδη τὰ τούτων αὔξει. κἀν τοῖς ἀμελου-\nμένοις ἃ δικαίως ἂν ἐτύγχανε προνοίας, ἐκ τοῦ μὴ\nπολλοὺς εἶναι τοὺς βουλεύοντας τοῖς οὖσιν ἡ παραί-\nτησις. καὶ πολὺς καθ’ ἑκάστην ἡμέραν ὁ θρῆνος·\n\n\n\nὁρᾷς τοὺς ἑστηκότας ἡμᾶς τοὺς εὐαριθμήτους\nτοὺς ἀντὶ τῶν χιλίων καὶ διακοσίων δώδεκα;\nτοῦτ’ ἔστιν ἡ βουλή. ταῦτα μόνα τὰ πρὸς\nαῦτα πράγματα ἀγόμενα σώματα. δι’ ἡμῶν\nτἀν τῇ πόλει, | δι’ ἡμῶν τἀν τοῖς ἀγροῖς,\nδι᾿ ἡμῶν τὰ μείζω, δι’ ἡμῶν τὰ ἐλάττω, δι’\nἡμῶν τὰ κουφότερα, δι’ ἡμῶν τὰ βαρύτερα.\nδιὰ τοῦτο τῶν αὐτῶν ὀνομάτων ἀκούεις.\nταύτην τὴν ὀλόφυρσιν τὰ δικαστήρια δέχεται συγ-\nγνώμην μὲν φέροντα τοῖς ὀλιγωρουμένοις, συγγνώμην\nδὲ φέροντα τοῖς κακουργουμένοις. βουλόμενοι δὴ\nτης τε ἀπολαύειν τῆς ἀποστροφῆς καὶ ἐν μόνοις σφίσιν\nἵστασθαι τὰ λήμματα δεδίασι μή τι τῶν ἀρχαίων αἰ\nβουλαὶ κομίσωνται, καὶ τὸ τὰς βουλὰς ἀναστῆναι παρ’\nὑμῶν ζητοῦντες, ὅπως ἀεὶ κείσονται πράττουσι, μᾶλλον\nδὲ τὸ μὲν προσποιοῦνται ζητεῖν, τὸ δ’ ὄντως ἐθέλουσι.\nδεῖ τοῖς λουσομένοις πυρός. ἔξεστιν ἐλθεῖν ἐπὶ\nτὸν δεῖνα καὶ τὸν δεῖνα, οἱ δὲ οὐκ ἐθέλουσι. δεῖ τοῦ\nθρέψοντος ἵππους ἡδονὴν παρέξοντας δρόμοις. εἰσὶν\nὧν ἄν τις λαβόμενος ἀναθείη τὴν λειτουργίαν, οἱ δ’\nαὐτοὺς γυμνῇ τῇ κεφαλῇ προσεῖπον. εἶτα τοῦ\nτος καιροῦ κατηγοροῦσιν ὡς τὰς βουλὰς καταδύσαντος\nαὐτοὶ καταδύσαντες καὶ καταποντίσαντες καὶ κεκωλυ-\nκότες αὐτὰς ἀναβιῶναι. σὺ μὲν γὰρ τοῦτο ἐβουλήθης,\n\n\n\n\n\nοὗτοι δὲ τοὐναντίον.\nτὸν οὖν | πονηρὸν ταῖς\nβουλαῖς καιρὸν πεποιήκασιν, ὥστ’ εἴ τινα δεῖ δοκεῖν\nἐχθρὸν εἶναι τῶν βουλῶν, τοὺς τοσοῦτον αὐτῶν φυ-\nλάττοντας ὅσον αὐτοῖς τηρήσει τὸ κερδαίνειν, νομι-\nστέον. οἳ προδεδώκασι μὲν τὰς αὑτῶν ἐν τῷ τὰς\nβουλάς, προδεδώκασι δὲ τὰς ὑφ’ ὑμῶν εὑρημένας ταῖς\nβουλαῖς ὠφελείας. οἱ δὲ πατρίδας κακοῦντες πῶς οὐκ\nἂν καὶ γονέας; οἱ δὲ ἐκείνους τίνος φείσαιντ’ ἄν; τίς\nγὰρ ἂν εἴη τοῖς γε τοιούτοις φίλος; οἱ δ’ ὑπὲρ χρη-\nμάτων τοιοῦτοι ποίων μὲν ἀπόσχοιντ’ ἂν ἀναθημάτων;\nποίων δ’ ἂν τάφων; τίνι δ’ ἂν συνήθει συνοδοιποροῦν-\nτες ἔχοντί γε χρυσίον οὐκ ἂν εἴπερ ἐξείη, κτείναντες\nἀφέλοιντο;\n12. Καὶ τοῦτο, ὦ βασιλεῦ, κοινὸν τὸ κακόν, ἐάν τε\nΠαλτὸν εἴπῃς ἐάν τε Ἀλεξάνδρειαν τὴν δεικνῦσαν τὸν\nἈλεξάνδρου νεκρὸν ἐάν τε Βαλανέας ἐάν τε τὴν ἡμε-\nτέραν. μέτρῳ μὲν γὰρ διαφέρουσιν, ἡ δ’ αὐτὴ\nταχοῦ νόσος.\n13. Καίτοι φήσουσι λέγεσθαι τοῖς ἄρχουσι κατά-\nλόγον τῶν ἀποδράντων καὶ τῶν ἀτελεῖς αὑτοὺς πολλοῖς\nτρόποις πεποιηκότων. ἔστι δὲ τὸ μὲν οὐκ ἐκείνων,\nἀλλὰ τῶν τε ἀρχόντων καὶ τῶν ἐπὶ τοῖς τοιούτοις\nγράμμασι, τῶν Ι μὲν ἀπειλαῖς οὐδένα κρύπτειν\nἐώντων, τῶν δὲ φόβῳ πάντα εἰς μέσον ἀγόντων. οἱ\nγενναῖοι δὲ οἵδε τοῦ πράγματος εἰς κρίσιν ἥκοντος\n\n\n\n\nνῦν μὲν σιωπῇ, νῦν δὲ τῷ μηδὲν ἰσχυρὸν εἰπεῖν ἐθε-\nλῆσαι τοῖς ἀδικοῦσι τὴν βουλὴν συνέπραξαν μαλακῶς\nσυνηγωνισμένοι, ὡς μηδὲν ὀνειράτων τὸ πρᾶγμα\nφέρειν. σπείραντες δὲ τοιαύτας χάριτας ἐν τοῖς δικα-\nστηρίοις ἀπελθόντες ἀμῶσι τῆς προδοσίας τοὺς μισθοὺς\nδεχόμενοι λέγοντες πρὸς τοὺς διαφυγόντας, ὡς ἄριστα\nπροὔδοσαν. οἱ δ’ εἰσὶν ἐν τοῖς πρὸ τοῦ τῇ μὲν αὑτοῦ\nγαστρὶ χαριζόμενος ἕκαστος, βεβαιοτέραν δὲ ἔχων τὴν\nἀτέλειαν τῇ κρίσει.\nγνοίης δ’ ἄν, ὡς ἀληθῆ λέγω,\nδιὰ τῶν τριῶν τῶν ἐκ μὲν ἑκατὸν τῇ βουλῇ δεδο\nμένων, ἐφ’ ᾧ τίς τῶν εὖ φρονούντων οὐκ ἠγανάκτησε,\nτρεῖς ἐκ τοσούτων; τὸ βουλεύειν δὲ καὶ τούτων διὰ\nτούτους ἀποσεισαμένων, τῶν τούτοις βοηθούντων |\nἐν πλούτῳ παῖδας οὐ κεκτημένων καὶ διὰ τοῦτο\nχάριτας τοιαύτας δυναμένων λαμβάνειν. εἶτα τίς αὐτῶν\nἄρξων καὶ ἦν εὖ ποιῶν χαλεπὸς τοῖς ἀφεικόσιν ἐν οἶς\nἀφεῖντο τῶν ἀφέντων τὴν ἀδικίαν ἰδών.\nτὴν γὰρ\nτῶν ἀμυνούντων αὐτοῖς δύναμιν ἄξιον, φησίν,\nὑφορᾶσθαι. ἀλλ’ εἰ τοῦτ’ ἔστιν ἀληθές, οὐκ ἔστιν\nαὐτοῖς ἐκεῖνο λέγειν, ὡς ὑπ’ αὐτῶν τὰ τῶν κλεπτόντων\nἑαυτοὺς ὀνόματα τοῖς ἄρχουσι φανερὰ καθίσταται. εἰ\nγὰρ οὐκ ἀδεές, οἱ κηδόμενοι τούτων οὐδ’ ἂν τοῖς ὀνό-\nμασιν ἐλύπουν οὓς ἐφοβοῦντο. οὐ γὰρ μᾶλλον ἐν τοῖς\n\n\n\n\nδευτέροις ἐχαρίζοντο τοῖς συμμάχοις ἢ διὰ τοῦ |\nσπέρματος ἐλύπουν. οὕτως ὅταν αὑτῶν τὸ τῶν\nμάτων ποιῶσιν, ἐξαπατῶσιν. ἀλλὰ μήν, ὅταν ὡς ἔδεισαν\nλέγωσι τὴν τῶν ταῦτα οὐ βουλομένων ἰσχύν, ὁμολο-\nγοῦσιν εἶναι περὶ τὴν αὑτῶν κακοί. οὐ γὰρ τὸ μὴ\nἠδικηκέναι ταύτῃ δεικνύουσι, τὴν δ’ αἰτίαν ἀφ’ ἦς\nἠδικήκασι λέγουσιν.\nἔνι δὲ καὶ τοῖς δειλοῖς ὧν\nοἱ μὲν λείπουσι τὰς τάξεις, οἱ δ’ οὐδὲ μετέχουσιν\nτῶν, τοιαῦτα κρινομένοις λέγειν· δειλὸν γάρ με ἡ\nμήτηρ ἔτεκε καὶ τὰ ὅπλα λαβεῖν οὐκ ἐδυνήθην.\nὁ δὲ τοῦτο μὲν πεποιηκέναι φήσει καὶ συμπαρατάξα-\nσθαι, τὸ δ’ ἔργον καὶ τὰ ἀπὸ τῆς μάχης οὐκ ἐνεγκεῖν.\nἀπορήσει δ’ οὐδ’ ὅστις ἱερῶν χρημάτων οὐδ’ ὅστις\nἅπτεται τάφων, αἰτίας ἀφ’ ἦς ἐπὶ ταῦτα ἧκεν, ἀλλ’\nὀδυροῦνται τὴν πενίαν, ὥσπερ αὖ καὶ ὁ προδότης.\nἀλλ’ οὐδεὶς τοῖς τοιούτοις σώζεται, τὴν δίκην δὲ\nχων εἴσεται μόνην οὖσαν σωτηρίαν ἐν τῷ τῆς αἰτίας\nἐλέγχῳ.\n17. Καὶ νῦν μή μοί τις λεγέτω τὸν φόβον, ἀλλ’ εἰ\nμὴ προεῖται τὴν βουλὴν μηδὲ κακὸν ἑαυτὸν ἐπέδειξε.\nκαὶ γὰρ εἴ τινα λυπήσειν ἔμελλε καί τινος πειράσεσθαι\nδυσχεροῦς, τό γε πρὸς τὴν ἐνεγκοῦσαν δίκαιον πρό-\nτερον ἔδει πεποιῆσθαι καὶ τῆς ψυχῆς αὐτῆς. καὶ\nπολλοὶ πολλάκις εἰδότες τὸν συμβησόμενόν σφισιν εἰ\nμάχοιντο θάνατον ὅμως μάχονται καὶ μυρίοις θνή-\nσκοντες τραύμασι μετὰ τοῦ χαίρειν ἀπέρχονται. σὺ δὲ\n\n\n\n\nποίαν αἰχμὴν ἢ ποῖον βέλος ἢ <τίνα> σφενδόνην\nτίνα δείσας ἀσπίδα τὴν τοῦ δικαίου τάξιν ἔλιπες; οὐ\nμέμψεως ἦν ὁ φόβος | καὶ ῥημάτων ὀλίγων; δῶμεν\nδ’ ὅτι καὶ θανάτου, τί οὖν; οὐ κέρδος ὁ τοιοῦτος\nθάνατος; ἢ σύ γε οὐκ οἶσθα τοὺς λαμπροὺς ἐκείνους\nθανάτους τοὺς ὑπὲρ τῶν πατρίδων;\n18. Καὶ ταῦτα εἶπον ὡς κίνδυνον ἐνεγκούσης ἂν\nτῆς τοῦ δικαίου φυλακῆς. τὸ δὲ οὐχ οὕτως ἂν ἔσχεν.\nοὐδὲ γὰρ οὑμὸς πάππος τὸν Ἀργύριον τῆς βουλῆς εἶναι\nποιῶν νέον τε ὄντα καὶ ξένον καὶ μικρὰ κεκτημένον\nἔπαθέ τι κακόν, πρᾶγμα ποιῶν λυπηρὸν μὲν τῷ τότε\nἄρχοντι, λυπηρὸν δὲ τῷ τότε σοφιστῇ τὴν πόλιν ἀπὸ\nνευμάτων ἄγοντι, ἀλλ’ ὅμως οὔτε αἰτούντων χάριν\nεἶξεν οὔτε ἀπειλούντων ἔπτηξεν, ἀλλ’ ὁ μὲν ἐλειτούρ-\nγει, τῷ δ’ οὐδὲν δεινὸν οὐδαμόθεν ἦν.\nεἶεν.\nἀλλ’ ἐκεῖνο μὲν ἀρχαῖον, ἀλλ’ οὑτοσὶ Δητόïος, ἡνίκα\nἐβούλευε, φαίη δ’ ἄν τις αὐτὸν καὶ νῦν διὰ τοῦ παιδός,\nοὐ τρεῖς ἀποδράντας αὖθις βουλευτὰς ἀπέφηνε, λόχων\nἡγησαμένους ἀνθρώπους καὶ στρατιώταις ἐπιτάξαντας\nκαὶ μετ’ ἐκείνων τὸ πολὺ τῆς γῆς ἐπελθόντας καιροῖς\nκαλοῦσιν ὑπακούοντας; καίτοι ταῦτα ποιῶν ᾔδει κινή-\nσων ἐφ’ ἑαυτὸν στρατηγὸν δοῦλον ὀργῆς καὶ μεστὸν\nφορᾶς. ἀλλ’ ὅμως ἐκεῖνος ἔχων τοὺς ἄλλους\nτευομένους κακῶς καὶ γράμματα τὰ ’κείνων τῷ μὴ καὶ\n\n\n\n\n\nτά τοῦδε προσλαβεῖν εἶχεν οὐδέν. καίτοι διὰ πότου |\nκαὶ τραπέζης αὐτὸν ἐκλύσειν ἤλπιζε. καὶ ἅμα\nπροπίνων αὐτῷ φιλοτησίαν καὶ τὸ βιβλίον ᾔτει τὴν\nπροσθήκην, ὁ δ’ ἔπιε μέν, δοῦναι δὲ ὅ μὴ καλὸν οὐκ\nἠνέσχετο καὶ διετέλεσε μισούμενος μέν, παθὼν δὲ οὐδέν.\nοὐ τοίνυν οὐδὲ νῦν φόβῳ ταῦτα συγκεχώρηται\nοὐδὲ τῷ νομίζειν, εἰ μὴ βλάψαιεν τὰς βουλάς, ἀπολεῖ-\nσθαι, ἀλλ’ ᾔδεσαν αὑτοῖς ἰδίᾳ συνοῖσον τὸ τὰς βουλὰς\nἔχειν ὡς ἔχουσιν.\n21. Ἒστι τοίνυν αὐτοῖς καὶ τοιοῦτός τις λόγος,\nὡς, εἰ καὶ σφόδρα αὐτοὺς βουλεύειν ἀναγκάσουσιν,\nἔστι τὸ λῦσον καὶ πάλιν αὐτοῖς δῶσον τὸ μὴ\nλεύειν, ὥστ’ αὐτοῖς γέλωτα τὴν περὶ τοῦτο εἶναι πραγ-\nματείαν. ἔστι δὲ πᾶν τοῦτο ψεῦδος. τὸν γὰρ ἐκ τῶν\nδικαίων ἃ περὶ τοῦτο ἔστιν εἰλημμένον καὶ κρίσει καὶ\nψήφῳ τῆς βουλῆς γεγενημένον καὶ, τὸ ἔτι μεῖζον, τοῖς\nὑμετέροις νόμοις τί τὸ λῦσον ἂν εἴη; ἐγὼ μὲν οἶμαι\nοὐδέν.\nεἰ δὲ δεῖ συγχωρῆσαι πάντα ἂν γενέσθαι\nχρημάτων, τό γε δικαίους εἶναι περὶ τὴν βουλὴν\nτούτοις γε ἐσώζετ’ ἄν, εἰ δι’ αὐτοὺς ἐγγραφέντες |\nἑτέρωθεν ἐξηλείφοντο. θήρασον αὐτός, κράτησον,\nεἰσένεγκε τῇ βουλῇ τὰ ὀφειλόμενα, γενοῦ χρήστης\nδίκαιος. ἂν δ’ ἀδικῇ τις ἄλλος, τό γε σὸν οὐκ ἐν\n\n\n\n\n\n\nαἰτίᾳ. οὐδὲ γὰρ ἢν τις ἀρρωστῶν δῆλος ᾖ πάντως\nτεθνήξων, ἀμελεῖται μὲν ὑπὸ τῶν ἰατρῶν, ἀμελεῖται\nδὲ ὑπὸ τῶν οἰκείων, ἀλλὰ καὶ πόνοι καὶ φροντίδες\nκαὶ ἀγρυπνίαι καὶ φάρμακα, καὶ ὡς μὲν οὐδεμία\nτων ὄνησις, ἔγνωσται, πᾶν δὲ ὅσον ἄξιον πρὸ τοῦ\nθανάτου πέπρακται.\nὁρῶμεν δέ τοι καὶ τὰς ἀσθε-\nνεστέρας τῶν πόλεων τειχιζούσας ἑαυτὰς καὶ ταῦτα\nἐπισταμένας, ὅτι τῶν μᾶλλον ἰσχυόντων ἐστὶ τὸ πρῶτα\nτὰ τείχη κατενεγκεῖν. ἆρα διὰ τοῦτο ζῶσιν ἀτείχιστοι;\nτί δ’ οἱ τῶν ἀφυεστέρων πατέρες οὐχὶ καὶ τούτους\nἐν οἷς οὔκ εἰσιν ἐλπίδες, πέμπουσιν εἰς διδασκάλων\nδώσοντας μὲν χρήματα, ληψομένους δὲ οὐδέν; τί δὴ\nτὸ πεῖθον; τὸ μὴ βούλεσθαι δοκεῖν ἠμεληκέναι τῶν\nτῆς φύσεως νόμων μηδὲ παρέχειν λαβὴν τοῖς ἡδέως\nἐπιτιμῶσιν, ὅτι ἄρα τὸ σφῶν αὐτῶν οὐκ ἐποίησαν <οὐχ>\nὧν ἦσαν κύριοι παρεσχημένοι.\nκαὶ μὴν τούς γε\nτῶν οἰκετῶν κλέπτειν μεμαθηκότας μαστιγοῦμεν καὶ\nταῦτα εἰδότες, ὡς καὶ ἐν αὐτῷ τῷ τὰς πληγὰς ἰᾶσθαι\nχρῶνται τῷ τρόπῳ κἀν τοῖς αὐτοῖς αἱ χεῖρες. ὁ δεσπότης\nδὲ εἰ καὶ μὴ τὸν οἰκέτην μετέβαλεν, ἀλλ’ αὑτόν γε κατέ-\nστῆσεν ἄμεμπτον ταῖς ἐφ’ ἑκάστῳ πληγαῖς. τί δ’ οἱ\nτοὺς | ὄνους ὑπὲρ τάχους παίοντες οὐχὶ καὶ τῆς\nβραδυτῆτος μενούσης παίουσιν ὅμως τὸ δοκεῖν ἐλλείπειν\nτὰ παρ’ αὑτῶν φυλαττόμενοι;\n25. Γίγνου δὴ καὶ αὐτὸς ἡμῖν ὑπὲρ τῆς βουλῆς\nἀνήρ, εἰ καὶ τηνάλλως πονήσεις καὶ οἱ τὰ τοιαῦτα\nμένειν οὐκ ἐάσοντες γενήσοιντο. ἴσως δὲ οὐδὲ την-\nάλλως ἀκριβεῖ λόγῳ τοῦτο ἔστιν, ὅταν ἐν αὐτῷ τι τῷ\nπεπονηκέναι κέρδος ᾖ. οἷον δή τι καὶ τοὺς κλύδωνι\nδιαφθειρομένους ἔστιν ἰδεῖν ποιοῦντας. ἴσασι μέν,\nὡς ὁ χειμὼν περιέσται τιθεὶς ὑπὸ τῇ θαλάττῃ τὸ\nπλοῖον καὶ οὐδεμία τέχνη τοῦτ’ ἐξαρπάσαι δυνήσεται,\nτὸ δ’ ὅ τι δύναιντο βοηθεῖν οὐ προκαταλύουσιν. ἀλλ’\nοὐδὲ τὰς μελίττας μέντοι παύει τῆς ἐργασίας τὸ τοῖς\nπεπονημένοις τοὺς κηφῆνας ἐπιτίθεσθαι, ἀλλ’ οἱ μὲν\nἐσθίουσιν, αἱ δὲ ὑφαίνουσιν.\n26. Ἔτι τοίνυν οὐκ ἐκείνων ἢ τούτων αἰ λύσεις.\nἢν γὰρ δὴ μὴ τούσδε λάβωσι συνεργούς, αἱ ’κείνων\nσυμμαχίαι σκιὰν ἤνεγκαν συμμαχίας. τὸ οὖν τι τὸν\nΦίλιππον δύνασθαι παρὰ Λασθένους ἐ·στι, παρ’ Εὐθυ-\nκράτους ἔστι, παρὰ τῶν ἄλλων ὅσοι δούλας τὰς αὑτῶν\nἐκείνου κατέστησαν δώροις, οὐχ ὅπλοις πολεμοῦντος.\nδῶρα δὴ καὶ τούτους ἀδικεῖν ἀναπείθει, καὶ μέχρις\nἂν αὐτοῖς ἀζήμιον τοῦτο ᾖ, τρυγῶντες οὐ παύσονται.\n27. Μάστιγι τοίνυν αὐτοὺς ἀμείνους ἀπόφηνον,\nὅπερ αὖ καὶ τὸν Δία πεποιηκέναι φησὶν | Ὅμηρος,\nκαὶ ἐπειδὴ μὴ ἑκόντες, ἄκοντες τὰς βουλὰς εὖ ποι-\nούντων. ἃς σὺ μὲν ἀνορθοῖς, οἱ δὲ ἐναντιοῦνται περὶ\nμὲν τοῦ πῶς ἂν ἵππος ἵππου καὶ ἡνίοχος ἡνιόχου καὶ\nὀρχηστὴς ὀρχηστοῦ κρατήσειε [καὶ] σκοποῦντες\nβουλευόμενοι καὶ παντὸς ἁπτόμενοι καὶ λόγον καὶ\nἔργου, τὰ δὲ τῶν βουλῶν ἐῶντες κατερρυηκέναι δεδιότες\nμὴ παύσῃς αὐτὰς ἀτυχούσας, ἐπαινοῦντες πλοῦς βλα-\nβεροὺς ταῖς ἀθλίαις νεότητα βεβουλευκότων γενῶν\nἄγοντας, τοὺς μὲν εἰς Φοινίκην, τοὺς δὲ εἰς Ἰταλίαν,\nοὐχ ὡς ἐπὶ καλλίω τῶν παρ’ ἡμῖν πεμπόντων ἐκεῖσε\nτῶν γονέων, ἀλλ’ οὐκ ἀγνοοῦσι μὲν τὴν τούτων εὐ-\nγένειαν, ἀπαλλαγὴν δὲ βουλῆς ἐν ἐκείνοις ὁρώντων.\nἐφ’ οἷς οὐδεὶς τούτων τὸ ὦ Γῆ καὶ Ἥλιε λέγει\nοὐδ’ εἴργει καταβαίνοντας εἰς λιμένα οὐδ’ ἃ τὰς βουλὰς\nἐλεούντων ἦν λέγει, ἀλλὰ καὶ συγχαίρουσι καὶ συνεύ-\nχονται καὶ προπέμπουσι. καὶ τοσαῦται μὲν πρεσβείαι,\nφροντὶς δὲ ἐλαττόνων, τῶν τηλικούτων δὲ οὐδεμία.\n29. Καίτοι γε οὐκ ἦν τῆς σῆς ἀνάξιον, ὦ βασιλεῦ,\nφύσεως θεῖναι νόμον μὴ τοιαῦτα τοὺς τοιούτους μαν-\nθάνειν, ἀφ’ ὧν αὑτοὺς ἔξω τῶν βουλῶν ποιήσουσιν,\nἀλλ’ ἀφ’ ὧν τὴν τῶν προγόνων ὁδὸν ἥξουσιν, οἷς ἦν\n\n\n\n\n\nἀρκοῦν εἰς φιλοτιμίαν ἀπὸ τῆς Ἑλλάδος φωνῆς ταῖς\nπατρίσι βοηθεῖν. καὶ οὐδὲν δεινὸν ἔπασχε Φασγάνιος\nἐκεῖνος δι’ ἑρμηνέων τοῖς ἄρχουσι συγγιγνόμενος οὐδ’\nἰλιγγιῶν ἑωρᾶτο, οὐδ’ οἱ τῶν Ῥωμαίων ἄκροι τῷ μὴ\nτὴν Ἰταλῶν γλῶτταν εὑρίσκειν παρ’ ἐκείνῳ χεῖρον τῇ\nπόλει τά πράγματα ἔχειν ἔφασκον, ἀλλ’ οὕτως ἀνεῖχε\nτὴν βουλὴν καὶ τὴν πόλιν καὶ προιὼν ἐνδοξότερος\nἐγίγνετο καθ’ ἑκάστην Ι ἡμέραν, ὥστ’ οὐδεὶς τῶν\nἀρχόντων οὐχὶ Φασγάνιος μᾶλλον ἢ ὅσπερ ἦν Μέλεν\nεἶναι. καὶ γάρ τοι μᾶλλον ἐκεῖνοι τοῦτον ἐπανελθόντες\nἢ ὅδε ἐκείνους μένων ἐθαύμαζε.\n30. Δότωσαν τοίνυν οἶδε δίκην, ὦ βασιλεῦ, τῆς\nπολλῆς εἰρωνείας καὶ μαθέτωσαν μὴ τὰ αὑτῶν ἀδίκως,\nτὰ δὲ κοινὰ τῶν πόλεων δικαίως αὔξειν. νῦν μὲν\nγὰρ ἀσφαλῶς πονηρευόμενοι πολεμοῦσι τοῖς συμφέ-\nρουσι τῶν πατρίδων, δόντες δὲ δίκην παύσονται του\nτὰ τοιαῦτα πωλεῖν.\nπρῴην τις ἤγγειλέ μοι τὸν\nαὐτὸν ἄνθρωπον ἐν μικρᾷ τινι πόλει τά τ’ ἔνδον καὶ\nτὰ τῶν τειχῶν ἔξω διοικεῖν καὶ πολλὰς ἔχειν τὰς\nτάξεις καὶ προσηγορίας εἰσπράττοντα, τοῖς ἑαυτοῦ\nχρήμασι λοῦσθαι τοῖς ἐκεῖ παρέχοντα, τὸν δ’ αὐτὸν\nἀμφορέα λαβόντα βαλανέα γενέσθαι, καὶ τῷ ἄρχοντι\nθαῦμα τοῦτο ἐνεγκεῖν ὁρῶντι τὸν πολιτευόμενον καὶ\n\n\n\n\n\nταῦτα ἐργαζόμενον. τούτῳ τοίνυν ἐξῆν ἂν ἔχειν\nνωνοὺς οὐκ ὀλίγους καὶ πρὸς τούτῳ ταυτὶ τἀν τῷ\nβαλανείῳ διαφυγεῖν, εἰ μὴ κέρδος ἦν αὐτῷ τὸ μεμο-\nνῶσθαι. νῦν δ’ ὁ μὲν ἄρχων ἐγέλασε, τὸ κακὸν δὲ\nἔμεινεν, ἡ πόλις δὲ εἰς κώμης σχῆμα κατέβη. διόπερ\nἐπαινεῖν ἔχω τὸν νῦν τοῦτον ὕπαρχον τρεῖς τινας ἀπὸ\nδικαζόντων <τῶν> θρόνων εἰς βουλὴν\nμᾶλλον δὲ οὐ τὸ πᾶν ἐπαινῶ. τῇ γὰρ ἀρχῇ τὸ τέλος\nοὐχ ὡμολόγησεν. οὐδὲ γὰρ τρεῖς ἂν ἑωράκει μόνους\nτῷ | δικαίῳ συναγωνιζόμενος, ἀλλ’ οὐδὲ ἔστιν\nεἰπεῖν ὅσους.\n32. Σὺ τοίνυν ἀνθ’ ἁπάντων γενοῦ ταῖς βουλαῖς,\nὦ βασιλεῦ, ταῖς οὐκ ἐλάττονος σπουδῆς ἀξίαις ἢ ὅσης\nαἱ δυνάμεις. αἰ μέν γε ταῖς πόλεσι τὴν σωτηρίαν\nφέρουσιν, αἰ δ’ εἶναί τι ποιοῦσι τὸ σωτηρίας ἄξιον.\nτῶν βουλῶν δὲ ὡς ἐδείκνυον διακειμένων οὐδ’ ὑπὲρ\nὅτου καλὸν κινδυνεύειν ἔνι. τοσοῦτον ἐντεῦθεν αἶσχος\nκατακέχυται τῶν πόλεων τῆς ἐκεῖθεν ἀμορφίας ἐπὶ\nπᾶν ἀφικνουμένης. ποίησον δὴ πάλιν λαμπρὰ μὲν\nτὰ θέατρα τῷ πλήθει παρὰ τῶν διδόντων, λαμπρὰς\nδὲ τῷ αὐτῷ τούτῳ τὰς ἐπιδείξεις τῶν λόγων, ὡς νῦν\nγε οἱ μὲν οὐδ’ εἰπόντες πορεύονται στένοντες, οἱ δ’\nὅτι εἶπον ἑαυτοῖς ἐπιτιμῶντες, καὶ μήν, ὅ μέγιστόν\n\n\n\n\n\nἐστιν ἁπάντων, τὸ τῆς ῥητορικῆς σθένος, ᾗ καὶ τὸ\nπραχθῆναι προσῆκον εὑρίσκεται καὶ τὸ πραχθὲν\nμιάζεται. ταύτῃ τοίνυν μετὰ τῶν βουλῶν ἀπολωλέναι\nκαὶ διεφθάρθαι συμβέβηκεν, ὥσπερ, ἡνίκα ἦσαν μεγά-\nλᾶι, καὶ ταύτῃ τετιμῆσθαί τε καὶ πολλοὺς ἔχειν τοὺς\nἐραστάς.\n33. Βουλοίμην δ’ ἄν σοι τὴν βασιλείαν μὴ μόνον\nστρατείαις κεκοσμῆσθαι καὶ μάχαις καὶ τροπαίοις καὶ\nνίκαις, ἀλλὰ καὶ τῇ παιδεύσει καὶ τοῖς λόγοις, ὧν ἡ\nἙλλὰς μήτηρ, ἤ, εἰ βούλει γε, ὧν πατέρες οἱ παῖδες\nτῆς Ἑλλάδος. ὡς οὖν ἐν τῷ ταῖς βουλαῖς βοηθεῖν\nβοηθήσων καὶ τοῖς νῦν ἀπερριμμένοις βιβλίοις, τῇ\nκατὰ τούτων οἷς βραχὺ τῶν δικαίων μέλει κολάσει\nδεῖξον ἄμφω τὴν ἰσχὺν ἀπειληφότα, τά τε βουλευτήρια\nτά τε διδασκαλεῖα.\n"};
