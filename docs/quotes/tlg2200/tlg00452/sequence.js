var sequence = {"name":"Libanius. Oratio 52","data":"LII.ΠΡΟΣ ΤΟΝ ΒΑΣΙΛΕΑ ΕΙΣΦΟΡΑ ΝΟΜΟΥ\n\nΚΑΤΑ ΤΩΝ ΕΙΣΙΟΝΤΩΝ ΕΙΣ ΤΑΣ ΤΩΝ\n\nΑΡΧΟΝΤΩΝ ΚΑΤΑΓΩΓΑΣ.τῷ τοῦ δικαίου μέρει βοηθήσων ἥκω, βασι-\n\nλεῦ, πολλῷ τε χρόνῳ καὶ μυρίοις πράγμασιν εἶναί σοι\n\nπολλὴν τούτου πρόνοιαν πεπεισμένος. καὶ δέδοικα νῦν\n\nοὐ τὸ δόξειν σοι περὶ μὴ σπουδαίων ἐνοχλεῖν, ἀλλὰ\n\nτὸ βραδέως σοι ταυτηνὶ κεκομικέναι τὴν γνώμην. ἢν\n\nγὰρ αὖ φανῇ σοι συμφέρουσα, μέμψιν οἶδ’ ὅτι ποιήσῃ\n\nτὸ μὴ πάλαι ταῦτα κεκομικέναι. ἐμὲ δὲ τὸν μὲν ἄλλον\n\nχρόνον φόβος τις ἐκώλυε, νῦν δὲ οὕτος οὐκ ἀνῄρηται\n\nμέν, ἀλλὰ μένει, μένων δὲ ὅμως νενίκηται δεινὸν ἤδη\n\nC(??)codex ChisianusA = Monacensis gr. 483(Augustanus)P = Palatinus gr. 282I = Marcianus append.XCI 2Va = Vaticanus gr. 81B = Barberinus II 41\n\n\n\n\n\n\n\n\n\nμου νομίσαντος, εἰ μὴ καὶ | τῆς ἀσφαλείας τῆς\n\nἐμαυτοῦ πρότερα ποιησαίμην τὰ σὰ πράγματα. εἰ γάρ\n\nτι τούτων ἰασαίμην, ἀρκέσει μοι τοῦτο καὶ πάσχοντι\n\nκακῶς εἰς παραμυθίαν.\n2. Τί οὖν ἐστιν ὁ θεραπείας δεῖται; δύο πόλεμοι\n\nτῶν ἀνθρώπων πιέζουσι τὸν βίον. ὧν ὁ μὲν ἐν ὅπλοις\n\nτέ ἐστι καὶ σιδήρῳ καὶ πρὸς τοὺς ἔξωθεν, ὁ δὲ ἐν\n\nκακουργίαις ταῖς εἰς ἀλλήλους καὶ ἔνδοθεν οὔτε τὸ\n\nτὴν αὐτὴν πόλιν οἰκεῖν αἰσχυνομένων οὔτε τὸ πολίτας\n\nἀλλήλους καλεῖν. ἐνομίσθη τοίνυν τοῖς μὲν κρίνεσθαι\n\nστρατοπέδοις καὶ χερσί, τοῖς δὲ δικαστηρίοις καὶ νόμοις.\n\nφυλάξαιτο δ’ ἄν τις ῥᾷον ἐκείνους τοὺς πολεμίους ἡ\n\nτούτους οἷς μᾶλλον ὑπάρχει λανθάνειν.\nπολλὴ\n\nτοίνυν ἡ περὶ ταῦτα πρόνοια καὶ πλῆθος νόμων πα-\n\nλαιῶν τε καὶ νέων ὑπὸ τῶν ἀεὶ κρατούντων τιθεμέ-\n\nνῶν. | καὶ τοῖς ἀδικουμένοις αὕτη καταφυγὴ γραφή,\n\nκατηγορίαι, ἔλεγχος, τιμωρίαι. τὸ μέν γὰρ ἄμεινον\n\nἦν μηδὲ ἀδικηθῆναι, τὸ δὲ δεύτερον δίκην λαβεῖν, ᾧ\n\nμόλις παύσαιτο ἄν τις ἀλγῶν. ταύτην τοίνυν τὴν\n\nἐπικουρίαν, ὦ βασιλεῦ, τὴν οὕτω καλὴν καὶ προσή-\n\nκουσαν καὶ θεοῖς φίλην οὐκ ἐῶσι σώζεσθαι τοῖς\n\nδεομένοις τινές. οὑς πεπαῦσθαι προσήκει νόμῳ τε\n\nσῷ καὶ ὀργῇ.\n4. Τίνες οὖν εἰσιν οὗτοι; οἱ παρακαθήμενοι μὲν\n\nἐν ταῖς δίκαις τοῖς δικάξουσι διελόμνοι τὰ ὦτα, σφῶν\n\nδὲ αὐτῶν μᾶλλον ἢ τῶν συνδίκων αὐτοὺς ἀυναγκάξοντες\n\nἀκροᾶσθαι, καὶ νῦν μὲν οὗτος ὡς αὑτόν, νῦν δὲ ἐκεῖνος\n\nἕλκων, ὃ δίκαιον μέν ἐστιν ἰδεῖν οὐκ ἐῶντες, ἀντιπολιτευόμενοι\n\nδὲ τοῖς νόμοις, ἀπελοῦντες δέ, εἰ μὴ\n\nπείσουσιν, ἐπικείσεσθαι τῷ μὴ κεχαρισμένῳ, καὶ |\n\nοἱ μὲν θρασύτεροι ταῦτα τὸν αὐτὸν κατειληφότες θρόνον,\n\nὑβρίξοντες μὲν ἐφ᾿ οὗ κάθηνται, ὑβρίξοντες δὲ\n\nτοῦ δικαστηρίου τὴν μορφήν, ὑβρίξοντες δὲ τὴν δίκην,\n\nὑβρίξοντες δὲ τὸν ταύτης ἐπώνυμον, οἱ δὲ δείλης ἐμπιπλάντες\n\nτὴν καταγωγήν, μετριώτεροι μὲν τούτων ἐν\n\nᾦ τῶν δικαστηρίων ἀπέχονται, δίκαιοι δ᾿ οὐδ᾿ αὐτοὶ\n\nτὰς εἰσόδους τὰς τοιαύτας ἐπὶ τοῖς μὴ δικαίος ποιούμενοι\n\nκαὶ τῷ πεῖσαι τὸν δικαστὴν ἃ μὴ τὰ πράγματα\n\nδύναται.\nἐκεῖνοι μὲν οὖν τὸ τούτων ποιοῦσιν,\n\nοὗτοι δὲ τὸ ᾿κείνων οὐ τολμῶσιν. ἀλλ᾿ οὗτοι\n\nμὲν δεηθέντες ἀπῆλθον παραδόντες τῇ μνήμῃ τὴν\n\nχάριν, οἱ δ᾿ ἕπονται παρόντες ὑπὲρ ὧν δεδέηνται καὶ\n\nνεύουσιν οἱ τὰς βοηθείας ἐπηγγελμένοι τοῖς ἀγωνιξομένοις\n\nθαρρεῖν. ποῖον οὖν τοῦτο δικαστήριον ἀρ᾿ οὗ\n\nτὸ δικάξειν ἐξελαύνεται; καὶ μήτοι | νόμιξε δύο\n\nμόνους εἶναι τοὺς τοῦτο δρῶντας οἷς ἡ κοινωνία τοῦ\n\n\n\n\n\n\n\n\n\n\n\nθρόνου, ἀλλὰ βάθρον μὲν καθ’ ἑκατέραν χεῖρα, βάθρον\n\nδέ βάθρῳ συνάπτεται καθ’ ἑκάτερον μέρος. ἐπὶ δὴ\n\nτούτων τῶν τοσούτων οἶ τοῖς νόμοις ἐχθροὶ τὰ τῶν\n\nνόμων ἔξω ζητοῦντες ἀναπηδῶντες, κεκραγότες, οὐ\n\nλανθάνοντες ὑπὲρ ὧν εἰσιν ἀφιγμένοι.\nαὐτοί τε\n\nοὖν οὗτοι καὶ παρ’ ὧν ἐλάττων ἡ τόλμα συρρέουσιν\n\nεἰς τἀς καταγωγὰς αὐτοὶ μὲν κρατήσαντες τοῦ μετ’\n\nἄριστον ὕπνου, ἐκείνοις δέ τοῦτον διακόψαντες τὸν\n\nὕπνον. καὶ βοῇ μέν τοῦτο οὐ ποιοῦσιν οὐδὲ ὀνόματι\n\nκαλοῦντες, πῶς γάρ; διαλεγόμενοι δέ καὶ λαλοῦντες\n\nοὕτως ὡς μὴ εἶναι μηκέτι μηδ’ εἰ σφόδρα βούλοιντο,\n\nκαθεύδειν. ἀνεγειρόμενοι τοίνυν τεθυμωμένοι κρύ-\n\nπτουσι τὸν θυμὸν ὑπὸ μειδιάματι. καὶ τὸ λοιπὸν τῆς\n\nἡμέρας ἐν τῷ περὶ χαρίτων ἀναλίσκεται λόγῳ, τὰ δ’\n\nὀφειλόμενα γράμμασι γράμματα τῆς τῶν ἀρχόντων\n\nχειρὸς οὐδαμοῦ, οἷς δὲ δεῖ τούτων τῶν γραμμάτων,\n\nπροσκαθήμενοι πεινῶσι.\n| βούλομαι δέ σοί τι\n\nδιελθεῖν ἐν καταγωγῇ ποτε γεγονός. ἀπεῖπε μὲν δι-\n\nδοὺς ἄρχων χάριτας, ὧν τὰς ὑστάτας ἐν βαλανείῳ, εἷς\n\nδέ τις ἀτυχῶν μέν, τυχεῖν δὲ ἐπιθυμῶν ἀποδύντος\n\nἀποδὺς τὸ βιβλίον εἰσενεγκὼν καὶ μέλαν καὶ κάλαμον\n\nδιὰ γέλωτος οὐκ ἄπρακτος ἀπῆλθεν, ἀλλ’ ἐκφέρων ἅμα\n\nἱδρῶτι γράμματα.\n8. Αὑται αἰ εἴσοδοι, βασιλεῦ, καθεῖλον μὲν τοῦ\n\nδικαίου τὴν ἰσχύν, τῷ δὲ ἀδικεῖν δύναμιν περιέθηκαν\n\nκαὶ τοὺς μὲν ἀπήλλαξαν τιμωρίας, τοὺς δὲ ἀπεστέρησαν.\n\nαὗται πολλοὺς μὲν ἀνδροφόνους ἐξήρπασαν θανάτου,\n\nπολλοὺς δὲ μοιχούς, πολλοὺς δὲ τάφων ἁψαμένους,\n\nπολλοὺς δὲ περὶ χρήματα κακούς, τοὺς μὲν παρακατα-\n\nθήκας οὐκ ἀποδόντας, τοὺς δὲ δανείσματα, τοὺς δέ\n\nἡρπακότας, τοὺς δὲ πὺξ πατάξαντας, τοὺς δὲ λακτί-\n\nσαντας, τοὺς δὲ λοιδορίαις ὑβρίσαντας μὲν ἑαυτούς,\n\nὑβρίσαντας δὲ πατέρας οἰχομένους, τοὺς καθ’ ἕκαστον\n\nτῶν ἀδικημάτων εἶδος εἰκότως ἂν τοῖς ἐκ τῶν νόμων\n\nζημιωθέντας ῥύονται, συμπράττουσι, σκοποῦσιν ὅπως\n\nἂν καταγελάσωσι τῆς δίκης.\nκἄν τις τῶν σῶν ὑφέ-\n\nληταί τι καὶ κατεδηδοκὼς ἐπὶ κρίσιν ἄγηται, τῶν κω-\n\nλυσόντων γενέσθαι τιμωρίαν οὐκ ἀπορήσει, ἀλλ’ ἅμα\n\nτέ τις ἠνέχθη κατά τινος αἰτία, καὶ δρόμος τοῦ δεί-\n\nσαντος ἐπὶ τὸν ἀμυνοῦντα κἀκείνου πάλιν ἐπὶ |\n\nτὸν δικάσοντα, καὶ ὁ μέν συκοφαντεῖ, κἂν μὴ συκο-\n\nφαντῇ, ὁ δέ, κἂν ᾖ πονηρός, χρηστός ἐστι. πολλοὺς δὲ\n\nἀξίους κεκολάσθαι σώζοντες οὐκ ἐλάττους ζῆν ἀξίους\n\nζῶντας κατὰ τοὺς νόμους ἀπώλεσαν πένητάς τε ἐκ\n\nπλουσίων ποιοῦντες διατελοῦσι καὶ ταπεινοὺς ἐκ λαμ-\n\nπρῶν καὶ ταῖς οἰκίαις ἀποδιδόντες τοὺς μὲν καταδίκῃ\n\nπεπληγμένους, τοὺς δὲ μολύβδῳ, τοὺς δέ ἀμφοῖν.\n10. Τὸ οὖν ὀλέθρους τε ἔχον οὐχὶ δικαίου\n\nσωτηρίας οὐ καλὰς καὶ προσήκει σοι | πι\n\nβασιλεῦ, καὶ ῥᾴδιον. τὸ γὰρ εἰπεῖν ῥᾴδιον. ἐλ.\n\nῥῶσον τοίνυν τὰς ψυχὰς τῶν δικαζομένων δέους\n\nπαρὰ τῶν λυμαινομένων τὸ δίκαιον. ᾧ καὶ τοῦ καὶ\n\nδεῖν στέρονται παρατηροῦντες τὰς τῶν βελτιόνων υ\n\nτῶν εἰσόδους, δι᾿ οὑς οὐδ’ ὁ πάνυ πιστεύων υ\n\nπράγμασιν ἔχει θαρρεῖν. ἔρχετ’ οὖν αὐτῷ νὺξ δυο\n\nφέρουσα θάτερον, ἢ ἀγρυπνίαν ἢ μετ᾿ ὀνείρατι\n\nχαλεπῶν ὕπνον ἐχόντων τοὺς καθ’ ἑαυτοῦ πρὸς τὶ\n\nἄρχοντα λόγους, πηδᾶν ποιούντων τά τῶν τεταραγ\n\nμένων. τοιαύτης δὲ ἀπολαύσας ἐκείνης λύπῃ δέχεται\n\nτὴν ἡμέραν τραῦμα πεποιηκότος ἐν τῇ ψυχῇ τοῦ\n\nφόβου. δεῖ δέ, ὦ βασιλεῦ, καὶ φοβεῖσθαι καὶ μὴ\n\nφοβεῖσθαι τοὺς ἀρχομένους, τὸ μὲν ἐκ τοῦ κακὰ\n\nεἰργάσθαι, τὸ δὲ ἐκ τοῦ μηδέν, ἀλλ’ οὐ διὰ τὸν\n\nδεῖνα ἢ τὸν δεῖνα.\n11. Τοῦτο καὶ τὰς βουλάς σοι βελτίους, ὦ βασιλεῦ,\n\nποιήσει. νῦν μὲν γὰρ ταύτας τἀς ἀσπίδας προβεβλη-\n\nμένοι τὸ ζῆν ἡδέως μᾶλλον ἢ καλῶς προτετιμήκασιν·\n\nεἰ δ’ οὐκ ἔχοιεν γλώττας τὰς εἰσπεμπομένας, ἐν τοῖς\n\nπραττομένοις ἕξουσι τὰς ἐλπίδας. τουτὶ δὲ καὶ αὐτῶν,\n\nοἶμαι, κέρδος τῶν εἰς κάλλος βιούντων ὄντας ἀγαθοὺς\n\nἐπαινεῖσθαι καὶ μὴ κολακεύειν τούς ψευσομένους, ἀλλ᾿\n\nἔργοις εὐδοκιμεῖν οὐκ αἰτοῦντας εὐφημίας, | ἀλλ’\n\nἔχοντας ἀπὸ τῶν καθ’ ἡμέραν.\nτὸ αὐτὸ χείρους\n\n\n\n\n\n\n\n\n\n\n\nκαὶ τῶν λόχων ποιεῖ τούς ὑπερέχοντας ἡ, εἰ βούλει,\n\nστρατιάν. οὗτοι γὰρ τά τῶν γειτόνων αὐτῶν τιμῆς\n\nὀλίγης ποιοῦσι τὰς κακοπραγίας οὐ φερόντων τὰς\n\nπυκνάς. δεινὸν δ’ οὐδὲν εἰς δίκην τοῦτο ἐλθεῖν ὄντων\n\nτῶν τὸν ὀργιούμενον ἡμερωσόντων. ὧν δὲ μέτριος\n\nστρατιώτης κόσμος τ’ ἂν εἴη τῷ δικαστῇ καὶ ἡσυχα-\n\nζούσῃ τῇ καρδίᾳ ζῴη μηδαμόθεν αὐτῷ τοῦ συνειδότος\n\nἀπειλοῦντος.\n13. μὴν μὴν μέγιστον μὲν ἀγαθὸν νέῳ παιδεία,\n\nφοιτᾶν δέ ὧς τὸν βελτίω βέλτιον ἢ τὸν οὐ τοσαῦτα\n\nεἰδότα. καὶ τοῦτο τοίνυν ἀσαφές καθίσταται ταῖς τοι-\n\nαύταις εἰσόδοις τὸν μέν ἀμαθέστερον ποιούσαις τῷ\n\nλόγῳ σοφώτερον, τὸν δὲ σοφώτερον ὕστερον. ὅταν\n\nδὲ ὁ | ταῦτα ἰδὼν ἔπηται καὶ λέγη τὰ τῆς ἀπάτης,\n\nτὸ τῆς ἀρχῆς ὄνομα μεγάλην τὴν ψῆφον ἐποίησε καὶ\n\nπλέον ἐδυνήθη τῆς ἀληθείας, καὶ τά περὶ τούς λόγους\n\nἔσχε κακῶς.\n14. Οὗτοι τοίνυν οἱ τοὺς ἀδίκους ᾑρημένοι κατὰ\n\nτῶν <τοῖς;> νόμοις πειθομένων οὐ τηνάλλως πονοῦσιν,\n\nἀλλ’ ὡσπερ τοῖς γεωργοῖς πονεῖται τὰ περὶ τὴν γῆν,\n\nκαὶ ζεύγη καὶ ἄμαξαι καὶ βόες καὶ ἄροτρον, καὶ ἄρουρα\n\n\n\n\n\n\n\n\n\n\n\n\n\nτέμνεται καὶ σπορὰ εἰσπέμπεται καὶ τά ἄλλα γίγνετι\n\nθερίσαι καὶ τρυγῆσαι βουλομένοις, οὕτω καὶ το\n\nτοῖς θερίσαι καὶ τρυγῆσαι βουλομένοις. καὶ κοὶ\n\nτοῦτο αὐτοῖς ἔρχεται. τῶν δὲ ἀφικνουμένων τὰ μὲ\n\nαὐτοῖς πλουσίας ποιεῖ τὰς τραπέζας γῆς παρεχούση\n\nκαὶ θαλάττης, τὰ δέ πλοῦτός ἐστι, χρυσός, ἄργυρος\n\nἐσθῆτες. καὶ τὰ μὲν ἔχουσι, τὰ δέ δέχονται, τά δὲ\n\nμέλλουσιν. ἱκανὸν δέ οὐδέν οὐδὲ ἐπαινεῖται, ἀλλά τὸ\n\nμὲν κεῖται μικρὸν δοκοῦν, ζητεῖται δὲ ἕτερον καὶ οὐκ\n\nἔνι μὴ δοῦναι Γῇ τοῦ μέλλοντος προμηθείᾳ, ὅπως ᾗ\n\nτις ὁ παρεσόμενος, ἢν δέη.\nπόθεν οῖει, βασιλεῦ,\n\nτοὺς ἀφέντας μὲν τὴν αὑτῶν καὶ πατρῴαν πενίαν,\n\nἐλθόντας δὲ ὡς ἡμᾶς ἐν σαπροῖς ὑποδήμασι, τούς δέ\n\nοὐδέ τοιούτοις, πυροπωλεῖν, οἰκοδομεῖν, τραπεζίταις\n\nσυνεῖναι, δανείζειν, πανταχοῦ μεμνῆσθαι τόκων, παισὶ\n\nκλήρους παραδιδόναι μεγάλους; ἅπασι τούτοις πηγὴ\n\nμία τὰ δικαστήρια καὶ τὸ τοὺς μὲν ἡττῆσθαι, τούς δὲ\n\nνενικηκέναι καὶ κακῶς ἀμφοτέρους. ἰσχὺν δέ ἐκ λόγων\n\nκεκτημένοι κέκτηνται | διά τῆς αὐτῆς καὶ τὴν ἐν\n\nτῇ πόλει. καὶ πᾶσα χήρα τὴν οὐσίαν τὴν ἑαυτῆς οὐχ\n\n\n\n\n\n\n\n\n\n\n\n\n\nἑαυτῇ μᾶλλον ἢ τούτοις ἔχει.\nὁρῶντες δὲ τὴν\n\nπολλὴν οἱ χειροτέχναι δύναμιν ὑποπεπτώκασι μὲν τού-\n\nτοις, ὑποπεπτώκασι δὲ καὶ τοῖς τούτων οἰκέταις. καὶ\n\nγὰρ τούτοις ἐξουσία μαστιγοῦν, δεῖν, ὠθεῖν, κατα-\n\nβάλλειν, χιτῶνι λυμαίνεσθαι. καὶ τά πωλούμενα τῶν\n\nτιμῶν ὁριστὰς ἔχει τοὺς τοιούτους, καὶ δούλους καὶ\n\nδεσπότας. οἶ δὲ τοτὲ μὲν ἔδοσαν βραχύ τι, τοτὲ δὲ\n\nοὐδέν. εἶτα τοῖς μὲν ἡ φροντὶς ὑπὲρ ἄρτου, τοῖς δὲ\n\nπάντα πολλά. καὶ τέκτονας οὐ κεκτημένοι, τῶν ἐκεί-\n\nνων εἰ δεηθεῖεν χειρῶν, κέκτηνται.\nτί οὖν χρὴ\n\nτούς τοιούτους | καὶ νομίζειν καὶ καλεῖν ἢ τυράν-\n\nνοῦς, οὐ τριάκοντα κατὰ τοὺς πάλαι ποτὲ τῶν Ἀθη-\n\nναίων, ἀλλ’ ὅσους οὐδ’ ἂν ἐξαριθμήσειέ τις; μὴ γάρ,\n\nεἰ μὴ κατέχουσιν ἀκροπόλεις μηδ’ εἰ μὴ δορυφοροῦνται\n\nμηδ’ εἰ τὴν ἐσθῆτα τὴν τῶν ἀρχομένων φοροῦσιν,\n\nἀλλ’ εἰ μὴ μείζονές εἰσι τῶν νόμων ἐν οἷς τέ τισι\n\nσυμπνέουσιν ἐν οἷς τε ἐναντιοῦνται, εἰ μὴ ταῦτα πάντα\n\nτῶν εἰδότων καὶ ὁρώντων. καίτοι τί πλέον αἰ τυραν-\n\nνίδες; πολεμεῖς δὲ καὶ μισεῖς οὐ τοὔνομα τοῦ πράγ-\n\nματος, βασιλεῦ, αὐτὸ δὲ τοὖργον | καὶ τά ἀπ’\n\nαὐτοῦ κακά.\nποιεῖ δὲ τούτους τυράννους οὐχ\n\n\n\n\n\n\n\n\n\n\n\n\n\nὁπλίτης καὶ ἱππεὺς καὶ ἀκοντιστὴς καὶ τοξότης, ἀλλὰ\n\nτὸ τοὺς ἄρχοντας ἄγειν καὶ τὸ τοὺς ὑπὸ τῆς σῆς ἀπε-\n\nσταλμένους ἐπὶ τοῦτο κεφαλῆς τοῖς τούτων βουλήμασιν\n\nὑπηρετεῖν. οἱ καὶ κώμην πολλάκις ἀνέστησαν ἀδικου-\n\nμένην ὑπὸ μείζονος διὰ τὸ μείζω τὸν μισθὸν εἶναι\n\nτὸν παρά τῆς μείζονος. ἴθι δὴ καὶ ταύτας ἡμῖν ἔκ-\n\nκόπτε τὰς τυραννίδας. δεῖ δὲ οὐδέν σε πολλὴν μὶν\n\nγῆν ἐπελθεῖν, ὑπερενεχθῆναι δὲ ὀρῶν καὶ τῶν μέν\n\nὅπλοις, τῶν δὲ κρατῆσαι γνώμῃ, ἀλλ’ ἐὰν δόξῃ κεκλεῖ-\n\nσθαι τῶν ἀρχόντων τὰς θύρας, οἵδε καταλέλυνται.\n19. Καὶ μὴν πολύς γε χρόνος, φήσαι τις ἄν,\n\nοἶδε ταυτασὶ τἀς εἰσόδους. καὶ γὰρ τὰ διὰ τού-\n\nτων ὁ αὐτὸς ἀδικήματα χρόνος οἶδε. δεῖ τοίνυν οὐ\n\nμᾶλλον εἰσιέναι συγχωρεῖν διά τὸν χρόνον ἢ κωλύσειν\n\nδιὰ τοὺς ἠδικημένους. ὁ δ’ ὧς ἰσχυροῦ τινος εἰλημ-\n\nμένος τοῦ χρόνου τοσοῦτον ἀποκρινάσθω, εἰ καὶ λοι-\n\nμὸν μακρὸν ἡμῖν ὑπισχνουμένου τινὸς θεῶν ἢ καὶ\n\nἀνθρώπων λύσειν οὐκ ἂν προσεῖτο τὴν δωρεάν διὰ\n\nτὸ μῆκος τῆς νόσου. τοὐναντίον μὲν οὖν τὸ μῆκος\n\nἂν παρῄνει σπεύδειν καὶ μὴ μέλλειν, ἀλλ᾿ ἁρπάζειν\n\nτἀγαθόν.\nεἰ μὲν οὖν ψεύδομαι τοῖς περὶ τῶν\n\nεἰσόδων καἰ οὐδὲν ἐν αὐταῖς βλαβερόν, | μενέτω-\n\nσαν· εἰ δὲ πλείω τῶν εἰρημένων τά διαπεφευγότα,\n\n\n\n\n\n\n\n\n\n\n\nμᾶλλον ἄξιον ἀλγεῖν οὐ πάλαι πεπαυμένων ἤ τηρεῖν\n\nαὐτὰς διὰ τὸν μέχρι νῦν καιρὸν ὄντα πολύν. ἐν ᾧ\n\nτινας ἴσμεν κεκλεικότας θύρας καὶ πολὺ νομισθέντας\n\nβελτίους τῶν οὐ τοῦτο πεποιηκότων. εἰ δὴ πάλαι\n\nκέκριται τὸ κλείειν τοῦ μὴ κλείειν κάλλιον, τί μὴ τὸν\n\nμετὰ τὸν λόγον χρόνον ἀμείνω τοῦ προτέρου ποι-\n\nοῦμεν;\nτί δέ; ἐπὶ τῶν προτέρων ἀρχόντων τοῦτο\n\nοὐκ ἣν ἑνός γέ τινος γέροντος [καὶ] συνδειπνοῦντος\n\nκαὶ τούτου γε τοῦ γέροντος ἀρετῆς τε ἐπιμελουμένου\n\nτῆς ἄλλης κἀν τῷ δείπνῳ ῥήτοράς τε ἀρχαίους καὶ\n\nποιητάς ἐπεισάγοντος καὶ οὐδὲ ἀκίνδυνον ἣν ἔξω τού-\n\nτων ἐνεχθῆναι. ᾔει δέ ποτε καὶ ὁ τῶν φιλοσόφων ἐξ\n\nἈπαμείας χορός ὧν ὧν ὁ κορυφαῖος θεοῖς ἐῴκει, καὶ\n\nμικρὰ συγγενόμενος ἀνέστρεφεν. ἴδει δὲ καὶ τοὺς νῦν\n\nεὐτυχεῖν τι τοιοῦτο, καὶ παρῄνουν ἂν καὶ πρεσβείαις\n\nτὸ κέρδος ἄγειν.\n22. Ἀλλ᾿ εἶναι μὲν τοὺς αἰτοῦντας | ἃ μὴ δεῖ\n\nσυγχωροῦσιν, οὐ μὴν παρ’ ὧν αἰτοῦσιν ἕξειν εὐθέως.\n\nἀλλ’ εἰ μὲν ἄνδρες ἄριστοι τὰς ἀρχάς ἐλάμβανον πᾶν\n\nἂν ὑπὲρ δόξης ὑπομείναντες, τάχ᾿ ἄν τι λέγειν ἐδόκει 20\n\nτις· εἰ δ’ ἴσμεν, τίνες ὄντες καὶ τίνων καὶ πόθεν\n\nἥκοντες καὶ πῶς λαβόντες ἄρχουσι, τί θαυμαστὸν δι-\n\n\n\n\n\n\n\n\n\n\n\n\n\n\n\nδόναι σφᾶς αὐτοὺς τοῖς ἐπαγγέλλουσιν; εἰσὶ δὲ οἱ κἂν\n\nμὴ τὴν πρώτην πείσωσι, λιπαροῦντες ταῦτα ἔπραξαν\n\nκεφαλήν τε καὶ ὄμματα φιλοῦντες χειρῶν τε ἁπτόμενοι\n\nκαὶ γόνατα τιμῶντες, πάντα ἀφιέντες ῥήματα καὶ δὴ\n\nτὸ τοῦ Σατύρου τὸ δέομαι, δός μοι. λόγου δὲ\n\nφύσις πλεῖστα ἂν δυνηθείη, καὶ ὀργὴν ἐμποιῆσαι καὶ\n\nστῆσαι καὶ λύπην ἀμφότερα καὶ πόλεμον ἀντ’ εἰρήνης\n\nἑλέσθαι πεῖσαι καὶ ζέοντας ἐπ’ ἀλλήλους καταθέσθαι\n\nτὰ ὅπλα. καί τις οὐκ ἂν ἁμάρτοι γόητα αὐτὸν προσ-\n\nεἰπὼν τὸν καὶ πένθος οὐ φορητὸν ἐπὶ θοίνην ἄγοντα.\nκαὶ οὗτοι τοίνυν οὐκ ἀποροῦσι λόγων εἶξαι πει-\n\nθόντων. | ἐν οἷς οἱ τὰς ἀμοιβὰς ὑπισχνούμενοι\n\nκαὶ ὅ γε κολοφὼν ὁ τῆς Γοργόνος φοβερώτερος ὁ\n\nποταμοὺς ἀπειλῶν ἐπαφήσειν ψόγων. ἠκόνηται δὲ\n\nγλῶττά τισι καὶ μαχαίρας καλοῦσιν αὐτάς. καὶ τἄλλα\n\nεἰσὶν οὐκ εὐκαταφρόνητοι τῷ πᾶσιν ἐπιχειρεῖν καὶ\n\nμηδὲν ὀκνεῖν καὶ τὴν αἰδῶ νομίζειν νώθειαν. εἴτ’ οὖν\n\nφιλότιμος εἵη, νενίκηται διὰ τὴν φιλοτιμίαν, εἴτε κερ-\n\nδάναι κακῶς, δείσας ἔχεται.\nᾧ μὲν οὖν ὁμιλεῖ\n\nτις, τοῦτον ἂν ἕλοι· οὗ δ’ ἀφέστηκε, πῶς ἂν τούτῳ\n\nπροσβάλοι; κακὰ μὲν οὖν ὁ κακῶς [ἂν] ἄρχων δράσει,\n\n\n\n\n\n\n\n\n\n\n\nκἂν μηδεὶς εἰσίῃ, πλείω δὲ εἰσιόντων, τά μὲν ἐκείνοις,\n\nτὰ δὲ αὐτῷ διδοὺς οὐκ ὄντα τοῖς δι᾿ ἐκείνων ἴσα.\n\nοὕτως οὐκ ἔνι μὴ ταῖς εἰσόδοις ἀκολουθῆσαι βλάβην.\n25. Καὶ μὴν ὠφέλειάν φησιν ἐνεῖναι δεικνυμένων |\n\nπαρὰ τῶν εἰσιόντων ἃ μὴ σφόδρα ἂν ἐκεῖνος ἴδοι.\n\nκαὶ τί τοῦτο ἔστι; πῶς μὲν ἂν λάθοι; πῶς δ’ οὐκ ἂν\n\nκαταφανὲς γένοιτο τῶν μὲν πόρρωθεν ἀνωμολογημένων\n\nτῶν περὶ τὸν φόρον, τῶν περὶ τὰς δίκας, τῶν περὶ\n\nτὰς θεωρίας τῶν δ’ ἀπροσδοκήτων πευθῆσί τε δι-\n\nοικουμένων καὶ πολλαχόθεν τὴν διδαχὴν ἐχόντων.\nεἰ δὲ δὴ καὶ συνεχῆ κοινωνὸν ἀπάντων ἔχειν\n\nἄξιον, ἔστιν ὁ παρεδρεύων ἀναγκαίαν ἔχων τοῖς πράγ-\n\nμασιν εὔνοιαν· οἶδε γὰρ ἐν ταῖς διαμαρτίαις πρῶτος\n\nὑφέξων λόγον. δύο | τοίνυν γνώμαις τῆς ἀρχῆς\n\nκυβερνωμένης τί ἂν ἑτέρων δέοι; καὶ γὰρ εὐφροσύνην\n\nαὐξῆσαι καὶ ἀθυμίαν κοιμίσαι δύναιτ’ ἂν ὁ μονονοὺ\n\nσυμπεφυκώς.\nἔτι τοίνυν, εἰ μὲν ἐπ’ ἀγαθῷ τῳ\n\nτὰς συνουσίας οἵδε ταύτας ἔμελλον συνέσεσθαι καὶ\n\nτοῦθ’ οἱ μάντεις προὔλεγον, εἴων ἄν· εἰ δὲ ἐμπορία\n\nτὸ πρᾶγμά ἐστι καὶ κακῶς χρήσονται ταῖς τῶν ἀρχόν-\n\nτῶν ὁμιλίαις, ἐγὼ μὲν ὃ χρὴ γενέσθαι λέγω, σὸν δ’,\n\nὦ βασιλεῦ, τὸ γενέσθαι.\nτιθῶμεν δ’, εἰ δοκεῖ,\n\nμὴ πάντας ἔσεσθαι τοιούτους, ἀλλά τινας καὶ συμφέ-\n\n\n\n\n\n\n\n\n\n\n\n\n\nροντας. οὐκοῦν εἰ οἱ κακίους πλείους, πλείονι ἄρα\n\nσυνέσται τῷ κακῷ. εἰ οὖν ἀληθὴς ὁ τοῦ Θεόγνιδος\n\nλόγος καὶ ὁ μὲν ἐσθλὸς ἐσθλῶν διδάσκαλος, ὁ\n\nδὲ κακὸς κἂν εὕρῃ τινά μετέχοντα νοῦ, καὶ τοῦ-\n\nτὸν ἐξέβαλεν, οὐσῶν εἰσόδων τὸ φαυλότητα τοῖς\n\nἄρχουσιν ἐμποιοῦν δυνατώτερον, | ὅσον καὶ πλέον.\n\nβέλτιον ἄρα μηδετέροις ὁμιλεῖν ἢ τοῦτ’ ἀμφοτέρων\n\nεἶναι. οἱ μέν γὰρ ἐπανορθοῦντες μόλις ἂν εἶεν δύο,\n\nπαρά δὲ τῶν κολακευόντων ὄντων γε ἀμυθήτων οὐδὲν\n\nὅ τι μὴ πολλῶν ἐπαίνων τεύξεται καὶ ὅτι γε μόνου\n\nτοῦ Δῖός ἂν ἦν οὕτω θεραπεῦσαι πόλεις αὐτῷ ταύτην\n\nδεδωκότος τὴν ἀρχήν.\n29. Τοῖς διδασκάλοις δέ, φησιν, οὐκ ἀνοί-\n\nγεις τὰς θύρας; οὔ. διὰ τί; ὅτι καὶ τούτους οἶδα\n\nταῦτα ποιήσοντας, συμμαχήσοντας, πολεμήσοντας, κα-\n\nκῶς ἑκάτερον. ὁρῶ γὰρ δὴ καὶ τούτους τὴν περὶ τὰ\n\nχρήματα νοσοῦντας νόσον καὶ μόνους εὐδαίμονας τοὺς\n\nἐν πλούτῳ ζῶντας ἡγουμένους καὶ τὸν Κροῖσον Σόλω-\n\nνος εὐδαιμονέστερον. ἤδη δέ τινος | αὐτῶν ἀκήκοα\n\nκαὶ τὸν Μίδαν ζηλοῦντος τῆς τελευτῆς. λιμῷ μὲν γὰρ\n\nὡμολόγει τὸν Φρύγα τελευτῆσαι, ἀλλ’ ἔργον εἶναι χρυ-\n\nσοῦ τὸν λιμόν. καὶ Σατύρου μὲν οὐχ ὑπῆρξε γενέ-\n\n\n\n\n\n\n\n\n\n\n\n\n\nσθαι κυρίοις, ᾗ ταῦτα ἂν ᾔτrισαν, εὐχαὶ δέ ἴωθεν\n\nαὐτοῖς πρὸς τὸν ἤλιον καὶ νυκτὸς ἀρχομένης πρὸς\n\nἐκείνην χρήματά σφισιν ὅσα τοῖς ἐπὶ τῶν δυνάμεων\n\nγενέσθαι, γυνὴ δὲ καὶ παῖδες καὶ τὸ ἐρρῶσθαι καὶ\n\nεὐδαιμονεῖν οὐδαμοῦ. τεκμαίρεσθαι δὲ ἡμᾶς οὐκ ἐῶσιν,\n\nἀλλ’ εὖ εἰδέναι οἱ μεγάλους ἐργασάμενοι πλούτους\n\nφανεροὺς ἀπὸ τοῦ τὴν τῶν οὐ διδασκόντων ὁδὸν ἐλθεῖν,\n\nοἱ τοῖς μὲν ἐξισώθησαν, τοὺς δὲ καὶ παρεληλύθασιν.\nοὕτως οὖν εἰσελθόντας ἐπίσχες, ὦ βασιλεῦ. καὶ\n\nμὴ πειθέτωσαν λέγοντες, ὡς μισθοὶ ταῦτα νέων καὶ\n\nπόνοι καὶ διατριβαὶ περὶ λόγους. εἰ γὰρ τοῦτο τοι-\n\nοῦτον ἣν, πάντες ἂν | ἦσαν ἕνεκά γε ἑ νέων καὶ\n\nδιατριβῶν τηλικοῦτοι, πάντων γὰρ οἶμαι ταῦτα, ἀλλ᾿\n\nὅμως οἱ μὲν πένητες, οἱ οὐκ εἰσελθόντες, καὶ μέγα\n\nκέρδος ἐν ἄλλου φαγεῖν, οἱ δ’ ἐν καταλόγῳ τῶν πολυ-\n\nχρύσων. πρὸς οὖς ὁ νόμος εἰπάτω μὴ πλείω ζητεῖν,\n\nἀλλά στέργειν, εἰ μή τις ἀφαιρήσεται.\nεἰ δὲ γενο-\n\nμένην εἴσοδον ἐπισχετέον, πῶς οὐκ οὔσαις ἐπιτρεπτέον;\n\nπῶς δὲ μεμφόμενοι τῶν παιδευόντων τοὺς περὶ τὰ τῶν\n\nἀρχόντων γόνατα τοὺς οὔπω τοῦτο πεποιηκότας δρά-\n\nσοντας εἰσάξομεν μέλλοντας ἀντὶ μετάλλων τε καρπώ-\n\nσεσθαι τἀς ἀρχὰς καὶ διδασκάλοις οὐχ ὁμοίους ἔσεσθαι;\n\nἐπεὶ καὶ τὸν ἀντικαθήμενον τοῖς τοῦ ἡμετέρου ῥεύμασι\n\n\n\n\n\n\n\n\n\n\n\n\n\nτοῦτο οὐκ εἴασεν εἰς | ὅσον ἐξῆν αὐξηθῆναι τὸ\n\nμεγάλην ἡγεῖσθαι πλεονεξίαν καὶ εἶναι καὶ ἔσεσθαι\n\nτὴν ἀρχήν. ἡ δ’ οὐ μόνον βλάβη λόγοις, ἀλλὰ καὶ\n\nκίνδυνος ἣν ἐν μεταβολῇ τῶν ὅλων, καὶ τά κτήματα\n\nἐκινεῖτο καὶ μακράν ἔδει βαδίζειν ὁδὸν καὶ γελωτο-\n\nποιοῦντα μένειν ἐφ’ ὧν εἶχεν εἰς τὴν τοῦ κρατοῦντος\n\nβλέποντα φύσιν.\n32. Ἀλλ᾿ εἰ καὶ πάντας εἴρξεις, φησί, τί\n\nλέξει πρὸς ἰατροὺς ὁ νόμος, ὅταν τῶν ἰατρῶν\n\nτὸ σῶμα δέηται; οὐ γάρ δὴ ἡ μὴ νοσεῖν ἐπι-\n\nτάξεις τοῖς ἐπὶ τῶν ἀρχῶν. ἐρεῖ τοίνυν ὁ νόμος·\n\nἔρχου μὲν | ὁ σώζειν τέχνην ἔχων καὶ λέγε\n\nτι καθεζόμενος καὶ λέγοντος ἄκουε, ἔστω δὲ\n\nπᾶν τὸ λεγόμενον εἰς τὸ πάθος τεῖνον σπουδὴν\n\nἔχον τὸ μὲν καταπαλαῖσαι καὶ τρέψαι, τὸν\n\nκεκληκότα δὲ καθαρὸν ποιῆσαι τοῦ κακοῦ,\n\nδίκης δὲ μὴ ἔστω μνήμη μηδὲ νίκης μηδὲ ἥττης\n\nμηδὲ γνώσεως μηδ’ ὑπὲρ ἀνδρὸς πονηροῦ λόγος\n\nμηδὲ κὰτ οὐδὲν ἀδικοῦντος μηδ’ ὁ μὲν ἤπιον,\n\nὁ δὲ χαλεπὸν ποιῶν.\nοἶδ’ ἐκεῖνο. πολλά μὲν\n\nεἴρητο, πολλὰ δ’ ἐπέπρακτο τῷ κρατοῦντι μὲν νοση-\n\nμάτων, κρατοῦντι δὲ ἀρχόντων, οὐ δικαίως δέ τῇ δυνά-\n\nμει ταύτῃ χρωμένῳ. ὅτι δὲ οὐ δικαίως, μάρτυς ὁ\n\n\n\n\n\n\n\n\n\n\n\n\n\nπλοῦτος πένητας ἀποφαίνων τῶν <τινας> ἐν βασιλείοις\n\nτὰ μέγιστα πιστευομένων. ἢν γὰρ ἡ βουλὴ γῆν, ταύ-\n\nτην ἐγεώργησε τιμὰς μὲν τἀς προσηκούσας τιθεὶς καί\n\nπου καὶ μείζονας, οὕτω δὲ ῥᾳδίως, ὥσπερ ἐπὶ θησαυ-\n\nροὺς ὑπὸ ὀνειράτων ἠγμένος. τά δ’ ἣν οὐκ ὀνείρων\n\nἔργον, ἀλλ’ ἀρχόντων χάριτες ἅπαντα πειθομένων. ἂ\n\nπωλῶν | ἐκεῖνος ἠγόραζεν ἀεί τι ἔχων ἐν τοῖς\n\nπωλουμένοις τῶν πωλούντων τοὺς τάφους. καὶ τῷ μέν\n\nηὔξετο τὰ ὄντα, ἡ δὲ αἰσχύνη τοῖς δικασταῖς.\nἴστω\n\nτοίνυν ὁ ἰατρὸς ἰώμενος ἄρχοντα ἀσθενοῦντα, τουτὶ\n\nδὲ πράττοιτο μὲν ἂν καὶ διὰ σιγῆς, πράττοιτο δ’ ἂν\n\nκαὶ διὰ ῥημάτων ὀλίγων ἂ οὐκ ἂν μὴ ῥηθῆναι δύναιτο.\n\nμακρὰ δὲ διεξιόντος καὶ χωροῦντος ἐπὶ τὰ μὴ συμ-\n\nβαίνοντα τοῖς νόμοις τῷ προσώπῳ δῆλον ὅ τι χρῄζων\n\nτῆς ἰατρικῆς ποιείτω τοῖς παροῦσιν, ὡς, ἢν μόνον\n\nἰατρὸς ὢν εἰσίῃ, τὸν νοσοῦντα ὄψεται. ἐφεστάναι δὲ\n\nἄξιον καὶ τὸν κοσμοῦντα τὴν καταγωγὴν καὶ | τῶν\n\nἔνδον ἐπιμελητὴν τῷδε τῷ πράγματι καὶ προσαναγ-\n\nκάζειν τὸν τοιοῦτον ἰατρὸν εἴσω τῶν ὅρων μένειν.\n35. Ὡς δ’ οὐ καλὸν καταγωγὴν ἄρχοντος δέχεσθαι\n\nτοιαύτας συνουσίας, μάθοις ἄν, βασιλεῦ, καὶ τῷδε·\n\nβραχέα δὲ λέξω καὶ δι’ ὧν ἡδίων ἔσῃ.\nἮρχέ ποτε ἀνὴρ καὶ Σύρων καί τινων ἑτέρων\n\n\n\n\n\n\n\n\n\n\n\n\n\nἐθνῶν, Σύρου μὲν παῖς, αὐτὸς δὲ Ῥωμαῖος, φόβῳ τὴν\n\nἀρχὴν εὐθύνων, οὐχ αἵματι. τούτῳ τῆς ἀρχῆς με-\n\nσοῦντι ῥεῦμα κινηθὲν ἀπὸ τῆς κεφαλῆς διὰ τῆς φάρυγ-\n\nγος δραμὸν τά τ᾿ ἄλλα ἐκάκωσε καὶ τῆς φωνῆς ἀφεῖλε.\n\nκεκλημένος δὲ ἐπὶ τὸ λυποῦν ἰατρὸς ἀνὴρ τῶν ἄγαν\n\nἐπαινουμένων ἐπειδὴ ἤρετό τι περὶ τοῦ κατέχοντος,\n\nἀπεκρίνατο μὲν οὐδὲν διά φωνῆς, ἣν δὲ ἄρα ἐν αὐτῷ\n\nτοσοῦτον, διάρας δὲ τὸ στόμα τὸ τῆς τέχνης δεόμενον\n\nἔδειξεν, ὅπως ἀνήκοος αὐτοῦ καθάπαξ | ὁ ἰατρὸς\n\nἀπίοι μηδὲν τῆς αὐτοῦ γλώττης ἐκφέρων.\n36. Τοσοῦτος ἣν τοῖς τότ᾿ ἄρχουσι φόβος ἐν ταῖς\n\nεἰρημέναις εἰσόδοις. ἀλλά νῦν οὐ τὰ πάθη τοὺς ἰα-\n\nτροὺς τοῖς ἄρχουσιν εἰσάγει, ἀλλ᾿ οἶ μὲν ἔρρωνται,\n\nοἱ δὲ παρακάθηνται, καὶ ὁ λόγος οὐ περὶ τοῦ σώματος\n\nοὐδ’ ὅπως ἂν ὑγιαίνοντες διάγοιεν, ἀλλὰ τῆς αὐτῆς\n\nκαὶ τά τούτων ἰδέας. ἰατρῶν μὲν οὖν οὐκ ἀποστερῶ\n\nτοὺς ἄρχοντας, μήποτε οὕτω γενοίμην ἄτοπος, ἐφε-\n\nστάναι δὲ τοῖς στόμασιν αὐτῶν ἀξιῶ τὸν ἃ δεῖ μόνα\n\nλέγειν ποιήσοντα.\n37. Φθονήσομεν οὖν τῷ πόνῳ τῶν ἀρχόν-\n\nτων παραμυθίας τῆς οὔσης ἐν ταῖς εἰσόδοις;\n\nποίας παραμυθίας; μείζων μὲν οὖν ἐντεῦθεν ὁ πόνος\n\nαὐτοῖς κατασκευάζεται τοῖ τῶν γραμμάτων χρόνου καὶ\n\nτῶν ἀναγκαίων ἑτέροις διδομένου καὶ μικροῦ τινος\n\nτοῖς ἐπείγουσιν ἀντὶ πλείονος γινομένου, ὥστε πολλάκις\n\nμὲν ὥρα δειπνεῖν, οἱ δέ εἰσιν ἐν γράμμασι.\nθαυ-\n\n\n\n\n\n\n\n\n\n\n\n\n\nμαζῶ δὲ εἰ καὶ μετὰ τὴν θοίνην διπλῆν τε καὶ τοι-\n\nαύτην ῥᾳστώνης εἶναί τῳ δοκοῦσιν ἐπιδεεῖς καὶ μηδὲ\n\nδύνασθαι ζῆν, εἰ μὴ τοῦτο ἔχοιεν, ὡς οὐκ <ἔχοντες ἐκ>\n\nσίτων ἀναπαύλας. | ἦσαν δέ γε κἀκείνοις καὶ τοῖς\n\nνῦν καὶ πᾶσιν ἄρχουσιν ἀνάπαυλαι τὸ ταθὲν ἀνιεῖσαι,\n\nτοῦτο μὲν ἵππων ὐφ’ ἅρμασιν ἅμιλλαι, τοῦτο δὲ ἐν\n\nθεάτροις χάριτες, τοῦτο δὲ πρὸς θηρίων ὀδόντας ἀν-\n\nδρῶν ἀγῶνες ᾠδαί τε νέων εὐφώνων ἐκπώμασιν ἀνα-\n\nμεμιγμέναι. κεκώλυται δὲ οὐκ αὐλός, οὐ σῦριγξ, οὐ\n\nβάρβιτος. έ·νι δέ τις καὶ περὶ κύβους διατριβὴ θυμὸν\n\nφέρουσα μεθ’ ἡδονῆς. εἰ δὲ δὴ προσδεῖ τινος καὶ\n\nβελτίονος εὐθυμίας, ἔστι μοῦσα ποιητῶν, ἔστι δρόμος\n\nῥητόρων. ἔστιν ἀκοῦσαί τι παρ’ ἀμφοῖν περὶ τῶν\n\nαὑτοῦ καλῶν ἢ τἀληθῆ λεγόντων ἢ καὶ οὐ τοιαῦτα,\n\nπόνου δὲ ὅμως τοῦ παρὰ τῶν πραγμάτων ἀφιέντα.\n\nοὕτως οὐδ’ ὑπὸ ταύτης τῆς αἰτίας εἶεν ἂν εὐλόγως |\n\nεἴσοδοι.\n39. Ὅ τοίνυν μέγιστον ἔχειν οἴονται κατά τῆς\n\nγνώμης, καὶ αὐτός, φησί, τῶν εἰσιόντων ἦσθα.\n\nκαὶ πάνυ γε. ἀλλ’ ἄκων καὶ τότε καὶ νῦν, ἀλλ᾿ οὐ\n\nβουλόμενος, ἀλλ’ ὦ Ἡράκλεις λέγων, ἀλλὰ ζημίαν\n\nτὸ πρᾶγμα ἡγούμενος, ἀλλ’ ἀηδῶς ὁρῶν τὸν ἵνα καλέ-\n\nσειεν ἀπεσταλμένον, ἀλλὰ νῦν μὲν διὰ σκήψεως οὐχ\n\nὑπακούσας, νῦν δ’ ὠνούμενος τά τοῦ μὴ εὑρῆσθαι\n\nῥήματα. καὶ τούτων εἰσὶ μάρτυρες οἱ λαβόντες. τίς\n\nοὖν οὕτως ἄφρων, ὧς τῆς ἐπιθυμίας τοὐναντίον ὠνεῖ-\n\nσθαι καὶ βούλεσθαι μὲν εἰσιέναι, ὅπως δὲ μὴ εἰσίοι\n\nποιεῖν ἀργυρίου;\nκαὶ μὴν οὐδεὶς ἄν με δείξειεν\n\nἄκλητον τὴν πρώτην ὡς ἄρχοντα δείλης πεπορευμένον,\n\nἀλλ’ ἔλαβε τὴν ἀρχήν, ἧκεν. ὁ μέν τις μετεπέμψατο,\n\nὁ δ’ οὐκ ἐβουλήθη. τί οὖν ἐγώ; | παρὰ μὲν τὸν\n\nἧκον, παρὰ δὲ τὸν οὐκ ἦλθον. τοῦ γάρ ἐνοχλεῖν\n\nἄπειρος ὧν αἰσχρὸν ἡγούμην ἐλθὼν κόπτειν ἄρχοντος\n\nθύραν. οὔκουν τοιαύτην ὁδὸν αὐτόματόν μέ τις ἐλ-\n\nθόντα ἐξελέγξειεν ἂν οὐδ’ ὡς Κυνήγιον τὸν ἐπειδή\n\nμε τὸ πρῶτον εἶδε, καταβάντα παραδείγματος οὐκ ὄντος.\n\nἔχοιμι δ᾿ ἂν οὐκ ὀλίγους καταλέξαι τοὺς οὔτ᾿ ἀναγ-\n\nκάσαντας οὔτ᾿ ἀναγκασθέντας.\n41. Ἐξῆν γάρ, φησί, καλουμένῳ καθῆσθαι,\n\nσὺ ὒ δ’ ἀναστὰς εἵπου. πῶς δ᾿ οὐκ πῶς δ’ οὐκ ἔ μέλλον ἄρχοντός\n\n\n\n\n\n\n\n\n\n\n\n\n\nγε καλοῦντος καὶ μέγα τὸ πρᾶγμα ποιουμένου; οὐ γὰρ\n\nὥσπερ μὴ βαδίζειν ἐξῆν, οὕτω καὶ μηδὲν ἀηδὲς παθεῖν.\n\nοὐ γὰρ μόνον μέγας ὁ θυμὸς τῶν βασιλευόντων, ἀλλὰ\n\nκαὶ τὰς μετ’ ἐκείνην ἀρχὰς οὐ ῥᾴδιον ἐνεγκεῖν ὀργιζο-\n\nμένας, καὶ πολλοὶ τοιαύταις | ὀργαῖς ἀπολώλασιν.\n\nαἰτίαν δὲ ψευδῆ περιάψαι διὰ συκοφάντου ῥᾷστον καὶ\n\nμάρτυρας πεῖσαι τά ψευδῆ μαρτυρεῖν καὶ κύριον ἑαυ-\n\nτὸν ψήφου ποιῆσαι καὶ δεσμῷ παραδοῦναι καὶ τῷ\n\nτἀκεῖ διά χειρὸς ἔχοντι κελεῦσαί τι.\nκαὶ τούτου\n\nτοῦ φόβου διδάσκαλον εἶχον ὄν μόλις διέφυγον, ἕτερος\n\nδέ τις ἐμὸς συγγενὴς ἱερεὺς φιλοσοφίας οὐκ ἐδυνήθη.\n\nοἷς οὖν ἔπαθον παιδευθεὶς εἰκότως ἐφυλαττόμην ἀπά-\n\nσης δυσμένειαν ἀρχῆς. καὶ γάρ εἰ αὐτὸς αὐτοῖς ἄλη-\n\nπτος ἦν, εἶχον ἂν οὑς βάλωσι, τοὺς μὲν εἴσω τειχῶν\n\nὄντας, τοὺς δ’ ἐν ἀγροῖς διεσπαρμένους καὶ αὐτοῦ μὲν\n\nἀπείχοντ’ ἂν ἐμοῦ, δι’ ἐκείνων δ’ ἂν ἐλύπουν. ἔστι\n\nδὲ ἀλγεινὸν τοῖς ἑαυτοῦ μὴ δύνασθαι βοηθεῖν, ἀλλ’\n\nὁρᾶν μὲν σπαραττομένους, μένους, εἰσφέρειν δὲ πλὴν λύπης\n\nἔχειν οὐδέν.\nπρός τε οὖν ἐμαυτὸν ταῦτα ἐλογι-\n\nζόμην καὶ ἤκουον τῶν φοβουμένων δεομένων μὴ σφᾶς\n\nἐμβαλεῖν εἰς | κρημνὸν ἄφυκτον· δῆλον γὰρ εἶναι\n\n\n\n\n\n\n\n\n\n\n\n\n\nτὸν δεύτερον πλοῦν καὶ ὧς ἀντεχόντων τῶν ἐμῶν τά\n\n’κείνων πεπλήξεται. τούτους οὖν διασώζων καὶ τού-\n\nτῶν κηδόμενος καὶ λέγειν ἡγούμενος δίκαια καὶ μετά\n\nθεῶν ἀνάγκης ἡττώμενος ᾔειν οἷ χωρῶν ἠθύμουν.\nπρὸς δὲ τούτοις καὶ πατέρας ἑώρων ἡμῖν τοὺς\n\nαὑτῶν παραδόντας λέγοντας δεῖσθαι μὲν τῶν τοιούτων\n\nεἰσόδων, εἰ καὶ σφόδρα τὸ δίκαιον ἔχοιεν, εἶναι δὲ\n\nβαρείας τὰς ἄλλας συμμαχίας ἐμμίσθους οὔσας. οὖς\n\nεἰ τις ἀπεωθεῖτο λέγων ὧς ἔχοι πρὸς τὸ πρᾶγμα, καὶ\n\nταῦτά τινων διδασκάλων οὐ λεγόντων τοῖς αὐτῶν\n\nδεησομένοις· ἐκ τοίνυν τούτων οὐκ εὖ ἔμελλε τἀμὰ\n\nἕξειν. ἐντεῦθεν ἔπραττον ἃ μὴ ποιεῖν ἤθελον. οὐκ\n\nἂν δὲ ἐβουλήθην διά τε τὴν ἀπ’ αὐτοῦ δυσκολίαν καὶ\n\nτὸ πόρρω μοι τὴν ψυχὴν τῶν τοιούτων ἑστάναι χρη-\n\nματισμῶν. οὐδεμία γοῦν ἔχθρα ταύτην ἀφῆκε κὰγ\n\nἐμοῦ τὴν φωνήν, ἀλλ’ ἐν πολλοῖς οἷς ἐψεύσαντο τοῦτο |\n\nοὐκ ἐτόλμησαν. τῷ τοίνυν ἀδωροτάτῳ τί ταύτης\n\nἔδει τῆς ἀφορμῆς;\n45. Μέγα δὲ μαρτύριον τῶν εἰρημένων τὸ νυνὶ\n\nπραττόμενον. οὐ γὰρ ἄν, εἰ ταῖς εἰσόδοις ἡδόμην,\n\nἔκλειον νόμῳ τὰς δεχομένας θύρας. ὥσπερ γάρ τοῦ\n\nτούτους τῶν εἰσόδων ἐρᾶν μέγας ἔλεγχος ὁ λυπῶν\n\n\n\n\n\n\n\n\n\n\n\n\n\nοὗτος νόμος, οὕτως ἐμοὶ σημεῖον τοῦ τοῖς ἀνοίγουσι\n\nμέμφεσθαι τὸ τοιαῦτα παρὰ τοῦ σκήπτρου ζητεῖν.\n46. Συναγορεύει δέ μοι καὶ τετελευτηκὼς ὁ τοῖς\n\nπαρὰ σοῦ στεφανούμενος ἐπαίνοις Κυνήγιος. ἀχθεσθεὶς\n\nὑπὲρ τῆς τοῦ δικαίου τάξεως διατετμημένης καὶ κατα-\n\nτετρωμένης καὶ δυνηθείς, οὐκ οἷδ’ ὅθεν, ταῦτα μαθεῖν\n\nἐκλεισε γράμμασι τὰς τῶν ἀρχόντων θύρας, καλῶς μὲν\n\nποιήσας ὃ πεποίηκε, κατὰ δὲ τὸν Διομήδην οὐκ ἐλθὼν\n\nἐπὶ τὸ πέρας. τὸ δὲ ἣν ἐπ ἐκείνοις τοῖς γράμμασιν\n\nἕτερα σὰ γενέσθαι καὶ εἶναι ταῦτα νόμον. οὐ γὰρ ἂν\n\nταῦτα ἔπαθεν ὅπερ ἐκεῖνα. [οὐκ ἂν ἐλύθη.] νῦν δ’\n\nἅμα τε ἐκεῖνος ᾤχετο καὶ | ταῦτα ἣν οὐδέν.\n47. Νομίσας οὖν ἀμφοτέρων εἶναι τοῦτον τὸν\n\nλόγον, ὦ βασιλεῦ, καὶ τοῖς τε πράγμασι βοηθῶν καὶ\n\nτιμῶν φίλον τίθει νόμον τῶν ἤδη σοι τεθέντων οὐδὲν\n\nἀτιμότερον. καὶ τῶν δικαζομένων μόνοις πάρεχε νικᾶν\n\nοἷς τὸ νίκαν παρὰ τῆς ἀληθείας. περιλαμβανέτω δὲ\n\nὁ νόμος καὶ τραπέζας καὶ πότους, καὶ μήθ’ ὁ ἄρχων\n\nἑστιάτω καλῶν μήτ᾿ αὐτὸς τρεχέτω καλούμενος. καὶ\n\nγὰρ τούτων ἑκάτερον τῷ δικαίῳ ζημία. ὁ γάρ φιλο-\n\nτησίαν δεχόμενος ὁμοῦ τῷ τὴν χεῖρα ὑποσχεῖν ᾔτησε\n\nχάριν, ἡ δ’ ἀρχὴ τὴν φιάλην αἰσχυνομένη οἶδε μέν,\n\n\n\n\n\n\n\n\n\n\n\n\n\nὧς οὐ δίκαια ποιήσει, νεύει δὲ ὅμως. τὰ αὐτά πρὸς\n\nἕτερον, τὰ αὐτὰ πρὸς τρίτον, τά αὐτά πρὸς ἕκαστον.\n\nκαὶ διὰ πάντων ἡ κύλιξ ἔρχεται μεθ’ ἑαυτῆς ἄγουσα\n\nκέρδος. καὶ πίνων ἂν μεταξύ τι τοιοῦτον εἴποι καὶ παρ’\n\nἐσθίοντος ἔνι τοῦτο γενέσθαι. καὶ τῆς παρά τῶν σιτίων\n\nἡδονῆς ἡ τῶν διαβολῶν οὐκ ἐλάττων, καὶ ποιεῖ πᾶσι\n\nῥήμασιν ὁ Διόνυσος πύλας, καὶ ὁ τῆς εὐωχί·ας καιρὸς\n\nπολλοῖς ἐπήνεγκε συμφορὰς ἀναπτομένου ῥήμασι τοῦ\n\nτὸν θρόνον ἔχοντος. μὴ τοίνυν μήτε καλείτω μήθ’\n\nἑστιάτω | μηδὲ τοῖς μισθωτοῖς τούτοις εἰς τὸ\n\nκαὶ λέγειν καὶ πράττειν ἃ βούλονται γιγνέσθω χορηγός.\nτὸ δὲ ἕτερον καὶ λογιζόμενος ἐγκαλύπτομαι. φέρε-\n\nται ἄρχων ἐπ’ ὀχήματος ὑπὸ ζώνης καὶ τοσαύτης παρα-\n\nπεμπόμενος διά τῶν ἀρχομένων οὐχ ὡς μεταστήσων\n\nτι τῶν οὐ καλῶς ἐχόντων, ἀλλ’ ὡς ἀριστήσων καὶ\n\nμεστὸς οἴνου καὶ κρεῶν ἐσόμενος. καὶ πάντες οἱ θεώ-\n\nμενοι τοῦτ’ ἴσασι [ὅτι ἀριστήσων], τό τε τῆς αἰδοῖς\n\nτῆς οὔσης ἐν αὐτοῖς οὐκέθ’ ὅσον πρότερον, ἐπανερχο-\n\nμένων δὲ οὐδ’ ὅλως, ἒἰσὶ εἰσὶ καταγέλαστοι διαφέρον-\n\nτες ἀσκῶν τοσοῦτον ὅσον ἐκεῖνοι μὲν οὔτε φθέγγονται\n\nοὔτε ἀσχημονοῦσι. τούτοις δὲ οὔτ᾿ ἠρεμεῖν ἡ γλῶττα\n\nδύναται καὶ γέλως ἡ ταύτης πλάνη. καὶ μάχη μὶν\n\nἔτι φερομένου πρὸς ὕπνον, ἐλθόντος δὲ ἧττα, καὶ πρὸ\n\n\n\n\n\n\n\n\n\n\n\n\n\nτῆς νυκτὸς ἡ νύξ. τίνας οἴει γίγνεσθαι, βασιλεῦ, τοὺς\n\nὑπηκόους τοιαῦτα θεωμένους; πῶς ἂν σωφρονοῖεν ὑπὸ\n\nμεθυόντων ἀρχόμενοι; τίνας μὲν τῶν τοιούτων εἰκὸς\n\nεἶναι τοὺς λόγους ἑστιωμένων; τί δ’ αὐτοῖς ἄρρητον\n\nμεμένηκε;\nκαίτοι τὰ τῶν προτέρων οὐ τοιαῦτα,\n\nἀλλ’ ἒν ἄριστον ἔξω μόνον τὸ παρὰ τῷ βασιλεῖ, τὰ\n\nδ’ ἄλλα τὴν ὀροφὴν ἔδει τῆς καταγωγῆς ὁρᾶν. οὐδεὶς\n\nδ’ ἂν οὐδενὶ πλήθει χρυσοῦ τῶν ἀρχόντων τινά πρὸς\n\nτράπεζαν εἵλκυσεν οὐδ’ ὧν αὐτὸς ἐν ἀρχῇ μείζονι.\n\nἀλλὰ νῦν καὶ τοῖς ἰδιώταις τοῦτο ὑπάρχει καὶ ὁ κλη-\n\nθεὶς <καὶ> τετίμηται καὶ τετίμηκεν. ἔστι δὲ ἰδιώτης\n\nὁ μηκέτ᾿ ἄρχων, εἰ καὶ | λίαν ἐν πολλαῖς ἀρχαῖς\n\nγεγένηται. ὁ δὴ τὸν ἄρχοντα ἐπὶ τοῦτο λαβὼν πρῶ-\n\nτον ἠμαύρωσεν αὐτῷ τὸ τῆς ἀρχῆς ἀξίωμα, ἔπειτα\n\nἔσχεν ὑποχείριον καὶ πᾶν ἐπαγγέλλειν ἔξεστιν. ἔστω\n\nτοίνυν ὁ λόγος αὐτῷ πρὸς τὸν αὐτοῦ μάγειρον καὶ\n\nτὸν ἐκείνου ζωμόν, εἴτε ἡδίων εἴτε ἀηδέστερος εἴη.\n\nκἂν εἴη γυνὴ καὶ παῖδες, ἔχει συσσίτους, εἰ δὲ μήπω\n\nπαῖδας, ἐκείνην. εἰ δ’ ἡ ἀρχὴ τὸν γάμον ἴφθη, τὸν\n\nκαὶ ἐροῦντά τι καὶ ἀκουσόμενον ἔχει τὸν πάρεδρον.\n50. Οἶμαι δὲ τοὺς οὕτως ἄρξαντας οὐ νομίσαι τὴν\n\nἀρχὴν συμφορὰν διά τὸ πολλοῖς ὁμιλεῖν. μὴ τοίνυν\n\nμηδ’ οὗτοι νομιζόντων μηδ’ οἱ φάσκοντες μὲν τά σὰ\n\n\n\n\n\n\n\n\n\n\n\nφιλεῖν, ἤκιστα δὲ τά σὰ ποιοῦντες ἐπαγόντων τὴν\n\nἑαυτῶν δύναμιν τῷ λόγῳ, ἀλλά μακάριοι διὰ σοῦ γε-\n\nγενημένοι τοσοῦτόν σοι δότωσαν ὅσον ἐφεῖναί σοι\n\nθεῖναι νόμον πᾶσι λυσιτελοῦντα τοῖς νόμοις. πύρ-\n\nγωσον τοίνυν τὰς ἀρχάς καὶ | τά τε ἐπιτάγματα\n\nτῶν οὐκ ἀρχόντων σβέσον τάς τε ἀπειλὰς τοῦ κακῶς\n\nἐρεῖν τὸν οὐ πειθόμενον ἄνελε. καὶ παρὰ τῆς Δίκης,\n\nμεγάλης θεοῦ, πάλιν ἀνθούσης οἴου σοι λαμπρὰς ἀμοι-\n\nβὰς ἀφίξεσθαι.\n"};
