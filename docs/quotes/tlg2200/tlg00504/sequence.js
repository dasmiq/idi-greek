var sequence = {"name":"Libanius. Declamatio 4","data":"IV.ΠΡΕΣΒΕΥΤΙΚΟΣ ΠΡΟΣ ΤΟΥΣ ΤΡΩΑΣ\n\nΥΠΕΡ ΤΗΣ ΕΛΕΝΗΣ. ΟΔΥΣΣΕΥΣ.Προθεωρία.\nἘν τούτῳ τῷ λόγῳ μάλιστα παρατηρεῖν ἄξιον τῆς\n\nτε εὑρέσεως τὸ πλῆθος καὶ τῆς δεινότητος τὴν ὑπερ-\n\nβολὴν καὶ τῶν περιόδων τοὺς κύκλους, οὐ μέντοι γε\n\nοὐδὲ ἀκμῆς ἀμοιρεῖ.\nἩ μελέτη.\n1. Ὤιμην μέν, ὦ Τρῶες, μηδενὸς ὑμᾶς ἔτι προσ-\n\nδεήσεσθαι λόγου πρὸς τὸ πάνθ’ ἃ προσῆκεν ἐθελῆσαι\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nποιεῖν, ἀλλὰ τὴν τελευτὴν τῆς Μενέλεω δημηγορίας\n\nἀρχὴν τῶν εἰς ἡμᾶς δικαίων ἔσεσθαι· ἐπειδὴ δὲ ὁρῶ\n\nτοὺς μὲν ὅλως τὴν ἡσυχίαν ἄγοντας ὧς ἂν οὔτε ἡμῶν\n\nκατεγνωκότας οὔτε Ἀλεξάνδρῳ προσκρούειν ἐθέλοντας,\n\nτοὺς δὲ θορύβου πολλοῦ τὴν ἐκκλησίαν πληρώσαντας,\n\nτοὺς Ι δὲ καὶ διαρρήδην εἰπόντας ὅτι προσῆκεν\n\nἡμᾶς ἀποκτεῖναι λαβόντας, ἀνέστην τῷ βασιλεῖ τῶν\n\nἈχαιῶν συνερῶν ὅ τι ἂν δύνωμαι. καὶ γὰρ ἄτοπον\n\nἔργῳ μὲν ὑπὲρ αὐτοῦ τοσοῦτον ὑπομεῖναι πόνον ὥστε\n\nμήτε πλοῦν μακρὸν μήτε τῶν οἰκείων ἀπόλειψιν μήτ’\n\nἄλλο μηδὲν ὑπολογίσασθαι πρὸς τὸ μὴ πάνθ’ ὑπουρ-\n\nγεῖν, τῆς δὲ βοηθείας εἰς λόγους ἡκούσης ἢ μηδὲν\n\nεἰπεῖν τὴν ἀρχὴν ἢ ῥᾳθυμότερον τῇ δημηγορίᾳ χρή-\n\nσασθαι.\n2. Ἓν μὲν οὖν ἐκεῖνο χρὴ πρῶτον ὑμᾶς εἰδότας\n\nὑπάρχειν, ὅτι κἂν αἰκίσασθαι κἂν διαφθεῖραι κἂν ἄλλο\n\nτι τῶν ἀπειρημένων εἰς τοὺς πρέσβεις ὑμῖν ἐπέλθῃ\n\nτολμῆσαι, οὐ τοὺς παθόντας ἔσεσθε μᾶλλον ἢ ὑμᾶς\n\nαὐτοὺς ἐζημιωκότες. ὁ μὲν γὰρ ἀδίκως ἀποθανὼν ὑπ’\n\n\n\n\n\n\n\n\n\n\n\nοὐδενὸς ἂν πονηρὸς νομισθείη καὶ τοῦτ’ ἂν εἴη πε-\n\nπονθὼς ὅ μικρὸν ὕστερον αὐτόματον ἔπεισι, τοῖς δὲ\n\nἀδίκως ἀπεκτονόσι καὶ πρὸς θεοὺς καὶ πρὸς ἀνθρώ-\n\nπους ὁ λόγος γίγνεται καὶ τὰ τῆς ἀδικίας εἰς ἅπαν τὸ\n\nγένος.\nὑπὲρ μὲν οὖν τούτου ταύτην ἔχειν τὴν\n\nγνώμην ἄξιον, δεῖ δὲ ὑμᾶς μηδὲ τοὺς ὑπὲρ τοῦ πράγ-\n\nματος λόγους ἡγεῖσθαι φορτικούς, ὅπως ἂν γίγνωνται.\n\nκαὶ γὰρ εἰ μὲν ἀναγκαῖον ἦν τὴν ψῆφον εὐθὺς ἕπεσθαι\n\nτοῖς εἰρημένοις, καλῶς ἄν τις ἐδυσχέραινε τὴν ἀκρό-\n\nἄσιν ὡς ἂν ὑπ’ αὐτῆς ἀφαιρούμενος ἃ ἂν προαιρῆται\n\nκυρῶσαι· ἐπεὶ δὲ τὸ μὲν εἰπεῖν τῶν πρέσβεων, ἡ δὲ\n\nὑπὲρ τοῦ παντὸς γνῶσις ἐν ὑμῖν, οὐδὲν ἂν δήπου\n\nβλάβος εἴη διὰ τέλους ἀκούσασι πρᾶξαι τὸ παριστά-\n\nμενον.\n4. Τοῖς μὲν οὖν ἄλλοις ἅπασιν ὅσοι | παρ’ οὕς\n\nτινας ἦλθον πρεσβεύοντες τὸ μὴ τυχεῖν ὑπὲρ ὧν ἀφί-\n\n\n\n\n\n\n\n\n\n\n\nκοντο τῶν ἐσχάτων ἀτυχημάτων εἶναι δοκεῖ, ἡμῖν δέ,\n\nὡς ἔοικε, τό τε διαπράξασθαι περὶ ὧν ἀπεστάλμεθα\n\nτῶν ἡδίστων ἐστὶ καὶ τὸ διακενῆς ἀπελθεῖν οὐδὲν\n\nλυπηρόν. τὸ μὲν γὰρ πρότερον πραγμάτων ἡμᾶς ἀπαλ-\n\nλάττειν φαίνεται καὶ διατριβῆς, ἐν δὲ τῷ δευτέρῳ\n\nμειζόνων ἔργων ἐλπὶς ὕπεστιν. ὡς οὖν ὑπὲρ ὑμῶν\n\nὄντος μᾶλλον ἢ ἡμῶν τοῦ συλλόγου καὶ προσέχοντες\n\nἀκούσατε καὶ τὴν ἐξέτασιν μὴ πρὸς τὸ ἥδιστον μᾶλλον\n\nἢ τἀληθὲς ποιήσασθε.\n5. Παλαί’ μὲν οὖν, ὦ Τρῶες, πρὸς τὴν Ἀλεξάνδρου\n\nγνώμην τὸ κοινὸν τῆς πόλεως ἦθος ἐξετάζοντες κακί-\n\nστους ἀπάντων ἀνθρώπων, δότε γὰρ εἰπεῖν μετ’ ἐξου-\n\nσίας, καὶ δυσσεβεστάτους ἐνομίζομεν καὶ πάντων ὠμο-\n\nτάτους βαρβάρων· νῦν δέ γε πεῖραν ὑμῶν καὶ τῶν\n\nὑμετέρων νομίμων λαμβάνοντες καὶ συνηθείας καὶ\n\nτάξεως καὶ τῶν ἄλλων οἷς γνωρίζεται πόλεως τρόπος\n\nτὴν μὲν κοινὴν ὑμῶν προαίρεσιν ἀγάμεθα, ἕνα δὲ\n\nγενέσθαι φαῦλον ἐν πόλει δεξιῶς ἐχούσῃ θαυμαστὸν\n\nοὐδὲν ἡγούμεθα, ἐπεὶ κἀν τοῖς Ἕλλησιν αὐτοῖς ἐν ταῖς\n\n\n\n\n\n\n\nεὐνομουμέναις τῶν πόλεων εὕροις ἄν τινα τὸν αὑτοῦ\n\nβίον ἐναντίως τῷ κοινῷ καταστησάμενον σχήματι, διό-\n\nπερ καὶ κολάζεται νόμῳ. ἀλλ’ οὐ τῶν πόλεων, οἶμαι,\n\nταῦτα κατηγορήματα, τοῦ δὲ πεποιηκότος ἀδικήματα.\nἃ τοίνυν θαυμάσαντες ὑμῶν ἔχομεν, ἐκεῖνά ἐστι.\n\nπρῶτον μέν, ὅτι τὸ χρῆμα τῶν πρέσβεων ἐπίστασθε\n\nκαὶ τοὺς ἥκοντας προσήκασθε καὶ οὐκ ἀπεστράφητε,\n\nὧς ἠκούσατε, ἀλλ’ ἀνοίξαντες τὰς πύλας | τοῦτο\n\nμὲν ἐδέχεσθε ἐν τῇ πόλει πρᾴως, τοῦτο δὲ ἐξενίζετε\n\nλαμπρῶς, λέγω γὰρ νῦν ὑμετέραν πρᾶξιν τὴν φιλαν-\n\nθρωπίαν Ἀντήνορος.\nἐπὶ τούτοις βωμοὶ πανταχοῦ\n\nτῆς πόλεως ὁρώμενοι καὶ κάλλη νεῶν καὶ πλῆθος\n\nἀναθημάτων καὶ συνεχεῖς θυσίαι καὶ πανηγύρεις συ-\n\nχναὶ καὶ τεταγμένος ἑκάστου χρόνος, ταῦτα γὰρ ἀκού-\n\nεἰν ἐνῆν, καὶ μαντικὴ τίμιος οὐκ ἐῶσα τὸ μέλλον ἐν\n\nἀδήλῳ κεῖσθαι καὶ ὅλως τὰ πλείω πρὸς Ἑλληνικὸν\n\nἁμιλλώμενα κόσμον, ἐκκλησίαι, ῥήτορες, τὸ βουλῇ χώ-\n\nραν εἶναι, τὸ λέγειν εἰς μέσον ἐξεῖναι, τὸ μὴ τῷ θυμῷ\n\nπλέον ἢ τῷ δικαίῳ δεδόσθαι. τοὺς μὲν γὰρ ἄλλους\n\n\n\n\n\n\n\n\n\nβαρβάρους ἀκούομεν ὀργῇ μᾶλλον ἤ λογισμοῖς τὰ καθ’\n\nἑαυτοὺς ἐπιτρέψαντας ἐγγύτατα τῶν θηρίων διάγειν\n\nκαὶ τοσοῦτον ἐπ’ ὠμότητι καὶ πονηρίᾳ φρονεῖν ὅσον\n\nεἰκὸς ἦν ἐπὶ τοῖς ἀμείνοσι. τὰ δ’ ὑμέτερα πρὸς τὸ\n\nβέλτιον ὁρῶμεν πάντα συνηρμοσμένα καὶ συγχαίρομέν\n\nγε ὑμῖν τῶν τε ἐθῶν καὶ τῆς καθεστώσης τάξεως.\nἐστι δ’ ὑμῖν ἀπ’ αὐτῶν ὧν εὐδοκιμεῖτε τὸ τὰ δί-\n\nκαια πανταχοῦ φυλάττειν ἀναγκαῖον. καὶ δι’ ἀρετῶν\n\nὧν ὑμᾶς ἐπαινεῖν ἔχομεν θαρρεῖν ἡμῖν ὑπὲρ ὧν ἥκο-\n\nμεν ἔπεισι. τοῖς μὲν γὰρ ἐξ ἀρχῆς παρὰ φαῦλον τὸ\n\nκαλῶς ἀκούειν θεμένοις ἴσως ἂν ἐνέγκαι τινὰ συγγνώ-\n\nμην τὸ ῥᾳδίως ἐπὶ τὰ χείρω καταφέρεσθαι, οὐδὲν\n\nγὰρ ὑπεναντίον οἶς ἔγνωσαν ἄνωθεν δοκοῦσι δια-\n\nπράττεσθαι καὶ τῇ συμφωνίᾳ τῶν ἔργων ἀφαιροῦσι τῆς\n\nμέμψεως τὸ πλέον· ὅσοι δὲ ἀρχὴν ἐνστησάμενοι καλὴν\n\nκαὶ γενναίαν εἶθ’ ἑκόντες ἁραρτάνουσιν, αὑτῶν\n\nκατήγοροι γεγόνασιν οἷς ἔκριναν εὖ ἔχειν ὑπεναντία\n\n\n\n\n\n\n\nτολμῶντες.\nποῦ τοίνυν ἂν εἴη τῶν αὐτῶν φοβεῖ-\n\nσθαι μὲν τοὺς θεούς, πάλιν δὲ αὐτῶν καταφρονεῖν,\n\nκαὶ θύειν μὲν ὑπ’ εὐσεβείας, δυσσεβεῖν δὲ διὰ τῶν\n\nχειρίστων, καὶ τὸν μὲν Δία τιμᾶν καὶ διὰ πολλῆς τῆς\n\nἐπιμελείας θεραπεύειν νῦν μὲν ἐν ταῖς κορυφαῖς τῆς\n\nἼδης, αὖθις δὲ ἐπὶ τῆς ἀκροπόλεως, πάλιν δὲ αὐτοῦ\n\nτοῦ Δῖός οὕτως ὀλιγωροῦντας φαίνεσθαι, ὥστε τὴν\n\nμεγίστην αὐτοῦ τῶν τιμῶν εἰκῆ διαφθείρειν; τίς γὰρ\n\nοὐκ οἶδεν ὧς ὁ ξένιος Ζεύς, ὅπερ κεφάλαιόν ἐστι\n\nτῶν ἐπωνυμιῶν αὐτοῦ, καὶ ὅτι παντὸς μὲν ἀναθήματος\n\nἥδιον ἐκείνῳ τὸ τὰ περὶ τοὺς ξένους εὖ ἔχειν, πάσης\n\nδὲ δεινότερον ἱεροσυλίας, εἴ τι συμβαίνει δυσχερὲς ἤ\n\nτῷ ξένῳ παρὰ τοῦ δεξαμένου ἢ τῷ δεξαμένῳ παρὰ\n\nτοῦ τυχόντος εὐνοίας;\nοὐ τοίνυν ἐστὶ τῶν τῶν\n\nὑβρίζειν τε ὁμοῦ καὶ θεραπεύειν τὸν θεόν. εἰ μὲν γὰρ\n\nοὐκ ὀργίζεται παροινούμενος, τί περὶ τὴν θεραπείαν\n\nἐσπουδάκαμεν; εἰ δὲ τοῦ τιμᾶσθαι ποιεῖται λόγον,\n\nεἰκὸς δήπου καὶ τοῖς ὑβρίζουσιν ἄχθεσθαι.\nεἰ\n\n\n\n\n\n\n\n\n\n\n\nμὲν τοίνυν οὐ παραπλησίων ἔνεστι τῶν θεῶν τυχεῖν\n\nοὐδὲ τοιούτων ὁποίους ἂν ἡμᾶς αὐτοὺς παρέχωμεν,\n\nἀλλ’ ἔστι μὲν ἀδικοῦντας τῆς ἐκείνων προνοίας ἀπο-\n\nλαύειν, ἔστι δὲ τὰ δίκαια προῃρημένους μηδὲν ἄμεινον\n\nτῶν I πονηρῶν πράττειν, καθαιρετέον μὲν βωμούς,\n\nἀμελητέον δὲ θυσιῶν, παροπτέον δὲ πανηγύρεις, ἐν\n\nοὐδενὸς δὲ μέρει τὸ θεῖον ἑκτέον ἀπλῶς τε νομιστέον\n\nκαὶ εἰκῆ φέρεσθαι τὰ ἀνθρώπινα καὶ τὸ προστυχὸν\n\nἰσχύειν, τῆς δὲ τοῦ βελτίονος τάξεως μηδὲν εἶναι τὸ\n\nκέρδος τοῖς οὕτω ζῆν ἐθέλουσι. καὶ τί δεῖ δικαιοσύνην\n\nἀσκεῖν, πρᾶγμα ἐπιζήμιον, ἐξὸν προτιμήσαντας πονη-\n\nρίαν ἡδονὴν ἀκίνδυνον καρποῦσθαι; εἰ δὲ ταῦτα μὲν\n\nοὐδὲ λέγειν καλόν, ἦ που γε τὸ πράττειν οὐκ ἄξιον.\n\nἀλλ’ εἰ τοῖς μὲν ὁσίοις αἱ βελτίους ἐλπίδες ἀπόκεινται,\n\nτοῖς δὲ ἑτέρως ζῆν ᾑρημένοις καὶ τὰ παρόντα δυσχερῆ\n\n\n\ndelevi\n\n\n\n\n\nκαὶ τὰ μέλλοντα φόβου μεστά, πολὺ δήπου κάλλιον, ὦ\n\nΤρῶες, ἐκείνης εἶναι τῆς μερίδος ἣ τὰ χρηστὰ προξε-\n\nνεῖ.\nκαὶ οὐκ ἐπιτιμῶμεν ὑμῖν ὧς οὐχ οὕτω φρο-\n\nνοῦσιν, ἀρχὴν δὲ οὐδ’ ἂν συνεβουλεύομεν ὑμῖν, εἰ μὴ\n\nτοῦτον διέκεισθε τὸν τρόπον, ἀλλ’ ἐπειδὴ ταῦθ’ ὑμᾶς\n\nδικαίως ὁρῶμεν ἐπιτηδεύοντας, οὐκ ἂν βουλοίμεθα τὴν\n\nπόλιν ὑμῖν ἐξ ἡμισείας εἶναι δικαίαν οὐδὲ τὰ ἄλλα\n\nἀνεγκλήτους ὄντας ἐν τοῖς περὶ τὴν Ἑλένην δοκεῖν\n\nἁμαρτάνειν. πάντων γὰρ ἀτοπώτατον τῆς μὲν ἐγχεορή-\n\nσεως καὶ τῶν ἔργων ἀφεστηκέναι, ἐν δὲ τῇ περὶ τῶν\n\nπεπραγμένων βουλῇ τῆς αἰτίας τοῖς πεποιηκόσι κοινω-\n\nνῆσαι.\n13. Εἰ μὲν οὖν κοινῷ δόγματι τῆς πόλεως τὸ\n\nἀδίκημα τετόλμηται καὶ τὸν Ἀλέξανδρον ὑμεῖς ἐπὶ\n\n15 καλὴν οὕτω πρᾶξιν ἐξεπέμψατε, σαφῶς εἴπατε μηδὲν\n\nὀκνήσαντες καὶ | οὐδὲν ἔτι φθεγξόμεθα, τίς γὰρ\n\nἂν νοῦν ἔχων αὐτοῖς τοῖς εἰργασμένοις δικασταῖς ὧν\n\nἠδίκησαν χρήσαιτο; εἰ δέ, ὅπερ ἀληθές ἐστιν, ὁ μὲν\n\nἐφ’ ἑαυτοῦ βαλόμενος ἔπραττε τὸ τερπνόν, ὑμῶν δὲ\n\n\n\n\n\n\n\n\n\nτὸ κοινὸν οὐ μετεῖχε τῶν γιγνομένων, δείξατε τοὺς\n\nδεδρακότας ἐν τῇ ψήφῳ καὶ τῇ χειροτονίᾳ τῆς αἰτίας\n\nἐξέλεσθε τὴν πόλιν.\n14. Καὶ μὴν ἔγωγε πολλοὺς ὑμῶν οἶδα τῷ μὲν\n\nἈλεξάνδρῳ δυσκόλως ἔχοντας, ἡμῖν δὲ τοῖς πεπονθόσι\n\nσυναλγοῦντας, δεῖ δὲ τόν γε ἀληθῶς ἀπλοῦν καὶ γεν-\n\nναῖον οὐ πλάττεσθαι τὴν καλοκἀγαθίαν, ἀλλ’ ἐπὶ τῶν\n\nἔργων τοῖς ἠδικημένοις ἀμύνειν καὶ τοῦ νόμου τῆς\n\nἐκκλησίας διδόντος παρρησίαν ἀποδοῦναι κελεύειν τὴν\n\nἙλένην, ἀλλ’ οὐκ ἰδίᾳ σεμνολογεῖσθαι τὴν πρᾶξιν\n\nδημοσίᾳ μὴ αἰτιώμενον.\nΚαὶ μὴν εἴ τις ὑμᾶς ἔροιτο, τί μαθόντες οὔτε\n\nπρότερον οὐδὲν τοιοῦτον εἴργασθε οὔτ’ ἐπειδήπερ Ἀλέ-\n\nξανδρος ὧν ἐπεθύμει κύριος ἦν ἐζηλώσατε τὴν ἁρπα-\n\nγήν, εὖ οἶδ’ ὅτι φήσαιτ’ ἂν ἄπαντες ὅτι καὶ πρό-\n\nτερον καὶ μετὰ τὴν Ἀλεξάνδρου παροινίαν πο-\n\nνηρᾶς εἶναι φύσεως τὸ ἅρπαγμα κατεγνώκαμεν\n\nκαὶ οὐ διὰ τοῦτο χρηστόν, ὅτι τῷ δεῖνι τῶν\n\n\n\n\n\n\n\n\n\n\n\nΤρώων ἤρεσε.\nτούτοις μέντοι τοῖς λόγοις οὐ\n\nσυμβαίνει τὸ συμπράττειν Ἀλεξάνδρῳ καὶ συναγωνί-\n\nζεσθαι πρὸς τὸ μηδὲ παύσασθαι τῶν ἀδικημάτων ποτέ.\n\nεἰ μὲν γὰρ ἐπαινεῖτε τὸν ἄνθρωπον, τί οὐ μιμεῖσθε;\n\nεἰ δὲ καταμέμφεσθε ἴ’ τί οὐ κωλύετε; οὐ γὰρ δήπου\n\nλόγον ἔχον ἐστὶ ταῦτα διαφυλάττειν εἰς τέλος ἃ μηδὲ\n\nγενέσθαι τὴν ἀρχὴν | βέλτιον ἦν. ἢ τὴν μὲν ἁρ-\n\nπαγὴν αἰτιασόμεθα, τὸ δὲ μηδ’ ἀποδοῦναι βούλεσθαι\n\nτοῦτο θαυμασόμεθα;\n17. Ὅλως δέ, εἴ τις ἀκριβῶς λογίζεσθαι βού-\n\nλοιτο, οὐ Μενέλεως ἠδίκηται μόνος ἐν τοῖς τετολ-\n\nμημένοις, ἀλλὰ καὶ τὰ κράτιστα τῶν ἀνθρωπίνων\n\nσυγκέχυται καὶ κεκίνηται. εἰ γὰρ Ἀντήνωρ ὁ βέλ-\n\nτιστος ἐνεθυμήθη πρὸς ἑαυτόν ὅτι νῦν ἐγὼ Με-\n\nνέλεων καὶ Ὀδυσσέα παρ’ ἐμαυτῷ καταλύειν\n\nἀνέξομαι τὸν μὲν εἰς τὰ τιμιώτατα βεβλαμμέ-\n\nνον, τὸν δὲ συνωργισμένον τῷ πεπονθότι; ἂν\n\n\n\n\n\n\n\n\n\nοὖν ἀποχρήσωνται πρός τι τῶν δυσχερῶν τῇ\n\nπαρ’ ἐμοὶ διατριβῇ, παρ’ ἡμῶν δὲ αὐτῶν ἔχουσι\n\nτῶν τοιούτων τὸ παράδειγμα, καλῶν γ’ ἂν εἴην\n\nἀπολαύων ξενίων· εἰ ταῦτα διαλογισάμενος προσιόν-\n\nτας ἀπήλαυνε καὶ μηδαμῆ προσίετο, ἀρ’ οὐκ ἂν ἦν\n\nθέαμα δεινὸν καὶ πάντων ἐλεεινότατον ἄνδρας ξένους\n\nἠδικηκότας οὐδὲν ἐπ’ ἀγορᾶς κυλινδεῖσθαι; οἶμαι γὰρ\n\nἂν καὶ τοὺς ἄλλους τοῦτον μιμήσασθαι τῷ φόβῳ τῶν\n\nπεπραγμένων πρὸς ἀπιστίαν ἀγομένους. ταῦτα τοίνυν\n\nτὸ μὲν Ἀλεξάνδρου μέρος ἂν συμβεβήκει, ἡ δὲ Ἀντή\n\nνορος καλοκἀγαθία κρείττων ἐφάνη τῆς ὑποψίας.\n18. Μάλιστα μὲν οὖν, ὦ Τρῶες, καὶ τὸ περὶ ὁτ’ ἰοῦν\n\nεἰς τὸν ὑποδεξάμενον ἁμαρτεῖν τῶν δεινοτάτων ἐστί,\n\nτῆς γὰρ αὐτῆς παροινίας ἀπόδειξιν ἔχει τὸ προαττό-\n\nμενον ἅπαν, ἴως ἂν ἐκβαίνῃ τὸ προσῆκον, Ἀλέξανδρος\n\n\n\n\n\n\n\n\n\nδὲ παρανομεῖν ἐπιχειρήσας ἐν τῷ μεγίστῳ τὴν παρανομίαν\n\nἔδειξεν. | οὐκ ἤρκει θεραπαίνας καὶ χρυσία\n\nκαὶ ὅσα εἰς ἐσθῆτα φέρει λαβόντα οἴχεσθαι καὶ\n\nτούτοις ὁρίσαι τὰ ἀδικήματα, ἀλλ᾿ ἐπὶ τὸ γύναιον ἐπι-\n\nθυμίαν ἀκόλαστον ἐκίνησε καὶ τοῖς αὐτοῖς ὀφθαλμοῖς\n\nτοῦτον μὲν δεξιούμενος, τὴν δὲ Ἑλένην εἶδεν ἐφ᾿\n\nὕβρει.\nκαὶ οὐκ ἔστησεν ἐπὶ τῆς ἐννοίας τὸ ἐγχείρημα,\n\nἀλλὰ προσέθηκε τὴν πρᾶξιν, ὑπὲρ ἧς καὶ τὸ\n\nβουλεύσασθαι τῶν ἐσχάτων ἂν ἦν. καὶ εἰ μὲν οὐχ\n\nἑώρα παιδίον αὐτοῖς γεγονός, ὃ μάλιστα δὴ πάντων\n\nεἰς οἰκειότητα τοὺς γονέας συνάγει, ἦν μὲν ἂν οὐδὲ\n\nοὕτω μικρόν, τοῦ δὲ νῦν εἰργασμένου μετριώτερον·\n\nνῦν δὲ οὔσης αὐτοῖς Ἑρμιόνης τοσαύτης ἀφορμῆς εἰς\n\nκοινωνίαν Ἀλέξανδρος διέσπασεν ἃ συνῆπτο θεσμῷ\n\nκαλλίονι.\n20. Οἶδα τοίνυν ὡς ἐρεῖ τις ὅτι δικαίως ἂν στέρ-\n\n\n\n\n\n\n\n\n\n\n\nγοιμεν ταὐτὰ πάσχοντες ἅ ποτε πεποιήκαμεν. οἷον\n\nὑμεῖς, φησίν, ἐκ μὲν Φοινίκης Εὐρώπην, ἐκ δὲ\n\nΚόλχων ἡρπάσατε Μήδειαν. τί τοίνυν ἀσχάλ-\n\nλετε ταὐτὰ ὑπομένοντες ὧν ὑπήρξατε;\nἐγὼ\n\nδὲ πρῶτον μὲν αὐτὸ τοῦτο τεθαύμακα εἰ ὧν ὡς ἐγ-\n\nκλημάτων μέμνησθε, ταῦθ’ ὁμολογεῖτε μιμήσασθαι. εἰ\n\nμὲν γὰρ μηδὲν ἡμάρτανον οἱ τότ’ ἐκεῖνα πράττοντες,\n\nπῶς εἰς ἔγκλημα προφέρετε; εἰ δὲ οὐκ ἦν ἔξω τοῦ\n\nψέγεσθαι, πῶς ἅ ψέγειν οἴεσθε δεῖν ἐζηλώσατε;\nκαὶ\n\nμὴν καὶ κατ’ αὐτὸν τοῦτον τὸν λόγον εἰς τοὺς βαρ-\n\nβάρους ἔρχεται τὸ ἔγκλημα. εἰ γὰρ τὸ μὲν τῶν ἀδικη-\n\nμάτων ἄρχειν παρὰ τὸν νόμον ἐστί, τὸ δὲ ἀμύνασθαι\n\nτοὺς ὑπάρξαντας εἰς τὸ δίκαιον τελεῖ, εἰπάτω μοί τις,\n\nπότερον | Κρῆτες πρότερον τὴν Εὐρώπην ἐκ\n\n\n\n\n\n\n\n\n\n\n\nΦοινίκης ἥρπασαν ἢ Φοίνικες ἐξ Ἀργοὺς Ἰὼ τὴν\n\nἸνάχου; ἐγὼ μὲν γὰρ οἶμαι τῶν Φοινίκων γεγενῆσθαι\n\nτὴν ἀρχήν.\nκαὶ οὐκ ἐπαινοῦμεν οὐδὲ τοὺς Κρῆ-\n\nκρὸς πρὸς τοῦτο ἐλθόντας. πάντων γὰρ ἀλογώτατον τῶν\n\nἠδικημένων ἀντεπιβουλεύειν οὐ προῃρημένων ἐκείνους\n\nπεριεργάζεσθαι. ἔπειτα εἰ καὶ πλέον τῶν πεπονθότων\n\nἤχθοντο, δῶμεν γὰρ ὅτι καὶ μᾶλλον ἤλγουν Ἰνάχου,\n\nοὐχ ἁρπαγῇ τὴν ἁρπαγὴν μετιέναι ἐχρῆν, ἀλλὰ ταὐτὰ\n\nποιεῖν ἅπερ ἡμεῖς νῦν, πρεσβείαν ἀποστέλλειν, στρα-\n\nτόπεδον συγκροτεῖν, πόλεμον ἀπειλεῖν. τοῦτο μὲν γὰρ\n\nἦν μηδὲν τοιοῦτον μήτ’ ἐν γῇ μήτ’ ἐν θαλάττῃ βουλο-\n\nμένων τολμᾶσθαι, ἐκεῖνο δὲ πολλὰ παρασκευαζόντων\n\nπαραπλήσια γίνεσθαι. ἐπαινεῖν μὲν οὖν ἐκείνους οὐκ\n\nἔχομεν, εἰ δὲ ἰσχυρόν τις εἶναι νομίζει τὸ χρῆναι τοῖς\n\n\n\n\n\n\n\n\n\nἴσοις ἀμύνασθαι, λόγος τίς ἂν αὐτοῖς λείποιτο; πλὴν\n\nἔν γε ἐκεῖνο ὅτι ὅτι Φοινίκων τὸ ἔγκλημα γίνεται\n\nτῶν καταβεβληκότων τὸ σπέρμα τῆς ἁρπαγῆς.\nτι\n\nοὖν Μήδειαν Ἰάσων ἐλάμβανεν; ἄλλος μὲν ἄν τις\n\nἔφησεν, ὅτι πρὸς τὰ τῶν Φοινίκων παρωξυμμένος\n\nκαὶ προσδεῖν ἡγούμενος τῇ τιμωρίᾳ, ἐγὼ δὲ οὐ τὸν\n\nἸάσονα τῆς Μηδείας ἐπιθυμήσαντα σκοπῶν εὑρίσκω.\n\nτὴν δὲ Μήδειαν ἀλοῦσαν Ἰάσονος.\nὡς μὲν οὖν\n\nσυνέπραξεν αὐτῷ πρὸς τοὺς ἄθλους αὐτόματος ὁρμή-\n\nσασα εἰς τὴν ἐπικουρίαν καὶ ὡς ἀπέκτεινε τὸν ἀδελ\n\nφὸν ἀποσπᾶν | ἐπιχειροῦντα καὶ ὡς ἀβίωτον\n\nἡγεῖτο τὸν βίον, εἰ μὴ ἐκεῖνον ὄψεται, καὶ ὅσα τῶν\n\nἐρώντων ἐστὶ παραλείψω, τί γὰρ ἄν τις μακρηγοροίη;\n\n\n\n\n\n\n\n\n\nἀλλ’ ἐπειδὴ τῆς Ἑλλάδος ἦσαν ἐν Κορίνθῳ, ὁ μὲν\n\nἄλλην ἐμνήστευεν, ἡ δὲ ἐδάκρυεν, καὶ ὁ μὲν ἣν ἐβού-\n\nλετο ἤγετο, ἡ δὲ οὐκ εἶχεν ἥτις γένηται. οὕτω σφόδρα\n\nαὐτὴν Ἰάσων ἠγάπα καὶ τὰς Συμπληγάδας ὑπὲρ ἐκεί-\n\nνῆς διέπλευσεν, ὥσπερ Ἀλέξανδρος ὑπὲρ τῆς Ἑλένης\n\nτὸν Αἰγαῖον. πότερον οὖν Ἰάσων Μηδείας ἑαλώκει ἢ\n\nΜήδεια τὸν οὐδὲν δεόμενον αὐτῆς ἠνώχλει; τὰ μὲν\n\nγὰρ πράγματα τὸ δεύτερον βεβαιοῖ.\nεἰ δὲ ἐκεῖνό\n\nτις φήσειεν, ὅτι καὶ τὴν Ἑλένην παραπλήσιος λογι-\n\nσμὸς ἀκολουθεῖν Ἀλεξάνδρῳ συνέπεισεν, οὐ χαλεπὸν\n\nεὑρεῖν τὴν ἀλήθειαν. εἰπάτω πρὸς αὐτὴν ἀπαλλαγῆναι\n\nτῆς οἰκίας, ἕτερον ἐγγυάσθω γύναιον, κἂν προσκαθη-\n\nμένη δακρύῃ, χαίρειν ἐᾶν. καὶ τότε εἰσόμεθα οἷς ἐγκα-\n\nλεῖν ἄξιον. καὶ ὥσπερ ἄν, εἰ τότε Αἰήτης ἀπῄτει τὴν\n\n\n\n\n\n\n\n\n\nΜήδειαν πόλεμον ἀπειλῶν, εἰ μὴ λάβοι, ῥᾷστα ἂν Ἰάσων\n\nἀπέδωκε πρὸς τῷ χάριν εἰδέναι τοῖς ἥκουσιν, οὕτω\n\nνῦν Ἀλέξανδρος δειξάτω μηδὲν τῆς γυναικὸς δεόμενος.\n\nἀλλ’ οὐ ποιήσει τοῦτο ἑκὼν εἶναι. πόθεν; οὔκουν\n\nἸάσων ἠδίκει τότε, ἀλλ’ ἡ παῖς ἠδίκει τοὺς γονεῖς\n\nἑκοῦσα παρ’ αὐτὸν ἀπελθοῦσα.\nτί οὖν ἄν τις\n\nπαραδείγμασι χρῷτο τούτοις ὧν πολὺ τὸ παρὸν ἀπο-\n\nστατεῖ; τὸ δὲ μέγιστον καὶ ᾧ σαφῶς εἴσεσθε ποίῳ τινὶ\n\nκεχώρισται τὰ πράγματα, οὔτε γὰρ ἢν οἱ Φοίνικες\n\nοὔτε ἣν οἱ Κρῆτες | ἔλαβον, ἀλλ’ οὐδὲ ἡ Μήδεια\n\nσυνοικοῦσαί τισιν ἤδη τοῦτο ἔπασχον οὐδὲ διεσπᾶτο\n\nγάμος οὐδὲ εὐνὴ κατῃσχύνετο οὐδὲ παίδων διαδοχὴ\n\nδιεκόπτετο οὐδὲ ἐφ’ ἃ θεοὶ γαμήλιοι παρεκλήθησαν,\n\nταῦτα κατὰ πολλὴν ὕβριν ἀνῃρεῖτο, ἀλλ’ ἦν κἀκεῖνα\n\n\n\n\n\n\n\n\n\n\n\nδεινὰ μέν, οὐ μὴν εἰς τοσοῦτον ἀσεβείας ἥκοντα. εἰ\n\nδὲ δὴ κἀκεῖνα πολλῆς ἦν ἄξια τῆς ἀγανακτήσεως, πό-\n\nσης γε εἶναι τὸ παρὸν ὀργῆς θήσομεν;\nἔτι τοίνυν,\n\nοὐδὲ γὰρ τοῦτο μικρόν, τὴν μὲν Ἰνάχου παῖδα ναυκλή-\n\nῥοῦ τινός φασι κλέμμα γενέσθαι οὔτε διαλεχθέντος\n\nοὔτε καταλύσαντος παρὰ τῷ πατρὶ τῆς κόρης, περὶ δὲ\n\nτῆς Εὐρώπης οὐδὲν οὐδέπω καὶ νῦν σαφὲς ἀκούομεν·\n\nἸάσων δέ γε δυσμενεστάτου πάντων ἐτύγχανεν Αἰήτου\n\nκαὶ τοιαῦτα προβάλλοντος ἃ πρόδηλον εἶχε τῷ μετιόντι\n\nσυμφοράν, ὥσθ’, οὗτός γε εἴ τι καὶ δυσχερὲς ὕστερον\n\nεἰργάζετο τὸν Αἰήτην, τὸ προπεπονθέναι κακῶς δικαίαν\n\nἐποίει τὴν πρᾶξιν αὐτῷ.\nτούτων ἕκαστος, Ἀλέ-\n\nξανδρε, τοῖς γε σεσυλημένοις οὐχ ἀλῶν, οὐ σπονδῶν,\n\nοὐ τραπέζης ἐκοινώνησε, μᾶλλον δὲ οἱ μὲν οὐδενὸς\n\n\n\n\n\n\n\n\n\n\n\nτοιούτου μετεσχηκότες ἦσαν, ὁ δὲ καὶ διαρρήδην ἐπε-\n\nπόνθει κακῶς, καὶ εἰ τὰ ἄλλα πάντα ἦσαν πονηροί,\n\nτοῦ τι περὶ τὸν ξένιον Δία πλημμελεῖν ἦσαν ἐλεύθε-\n\nροι, καὶ τὸ μὲν ἐκείνων ἦν πλεονεξία, τὸ δὲ <τούτου>\n\nἀσέβεια. πλεῖστον δὲ δήπου διαφέρει τῆς τοῦ πλείονος\n\nἐπιθυμίας ἡττᾶσθαι ἢ τοῦ παρὰ τῶν θεῶν φόβου\n\nμείζονας εἶναι βούλεσθαι. μὴ τοίνυν ἀναισχυντῶμεν\n\nεἰς μέσον ἐκείνους φέροντες ὧν ἀτοπώτεροι πεφήνα-\n\nμεν. ἢ λήσομεν ἡμᾶς αὐτοὺς πλέον θέατρον ποιοῦντες.\n\nεἰ γὰρ ὧν ὡς δεινοτάτων κατηγοροῦμεν, ταῦτα ὑπερ- 1\n\nβάλλοντες ἁλισκόμεθα, | καθ’ ἡμῶν αὐτῶν ἐκεῖνα\n\nκινοῦμεν.\n30. Παρὰ πάντα δὲ ταῦτα ἐκεῖνο εἰπεῖν ἄξιον.\n\nπάντων ἐστὶν ἀλογώτατον, ὦ Τρῶες, τὰ μὲν ἐγκλήματα\n\nἑτέρων εἶναι, τὴν δὲ τιμωρίαν ἑτέρους ὑπέχειν, καὶ\n\n\n\n\n\n\n\nτοὺς μὲν ἠδικηκότας ἀθῴους ἀφεῖσθαι, τοσούτοις δὲ\n\nὕστερον χρόνοις ἄλλους ἀντ’ ἐκείνων πάσχειν κακῶς.\n\nοἷον τί λέγω; Κρῆτες ἠδικήκασι; Κρησὶν ἐγκάλει.\n\nἸάσων ἥμαρτεν; εἰσπράττου τὴν τιμωρίαν τοὺς Ἰάσο-\n\nνος οἰκείους. νῦν δὲ Κρῆτες μὲν καὶ Θετταλοὶ κατά\n\nσυμμαχίαν στρατεύουσι, Μενέλεως δὲ μηδὲν ἐγκαλού-\n\nμενος ὑπὲρ τῶν ἑαυτοῦ συμφορῶν ἐκείνους συνήγαγε.\n\nκαὶ οἱ μὲν τὰς προφάσεις ἐνδεδωκότες ἄλλοις ἐπαμύ-\n\nνουσιν, ὁ δὲ καθαρὸς αἰτίας ἐκείνων εἰς ἐπικουρίαν\n\nδεδέηται.\nκαίτοι καὶ Κρησὶ καὶ Θετταλοῖς λόγος\n\nἐστὶν ὑπάρχων ἰσχυρός. οὐ γὰρ ἡμεῖς γε, φήσουσιν,\n\nοἱ νῦν ὄντες οὐδὲν τοὺς βαρβάρους ἀγειλό-\n\nμεθα, ἀλλ’ οὐδὲ ἴσμεν τὸ παράπαν, εἴ τις Εὐ-\n\nρώπη γέγονεν. εἰ δὲ μὴ συκοφαντία ταῦτα ἦν,\n\nἐχρῆν τοῖς προγόνοις ἐγκαλεῖν, οὓς καταμέμ-\n\n\n\n\n\n\n\n\n\nφεσθε ταῦτα ἡμαρτηκέναι. εἰ μὲν οὖν κατε-\n\nμέμψασθε τὴν ἀρχήν, τί νῦν ἐνοχλεῖτε; τί δὲ\n\nμεταφέρετε τὰς αἰτίας ἐπὶ τοὺς ὕστερον γενο-\n\nμένους; εἰ δὲ μεμφομένων κατεγέλων, ἔδει τοῖς\n\nὅπλοις χρήσασθαι.\n32. Ὅτε τοίνυν καὶ τοῖς ἐγγόνοις τῶν δοκούντων\n\nἡμαρτηκέναι πολλῆς εὐηθείας ἐγκαλεῖν, ἦ που πλείστης\n\nἀναιδείας τὸ τοὺς μηδὲν ἐκείνοις προσήκοντας ἀδικεῖν.\n\nοὕτω δὲ πανταχόθεν ἀνέστραπται τὸ πρᾶγμα, ὥστε οὐ\n\nμόνον ὁ μὲν χρόνος τῆς τιμωρίας πολὺ τῶν ἐγκλη-\n\nμάτων νεώτερος, οἱ δὲ μηδὲν ἠδικηκότες ἀντὶ τῶν\n\nἡμαρτηκότων ἕλκονται, ἀλλὰ καὶ τὸ τρίτον τῆς αὐτῆς\n\nἀλογίας, ἀντὶ Φοινίκων καὶ Σκυθῶν Ἀλέξανδρος ἐπὶ\n\nτὴν τιμωρίαν ἧκεν ὥσπερ ἐκείνων ἢ παροξύνεσθαι\n\nτοῖς γεγενημένοις οὐκ εἰδότων ἢ | δίκην ὑπὲρ\n\nαὑτῶν οὐ δυναμένων λαβεῖν. καὶ μὴν εἰ μὲν οὐδὲν\n\nἐφρόντιζον ἐκεῖνοι τῶν πεπραγμένων, πῶς ὑμᾶς ἀγα-\n\nνακτεῖν ἄξιον; εἰ δὲ ἀλγοῦντες ὅμως ἡσύχαζον, τί δεῖ\n\nχαρίζεσθαι τοῖς ὑπὲρ αὑτῶν οὐ κινουμένοις;\nθαυ-\n\nμάζω δὲ εἰ μελλούσης μὲν ὑμῖν κινδυνεύειν τῆς πό-\n\n\n\n\n\n\n\n\n\nλέως οὐδεὶς ἐκείνων ἐπιστρέφεται οὐδ’ εἰδέναι βούλε-\n\nται 1 τὸ παράπαν οὔτ’ εἴ τις Ἀλέξανδρος ὑπὲρ\n\nἙλένην ἥρπασεν οὔτ’ εἴ τινες πολέμιοι προσβάλλουσιν\n\nἀντὶ τούτων Ἰλίῳ, ὑμεῖς δὲ ὑπὲρ τούτων οὕτω δια-\n\nκειμένων παροξύνεσθαι φήσετε. μωρία ταῦτα καὶ οὐδὲν\n\nὑγιές.\nχωρὶς δὲ τούτων, εἰ μέν ἐστιν ἐφ’ ὑμῖν\n\nμέχρι παντὸς παροινεῖν, δίκαιον μὲν οὐδαμῶς, χρῆσθε\n\nδέ, εἰ βούλεσθε, τούτῳ· εἰ δὲ μείζων ὁ φόβος τῆς\n\nἐξουσίας καὶ τὸ προσκαθήμενον στρατόπεδον οὐκ ἐᾷ\n\nτρυφᾶν, τί ἄν τις ληροίη περὶ τῆς Εὐρώπης τῶν\n\nὅπλων οὐκ ἐώντων μυθολογεῖν; καὶ γὰρ εἰ μὲν ἤρκει\n\nτοῖς Ἕλλησι ταῦτ’ ἀκούσασι τὴν ταχίστην ἀποπλεῖν,\n\nεἶχεν ἂν ἴσως τι χρηστὸν ἡ περὶ ταῦτα διατριβή· εἰ\n\nδὲ δεῖ δυοῖν θάτερον, ἤ διὰ τοῦ ἐκστῆναι τῆς Ἑλένης\n\n\n\n\n\n\n\n\n\nὑμᾶς πρίασθαι τὴν ἀσφάλειαν ἢ τῶν ἀλλοτρίων ἐπι-\n\nθυμοῦντας ὑπὲρ τῶν οἰκείων κινδυνεύειν, λάβετε λογι-\n\nσμὸν περὶ τῆς πρεσβείας ὀρθόν.\nτίς δὲ οὗτός ἐστι;\n\nτὸ μὴ μᾶλλον ὑπὲρ <ἡμῶν> 1 τῶν ἀπεσταλκότων ἢ\n\nτῶν δεξαμένων νομίζειν αὐτὴν γεγενῆσθαι μηδὲ ἀπεστε-\n\nρῆσθαί τινος ὑπολαμβάνειν, εἰ τὴν Ἑλένην ἡμεῖς ἀπο-\n\nληψόμεθα, ἀλλὰ τὰ μέγιστα ἡγεῖσθαι κερδαίνειν, εἰ\n\nτὴν Ἑλένην λαβόντες ἀρκεῖν ἡγησόμεθα. εἰ μὲν γάρ\n\nἐστί τις ὑμῖν ἐγγυητὴς θεῶν καὶ τοῦτο οἱ μάντεις\n\nὑπισχνοῦνται σαφῶς, ὡς, εἰ τὸ πρᾶγμα εἰς πόλεμον\n\nπροβαίη καὶ τοῖς ὅπλοις τὴν κρίσιν ἐπιτρέψαιτε, ἧττα\n\nμὲν τοῖς ἠδικημένοις ἀπόκειται, τὰ δὲ τῆς Τύχης μεθ’\n\nὑμῶν τῶν ἠδικηκότων στήσεται, | οὐκ ἂν παραι-\n\nνέσαιμεν ὑμῖν μὴ χρήσασθαι τοσαύτῃ πλεονεξίᾳ· εἰ δὲ\n\nτὸ μέλλον ἀκριβῶς μὲν οὐκ ἔστι προιδεῖν, τοῖς δὲ\n\nλογισμοῖς ἀκολουθῶν τις οὐκ ἂν εὕροι χαλεπῶς ὁπο-\n\n\n\n\n\n\n\n\n\nτέροις μένει τὸ τοῦ πολέμου κράτος, ἐξετάσατε παρ’\n\nὑμῖν αὐτοῖς, ποτέρως ἂν ὑμῖν ἔχοι καλῶς, πότερον εἰ\n\nμετὰ τοῦ τῆς Ἑλένης ὕστερον στέρεσθαι καὶ τὴν πόλιν\n\nπροσαποβάλοιτε ἢ εἰ τὴν Ἑλένην ὑπὲρ τῶν ὅλων ἀπο-\n\nδοίητε.\n36. Εἶτά μέ τις ἐρωτᾷ· τί οὖν ἐξὸν ὑμῖν τῶν\n\nἡμετέρων κρατῆσαι φείδεσθε τῶν δυσμενῶν;\n\nὅτι νῦν οὐ κακὸν ποιήσοντες ἑτέρους ἥκομεν, ἀλλ’ ἑ\n\nτε ἀφῃρέθημεν κομιούμενοι ὧν τε ἠδικήμεθα δίκας\n\nἄνευ ὅπλων προσληψόμενοι. οὔκουν ἀξιοῦμεν πρὶν εἰ\n\nχωρὶς πραγμάτων τευξόμεθα τῶν δικαίων εἰδέναι πό-\n\nλεμον ἐπιφέρειν τοῖς χωρὶς ἀνάγκης ἴσως ἄν τι βου-\n\nλευσαμένοις μέτριον.\n37. Ἵν᾿ οὖν μὴ δῶμεν ἀφορμὴν τοῖς ἐπιθυμοῦσι\n\nβλασφημεῖν, ὡς οὐχ ἡ τῆς ὕβρεως ὀργὴ τὴν στρατείαν\n\n\n\n\n\n\n\nπαρεσκεύασεν, ἀλλ’ ὁ πλοῦτος τῆς Πριάμου πόλεως,\n\nπᾶσι βουλόμεθα καταστῆσαι σαφὲς καὶ θεοῖς καὶ ἀν-\n\nθρώποις, ὅτι καὶ Μενέλεῳ καὶ πᾶσιν ἡμῖν ἀπόχρη\n\nκατὰ πολλὴν ἡσυχίαν τῶν δικαίων τυχεῖν. ὑπὲρ μὲν\n\nοὖν τούτων πλείω λέγειν οὐκ οἴομαι δεῖν, οὐδὲν γὰρ\n\nἐνδεῶς εἰρῆσθαι δοκεῖ, ἐπάνειμι δὲ ὅθεν ἐξέβην.\n38. Ἅπασι μὲν ἀνθρώποις, ὦ Τρῶες, εἰρήνη μὲν\n\nκαλόν, πόλεμος δὲ δυστυχές, καὶ τῆς μὲν ἀνθεκτέον,\n\nτὸν δὲ φευκτέον, ὧς ἐκείνης μὲν ὀρθούσης τὰς πόλεις,\n\nτούτου δὲ καταφέρειν εἰωθότος, καὶ τὴν μὲν ἄξιον\n\nκαὶ παροῦσαν φυλάττειν καὶ ἀποῦσαν ὅπως ἔσται ζη-\n\nτεῖν, τὸν δὲ καὶ ἐπικείμενον λύειν καὶ προσδοκώμενον\n\nὅπως μὴ γενήσεται προνοεῖν· | ἀπάντων δὲ ἀν-\n\nθρώπων εἰκότως ἂν ταύτην περὶ αὐτῶν ἐχόντων τὴν\n\nκρίσιν ὑμῖν πολὺ πλέον τῶν ἄλλων φροντιστέον καὶ\n\nτοσούτῳ μᾶλλον, ὅσῳ τοῖς πᾶσιν ἀγαθοῖς ἀνθοῦσαν\n\n\n\n\n\n\n\n\n\n\n\n\n\nοἰκεῖτε πόλιν καὶ λόγος πανταχοῦ πεφοίτηκεν εὐδαι-\n\nμονέστατον ἔστατον ἀνθρώπων εἶναι Πρίαμον, καὶ αὐτὸν καὶ\n\nτοὺς ἀρχομένους. ὅσοις μὲν γὰρ τῶν ἀνθρώπων οὐκ\n\nεὖ τὰ πράγματα ἕστηκε, τούτους μὲν οὐδὲν ἀπεικὸς\n\nἑτοίμους ἐπὶ τὸ πολεμεῖν χωρεῖν, ἤ γὰρ κρατήσαντες\n\nἀλλοτρίων ἀγαθῶν ἐγένοντο δεσπόται ἢ σφαλέντες οὐκ\n\nἐν μεγίστοις ἐζημιώθησαν· ὑμῖν δὲ καὶ τοῖς ἐγγύτατα\n\nὑμῖν εὐδαιμονίας ἥκουσι πολλῆς δεῖ τῆς βουλῆς, εἰ\n\nπόλεμον πρὸ εἰρήνης αἱρετέον, μᾶλλον δὲ οὐδὲ βουλεύσα-\n\nσθαι τοῖς οὕτως ἔχουσιν ἄξιον, εἰ μή, νὴ Δία, βουλῆς\n\n·δεῖσθαι φήσουσιν εἰς τὸ μαθεῖν, πότερον ἡ τῶν ὑπαρ-\n\nχόντων ἀπόλαυσις ἄμεινον ἢ τούτων ἐστερῆσθαι.\n39. Ἐξετάσωμεν, ὦ Τρῶες, τὰ παρόντα ὑμῖν ἀγαθὰ\n\nτοῖς χαλεποῖς ἐκείνοις παραβάλλοντες. δεῖ δὲ οὐδὲν\n\nεὐλαβεῖσθαι τὸ βλάσφημον τοῦ λόγου. ἃ γὰρ ἐφ’ ὑμῖν\n\nἐστι μὴ παθεῖν, τί ἂν τὴν τούτων ἀκοὴν δυσχεραί-\n\nνοιτε; ἆρ’ οὖν ἴσον ἢ παραπλήσιον ἔξω κινδύνων ἐν\n\nεὐπαθείᾳ διάγειν ἢ μεθ’ ὅπλων ἐν αἵματι, καὶ χρηστὰς\n\n\n\n\n\n\n\nἔχειν ἐλπίδας περὶ τῶν συγγενῶν ἡ τὴν παροῦσαν\n\nἡμέραν ἀεὶ τελευταίαν ἡγεῖσθαι καὶ καλεῖν συμμάχους.\n\nὧν οἱ μὲν οὐδὲ τὴν ἀρχὴν ἥξουσιν, οἱ δὲ ἄκοντες ἐλ-\n\nθόντες ἐθελοκακήσουσιν ἐπὶ τῆς χρείας; ἐκεῖνο δὲ ἴσον\n\nἢ προσόμοιον εὐφημίας ἢ μίσους παρὰ τῶν περιοίκων\n\nτυγχάνειν;\nοὐκ ἴστε ὅτι νῦν μὲν ἅπαντες ὑμῖν\n\nκαὶ τοῖς ὑμετέροις πράγμασι συνεύχονται τὰ βελτίω,\n\nεἰ δὲ ὁ πόλεμος ἐμπέσοι, πρῶτοι τῶν ἀνιαρῶν αἰσθή-\n\nσονται περιπλεόντων ἡμῶν καὶ ληιζομένων τὸ προστυ-\n\nχὸν καὶ τὰς μὲν τῶν πόλεων περικοπτόντων, | \"\n\nτὰς δὲ ἄρδην ἐξαιρούντων καὶ μήτε θάλατταν μήτε\n\nἤπειρον τὴν ὑμῖν ὅμορον ἔξω τῶν κακῶν ἀφιέν·των;\nοἱ δὲ τοιαῦτα δι’ ὑμᾶς ὑπομένοντες, ὦ πρὸς θεῶν,\n\nἔσθ’ ὅπως ἂν ὑμῖν ἔχοιεν εὐμενῶς; τί δ’ ἔστιν ὅπερ\n\nοὐκ ἂν ὑμῶν κατεύξαιντο τῶν σωμάτων αὐτοῖς εἰς\n\nθάνατον καὶ δουλείαν δι’ ὑμᾶς μεριζομένων; οὐκοῦν\n\n\n\n\n\n\n\n\n\nπρὶν ἡμᾶς ἀπώσασθαι τοῖς ἀστυγείτοσι πολεμίοις χρή-\n\nσεσθε; καί τοι τί τῶν ἐν ἀνθρώποις ἀντάξιον τῆς\n\nτοσαύτης δυσμενείας;\n42. Τὰ κελευόμενα ἡμᾶς ἄρα δεῖ ποιεῖν, ἐρεῖ\n\nτις, ὥσπερ οὐκ εἰδότας ὅτι μηδαμῶς εἴκειν τοῖς\n\nπολεμίοις ἀνδρῶν ἐστιν. ἡμεῖς δὲ τὸ μὲν ἀφίστα-\n\nσθαι τῶν οἰκείων τοῖς πλεονεκτεῖν ἐπιχειροῦσι φόβῳ\n\nτῶν κινδύνων αἰσχρὸν ἡγούμεθα καὶ τοῦτο ἔργῳ δῆλον\n\nπεποιήκαμεν. ὅπως γὰρ μηδεὶς Ἑλλήνων τῶν ὑπαρ-\n\n’χόντων στεροῖτο μηδὲ καταγελάσειαν τῶν πεπονθότων\n\nοἱ δεδρακότες, πελάγη μὲν οὕτω μακρὰ διεβάλομεν,\n\nτιμιωτέραν δὲ τὴν τῶν λελυπηκότων τιμωρίαν τῆς\n\nμετὰ τῶν φιλτάτων διατριβῆς πεποιήμεθα, γνώμη δὲ\n\nαὕτη νενίκηκεν ἢ λαβεῖν ταῦθ’ ὑπὲρ ὧν ἥκομεν ἢ\n\nμαχομένους πεσεῖν.\nτοῖς μὲν οὖν ὑπὲρ τῶν τοιού-\n\nτων ἀγωνιεῖσθαι μέλλουσι τὸ μὴ τολμᾶν πολεμεῖν\n\nδειλίας αἰτίαν ἔχει, εἰ δέ τινες ἃ μὴ καλῶς ἔλαβον\n\nἀποδοῦναι δέον πολεμεῖν μᾶλλον αἱροῖντο, οὐκ ἀνδρίας\n\n\n\n\n\n\n\nοὗτοί γε δόξαν, ἀλλ’ ἐμπληξίας λαμβάνουσι καὶ τοσ-\n\nοῦτον ἀπέχουσι τοῦ δοκεῖν τι βεβουλεῦσθαι λαμπρόν,\n\nὥστε διπλοῦν φέρονται τοὔνειδος, ἐκ μὲν ὧν τὴν\n\nἀρχὴν ἠδίκησαν, πονηρίας, ἐκ δὲ ὧν ἐπὶ πολλῷ κατέ-\n\nχουσιν, ἀναισθησίας. οὐ γὰρ ἐν τῷ πολεμεῖν ἀπλῶς\n\nτὸ τῆς εὐκλείας προσγίνεται, ἀλλ’ αἱ τῶν πολέμων\n\nπροφάσεις | ἢ καλοὺς αὐτοὺς εἶναι δοκεῖν ποιοῦ-\n\nσιν ἢ μὴ τοιούτους. τῆς γὰρ αὐτῆς ἀτοπίας δειλίᾳ τε\n\nκαταπροδοῦναι τὸ δίκαιον καὶ θρασύτητι τὸν ὑπὲρ\n\nτῶν οὐ προσηκόντων ἐπισπάσασθαι κίνδυνον.\nεἰ\n\nμὲν οὖν μὴ παθόντες ἡμεῖς κακῶς μηδ’ ἐπ’ ἐγκλή-\n\nμασι δικαίοις κεκινημένοι μηδὲ τῶν οἰκείων ἀμφισβη-\n\nτοῦντες, ἀλλὰ τῶν ἀλλοτρίων ἐπιθυμοῦντες οὕτω πολ-\n\nλὴν καὶ μεγάλην στρατιὰν ἀγείραντες ἢ βοῦς ἀπηλαύ-\n\n\n\n\n\n\n\n\n\nνομεν ἢ περιετεμνόμεθα γῆν ἢ τῶν ἐντὸς τείχους χρη-\n\nμάτων ἐζητοῦμέν τι μέρος, εἶθ’ ὑμεῖς ὑπεκύπτετε ῥᾳ-\n\nδίως ἀγαπῶντες εἴ τις ἐάσει ζῆν, πάνυ ἂν ὑμῶν\n\nἐμεμψάμεθα τὴν ἄγαν ἀπραγμοσύνην· εἰ δὲ τὰ μὲν\n\nὑμέτερα βουλοίμεθα ἂν ὑμῖν ἀκέραια μένειν, αὐτοὶ δὲ\n\nὑπὲρ ὧν ἀφῃρέθημεν ἥκομεν, οὐχ ὁρῶμεν ἥντινα ὑμῖν\n\nἕξει λαμπρότητα τοῦ πολέμου τὸ σχῆμα.\nοὐδὲ γὰρ\n\nεἰ σφόδρα πρόδηλον ἦν ὧς ἡ Τύχη μεθ’ ὑμῶν παρα-\n\nτετάξεται, οὐκ ἂν ἦν ὑγιαινόντων ὑπὲρ τοιούτων κιν-\n\nδυνεύειν ἄθλων, ὧν τὸ μὲν διαμαρτεῖν εὔδαιμον,\n\nδὲ κρατῆσαι δυστυχές. τὰ γὰρ ἀδίκως κτηθέντα βέλτιον\n\nἀποθέσθαι μᾶλλον ἢ διὰ τέλους κατέχειν. καὶ οἴ γε\n\nλογίζεσθαι δυνάμενοι μετὰ τοῦ προσθεῖναι χρημάτων\n\nπλῆθος ἥδιστα ἂν ἀπαλλαγεῖεν τοσαύτης συμφορᾶς.\n\n\n\n\n\n\n\n\n\nκαίτοι ποῦ καλὸν ὑπὲρ τοιούτων ἀγωνίζεσθαι τοῖς\n\nσώμασιν, ἃ καὶ εἰ μηδὲ εἶεν οἱ ἀπαιτοῦντες, εἶχε καλῶς\n\nἐκβαλεῖν;\nοὑτωσὶ δὲ σκοπῶμεν ἐν βραχεῖ. Ἑλέ-\n\nνην κάλλιστον εἶναι κτῆμα τῶν ἐν Ἰλίῳ κρίνετε; οὐκ\n\nοἶμαί γε τοὺς σώφρονας. οὐκοῦν ἂν μὲν ἀποδῶτε\n\nτοῦτο, οὐχ ἕξετε ᾧ παρόντι δυσχεραίνετε· ἂν δὲ πολε-\n\nμεῖν | ἕλησθε, κρατηθέντες μὲν μετὰ τοῦ τὴν\n\nπόλιν ἀποβαλεῖν οὐδὲ ἐκείνην ἕξετε, νικήσαντες δὲ\n\nκεκινδυνευκότες ἂν εἴητε ὑπὲρ ὧν οὐ χρῄζετε.\nΕἰ δὲ δεῖ μηδὲν ὑποστειλάμενον εἰπεῖν, τοῦτο\n\nμόνον ἀπάντων πραγμάτων πρόδηλον ἔχει τὴν τελευ-\n\nτὴν καἰ ποτέρων ἔσται τὸ κράτος. μαντείας μὲν οὖν καὶ\n\nφήμας καὶ διοσημείας καὶ τὰ φαντασθέντα τὴν πρώ-\n\n\n\n\n\n\n\n\n\nτὴν ἐν τῇ συλλογῇ τοῦ στρατοῦ καὶ ὅσα τοιαῦτα, παρ-\n\nίημι, μή τις ἀλαζονείας αἰτιάσηται τὸν λόγον. ἀλλὰ\n\nτίς οὐκ οἶδεν ὅτι δύο ταῦτα μάλιστα τοῖς ἀγωνιζομένοις\n\nτὴν νίκην φέρει, ἓν μὲν τὸ τῆς στρατιᾶς ὑπερβάλλον,\n\nἕτερον δὲ τῶν κρειττόνων ἡ συμμαχία;\nπότερον\n\nοὖν, ὦ Τρῶες, εἶναι νομίζετε Πρόνοιαν καὶ Δίκην καὶ\n\nΝέμεσιν καὶ περινοστεῖν τὰ ἀνθρώπεια καὶ τοὺς μὲν\n\nχρηστοὺς ἐπαινεῖν, τοῖς δὲ πονηροῖς ὀργίζεσθαι, καὶ\n\nτοῖς μὲν ἀποδιδόναι χάριν, παρὰ δὲ τῶν εἰσπράττεσθαι\n\nδίκην; ἔστι ταῦτα, ὦ Τρῶες, ἢ οὔ; ἔστιν, εἴ τε βούλε-\n\nταί τις εἴτε μή. τί δέ, ὧς ἂν ἐθέλωσι, ταῦτα ἀνάγκη\n\nπράττεσθαι; ἀνάγκη. οὐκοῦν ἐκ τούτου δῆλον ὅτι κἂν\n\n\n\n\n\n\n\n\n\n\n\nεἰ κομιδῆ τινας εὐαριθμήτους Μενέλεως ἀγείρας ἐπε-\n\nστράτευσεν, ἴδει τὰ τῆς νίκης εἶναι τοῦ τὸ δίκαιον\n\nἔχοντος σύμμαχον.\nτοσαύτης δὲ οὔσης τῆς παρὰ\n\nτῶν κρειττόνων ἐπικουρίας τοσοῦτον συνερρύηκε πλῆ-\n\nθος ὥστε μηδένα λόγον τῆς ἀκριβείας ἐφικνεῖσθαι.\n\nπολλοῦ γὰρ χρόνου διελθόντος ἀφ’ οὗ τὴν γῆν ἄν-\n\nθρωποι νέμονται καὶ πολλῶν ἤδη συστάντων πολέμων,\n\nτῶν μὲν πρὸς ὁμόρους, τῶν δὲ ἐπὶ τῆς ὑπερ- R IV 34\n\nὀρίας, οὐδεὶς οὔθ’ ἑώρακεν οὔτ’ ἀκήκοεν οὕτω πολλὴν\n\nκίνησιν τοῖς Ἕλλησι γεγενημένην. οὔτε γὰρ ναῦς οὔτε\n\nἵππος οὔτε ἀνὴρ ὅπλα φέρειν δυνάμενος, οὐκ ἄρχων,\n\nοὐκ ἰδιώτης, οὐ τοξότης, οὐ ψιλὸς ἀπολείπεται τοῦ\n\nστόλου, ἀλλὰ πάντες πανταχόθεν ἀνήχθησαν. οὕτω\n\nπολὺς ἔρως τοῖς Ἕλλησιν ἐνέπεσεν ὑπὲρ τῶν δικαίων\n\nμάχεσθαι.\nκαὶ τίς ἂν ἐξαριθμήσαιτο τοὺς καθ’\n\nἕκαστον, ὅπου γε καὶ τοὺς ἑκάστων βασιλέας οὐκ\n\nεὐχερές; ἀλλ’ ἐν κεφαλαίῳ λέγω. πᾶσα μὲν ἧκεν ἡ\n\nΒοιωτία, πᾶσα δὲ ἡ Πελοπόννησος, Ἀργὸς Πελασγικόν,\n\n\n\n\n\n\n\n\n\n\n\n\n\nἡ τούτων ἐχομένη, ἐπὶ τούτοις Εὔβοια, Κρήτηι Κε-\n\nφαλληνία, Σαλαμίς, Ἀθῆναι, πολλοὶ μὲν ἠπειρῶται,\n\nπολλοὶ δὲ ἀπὸ τῶν νήσων. καὶ τῶν ἀρχόντων οἱ μὲν\n\nἀνδρίᾳ νικῶσιν, οἱ δὲ συνέσει κρατοῦσι, παρὰ δὲ τοῖς\n\nἀμφοτέρων ἡ κτῆσις καὶ τοὺς αὐτοὺς εὕροι τις ἂν καὶ\n\nσυμβουλεῦσαι δεινοὺς καὶ πολεμῆσαι κρατίστους. οἴεσθε\n\nδέ τινα καὶ σοφὸν εἶναι παρ’ αὐτοῖς, εἰ δὲ βούλεταί\n\nτις, καὶ πανοῦργον, ἱκανὸν τὰ μὲν ἐκ τοῦ φανεροῦ\n\nκατεργάσασθαι, τὰ δὲ κλέψαι λανθάνοντα.\n51. Ἀλλὰ καὶ παρ’ ἡμῖν, φησί, τινές εἰσιν\n\nἄνδρες ἀγαθοὶ καὶ συμμάχους οὐκ ὀλίγους\n\nκεκλήκαμεν μεθ’ ὧν διοίσομεν τὸν πόλεμον.\n\nεστι μὲν οὖν ὁ πρὸς ταῦτα λόγος φορτικώτερος, οὔτε\n\nγὰρ ἑαυτὸν ἐπαινεῖν τινα νοῦν ἔχειν ἡγοῦμαι τό τε\n\nἑτέρους κακίζειν προχείρως μικροψυχίας ἄν τινος εἴη,\n\nδεῖ δὲ ὅμως χρήσασθαι παρρησίᾳ, τοὺς δὲ λόγους τῆς\n\nἀνάγκης νομιστέον.\nὡς μὲν οὖν ἰσχὺς κράτιστον\n\n\n\n\n\n\n\n\n\nἐν πολέμῳ καὶ ὡς εὐβουλία μεῖζον ἰσχύει χειρῶν πολ-\n\nλάκις καὶ ὧς, εἰ καὶ χειρῶν μάλιστα δεῖται πόλεμος,\n\nταῦτα πάντα παρ’ ἡμῖν μετὰ πολλοῦ τοῦ κρείττονος,\n\nἐάσω. ἀλλ’ ἐκεῖνο ἂν ἐροίμην ἡδέως ὑμᾶς, πότερον\n\nνοῦν ἔχοντας κεκλήκατε συμμάχους ἢ οὔ; εἰ μὲν οὖν\n\nἀποπλήκτους καὶ τετυφωμένους, εὐχῆς ἂν εἴη τοῖς\n\nτοιούτοις προσπολεμεῖν· εἰ δὲ σώφρονας καὶ λογίζεσθαι\n\nδυναμένους, πῶς | ὑπακούσονται καλούντων εἰδό-\n\nτες ὧς ὑπὲρ τῶν ἀδίκων μαχοῦνται; καὶ πῶς κύρια\n\nταῦτα καταστήσουσιν ὧν, εἴπερ φρονοῦσι, κατηγοροῦσι;\nδύο γὰρ ἅπαντας ἀνθρώπους ἐπὶ τοὺς πολέμους\n\nπαρακαλεῖν πέφυκεν, ἢ τὸ προειδέναι τὴν ῥοπὴν\n\nἐφ’ ἑαυτοὺς ἥξουσαν ἢ τὸ τὴν ὑπόθεσιν εἶναι τῶν κιν-\n\nδύνων θαυμαστήν, καὶ νῦν μὲν τὸ κέρδος διώκοντες,\n\nνῦν δὲ τὴν φιλοτιμίαν θηρεύοντες ἀξιόχρεως προφά-\n\n\n\n\n\n\n\n\n\n\n\n\n\nσεῖς ὑποκεῖσθαι τῷ πολέμῳ νομίζουσι. τούτων δὲ\n\nοὐδέτερον ὁ παρὼν πόλεμος τοῖς γε μεθ’ ὑμῶν ἐσο-\n\nμένοις προδείκνυσιν, ὥστε ἢ τὴν ἀρχὴν οὐχ ὑπακού-\n\nσονται νοῦν ἔχοντες ἢ τῇ παρουσίᾳ τὴν ἄνοιαν ἐπι-\n\nδείξουσι.\nχωρὶς δὲ τούτων ἡμεῖς μὲν ἀθρόοι συν-\n\nτεταγμένοι κατήρκαμεν καὶ τοῖς βασιλεῦσι τὰ τῶν\n\nσυμμάχων οὐκ ἐν ἐλπίσιν ἐστίν, ἀλλὰ τοσούτους\n\nἦλθον ἄγοντες ὥστε, εἰ Τροίας μόνης ἀποπειρᾶσθαι δεή-\n\nσειε, πολλοὺς ἂν οὐκ ἔχειν εἰς ὅ,τι χρήσαιντο σφίσιν\n\nαὐτοῖς μικροτέρου τοῦ ἔργου καθεστῶτος τῆς τῶν\n\nἐπελθόντων χειρός· ὑμῖν δέ, εἴ τινες ἄρα καὶ βοηθοῖεν,\n\nοἱ μὲν θᾶττον ἴσως, οἶ δὲ σχολαιότερον ἥξουσιν, ὅσον\n\nἕτερος ἑτέρου κατὰ τὸν τόπον ἀφέστηκε, τοσοῦτον\n\nὑστερίζων κατὰ τὸν χρόνον.\nἂν οὖν ὑμεῖς μὲν\n\n\n\n\n\n\n\n\n\nἀντιτείνητε πρὸς τὴν πρεσβείαν, οἱ δὲ βοηθήσοντες\n\nὑμῖν μελλήσωσι, τοῖς δὲ Ἕλλησι λοιπὸν ᾖ τὰ ὅπλα\n\nπροσαγαγεῖν, ἆρ᾿ οὐ κατόπιν, εἰ καὶ δυσχερὲς εἰπεῖν,\n\nτῶν πραγμάτων παρέσονται καὶ τοῦ καιροῦ τῆς ὠφελείας\n\nπαρελθόντος ἐπὶ τὴν τῶν συμφορῶν | ἀφίξονται\n\nθέαν; οὐ γὰρ δὴ ταύτην παρ᾿ ἡμῶν ἐπαγγελεῖτε\n\nτὴν χάριν οὐδέ γε πέμψαντες κήρυτκας ἐκεῖνα ἐρεῖτε,\n\nὅτι ὦ βέλτιστοι, τί ἐπείγεσθε; ἀναμείνατε Λυκίους\n\nἡμῖν καὶ Παίονας ἐλθεῖν, ὥστε καὶ ἡμᾶς\n\nἔχειν μεθ᾿ ὅσων παραταξόμεθα.\n56. Ἀλλὰ πάντα ἀφίημι ταῦτα καὶ θῶμεν ἢ πάντας\n\nἤδη παρεῖναι τοὺς ἐπικούρους ὑμῖν ἢ καθεδεῖσθαι τοὺς\n\nἝλληνας ἀργοῦντας, ἕως ἂν εὐπορήσωσιν ἀντιπάλων·\n\nἥξουσι πολλοὶ πολλαχόθεν συνδιασώσοντες Ἴλιον. οὐκοῦν\n\nτὸ μὲν πλῆθος ἴσον ἀμφοῖν, εἰ δοκεῖ, λογιζώμεθα, τὰς δ᾿\n\n\n\n\n\n\n\n\n\n\n\nἀρετὰς παραλλήλους θέντες ἐξετάσωμεν.\nεἰ δὲ ὑπερ-\n\nβολῇ προσήκει χρῆσθαι, δεδόσθω μήτ’ Ἀχιλλέως μήτ’\n\nΑἴαντος ἑκατέρου μήτε Διομήδους μήτ’ Ἰδομενέως, μὴ\n\nΤεύκρου, μὴ Σθενέλου, μὴ Μενεσθέως, ἐμαυτὸν γὰρ\n\nκαὶ τοὺς βασιλεῖς ἀφήσω καὶ πολλοὺς ἄλλους καλοὺς κἀ-\n\nγαθοὺς στρατηγούς, δεδόσθω νῦν μηδενὸς εἶναι τού-\n\nτων φαυλοτέρους ἐκείνους οἶς φατε πιστεύειν εἰς τὴν\n\nνίκην. ταῦτα κοινὰ θέντες τὴν ἀνάγκην σκεψώμεθα\n\nμεθ’ ἧς ἑκάτεροι τῶν ἔργων ἁψόμεθα.\nοὐκοῦν\n\nἐκείνους μὲν ἄγει παράκλησις καὶ δέησις καὶ τὸ βού-\n\nλεσθαι Πριάμῳ χαρίζεσθαι, ἡμῖν δὲ τὸ μὲν βούλεσθαι\n\nχαρίζεσθαι τοῖς Ἀτρείδαις κοινὸν πρὸς ἐκείνους ἐστί,\n\nπρόσεστι δέ γε καὶ τὸ τῶν ὑπηκόων δίκαιον. ἐκείνοις\n\nμὲν γὰρ ἔξεστιν ὅσον βούλονται χαρισαμένοις μηκέτι τοῦ\n\nλοιποῦ πρὸς ἀνάγκην ταλαιπωρεῖσθαι, ὥστε καὶ τῆς ἐπι-\n\nκουρίας καὶ τῆς ἀναχωρήσεως ὅρος αὐτοῖς ἡ γνώμη· ἡμῖν\n\nδὲ ἡ προαίρεσις οὐχ ἕξει μεταβολήν, βεβαιοῦται γὰρ τῇ\n\n\n\n\n\n\n\nτῶν βασιλέων ἀνάγκη.\nτὸ δέ γε ἔτι τούτου μεῖζον,\n\nπολὺ γὰρ βελτίοσι τῶν Ἀτρειδῶν βασιλεῦσι καὶ ἰσχυ-\n\nροτέροις ὁμολογίας δεδώκαμεν ἦ | μὴν ἐκπολιορ-\n\nκήσειν τοὺς ἀδικοῦντας τὸν Ἑλένῃ συνοικοῦντα, καὶ\n\nοὐδ’ ἂν εἰ σφόδρα βουλοίμεθα προκαταλῦσαι τὴν προ-\n\nθυμίαν ἡμῖν ἀκίνδυνον. τί δὲ τοῦτο ἔστιν; ἔτι νέας\n\nοὔσης Ἑλένης κομιδῆ ἀνεῖπεν ὁ θεὸς ἔσεσθαί τινα\n\nπερὶ τὸ γύναιον ταραχήν. ὡς οὖν πολλοὶ πολλαχόθεν\n\nοἱ κράτιστοι συνῆλθον μνηστεύοντες, ἔδοξεν ἔτι ἀδή-\n\nμέλλοντος τοῦ μέλλοντος ὄντος πίστιν ποιήσασθαι καὶ ὅρ-\n\nκους ἰσχυροὺς ἦ μὴν τοὺς ἀποτυγχάνοντας βοηθήσειν\n\nτῷ ληψομένῳ κατὰ τῶν ἀδικούντων. ᾤετο γὰρ ἕκαστος\n\nἐν μετεώρῳ τοῦ πράγματος ὄντος αὑτῷ ταύτην ἀποτί-\n\nθεσθαι τὴν ὠφέλειαν.\nκαὶ νῦν ἡμᾶς ἐπὶ τὴν\n\nστρατείαν ἤγειρεν ὁ Ζεύς, ὁ Ἀπόλλων καὶ πάντες οἱ\n\n\n\n\n\n\n\n\n\n\n\nθεοί. καὶ λιπεῖν τὴν τάξιν οὐκ ἔνεστιν, εἰ μή τις\n\nμέλλει τὰς τῶν βαρβάρων χεῖρας φεύγων περιπεσεῖσθαι\n\nταῖς τῶν θεῶν καὶ τὰ ὅπλα δεδιὼς πολεμήσειν τοῖς\n\nκρείττοσιν. ἆρα ὑμῖν δοκεῖ Πρίαμος παραπλησίους\n\nστρατιώτας συλλέγειν καὶ τὴν αὐτὴν ἔχοντας τοῦ μέχρι\n\nπαντὸς κινδυνεύειν ἀνάγκην; οὐ γὰρ εὔδηλον ὅτι, κὰν\n\nτὸ τυχὸν ἀντικρούσῃ, ταχέως μεμνήσονται τῆς οἰκείας\n\nοὐδενὸς ὄντος ὃ φοβερωτέραν ποιήσει τὴν ἀναχώρησιν\n\nτῆς μονῆς; ἀλλ’ οὐ τά γε ἡμέτερα τοιαῦτα, ἀλλὰ τὸ\n\nμένοντας ἀποθνήσκειν μετριώτερον φαίνεται τοῦ μετ’\n\nἐπιορκίας σώζεσθαι.\n61. Φέρε δὴ καὶ τὰ λοιπὰ σκοπήσωμεν καὶ ὅπως εἰς\n\nἄνισον πόλεμον ὑμᾶς αὐτοὺς ἐμβαλεῖν ἐπιθυμεῖτε ὑπ’\n\n\n\n\n\n\n\n\n\n\n\n\n\nὄψιν ἀγάγωμεν. οὐκοῦν ἡμῖν μὲν παῖδες καὶ γυναῖκες\n\nκαὶ τὰ ἄλλα ἀγαθὰ πόρρω που τυγχάνει κείμενα ἐπὶ\n\nτῆς Ἑλλάδος ἐν σκέπη τοῦ πολέμου κἄν, ὅ μὴ γένοιτο,\n\nσφαλῆναι I συμβαίη, τῆς χείρονος οὐ μεθέξουσι\n\nτύχης, ἀλλ’ ἐν τοῖς ἡμετέροις σώμασιν ὁ κίνδυνος\n\nἵσταται· εἰ δὲ ὑμεῖς τι πταίσαιτε, τοῖς ὅλοις ἐπταικότες\n\nἂν εἴητε καὶ δεῖ συναπολεῖσθαι τοῖς ἀποβαίνουσι τὸ\n\nτῆς πόλεως ἔδαφος.\nκαίτοι τίς οὕτω σφόδρα μεγα-\n\nλόψυχος, ὅστις ἂν ὑπὲρ οὕτως ἀνομοίων ἄθλων ἀναρ-\n\nρίψειε ’τον κύβον μέλλων, εἰ μὲν κρατήσειεν, οὐδὲ\n\nμικρὸν κερδανεῖν, εἰ δὲ σφαλείη, τοῦ παντὸς στερή-\n\nσεσθαι; ἔτι τοίνυν τὴν μὲν ἡμετέραν χώραν οὐδείς\n\nἐστιν ὁ ποιήσων κακῶς, ἡ δὲ ὑμετέρα στρατόπεδον\n\nἡμῖν γίνεται, καὶ τὴν τροφὴν ποριοῦμεν ἀπὸ τῶν\n\n\n\n\n\n\n\n\n\n\n\nὑμετέρων καρπῶν καὶ βοσκημάτων, καὶ διχῆ δεήσει\n\nδαπανᾶσθαι τὸ Ἴλιον τῶν μὲν συμμάχων αἰτούντων,\n\nτῶν δὲ πολεμίων ἁρπαζόντων, καὶ τῶν μὲν οἰκειότητος\n\nὀνόματι λαμβανόντων, τῶν δὲ πολέμου νόμῳ ληιζομέ-\n\nνῶν.\nκαὶ μὴν οὐδὲ ἐκεῖνο παραπλήσιον. εἰ μὲν\n\nγὰρ μεθ’ ὑμῶν τὸ δαιμόνιον γένοιτο καὶ τὰ πράγματα\n\nἡμῖν εἰς ἔσχατον προβαίνοι κακοῦ, πρόχειρον καθελκύ-\n\nσασι τὰς ναῦς ἔξω γενέσθαι τῶν δεινῶν καὶ πρὸς\n\nβραχὺ τῷ καιρῷ παραχωρήσαντας αὖθις ἐπιπλεῖν, ἡνί-\n\nκα βέλτιον· εἰ δ’ ἐφ’ ὑμῶν τὸ αὐτὸ συμβαίνει, τίς\n\nὑμῖν ἔσται πόρος; τίς μηχανὴ τῆς ἀκαιρίας ἰσχυροτέρα;\n\nοὐ γὰρ δὴ τὴν πόλιν γε μεθορμιεῖτε πρὸς τὸ ἀσφαλές.\n\nἀλλ’ ἐγὼ μὲν εἰπεῖν οὐ βούλομαι, τοῦ δὲ πράγματος\n\nἡ τελευτὴ καταφαίνεται.\n64. Οἱ μὲν λογισμοὶ ταῦτα καὶ πολλὰ τοιαῦτα\n\nπαριστῶσιν, ὦ Τρῶες, ἔστι δ’ ἐφ’ ὑμῖν μὲν ὁποτέραν\n\nβούλεσθε τραπέσθαι, βέλτιον δὲ ἐκείνην ἀφ’ ἧς ὕστε-\n\n\n\n\n\n\n\n\n\n\n\n\n\nρον ὑμᾶς αὐτοὺς ἐπαινέσεσθε. καὶ γὰρ εἰ μὲν ἅπαντες,\n\nἐρῶ γάρ, εἰ καὶ φορτικώτερον ἀκοῦσαι, συνῳκεῖτε τῇ\n\nἀνθρώπῳ, I τάχ’ ἂν εἶχε συγγνώμην κοινὴν ἡδο-\n\nνῆν ὠνήσασθαι κινδύνου· εἰ δὲ τοῦτο οὐκ ἔνεστιν,\n\nοὐδ’ ἂν γένοιτό ποτε, τίς ἡ πολλὴ πρόνοια τῆς Ἀλε-\n\nξάνδρου τρυφῆς; ὅτι, νὴ Δία, κρατεῖ; τοῖς δὲ κρα-\n\nτοῦσιν ὑπουργεῖν ἄξιον, κἂν παρανομῶσιν, 6 Τρῶες;\n\nκἂν ἀποσφάττωσι τοὺς ἀρχομένους; κἂν παῖδας καὶ\n\nγυναῖκας ἀνδραποδίζωνται, κἂν πυρπολῶσι τὴν πόλιν;\nταῦτα τοίνυν Ἀλέξανδρος ἐπενήνοχεν Ἰλίῳ. ὁ\n\nγὰρ τὴν ἀνάγκην παρεσχηκὼς τοῦ ταῦτα ποιεῖν\n\nἑτέροις οὗτος ἂν αὐτόχειρ νομίζοιτο τούτων ὧν\n\nκαθέστηκεν αἴτιος. εἶτα τοῦτον βασιλέα προσερεῖ τις\n\nεὖ φρονῶν τὸν οὐ καταλιπόντα ὧν βασιλεύσει; οὐκ\n\nοἶσθ’ ὅτι τὸ τῆς ἀρχῆς ὄνομα τοῦ κρείττονός ἐστι,\n\n\n\n\n\n\n\n\n\n\n\n\n\nκαὶ τοῦτ’ ἔστ’ ἴ’ βασιλεύς, εἰ μὴ τὴν προσηγορίαν ἀρ-\n\nνοῖτο τοῖς ἔργοις, εὐδαιμονίας ’π’ πρύτανις, δικαιοσύνης\n\nκανών, τῶν ἀρίστων παράδειγμα;\nὁ δὲ χείρω τῶν\n\nὑπηκόων παρέχων ἑαυτὸν εἰκότως ἂν ἀφεὶς τὴν βασι-\n\nλείαν εἰς τοὺς ἀρχομένους τάττοιτο. οὐ καλῶ κυβερ-\n\nνήτην ἐγὼ τὸν καταδύοντα τὸ σκάφος οὗ τοὺς οἴακας\n\nἐπιστεύθη οὐδὲ τὸν ἐν οἷς ἐπιτηδεύει δεικνύντα τοῖς\n\nναύταις ὡς ἀμελητέον εἴη τοῦ πλοίου οὐδέ γε τὸν ἃ\n\nμηδεὶς τῶν ναυτῶν πλημμελεῖ, περὶ ταῦθ’ ἑκόντα πο-\n\nνηρὸν ὄντα. Ἀλέξανδρος τοίνυν ἄρχειν ἀξιῶν τῶν\n\nἄλλων Τρώων ἃ μηδεὶς τῶν ἀρχομένων ἐτόλμησε,\n\nταῦτα ἑαυτῷ προσήκειν ἡγήσατο.\n67. Ἔοικα δὲ τηνάλλως μακρολογεῖν ἕτοιμον ὄν\n\nἐπιστομίσαι τὸν ταῦτα προφασιζόμενον. νῦν γὰρ οὔτ’\n\nἈλέξανδρος οὔθ’ Ἕλενος οὔτε Δηίφοβος οὔτ’ ἄλλος\n\nοὐδεὶς τῶν Πριάμου παίδων κρατεῖ τῶν ὑμετέρων\n\nπραγμάτων, ἀλλὰ Πρίαμος αὐτός. καὶ τοῦτο οὐκ ἀκοῇ\n\nμόνον ἔστιν εἰδέναι, ἀλλὰ καὶ τοῖς ὁρωμένοις δῆλον\n\n\n\n\n\n\n\n\n\nκαθίσταται καὶ χωρὶς τούτων τοῖς ἁπανταχοῦ Ι\n\nνενομισμένοις. ταῦτα δέ ἐστι τί; τοὺς παῖδας τοῦ\n\nβασιλέως περιόντος μὲν αὐτοῖς τοῦ πατρὸς ἰδιωτεύειν,\n\nἀπελθόντος δὲ εἰς τὴν ἐκείνου τάξιν παριέναι τὸν πρε-\n\nσβύτατον, ἄλλως τε εἰ καὶ δεινὸς εἴη χρήσασθαι πράγ-\n\nμασιν, ἅπερ ἀμφότερα τὸ σκῆπτρον εἰς Ἕκτορα περιά-\n\nξειν ἔοικε. τοσοῦτον <οὖν> ἀπέχει τοῦ νῦν\n\nβασιλεύειν, ὥστε οὐδὲ ἐν ἐλπίσιν ἐστὶ τοῦ πράγματος,\n\nεἰ γε ζῶντος μὲν καὶ ὄντος Πριάμου οὐδεὶς εἰς τοῦτο\n\nτῶν ἐκείνου παίδων κληθήσεται, τελευτήσαντος δὲ\n\nἝκτωρ γένεται τῆς ἀρχῆς τοῦ πατρὸς κληρονόμος.\nοἶδα δὲ ὡς, εἰ καὶ Πρίαμος οἷαπερ Ἀλέξανδρος\n\nἠσέλγαινεν, ἠσέλγαινε δὲ ἐπ’ ὀλέθρῳ τῆς πόλεως, οὐκ\n\nἂν ἠνέσχεσθε τῆς ἀκολασίας ἐκείνου τὴν δίκην αὐτοὶ\n\nδιδόντες, ἀλλ’ ἔσχετ’ ἂν εἰπεῖν πρὸς αὐτὸν μέτριά τε\n\nκαὶ δίκαια καὶ αὐτῷ πεισθῆναι συμφέροντα· ὦ βασι-\n\nλεῦ, ἡμεῖς μὲν ἡμᾶς αὐτοὺς ἐνεδώκαμέν σοι καὶ\n\nτῶν ὅλων προὐβαλόμεθά <σε> πραγμάτων\n\n\n\n\n\n\n\n\n\nἐπὶ τῷ κακῶς ὑπὸ σοῦ παθεῖν, ἀλλ’ ἐπὶ τῷ κἂν\n\nεἴ τις ἕτερος τολμήσειε, σὲ διακωλύειν, οὐδ’\n\nἔνα πρὸς ἡδυπάθειαν ἀποχρήσῃ τῇ βασιλείᾳ,\n\nἀλλ’ ἔνα τὴν ὑπάρχουσαν εὐδαιμονίαν ἐπιτεί-\n\nνῃς τῇ προνοίᾳ· σὺ δὲ οὐκ εἰς καλὸν ἔοικας\n\nἀπολαύειν τῶν δοθέντων σοι οὐδὲ τὰς ἐλπίδας\n\nἡμῖν βεβαιοῦν, ἀλλ’ ἃ μηδεὶς ἂν ἤλπισε, τού-\n\nτοις ἐπιχειρεῖν καὶ δύο τὰ χείριστα ἐργάζε-\n\nσθαι. σαυτὸν μὲν γὰρ πονηρότατον ἀποφαίνεις,\n\nδι’ ὧν δὲ αὐτὸς ἀδικεῖς, τούτοις ἡμᾶς ἀπολ-\n\nλύεις.\nταῦτα καὶ ὑμᾶς ἂν εἰπεῖν οἶμαι καὶ Πρία-\n\nμον αἰσχυνθῆναι καὶ δευτέραν ποιήσασθαι τὴν ἑαυτοῦ\n\nῥᾳστώνην τῆς τῶν ὅλων σωτηρίας. μὴ τοίνυν ἃ τὸν\n\nβασιλέα τολμῶντα ποιεῖν ἐκωλύετ’ ἄν, ταῦτα τοῖς\n\nοὔπω | τοσοῦτον ἰσχύουσιν ἐπιτρέψητε μηδὲ εἰς\n\nτοσοῦτον συγχέητε τὰ πράγματα ὥστε βασιλέα γε νο-\n\nμίζειν τὸν οὐκ ἔχοντα τὴν ἀρχὴν καὶ πλείω τούτῳ\n\nπαρέχειν ἐξουσίαν ἢ παρ’ οἶς ἐστι τὸ κρατεῖν.\n70. Οἶμαι τοίνυν ἐρεῖν τινας, ὧς ἑκοῦσα συνη-\n\n\n\n\n\n\n\nκολούθησεν ἡ γυνὴ καὶ οὔτ’ Ἀλέξανδρος οὐδὲν\n\nἀδικεῖ Μενέλεώς τε πραγματωδέστερός ἐστι\n\nτοῦ προσήκοντος τὴν ἀποφυγοῦσαν ἀγαπῶν.\n\nἔστι δὲ πρόχειρον μὲν εἰπεῖν ὡς Ἀλέξανδρος μὲν ἀδι-\n\nκεῖ τὴν οὐ βουλομένην ἀκολουθεῖν ἁρπάσας, Μενέλεως\n\nδὲ τὰ προσήκοντα ποιεῖ τὴν ἄκουσαν ἀπελθοῦσαν\n\nἀξιῶν ἔχειν, ἀλλ’ ἵνα μὴ ἀπέραντος ὁ λόγος εἴη, δε-\n\nδόσθω βεβουλημένην ἀκολουθῆσαι. οὐκοῦν ἐξαπατήσαν-\n\nτος Ἀλεξάνδρου τοῦτ’ ἐποίησεν. οὐ γὰρ πρότερόν γε\n\nοὐδὲν τοιοῦτον εἰργασμένη φαίνεται.\nἔστιν οὖν\n\nἈλεξάνδρου καὶ τοῦτο ἀδίκημα. καὶ πολύ γε δεινότερον\n\nτὸ πεῖσαι γενέσθαι φαύλην τοῦ πρὸς ἀνάγκην καται-\n\nσχῦναι. ἡ μὲν γὰρ βιασθεῖσα τὸ μὲν σῶμα ὕβρισται,\n\nτὴν δὲ γνώμην οὐ διέφθαρται καὶ προσέτι μισεῖ τὸν\n\nτὴν ἀνάγκην ἐπενεγκόντα, ἡ δὲ πεισθεῖσα θαυμάζειν\n\n\n\n\n\n\n\n\n\nἃ φεύγειν ἄξιον συνεπείληπται τῶν ἀδικημάτων καὶ\n\nγέγονε κοινωνὸς πονηρίας καὶ οὐδ’ ἂν ἐπανόρθωσις\n\nεἴη τῷ πράγματι διεφθαρμένου τοῦ τρόπου. οὕτω κατ’\n\nἀμφότερα Ἀλέξανδρος ἄδικος καὶ ἐν θατέρῳ πονηρό-\n\nτερος δείκνυται.\nὑπερβολῇ δ’ ἔγωγε χρήσομαι ’\n\nοὐ παρεκρούσατο τὸ γύναιον Ἀλέξανδρος, ἀλλ’\n\nἐκείνη μὴ βουλόμενον ἠνώχλησε. καλῶς. ἔδει τοί-\n\nνυν ἐπισχεῖν ἁμαρτάνουσαν, ἀλλ’ οὐ συλλαβεῖν ἀδι-\n\nκούσῃ καὶ ταύτην ἀντιδοῦναι τῷ ξενίσαντι τὴν χάριν,\n\nτὸ μὴ συμπράττειν εἰς ἃ μὴ προσῆκε τῇ γυναικί. οὐ\n\nγὰρ ἡ κοινωνία τῶν ἀδικημάτων ἐν τοῖς τοιούτοις\n\nἐξαιρεῖται τὸν μετασχόντα τῆς μέμψεως, ἀλλ’ εἰς ταὐ-\n\nτὸν τίθησι τῷ παρακεκληκότι τὸν ὑπακούσαντα καὶ\n\nτοσοῦτον | αὐτῷ νέμει τῶν αἰτιῶν ὅσον καὶ τῶν\n\n\n\n\n\n\n\n\n\n\n\nἔργων μέτεστιν. ὁ τοίνυν λόγος ὁ τοιοῦτος οὐ τοῦτον\n\nποιεῖ καθαρὸν ἐγκλημάτων, ἀλλ’ ἐκείνῃ συνδιαβάλλει,\n\nοὐδὲ Ἀλέξανδρος μετριώτερος, εἰ καὶ τὸ γύναιον ἐν\n\nαἰτία.\n73. Ἀλλὰ μὴν πρός γε τὸν φάσκοντα θαυμάζειν εἰ\n\nμὴ αἰσχύνοιτο Μενέλεως Ἑλένην ἀπολαμβάνειν ἐπιχει-\n\nρῶν ἐκεῖνο λέγω· ἡμῖν <μέν>, ὦ Τρῶες, μελήσει τῆς\n\nτέρας αὐτῶν δόξης, ὑμῖν δὲ τῆς ὑμετέρας αὐτῶν φρον-\n\nτιστέον. θαυμάζω δὲ εἰ ἡμῖν μὲν τὸ τὰ οἰκεῖα κομί-\n\nζεσθαι ζητεῖν αἰσχρόν, ὑμῖν δὲ τὸ τῶν οὐ προσηκόν-\n\nτῶν ἀμφισβητεῖν καλόν, καὶ Μενέλεως μὲν Ἑλένῃ\n\nσυνοικῶν γέλωτα καὶ χλευασμὸν οἴσει, Ἀλέξανδρος δὲ\n\nκρείττων ἔσται κατηγορίας πάντα ἐκείνην ἡγούμενος.\nπάντων δὲ ἀτοπώτατον ἣν ἑκοῦσάν φατε τοῖς χει-\n\nρίστοις ἐπιδραμεῖν, ὑπὲρ ταύτης ἀποθνήσκειν ἐπιθυ-\n\nμεῖν’. τίς δ’ ἂν εἰδείη, τί ποτε χρήσεται τῇ γυναικί,\n\nεἴτ’ ἐπὶ τιμωρίᾳ λαβεῖν βούλεται εἴτ’ ἀποσφάξαι εἴτε\n\n\n\n\n\n\n\n\n\nκαταποντίσαι εἴτε συνειδὼς αὐτῇ παρὰ γνώμην ἡρπα-\n\nσμένῃ τοῦ πεποιηκότος, ἀλλ’ οὐ τῆς παθούσης τὸ ἀδί-\n\nκημα κρινεῖ. τί ἄν τις περιεργάζοιτο ταῦτα περὶ ὧν\n\nἀφεῖναι δεῖ δοκιμάζειν τὸν κύριον;\n75. Ἤδη τοίνυν τινὸς ἤκουσα τὸν Ἀλέξανδρον\n\nἐπαινοῦντος, ὅτι βούλοιτο γυναικὶ συνοικεῖν καὶ γένει\n\nκαὶ κάλλει διαφερούσῃ. τοῦτο δὲ κατηγορία μεγίστη\n\nτῶν ἀπασῶν ἐστιν. εἰ γὰρ σεμνόν τι τοῦτο καὶ πολλῆς\n\nεὐδαιμονίας γέμον καὶ ζηλωτὸν δεῖ κεκρίσθαι τὸν\n\nἙλένῃ συνοικοῦντα, μεγίστων ἀγαθῶν δήπουθεν ὁ\n\nΜενέλεως ἐστέρηται καὶ ὧν παρόντων εὐδαίμων ἦν,\n\nτούτων ἀπόντων ἠδίκηται, ὥστε ὁ τοῦτο λέγων ἡμῖν\n\nμὲν εὔλογον τὴν στρατείαν ἀποφαίνει, τὴν δ’ ἀπολο-\n\nγίαν Ἀλεξάνδρου παραιρεῖται.\nεἰ μὲν γὰρ οὐδενὸς\n\nἄξιον Ἑλένη, τὸ κινδυνεύειν ὑπὲρ ταύτης εὔηθες,\n\n\n\n\n\n\n\n\n\n\n\n\n\nἀνόητον, τὸ δὲ ἄδικον. εἰ γὰρ οὗτος ἑκάστῳ παρασταίη\n\nλογισμὸς καὶ τὰς τῶν πλησίον γυναῖκας σκεψόμεθα\n\nκαὶ τὰς ἀρίστας ἡμῶν αὐτῶν εἶναι μᾶλλον ἢ τῶν\n\nἐχόντων βουλησόμεθα, ὁρᾶτε, ὦ Τρῶες, μὴ καὶ πρὸς\n\nἀλλήλους τοῦτο πάθητε καὶ τὸ νόσημα πάσας ἐπέλθῃ\n\nτὰς πόλεις καὶ πονηρὸν ἔθος παρ’ ὑμῶν ὁρμηθῇ.\nθαυμάζεις τὴν παῖδα τοῦ Δῖός. ἀλλ’ οὐ σοὶ δίδω-\n\nσιν αὐτὴν ἡ Τύχη, ἀλλ’ ἐξ ἁπάντων κηδεστὴν ποιεῖται\n\nΜενέλεων, τουτέστιν ὁ κλῆρος, ἡ γνώμη τοῦ Δῖός\n\nτοῦτον αἱρεῖται, τούτῳ τὸ θυγάτριον ἐγγυᾷ. πάντων\n\nδὲ σχετλιώτατον, εἰ οἱ μὲν ἐν Πελοποννήσῳ κατοικοῦν-\n\nτες καὶ πάντες ἀπλῶς οἱ τότε μνηστεύσαντες ἔστερξαν\n\nτῇ τύχῃ καὶ τοῦ δικαίου τὴν αὑτῶν ἰσχὺν οὐκ ἠξίω-\n\nσαν προθεῖναι, ὁ δὲ μηδὲ μνηστεύειν τολμήσας πλέον\n\nἔξει τοῦ λαχόντος.\n78. Ἀλλ’ ἵνα μὴ διατρίβωμεν ἐν λόγοις τὸν χρό-\n\nνον μηδὲ στρατόπεδον τοσοῦτον ἐν ἀργίᾳ καθέζηται\n\nπράξεως ἐπιθυμοῦν, τοσοῦτον εἰπὼν ὑμῶν ἀπαλλάξο-\n\nμαι· κατέχοντες μὲν Ἑλένην πολεμηθήσεσθε, διδόν-\n\nτῶν δὲ ὑμῶν αὐτὴν καὶ δίκας ἀνεξόμεθα. καὶ νῦν\n\nἐφ’ ὑμῖν ἐστιν ἢ ζῆν ἀδεῶς ἢ κινδυνεύειν.\n\nδότε οὖν ἡμῖν ἤδη τὰς ἀποκρίσεις καὶ τὴν ταχίστην\n\nἀποπέμψατε. ὧς ἔγωγε πάντας μέν, μάλιστα δὲ τὸν\n\nΑχιλλέα καὶ τὸν Αἴαντα ζημίαν ἡγοῦμαι πεποιῆσθαι τὴν\n\nμέλλησιν καὶ νῦν μετέωρον εἶναι τὸ στρατόπεδον εἴς\n\nτε τὰ ὅπλα ἀποβλέπον καὶ τὴν ἀκοὴν ἀναμένον. εὖ δὲ\n\nἐπίστασθε ὧς τὸ τῶν πρέσβεων ἄπρακτον προσθήκη\n\nπρὸς ἀγανάκτησιν τοῖς ἀπεσταλκόσι καθίσταται. ὁ γὰρ\n\nἐπιεικείᾳ πρὸς τοὺς ἠδικηκότας χρησάμενος, ἐπειδὰν\n\nὑπερφρονηθεὶς τύχῃ, χαλεπώτερος γίνεται τῶν ἀπ’\n\nἀρχῆς εἰς χεῖρας ἰόντων πρὸς τοῖς ἀδικήμασιν ὑπὸ\n\nτῆς ὕβρεως κινούμενος.\nκαὶ νῦν εἰ μὲν ἄπο τῶν\n\nδυσχερῶν ἠρξάμεθα καὶ τῇ ἀποβάσει τὸ ἔργον ἠκολού-\n\nθησε, τάχα ἂν ὕστερον δεομένοις σπονδῶν ἐνεδώκαμεν\n\n\n\n\n\n\n\n\n\nκαὶ τοὺς ἔχοντας τραχέως ῥᾷστον ἂν ἦν καταπραΰνειν,\n\nοὐ γὰρ διελέχθημεν τοῖς ἀνθρώποις οὐδ’ αἱρέσεως\n\nκύριοι κατέστησαν· εἰ δ’ ἄκοντες ἐπεσπάσαντο τὰ\n\nχείρω, Ἀλεξάνδρου τὸ πονήρευμα γέγονεν, ἡ δὲ πό-\n\nλις οὐ συνηδίκηκε καὶ πολλὰ ἂν ἦν ἱκανὰ μετα-\n\nστῆσαι τὴν ὀργὴν εἰς φιλανθρωπίαν. νυνὶ δὲ τίς ἂν\n\nὕστερον εὑρεθείη λόγος μέτριος, δι’ οὗ καταθήσεσθε\n\nτὸν πόλεμον, εἰ μὴ νῦν ἐθελήσετε;\nἄνθρωποι τοσ-\n\nοῦτοι τὸ πλῆθος καὶ τοιοῦτοι τὰς ἀρετὰς ἐγκαλεῖν\n\nἔχοντες τὰ μέγιστα, ὅπλα ἐν ταῖς χερσὶ φέροντες, ἐφε-\n\nστηκότες τῇ τῶν λελυπηκότων γῇ, σαφῶς εἰδότες ὡς,\n\nεἰ μὴ τὰ πρῶτα τῶν ἀδικημάτων ἐπιστροφῆς τύχοι,\n\nφανεῖται ταχέως καὶ δεύτερα, ὅμως κατέχουσιν ἑαυτοὺς\n\nκαὶ νικῶσι τῇ πρᾳότητι τὸν θυμὸν καὶ παρέχουσι τοῖς\n\nἠδικηκόσιν ἀφορμὴν εἰς σωτηρίαν.\nἂν οὖν ὑμεῖς\n\nμὴ δέχησθε τὸ ἕρμαιον μηδὲ ἁρπάζητε τὴν δωρεάν,\n\n\n\n\n\n\n\n\n\nἀλλ’ I ἀποστρέφησθε τὴν εὐτυχίαν, εἶτα πταίσαντες\n\nὕστερον πάνθ’ ἕτομοι συγχωρεῖν ἦτε, ὧν καὶ πολλο-\n\nστὸν μέρος ἤρκει τὴν πρώτην, ἀνταιτῆτε δὲ τοσοῦτον\n\nμὴ τὴν πόλιν ὑμῖν ἀπόλλυσθαι, ἆρ’ ἂν ἀνασχέσθαι\n\nνομίζετε τοὺς ἐγγὺς ὄντας ἤδη <τοῦ> τὴν πόλιν\n\nταῦτ’ οὖν ἐνθυμηθέντες καὶ παραθέντες ταῖς ἡδοναῖς\n\nἈλεξάνδρου τὸν περίβολον τοῦτον τοῦ ἄστεος, τοὺς\n\nνεώς, κάλλη δημοσίων οἰκοδομημάτων, κατασκευάς,\n\nἰδίας εὐπορίας, πλοῦτον, ῥᾳστώνην, γεωργίας, παῖδας,\n\nγονεῖς, γυναῖκας, τὰ παρόντα ἀγαθά, τὰς μελλούσας\n\nἐλπίδας ἐρωτήσατε ὑμᾶς αὐτούς γε, εἰ τοσούτων ἄξιον\n\nπρίασθαι τὴν πρὸς Ἀλέξανδρον χάριν.\nἜστι δὲ ὑμῖν μάλιστα πάντων ἀνθρώπων οἰ-\n\nκείοις σωφρονίζεσθαι παραδείγμασι καὶ τὸ γινόμενον\n\nκερδαίνειν ἀπὸ τῶν συμφορῶν. τοῦτο δέ ἐστι τῇ πείρᾳ\n\nτῶν προλαβόντων τὸ μὴ τοῖς αὐτοῖς περιπεσεῖν εἰδέ-\n\n\n\n\n\n\n\n\n\nναι φυλάττεσθαι. τίς γὰρ οὐκ οἶδεν ὅτι Λαομέδων\n\nἀγνωμοσύνῃ πρὸς Ἡρακλέα χρησάμενος καὶ ὧν μὲν\n\nἐδεήθη τυχών, ἃ δὲ ὑπέσχετο δώσειν οὐ παρασχὼν\n\nπολέμου καὶ κακῶν ἐπειρᾶτο καὶ ἡ πόλις ἔκειτο καὶ\n\nχρήματα ἤγετο καὶ σώματα εἵλκετο καὶ τῶν ἀπολλυ-\n\nμένων οἱ λειπόμενοι δυστυχέστεροι τῇ τῶν δεινῶν\n\nαἰσθήσει τῶν ἀπελθόντων πλεονεκτοῦντες;\nτοῦτο\n\nμέντοι τὸ δεινὸν καὶ φρικῶδες Πρίαμον εἰσιὸν ταρατ-\n\nτέτω καὶ μὴ βουλέσθω πολλὰ τοιαῦτα ποιεῖν παρα-\n\nδείγματα μηδὲ ῥᾳθυμότερον ἐχέτω περὶ τὴν πόλιν ἢ\n\nκυβερνήτης περὶ τὸ σκάφος. ἐκεῖνοι τὰς ὑφάλους αἷς\n\nἂν προσβαλόντες τρώσωσι τὸ πλοῖον ἐπὶ τῆς δευτέρας\n\nἀναγωγῆς φυλάττονται καὶ γίνεται τὸ πρότερον πάθος\n\nσωτηρία πρὸς τὰ δεύτερα. | ὑμεῖς δέ, εἰ μηδ’ ἐξ\n\nὧν πεπείρασθε σωφρονήσετε, πάνυ ἂν εἴητε δυστυχεῖς.\n84. Καίτοι τί τοσοῦτον ἐπεστράτευσε; τότε\n\n\n\n\n\n\n\n\n\nἕξ νεῶν Ἡρακλῆς ἐδεήθη πρὸς τὴν ἅλωσιν\n\nἸλίου, τὰ δὲ νῦν εἰς ἐπίδειξιν μᾶλλον ἢ χρείαν\n\nπαρεσκεύασται χιλίαις ναυσὶ πελαγῶν καλυ-\n\nπτομένων καὶ τῆς ἠιόνος οὐκ ἀποχρώσης. καὶ μὴν\n\nκαὶ τὸ ἀδίκημα μετριώτερον τὸ Λαομέδοντος τοῦ νῦν\n\nτετολμημένου. πολὺ γὰρ ἔλαττον, οἶμαι, δοῦναί τι δέον\n\nμὴ βουληθῆναι ἢ τὰ μὴ προσήκοντα μηδαμόθεν ἁρ-\n\nπάσαντα ἔχειν. οὐδὲ φὰν εἶτ’ αἰ τοσοῦτον χείρων ὁ Τε-\n\nλαμώνιος Αἴας τοῦ πατρὸς τοῦ συνεξελόντος Ἡρακλεῖ\n\nτὴν Τροίαν, ὥστ’ ἐκείνου συνοργισθέντος ἐπ’ ἐλάττο-\n\nσιν αὐτὸς ἐφ’ οὕτω μείζοσι μὴ μιμήσασθαι τὸν γεννή-\n\nσαντα.\nπάντων δὲ σχετλιώτατον, εἰ Θησέως μὲν\n\nαὐτὴν τολμήσαντος λαβεῖν νέαν οὖσαν κομιδῆ καὶ\n\n\n\nscripsi ἐπεστράτευσε τότε HCBM ἐπεστράτευσέ ποτὲ· Vi\n\nἐπιστρατεύσαιτό τις Ma sed ἐπεστράτευσε τότε suprascr m 2,\n\nCl edd\n\n\n\n\n\n\n\n\n\nβουλομένου γυναῖκα ποιήσασθαι πρὸς τῷ μηδένα λυ-\n\nπεῖν, οὐ γὰρ συνᾀῴκει γε οὐδενί, ἴδει μὲν κινεῖσθαι\n\nτὴν Πελοπόννησον, ἔδει δὲ πολέμου τὴν Ἄττ’ Ἀττικὴν\n\nἐμπίπλασθαι καὶ τὰς Ἀφίδνας πορθεῖσθαι καὶ πάλιν\n\nἙλένην ἐπὶ Λακεδαίμονος εἶναι, τῶν δ’ ἀλλο-\n\nφύλων ταὐτὰ εἰργασμένων μετὰ γάμον, ὦ Ζεῦ, καὶ\n\nπαῖδα μὴ πᾶν ὅσον ἐστὶν ἐν ἡμῖν πρὸς τιμωρίαν\n\nζητῆσαι.\n86. Οἶμαι δὲ οὐ μόνον τοῖς ἄλλοις, ἀλλὰ καὶ αὐτῷ\n\nκαλῶς ἔχειν Ἀλεξάνδρῳ πείθεσθαι. νῦν μὲν γὰρ τοῦ\n\nσεσωκέναι τὴν πόλιν δόξαν ἀποίσεται· ἐὰν δὲ φιλονει-\n\nκῶν πέρα τοῦ δέοντος ἐπάγη τὰ δυσχερῆ, ὀνείδη μὲν\n\nὅσα ἀκούσεται σιωπῶ, ἀλλὰ καὶ συμφοραὶ δειναὶ παρο-\n\nξῦναι καὶ κατὰ τῶν οἰκείων τοὺς ἀνιωμένους. οὕτω\n\nτοῖς μὲν ἄλλοις ὁ πρὸς τοὺς ἔξω πολεμίους μόνος\n\nἐστὶν ἀγών, τούτῳ δὲ καὶ πρὸς ἐκείνους καὶ πρὸς τοὺς\n\nοἰκείους καὶ τὸ τῆς ἀδοξίας ἐν ἐπιθήκῃ.\n87. Ι Ταῦτα ἐχρῆν, ὦ Τρῶες, πρὸς ὑμᾶς διελ-\n\nθεῖν, ἴνα πολλὴν τὴν ἐπιείκειαν προδείξαντες μετὰ τῆς\n\nἀγαθῆς τύχης ἁπτώμεθα τῶν ὅπλων, εἰ τοῦθ’ ὑμῖν\n\nαρεσκοι.\n"};
