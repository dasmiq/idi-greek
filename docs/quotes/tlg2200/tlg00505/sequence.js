var sequence = {"name":"Libanius. Declamatio 5","data":"V.ΠΡΟΣ TON ΟΔΥΣΣΕΩΣ EN ΛΙΤΑΙΣ\n\nΠΡΕΣΒΕΥΤΙΚΟΝ ΑΝΤΙΛΟΓΙΑ\n\nΑΧΙΛΛΕΩΣ.ὅτε πρῶτον ὑμᾶς εἶδον ἐπὶ τὰς θύρας ὴ́κον-\n\nτὰς, ὦ σοφώτατε Ὀδυσσεῦ, ἡγησάμην ὀψέ ποτε κοινω-\n\nνοῦς ἀφῖχθαί μοι τῆς ἐφ’ οἶς ὑβρίσθην ὀργῆς καὶ τοῦ\n\nγε λοιποῦ μεθ’ ἡμῶν συνδιατρίψειν τῆς Ἀγαμέμνονος\n\nβδελυρίας εἰσάπαξ κατεγνωκότας. καί, μὰ τοὺς θεούς,\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nοὐ τὸ νῦν ἐπὶ τούτοις ἥκειν ὑμᾶς θαυμαστὸν ἐποιού-\n\nμην, ἀλλὰ μᾶλλον ὅτι μὴ πάλαι μετέστητε, τοῦτ’ ἐθαύ-\n\nμαζον.\nἐπεὶ δὲ καὶ τῶν λόγων ἤκουσα τῶν καλῶν\n\nκαὶ πολλῶν καὶ τὴν ὑπὲρ τῶν ἠδικηκότων ἐθεασάμην\n\nσπουδὴν καὶ τὴν κατ’ ἐμοῦ τοῦ τὰ δεινότατα πεπον-\n\nθότος τέχνην καὶ ὅτι με καθάπερ παῖδα προσεδόκησας\n\nοἰχήσεσθαι λαβών, νῦν πλέον ἢ πρότερον, εἰ καὶ\n\nπαράδοξον εἰπεῖν, ἤλγηκα. τὸ γὰρ μηδὲ νοῦν ἔχειν\n\nδοκεῖν, ἀλλ’ ἕτοιμον εἶναι | πρὸς ἀπάτην ὅτου\n\nτις ἂν εἴποι δεινοῦ τοῖς γε οὐκ ὄντως ἀνοήτοις δει-\n\nνότερον. ἐγὼ δέ σε ἠξίουν φάσκοντα συνέσει νικᾶν\n\nμὴ τὸ πᾶσι πρόδηλον ἀγνοεῖν, ὅτι καὶ τῇ δεινότητι\n\nκαὶ τῇ ῥώμῃ καὶ τῇ τῶν πολεμικῶν ἐμπειρίᾳ καὶ ταῖς\n\nἄλλαις δυνάμεσιν οὐκ ἐπὶ τοὺς οἰκείους χρῆσθαι νόμος,\n\nἀλλ’ οὗ δεῖ τῶν ἐχθρῶν πλεονεκτεῖν.\nταύτης τοί-\n\nνυν τῆς ῥητορείας ἕτερος ἦν ὁ καιρός, ἡνίκα ἦλθες\n\nεἰς τοὺς Τρῶας, Ὀδυσσεῦ, μετὰ τοῦ Μενέλεω τὴν Ἑλέ-\n\nνην ἀπαιτήσων. νῦν δὲ ἐκείνοις μὲν οὕτως ἔδοξας\n\n\n\n\n\n\n\nεἶναι πιθανὸς ὥστε μικροῦ λαβόντες ἀπέκτειναν ἂν,\n\nεἰ μὴ παρελθὼν Ἀντήνωρ ἐξῃτήσατο, τὰς δὲ ἡμετέρας\n\nδιαλλαγὰς πάντως που τοῖς ὑβρικόσιν ἐπηγγελμένος\n\nἥκεις. οὕτω φαυλοτέρους ἡμᾶς τῶν βαρβάρων ὑπείλη-\n\nφας.\nπάντων δέ μοι δοκεῖς ἐναντιώτατον πρᾶγμα\n\nποιεῖν· τὴν μὲν γὰρ φιλοτησίαν προπίνων χαῖρε\n\nπροσεφώνησας, λέγεις δὲ ἀφ’ ὧν ἀνάγκη τὸν ἀκούοντα\n\nλυπεῖσθαι. πείθειν μὲν γὰρ ἐπιχειρῶν οὐκ ἂν ἔχοις\n\nμὴ μεμνῆσθαι τῶν ἔμπροσθεν, μεμνημένῳ δὲ τῶν\n\nἔμπροσθεν οὐκ ἔστι σοι μὴ τὸν πεπονθότα λυπεῖν.\n\nκαὶ τί λέγω τῶν ἔργων; πρὸς αὐτὸ τοὔνομα τοῦ πρε-\n\nσβευομένου ταράττομαι. σὺ δ’ ἐν Ἀγαμέμνονος ἔφθης\n\nἑστιαθείς, ἐκεῖθεν δ’ ὁρμηθεὶς ὧς ἡμᾶς ἐλθεῖν ὡς ἂν\n\n\n\n\n\n\n\n\n\n\n\n\n\nμάλιστα ἀνιάσαις.\nθαυμάξω δὲ ὅπως οὐ συνίετε\n\nτῇ πρεσβείᾳ μείξω ποιοῦντες, οὐ λύοντες τὰ ὑβρισμένα.\n\nδείκνυτε γάρ, εἰς οἷον ὄντα ὑβρίξετε, τῷ μόνον ἡγεῖσθαι\n\nσωτῆρα καὶ δι᾿ ὧν, εἰ μὴ λάβοιτε βοηθόν, ἀπολεῖσθαι\n\nλεῖσθαι πεπιστεύκατε, τὸ τῇ παροινίᾳ κατὰ τοῦ πρώτου\n\n| τῶν Ἑλλήνων κεχρῆσθαι μεμαρτυρήκατε.\n\nὥστε ἐν οἷς ἱκετεύει παροξύνει καὶ ταῖς δεήσεσιν\n\nἐλέγχει τὰ πονηρεύματα καὶ μονονοὺ βοᾷ πρὸς ἅπαντας\n\nὡς ἐμοὶ μόνῳ τῶν ὑβριστῶν οὐκ ἔστι συγ\n\nγνώμη· καὶ γὰρ ὕβρικα καὶ ὃν ἥκιστα ἐχρῆν.\nἐγὼ δὲ μάλιστα μὲν <ἂν> ᾤμην δεῖν μηδένα τῶν\n\nσυμπεπλευκότων προπηλακίξεσθαι μηδ᾿ εἰ τῶν πολλῶν\n\nεἴη καὶ τῶν ἔλαττον ἰσχυόντων, αὐτὴ γὰρ ἡ προθυμία,\n\nκἂν ἀπῇ τὸ κατορθοῦν, τιμῆς ἀξία· εἰ δ᾿ οὖν\n\nἀνάξιον ἡγεῖτο τῆς αὑτοῦ τύχης τὸ σωφρονεῖν καὶ\n\nτοῦτ᾿ εἶναι κέρδος τῆς βασιλείας τὸ κακῶς τὸν πλη-\n\n\n\n\n\n\n\n\n\nσίον ποιεῖν, εἰς τοὺς σκευοφόρους καὶ τελοῦντας εἰς\n\nδῆμον καὶ φρονήματος ἐστερημένους, εἰς τούτους ἀσελ-\n\nγαίνειν ἐχρῆν, εἴπερ ἄρα καὶ τοῦτο ἐχρῆν, οὐ κατὰ\n\nστρατηγοῦ μεθύειν καὶ τούτου φίλου τοῖς θεοῖς καὶ\n\nκυρίου τοῦ τὰς ναῦς εἶναί τε καὶ διεφθάρθαι κατὰ\n\nτὸν σόν, Ὀδυσσεῦ, λόγον.\n7. Ἐμοὶ μὲν οὖν <ἂν> a ἤρκει τὰ πράγματα καὶ τὰ\n\nπολεμίων πάθη καὶ πρὸ τῶν ἄλλων Ἕκτωρ τότε μὲν\n\nτρέμων, νῦν δὲ φοβῶν, καὶ οὐδὲν <ἂν> a ἐδεόμην\n\nἃ τοῖς ἔργοις ἐπεδειξάμην, τοῖς γὰρ εἰκότως μέγα φρο-\n\nνοῦσιν οὐ παρ’ αὑτῶν ἐπαίνους, ἀπὸ δὲ τῶν πεπραγ-\n\nμένων εἶναι δεῖ τὴν μαρτυρίαν· ἐπεὶ δὲ βουλόμενον\n\nσιωπᾶν οὐκ ἐᾷς, Ὀδυσσεῦ, πολέμου μεμνημένος πρὸς\n\nἄνδρα κιθαρίζειν ἀντὶ τοῦ πολεμεῖν ἠναγκασμένον,\n\nἀκούσατε, ὦ παρόντες, ἀνθ’ οἵων οἷα κεκόμισμαι, καὶ\n\nταῖς εὐεργεσίαις ἀντίθετε τὰς ἀμοιβάς. εἴσεσθε γὰρ\n\nεῖτ‘ ἔχει λόγον τὸ μὴ συμμαχεῖν εἴτε καὶ ἄλλως ἀγα-\n\n\n\n\n\n\n\n\n\n\n\n\n\n\n\nνακτῶ.\nεἰ γὰρ ἐθέλοιτε σκέψασθαι, τί τὸ ποιῆσάν\n\nἐστι τοὺς Ἀχαιοὺς ἐπὶ Τρωάδος ἱδρῦσθαι γῆς καὶ μὴ\n\nτοῦτ’ αὐτὸ πρῶτον ἀγνοεῖν, τὴν χώραν τῶν λελυπη-\n\nκότων καὶ τίς ἡ Πριάμου πόλις καὶ ποῖ δεῖ προσβα-\n\nλεῖν καὶ ποίαν κακοῦν, ἐμὲ τουτονὶ τὸν | ἄτιμον\n\nεὑρήσετε καὶ τὸ δόρυ τὸ πατρικόν. ὧς γὰρ ἀνήχθημεν\n\nἀπὸ τῆς Αὐλίδος, ἀγνοίᾳ τῶν τόπων προσπεσόντες τῇ\n\nΜυσῶν τὴν ἀρχὴν κατεθέομεν Τηλέφου τὴν Ἀλεξάν-\n\nδρου νομίζοντες, αἰσθόμενος δὲ ὁ Τήλεφος εὐθὺς ἐν\n\nὅπλοις ἦν καὶ μετὰ τῆς δυνάμεως ἀπήντα, μάχης δὲ\n\nκαρτερᾶς γενομένης καὶ τοῦ πράγματος προἰόντος ὁ\n\nτῶν Μυσῶν ἡγούμενος ὑπ’ ἐμοῦ τιτρώσκεται. καὶ οἱ\n\nμὲν ᾤχοντο φεύγοντες, ἡμεῖς δὲ γνόντες τὴν πλάνην\n\nἀποπλεύσαντες αὖθις ἦμεν ἐν Βοιωτίᾳ. καὶ τῷ συμβε-\n\nβηκότι τὸ στράτευμα διελέλυτο.\nχρόνου δὲ ἐγγινο-\n\nμένου καὶ τῆς ἀγνοίας μενούσης κομίζεται Τήλεφος εἰς\n\nΔελφοὺς τῷ θεῷ χρησόμενος ὑπὲρ τοῦ τραύματος ὡς\n\n\n\n\n\n\n\n\n\nτῆς τῶν ἰατρῶν τέχνης οὐκ ἀρκούσης τῷ πάθει. ὁ δὲ\n\nἀνεῖλε παρὰ τῷ τρώσαντι καὶ τὴν ἴασιν ζητεῖν. ταῦτ\n\nἀκούσας εἰς Ἂργος ἔρχεται καὶ τῶν ἀλγηδόνων παύε-\n\nται ταῖς ναυσὶν ὁμολογήσας ἡγήσεσθαι, καὶ γένεται\n\nτῆς ἰατρείας μισθὸς ἡ τῆς ἀγνοίας τῶν τόπων ἀπαλ\n\nλαγή. αὕτη πρώτη καὶ μεγίστη τῶν εὐεργεσιῶν γνῶναι\n\nτὴν Ἀλεξάνδρου πατρίδα καὶ μὴ καθάπερ ἐν μανίᾳ\n\nτὸν παραπεπτωκότα βλάπτειν ἀντὶ τῶν αἰτίων.\nοὐκ-\n\nοῦν τῶν μὲν ἄλλων ἕκαστος τοῖς αὑτοῦ πράγμασι\n\nσεμνύνεται, ἐγὼ δὲ τοῖς τε ἐμαυτοῦ καὶ τοῖς ἁπάντων.\n\nκαὶ γὰρ τὰ τῶν τοξοτῶν καὶ τῶν ὁπλιτῶν καὶ τῶν\n\nἱππέων καὶ ὅλως ὅστις ὠφέληκέ τι τὸ κοινόν, πάντα\n\nταῦτ’ ἐστὶ τοῦ δεῦρο κεκομικότος τὴν στρατιάν. εἰμὶ\n\nδὲ οὗτος ἐγὼ τῷ τὴν ἀφορμὴν ἐνδοῦναι. εἰ τοίνυν τῶν\n\nμὲν νῦν εἰργασμένων οὐδὲν ἂν ἐπέπρακτο μὴ τὴν ἀρχὴν\n\n\n\n\n\n\n\n\n\n\n\nἐλθόντων, τοῦτο δὲ οὐκ ἂν ὑπῆρξε μὴ τοῦ Τηλέφου τρω-\n\nθέντος, ἐτρώθη δὲ ὑφ’ ὅτουπερ ἴστε, τοῦ τὴν ὑπόθεσιν\n\nπαρασχόντος καὶ τὰ ἔργα γίγνεται. παρ’ ἀμφοτέρων τοί-\n\nνυν ὀφείλεταί μοι χάρις, | τῶν τε ἠριστευκότων\n\nαὐτῶν καὶ τῶν δοκούντων ἐφεστάναι τοῖς πράγμασι, τῶν\n\nμὲν ἀντὶ τῆς ἀρετῆς ἣν ἐπεδείξαντο, τῶν δὲ ἀντὶ τῆς παρὰ\n\nπάντων ὠφελείας.\nοὐ τοίνυν τοῦ μὲν ἐλθεῖν τὴν\n\nστρατιὰν αἴτιος ἐγενόμην, ἐπεὶ δὲ ἀφικόμην, ἀρκεῖν\n\nἡγησάμην ἢ ταὐτὰ τοῖς ἄλλοις ποιεῖν ἢ μικρῷ τῳ\n\nτοὺς ἄλλους ὑπερβάλλειν, ἀλλ’ ὁρῶν τοῖς μὲν Τρῶσίν\n\nἐν τοῖς περιοίκοις τὴν ἰσχὺν οὖσαν τοῦ πολέμου καὶ\n\nτῇ τούτων εὐνοίᾳ μεγάλην ὑπάρχουσαν αὐτοῖς ὰπο-\n\nστροφὴν τάς τε νήσους τὰς ἐπικειμένας καὶ τῆς ἠπεί-\n\nρου πόλεις οὐκ ὀλίγας, τὰ δὲ ἡμέτερα τῇ πενίᾳ πρὸς\n\nἀσθένειαν ἥκοντα, ταῦτα ἐνθυμηθεὶς Κύκνου μὲν ἤδη\n\n\n\n\n\n\n\n\n\n\n\n\n\n\n\n\n\nπεπτωκότος, τῶν δὲ Τρώων εἰς τὸ τεῖχος κατακλει-\n\nσθέντων, ἀδείας δὲ οὔσης ἐνδιαιτᾶσθαι τῷ πεδίῳ\n\nνῦν μὲν πεζαῖς στρατιαῖς, νῦν δὲ ταῖς ναυσὶ χρώμενος\n\nπερικόπτω τὴν τῶν ἐχθρῶν συμμαχίαν.\nκαί μοι\n\nτὰς πόλεις ἐξαρίθμει τὰς ᾑρημένας. εἷλον Φώκαιαν,\n\nΚολωνάς, Κλαζομενάς, Τῆνον, Κύμην, τὴν Χρύσαν,\n\nτὴν Κίλλαν, τὴν Τένεδον, Σκῦρον, Θήβας, Πήδασον,\n\nΠύρραν, Λέσβον ὅλην. μακρὸν ἐπελθεῖν λόγῳ τὰς\n\nπόλεις ἃς ἐγὼ παρεστησάμην. καὶ σιωπῶ Τρωίλον καὶ\n\nΛυκάονα καὶ βοῦς ἐξ Ἴδης ἐληλαμένας. ἐντεῦθεν τοῖς\n\nΤρῶσίν ἀκριβὴς ἡ πολιορκία τῷ πάντ’ ἐξηρημῶσθαι\n\n\n\n\n\n\n\n\n\n\n\n\n\n\n\nκύκλῳ. αἱ μὲν οὖν πόλεις εἰς ἔδαφος, ὁ δὲ πόνος\n\nἐμός, τὰ δὲ χρήματα κοινά.\nοὐκοῦν τῇ Κύκνον\n\nμὲν τελευτῇ τὴν ἀπόβασιν τοῖς Ἕλλησιν ἔδωκα, ταῖς\n\nδὲ τῶν πόλεων ἁλώσεσι τοὺς Τρῶας συνέστειλα, τῇ\n\nπεριουσίᾳ δὲ τῶν χρημάτων τὴν προσεδρείαν ἐμήκυνα.\n\nοὐ γὰρ ἐνῆν ἐν ἐνδείᾳ | καὶ τροφῆς ἀπορίᾳ\n\nμακρὸν οὕτω πόλεμον διενεγκεῖν, ἐπεὶ καὶ τὴν Χερρό-\n\nνησον οἱ γεωργοῦντες τῶν μὲν ἤδη κατεσκαμμένων,\n\nτῶν δὲ τῷ φόβῳ τὴν ἡσυχίαν ἀγόντων κατὰ πολλὴν\n\nἀσφάλειαν περὶ τὰ ἔργα διέτριβον, ὥστε οὐχ ἧττον αἰ\n\nδιὰ τῆς γεωργίας ἀφορμαὶ τῶν ἀπὸ τοῦ πολέμου πόρων\n\nἐμοὶ προσήκουσι.\n14. Φέρε δὴ καὶ περὶ τῆς αἰτίας ὅθεν προσκεκρού-\n\nκαμεν Ἀγαμέμνονι μνημονεύσωμεν. οἶμαι γάρ, εἰ καὶ\n\nμηδὲν πρότερον εὖ πεποιηκὼς τοὺς ὁμοφύλους ἐτύγ-\n\n\n\n\n\n\n\n\n\n\n\nχάνον, ἀλλὰ πάντων ἀργότατα καὶ ῥᾳθυμότατα τᾳ\n\nπολέμῳ κεχρημένος καὶ μηδὲν ἐποίουν βέλτιον, ἀπό γε\n\nταύτης προσήκειν ἡμῖν ἰσοθέων ἀξιωθῆναι τιμῶν.\nσκοπεῖτε γάρ· εἶχεν Ἀγαμέμνων τὴν Χρύσου παῖδα\n\nλαβών, ὁ δὲ Χρύσης οὗτος ἦν ἱερεὺς Ἀπόλλωνος. βου-\n\nλόμενος οὖν ἀνασῶσαι τὴν θυγατέρα πρὸς τὸ στρατό-\n\nπεδον ἧκεν οὔτε λύτρων φειδόμενος τῷ τε θεῷ δοθῆ-\n\nναι τὴν χάριν ἱκετεύων. ὁ δὲ μετρίως καὶ καλῶς ὑπὲρ\n\nτῶν κοινῶν βεβουλευμένος οὔτ’ ἀφῆκεν οὔτε πρᾴως\n\nἀπέπεμψεν, ἀλλ’ ἠπείλησεν ἀποκτενεῖν, εἰ μὴ φύγοι,\n\nλῆρον εἶναι φήσας τὴν τοῦ θεοῦ συμμαχίαν.\nἐμοὶ\n\nμὲν οὖν εὐθὺς δεινὸν τοῦτ’ ἐφαίνετο καὶ μεγάλων\n\nἀρχὴ συμφορῶν, οὔτε γὰρ ἐκεῖνον μὴ κατεύξεσθαι τῶν\n\nἈχαιῶν εἰκὸς ἦν οὔτε μὴν τὸν Ἀπόλλω μὴ συναλγήσειν\n\nτῷ πρεσβύτῃ, τοῦ δὲ μὴ δοκεῖν οὔπω τῶν δεινῶν\n\nπαρόντων ἐξεπίτηδες συγκρούειν τὸν ἄνθρωπον τοῖς\n\nἈχαιοῖς ἐσιώπων. ἀλλ’ οὐκ ἴφθη παροινήσας εἰς τὸν\n\nἈπόλλω, καὶ τὸ στρατόπεδον ἐξαίφνης ἀνηλίσκετο νόσῳ\n\nκαὶ τὸ ἔργον ἡμῖν ἦν αἰ τῶν ἀπιόντων ταφαὶ καὶ τῷ\n\n\n\n\n\n\n\n\n\nπολέμῳ κρατοῦντες ἑνὸς ἀνδρὸς ἐφθειρόμεθα δυσσε-\n\nβείᾳ.\nἔδει μὲν οὖν, εἰ καὶ πάντες ὀλιγώρως εἶχον\n\nτῶν συμβαινόντων καὶ τοῦ καθ’ αὑτὸν | ἕκαστος\n\nμόνου φροντίζων τῆς κοινῆς κατημέλει σωτηρίας, Ἀγα-\n\nμέμνονα περιθεῖν ἄνω καὶ κάτω καὶ πρὸς τὰς σκηνὰς\n\nἰόντα τῶν ἐν τέλει συγκαλεῖν, συνάγειν, δεῖσθαι, πάντα\n\nποιεῖν ὥστε τὴν λύσιν εὑρεθῆναι τοῦ κακοῦ· νῦν δὲ\n\nὥσπερ τῶν πολεμίων ἁπτόντων τοῖς νεκροῖς τὰς συνε-\n\nχεῖς πυρὰς καὶ συμφορὰς ἀκούων ἀλλοτρίας, οὐ τὰς\n\nοἰκείας ὁρῶν οὐ λόγον εἶπεν, οὐ σύλλογον ἐποίησεν,\n\nοὐκ ἀνέστησε σύμβουλον, οὐκ ἤρετο μάντιν, ἀλλὰ τοὺς\n\nμὲν ἀφῆκεν ἀποθνήσκειν, αὑτῷ δὲ ἱκανὴν εὐδαιμονίαν\n\nἔκρινεν, εἰ τρυφᾶν ἐξείη.\nτί τοίνυν ἐχρῆν με\n\nπράττειν, Ὀδυσσεῦ, τοῦ λοιμοῦ μὲν ἐπικειμένου, τῶν\n\nδὲ καταλόγων κενουμένων, ῥᾳθυμοῦντος δὲ τοῦ κρα-\n\nτοῦντος, σιωπῶντος δὲ σοῦ, σιωπῶντος δὲ Νέστορος,\n\nὃν ἤγαγεν εἰς Τροίαν τὸ δοκεῖν δύνασθαι τὰ δέοντα\n\n\n\n\n\n\n\n\n\n\n\nπαραινεῖν; ἐᾶν ἴδει τὸ δεινὸν χωρεῖν καὶ μὴ ζητεῖν\n\nὅπως στήσεται; καὶ τίς ἂν ἐμήνυσε τοῖς οἴκοι τὸν\n\nτρόπον τῆς τελευτῆς; οὐδὲ γὰρ ἄγγελον ἂν κατ’ ἔλιπεν\n\nἡ νόσος. ἀλλ’ ἔδει σκοπεῖν εἴ τις ἴασις ἔσται καὶ\n\nφανῆναί τινα ὑπὲρ τῶν κοινῶν ἀτυχημάτων ἀχθόμενον.\nἐφάνην τοίνυν τηνικαῦτα ἐγὼ καὶ παρελθὼν εἶπον\n\nοὐδὲν οὔτε προπετὲς οὔτε ἀπαίδευτον, οὐ γὰρ ἰσχυρι-\n\nσάμην εὐθὺς ἐκ τῆς περὶ τὸν Χρύσην ἀτιμίας τὸ στρα-\n\nτόπεδον νοσεῖν, ἀλλ’ ὃ δίκαιον πάντες ἂν εἶναι·φαῖεν\n\nπλὴν Ἀγαμέμνονος, ἐπὶ τοὺς μάντεις ἠξίουν καταφεύ-\n\nγειν καὶ παρ’ ἐκείνων μανθάνειν, πῶς ἂν πριαίμεθα\n\nτοῦ λοιμοῦ τὴν λύσιν, καί τινων αἰγῶν καὶ θυσιῶν\n\n| ἐμνημόνευον. ὁ δὲ Χρύσης οὐκ ἦν ἐν τοῖς ἐμοῖς\n\nλόγοις. καλούμενος δὲ ὁ Κάλχας ὑπὸ τοῦ καιροῦ λέγει\n\nτὰ παρὰ τῆς τέχνης, ὡς ὁ θεὸς παρώξυνται καὶ τιμω-\n\nῥεῖ τῷ πρεσβύτῃ καὶ ζητεῖ τὴν κόρην.\nτί τοίνυν\n\nἐπλημμέλουν; δεῖξον, Ὀδυσσεῦ. ἠδίκουν φυλάττων\n\nἈγαμέμνονι τὴν ἀρχήν; ὁ γὰρ τοὺς ἀρχομένους φυ-\n\n\n\n\n\n\n\n\n\n\n\nλάττων ἐκείνῳ συνεῖχε τὸ σχῆμα. ἠδίκουν ἐπὶ τὸν\n\nμάντιν ἄγων τὸ πρᾶγμα; τί οὖν εἵπετο τῇ στρατιᾷ\n\nμέλλων ἐν τοῖς ἀπόροις ἄφωνος ἔσεσθαι; καὶ μὴν ἐπ᾿\n\nαὐτῆς τῆς ὀργῆς ἐμαρτύρησεν Ἀγαμέμνων ταὐτά με\n\nσπεύδειν ἃ μάλιστ᾿ ἂν αὐτοὺς βούλοιτο. τί γὰρ ἔφησε;\nβούλομ᾿ ἐγὼ λαὸν σόον ἔμμεναι ἢ ἀπολέσθαι.\n\nοὐκοῦν καὶ αὐτὸς σῶον εἶναι τὸν στρατὸν ἐθέλων\n\nμᾶλλον ἢ ἀπολωλέναι τὴν ἐκκλησίαν συνῆγον. πῶς\n\nοὖν ὑβριξόμην ὡς ἀδικῶν ὁ τὴν ἐπιθυμίαν Ἀγαμέμνονι\n\nπληρῶν;\nπῶς δ᾿ οὐκ αὐτὸς παρ᾿ αὑτοῦ λαμβάνει\n\nδίκην, εἰ τὸ βούλεσθαι σώξεσθαι τὸν στρατὸν\n\nἀδικεῖν ἐστιν; ἐχρῆν γὰρ ἢ καὶ αὑτὸν ἀτιμοῦν ἢ καὶ\n\nἐμὲ θαυμάξειν. εἰ γὰρ μὴ Κάλχας ἦν ὁ μνησθεὶς τῆς\n\nγυναικός, ἀλλ᾿ ἐγώ, τί δεινὸν ἦν ἀποστάντα τῆς κόρης\n\nθρρεῖν ὐπὲρ τοῦ στρατοῦ; οὐ τιμωρίως ἀξίαν <ἂν> ἐδεδώκειν τότε γνώμην, Ὀδυσσεῦ, ἀλλὰ στεφάνων καὶ\n\n\n\n\n\n\n\n\n\n\n\n\n\n\n\nτιμῶν καὶ δωρεῶν.\nδῆλον δὲ ἐκ τοῦ παρόντος.\n\nτίς γὰρ ἡ πρόφασις τουτωνὶ τῶν δώρων; ἡ σωτηρία\n\nτῶν Ἑλλήνων. οὐκοῦν καὶ τότε τοὺς Ἕλληνας ἔσωξον\n\nὅπως ἀπαλλάξονται τοῦ λοιμοῦ προνοῶν. ὥστε καὶ τότε\n\n| τοῦ δικαίου νικῶντος ἐτιμώμην ἄν. οὐ γὰρ δὴ\n\nτὸ σιδήρῳ μὲν πληγέντα πεσεῖν ἀφόρητον, λοιμῷ δὲ\n\nἀπενεχθῆναι κοῦφον, ἀλλὰ τοσούτῳ τοῦτ᾿ ἐκείνου\n\nχαλεπώτερον, ὅσῳ τὸ μὲν ἐπαινεῖται, τὸ δὲ οἰκτείρεται,\n\nκαὶ τῷ μὲν ὑπάρχει τι δόξης, τὸ δὲ σημεῖόν ἐστι τῆς\n\nτῶν θεῶν δυσμενείας. εἰ δὴ τὸ τοὺς πολεμίους ἀπώσασθαι\n\nδωρεῶν ἄξιον, τό γε λῦσαι τὸν λοιμὸν πῶς\n\nοὐ μειξόνων; οὔκουν ἀντὶ τούτων ὑβρίξειν δίκαιος ἦν,\n\nἀλλ᾿ εἰ καὶ πρότερον ὑβρισμένος ἐτύγχανε, τούτων\n\nεἵνεκα διαλλάττεσθαι. ὁ δὲ ταῦτ᾿ ἐν ἐγκλήμασιν\n\nἐποιεῖτο, δι᾿ ἃ καὶ παλαιὰ χρῆν ἀνελεῖν ἐγκλήματα.\nκαὶ μὴν οὐδ᾿ ἐκεῖνο δῆλον ὑπῆρχεν, ὡς μόνης τῆς\n\nΧρυσηίδος ὁ λοιμὸς ἀφέξοιτο. πότερον οὖν κρεῖττον\n\n\n\n\n\n\n\n\n\nἦν καὶ λυσιτελέστερον μετὰ τῶν ἄλλων τεθνάναι τὴν\n\nκόρην ἢ σῶσαί τε τοὺς ἄλλους καὶ αὐτὴν σεσῶσθαι;\nἔτι τοίνυν, εἰ μὲν ἐμοὶ παραχωρήσεσθαι τῆς Χρυ-\n\nσηίδος ἔμελλεν ἢ Αἴαντι ἢ Ἰδομενεῖ ἢ σοὶ ἢ ὅλως\n\nἀνθρώπων τινί, οὐδ’ οὕτω μὲν ἐχρῆν ἀγανακτεῖν, εἰ\n\nτοῦ συμφέροντος ὁ λογισμὸς ἐνταῦθα ἦγεν, ἔδοξε δ’\n\nἂν οὐκ ἵξω φύσεως ἀνθρωπίνης εἶναι τὸ πάθος· νῦν\n\nδὲ θεὸς ἦν ὁ τὴν ἄνθρωπον ἀπολαμβάνων. θεῶν δὲ\n\nἡττᾶσθαι ποῦ λυπηρόν; ἢ τίς αἰσχύνη; εἰ γὰρ τὸ\n\nσκῆπτρον ἐκέλευεν ἀποθέμενον ἐν ὑπηρέτου μέρει δι-\n\nάγειν, οὐκ ἐχρῆν ἀγαπᾶν καὶ τοῦτο νομίζειν καλόν τε\n\nκαὶ γενναῖον ὅπερ ἐκεῖνος πρόσ’ ἔταττε; καὶ μὴν εἰ μὲν\n\nἄκων ἠφίει τὴν κόρην, ἐχθρὸς ἦν τῷ θεῷ· εἰ δ’ ἑκὼν\n\nἀνεβίβαζεν εἰς τὴν ναῦν, πῶς ἃ μεθ’ ἡδονῆς |\n\nἔπραττε, τούτων εἰσεπράττετο δίκην;\n25. Συλλογίσασθαι δὴ βούλομαι τἀς εὐεργεσίας\n\n\n\n\n\n\n\n\n\nκαὶ διελθεῖν ἐν βραχεῖ. ἔδωκα τὸν ἡγεμόνα τῷ στόλῳ\n\nΤήλεφον, ἐτρεψάμην τοὺς ἀνείργοντας τὴν ἀπόβασιν,\n\nἐψίλωσα τοὺς Τρῶας τῶν περιοίκων, μετήνεγκα τὸν\n\nπλοῦτον εἰς ὑμᾶς, ἔπαυσα τὸν λοιμὸν διὰ τοῦ μάντεως.\n\nτίνες οὖν αἱ τούτων ἀμοιβαί; ἐστέρημαι τοῦ γέρως,\n\nἀφῄρημαι τὴν τιμήν, ὑπὲρ τοὺς ἀτίμους ὕβρισμαι. ποῦ\n\nνῦν Βρισηίς, Ὀδυσσεῦ; παρὰ τῷ πέμψαντι τὴν πρε-\n\nσβείαν. οὐ γέγονεν ἐκ τοῦ παντὸς χρόνου προπηλα-\n\nκισμὸς δεινότερος.\nμαρτυρήσατέ μοι, πρὸς Δῖός,\n\nὦ κήρυκες, οἷ τοῖς ἐπιτάγμασιν Ἀγαμέμνονος ᾐσχύ-\n\nνεσθε καὶ τῷ μὴ τολμῆσαι προσελθεῖν τοῦ τολμήσαν-\n\nτος ἀποστεῖλαι κατεγνώκειτε. ἐξῆγε μὲν ὁ Πάτροκλος\n\nτὴν κόρην κύπτων εἰς γῆν, ἐδέχετο δὲ ὁ Ταλθύβιος\n\nἐρυθριῶν, εἴπετο δὲ ἡ Βρισηὶς στένουσα, ἐγὼ δ’ ἐγ-\n\nκαλυψάμενος ἀπεχώρουν, Ἕκτωρ δὲ ἴσως ἐγέλα.\nὦ\n\nπόνοι καὶ μάχαι καὶ πόλεων ἀνδραποδισμοί. ἀνανεοῦ-\n\nμαι τῇ μνήμῃ τὴν ὕβριν καὶ πάλιν ἐμπίπλαμαι τοῦ\n\nθυμοῦ. φεῦγε μάλ’ ἤκουον ἐπὶ τοῦ συλλόγου. τί οὖν\n\nἐνοχλεῖ τῷ πεφευγότι; τὸ ἐκείνου μέρος ἀνῆγμαι καὶ\n\n\n\n\n\n\n\n\n\nνῦν εἰμι μετὰ τοῦ πατρός. πάρεισιν αὐτῷ βασιλεῖς\n\nἐπιεικεῖς καὶ πρᾷοι καὶ μισοῦντες φιλονεικίας, ἐγὼ δὲ\n\nχαλεπός τις καὶ δύσερις. μὴ ζητείτω δὴ τοῦτον οὗ\n\nφαυλίζει τὸν τρόπον.\n28. Ἀλλ’ Ἕκτωρ, φησί, μέγας γέγονε καὶ φο-\n\nβερὸς καὶ ταῖς ἀπειλαῖς πάντας ἐλαύνει τὸ\n\nθαρρεῖν ἔχων παρὰ τοῦ Δῖός. μηδὲ παύσαιτό\n\nποτε τοιαῦτα δρῶν, ὦ Ζεῦ πρόγονε. ταῦτα γάρ ἐστιν\n\nἃ μετὰ τὴν ὕβριν ηὐξάμεθα, τὸν μὲν κρατῆσαι τοῦ\n\nπεδίου, τοὺς δὲ ἀεὶ πρὸς θάλατταν βιασθῆναι, τὸν δὲ\n\nκίνδυνον ταῖς ναυσὶ προσελθεῖν. εἰ τοίνυν ταῦτ’ ᾐτοῦ-\n\nμὲν, ταῦτα δὲ πέπρακται, | οὐκ ἀφ’ ὧν λυπήσεις\n\nἀπήγγελκας, ἀλλ’ ὧν εἰς ἡδονὴν πάντα ἐλάττω.\nεἰ\n\nμὲν οὖν τέρψαι βουλόμενος ἀθυμοῦντα τὴν Ἕκτορος\n\nδιηγοῦ λαμπρότητα, καλῶς εὗρες ὅθεν παραμυθήσῃ·\n\nεἰ δ’ οἴει τούτοις κινήσειν, λίαν εὐήθως ἔχεις. πῶς\n\nγὰρ οὐκ ἄτοπον βούλεσθαι μὲν Ἕκτορα γενέσθαι\n\n\n\n\n\n\n\n\n\n\n\n\n\nμέγαν, γενομένῳ δὲ φθονεῖν, καὶ συνεύχεσθαι μὲν\n\nαὐτῷ πολέμου κράτος· ἐπεὶ δὲ κρατεῖ, κωλύειν, καὶ\n\nταπεινοὺς μὲν τοὺς Ἕλληνας ἰδεῖν ἐπιθυμεῖν, ἡττω-\n\nμένους δὲ πάλιν ὀρθοῦν, καὶ ταὐτὰ ποθεῖν τε ἀπόντα\n\nκαὶ παρόντα διαφθείρειν, ὥσπερ ἂν εἴ τις παρὰ τῆς\n\nΔήμητρος αἰτήσας εἰς πλῆθος αὑτῷ γενέσθαι τοὺς\n\nκαρπούς, εἶτα τυχὼν ἄχθοιτο τῇ φορᾷ;\nεἰ <μὲν>\n\nσυμμαχοῦντος ἐμοῦ καὶ κοινωνοῦντος τῶν πόνων,\n\nὈδυσσεῦ, ταῦθ’ ἃ νῦν Ἕκτωρ ἐτόλμα, εἶχεν ἄν τινά\n\nμοι τοῦτο παροξυσμὸν καὶ οὐκ ἂν ἠξίωσα ζῆν ἐκείνου\n\nζῶντος· εἰ δὲ τότε μὲν ὑπὸ τῷ τείχει παρετάττετο καὶ\n\nτὰς ἐξόδους ὡρίζετο τῇ δρυί, νῦν δὲ οὐδὲν αὐτῷ τὴν\n\nμανίαν χωρεῖ, τί τοῦτο πρὸς τὸν ἐν τῇ σκηνῇ καθή-\n\nμενον; καταφρονεῖται γὰρ οὐχ ὁ τῶν πραγμάτων ἀπο-\n\nστὰς διὰ τὴν ὕβριν, ἀλλ’ οἱ μὴ τοῖς πράγμασιν ἱκανοὶ\n\nπαρόντες βοηθεῖν.\nἐγὼ δὲ τοσοῦτον ἀπέχω τοῦ\n\n\n\n\n\n\n\n\n\n\n\nμισεῖν Ἕκτορα διὰ τὴν νῦν ἀριστείαν, ὥστε καὶ χάριν\n\nαὐτῷ φαίην ἂν εἰδέναι τοῦ θράσους. εἰ μὲν γὰρ ἐπὶ\n\nτῆς προτέρας εὐλαβείας ἔμενε, πολλοὺς ἂν Ἑλλήνων\n\nἐδόκει δεδιέναι· νῦν δὲ ἀναθαρρήσας, ἐπειδὴ μετέστην,\n\nἔδειξέ με μόνον φοβούμενος. κἀκεῖνο μὲν τῆς αὐτοῦ 1\n\nδειλίας ἦν ἂν σημεῖον, τοῦτο δὲ τῆς ἐμῆς ἀνδρείας\n\nτεκμήριον, κἀκείνως μὲν οὐκ ἂν ἐφάνη τοῖς Ἕλλησι\n\nΙ τῆς ἀπουσίας τὸ βλάβος, νῦν δ’ ὁ πολέμιος\n\nδιδάσκει τὴν τοῦ παροινηθέντος ἀξίαν κρατῶν ἁπάν-\n\nτῶν τοσοῦτον ὁπόσον ἑνὸς ἡττᾶτο. τοῦτον οὖν ἀναστὰς\n\nἐγὼ παύσω χαριζόμενον ἐμοὶ καὶ δίκην ὑπὲρ ἐμοῦ\n\nπραττόμενον; οὐκ ἄρα σωφρονεῖν δόξω.\nκαί μοι\n\nδοκεῖς οὐκ ὀρθὴν δόξαν ἐσχηκέναι καὶ καθ’ ἡμῶν,\n\nὈδυσσεῦ. τούτους γὰρ δὴ σὺ τοὺς λόγους ἐπήρθης\n\nεἰπεῖν τοὺς περὶ τῆς μανίας Ἕκτορος ἐκεῖνο ἐνθυμού-\n\nμενος ἴσως· φιλότιμος ὁ ἀνήρ. ὑπερβολὴ τοῦ\n\nπάθους παρ’ Ἀχιλλεῖ. ἂν ἀκούσῃ τοῦ πολεμίου\n\nγενναῖον ἔργον, ἁρπάσεται τὰ ὅπλα. ἐγὼ δὲ τῆς\n\nμὲν ἐμαυτῷ προσηκούσης ἀντιποιεῖσθαι τιμῆς ὁμολογῶ\n\nκἂν ἀφαιρῶμαι ταύτην, οὐκ οἴσω μετρίως, οὐ μὴν\n\n\n\n\n\n\n\n\n\nοὕτω μικροψύχως ἔχω καὶ μειρακιωδῶς ὥστ’, εἶ τις\n\nεὐδοκιμεῖ δικαίως, ἀποπνίγεσθαι.\nκαὶ μὴν εἰ καὶ\n\nσφόδρα τοῦτ’ ἔπασχον, οὐκ ἔσθ’ ὅπως ἵν ἧττον ἐκι-\n\nνήθην ἢ τοιαῦτα ἀκούων. λέγεις γὰρ αὐτὸν τῇ τοῦ\n\nΔῖός συμμαχίᾳ τὰ μέγιστα δύνασθαι. τοῦτο δέ ἐστιν\n\nεὐτυχεῖν, οὐκ ἀγαθὸν εἶναι τὰ πολέμια. καὶ γίνεται τὰ\n\nκατορθώματα τῆς παρασχούσης Τύχης. φιλοτιμία δὲ\n\nἀνθρώπου πρὸς μὲν τοὺς ἀρετῇ χρωμένους κἂν πάθοι\n\nτι καὶ παροξυνθείη, τοὺς δ’ εὐπραξίᾳ τι δυνηθέντας\n\nοὐκ ἂν ζηλωτοὺς ἡγήσαιτο τῇ δούσῃ θεῷ λογιζόμενος\n\nτὰ ἔργα, ἐπεὶ καὶ τοὺς ἀγαθοὺς ἀτυχοῦντας οὐ φαύ-\n\nλους παρὰ τὰ πταίσματα κρίνομεν. καὶ νῦν Ἕκτωρ,\n\nεἴπερ ὄντως τῇ τύχῃ μέγας | ἐστί, πόρρω τοῦ\n\nθαυμάζεσθαι γίγνεται.\n34. Ἀλλὰ γὰρ εὖ ποιῶν προσέθηκας τὸν Δία καὶ\n\nτὴν εὔνοιαν ἣν εἰς τοὺς Τρῶας ἔχει. ἐν γὰρ τούτῳ\n\nτῷ λόγῳ τὰς καθ’ ἡμῶν ἀνῄρηκας αἰτίας. τίνα γὰρ\n\nμάρτυρα μείζω παράσχωμαι τοῦ δικαίως τὴν ἡσυχίαν\n\nἄγειν ἢ τὸν ἄριστον τῶν θεῶν, ὂν σὺ φῄς ταὐτά μοι\n\nπερὶ ὑμῶν φρονεῖν καὶ συνοργίζεσθαι καὶ τὴν ῥοπὴν\n\n\n\n\n\n\n\n\n\n\n\nἄγειν ἐπὶ τοὺς ἐναντίους. πῶς οὖν ἀδικῶ χαλεπαίνων,\n\nεἰ τῷ χαλεπαίνειν ὁμολογῶ τῷ Διί; πῶς δὲ οὐ σεμνύ-\n\nνει μοι τὴν ὀργὴν ὁ κοινωνῶν μοι τῆς καθ’ ὑμῶν\n\nὀργῆς, μᾶλλον δέ, καὶ μειζόνως ἀγανακτῶν, εἴπερ ἐγὼ\n\nμὲν οὐ βοηθῶ τοῖς Ἕλλησιν, ὁ δὲ καὶ πολεμεῖ τοῖς\n\nἝλλησιν; εἰ τοίνυν τὸ τοῖς θεοῖς ἀκολουθεῖν δίκαια\n\nποιούντων ἐστίν, αἱ μὲν διαλλαγαὶ τὴν μέμψιν, τὸ δὲ\n\nφυλάττειν τὴν ὀργὴν ἔπαινον ἔχει.\n35. Πάνυ τοίνυν ἠχθόμην, ὅτε με τοῦ πατρὸς\n\nἀμνημονεῖν ἔφησθα· τὸν μὲν γὰρ κελεύειν θυμοῦ κρα-\n\nτεῖν, ἐμὲ δὲ ἥττω πεφηνέναι. οὐ γὰρ δὴ τοῖς μὲν\n\nἄλλοις ἦν τότε ὦτα, ἐμοὶ δὲ οὐκ ἦν, Ὀδυσσεῦ, ἀλλ’\n\nἴσμεν ἃ περὶ θυμοῦ λέγοντος ἀκηκόαμεν. σὺ δὲ σοφίζῃ\n\nκαὶ διαστρέφεις τὸν λόγον. ἔλεγε τοίνυν τότε ἐκεῖνος·\n\nὧ παῖ, μὴ καταμέλει τοῦ τοὺς Ἕλληνας ὧς οἰ-\n\nκειότατα πρὸς αὑτὸν διατεθῆναι. τούτου δ’ ἂν\n\nἐπιτυγχάνοις, εἰ μηδενὸς ἄρχοις ἀδίκου μήτ’\n\nἔργου μήτε ῥήματος θυμῷ δουλεύων.\nἐκεῖνα\n\nδὲ οὐκ ἀκήκοα οὐδὲ ὁ Πήλευς ἐπέτελλεν· ὦ παῖ,\n\nμικρὰ φρόνει, ταπεινὸς γίνου, εἰς γῆν κύπτε,\n\nμὴ δόξης ὀρέγου, μετὰ τῶν ἀνδραπόδων ἀριθ-\n\nμοῦ, προσκύνει τοὺς ὑβρίζοντας, κἂν ἐπὶ κόρρης\n\n\n\n\n\n\n\n\n\n\n\n\n\nσε πατάξῃ τις, μὴ χαλέπαινε, κἂν ἀποστερήσῃ\n\nγέρως, σιώπα. πέμπω σε νῦν ἐπ’ Ἴλιον οὐ κτη-\n\nσόμενον εὔκλειαν, ἀλλ’ αἰσχυνοῦντα τὸ γένος.\n\nτούτων οὐδὲν ἀκήκοα τῶν λόγων οὐδὲ Πήλευς ἐπέ-\n\nτελλεν, ἀλλὰ καὶ τῆς ἐπιεικείας αὐτὸν ἐκεῖνον ἔφασκεν\n\nεἶναι τὸν μισθὸν τὴν παρ’ ἑκατέρας τῆς ἡλικίας Ι\n\nτιμήν, καὶ νέων καὶ γερόντων.\nὁ δὴ τὴν πρᾳό-\n\nτητα καλὸν ἡγούμενος διὰ τὴν ἀπ’ αὐτῆς τιμὴν πῶς\n\nἂν οὗτος ἔπειθεν ἀνάλγητον εἶναι πρὸς ἀτιμίαν; ἀλλ’,\n\nὅπερ ἔφην, ἄρχειν μὲν ὕβρεως ἀπέτρεπε, λυπεῖσθαι δ’ ἑ\n\nπαθόντα κακῶς οὐκ ἐκώλυεν, ἀλλ’ οὐδ’ ἂν τὴν ἀρχὴν\n\nἔπεμψεν, εἰ ταῦτ’ ᾔδει πεισόμενον.\nεἰ μὲν οὖν\n\nἐγὼ τὰ δίκαια τῶν Ἑλλήνων πρὸς ἐμὲ ποιούντων\n\nἠγροικισάμην εἰς ὁντινοῦν ἣ τῶν νέων ἢ τῶν πρεσβυ-\n\n\n\n\n\n\n\n\n\n\n\n\n\nτερῶν ἢ τῶν ἡγεμόνων ἢ τῶν πολλῶν, εἰ κακῶς εἷπον,\n\nεἰ περιέρρηξα χλανίσκιον, εἰ τὸ σκῆπτρον εἰς πληγὴν\n\nἀνετεινάμην, εἰ γέρας ἀφειλόμην ὧς ἂν αὐτὸς τοῖς\n\nἐμαυτοῦ κινδύνοις ταῦτα κομίσας, εἰ μικρὸν ἢ μεῖζον\n\nὧν οὐκ ἄμεινον θυμῷ προήχθην ἐργάσασθαι, ἀδικῶ\n\nμὲν ὑμᾶς, ἀδικῶ δὲ Πηλέα, ὁ δὲ θυμὸς παρ’ ἐμοὶ τὰ\n\nπρῶτα ἔχει, λήθη δέ μοι τοῦ πατρὸς οὐκ οἶδ’ ὅπως\n\nἐγγέγονεν.\n39. Ἀλλ᾿ ἐπάνειμι πρὸς τὰς παραινέσεις καὶ σω-\n\nφρονῶ καὶ λαμβάνω τὰ ὅπλα. εἰ δ’ ἥμαρτον μὲν\n\nοὐδέν, ὑβρισμένος δὲ ἀλγεῖν ἐπίσταμαι, ποῦ Πη-\n\nλέως αἰ συμβουλαὶ παρορῶνται; δοκῶ δέ μοι τρόπον\n\nἕτερον ἐπιλελῆσθαι Πηλέως ἔτ’ ἔχων ἐν τῇ γῇ τὰς\n\nναῦς καὶ μέλλων καθέλκειν, ἀλλ’ οὐ συνάψας τῷ προ-\n\nπηλακισμῷ τὸν ἀπόπλουν. εἰ γὰρ αὐτῷ τις ἀγγείλειεν,\n\n\n\n\n\n\n\n\n\n\n\nοἷα παθὼν οἵους δέχομαι λόγους, μέγα ἂν οἰμώξειεν\n\nὧς ἀπολωλότος μοι τοῦ φρονήματος.\nσὺ δὲ μὴ\n\nλέγε τὸν θυμὸν ἀπλῶς, ἀλλ’ εἰ μὴ λόγον ἔχει, τοῦτ’\n\nἐπίδειξον, μηδὲ ψιλὴν πρόφερε τὴν ὀργήν, ἀλλ’ εἰ μὴ\n\nτάξιν ἔχει τιμωρίας, τοῦτ’ ἐξέταζε. εἰ δ’ ἐγὼ φαῦλος\n\nτῷ θυμῷ, φαῦλοι μὲν οἱ τὴν στρατιὰν ἀγείραντες, φαῦλοι\n\nδὲ οἱ τούτοις ὑπακούσαντες καὶ τοσαύτην ποιησάμενοι\n\nτὴν ὀργὴν ὥστε καὶ γονέων <καὶ γυναικῶν> καὶ παίδων\n\nκαὶ συγγενείας καὶ κτημάτων καὶ κατασκευῆς λαμπρᾶς\n\nκαὶ γῆς καὶ πατρίδος καὶ ἱερῶν καὶ τάφων καὶ\n\nπάντων ἃ κατέχειν ἰσχύει τὴν τῶν λελυπηκότων τιμω-\n\nρίαν ποθεινοτέραν ἡγήσασθαι.\nκαὶ μὴν ἐμοὶ μὲν\n\nοὔπω πεντεκαίδεκα ἡμέραι τοῦ θυμοῦ, κοινῇ δὲ τοῖς\n\nἝλλησι δέκατον ἔτος. τί οὖν οὐ ταῦτα πρὸς Ἀγαμέμνονα\n\nἔλεγες·\nληγέμεναι δ’ ἔριδος κακομηχάνου, ὄφρα σε\n\nμᾶλλον\nτίωσιν Τρώων ἠμὲν νέοι ἠδὲ γέροντες;\n\nδῆλον γὰρ ὡς, εἴπερ ἀπαίρειν ἐβούλετο πάλαι καὶ μὴ\n\nπαρέχειν πράγματα, κἂν εὔξατο τῷ Ποσειδῶνι παρα-\n\n\n\n\n\n\n\n\n\nπέμψαι τὰς ναῦς. ἀλλ’, οἶμαι, τὸ δευτέρους ἥκειν ἐπὶ\n\nτὸ λυπεῖν κοσμεῖ τὸν θυμόν. ἔστι γὰρ δούλου μὲν σιγῇ\n\nπαθεῖν, ἐλευθέρου δὲ παθόντα ἀμύνασθαι.\nχωρὶς\n\nδὲ τούτων πῶς ἔνεστι ταῦτα ἀμφότερα συνελθεῖν, τάς\n\nθ’ ὑπὲρ Ἀγαμέμνονος ἱκετείας καὶ τὰ καθ’ ἡμῶν\n\nἐγκλήματα; εἰ μὲν γὰρ ἐγὼ τοῦ Πηλέως ἀμνημονῶ, τί\n\nτὸ κατηγορεῖν ἀφέντες εἰς συγγνώμην καταφεύγετε; εἰ\n\nδὲ ὑμῖν ἡ παραίτησις πρέπουσα, ταῖς καθ’ ἡμῶν αἰτίαις\n\nοὐκ ἔστι χώρα. δεῖ τοίνυν δυοῖν θάτερον, ἢ συγγνώ-\n\nμὴν αἰτεῖν ἢ μέμφεσθαι.\n43. Ἀλλὰ δῶρα, φῄς, τὰ μὲν δίδωσι, τὰ δ’\n\nὑπισχνεῖται. καὶ τούτοις ὑβρίζων, φαίην ἄν, εἰ\n\nπεπίστευκεν ἐπ’ ἐμαυτῷ με τὰ χρήματα λήψεσθαι καὶ\n\nτὴν ἐπιτιμίαν ἀποδόσεσθαι. καὶ τί κωλύσει καὶ τοῦτον\n\n\n\n\n\n\n\n\n\n\n\nαὐτὸν καὶ τῶν εὐπορούντων ἕκαστον ἀδεῶς ὑβρίζειν,\n\nεἴπερ ἐξαρκέσει χρήματα καταθέντι παῦσαι τῶν ἠδικη-\n\nμένων τὸν θυμόν; καλόν γε, οὐ γάρ; πλοῦτον συλλέ-\n\nγειν ἐξ ἀσωτίας | καὶ χρηματίζεσθαι τοῖς ἀσελγαί-\n\nνεῖν βουλομένοις αὑτὸν προθέντα.\nκαὶ πότερον\n\nδῶρα ταῦτα χρὴ καλεῖν ἢ δουλείας ἀρχήν; οὐ γὰρ δὴ\n\nπρὶν μὲν γενέσθαι καταφανές, εἰ τὴν ὀργὴν ἐπὶ χρή-\n\nμασιν ἀναιρήσω, ῥᾳδίως οὕτως Ἀγαμέμνων ὕβριζεν·\n\nἔργῳ δὲ γνούς, ὅτι πάντ’ ἂν ὑπομείναιμι χρημάτων,\n\nαἰδοῖ χρήσεται πρὸς τοῦτον ὅν ἔξεστι πρίασθαι; ὅλως\n\nδέ, εἰ μὲν ἀδίκως ὀργίζομαι, τίς ὁ καιρὸς τῶν δώρων;\n\nεἰ δ’ ἐν δίκῃ χαλεπαίνω, πῶς ἀξιοῖς με δώρων τὸ δί-\n\nκαιον προέσθαι;\nθαυμάζω δ’ εἰ τὸν μὲν Χρύσην\n\nπολλὰ καὶ θαυμαστὰ λύτρα φέροντα μικροῦ διειργά-\n\nσατο, ἡμᾶς δὲ ἀξιοῖ πρὸς τοὺς τρίποδας ἐκπλαγῆναι\n\nκαθάπερ ἐν ἐνδείᾳ τραφέντας. εἰ δοῦλος ἦν, Ὀδυσσεῦ,\n\nπεριουσίας, ἐξῆν ἂν ἐν Φθίᾳ μοι καθημένῳ τρυφᾶν,\n\n\n\n\n\n\n\n\n\n\n\nνῦν δ’ ἔρωτι μὲν δόξης ὑπερεῖδον τῶν οἴκοι, τετελευ-\n\nτήκασι δέ μοι πρὸς ἀτιμίαν οἱ πόνοι.\nφέρε, εἰ\n\nπρὸ τῆς ἀτιμίας Ἀγαμέμνων ὑπισχνεῖτο δῶρα δώσειν,\n\nεἰ παροινοῦντος ἀνασχοίμην, ἀρ’ ἄν μοι συνεβούλεὒ-\n\nσὰς εὐπρεπεῖς οὕτω ποιεῖσθαι συνθήκας; οὐκ ἔστιν.\n\nοὐχ οὕτω ποτ’ ἂν φθέγξαιο. εἶθ’ ὑβρίζεσθαι μὲν ἐπὶ\n\nδώρων ἐλπίδι πολλῆς αἰσχύνης, ὑβρισθέντα δὲ χρημά-\n\nτων λύειν τὴν ὀργὴν τῶν καλῶν ἔν τί ἐστι; καὶ μὴν\n\nτὸ λαβόντα καταλῦσαι τὸν θυμὸν ἴσον γίνεται τῷ\n\nπαθεῖν ἐπὶ τῷ λαβεῖν. ἑκάτερον γάρ ἐστιν ἀνδρὸς τὸ\n\nπαροινεῖσθαι πεποιημένου πρόσοδον.\n47. Ὄλως δὲ γέλως τὰ δῶρα καὶ τὰ νῦν προκεχει-\n\nρισμένα καὶ ἃ Τροίας ἀλούσης ἐπαγγέλλεται. καὶ περὶ\n\nμὲν τῶν μελλόντων ἐκεῖνο λέγω· ἐμοὶ μένοντι καὶ\n\nμετέχοντι τῶν ἀγώνων εἵμαρται πεσεῖν, Ὀδυσσεῦ, Πη-\n\nλέα δὲ καὶ τὸν πατρῷον οἶκον οὐκ ὄψεσθαι. ταῦτ’\n\n\n\n\n\n\n\n\n\n\n\n\n\nεἶπεν ἡ μήτηρ θεὸς οὖσα καὶ μὴ πιστεύειν οὐκ ἔν-\n\nεστιν. I ἄνελε οὖν ἐκ τοῦ λόγου τὴν ναῦν τοῦ\n\nχρυσοῦ καὶ τὰς εἴκοσι Τρωάδας καὶ τὰς ἑπτὰ πόλεις\n\nκαὶ τὴν κηδείαν. κεναὶ γὰρ ταῦτα ὑποσχέσεις, ὥσπερ\n\nἂν εἰ καὶ τῷ Πρωτεσιλάῳ δῶρα νῦν ἔπεμπεν εἰς\n\nἘλεοῦντα.\nπερὶ μὲν οὖν τῶν μετὰ τὴν νίκην\n\nτοσαῦτα εἰρήσθω μοι· περὶ δὲ τῶν ἑτοίμων καὶ ὧν\n\nπρόχειρος ἡ δόσις, τί φημι; ταχέως Ἀγαμέμνων ἐπι-\n\nλέλησται πόθεν ἔχει τὸ δῶρα διδόναι δύνασθαι. ταῦτα\n\nγὰρ οὐκ ἐκ Μυκηνῶν ἐνθέμενος εἰς τὰς ναῦς ἧκεν\n\nἄγων, ἀλλὰ τοῖς μὲν ἐμοῖς κινδύνοις ἐκτήθη, μεγαλο-\n\nψυχίᾳ δὲ εἰς τὸ κοινὸν ἀφείθη. ἢν οὖν λάβω, τἀμαυ-\n\nτοῦ λαβὼν ἔσομαι. φέρε γάρ, εἰ μὴ τὴν Λέσβον εἱλον,\n\nἆρ’ ἂν εἶχεν ὑπισχνεῖσθαι τὰς ἑπτὰ γυναῖκας τὰς\n\nΛεσβίδας; τί δ’, εἰ μὴ τὰς ἄλλας ᾑρήκειν, ἆρ’ ἂν\n\n\n\n\n\n\n\n\n\n\n\nεἶχεν ὑπισχνεῖσθαι τἄλλα; εἰ τοίνυν ἃ παρ’ ἐμοῦ γέ-\n\nγονεν ἐκείνῳ, ταῦτ’ ἐμοὶ παρ’ ἐκείνου, παρ’ ἐμαντοῦ\n\nμοι γίνεται τὰ δῶρα, καὶ χάριν εἰδέναι δίκαιος ἐκεῖνος\n\nἐμοὶ πάντων, ἀλλ’ οὐκ ἐγὼ τοῦ μέρους ἐκείνῳ.\nδο-\n\nκεῖ δέ μοι μηδὲ τοὔνομα τῶν δώρων προσήκειν τῷ\n\nπαρόντι πράγματι. ὁ μὲν γὰρ ὧν οὐ κατέστη κύριος,\n\nταῦτα λαμβάνων δῶρα λαμβάνει, ὁ δ’ ὧν ἐγκρατὴς\n\nὑπῆρχε, ταῦτα δεχόμενος ἃ πρότερον εἶχε κομίζεται.\n\nὥστ’ οὐδὲ πάντων ἀφιστάμενος τῶν ἐν τῇ σκηνῇ δώ-\n\nρων μέμνητ’ ἂν εἰκότως. οὐ γὰρ δοῦναι τοῦτ’ ἔστιν,\n\nἀλλ’ ἀποδοῦναι. νῦν δὲ ποιεῖ παραπλήσιον ὥσπερ ἂν\n\nεἰ καὶ τὴν κιθάραν ταύτην εἰς δωρεάν μοι λογίζοιτ·ο.\nΧωρὶς δὲ τούτων μὴ θαυμάζοντα μὲν τὰ δῶρα\n\nτὴν ὀργὴν ἐξαλείφειν οὐκ ἔνι, θαυμάζειν δὲ ὧν τις\n\nὑπερεῖδεν οὐχ οἷόν τε. ἐμοὶ τοίνυν κατέχειν μὲν ἐξῆν\n\nἑλόντι, τίς γὰρ ἂν ἄκοντος ἥψατο; | κοινὰ δὲ\n\nποιεῖν τῶν Ἑλλήνων τὰ τῶν ἐχθρῶν ἀγαθὰ πρέπειν\n\n\n\n\n\n\n\n\n\nᾀήθην. εἶτ’ ἐν χεροῖν μὲν ὄντα ῥᾳδίως ἐξέβαλον, ζητῶ\n\nδ' ἀπόντα; καὶ τῷ δοῦναι σεμνυνόμενος ἐπιθυμῶ λα-\n\nβεῖν; καὶ πάντα μὲν ἡγησάμην μικρά, μικρὰ δ’ ἐξ\n\nἁπάντων θαυμάζω; τί οὖν αἰτεῖ συγγνώμην Ἀγαμέ-\n\nμνων; εἰ γὰρ ἐφέλκεταί με τὰ δῶρα, καλῶς ἐκεῖνος\n\nὕβριζε. πᾶς γὰρ ἐλάττων κέρδους ἀτιμαζέσθω.\nΒούλομαι τοίνυν ἐπανελθὼν ὅσα φρονῶ περὶ\n\nτῆς κηδείας εἰπεῖν. θῶμεν γὰρ καὶ βιώσεσθαί με παρὰ\n\nτὴν τῆς μητρὸς μαντείαν καὶ πάλιν ἐπιβήσεσθαι τῆς\n\nοἰκείας. εὐθὺς οὖν Ἀγαμέμνων ἐγγυήσει τὸ θυγάτριον;\n\nτί λέγεις; ὁ τὴν οὖσαν ἀφαιρούμενος τὴν αὑτοῦ δώσει\n\nκαὶ τῆς αἰχμαλώτου φθονῶν ἐγχειριεῖ τὴν παῖδα; καὶ\n\nτοῦ πολέμου τελευτὴν εἰληφότος ἔσται χρηστὸς ὁ μηδ’\n\nἐν τῇ χρείᾳ σωφρονῶν; οὐκ ἔστιν. ὁρῶ τὸ μέλλον τοῖς\n\nἤδη πεπραγμένοις καὶ γίγνεταί μοι τῶν δευτέρων ἃ\n\nπέπονθα διδαχὴ καὶ τοῖς ἐγνωσμένοις τἀφανὲς ἐξελέγ-\n\nχεται.\nἀλλ’, εἰ δοκεῖ, καὶ τοῦτο θῶμεν, ἐμμενεῖν\n\nοἷς ὑπισχνεῖται καὶ πληρώσειν τὸν γάμον. τί τοίνυν\n\n\n\n\n\n\n\n\n\n\n\n\n\nἐν τῇ παιδὶ τοιοῦτον, δι’ ὅ δεῖ προκινδυνεῦσαι τοῦ\n\nδυσμενοῦς; πλοῦτον ἐποίσεται μέγαν. ἀλλ’ οὐ θαυ-\n\nμαζῶ τὸ πλουτεῖν. ὥρᾳ λάμπει σώματος. ἀλλ’ οὐκ\n\nἀσφαλὲς τὸ κτῆμα καὶ δείκνυσιν Ἑλένη. τρόπων ἤσκη-\n\nκεν ἀρετήν. καὶ πότερον τὴν τήθην ἢ τὴν τηθίδα\n\nμεμίμηται; γένους ἕνεκα, νὴ Δία. καὶ πότερον Αἰακὸς\n\nΤαντάλου χείρων ἢ | Πήλευς Ἀτρέως; ὧν ὁ μὲν\n\nεὐχῇ τὸν λιμὸν ἔλυσεν, ὁ δὲ τὴν τῶν Κενταύρων ὕβριν\n\n\n\n\n\n\n\n\n\n\n\n\n\n\n\nκατέλυσε καὶ δι’ ἀρετὴν τρόπων τῷ Θέτιδος ἐτιμήθη\n\nγάμῳ.\nἐξεταζέτω τοὺς προγόνους Ἀγαμέμνων καὶ\n\nπάντας ἐκ τῶν ἀδικημάτων βεβοημένους εὑρήσει. Τάν-\n\nταλος ἐξειπὼν τὰ ἀπόρρητα καὶ τεθνεὼς κολάζεται,\n\nδικάζει δὲ ὑπὸ γῆν Αἰακός. Πέλοψ τὸν συναγωνιστὴν\n\nΜυρτίλον ἐν Γεραιστῷ κατεπόντισεν. Ἀτρεὺς ἀδελφὸν\n\nἀπέκτεινε καὶ παῖδας ἀδελφοῦ, τὴν δὲ θοίνην σιωπῶ.\n\nοὗτος αὐτὸς Ἀγαμέμνων εἰς τὸν Ἀπόλλω καὶ τὴν\n\nἌρτεμιν ἀσελγής. ὥστ’ οὐκ οἶδ’ εἰ προσῆκεν οἰκίαν\n\nθαυμάζειν τοσούτου γέμουσαν τοῦ μύσους.\nκεφά-\n\n’λαιον δέ, βάρβαρος Ἀγαμέμνων τὸ ἐξ ἀρχῆς, ἐγὼ δὲ\n\nΑἰγινήτης. γίνεται οὖν ἡ μίξις τοῖν γενοῖν ὄνειδος\n\n\n\n\n\n\n\n\n\n\n\n\n\nμὲν τοῖς Αἰακίδαις, κόσμος δὲ τοῖς Πελοπίδαις. οὔκουν\n\nἐκεῖνος θεραπεύσει τὴν ὕβριν τῷ γάμῳ, ἀλλ’ αὐτὸς\n\nἁμαρτὼν οὕτ’ ὡς ἂν ᾤμην τὴν ἁμαρτίαν λύσειν φάσκων\n\nαὐτῷ κηδεύσειν ἐπὶ ταῖς διαλλαγαῖς.\n55. Εἰ δ’ ὥσπερ Ὀρέστην με τιμήσει, τῷ μὴ μᾶλλον\n\nἐμὲ τιμᾶν ἀδικήσει. πῶς γὰρ οὐκ ἄτοπον παρ’ ἐμοῦ\n\nμὲν ἔχειν τὸ τὸν Ὀρέστην αὖθις ἰδεῖν, τῆς δ’ αὐτῆς\n\nἄγειν ἐκείνῳ τιμῆς; Ὀρέστῃ τε γὰρ τοῦ πατρὸς ἐντι-\n\nμότερος ἐγώ, δι’ ὃν οὐκ ὀρφανὸς | ἐκεῖνος, τούτῳ\n\nτε Ὀρέστου, δι’ ὅν ἕξει τοῦ παιδὸς ἀπολαύειν. οὕτω\n\nτῶν ὑποσχέσεων αἶ μὲν ἐλάττους τοῦ δέοντος, αἰ δὲ\n\nδωρεῶν ἀφεστᾶσιν, ἐν δὲ ταῖς ἐκεῖνος πλεονεκτεῖ. ἀλλ’\n\nἔστων καὶ μεγάλαι καὶ καλαὶ καὶ θαυμασταί, ἐχθροῦ\n\nδέ γέ εἰσι καὶ οὐ πεφύκασιν εὐφραίνειν.\n56. Ὦι τοίνυν ἡμᾶς μάλιστα κάμψειν ἤλπισας, ὅτι\n\nτὴν κόρην ἀποπέμψει, τοῦτο τοῦ μηδενὸς ἄξιον εἰς\n\nτὴν σπουδὴν ἐστί σοι. τίς γὰρ οὕτως εὐήθης ὃς οὐ\n\n\n\n\n\n\n\n\n\nτῆς ἀφαιρέσεως ἀλγήσει μᾶλλον ἢ τῆς ἀποδόσεως\n\nεἴσεται χάριν; τὸ μὲν γὰρ ἐκ τῶν δικαίων ὑπῆρχε, τὸ\n\nτῶν αὑτοῦ κρατεῖν· ὅν δ’ ἀφῄρηταί ἀέ τις χρόνον, ἠδί-\n\nκηται. καὶ τὸ μέν ἐστιν ἔγκλημα, τὸ δὲ οὐκ ἔστιν\n\nεὐεργεσία. ὃ γὰρ ἐχρῆν συνεχῶς παρ’ ἐμοὶ μένειν,\n\nτοῦτο ἁρπάσας, εἶτ’ ἀποδούς, τῷ μὲν ἐλύπεις, τῷ δὲ\n\nοὐ χαρίζῃ. τίς γὰρ ἡ χάρις ἀποστῆναι τῶν ἀλλοτρίων;\nὅτι τοίνυν οὐχ οἷόν τε λύσιν τῶν ἀδικημάτων διὰ\n\nτῆς ἀποδόσεως γενέσθαι γνοίης ἂν ὡδί. νῦν ἐπάνεισί\n\nμοι Βρισηίς. καλῶς. πόθεν οὖν ἐπάνεισι; παρ’ Ἀγα-\n\nμέμνονος. τοῦτ’ οὖν αὐτὸ τὸ παρ’ Ἀγαμέμνονος ἐπανή-\n\nκειν τίς λύσει μηχανή; ἴως δ’ ἂν ἀπὸ τῆς ἐκείνου\n\nσκηνῆς ἐξίῃ, μένει τὸ λυποῦν ἀνίατον. χωρὶς δὲ τού-\n\nτων, οὐ τὸ σῶμα τῆς ἀνθρώπου τότ’ ἀφῃρεῖτο μόνον,\n\nἀλλὰ καὶ προσῆν ὕβρις τοῖς πραττομένοις, μᾶλλον δέ,\n\nὅλον ὕβρις ἦν τὸ πρᾶγμα. ἡ μὲν οὖν ἄνθρωπος αὖθις\n\nἔσται παρ’ ἡμῖν, τὸ δὲ μὴ πεπαρῳνῆσθαι πόθεν προσ-\n\n\n\n\n\n\n\n\n\nέσται μοι; εἰ τοίνυν ὑπὲρ οὗ τὴν κόρην ἀπέσπα, τοῦτο\n\nοὐκ ἀναιρήσει, σώζεται τὸ ἀδίκημα, κἂν ἀποπέμπῃ\n\nτὴν κόρην, ἡ ὕβρις μένει.\nεἰ προσελθών\n\nτις τῶν Ἑλλήνων <σε> a τρώσειεν ἐπιβουλεύων, οὐ\n\nὑφήσεις τῆς ὀργῆς ὁρῶν κομίζοντα τῷ τραύματι φάρ-\n\nμακον. ἕτοιμον γὰρ ἅμα καὶ δίκαιον εἰπεῖν· ὦ κάκιστε\n\nἀνδρῶν, τί γὰρ κατεσκεύαζες τῷ φαρμάκῳ τὴν\n\nχρείαν ἐξὸν ὅλως ἔχειν παρὰ σαυτῷ τὼ χεῖρε;\n\nτί δ’ ἀντὶ τοῦ μὴ πλῆξαι τὴν πληγὴν ἐπανορ-\n\nθοῖς; εἶτα σὺ μὲν οὕτως, ἂν δ’ Ἀγαμέμνων εἴπῃ·\n\nλέλυται τὸ δεινόν, ἐπάνεισιν ἡ κόρη, προσδρα-\n\nμὼν ἐγὼ περιπτύξομαι τὸν ἄνδρα καθάπερ ὄντως\n\nοὐδὲν ἠδικημένος;\nἀλλ’ οὐχ οὕτως ἀνόητός εἰμι\n\nκαὶ κατὰ σὲ σοφός. ἐγὼ γὰρ ἡγοῦμαι τὴν ἀπόδοσιν\n\nαὐτὴν δεῖγμα εἶναι τῆς ἀδικίας. ἐν ᾧ γὰρ ἀφίησί τις\n\nτοῖς ἐξ ἀρχῆς κυρίοις ἃ τέως ἀπεστέρει, τὸ μὴ προσ-\n\nηκόντως ἀφελέσθαι δείκνυσιν. ὅταν οὖν ἀκούω τὴν\n\nἀπόδοσιν, ἐννοῶ τὴν ἀφαίρεσιν καὶ συνεισέρχεται τὸ\n\nλυποῦν.\nπρὸς τῶν θεῶν, εἴ τις αὐτοῦ τὴν τιμὴν\n\nἀφελόμενος ἡμέρας ἢ πλείους ἢ ἐλάττους, εἶτ’ αὖθις\n\n\n\n\n\n\n\nἑκὼν ἀπαλλάττοιτο τὴν βασιλείαν ἀποδούς, ἆρ’ ἂν ἡγή-\n\nσαιτο μηδὲν ἄξιον δίκης πεπρᾶχθαι; τί δ’ εἴ τις τῇ\n\nΚλυταιμνήστρᾳ συνοικοίη, μέχρις ἂν οὗτος ἀπῇ, φα-\n\nνέντος δὲ μηκέτι προσίοι τῇ γυναικί, ἆρ’ ἂν εὐγνώ-\n\nμονα καὶ βέλτιστον κρίνειε τὸν οὐκ ἄχρι παντὸς ἀδι-\n\nκοῦντα;\nσὺ δέ, πρὸς τῆς Ἀθηνᾶς, εἰ τὴν Πηνε-\n\nλόπην ἀνὴρ Ἰθακήσιος ἀποσπάσας τῶν σῶν βασιλείων\n\nοἴκαδε ὡς αὑτὸν ἀγαγὼν ἔχοι, εἶτα πυθόμενός σε\n\nκατηρκέναι πάλιν καταστήσειεν εἰς τὰ πρότερα, ἀρ’\n\nοὐκ οἰήσῃ τοῦ ξίφους δεῖν ἐπ’ αὐτὸν οὐδ’ ἐκεῖνα\n\nμισήσεις, ἀλλὰ τούτων εἴσῃ χάριν; μέγα μεντἂν ὑπάρ-\n\nξειε τοῖς πονηροῖς, εἰ τρυφῶντες ἐν τοῖς ἀλλοτρίοις\n\nὁπόσον ἐθέλουσιν, εἶτ’ ἀποδόντες ἐν | τοῖς ἐπιτη-\n\nδείοις γεγράψονται. ἀλλ’ οὐδ’ Αὐτολύκῳ τῷ πάππῳ\n\nτῷ σῷ τοῦτ’ ἂν ἤρκεσεν εἰπεῖν, εἴπερ ἑάλω κλοπῆς,\n\nἀποδίδωμι, κομίζεσθε τὰ φώρια. τί κεκράγατε;\n\n\n\n\n\n\n\n\n\n\n\nτί ἠδίκησθε; δεῖ γὰρ ἐξ ἀρχῆς εἶναι χρηστόν, οὐκ\n\nἀδικοῦντα σοφίζεσθαι.\nἀξιῶ δέ σε μὴ δυσχερῶς\n\nἀκούειν, μετὰ Πηνελόπης καὶ Κλυταιμνήστρας εἰ μνη-\n\nνονεύοιμι τῆς Βρισέως. ἑκάστῳ γὰρ ὅ τι φίλον, τοῦτ’\n\nἔντιμον. ἐμοὶ δὲ ἦν ἐκείνη περὶ πολλοῦ καὶ οὐδὲν ἐκώ-\n\nλυεν ἡ τύχη. ὥσπερ οὖν ὑμῖν ἀπολαμβάνουσιν οὐκ\n\nἂν ἀπέχρησεν, οὐδ’ ἑτέρῳ.\nΚαὶ μὴν εἰ λύσιν τῆς ὕβρεως οἰησόμεθα τὴν\n\nἀπόδοσιν, πονηρὸν ἔθος εἰς τὸ στρατόπεδον εἰσάγον-\n\nτες λήσομεν. ἀφαιρήσεται μὲν τὸ σὸν γέρας ὁ Διομή-\n\nδης, Αἴας δὲ τὸ Αἴαντος οὑτοσὶ τὸ τοῦ Λοκροῦ, Με-\n\nνέλεως δὲ τὸ Νέστορος, ἄλλος δὲ τὸ τοῦ δεῖνος. εἰ δ’\n\nἀγανάκτησις γένοιτο, πάντες ἀποδώσουσι, τοῖς δ’\n\n\n\n\n\n\n\n\n\n\n\nὑβρισμένοις σιωπᾶν καταλελείψεται. ἀλλ’ οὐκ ἔσται τοῦτο\n\nμηδὲ γένοιτο, ὦ Πόσειδον. ἀλλ’ ἐνταῦθα δὴ καὶ τὸ\n\nτούτου δεινότερον, εἰ πέπονθα μόνος ἃ μηδεὶς ἔτι τολ-\n\nμήσει.\nχθὲς ὑμεῖς ἐπῃνεῖτε τὸν Τυδέως, ἔγνων\n\nγάρ, ἔγνων, ἐπειδὴ μάλα νεανικῶς ἀπεκρίνατο πρὸς\n\nἸδαῖον ὡς οὔτε τὰ χρήματα οὔτε τὴν Ἑλένην ἀποδοῦ-\n\nσιν ἔσται τοῦ πολέμου πέρας, καὶ ὧς οὐκ ἀπήρεσκε\n\nτοῖς Ἀτρείδαις ὁ λόγος, ἐμαρτύρησεν Ἀγαμέμνων οὐ\n\nζητήσας ἑτέρας ἀποκρίσεις. μὴ τοίνυν οὕτω πλεονε-\n\nκτικῶς ἐχόντων ὥστε τούτοις ἀξιοῦν στέργειν ἐμὲ ὧν\n\nαὑτοῖς γιγνομένων οὐκ ἂν ἠγάπησαν.\nΚαὶ δῆτα στέργει Μενέλεως Ἑλένην\n\nἄπο λαμβάνων καὶ πόλεμος οὐκ έσται. ἀλλ’\n\nοὐδέν τι μᾶλλον ἐμοὶ ταῦτα ποιητέον. διὰ τί; ὅτι\n\nπρῶτον μὲν Μενέλεως ὑπ’ ἀλλοφύλων ἠδίκηται καὶ\n\nοἷς ἡ φύσις πρὸς τοὺς Ἕλληνας ἀθάνατον ἔστησε\n\nτὴν ἔχθραν, ὥστ’ ἐλάττων ὁ θυμὸς γίγνεται τῷ\n\nτὸ εἰκὸς συμβῆναι. ἔπειτ’ Ἀλέξανδρος οὐκ εἰς εὐερ-\n\n\n\n\n\n\n\n\n\nγέτην ἡμάρτανεν. οὐ γὰρ ἐκείνῳ συνανήχθη Μενέλεως\n\nΙ οὐδὲ στρατείας ἐκοινώνησε καὶ πόνων οὐδὲ συν-\n\nήρατο πράγματα οὐδὲ παρεῖχε καθεύδοντι τῶν δυσ-\n\nμενῶν κρατεῖν. οὔκουν εἶχεν ἀφορμὰς εἰς ὀργὴν μεγά-\n\nλᾶς.\nἐγὼ δὲ Ἕλλην ὑφ’ Ἕλληνος ὑβριζόμην σύμ-\n\nπλους, συστράτηγος, ὑπὲρ τῶν ἐκείνῳ διαφερόντων\n\nκοπτόμενος, τῆς μὲν βουλῆς κοινωνῶν, τὰ δ’ ἐν τοῖς\n\nὅπλοις μόνος μοχθῶν, τὰς δ’ εὐπορίας εἰς μέσον παρ-\n\nέχων. ὅσῳ τοίνυν εὑ ποιῶν ἠλαυνόμην, τοσούτῳ\n\nπλέον ἀλγῶ. καὶ θαυμαστὸν οὐδὲν μὴ τοῖς ἴσοις διαλ-\n\nλάττεσθαι τοὺς οὐκ ἴσα πεπονθότας· ᾧ μὲν γὰρ ἡ\n\nλύπη μικρά, τούτῳ τὸ κομίσασθαι μέτριον, ᾧ δὲ ὑπερ-\n\nβάλλουσα, τούτῳ πάλιν λαβεῖν οὐκ ἀπόχρη.\nἄνευ\n\nδὲ τούτων ἀκούω τὸν Μενέλεων οὐ τοῦ κάλλους τῆς\n\nἙλένης ἐπιθυμεῖν, ἀλλὰ τῆς παρ’ αὐτῆς δίκης. βούλε-\n\n\n\n\n\n\n\n\n\nτᾶι γὰρ λαβὼν αἰκίσασθαι, λιμῷ πιέσαι, κατακόψαι.\n\nταύτῃ γὰρ ἐγκαλεῖ πλέον ἢ τῷ τοῦ Πριάμου. μὴ γὰρ\n\nἐθέλουσαν οὐκ ἂν ἐκ μέσης ἁρπασθῆναι Λακεδαίμονος.\n\nἢν τοίνυν μᾶλλον ἢ Τρῶας μισεῖ, ταύτην εἰ λάβοι παρ’\n\nἑκόντων, οὐκ ἔτ’ ἂν Τρῶσί χαλεπαίνοι. ἐγὼ δὲ τί\n\nχρήσωμαι τῇ κόρῃ; τὸ μὲν γὰρ συνοικεῖν αἰσχρόν, τὸ\n\nδ’ ἀποκτείνειν οὐ δίκαιον. εἶδον γὰρ ἑλκομένην ἀφι-\n\nεῖσαν δάκρυον. οὐκοῦν ἐκείνῳ μὲν ἵστησι τὴν λύπην\n\nἙλένη δοῦσα δίκην, ἐμοὶ δὲ οὐκ ἔστιν ὅ παύσει τὸν\n\nθυμόν. 10\nΠαρὰ πάντα δὲ ταῦτα ἐκεῖνο λέγω. νῦν ὁ και-\n\nρός μοι τὴν Βρισέως ἀποδίδωσιν, ὁ κίνδυνος, ὁ φόβος,\n\nἡ ταραχή, τὰ τῶν βαρβάρων | εὐτυχήματα. μὴ\n\nοὖν ὡς Ἀγαμέμνονος ἐπιεικοῦς γεγενημένου χρῶ τοῖς\n\nλόγοις. ὅ γὰρ ἑκὼν οὐ ποιεῖ, πῶς ἂν τούτῳ χρηστὸς\n\nεἶναι δοκοίη;\nεἰ μὲν οὖν οὔπω τῶν πραγμάτων\n\nεἰς δυσκολίαν ἡκόντων μετεβάλλετο καὶ πρέσβεις πέμ-\n\n\n\n\n\n\n\n\n\nπων ἀπελογεῖτο, τάχ’ ἂν εἶχε λόγον ἐνδοῦναι καὶ νο-\n\nμίσαι βελτίω γεγονέναι τὸν ἄνθρωπον· ἐπεὶ δὲ οὐδὲν\n\nἔπραξεν ἐπιεικὲς πρὸ τοῦ θορύβου, μὴ ποιείσθω τὰ\n\nτῆς ἀνάγκης ἑαυτοῦ. ὥσπερ γὰρ οὐ τῶν κηρύκων\n\nἡγούμην τὴν ἀφαίρεσιν, εἰ καὶ λαβόντες ἀπήγαγον τὴν\n\nκόρην, οὕτως οὐδὲ τούτου τὴν ἀπόδοσιν, εἰ καὶ σφόδρα\n\nἀποπέμψει, ἀλλ’ ἦν ἐκεῖνο μὲν Ἀγαμέμνονος, τοῦτο δὲ\n\nτῆς ἥττης, αὐτὸ δέ γε τὸ τοὺς Τρῶας τῷ πολέμῳ κρατεῖν\n\nπαρὰ τὴν ἐμὴν ἡσυχίαν. ὥστ’ ἀκριβεῖ λόγῳ παρ’ ἐμαυ-\n\nτοῦ λαμβάνω τὴν κόρην, εἴ γε τὴν μὲν ἀπόδοσιν ἡ\n\nἀνάγκη, τὴν δ’ ἀνάγκην ἐγὼ πεποίηκα.\n70. Λογίζου δὲ κἀκεῖνο. νῦν Ἕκτωρ ἐπὶ ταῖς ναυσὶ\n\nστρατοπεδεύεται καὶ μόνον οὐ προσάγει τὸ πῦρ, καὶ\n\nτοῖς δεινοῖς ἡ νὺξ ἀναβολὴ μόνη. τῶν τοίνυν σκηνῶν\n\nἐμπιπραμένων ἀνάγκη καὶ τὴν κόρην τεθνάναι. δίδω-\n\nσιν οὖν ἥν οὐχ οἶός τέ ἐστιν ἔχειν καὶ φιλοτιμεῖται\n\nτούτοις ὧν ἐκπεσεῖται πάντως, ὥσπερ ἂν εἴ τις χει-\n\nμῶνι χρησάμενος καὶ τῶν σκευῶν ὑπὲρ τῆς σωτηρίας\n\n\n\n\n\n\n\n\n\nἐκβαλών τινα εἰς χαριστήριον ταῦτα τῷ Ποσειδῶνι\n\nλογίζοιτο. ἀρ’ αἰσθάνῃ τῆς τῶν λόγων ἀνωμαλίας,\n\nὈδυσσεῦ, ὡς μὲν πάντων στερησόμενος ἱκετεύει, ὡς\n\nδὲ βεβαίων κύριος ὢν ὑπισχνεῖται καὶ τῆς ἀλαζονείας\n\nοὐδ’ ἐν τοῖς φόβοις πέπαυται.\n71. Ναί, φησίν, ἀλλ’ οὐχ ὡμίληκα τῇ κόρῃ καὶ\n\nὑπὲρ τούτων ὀμοῦμαι. τοῦτο γάρ ἐστι τὸ δεινόν, ὅτι\n\nμηδὲν χρῄζων τῆς γυναικὸς ὑβρίζων ἀπέσπα. Ι εἰ\n\nμὲν γὰρ εὐθὺς ἔχων ἐπλησίαζεν, ἦν εἰπεῖν ὧς ἔρωτι δου-\n\nλεύων πολλὰ ὧν οὐκ ἐβούλετο ποιεῖν ἠνάγκαστο καὶ τὸ\n\nπάθος ἐνίκησε τὴν γνώμην· ἐπεὶ δὲ ἔνδον οὔσης οὐχ\n\nἥπτετο, μία ἐστὶν ἡ αἰτία τῆς ἀφαιρέσεως ἡ περὶ ἡμᾶς\n\nἀτιμία. οὐ γὰρ αὑτῷ χαριζόμενος, ἀλλ’ εἰς ἐμὲ παροινῶν\n\nἐλάμβανεν. ὥστ’ ἐπιορκῶν μὲν τὸ τῆς ἀπολογίας ἰσχυρὸν\n\nδιαφθείρει, ὀμνὺς δὲ τὰ εὔορκα χείρω ποιεῖ τὰ ἐγ-\n\nκλήματα.\nδῶμεν τοίνυν αὐτὸν οὐκ ἐπιορκεῖν, ἀλλ’\n\nὑποπτεύεταί γε, τούτου δὲ οὕτως ἔχοντος καὶ τοιαύτης\n\nἐν ἑκάστῳ δόξης ὑπαρχούσης οὐδὲν παρὰ τὸν ὅρκον\n\n\n\n\n\n\n\n\n\nἐξαλείφεται τοὔνειδος, ἐπεὶ καὶ ταῖς ὕβρεσιν ἀχθόμεθα\n\nκαὶ τὰς τιμὰς ἀγαπῶμεν καὶ κινδυνεύειν αἱρούμεθα\n\nκαὶ προιέμεθα τὰς ψυχὰς καὶ πάντα δρῶμεν εἰς ἓν\n\nἐκεῖνο βλέποντες, ἥντινα γνώμην τοῖς πολλοῖς ὑπὲρ\n\nἡμῶν αὐτῶν παραστήσομεν.\nκαὶ νῦν ὀμεῖται μὲν\n\nἈγαμέμνων, δεδόσθω δὲ ὧς ἀληθῆ, πείσει δὲ οὐδένα,\n\nμένει δὲ τὸ τῆς αἰσχύνης, ὅλως δὲ οὐδαμόθεν ἡ πίστις\n\nοἷς ὄμνυσι. πρῶτον μὲν γὰρ ὁ καιρὸς τὴν ἐπιορκίαν\n\nἐλέγχει. τὸ γὰρ ἐπικεῖσθαι μὲν τοὺς Τρῶας, τετάχθαι\n\nδὲ μετ’ ἐκείνων τὴν Τύχην, πλησίον δ’ εἶναι τοὺς\n\nΦόβους, μικρὰν δὲ τὴν τάφρον, οὐδὲν δὲ ὄφελος τὸ\n\nτεῖχος, ἐπὶ ξυροῦ δὲ ἀκμῆς τὰ πράγματα ἑστάναι, μίαν\n\nδὲ σωτηρίας ὁδὸν ὑποφαίνεσθαι μόνην, εἰ διαλλαγείην,\n\nοὐκ ἐᾷ προσέχειν οἷς ὀμεῖται.\nἐν μὲν γὰρ ἀσφα-\n\nλείᾳ καὶ τῶν πραγμάτων εὖ κειμένων κἂν φυλάξαιτό\n\nτις ἐπιορκεῖν οὐκ οὔσης ἀνάγκης εἰς τὸ γενέσθαι πο-\n\nνηρόν· ὅτῳ δὲ τὰ μὲν ἄλλα | ἀπέγνωσται, εἷς δὲ\n\nὑπολείπεται πόρος ὅν οὐκ ἔστι μὴ ψευσάμενον ἔχειν,\n\nὁ δὴ τοιοῦτος τολμᾷ κίνδυνον ἀνταλλαττόμενος κιν-\n\nδύνου τὸν μὲν ἐν ὀφθαλμοῖς ἀφύλακτον εἰδώς, ὑπὲρ\n\n\n\n\n\n\n\n\n\n\n\nδ’ ἐκείνου πολλοῖς αὑτὸν ἀπατῶν, ὡς καὶ θυσίαι καὶ\n\nθεραπεῖαι καὶ εὐχαὶ καὶ ἱερεῖα καὶ κάλλος ἀναθημάτων\n\nσυγγνώμονας ἂν κατασκευάσαι τοὺς θεούς.\nἔπειτα\n\nτοῦ μὲν τὴν δίκην μέλλειν ἡγεῖται, τοῦ δὲ τὸ δεινὸν\n\nεὐθὺς ἐφεστάναι, ἐλάττω δὲ τῆς ἐπικειμένης τὴν οὔπω\n\nπαροῦσαν κρίνει κατ’ αὐτὸν τὸν χρόνον. τὸ γὰρ μὴ\n\nνῦν, ἀλλ’ εἰς ὕστερον παθεῖν ἐν τῷ μέλλειν ἔχει τὸ\n\nκέρδος, ἄλλως θ’ ὅταν ἄνθρωπος ᾖ πάλαι πεπαιδευ-\n\nμένος τῶν θεῶν ὀλιγωρεῖν, οἷος ὁ τοσούτου πολέμου\n\nπροστάτης, καὶ παρὰ τῶν κρειττόνων αἰτῶν Τροίαν\n\nἑλεῖν.\nδοκίμαζε γάρ, Ὀδυσσεῦ, τίς ποτε πρὸς τὸ\n\nδαιμόνιον ὁ μεμνημένος ὅρκων, κἂν μὲν εὑρίσκῃς\n\nεὐλαβείᾳ παρὰ πάντα τὸν βίον εἰς τὸ θεῖον κεχρημένον,\n\nκαὶ σὺν ὅρκῳ πιστὸν ἡγοῦ καὶ πρὸ τῶν ὅρκων πολλά-\n\nκις· ἂν δ’ ἀσελγῆ καὶ θρασὺν οὐχ ἧττον εἰς ἐκείνους\n\nἢ εἰς ἡμᾶς καὶ μήτε λόγῳ μήτ’ ἔργῳ ὀκνοῦντα δυσσε-\n\nβεῖν, κἂν σφάττῃ κάπρον κἂν αἱμάττῃ τὸ ξίφος κἂν\n\n\n\n\n\n\n\n\n\nδιὰ τῶν τομίων πορεύηται, πάνθ’ ἡγοῦ τὰ φρικώδη\n\nλῆρον τῇ τοιαύτῃ κεκρίσθαι ψυχῇ.\nτῆς ποίας\n\nοὖν μερίδος Ἀγαμέμνων εἶναί σοι φαίνεται; πότερον\n\nτῆς οὐδὲν ἀνωτέρω τῶν θεῶν ἀγούσης ἢ τῆς ἐν γέλωτι\n\nπεποιημένης τἀκείνων; σὺ μὲν οὐκ ἂν εἴποις ἃ φρο-\n\nνεῖς, ἐγὼ δὲ οὐκ ἀποκρύψομαι. οὐχ οὗτός ἐστιν ὁ\n\nΙ πρῶτον μὲν ἐν Αὐλίδι τῆς Ἀρτέμιδος ἀμαθίαν\n\nεἰς τοξικὴν καταγνοὺς καὶ φήσας οὐδὲν εἶναι πρὸς\n\nἑαυτὸν ἐκείνην ἐν ἀφέσει βελῶν, ἐξ οὗ δὴ καὶ τὸν\n\nστόλον ἐπέσχεν ἡ θεὸς χαλεπήνασα; καίτοι τί τῆς\n\nμανίας τὸ κέρδος; ἔτυχες τοῦ θηρίου. τί οὖν ὑπέρ-\n\nλαμπρον; οὐ γὰρ Ἀλεξάνδρου τετύχηκας. ἀλλὰ καὶ\n\nτοῦτο γενναῖον. οὐκ οὖν ἀρκεῖ βεβληκέναι, ἀλλὰ καὶ\n\nσεμνύνεσθαι τῷ βλήματι δεῖ; Τεύκρῳ σαυτὸν ἀντίθες.\n\nἀλλ’ οὐχ ἱκανὸν τοῖς ζῶσ·ιν. Ἴδᾳ τῷ παλαιῷ. σὺ δὲ\n\nἀφεὶς τὴν γῆν τοῖς θεοῖς πολεμεῖς.\nπάλιν τοίνυν\n\nἥκοντος ἔναγχος ὑπὲρ τῆς θυγατρὸς τοῦ Χρύσου καὶ\n\nπρὸς Ἀπόλλωνος ἱκετεύοντος ὁ καλὸς κἀγαθὸς οὑτοσὶ\n\n\n\n\n\n\n\n\n\nκαὶ τοὺς θεοὺς δεδιὼς ὀλίγου τὸν πρεσβύτην αὐτῷ\n\nσκήπτρῳ καὶ στεφάνοις ἐμβαλὼν εἰς τὴν θάλατταν\n\nἀπέπνιξεν ἀσθενεῖ φήσας αὐτὸν συμμάχῳ πεπιστευκέ-\n\nναι τῷ θεῷ. καίτοι τὴν τῶν Γιγάντων ἀπόνοιαν τί\n\nχρὴ δοκεῖν ἕτερον ἢ ταῦτα εἶναι; ἃ δὲ Κάλχας ἤκουεν,\n\nἐπειδὴ τἀληθὲς οὐκ ἔκρυψεν, οὐκ εἰς αὐτοὺς ἀνῄει\n\nτοὺς θεοὺς παρ’ ὧν εἶχεν ἐκεῖνος τὴν τοῦ πάντ’ ἐπί-\n\nστασθαι τέχνην; τοσοῦτόν ἐστι κακὸν ἄνθρωπος ὀνό-\n\nματι μὲν Ἕλλην, φύσει δὲ βάρβαρος.\nἩμεῖς οὖν ἐκεῖνα εἰδότες ταῦτα πιστεύσομεν,\n\nὥσπερ ἀγνοοῦντες ὅτι πᾶς ὅρκος ἐκ τοῦ πρὸς τοὺς\n\nθεοὺς φόβου τὴν ἰσχὺν λαμβάνει, τῇ δ’ εἰς ἐκείνους\n\nὀλιγωρίᾳ πίστις οὐχ ἕπεται; Ἀγαμέμνων τοίνυν, εἰ\n\nμὲν ἐδεδοίκει τοὺς θεούς, οὐδ’ ἂν ἐκεῖνα ὕβριζε, κατα-\n\nφρονῶν δὲ ὅλως οὐδ’ ἂν τοὺς ὅρκους δείσειεν. ὥσπερ\n\nγὰρ ὁ τολμῶν τὸν ἐντυγχάνοντα παίειν κἂν εἴποι τὸν\n\nαὐτὸν κακῶς οὐδὲν ὑποστειλάμενος, τῆς γὰρ αὐτῆς\n\nἄμφω θρασύτητος, οὕτως ὁ φαυλίζων τοὺς θεοὺς κἂν\n\n\n\n\n\n\n\n\n\n\n\nὀμόσαι ῥᾳδίως τὰ ψευδῆ μέλλων ὀμεῖσθαι, τῆς γὰρ\n\nI αὐτῆς ὕβρεως ἀμφότερα.\nεἰ μὲν οὖν ἐτίμα\n\nτὸν Ἀπόλλω καὶ τὴν ἀδελφὴν τοῖς τ’ ἐν Αὐλίδι καὶ\n\nπρῴην ἐνθάδε, μὴ διαβάλλωμεν τὸν ὅρκον· εἰ δ’ ἑκα-\n\nτέρου α τοῦ τολμήματος κοινῇ τὴν δίκην ἐτίσαμεν,\n\nμὲν ὑπὸ τῶν πνευμάτων ἀνειργόμενοι , νῦν δὲ τῷ\n\nλοιμῷ φθειρόμενοι, πῶς ὧν ὑπερεῖδεν ἀεί, τούτους\n\nὀμνὺς οὐ δόξει φενακίζειν;\n81. Ἔτι τοίνυν, εἰ μὲν ἡ μίξις ἐποίει τὴν ὕβριν,\n\nεἶχεν ἂν λόγον ὑπὲρ τῆς μίξεως τῶν ὅρκων γιγνομέ-\n\nνων μηδὲν ὑβριστικὸν πεπρᾶχθαι νομίζειν· ἐπεὶ δ’\n\nἀρχὴ τῆς ἀσελγείας ἣν τὸ τοὺς κήρυκας ἐλθεῖν ἐπὶ τὴν\n\nκόρην καὶ πρὶν ἰδεῖν τὴν ἄνθρωπον ἀποσπῶν ἐλύπει,\n\nοὐδὲν ἧττον εἴη ἂν ὑβριστὴς καὶ μὴ συγκαθεύδων τῇ\n\nΒρισέως. ὥσθ’ ὁ περὶ τῆς μίξεως ὅρκος οὐ τοῦ παντὸς\n\nἴασις γίγνεται, ἀλλ’ ὑπὲρ μὲν τῶν ἐπὶ τῆς σκηνῆς ὀμεῖ-\n\nται, τῶν δ’ ἐν μέσῳ κακῶν τίς ἔσται λόγος εὐπρεπής;\n82. Ὅτι, φησί, τοὺς λοιποὺς Ἕλληνας ἄξιον\n\nἐλεεῖν. τί λέγεις; οἷς ἤρεσκε τὰ τότε πραττόμενα;\n\nπῶς γάρ, εἴπερ οὐκ ἤρεσκε, πέπρακται; εἰ γὰρ ἐκεῖ-\n\nνοι συστραφέντες καὶ τὰ ὅπλα θέμενοι καὶ περιστάν-\n\nτες τὴν σκηνὴν Ἀγαμέμνονος καὶ βοῆς ἐμπλήσαν-\n\nτες τὸν ναύσταθμον ἐχρήσαντο δικαίοις καὶ συμφέ-\n\nρουσι λόγοις, οὐκ ἂν οὕτω μετεπεπτώκει τὰ πράγματα,\n\nἔλεγον δ’ ἂν ὅτι, ὦ βασιλεῦ τῶν Μυκηνῶν, οὐ\n\nκαλῶς ὑπὲρ τῶν ὅλων βουλεύῃ. Πριάμῳ στρα-\n\nτηγεῖς διὰ τῶν ὑβρισμάτων. ἡμᾶς προδίδως.\n\nτοὺς ἐναντίους αἴρεις. εὐχὰς Ἕκτορι πληροῖς.\n\nἄνδρα τῆς συμμαχίας ἀπελαύνεις καὶ ποιεῖς\n\nἐχθρὸν τοῖς πράγμασι δι’ ὃν ἀφίγμεθα, δι’ ὅν\n\nἀπέβημεν, δι’ ὅν εὐποροῦμεν, δι’ ὅν εἴσω πυ-\n\nλῶν οἱ Τρῶες, ὃς ἀντὶ τείχους τοῖς Ἀχαιοῖς\n\nγεγένηται. ὅρα μὴ νῦν μὲν χαρίσῃ ταῖς ἡδοναῖς,\n\nμικρὸν δ’ ὕστερον δακρύσῃς. ἀποδέδωκας |\n\nτῷ θεῷ τὴν κόρην, ὁ γὰρ λοιμὸς ἐβιάζετο, ἔα\n\nμένειν παρ’ Ἀχιλλεῖ τὸ γέρας. οὐ γὰρ ἀναγκάζῃ\n\nλαβεῖν. ποῖ Ταλθύβιον τοῦτον ἐκπέμπεις; μέμψῃ\n\nταύτην τὴν διακονίαν.\nεἰ μὲν οὖν κατείχετο\n\n\n\n\n\n\n\n\n\nτοῖς λόγοις, εἶχεν ἂν συγγνώμην ἡ ὕβρις· εἰ δ’ οὐ\n\nπροσεῖχε τὸν νοῦν, ἄκων ἂν ἐποίει τὰ δίκαια τῶν\n\nἙλλήνων ὧς ἀληθῶς τοῖς γιγνομένοις ἀχθομένων. τί\n\nγὰρ ἂν ἔδρασεν ἐναντιουμένους ὁρῶν; ἐμπεσὼν ἂν εἰς\n\nμέσους ἐτρέψατο. πάνυ γε, εἰ τὸν ἀδελφὸν συναγω-\n\nγιστὴν εἶχεν. ἀλλ’ ὥπλισεν ἂν τοὺς Μυκηναίους ἐπὶ\n\nτοῖς ἄλλοις ἅπασι. καὶ ποῦ νῦν οἱ Μυκηναῖοι; μωρία\n\nταῦτα καὶ γέλως.\nἀλλ’, οἶμαι, τῷ μηδεμίαν ἐπι-\n\nστροφὴν πεποιῆσθαι μηδ’ ἐνδείξασθαι τοῦθ’ ὅτι οὐ\n\nχαίρων ὑβριεῖ, παρέσχον ἐπ’ ἐξουσίας τολμῆσαι.\n\nκαὶ μηδεὶς εἴπῃ· βασιλεὺς γὰρ <ὁ> ἄνθρωπος καὶ\n\nκύριος τῶν ὅλων. πρῶτον μὲν γὰρ ἅπας βασιλεὺς\n\nἐν τοῖς ὑπηκόοις ἰσχύει καὶ πρὸς τὴν τούτων γνώμην\n\nτἀκείνου φέρεται καὶ κρατεῖ καὶ καθῄρηται, καὶ δέ-\n\nδοικε καὶ θαρρεῖ καὶ τοῦτο ἔστιν ὅ τι ἂν τοῖς ἀρχο-\n\nμένοις δοκῇ. οὐ γὰρ ἑνὶ σώματι καὶ ψυχῇ μιᾷ κρατεῖ\n\nτοσοῦτον πλῆθος, ἀλλὰ τῇ τῶν πολλῶν βουλήσει τὸ\n\n\n\n\n\n\n\n\n\nσχῆμα λαμβάνει. καὶ τῶν αὐτῶν δήπου δοῦναί τε καὶ\n\nπάλιν ἀφελέσθαι καὶ παρασχεῖν καὶ μηκέτ’ ἐᾶν ἔχειν.\nτῷ μὲν οὖν δοκεῖν ἐκ τῆς ἐκείνου γνώμης τὰ τῶν\n\nἀρχομένων ἤρτηται, τὸ δὲ ἀληθὲς ἐν τῇ τούτων τἀκεί-\n\nνου κεῖται, κἂν τούτοις ἀπειθεῖν παραστῇ, τό γε ἐπι-\n\nτάξον οὐκ ἔσται. εἰ γὰρ Μυκηναῖοι σφᾶς αὐτοὺς ἑτέρῳ\n\nπροσένεμον, οὐκ ἂν ἦν εὐθὺς ἰδιώτης Ἀγαμέμνων; ἢ\n\nτὸν μὲν Ἀτρέα μετὰ τὴν Εὐρυσθέως τελευτὴν τύραννον\n\nἐξ ἰδιώτου κατέστησαν, εἰς δὲ τὸν ἐκείνου παῖδα τἀ-\n\nναντία ποιεῖν οὐ τῆς αὐτῆς ἐξουσίας;\nἀλλ’ ἐῶ\n\nΜυκηναίους καὶ συγχωρῶ μηκέθ’ αὐτῶν εἶναι κυρίους,\n\nοὐ μὴν καὶ κατὰ | πάντων γε τὴν αὐτὴν κέκτηται\n\nδυναστείαν, ἀλλὰ τὸ μὲν ἐκείνων ἐστὶ πατρικὴ βασιλεία,\n\nτὸ δὲ παρὰ τοῦ κοινοῦ τιμή τις ὑπὸ τοῦ πολέμου\n\nδοθεῖσα. ἥκομεν δὲ εἰς Τροίαν οὐ παραδώσοντες ἑτέρῳ\n\nτὴν αὑτοῦ βασιλείαν ἕκαστος, ἀλλ’ εἰσὶ μὲν Βοιωτοῖς\n\nἡγεμόνες, εἰσὶ δὲ Φωκεῦσιν, εἰσὶ δὲ Ἀργείοις, εἰσὶ δὲ\n\n\n\n\n\n\n\n\n\n\n\nΛοκροῖς, Εὐβοεῦσιν, Ἀθηναίοις, Σαλαμινίοις, Κεφαλ-\n\nλῆσι, Κρησί, Πυλίοις, τῶν ἄλλων ἑκάστοις. εἰς τού-\n\nτους οὖν ὁρῶσι, καὶ παρὰ τούτων τοῖς ἑπομένοις τὰ\n\nπαραγγέλματα, καὶ οὐ σκοποῦσιν Αἰτωλοί, τί δέδοκται\n\nτοῖς Ἀτρέως, ἀλλ’ ὁ Θόας αὐτοῖς τοῦ τέ δεῖ ποιεῖν\n\nὁριστής, ἐπεὶ καὶ τὴν στρατιὰν συνήγαγεν οὐχ ὁ φό-\n\nβος Ἀγαμέμνονος, ἀλλὰ τὸ δόξης ἐπιθυμεῖν.\nμέγα\n\nδέ σοι καὶ σαφὲς ἐρῶ τεκμήριον. οἱ τὴν ἡσυχίαν τῆς\n\nφιλοτιμίας προθέντες οὐκ ἐπηναγκάσθησαν πλεῖν, οἶον\n\nἐβούλοντο Μεθωναῖοι μετ’ ἀσφαλείας μᾶλλον τῶν\n\nὄντων ἀπολαύειν ἢ κοινωνεῖν ἔργων μεγάλων. καὶ μέ-\n\nνουσιν οἴκοι Μεθωναῖοι καὶ Μενέλεως παρακαλῶν\n\nἀπῆλθεν ἄπρακτος. ἤρεσκε τῷ Ταναγραίων ἄρχοντι\n\nμήτε λαμπρότητος μήτε κινδύνων μετέχειν καὶ τοὺς\n\nΤαναγραίους ὥπλισεν ἐπ’ αὐτὸν τὸν καλοῦντα περιερ-\n\nγαζόμενον λαβών, καὶ εἰ μὴ σὺ παρὼν ἔτυχες, ἔκειτο\n\nἂν ὁ τοῦ δεσπότου τῶν Ἑλλήνων ἀδελφός.\nἈλλ᾿, οὐ γὰρ ἠνάγκασμαι πρὸς σὲ λέγειν ὧν\n\n\n\n\n\n\n\n\n\nαὐτόπτης γεγένησαι, τὸ δὲ καθ’ ἡμᾶς τοῦτο τίνος σοι\n\nφαίνεται σημεῖον; ἀπέστην τοῦ συμμαχεῖν καὶ Μυρμι-\n\nδόνες ἀργοῦσιν. ἐξάγει δὲ οὐδεὶς ἄκοντας. ἥκετε δὲ\n\nὑμεῖς ἱκετεύσοντες, οὐκ ἐπιτάξοντες. ὁ δὲ πείρᾳ |\n\nπρὸς τοὺς Ἕλληνας χρώμενος καὶ περὶ μὲν φυγῆς ἐν\n\nμέσῳ παραινῶν, διὰ δὲ τῶν ἡγεμόνων τῶν κατεσκευ-\n\nασμένων αὐτῷ τὴν ὁρμὴν κωλύων, καὶ φανερῶς μὲν\n\nοὐ τολμῶν ἃ φρονεῖ λέγειν, τέχνῃ δὲ χρώμενος\n\nπρὸς τὸ πλῆθος μεγάλην γε καὶ γενναίαν τὴν δε-\n\nσποτείαν ἐμφαίνει.\nὁρᾷς ὡς οὔτ’ ἐκεῖνος πάντα\n\nκελεύειν κύριος τούτοις τε πάνθ’ ὑπηρετεῖν οὐκ\n\nἀνάγκη; βουληθῆναί γε ἔδει καὶ οὐδὲν ἂν ὑβρί-\n\nσμην. εἰ γάρ, ἡνίκα τὴν ἀφαίρεσιν ἠπείλει, τὴν ἀπό-\n\nστασιν παρὰ τῶν ἐθνῶν ἀντήκουσε, σώφρων ἂν\n\nἐγένετο τῷ φόβῳ. νῦν δ’ ἐγὼ μὲν ἠτιμαζόμην, οἱ δὲ\n\nἐσιώπων. καὶ τὸν μὲν Χρύσην ἐκέλευον αἰδεῖσθαι\n\nκαλῶς γε ποιοῦντες, ὑπὲρ ἡμῶν δὲ οὐ τὰς αὐτὰς ἀφῆ-\n\nκαν φωνὰς οὐδ’ εἰ μηδὲν τῶν ἄλλων, αὐτὴν τὴν τῆς\n\n\n\n\n\n\n\n\n\n\n\n\n\nὕβρεως αἰτίαν ᾐσχύνθησαν. ἡ δὲ ἦν τὸ τῶν Ἑλλήνων\n\nκήδεσθαι. εἰ δ’, ὥσπερ τῶν ἄλλων ἕκαστος, μηδὲν\n\nἐφρόντιζον, οὐκ ἄν, ὥσπερ οὐδὲ τῶν ἄλλων οὐδείς,\n\nὑβριζόμην οὐδὲ προὐπηλακιζόμην παντάπασιν.\nοὐκ-\n\nοὑν ὁ μὲν ἠσέλγαινεν, οἱ δὲ ἐπέτρεπον, καὶ ὁ μὲν\n\nἀπεστέρει τοῦ γέρως, οἱ δὲ οὐκ ἐκώλυον. κοινὸν οὖν\n\nἦν τὸ ἀδίκημα τοῦ τε τολμῶντος καὶ τῶν οὐκ ἐπεχόν-\n\nτων, οὓς ἀξιοῖς ἐλεεῖν. μᾶλλον δ’ εἰς ἐκείνους τὸ πλέον\n\nἔρχεται. ὁ γὰρ τῷ πονηρῷ δοὺς ἀδικεῖν παῦσαι παρὸν\n\nμᾶλλον αὐτὸς εἴργασται τὸ πραχθέν. ἂν προδοσίαν\n\nαἰσθόμενος μὴ προαναστείλω, δίκην ὀφείλω τοῖς προ-\n\nδοθεῖσιν. ἂν φονεὺς ἐμοῦ συγχωροῦντος δράσῃ τὸ\n\nἔργον, οὔκ εἰμι καθαρός. ἂν Ἀγαμέμνων ὑβρίζων μὴ\n\nλυπῇ τὸν στρατόν, ὑπ’ ἀμφοτέρων ἠδίκημαι.\nνό-\n\n’μὸς δὲ κοινὸς Ἑλλήνων καὶ βαρβάρων ἀμύνεσθαι τὸν\n\nὑπάρξαντα. ἐτιμώμην πρότερον καὶ παρὼν ὠφέλουν.\n\nὑβριζόμην ὕστερον καὶ μεταστὰς ἀμύνομαι. οὔτ’ ἀμοι-\n\nβῶν I ἀποστερῶ καὶ δίκην οἶδα λαμβάνειν. λυπεῖ\n\n\n\n\n\n\n\n\n\nτὸν ἄνθρωπον τῶν Ἑλλήνων ὁ φόνος. εἶτ’ ἐμὲ πείθεις\n\nπαῦσαι τοῦτο δι’ οὗ στένειν ἐκείνῳ πάρεστι; καὶ βου-\n\nκόλον μὲν μισῶν οὐκ ἂν τὴν νόσον τῆς ἀγέλης ἀπήλ-\n\nλαξα, τούτῳ δὲ ἐγκαλεῖν ἔχων ἐξαιρήσομαι τῶν δεινῶν\n\nτὸν στρατόν;\nκαὶ τίς οὐκ οἶδεν ὡς ὁμοῦ τε τού-\n\nτοῖς ἐν καλλίονι τὰ πράγματα κἀκεῖνος ἡδίων ἐμοί τε\n\nὃ μόνον εἰς τιμωρίαν ἀπόλλυται; εἰ μὲν γὰρ ἦν τοὺς\n\nμὲν Ἕλληνας σώζειν, ἐκείνῳ δὲ μὴ χαρίζεσθαι , πονη-\n\nροῖς μὲν ἂν καὶ οὕτως ἐβοηθοῦμεν , ἴσως δ’ ἂν ὑπε-\n\nμένομεν· εἰ δὲ ἡ τούτων σωτηρία φαιδρὸν ἐκεῖνον\n\nποιεῖ, τίς λόγος ἂν εἴη δυσμενεῖ παρασκευάζειν ἡδονήν;\nοὐδὲν δεινόν, Ὀδυσσεῦ, τὸν Ἀπόλλω μιμεῖσθαι,\n\nἐσχάτης μὲν οὖν ἀρετῆς τῶν θεῶν εἶναι ζηλωτήν.\n\nἐκεῖνος ὑπέρ τε αὑτοῦ καὶ τοῦ πρεσβύτου παροξυνθεὶς\n\nλοιμὸν ἐμβαλὼν εἰς τὸν στρατὸν τῇ φθορᾷ τῶν Ἀχαιῶν\n\nἐκόλαζε τὸν ὑβρίσαντα καίτοι τῶν Ἑλλήνων πολλὰ\n\nκαὶ φιλάνθρωπα πεποιηκότων εἰς τὸν Χρύσην. ἀλλ’\n\nὅμως, ἐπειδὴ τὸ ἐκείνους ἀναλοῦσθαι συμφορὰν ἔχον\n\n\n\n\n\n\n\n\n\nεὕρισκεν Ἀγαμέμνονι, κοινῇ νόσῳ μετῄει τὸν ἄρχοντα.\n\nποτέρου δὲ χρῄζουσι καὶ νῦν, ὦ πρὸς Δῖός; εἰ μὲν\n\nγὰρ σωτηρίας, ἔξεστιν αὐτοῖς μετὰ Μυρμιδόνων του-\n\nτωνὶ καταφρονεῖν Ἕκτορος· εἰ δὲ ὑπὲρ τῶν Ἀτρειδῶν\n\nτρέμουσιν, οὔπω δέονται τῆς ἐμῆς ἐξόδου.\nἈλλ᾿ αἱρήσω τὸν Ἕκτορα θρασυνόμενον,\n\nπρᾶγμα σεμνόν. πῶς, ὦ σοφώτατε, σεμνόν; εἰ γάρ,\n\nὅτι μου φανεῖται χείρων, πάλαι τοῦτο πέφηνεν οὐ\n\nταῖς ἐμαῖς οὐδὲ σαῖς, ἀλλ’ αὐταῖς ταῖς ὁμολογίαις\n\nἝκτορος. ὁ γὰρ τὰ μὲν πολλὰ τειχήρης, τολμηρὸν δ’\n\nἡγούμενος παρακύψαι, μένων δ’ ὑπὸ τοῖς πύργοις,\n\nὀρρωδῶν δὲ τὴν πρὸς ἐμὲ μάχην πλέον ἢ γυναῖκες\n\nοὐκ ἀμφισβητήσιμόν | μοι τὴν νίκην πεποίηκεν.\n\nἔστι δὲ πολλῷ μεῖζον εἰς δόξαν τοῦ μένοντα τὸν ἀντί-\n\nπάλον κτεῖναι τὸ φεύγοντα δεῖξαι. τὸ μὲν γάρ ἐστιν\n\nἀνδρείᾳ χρώμενον τῇ τύχῃ βλαβῆναι, τὸ δὲ μὴ συμμί-\n\nξαι πρόφασιν οὐκ ἔχει πλὴν δειλίας. καὶ κτείνει μὲν\n\nπολλάκις τὸν ἀγαθὸν ὁ χείρων, φοβεῖ δὲ μόνος ὁ\n\nβελτίων. ὥστε εἰ τῆς τοῦ κρείττων ὑπειλῆφθαι δόξης\n\n\n\n\n\n\n\n\n\nἐπιθυμῶ, πάλαι τετύχηκα.\nκαὶ μὴν οὐδὲ λαβεῖν\n\nτὸν ἄνδρα τῶν ῥᾴστων, εἰ καὶ σφόδρα δεῖ τοῦ λαβεῖν\n\nἐπιθυμεῖν. εἰπὲ γάρ μοι· τί κατήγαγεν αὐτὸν ἐπὶ τὰς\n\nναῦς; οὐ τὸ μὴ κοινωνεῖν με τῶν ἔργων; οὐκοῦν, εἰ\n\nκοινωνοῦντα γνοίη, φεύξεται. πῶς οὖν εἰς χεῖρας ἀφί-\n\nξαται; ὁ γὰρ τοῦ θαρρῆσαι τὸν καιρὸν εἰδὼς οὐκ\n\nἀγνοήσει τὸν τῆς φυγῆς, ἀλλ’ εἴσεται μὲν κινουμένας\n\nτῶν Μυρμιδόνων τὰς τάξεις, ὄψεται δὲ ἀπὸ τοῦ\n\nΣιγείου προσιούσας τὰς φάλαγγας, ἐμὲ δὲ ὀξέως μηνύ-\n\nσει τὰ ὅπλα τεθέντα, πάλιν δ’ ἐκεῖνος ἐπανήξει πρὸς\n\nτὴν δρῦν.\nΛογίζου δὲ καὶ τοῦτο. νῦν οἱ Πριαμίδαι μὲν\n\nτοὺς Ἀτρείδας ἀδικοῦσιν, ἐγὼ δὲ ὑπ’ ἐκείνων μὲν\n\nοὐδέν, ὑπὸ δὲ τῶν Ἀτρειδῶν ἠδίκημαι. πῶς οὖν οὐκ\n\nἄλογον ὑπὲρ τοῦ τὰ ἔσχατα λελυπηκότος τὸν ἀναμάρ-\n\nτητον εἰς τἀμὰ διαφθεῖραι καὶ δόξαν θηρεύοντα ῥώ-\n\nμης τὴν τῆς ἀναισθησίας μὴ δεῖσαι; ἢ τὸ μὲν Ἕκτορα\n\nκτεῖναι καλόν, τὸ δ’ εὐχερῶς φέρειν ἀτιμίαν οὐκ αἰσχ-\n\n\n\n\n\n\n\n\n\n\n\nρόν; ἤσκηκεν Ἀγαμέμνων Ἕκτορα καὶ δεχέσθω τὸν\n\nἄνδρα. ἐξελήλακεν ἐμὲ τῶν πραγμάτων, μὴ καλείτω τὸν\n\nἄτιμον.\nἤδη καθέλκω τὰς ναῦς, ὁ δὲ σβεννύτω\n\nτὸ πῦρ. κρείττων γάρ, κρείττων σοφία ῥώμης εἰς πο-\n\nλέμου τέλος, Ὀδυσσεῦ. Ἰδομενεὺς παρ’ ὑμῶν εὑρε-\n\nθήτω τοῖς δεινοῖς τὸ κώλυμα. νῦν δεικνύτω\n\nΝέστωρ τὴν σύνεσιν, νῦν σὺ τὴν εὐβουλίαν, νῦν μεθ’\n\nὑμῶν ὁ Διομήδης τὸ δόρυ.\nSequitur Orestis defensio. Nam quae in editionibus\n\n(Mor. I p. 257; Reisk. IV p. 80) huic antecedit Patroclide-\n\nclamatio aeque atque Ῥήτορος λόγος (Mor. I p. 700; R. IV\n\np. 512) et Πατρὸς ἀπολογία (R IV p. 771) non Libanii sed\n\nChoricii est. Ut sub huius nomine integra una cum δια-\n\nλέξει, quam in Philologo LIV p. 122 sq. edidi, codice Ma-\n\ntritensi N - 101 fol. 176 servata est et octo loci in florilegio\n\nIoannis Georgidis traditi sunt, ita stilus imprimisque clau-\n\nsularum norma illum aversatur, hunc clamat, id quod mox\n\ndissertatione Vratislaviensi a Georgio Pietsch conscripta\n\nomnibus probatum iri spero. Saepius in declamationibus\n\nantecedentibus quarum usum ostendit, quae sine dubio causa\n\nfuit ut aetate satis vetusta cum illis consociaretur, ad eam\n\nprovocavi, declamatio vero ipsa quam etiam Boissonadius\n\np. 239 sq. Choricio tribuit, una cum duabus reliquis in\n\nvolumine demum quo huius opera comprehendentur locum\n\ninveniet.\n"};
