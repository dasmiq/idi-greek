var sequence = {"name":"Libanius. Declamatio 10","data":"X.Ἐκ τοῦ ἐναντίου ὁ Θεμιστοκλῆς.ὤιμην μέν, ὦ ἄνδρες δικασταί, αὖθις κατη-\n\nγορήσοντά μου Νεοκλέα καὶ τῶν πρότερον ἐκείνων πολὺ\n\nμείζους αἰτίας ἐποίσοντα πρὸς τουτὶ συλλέξαι τὸ δι-\n\nκαστήριον ὑμᾶς, ἐκ γὰρ ὧν ἐπεπόνθειν ταῦτα ἐλπίζειν\n\nεἶχον· ἐπεὶ δὲ βραδέως ἀνέμνησεν ἑαυτὸν ὡς ἐξ αὐτοῦ\n\nγενοίμην καὶ φιλάνθρωπος εἶναι πρὸς ἐμέ φησι, ταύ-\n\nτης μὲν αὐτῷ τῆς δόξης οὐ φθονῶ, ἀλλ’ ἴστω πατέ-\n\nρων πρᾳότατος καὶ καλείσθω τοῦτο παρ’ ὑμῖν, ἐμὲ δὲ\n\nἐπὶ τῆς συνηθείας ἐν ᾗ κατέστησεν αὐτὸς ἐάτω καὶ\n\nτὸν ἄλλον διάγειν χρόνον, ὡς μὴ κατ’ ἄμφω λυποίη,\n\nτότε μὲν ἐκβάλλων ὠμῶς, νῦν δὲ οὐ βουλόμενον εἰσ-\n\nάγων.\n2. Οὗτος μὲν οὖν τὴν ἐμὴν δόξαν ἐλάττωμα πρὸς\n\nτὸν ἀγῶνα νενόμικεν ἑαυτῷ, ἐγὼ δὲ τὸ τοῦ πατρὸς\n\nὄνομα καὶ τὸ πατέρας ὑμᾶς εἶναι τοὺς δικάζοντας δέ-\n\nδοικα. ἔστι γὰρ φόβος οὐ μικρὸς μὴ τοῖς δικαίοις\n\nαὐτοῖς περιὼν καὶ δεικνύειν ἔχων ὡς εἰκότως ἂν διω-\n\nθοίμην ἐφ’ ἅπερ οὗτος καλεῖ δόξω τραχύς | τις\n\nεἷναι καὶ χαλεπὸς ταῖς προσηγορίαις ὑμῶν τὸ πρᾶγμα\n\nκρινόντων. δεῖ δέ, οἶμαι, τούς γε βουλομένους ὀρθὴν\n\nθέσθαι τὴν ψῆφον πάντα ἀνελόντας ἐκ μέσου πρὸς ἓν\n\nἐκεῖνο βλέπειν, πότερος δικαιότερα λέγει, κἂν μὲν\n\nεὑρίσκητε τοῦτον, τούτῳ δοῦναι τὰς ψήφους, ἂν δὲ\n\nἐμέ, ἐμοί.\n3. Εἰ μὲν οὖν ἦν μοι καλόν τε καὶ συμφέρον τὸ\n\nτὴν τοῦ παιδὸς καὶ τὴν ἀρχαίαν κομίσασθαι τάξιν.\n\nοὐκ ἂν οὗτος ἧκέ με παρακαλῶν καὶ δεόμενος δοῦναί\n\nμοι χάριν, ἀλλ’ αὐτὸς ἂν τὴν ὑπὲρ τούτων ἐποιούμην\n\nσπουδὴν καὶ προσέπεμπον ἂν τοὺς μάλιστα αὐτῷ χρω-\n\nμένους δι’ ἐκείνων ἀξιῶν μοι γενέσθαι τὰς διαλλαγάς·\n\nνῦν δὲ ἐξ αὐτῶν ὧν αὐτὸς μὲν βούλεται. παρασχεῖν,\n\nἐγὼ δὲ ὀκνῶ λαβεῖν σκέψασθε, ὦ ἄνδρες δικασταί, ὢ\n\nτὴν θαυμαστὴν δωρεάν. εἰ γὰρ μηδεὶς ἂν εὖ φρονῶν\n\nφύγοι τὸ λυσιτελοῦν, μαρτύριον ὑμῖν ἴστω τοῦ μὴ\n\n\n\n\n\n\n\n\n\n\n\n\n\n\n\nσυνοικεῖν με Νεοκλεῖ τῷδε τὸ ταῦτα ἐφ’ ὧν νῦν εἰμι\n\nπροτιμᾶν ὧν οὗτος δίδωσι. καὶ μηδὲ ἐμὲ βλάψαντες\n\nἀντιστῆτε κατὰ τῶν ἐμοὶ συμφερόντων.\n4. Δοκεῖ δέ μοι Νεοκλῆς οὐχ ἅ φησιν ἐθέλειν\n\nοὐδ’ ἐπιθυμεῖν αὖθις ἡμᾶς συνελθεῖν, πάλαι γάρ μου\n\nκατέγνωκε τὴν ἐσχάτην κακίαν, ἀλλ’ ἡ μὲν ἐπὶ τὸν\n\nοἶκον παράκλησίς ἐστι παραπέτασμα, τὸ δὲ τῆς σπου-\n\nδῆς ἀπολογία τις περὶ τῶν εἰς ἐμὲ πεπραγμένων πρὸς\n\nὑμᾶς τε καὶ τοὺς ἄλλους Ἕλληνας. αἰσθάνεται γὰρ\n\nτῶν τε πολιτῶν πολλοὺς τῶν τε Ἑλλήνων οὐκ ὀλίγους\n\nκατηγοροῦντάς τε αὑτοῦ καὶ τοιαῦτα λέγοντας· οἷον\n\nἄρα ἠδίκησεν ἐν παιδὶ Νεοκλῆς. ὧς ἄγριος καὶ\n\nθηριώδης καὶ προδότης τό γε αὑτοῦ μέρος τῆς\n\nτῶν Ἑλλήνων σωτηρίας. τοῦτον ἡγήσατο |\n\nκακὸν οὕτως ὄντα ἀγαθόν, τοῦτον ἀποκηρύ-\n\nξεως ἄξιον, ὃν καὶ ποιήσασθαι υἱὸν μέγα κέρ-\n\nδος ἄν τις ἡγήσαιτο νοῦν ἔχων.\nκαὶ πολλὰ\n\n\n\n\n\n\n\n\n\n\n\n\n\nπρὸς τούτοις ἕτερα λέγεται μέν, ὦ ἄνδρες δικασταί,\n\nπαρ’ ἄλλων, ταράττει δὲ τοῦτον καὶ ποιεῖ δεδοικέναι\n\nμὴ τούτων εἷς καὶ αὐτὸς γένωμαι τῶν αἰτιωμένων καὶ\n\nπρὸς τὸν δῆμον οἷα ἔπαθον διαλεχθῶ. διὰ ταῦτά μοι\n\nμεταδίδωσι τῆς οἰκίας. ἀλλὰ θάρρει, Νεόκλεις, ὅτι\n\nοὔτ’ αὐτὸς ἐκείνων ἐν μέρει κατηγορίας οὔτ’ ἐμνήσθην\n\nοὔτε μνησθήσομαι τῶν τε ἄλλων ὅσους ἂν οἷός τε ὦ\n\nπαύσω τούτων τῶν λόγων. σύ τε μηδὲν ὧν οὐκ ἐθέ-\n\nλεις ἀνάγκῃ ποίει τόν τε τοῦ βίου τύπον ἐφ’ οὗ νῦν\n\nεἰμι μένειν ἀκίνητον ἔα, ὧς νῦν ἀδύνατά τε ζητεῖς καὶ\n\nλόγους οὓς αὐτὸς διῆλθες σιγᾶσθαί σοι κρεῖττον κἀμὲ\n\nκαταναγκάζεις εἰπεῖν ἐφ’ οἷς οὐχ ἡδέως διακείσῃ.\nὉρᾶτε δέ. παῖς ἐγενόμην ἐγὼ τούτῳ παρ’ ὑμῖν,\n\nὦ ἄνδρες δικασταί. καὶ ἴσως μὲν εὐθὺς ἠχθέσθη πρὸς\n\nτὸν τόκον ὡς ἂν ἐκ βελτιόνων παιδοποιεῖσθαι δυνά-\n\nμένος. τοῦτο μὲν οὖν οὐκ ἐγκαλῶ, μεγάλων γὰρ αὑτὸν\n\nἀξιῶν οὐκ ἠδίκει, ἐκεῖνο δέ, ὅτι γνώμης οὕτως ἔχων\n\nμή τινος αἰσχύνης νῆς τῷ πράγματι προσούσης οὐκ ἐξέ-\n\nθηκεν οὐδ’ ἔρριψεν ἑτέροις ἀνελέσθαι καὶ τρέφειν, οἱ\n\nτῆς ἐμῆς ἴσως ἂν ἠνέσχοντο κακίας, ἀλλ’ εἶχεν αὐτὸς\n\nκαὶ ἔτρεφεν ἐπὶ δεινοτέροις τοῖς μέλλουσι.\nτὰ μὲν\n\n\n\n\n\n\n\n\n\n\n\nοὖν πρῶτα καὶ τὰ παρ’ αὐτὸν τοῦ γάλακτος τὸν χρό-\n\nνον οὐκ ἂν εἰδέναι φαίην, ἀλλ’ ἐπειδὴ πρὸς μαθήσεων\n\nἡλικίαν ἧκον, ἔπεμπέ με πρὸς τοὺς διδασκάλους, ὁμο-\n\nλογῶ, ἤρεσκε δ’ αὐτῷ τῶν ἐμῶν οὐδὲν οὐδ’ ὅσα παρὰ\n\nτῶν ἄλλων ἐπῃνεῖτο. τῆς φύσεως δὲ δοκούσης τι πλέον\n\nτῶν ἄλλων ἔχειν καὶ παρὰ τοῖς συμφοιτηταῖς ὄντος\n\nτούτου τοῦ λόγου καὶ κατὰ τὴν ἄλλην πόλιν, ὧς\n\nεὐφυέστατος ἄρ ἐγώ, καὶ τοῦ διδασκάλου τοῦτο βοῶν-\n\nτος καὶ προστιθέντος γε μεγάλων ἔσεσθαί με δημιουρ-\n\nγὸν ἢ χρηστῶν ἢ τῶν ἑτέρων, οὐ γὰρ ἀρνοῦμαι, δέ-\n\nRIV 391 δειγμαι γὰρ | ἴσως κακοῦ μὲν μὲν οὐδενός,\n\nἀγαθῶν δὲ μεγάλων, τοῦ δὲ φιλοτιμεῖσθαι πρὸς τοὺς\n\nἄλλους πατέρας ἢ χάριν εἰδέναι τοῖς θεοῖς τῆς κατὰ\n\nτὴν φύσιν τύχης ὧς πλεῖστον ἀπεῖχε.\nπαρετήρει δὲ\n\nνύκτα καὶ ἡμέραν, εἴ που δοίην αὐτῷ πρὸς ὀργὴν ἡν-\n\nτινοῦν ἀφορμὴν καὶ λαβών με πεπονθότα τι τῶν\n\nσυμβαινόντων νέοις οὐκ αἰτιασάμενος, οὐ μεμψάμενος,\n\nοὐχ ὅσοις ἐχρῆν εἰς τὸ μεταστῆσαι χρησάμενος πολλά\n\nτε τῶν δικαστηρίων ἐμέμνητο καὶ μίαν ἀπαλλαγὴν\n\nἔφασκεν ὁρᾶν τὴν ἀποκήρυξιν πολλὰ μὲν ἐμοῦ λέγον-\n\n\n\n\n\n\n\n\n\nτος καὶ ὑπισχνουμένου, πολλὰ δὲ τῶν οἰκείων καὶ\n\nφίλων ποῖ φέρῃ, Νεόκλεις; τί τῷ πνεύματι τῆς\n\nὀργῆς ἐνδίδως; τί τὰ τῶν νέων πάσχεις τηλι-\n\nκοῦτος ὤν; νῦν μὲν ὑπὸ θυμοῦ τὸ παραστὰν\n\nἡγῇ βέλτιστον, ὕστερον δὲ γνώσῃ σαυτῷ πε-\n\nπολεμηνώς. ἀποστερεῖς τὸν οἶκον οὕτω γεν-\n\nναίας φύσεως καὶ θησαυρὸν τοσοῦτον ἐκβάλ-\n\nλων σωφρονεῖν δοκεῖς; οὐκ ἐπισχήσεις; οὐκ ἐν\n\nσαυτῷ γενήσῃ;\nπολλὰ τοιαῦτα ἐλέγετο μάτην, ὦ\n\nἄνδρες δικασταί. ληρεῖν γὰρ ἡγεῖτο τοὺς κατέχοντας\n\nκαὶ μόνος αὐτὸς εὖ φρονεῖν καὶ δεῖν ἐλευθερῶσαι τὴν\n\nοἰκίαν τοῦ νοσήματος. αἰσθομένης δὲ τῆς μητρὸς\n\nκαὶ ἐκπλαγείσης καὶ πρὸς τὰ γόνατα αὐτῷ προσπεσού-\n\nσὴς καὶ ἱκετευούσης ἢ μὴ ταῦτα ποιεῖν ἢ καὶ αὐτὴν\n\nπροσεκβάλλειν, μᾶλλον δὲ ἀποκτεῖναι γυναικὸς ἴφη\n\nταῦτα εἷναι φλυαρούσης, τῷ δὲ οἴκῳ λυσιτελεῖν ἕτερα.\n\nκαὶ καλῶς ἔλεγεν. οὐ γὰρ ἄν τι μεῖζον ὠφέλησεν\n\nαὐτὸν ἢ παιδὸς ἀπαλλαττόμενος πονηροῦ.\nἧκεν\n\nἐπὶ τούτοις εἰς τὸ δικαστήριον, εἷπέ με κακῶς ὅσα\n\nἠθέλησεν. ἐσίγων ἐγὼ λόγον ἔχων μέν, ἀντειπεῖν δὲ\n\nοὐ βουλόμενος, αὐτῷ τούτῳ πρώτῳ δεικνὺς ὡς\n\nεἰπεῖν κακός. καὶ ἄμα ἐνεθυμούμην ὡς, εἰ καὶ τὸ\n\n\n\n\n\n\n\n\n\nπαρὸν διαφύγοιμι, πάλιν ἐπ’ ἄλλοις τισὶν ἥξει φέρων\n\nἀποκήρυξιν. ῥᾴδιον γὰρ εἶναι μισοῦντι πατρὶ συνθεῖ-\n\nναι κατὰ παιδὸς αἰτίας. ἄμεινον οὖν εἶναι μεταστάντα\n\nζῆν ὅπως ἂν συμβαίνῃ | ἢ πράγματα ἔχειν καθ’\n\nἑκάστην ἡμέραν καὶ ἀπειλῶν ἀκούειν καὶ συζῆν ἀπο-\n\nκηρύξεως φόβῳ οἴκοθεν.\nτοῦ δὲ μὲν πολλὰ εἰ-\n\nπόντος, ἐμοῦ δὲ οὐ φθεγγομένου τὸ εἰκὸς ἐγίνετο\n\nπαρὰ τῶν δικαζόντων καὶ κατεψηφίσαντο. εἶθ’ οὗτος\n\nμὲν ἀπῄει φαιδρός τε καὶ γεγηθώς, ὥσπερ οἱ τὰ τρό-\n\nπαια ἱστάντες, ἐγὼ δὲ μετρίως φέρων τὴν τύχην. καὶ\n\nοὐκ ἂν φαίην ὡς ἠπόρουν τῶν ὑποδεχομένων οὐδ’ ὡς\n\nἤλεγξεν ὁ καιρὸς τοὺς φάσκοντας εἶναι φίλους, ἦσαν\n\nγὰρ ὡς ἀληθῶς κἀν ταῖς συμφοραῖς. καὶ τοσοῦτον\n\nἀπέσχε τοῦ δυνηθῆναι πεῖσαι φυγεῖν τὰς μετ’ ἐμοῦ\n\nδιατριβὰς τοὺς ἡλικιώτας ὥσθ’ οἱ πολλοὶ τῶν γένει\n\nλαμπρῶν ἐρρῶσθαι τοῖς αὑτῶν φράσαντες γυμνασίοις\n\nεἰς Κυνόσαργες ἔτρεχον. ἐφ’ οὓς ὅπως οὐ παρώξυνε\n\nτοὺς πατέρας οὑτοσὶ Νεοκλῆς οὐδὲ ἔπεισεν ἀποκηρύξαι\n\nλέγων ὅτι διαφθερῶ τοὺς υἱεῖς αὐτοῖς καὶ ἐμαυτῷ\n\nποιήσω παραπλησίους τεθαύμακα.\nἐγὼ μὲν οὖν\n\n\n\n\n\n\n\nἐπεμελούμην ἐμαυτοῦ τό τε σῶμα καὶ τὴν ψυχὴν γυ-\n\nμνάζων, οὗτος δὲ ὧς ἥδιστα διῆγεν. ἡ δὲ μήτηρ ἠσθέ-\n\nνει, τῶν δὲ ἰατρῶν λεγόντων ὡς λύπῃ τῇ κατ’ ἐμὲ\n\nκάμνοι καὶ οὐκ ἂν διαφύγοι, τούτων οὕτως ἐχόν-\n\nτων σιγήσας οὗτος ἀφῆκε τὴν μητέρα τῇ νόσῳ καὶ\n\nδυοῖν ἀπήλλακτο κακοῖν, ἐμοῦ τε κἀκείνης. χρόνος\n\nμετὰ ταῦτα πολὺς καὶ γράμματα μυρία καὶ Νεοκλῆς ὁ\n\nαὐτός.\n13. Ἀλλὰ νῦν μεταβάλλεται καὶ καλεῖ με πρὸς\n\nαὑτὸν καὶ ἀγαπᾶν φησι καὶ ἔχειν βούλεται. τί ταῦτα;\n\nγέρων ἀνὴρ οὐκ ἐπὶ τῶν αὐτῶν μένει; οὐδ’ ἃ καλῶς\n\nἔκρινεν ἔχειν τηρεῖ; οὐ δείκνυσι βεβαιότητα τρόπων;\n\nοὐ δέδοικε μή τις αὐτὸν Εὔριπον ἐν σκώμματι καλέσῃ;\n\nἀλλ’ εἰ μὲν τῶν νεωτέρων τις τοῦτ’ ἐπεπόνθει, κάκι-\n\nστος ἂν ἦν καὶ κατηγόρεις εὐθὺς καὶ ἀπεκήρυττες·\n\nαὐτὸς δὲ τοῖς δευτέροις τὰ πρότερα διαβάλλων οὐκ\n\nαἰσχύνῃ; ἔα γνῶσιν καλὴν καὶ προσήκουσάν σοι μένειν\n\nκαὶ μὴ τὴν εὐδοξίαν ἣν ἐκτήσω διὰ τῆς ἀποκηρύξεως\n\nἀνέλῃς.\n14. Χάριν δὲ ἣν δίδως οὐ δέχομαι. ἧς γὰρ οὐδὲν 20\n\nδέομαι, ταύτην οὐχ ὁρῶ διότι δεῖ λαμβάνειν. | RIV 393\n\n\n\n\n\n\n\n\n\nοἶμαι δέ, οὐδὲ χάρις τοῦτό γέ ἐστιν ὅπερ ἄκοντα δεῖ\n\nλαβεῖν. ᾧ γὰρ λύπη συνέζευκται, πολὺ τοῦτο τῇ φύσει\n\nτῆς χάριτος ἀποστατεῖ. οἷον εἴ τις ἐξ ἀριστείας ἥκων\n\nαἰτοίη τιμῆς τυχεῖν τινος, ὁ δῆμος δὲ τοῦτο μὴ διδοίη,\n\nπλέθρα δὲ γῆς ἤ τι τοιοῦτον, ἆρ’ οὐκ ἄν σοι δοκεῖ\n\nφυγεῖν τὸ τὴν γῆν λαβεῖν, εἰ δ’ αὖ ἀναγκάζοιτο, δι-\n\nχόθεν ἀλγήσειν, ἔκ τε τοῦ μὴ τυχεῖν ὧν ἐβούλετο καὶ\n\nλαβεῖν ὑπ’ ἀνάγκης οὗ μηδὲν ἔχρῃζε; σαφῶς γὰρ\n\nτοῦτο τιμωρία τίς ἐστιν ὃ μὴ κατὰ νοῦν τῳ γίγνεται.\nΕἰ μὲν οὖν ἐγκαλεῖ μοί τι καὶ νῦν Νεοκλῆς\n\nκαὶ δίκην ἀπαιτεῖν ἐθέλει, τί τοῦτο ἔστιν εἰπάτω· εἰ\n\nδ’ οὐδὲν αἰτιᾶσθαι δύναιτ’ ἄν, μή με κολαζέτω τῷ\n\nτοῦ δοκεῖν χαρίζεσθαι σχήματι. χωρὶς δὲ τούτων, τὸ\n\nμὲν οἴκαδέ με καλεῖν τούτου, τὸ δ’ ὑπακούειν ἢ μὴ\n\n15 τουτὶ τοῦ καλουμένου. δράσας τοίνυν ὅπερ ἦν αὐτοῦ\n\nκαὶ τῆς ἐμῆς εἰς τὸ μὴ πείθεσθαι τοῖς καλοῦσιν ἐξου-\n\nσίας ἀνεχέσθω καὶ μὴ τὸ μὴ πείθεσθαί με νομιζέτω\n\nθαυμαστόν, ἀλλ’ εἰ τῆς ὕβρεως ἐκείνης οὐκ] ἐπιλελη-\n\nσμένος εἱπόμην.\n16. Ἡμάρτανες σ γάρ φησι καὶ τοῦτ’\n\nτὴν ἀποκήρυξιν. μόνος, w Νεόκλεις, ἐγώ, τῶν δ’\n\n\n\n\n\n\n\nἄλλων νέων οὐδείς; οὐ ταῦτ’ ἔστι τῆς νεότητος ἐπιει-\n\nκῶς ἐκφέρεσθαι τῶν προσηκόντων ἀγνοῆσαί <τέ> f\n\nτῶν πρεπόντων; οὐ τούτοις ἡ συγγνώμη παρὰ πάντων\n\nἕτοιμος, οὐ μόνον τῶν πατέρων, ἀλλὰ καὶ τῶν ἄλλων,\n\nκαὶ] τῶν πολιτῶν καὶ ξένων; ὧν οὐκ ὀλίγοι πολλὰς\n\nπολλάκις προπετείας ἤνεγκαν εἰς ἐν μόνον βλέψαντες,\n\nτὴν ἡλικίαν.\nκαὶ οὐ μόνον τοῖς ἐλευθέροις, ἀλλὰ\n\nκαὶ δούλοις ἤδη που τοῦτο τὸ δίκαιον συγγνώμην\n\nἐνήνοχε. καί τις, οἶμαι, δεσπότης πρᾴως ἔχων ὤφθη\n\nπρὸς ἁμαρτίαν οἰκέτου νέου. ἔοικε γὰρ ἡ μὲν νεότης\n\nθαλάττῃ κεκινημένῃ, τὸ γῆρας δὲ γαλήνης ἡσυχίᾳ. καὶ\n\nτοῦτο οὐ παρὰ μὲν ἡμῖν οὕτω νενόμισται, συγγνώμης\n\nδὲ ἀπεστέρηται παρὰ τοῖς βαρβάροις, ἀλλ’ ὅπουπερ\n\nἀνθρώπων γένος, ἐκεῖ καὶ παραίτησις τοῖς νεωτέροις\n\nὁ χρόνος.\nφέρε, εἴ τις ἁλοίη τῶν πρεσβυτέρων\n\nμεθύων καὶ παροινῶν καὶ μαχόμενος ὑπὲρ ἑταίρας καὶ\n\nτύπτων καὶ πληγὰς λαμβάνων, ἆρ’ οὐκ ἂν τοῦτο μείζω\n\nποιοῖ τὴν κατηγορίαν, ὅτι σωφρονεῖν δέον καὶ τῆς\n\nἡλικίας ῥᾷστον αὐτῷ | τὸ σωφρονεῖν ποιούσης RIV 394\n\nἔξωρος ὢν τὰ τῶν νέων πλημμελεῖ; εἶτα τοῖς πρεσβυ-\n\nτέροις οὐ μεταδώσομεν συγγνώμης ὧς τῶν νέων τοῦτο\n\nὄν, πάλιν δ’ αὖ τοῖς νεωτέροις ἀσυγγνώμονες ἐσόμεθα\n\n\n\n\n\n\n\n\n\nτὴν διὰ πάντων παρ’ αὐτοῖς σωφροσύνην ζητοῦντες;\n\nδιαγράψομεν ἄρα τὴν συγγνώμην ὅλως τοῖς μὴ οὐκ\n\nαἰτοῦσιν[, ὧς οὐκ ἐξὸν λαμβάνειν, τοῖς δ’], ὅτι χαλε-\n\nπῶς ἔχομεν.\n19. Νεοκλῆς μὲν οὖν, ὦ ξ ἄνδρες Ἀθηναῖοι,\n\nἔστω τῆς ἀνθρωπίνης φύσεως, πάσης αἰτίας καθαρὸς\n\nκαὶ ὅσων βούλεται παῖς· ὑμεῖς δὲ ὑμᾶς αὐτοὺς ἀναμνή-\n\nσατε τῶν ἐπὶ τῆς νεότητος ἕργων. ἀλλ’ οὐκ ἐμισεῖσθε\n\nὑπὸ τῶν γονέων οὐδ’ ἐξηλαύνεσθε τῶν πατρῴων οὐδ’\n\nἐγίγνεσθε ῥᾳδίως τῶν γεγεννηκότων ἀλλότριοι. θαυ-\n\nμάζω δὲ εἰ μεθύουσι μὲν ἀνθρώποις καὶ λυπουμένοις]\n\nκαὶ θυμουμένοις ἔσται συγγνώμη πλημμελοῦσι διὰ\n\nτούτων ἕκαστον, τῇ νεότητι δὲ οὐκ ἱστᾶι <ἐν> s\n\nγε οὔσῃ μέθῃ καὶ ἰσχυροτάτῃ κατὰ τὸν ἀληθῆ λόγον.\n20. Κηδόμενος γὰρ σοῦ, φησιν, ἀπεκήρυττον,\n\nὅπως γένοιό μοι βελτίων. καὶ τί δὲ ἀδίκημα\n\nσωφρονίζειν υἱόν; οὐδέν, ἀλλ’ εἰσίν, ὦ ἄνδρες\n\nἈθηναῖοι, πολλοὶ τρόποι τοῦτο ποιοῦντες ἡμερώτεροί\n\nτε ἀποκηρύξεως καὶ μείζω τὴν ὠφέλειαν ἔχοντες. οἶς\n\nὑμεῖς κέχρησθε πρὸς τοὺς ὑμετέρους αὐτῶν. εἰσὶ μὲν\n\n\n\n\n\n\n\n\n\n\n\nγὰρ ὑμῖν ἀγαθοὶ παῖδες, ἀλλὰ παῖδές γε, ὦ ἄνδρες\n\nδικασταί. τοῦτο δέ ἐστι τοὔνομα τῆς οὐ πάντα ἀναμαρ-\n\nτήτου καὶ πόρρω μέμψεως ἡλικίας. δεῖ γάρ, οἶμαι, τὸν\n\nοὐχ ἁμαρτησόμενον τὰ ἐκείνων ὑπερπηδῆσαι του-\n\nτονί πως, εἰ οἷόν τε, τὸν χρόνον καὶ πρὶν ἔφηβον\n\nεἶναι γηράσκειν.\nπῶς οὖν ὑμεῖς ἐπανορθοῦτε τοὺς\n\nυἱεῖς; ὧς πατέρας εἰκός. ὁ μὲν καθήψατο ῥήμασιν, ὁ\n\nδὲ εἶρξε τραπέζης, τῷ δὲ ἱμὰς ἤρκεσεν, ὁ δ’ αὖ οὐ\n\nπροσεφθέγξατο χρόνον τινά. πολλὰ ἂν δυνηθείη καὶ\n\nβλέμμα ἄγριον καὶ βοὴ μεγάλη καὶ τὸ τοῖς οἰκείοις\n\nἐπ’ αὐτὸν χρῆσθαι δὶς καὶ τρίς. ἀλλὰ δεῖ τινος καὶ\n\nμείζονος· ἀπείλησον τοῦτο ὅ πέπονθα ἐγώ, τὴν ἀπο-\n\nκήρυξιν. αὕτη | δὲ μελλέτω. καὶ γὰρ ὁ τὸν νόμον\n\nτεθεικὼς δοκεῖ μοι τοῖς πατράσι τὴν ἀπειλὴν τεθεικέ-\n\nναι μόνην, εἴπερ ἦν κηδεμὼν τῆς πόλεως.\nἔπρεπε\n\nδέ, οἶμαι, νομοθέτῃ γε ὄντι. οὐ γὰρ ἠγνόει δήπου\n\nτοῦθ’ ὅτι πολλοὶ χείρους ἔσονται λαβόντες ἐλευθερίαν\n\nκαὶ] τοῦ ποιεῖν ὅ τι δόξειεν αὐτοῖς, εἴπερ αὐτοὺς οὐδὲ\n\nτὸ ζῆν ὑπὸ τοῖς πατράσιν ἴσχυσε κατασχεῖν. τροφῆς\n\nμὲν γὰρ ἔμελλον εὐπορήσειν καὶ πολλοὺς ἕξειν τοὺς\n\n\n\n\n\n\n\n\n\n\n\n\n\n\n\nἐπαρκέσοντας ἴ’ συγγενεῖς, ἑταίρους, συνήθεις, φίλους\n\nτοὺς ἐλεεῖν εἰδότας, ὥστε τούτου γε εἵνεκα οὐδὲν\n\nἔμελλον ἐπιτηδεύειν βέλτιον ὄντων μὲν πολλῶν τῶν\n\nδιαφθειρόντων καὶ πρὸς τὰ χείρω παρακαλούντων,\n\nκωλύειν δὲ οὐδενὸς κυρίου, τῆς ἐξουσίας δὲ ὧς πλεί-\n\nστης. ταῦτ’ οὐκ ἐλάνθανε τὸν νομοθέτην, ταῦθ’ ὑμεῖς\n\nαὐτὸν ἡγεῖσθε σαφῶς εἰδότα τεθεικέναι τὸν νόμον\n\nφόβον μὲν ἂν γινόμενον, τοῖς γένεσι δὲ οὐ πολεμοῦντα.\n\nἥττης γὰρ οἶμαι τῆς ἐν πολέμῳ τέλος διασπᾶσθαι\n\nγονέας ἀπὸ τέκνων.\nὑμεῖς οὖν καλῶς στοχαζόμενοι\n\nτῆς γνώμης τῶν γραμμάτων τοῦ μὲν ὡς ἐκβαλεῖτε\n\nπολλάκις ἐμνήσθητε, τὸ δὲ ἔργον οὐχ ὑπεμείνατε, ἀλλ’\n\nἐν τῷ κεκτῆσθαι ἐπεμελήθητε τῶν τρόπων. Νεοκλῆς\n\nδὲ μόνος τὰ μὲν ἄλλα πάντα ἡγήσατο ἀσθενῆ τοσαῦτα\n\nκαὶ τηλικαῦτα καὶ πολλοῖς ἀρέσκοντα, μίαν δὲ νουθε-\n\nσίαν μόνην μηκέτ’ εἶναί μου πατήρ.\n24. Καίτοι τήν γε φύσιν τὴν ἐμὴν αὐτός τε ἐπῄνει\n\nκαὶ τὸν διδάσκαλον ἔφη θαυμάζειν ὡς μεγάλα πράγ-\n\nματα ἀναιρησομένην καί τινα ἔχουσαν ἐν αὑτῇ γεν-\n\n20 ναιότητα. ὅτι δὲ τὴν ὧδε ἔχουσαν οὐκ ἔστιν ἀτρεμεῖν,\n\nἀλλ’ ἀνάγκη ποιεῖν τὸ τῶν γενναίων πώλων, τοῦτο\n\n\n\n\n\n\n\n\n\nοὐκ ἐβουλήθη λογίσασθαι. τί οὖν ἐστι τὸ ἐκείνων;\n\nσκιρτῶσι, πηδῶσι, δυσχεραίνουσι τὴν ζεύγλην, κατα-\n\nράττουσι τὸν ἡνίοχον, ἐκβαίνουσί τι τῶν τεταγμένων.\n\nἀλλ’ οὔτ’ ἀθυμεῖ τούτων γιγνομένων ἡνίοχος οὔτ’\n\nἀχρήστους ἡγεῖται τοὺς ἐγρηγορότας, ἀλλ’ ἔστιν αὐτῷ\n\nταῦτα σημεῖα τῆς μελλούσης ἀρετῆς καὶ φέρει τὰ\n\nδύσκολα τῶν πώλων ἐπὶ τῇ τῶν δευτέρων ἐλπίδι, τοὺς\n\nδέ γε ὑπτίους καὶ καθεύδοντας | καὶ τὴν κεφαλὴν\n\nοὐκ αἴροντας οὐδὲ θορυβοῦντας τὸν ἐλαύνοντα οὐ\n\nπρᾴους οὐδὲ σώφρονας, ἀλλὰ νωθεῖς νομίζει.\nεἶτ’\n\nἐπὶ μὲν τῶν ἵππων τοῦτο ποιοῦντες εὖ φρονεῖν δόξο-\n\nμεν, τοῖς δὲ υἱέσιν, ἂν ὑπὸ τῆς εὐφυίας ἐκτείνωνται,\n\nτὴν οἰκίαν ἀλλοτρίαν καταστήσομεν; καίτοι μᾶλλον\n\nἔχει λόγον τοὺς βραδεῖς ἐκβάλλοντας τῶν ὀξέων ἔχε-\n\nσθαι ἤ ἐκείνους ἀγαπῶντας τούτοις ὧς πονηροῖς μάχε-\n\nσθαι. νῦν δὲ Μιλτιάδης μὲν στέργων διατελεῖ Κίμωνα\n\nὃν ἴστε, καὶ οὐκ ἐποιήσατο τὴν εὐήθειαν τοῦ νεανίσκου\n\nπρὸς ἀποκήρυξιν αἰτίαν, τῶν δὲ ἐμῶν ὁ πατὴρ οὐκ\n\nἠνέσχετο σκιρτημάτων, μᾶλλον δὲ τὰς ἄλλας νουθεσίας\n\nἀτιμάσας ἀπεκύρυξε τῆς οἰκίας καὶ λέγει μὴ μισοῦντος\n\n\n\n\n\n\n\n\n\nεἶναι τὸ ἔργον, ἀλλὰ καὶ παιδεύοντος καὶ βουλομένου\n\nμε μετὰ τὴν θεραπείαν τῶν τρόπων κομίσασθαι.\n26. Ώς τοίνυν ψεύδεται καὶ μισοῦντος ἦν, οὐ μετα-\n\nβολὴν ζητοῦντος ῥᾴδιον ὑμᾶς διδάξαι. εἰπὲ γάρ μοι·\n\nτὸ τῶν κοινῶν φροντίζειν καὶ τὴν πόλιν εὖ ποιεῖν\n\nἤδη σωφρονοῦντος ἢ παροινοῦντός ἐστιν; οὐκ ἂν εἷναι\n\nφαίης τά γε τοιαῦτα μεθυόντων. ἐγὼ δὲ τὸ χθὲς τού-\n\nτων ἡψάμην τῶν φροντίδων ἢ πάλαι; πῶς οὖν οὐχ\n\nἄμα τε μετεβεβλήμην καὶ πρὸς τὸν οἶκον ἐκαλούμην;\nπολλοὺς καιρούς, ὦ Νεόκλεις, διαλλαγῶν, πολλοὺς\n\nπαραλέλοιπας. ἠγρύπνουν, ἐπεθύμουν ἐμαυτὸν ἐξισῶσαι\n\nτῷ Μιλτιάδῃ, σὺ δὲ ἐτήρεις τὴν ἀποκήρυξιν. τριήρεις\n\nἑκατὸν Ἀθηναίοις ἐποίουν, σὺ δὲ οὐκ ἔλυες τὴν ἀπέ-\n\nχθειαν. διήλλαττον τοὺς Ἕλληνας πρὸς αὑτούς, σὺ δὲ\n\nοὐ διηλλάττου τι παιδί. τὴν γνώμην εὕρισκον τοῦ\n\nΠυθίου, σὺ δ’ οὔπω με σωφρονεῖν ἡγοῦ. ἀντέσχον πρὸς\n\nτὴν φήμην ἐκείνην καὶ τὸν λόγον τῆς βασιλέως στρα-\n\nτείας· Ξέρξης ἐλαύνει τοὺς τὴν Ἀσίαν οἰκούν-\n\nτας μικροῦ πάντας ἐπὶ τὴν Εὐρώπην ἄγων,\n\n\n\n\n\n\n\n\n\nκαλύπτεται δὲ καὶ ἡ γῆ πεζῷ | πολλῷ καὶ\n\nναυσὶ θάλαττα. ποταμοὺς δὲ ἤλεγξεν ἡ στρατιὰ\n\nπιοῦσα, τῶν τοξοτῶν δὲ ἀφιέντων βέλη τὸ ὑπὸ\n\nτούτοις σκιά, γῆν δὲ ποιεῖ τοῖς ὁπλίταις καὶ\n\nταῖς τριήρεσι θάλατταν. καὶ δοκεῖ τοῖς ὁρῶσι\n\nθεῶν ὁ μέγιστος ἐν ἀνθρώπου τύπῳ πάντα\n\nκινεῖν, τῶν δ’ Ἑλλήνων οἶ μὲν φόβῳ συνακο-\n\nλουθοῦσιν, οἶ δὲ ἡσυχάζειν ἐγνώκασι.\nτού-\n\nτων οὐδέν μου κατέσεισε τὴν γνώμην οὐδ’ ἐξέπληξεν\n\nοὐδ’ ἔπεισε καταλῦσαι τὰς ἀμείνους ἐλπίδας. οὐδ’ ἐπὶ\n\nξένια τοὺς ἐπὶ τὴν βῶλον ἥκοντας ἐκάλεσα κήρυκας\n\nἀλλ’ ἀπέκτεινα. καὶ οὐδὲ δι’ οὗ ταῦθ’ ὑμᾶς ἑρμηνέως\n\nἐδίδασκον οὐδ’ οὗτος διέφυγε τὴν δίκην, ἀλλ’ ἦν μὲν\n\nἡμέτερος ἄποικος, ὅμως δὲ ἀπέθνησκεν ἀντὶ τῆς φωνῆς\n\nαὑτοῦ.\nταῦτ’ οὐκ ἦν, ὦ Νεόκλεις, ἱκανὰ τεκμήρια\n\nτοῦ καλῶς μοι τὴν ψυχὴν ἡρμόσθαι; τούτων ἕκαστον\n\n\n\n\n\n\n\nοὐκ ἦν ἀρκοῦν ἀποδοῦναί μοι τὴν οἰκίαν οὐδ’ ἐμοὶ\n\nμὲν ἀρετὴν μαρτυρῆσαι, σὲ δὲ πεῖσαι μὴ χαλεπαίνειν;\n\nἀλλ’ Ἀθηναῖοι μὲν πάντες ἐπῄνουν καὶ παραπλησίως\n\nἐπείθοντο τοῖς τε παρὰ τοῦ Πυθίου καὶ τοῖς ἐμοῖς\n\nψηφίσμασι καὶ λόγοις καὶ τὴν τῶν ὅλων σωτηρίαν ἐν\n\nταῖς ἐμαῖς εἶχον ἀνακειμένην γνώμαις· σοὶ δ’ οὔπω\n\nκαλὸς κἀγαθὸς ἐδόκουν οὐδ’ ἀποχρώντως πεπαιδεῦσθαι,\n\nνὴ Δί’, ἔργων γὰρ ἐπεθύμεις καὶ τροπαίων.\nἀλλ’,\n\nὦ πρᾳότατε πατέρων, ὁ χρηστὸς καὶ σπουδαῖος ἀνὴρ\n\nτῇ γνώμῃ καὶ οἷς προείλετο κρίνεται, κἂν μὴ τὸ πέρας\n\nἀκολουθήσῃ τῶν βεβουλευμένων ἄξιον, οὐδὲν ἧττόν\n\nἐστι σπουδαῖος. τοῦτο μὲν γὰρ ἐκ τῆς Τύχης ἤρτηται,\n\nτῷ δὲ δεῖ μηδὲν ὧν ἐσκέφθαι προσῆκον λελεῖφθαι.\nἜχων οὖν μου τῆς σωφροσύνης οὐ μικρὰς\n\n15 οὐδ’ ὀλίγας τὰς ἀποδείξεις τί περιμένων οὐ διηλλάτ-\n\nτου; μία γὰρ ἐκκλησία κρείττων οὐκ ἂν ἦν δικαίως\n\nτῆς ἀποκηρύξεως; ἀλλ’ ἑνὶ τὸν ἀγαθὸν ἡγοῦ δείκνυ-\n\nR IV 398 σθαι, ταῖς νίκαις. καλῶς. ταύτας | τοίνυν ἀνῃρή-\n\nμην ἐπ’ Ἀρτεμισίῳ καὶ πρώτῃ ναυμαχίᾳ καὶ δευτέρᾳ\n\n\n\n\n\n\n\n\n\n\n\nκαταναυμαχῶν πρᾶγμα δείξας ἀνέλπιστον Ἕλλησι βαρ-\n\nβάρους ὑφ’ ἡμῶν κατὰ θάλατταν ἡττωμένους. ἀλλ’\n\nἐκεῖνοι μὲν ἡττῶντο, τὸ δὲ σὸν πρὸς ἐμὲ μῖσος οὐκ\n\nἐνικᾶτο. οὕτως ἦν πολὺ καὶ μέγα καὶ μόνιμον καὶ\n\nἀήττητον.\n32. Καίτοι πρὸς ὑμᾶς ἔλεγεν ὡς φίλος ἦν μοι καὶ\n\nδιὰ ταῦτα παρ’ αὑτῷ λελύκει τὴν ἀποκήρυξιν, εἰρω-\n\nνευόμενος, ὦ ἄνδρες δικασταί· τίς γὰρ ἂν ἐκ δυσμε-\n\nνοῦς γεγονὼς φίλος καὶ πρᾶος ἐκ χαλεποῦ τοῦτ’ αὐτὸ\n\nπρὸς ἐκεῖνον τὸν ἄνθρωπον πρὸς ὂν οὕτω διετέθη\n\nκατώκνησεν ἂν εἰπεῖν; οὐδείς. ἔχθραν μὲν γὰρ ἤδη\n\nτις ἔκρυψεν ὡς ἐν σχήματι φιλίας, φίλος δὲ ὢν οὐδεὶς\n\nἠβουλήθη δυσμενὴς εἶναι δοκεῖν. ἐκ μὲν γὰρ ἐκείνου\n\nκακῶς τε ποιοῦντα λανθάνειν ἔστι καὶ μὴ παθεῖν, ἐν\n\nτούτῳ δὲ οὐ ποιοῦντα μισεῖσθαι.\nτί γὰρ ἐκώλυεν\n\nᾧ τότε πρὸς τὴν ἀποκήρυξιν ἐχρήσω τάχει, τούτῳ χρή-\n\nσασθαι πρὸς τὰ ἡδίω; Μῆδοι καὶ Σάκαι καὶ Ὑρκάνιοι\n\nκαὶ ἡ πολλὴ βασιλέως χεὶρ ἐκώλυε ταῦτα μὴ πραχθῆ-\n\nναι καὶ δεινότατα πάντων ἔπασχες ἀνθρώπων οὐκ\n\nἐώμενος ἐπιδείξασθαι τὰς διαλλαγάς; ὅ νῦν δρᾷς, ὦ\n\n\n\n\n\n\n\n\n\nΝεόκλεις, οὐκ ἐξῆν πρότερον; οὐ βραχέων ἔδει ῥημά-\n\nτων; οὐ μικροῦ μέρους ἡμέρας; ἢ τοῦτ’ ἂν ἦν ἐμπό-\n\nδισμα ταῖς ναυμαχίαις καὶ τοῖς <τοῦ> s πολέμου\n\nμασιν; ἀλλ’ οὐκ ἂν εὔφρανας οἶς ἐποίεις τὸν δῆμον;\n\nἀλλ’ οὐκ ἂν ἐμὲ τοῦτον ὃν τότε μὲν οὐκ ᾔδεις, νῦν\n\nδὲ βιάζῃ; οὐκ ἄν σε ἔφην καλήν τινα ταύτην εἰσ-\n\nφορὰν εἰσενηνοχέναι τῷ Καιρῷ;\nπῶς οὖν πρότερον\n\nσιγήσας νῦν γίνῃ πατήρ; οὐκ ἐμὲ κτήσασθαι βαουλό-\n\nμενος, ἀλλὰ δι’ ἐμοῦ τὴν ναυμαχίαν, τὴν Σαλαμῖνα,\n\nτὴν νίκην, τὰ ναυάγια, τὸν τῶν βαρβάρων φόνον, τὸν\n\nβασιλέως δρασμόν. τῶν γὰρ ὑπὸ τῶν παίδων, ὦ ἄνδρες\n\nἈθηναῖοι, κατωρθωμένων κοινωνοῦσι τῆς δόξης οἱ\n\nγεγεννηκότες, καὶ τὸ μὲν θαῦμα τοῦ δράσαντος, ἡ\n\nφιλοτιμία δὲ | ἀμφοτέρων.\nτοιοῦτον οὖν ἔρ-\n\nγον ὑπ’ ἐμοῦ πεπραγμένον οἶον οὔπω πρότερον ἐπεῖ-\n\nδεν ὁ ἥλιος, ὃ μεθ’ ὑμῶν, ὦ ἄνδρες Ἀθηναῖοι, καὶ\n\nτῶν ὑμετέρων ἀρετῶν πολὺ τοῦ Μαραθῶνι σεμνό-\n\nτερον, ἐκεῖ μὲν γὰρ ἡ πεῖρα διὰ σατραπῶν, τοῦτο\n\n\n\n\n\n\n\n\n\nδὲ αὐτοῦ βασιλέως στρατηγία, κἀκεῖ μὲν πεντήκοντα\n\nμυριάδες στρατιᾶς, ἐνταῦθα δὲ πεντακόσιαι, ταῦτ’ οὖν\n\nὁρῶν καὶ συλλογιζόμενος γέγονε μὲν οὐδὲν πρὸς ἐμὲ\n\nτῇ γνώμῃ βελτίων, εἰσάγει δ’ αὑτὸν εἰς τὰ πεπραγμένα.\nἈλλ' ἔστω μέν, εἰ βούλεται, μερίτης, μᾶλλον δὲ\n\nπεριιὼν ὧς αὑτοῦ τὰς νίκας ᾀδέτω κἂν εἰς τὸν δῆμον\n\nβούληται λέγειν ὡς ἐγὼ μέντοι τὸν ταῦτα δρά-\n\nσαντα παρεσχόμην ὑμῖν, ἐγὼ τὸν δυνατώτερον\n\nτοῦ βασιλέως πλούτου τοῖς τῶν Ἑλλήνων πράγ-\n\nμασιν ἔδωκα, λεγέτω, καλλωπιζέσθω, φθόνος οὐδ’ εἰς,\n\nἂν μὴ τῇ τῆς ἀποκηρύξεως ἡμέρᾳ ταῦτα λογίζηται.\n\nτοῦτο γὰρ οὐκ ἔτ’ ἀνέξομαι, ὡς οὐ τῆς ἐμῆς τὰ ἔργα\n\nφύσεως, ἀλλὰ τῆς ἀτιμίας.\nεἰπέ μοι, πρὸς θεῶν,\n\nὦ Νεόκλεις, σὺ μόνος ἐχρήσω τούτῳ τῷ νόμῳ κατὰ\n\nπαιδὸς ἤ τινα καὶ ἕτερον εἰπεῖν ἂν ἔχοις; εἰ μὲν γὰρ\n\nμόνος, ὅρα τί συμβαίνει καὶ τίνα σαυτὸν δεικνύεις\n\nἈθηναίοις· εἰ δ’ εἰσὶν οἳ ταὐτόν σοι πεποιήκασι,\n\nπολλοὺς ἔδει Θεμιστοκλέας εἶναι τῇ πόλει, εἰ τοῦτο\n\nἔργον ἢν ἀποκηρύξεως τοιούτους ποιεῖν τοὺς νέους.\nἀλλὰ γάρ, ὅπερ ἔφην, ἔστω μὲν κοινωνός, εἰ βού-\n\n\n\n\n\n\n\n\n\nλεται, τῆς δόξης καὶ θαρρείτω γε ὡς οὐδὲν κακὸν ὑπ’\n\nἐμοῦ πεισόμενος, οὐ γὰρ δὴ μνησικακήσω γε οὐδ’ ἐπὶ\n\nτιμωρίαν τρέψομαι, μήποτε οὕτω γενοίμην κακός, ἀλλὰ\n\nκἂν εἴ τις ἄλλος ἐπηρεάζοι, καὶ χαλεπανῶ καὶ οὐκ\n\nἐπιτρέψω καὶ παῖδα οὗτος ἐν τούτοις ὄψεταί με, τὴν\n\nδὲ οἰκίαν ἐχέτω καθ’ αὑτὸν καὶ κληρονόμον ζητείτω\n\nχρηστόν τινα καὶ σώφρονα. πολλοὶ δὲ Ἀθήνησι καὶ\n\nἴσως πλὴν ἐμοῦ | πάντες. τί σαυτόν, ἄνθρωπε,\n\nκαταισχύνεις; τί τῶν ὀνειδῶν ὧν ἀπήλλαξας τὸν οἶκον,\n\nταῦτα πάλιν σαυτῷ περιάπτεις; εὐδοκίμησας ἐκβαλών\n\nμε καὶ] διαφύλαττέ σοι τὴν δόξαν.\n39. Ἀλλὰ δέδοικας μή τι παρὰ τῶν θεῶν διὰ ταῦτα\n\nμοι προσπέσῃ; εἰ μέν σε προὐπηλάκιζον ἢ κακῶς ἔλε-\n\nγον ἢ τοὺς πράγματά σοι παρέξοντας καθίην, ἴσως\n\nμὲν οὐδ’ ἂν τότε περὶ πατέρα ἡμάρτανον, σὺ γὰρ\n\nτοῦτο ἐξήλειψας τὸ δίκαιον διὰ τοῦ δικάζοντος. πλὴν\n\nδῶμεν ἀπ’ ἐκείνων ἂν γενέσθαι τινὰ παρὰ τῶν θεῶν\n\nὀργήν, εἰ δὲ ἐν οἷς με σὺ κατέστησας, ταῦτα ἀκίνητα\n\nφυλάττω, πῶς τοῦτο τοῖς θεοῖς ἀηδές; δεινὸν τὸ μὴ\n\nχαρίσασθαί σοι; τὸ δὲ τὴν μητέρα προδοῦναι τὴν διὰ\n\nτὴν ἐπ’ ἐμοὶ λύπην ἀποθανοῦσαν οὐ δεινόν; ἢ ταῦτα\n\n\n\n\n\n\n\n\n\nοὐκ οἴει τοὺς θεοὺς εἰδέναι ἢ μὴ βούλεσθαι παρὰ\n\nτοῖς υἱέσιν εἷναί τι καὶ τὸ τῶν μητέρων; αὐτῶν δὲ\n\nἐκείνην αἰσθανομένην οὐκ οἴει στενάξειν καὶ διαλέξε-\n\nσθαι τοῖς τούτων ἐφόροις δαίμοσιν οἷα ἀνθ’ οἴων\n\nκομίζεται;\nπάνυ γε ταῦτα ἀκίνδυνα; καλόν γε\n\nεἰσελθεῖν ἐκεῖσε οὗ κατέκειτο ἡ ταλαίπωρος ἀρρωστοῦσα\n\nτίλλουσα τὰς τρίχας καὶ σπαράττουσα τὸ πρόσωπον\n\nκαὶ τούτου δεομένη λῆξαι τοῦ θυμοῦ καὶ μὴ τυγχά-\n\nνουσα οἴκτου καὶ τὴν ψυχὴν ἅμα δάκρυσιν ἀφιεῖσα,\n\nκαλόν γε οὗ ταῦτα ἐπράχθη πίνειν ἐμὲ καὶ στεφα-\n\nνοῦσθαι καὶ τοὺς ἐπιτηδείους ἑστιᾶν καὶ λύρας ἀκούειν\n\nκαὶ σκολίων καὶ ἄλλα ποιεῖν ὅσα ἐν συνδείπνῳ νόμος.\n\nκαλῶν γε ὀνειράτων ἐπὶ τοιούτοις δείπνοις γευσόμεθα.\n\nτίς καὶ πρὸς ἑτέρους ἀγῶνας ἀπ’ εὐσεβῶν πλεύσομαι\n\nτῶν ἔργων; δέδοικα, ὦ ἄνδρες Ἀθηναῖοι, μή με τοῦτο\n\nτῆς εὐνοίας ἀποστερήσῃ τῆς τῶν Ἐλευσινίων θεῶν,\n\n\n\n\n\n\n\n\n\nδέδοικα μή μοι δυσμενῆ ποιήσῃ τὰ πνεύματα, μὴ τοὺς\n\nΑἰακίδας ἐχθρούς, | μὴ τὴν θάλατταν ἐναντίαν.\n41. Ἥδιστον, ὦ σ Νεόκλεις, ἡ συνήθεια τοῖς\n\nποις. βεβίωκας ἄνευ ἐμοῦ χρόνον ἤδη μακρόν· ἔχου\n\nτῆς τέρψεως. βεβίωκα τὸν αὐτὸν μηδενὸς τῶν σῶν\n\nμετέχων· οὐ προήσομαι τὴν ἀπὸ ταύτ’ ἦς τῆς μελέτης\n\nἡδονήν. χωρὶς δὲ τούτων, οὐδ’ ἄλλως ἡμῖν ἀσφαλὲς\n\nσυνοικεῖν. λέγεται γὰρ τὴν φύσιν βέβαιόν τι καὶ\n\nπάγιον εἶναι. σὺ μὲν οὖν ἐπ’ ἄκρον ἀρετῆς ἥκεις καὶ\n\nοὐδ’ ἂν τοῖς φιλαιτίοις εἰς αἰτίαν ἀφορμὴν δοίης,\n\nἐγὼ δὲ γέμω νοσημάτων, ἃ νῦν μὲν ἴσως ἡσυχάζει,\n\nχρόνου δὲ προἰ·όντος κινήσεται. ἀνάγκη δὴ πάλιν ταὐτὰ\n\nποιεῖν, μέμφεσθαι, καταβοᾶν, ἐγκαλεῖν, κατηγορεῖν τῶν\n\nδιαλλαγῶν, ἐπαινεῖν τὴν ἀποκήρυξιν, βουλεύεσθαι περὶ\n\nδευτέρας. <καὶ> d οὐκέτ’ ἂν ἐμὸν εἴη μόνον\n\nἀλλὰ καὶ ὧν ἡγησάμην ἀπάντων Ἀθηναίων.\nἔν’\n\nοὖν μὴ χαλεπώτερα ἐπισπασώμεθα κακὰ μηδ’ ἐπὶ\n\nπολλῷ συνέλθωμεν, στήσωμεν ἐνταυθοῖ τὸ πρᾶγμα.\n\nοὐδὲν δέομαι χρημάτων. ἀρκεῖ μοι τὸ μέχρι Σούσων\n\nἀφιγμένον ὄνομα. οὐ δεῖ βασιλέα τοιοῦτον δέξασθαι\n\nλόγον, ὡς ἐγὼ μικρός τίς εἰμι τὴν γνώμην καὶ καλού-\n\n\n\n\n\n\n\n\n\n\n\n\n\nμένος ὑπὸ τῶν ὑβρικότων ἐπὶ κλῆρον καὶ κέρδος\n\nτρέχω.\n43. Πατὴρ οὐκ ἔστι μοι Νεοκλῆς καὶ ταῦτα ζῶν\n\nἔτι, ἀλλ’ ἔστιν ἕτερος, εἰ δίδως εἰπεῖν, βελτίων, ὁ τὸ\n\nμέγα ἔργον ἐργασάμενος ὁ δῆμος, ὁ τῆς μὲν χώρας\n\nἀνθελόμενος τὴν θάλατταν, τὴν χώραν δὲ αὐτὴν διὰ\n\nτῆς θαλάττης ἀπολαβών. τοῦτον θεραπεύων καὶ μείζω\n\nποιῶν βιώσομαι. παρὰ τούτου τιμώμενος ἔχω τὴν με-\n\nγίστην οὐσίαν. σὺ δ’ ἀνοικοδόμει μὲν τὴν οἰκίαν,\n\nἔξεστι γάρ, ὅτῳ δὲ τὰ σαυτοῦ παραδῷς μετὰ τῶν\n\nφίλων σκόπει. ὧς ἔμοιγε οὐ μόνον εἰσελθεῖν ἐκεῖσε\n\nφοβερόν, ἀλλὰ κἂν παρὰ τὰς θύρας στῶ, πλήττομαι\n\nτὴν ψυχὴν ὑπὸ τῆς μνήμης ὧν ἔπαθον.\n"};
