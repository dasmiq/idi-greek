var sequence = {"name":"Libanius. Declamatio 16","data":"Εἰς τὸ ἐναντίον Ἀριστοφῶν.πολλῶν ἀγώνων μοι παρ’ ὑμῖν, ὦ ἄνδρες\n\nἈθηναῖοι, γεγενημένων ἐν ἅπασι μετὰ τοῦ δικαίου\n\nνενικηκὼς πολλὰς ἐλπίδας ἔχω καὶ τήμερον διὰ τοὺς\n\nθεοὺς ὁμοίου πειράσεσθαι τοῦ δικαστηρίου καὶ περι-\n\nέσεσθαι τοῦ πάντας μὲν ἐνοχλοῦντος τοὺς εὐδοκιμοῦν-\n\nτας φθόνου, μάλιστα δέ, ὅτι καὶ μέγιστα δοκῶ κατορ-\n\nθοῦν, ἐμέ. ὑφ’ οὗ καὶ Κέφαλος οὗτος προαχθείς, οὐ\n\nγὰρ οὕτως ἐστὶν εὐήθης ὥστε παρ’ οἷς οὐδ’ ὁποίας\n\nἐστὶν ἔγνωσται γῆς ὡς ἄριστος οἴεσθαι τεύξεσθαι\n\nδωρεᾶς, βασκαίνων δὲ τῆς τιμῆς ἐφέστηκέ μοι τελευ-\n\nταῖος, ἐπεὶ μηδεμίαν αἰτίαν ἔχει λοιπήν, τῆς δωρεᾶς\n\nσυκοφάντης.\n2. Ἐν μὲν οὖν τοῖς προτέροις ἀγῶσιν, ὦ ἄνδρες\n\nἈθηναῖοι, μέρος ἕκαστον ἐξητάσθη τῶν ἐμοὶ βεβιωμέ-\n\nνων καὶ πανταχοῦ δόξας ἀγαθὸς σὺν ἐπαίνῳ παρε-\n\nπεμπόμην ἐκ τῶν δικαστηρίων· τήμερον δὲ τοῦ παντὸς\n\nἐξέτασιν διδοὺς ἀξιῶ φυλάξαι μὲν ὑμᾶς τὴν ὑμετέραν\n\nψῆφον, ἢν ὧς περὶ καλοῦ κἀγαθοῦ πολλάκις ἠνέγκατε,\n\nμὴ περιβαλεῖν δέ με οἵᾳ μηδ’ ἂν ἁλόντα τιμωρίᾳ\n\nνενικηκότα, εἰ κριθήσομαι χείρων τοῦ μηδὲ κριθέντος\n\nὅπως ζῇ καὶ πεπολίτευται.\n3. Ὅτι μὲν οὖν <οὐκ> ἄκριτος οὐδ’ ἀνεξέταστος\n\nοὐδεὶς ἂν εὕροιτο τιμὴν οὐδεμίαν, ἔργῳ μαρτυρεῖ\n\nΚέφαλος αὐτός, ἥκει γοῦν εἰς τὴν περὶ αὑτοῦ κρίσιν,\n\nθαυμαστὸν δὲ ὅπως τοὺς ἐν τοῖς δικαστηρίοις ἀγῶνας\n\nἐν δικαστηρίῳ λοιδορεῖ καὶ δεῖται μὲν τῆς ὑμετέρας\n\nψήφου νῦν, ὧς μόνην οὖσαν ἀρετῆς βεβαίωσιν, τῷ\n\nδὲ πολλὰς ἔχοντι μηδεμιᾶς τυχὼν ἀνταγωνίζεται. οὐκ\n\nαἰτιῶμαι δὲ Κέφαλον τῆς ἀντιλογίας, μικροῦ δὲ καὶ\n\nχάριν ἔχω, διότι μοι παρέσχηκε μηδὲ τὴν δωρεὰν\n\nἀκρίτως μηδὲ ὡς ἐξ αὐτομάτου τύχης, ἀλλὰ καὶ τοῦτο\n\nδι’ ἀγῶνος λαβεῖν.\nτούτου μὲν <οὖν> ἠκούσατε\n\nφορτικῶς αὑτὸν ἐγκωμιάζοντος, ὃ κἂν ἑτέρου λέγοντος\n\nἠρυθρίασέ τις | ὅτῳ γέ τι χρηστὸν ὄντως πρόσεστιν·\n\n\n\n\n\n\n\n\n\nἐγὼ δὲ οὐκ ἐμαυτῷ μάρτυρι χρήσομαι τῆς ἐμῆς ἀρετῆς,\n\nοὐδὲ γὰρ οἱ νόμοι αὑτῷ μαρτυρεῖν δεδώκασιν, ἀλλ’\n\nὑμῖν ἅπασι καὶ τοῖς ἄλλοις Ἀθηναίοις, ὧν οὐκ ἔστιν\n\nὅστις οὐκ ἐψηφίσατο χρηστὸν εἶναι πολίτην ἐμέ. καὶ\n\nτούτῳ μὲν οὐδεὶς πάρεστιν οὐδ’ ἀνώμοτος μάρτυς,\n\nἐμοὶ δὲ πολλοὶ πολλάκις ἔνορκοι δικασταί.\nεἰ μὲν\n\nοὖν τὸ μὴ κεκρίσθαι ποτὲ δωρεᾶς ἄξιόν ἐστι, πολλοὶ\n\nκαὶ τῶν ἰδιωτῶν ἀντιποιήσονται τοῦ γέρως, οὓς οὐδ’\n\nἴσασιν οἱ συκοφάνται· εἰ δὲ τοῖς μὲν τὸ καθ’ ἑαυτοὺς\n\nἀσφαλὲς ᾑρημένοις ἱκανὸν τὸ τῆς ἀπραγμοσύνης ἀκίν-\n\nδυνόν ἐστι γέρας, ἀξιοῖ δὲ καὶ] Κέφαλος ὡς ῥήτωρ\n\nκαὶ τὰ κοινὰ πράττων διὰ βίου, ταῦτα γὰρ ἠκούετε\n\nαὐτοῦ σεμνολογουμένου, ι τὴν δωρεὰν ἐνέγκασθαι,\n\nμὲν ἀπράγμονα οὐδὲ αὐτός, ὧς ἔοικεν, ι ἐπαινεῖ\n\nοὐδ’ εἴλετο, λανθάνει δ’ ὅσῳ τῶν ἰδιωτῶν αὑτὸν\n\nἀποφαίνει δοκιμώτερον, εἰ καὶ κατὰ μικρὸν τῶν ἐν τῇ\n\nπολιτείᾳ κινδύνων ἥψατο, τοσοῦτον αὑτοῦ <προτιμῶν>\n\nτὸν> πολιτευόμενον οὐδὲ παυσάμενον, ἀλλ’\n\nμενον ἐν τοῖς μεγίστοις ἀγῶσιν.\n6. Ἒστι μὲν οὖν καὶ κατὰ τοῦτον οὐκ ἀπραγμο-\n\nσύνης, ἀλλὰ πολιτείας ἡ κρίσις, οἶμαι δὲ θαυμάζειν\n\nἐνίους, τί δή ποτε τῆς αὐτῆς πόλεως προεστηκότες, ὁ\n\n\n\n\n\n\n\n\n\n\n\nμὲν οὐδέπω καὶ τήμερον εἰς κίνδυνον ἐλήλυθεν οὐ-\n\nδένα, ἐμοὶ δὲ ἄλλοτε ἅλιος ἐφέστηκε κατήγορος. ὅσον\n\nδὲ τὸ μέσον τῆς τύχης, τούτου δὴ καὶ πρώτου τὴν\n\nαἰτίαν ὑμῖν συστήσω ἥτις ἐστὶ σαφῶς, ἔνα μὴ ὅτι\n\nβελτίω, ἀλλὰ μῆρε εὐτυχέστερον ἐμοῦ τοῦτον ἡγήσησθε.\n7. Ἐγὼ γάρ, ὦ ἄνδρες Ἀθηναῖοι, σφόδρα ἂν καὶ\n\nαὐτὸς ἠγάμην ἂν αὐτὸν ἀρετῆς μὲν οὐδεμιᾶς, εὐτυχίας\n\nδὲ θαυμαστῆς, εἰ τὰ αὐτὰ πράττων ἐμοὶ καὶ συντόνως\n\nὁμοίως ἐχόμενος τῆς πολιτείας ἐμοῦ κεκριμένου πολ-\n\nλάκις οὐδενὸς τετυχήκει κατηγόρου· νῦν δὲ οὔθ’ οὗτος,\n\nὧσπερ ἀλαζονεύεται, τῷ καθαρῶς καὶ ἀναιτίως πράττειν\n\nτὰ πολιτικὰ ταύτῃ διαπέφευγε τοὺς συκοφάντας, οϊ\n\nκαὶ πάντων ἥδιστα τοὺς ἀθῴους καὶ οἷς οὐδ’ ὁτιοῦν\n\nὕπεστιν ἔγκλμα, τούτους διώκουσιν, οὔτ’ αὐτὸς ὑπο-\n\nνοίας | ἀδίκου γινόμενος ἐγγύς, ὧς οὗτος διέβαλλέ\n\nμε, πολλοὺς ἀντιδίκους ἐπισπῶμαι. πόθεν; οὐ γὰρ ἂν\n\nἐν πᾶσιν ἀπεδεικνύμην τοῖς ἀγῶσι καθαρεύων παντὸς\n\nαἰσχροῦ.\nτίς οὖν ἡ τοσαύτη διαφορά; τὴν μὲν ἄχρι\n\nτοῦ βήματος ὁδὸν κοινὴν ἄμφω πεπορεύμεθα, τὴν δὲ\n\nδιὰ τῶν πραγμάτων ἄλλην ἄλλος τέτραπται. Κέφαλος\n\nμὲν ἀφοσιούμενος τὴν πολιτείαν ἄχρι τοῦ ῥήτωρ εἶναι\n\nδοκεῖν, εἰ μέν τι μέγα καὶ ἀτέκμαρτον ἔχον τοῦ τέλους\n\n\n\n\n\n\n\n\n\n\n\nτὴν κρίσιν καὶ περὶ οὗ δεῖ τὸν ῥήτορα ἐγγυητὴν γε-\n\nνέσθαι τῆς τύχης, καὶ τὸ τοῦ μέλλοντος ἄδηλον, <πρὸς>\n\nταῦτα μέν, ὧς οὐδ’ ἂν εἶς τῶν ἰδιωτῶν, οὗτος ὑμῖν\n\nἄφωνος κάθηται· ὅταν δὲ ἱερῶν πέρι χρηματίζηται\n\nκαὶ περὶ τοῦ τὰς ὁδοὺς ἐπισκευάσαι· καὶ κονιᾶν τὰς\n\nἐπάλξεις, τὰ πάρεργα καὶ μικρά, ῥήτωρ πρῶτος ὑπα-\n\nκούει τῷ κήρυκι. ζητεῖ γὰρ λόγους, οὐχ οἱ δημοσίᾳ τι\n\nλαμπρὸν καὶ μέγα παρασκευάσουσιν, ἀλλὰ τοὺς ἀκιν-\n\nδύνους ἑαυτῷ.\nπερὶ πολέμου σκέψις ἐστίν· ὅτι μὲν\n\nχρὴ πολεμεῖν οὐδεὶς ἤκουσεν αὐτοῦ ῥᾳδίως, ἐπαινέσας\n\nδὲ τοὺς προγόνους καὶ τὰ τρόπαια ἀριθμήσας κατέβη\n\nπάλιν. πολλὰ δὲ καὶ πρὸς χάριν λέγει, θεωρικῶν δια-\n\nνομὰς καὶ τοιαῦτα. πολιτεύεται ἐνέχυρον τῆς ἀσφα-\n\nλείας ἔχων τὴν ἡδονὴν τῶν ἀκροωμένων. ἀφ’ ὧν\n\nαὐτὸς μὲν ἀθάνατος ἕνεκα τῆς παρ’ ὑμῖν ἀσφαλείας,\n\nὁ δῆμος δὲ οὐ δύναμιν, οὐ τιμήν, οὐ δόξαν ἐκαρπώ-\n\nσατο.\nοὐ μόνον δὲ τὸν δῆμον ταύτῃ ὑπέρχεται,\n\nἀλλὰ καὶ τοὺς ῥήτορας αὐτοὺς θεραπεύων διαγίνεται,\n\nκἂν δοκῇ τοῖς μὲν ταῦτα, τοῖς δὲ τἀναντία, οὐδετέροις\n\nἀντιλέγει σαφῶς, ἐπαμφοτερίζων δὲ τάττεται διὰ μέ-\n\nσου καὶ φίλος ἀμφοτέροις μένει. τὰς γνώμας οὐχ,\n\n\n\n\n\n\n\n\n\n\n\n\n\nὥσπερ ἡμῶν ἕκαστος, ἐν πινακίῳ γεγραμμένος οἴκοθεν,\n\nλόγους δὲ προκαθίησιν ἐκ πολλοῦ, κἂν μὲν ἀντιλέγῃ\n\nμηδείς, ἔγραψεν· ἢν δὲ καὶ σμικρὸν ὑποκρούσῃ τις, ·\n\nκαὶ προίδηται γραφήν, ῥίψας τὸ ψήφισμα φεύγων\n\nοἴχεται. κλέπτουσι τὰ κοινά τινες. εἰ μὲν ῥήτωρ οἷος\n\nἀντεγκαλεῖν, οὐχ ὁρᾷ, ἐπὶ δὲ τοὺς ἰδιώτας καὶ ὑφ’ ὧν\n\nοὐ δέος μὴ κριθῇ δεινός ἐστιν.\n11. Ὅτι μὲν οὖν οὗτος ἀνέγκλητός ἐστι καὶ νῦν\n\nἔτι μένει, μεμαθήκατε· ἐγὼ δὲ νομίζω ἔνα βίον ἐξ\n\nἀρχῆς ἕκαστον ἑλέσθαι | προσήκειν τινά, οἷον\n\nἄτολμος εἶ καὶ τὸ σαυτοῦ σκοπεῖς· ἀπλῶς ἡσυχίαν ἄγε.\n\nοὐχ ὑπομένεις ἀργὸς οὐδ’ ἀσύμβολος εἶναι τῇ πόλει\n\nοὐδὲ βούλει ζῆν ἀφανῶς ἐν τῷ σκότῳ κατορωρυγ-\n\nμένος· καὶ τὰ σφαλερὰ τῆς πολιτείας ὑπόμενε καὶ μὴ\n\nφεῦγε τοὺς κινδύνους ἢ μηδὲ τὰς τιμὰς δίωκε.\nταῦτα καὶ ἐμαυτῷ παραγγείλας, ἡγησάμην γὰρ οὐ\n\nτοῖς γονεῦσι γενέσθαι μόνον, ἀλλὰ καὶ πρώτη τῇ\n\nπατρίδι, οὐκ ἐξ ἡμισείας πολιτεύομαι τῷ κατ’ ἐμαυτὸν\n\nἀδεεῖ κρίνων τὰ λεκτέα καὶ τὰ μή, ἀλλ’ ὅλον ἐμαυτὸν\n\n\n\n\n\n\n\n\n\n\n\nἐπέδωκα τοῖς κοινοῖς καὶ ἀναπεπταμένῃ πρὸς ἃ δεῖ τῇ\n\nπαρρησίᾳ χρῶμαι οὐδένα κίνδυνον ἴδιον ὑπολογιζό-\n\nμενος οὔτε εἴ τις ἐφ’ οἷς ὑφαιρεῖσθαι τὰ κοινὰ κω-\n\nλύεται μνησικακήσει μοί ποτε καὶ γράψεταί με οὔτε εἰ\n\nδωροδοκῶν κᾆτ’ ἐλεγχόμενος ἀντεγκαλεῖ οὔτε εἰ γρά-\n\nφων ἐξόδους καὶ ναυτικοὺς ἀποστόλους εἶτα λυπήσω\n\nτοὺς μὲν πλουσίους εἰσφέροντας καὶ τριηραρχοῦντας,\n\nτοὺς δὲ πολλοὺς στρατευομένους οὔτε εἰ ταῖς τοῦ\n\nδήμου παντὸς ἐπιθυμίαις ἀντιστήσομαι, καὶ γὰρ τοῦτο\n\nσυμβούλου, ἀλλὰ τῇ μὲν πόλει χρήματα, δόξαν, ἡγε-\n\nμονίαν κτώμενος, ἐμαυτῷ δὲ κατηγόρους, ἀφ’ ἧς ἡμέ-\n\nρας ἀνέβην ἐπὶ τὸ βῆμα, τὴν περὶ τὰς Ἑλληνικὰς\n\nπράξεις ἑλόμενος πολιτείαν, ὑπεύθυνον ἐμαυτὸν διδοὺς\n\nτῷ τοῦ πολέμου τέλει, τῇ τύχῃ, τῷ καιρῷ, τοῖς βουλο-\n\nμένοις.\nδιὰ ταῦτα αἰτίας ἐπ’ ἐμὲ πλάττουσιν, οἱ\n\nμὲν ἐφ’ οἷς ἀντεῖπον ἀμυνόμενοι, οἱ δ’ ἐφ’ αἷς παρ’\n\nὑμῶν ἔχω τιμαῖς ἀχθόμενοι. καὶ οὐ μέμφομαι τοῖς συ-\n\nκοφάνταις, συναύξεται γὰρ ἅπασι τοῖς μεγάλοις ὁ\n\nφθόνος. κἂν πάντα τις ποιῇ, τούς γε οὐδένα βουλο-\n\nμένους αὑτῶν ἀμείνω δοκεῖν οὐ διαφεύξεται· τὸ μὲν\n\nγὰρ κακονοίᾳ τὰς γραφὰς ἐνστήσασθαι μισῶ δικαίως,\n\nτοῦ δὲ ἀποβάντος ὀλίγου δέω καὶ χάριν αὐτοῖς εἰδέ-\n\nναι, ὅτι μοι τὴν ἀρετὴν οὐκ ἀνέλεγκτον οὐδὲ ἀμφισ-\n\n\n\n\n\n\n\n\n\nβητήσιμον οὐδὲ τῷ μὲν οὕτως, τῷ δὲ ἐκείνως ὑπολαβεῖν\n\nἀπολελοίπασι, πάσας δὲ βασάνους προσαγαγόντες\n\nἀναμάρτητον καὶ τοὐναντίον ἢ ἐζήτουν ἀποδεδείχασιν\n\nοὐκ ἐν τοῖς πολιτικοῖς, οὐκ ἐν τοῖς ἰδίοις ἐξελέγξαι\n\nδυνηθέντες, ἀλλ’ ἡττηθέντες ἐν ἅπασι τῆς ἀληθείας.\n\nκαὶ οὔτε ῥήτορος δεινότης οὔτε συκοφάντου θράσος,\n\nοὐ ψευδολογία μάρτυρος, οὐ δικαστοῦ φόβος, οὐ cpf)-\n\nμ- λογοποιούμεναι κρείττους ἐγένοντο τῆς ἐμῆς πολι-\n\nτείας, κέκριμαι δὲ ἐν πᾶσιν ἀεὶ καλῶς βεβιωκέναι.\nοὐκοῦν ἐγὼ μὲν ἀνωμολόγημαι φανεραῖς γνώσεσι\n\nπάντων (xcovy δικαστηρίων ἀγαθὸς εἶναι πολίτης, Κέ-\n\nφαλος δὲ μίαν οὐκ ἔχει παρασχέσθαι περὶ αὑτοῦ κρί-\n\nσιν. ὅ καὶ θαυμάζω εἰ δὶς μὲν περὶ τῶν αὐτῶν οὐκ\n\nἔσονται δίκαι, περὶ ἐμοῦ δὲ κρίσεων ὅσων οὐδ’ ἂν\n\nεἴποι τις γεγενημένων ἔτι λόγου δεῖσθε, καὶ νόμῳ\n\nμὲν ἀπείπατε δίκας ἀναδίκους ποιεῖν πλὴν τῶν ἐπὶ\n\nτοσαυτάκις περὶ ἐμοῦ διέγνωσται, οὐ βεβαιώσετε, καὶ\n\nτὸ πάντων ἀτοπώτατον, ὅν οὐκ ἴστε, τοῦτον ἐμοῦ βελ-\n\nτίω κρινεῖτε, οὗ τὸν τρόπον ἀεὶ καὶ καθ’ ἕκαστον\n\nἐπιτήδευμα σαφῶς μεμαθήκατε. τίς γὰρ τούτῳ ψῆφος\n\nἠνέχθη ποτέ; οὐκ ἂν εἰπεῖν ἔχοι ὅς ἀκρίτῳ δόξῃ πε-\n\n\n\n\n\n\n\n\n\nπιστευκὼς εἰς τουτὶ τὸ δικαστήριον πρῶτον ἥκει καὶ\n\nνῦν οὐδεμίαν τῶν βεβιωμένων ἐξέτασιν διδούς, ἀλλ’\n\nὅτι μὴ κέκριται τούτῳ μόνῳ τεθαρρηκώς.\nκαὶ πῶς\n\nἀρετῆς δόξειεν ἂν εἶναι κρίσις ἡ μηδ’ ὁποία κρίσις.\n\nοὐδὲν γοῦν ἕτερον αὐτοῦ παρὰ πάντα τὸν λόγον\n\nἠκούετε ἔξω τοῦ λαμπροῦ σεμνολογήματος· οὐ κέκρι-\n\nμαί ποτε, οὐκ ἐξήτασμαι. βεβίωκα ἀνέγκλητος.\n\nοὐκ ἴστε με. ἐγὼ δὲ τοὺς ἐναντίους <ἂν>\n\nπαρά γε τοῦ φάσκοντος ἀξίου τιμῆς εἶναι λόγους·\n\nἀεὶ παρ’ ὑμῖν δεδοκίμασμαι. πᾶσάν μου πεῖραν\n\nεἰλήφατε. οὐδὲν λαθραῖον οὐδὲ κρυφαῖον τῶν\n\nἐμῶν. ἐν ἅπασι νενίκηκα τοῖς δικαστηρίοις.\n\nσυνίσασί μοι τὴν ἀρετὴν οἱ δικάσαντες, οἱ μαρ-\n\nτυρήσαντες, οἱ κρινομένῳ παρεστηκότες. ταῦτ’\n\nἦν <τοῦ> τῷ συνειδότι πεπιστευκότος,\n\nτοὺς κατηγορήσοντας, οὐκ ἀποδιδράσκειν εἰς τὸ ἀφανές.\n\nκριθέντα μὲν | γὰρ οὐχ οἷόν τε τὸν μὴ χρηστὸν\n\nλαθεῖν, μὴ κριθῆναι δὲ πολλοῖς καὶ τῶν ἀδικούντων\n\nἐγένετο. καὶ σὺ μὲν ἄδηλον εἰ κριθεὶς ἐσώθης ἄν, ἐγὼ\n\nδὲ πείρᾳ δέδειγμαι καθαρὸς ὧν ᾐτίαμαι. κἀγὼ μὲν ἐν\n\nφωτὶ πολλῷ, τὰ δὲ σὰ σκοτεινά, ἀμάρτυρα, ὁποῖαπερ\n\nἂν αὐτὸς ταῦτα βούλῃ λέγειν οἷς ἔλεγχος οὐδεὶς\n\nἔπεστιν.\nοὐδὲν οὖν ἄλλ’ ἢ δόξαν ἄπιστον ἀληθείας\n\nἐξητασμένης, ἀπειρίαν πείρας, ἀμαθίαν ἐπιστήμης,\n\n\n\n\n\n\n\nἄγνοιαν γνώσεως, ἐκεῖνα τούτων ἐπίπροσθεν τίθησιν,\n\nὅταν ἑαυτὸν πρὸ ἐμοῦ τιθῇ. τὰ μὲν γὰρ ἐμὰ ἴστε, τὰ\n\nτούτου δὲ εἰκάζετε. μάντεων μὲν οὖν τὰ ἀφανῆ στο-\n\nχάζεσθαι, δικαστῶν δὲ ἀφ’ ὧν ἴσασι τὴν ψῆφον τί-\n\nθεσθαι. ὅμοιον εἰ καὶ ψήφισμα ἄκριτον πρὸ τοῦ κε-\n\nκυρωμένου καὶ νόμον ἄκυρον πρὸ τοῦ ψήφῳ κειμένου,\n\nεἰ καὶ βίον ἄγνωστον τοῦ δεδοκιμασμένου προτιμήσετε.\nκαὶ νῦν μὲν ὧς ἐκ νόμου δοκιμάσαι δέον ἀπαι-\n\nτεῖτε τοὺς ἀμφοτέρων βίους, τὸν δὲ μὴ κριθέντα προ-\n\nκρινεῖτε τοῦ πολλάκις; καὶ πῶς ἂν ἔχοι καλῶς μίαν\n\nψῆφον ἐναντίαν τοσαύταις ἐνεγκεῖν καὶ τοῦτον μὲν\n\nἰσχύσαι τὸ νῦν, ἄν, ὃ μὴ γένοιτο, πείσας κρατήσῃ,\n\nἐμοὶ δὲ οὐδὲν ὄφελος αἱ μυρίαι νῖκαι; εἰ δὲ ἐν ἑτέρᾳ\n\nπόλει κρινόμενος παρεσχόμην γνώσεις ἐν ὅσαις ἐπιει-\n\nκής, οὕτως γὰρ ἴσως ἀνεπίφθονον εἰπεῖν, ἔδοξα, οὐκ\n\nἂν ἐνίκων, ὅπουπερ ἂν ἦν ἡ κρίσις; ἕτεροι μὲν οὖν\n\nὑμῖν ἀκολουθοῦντες ἀμείνω ἂν τὸν ὑφ’ ὑμῶν ἐπαινε-\n\nθέντα τοῦ μηδ’ εἰς ἐξέτασιν ἐλθόντος ἐψηφίσαντο,\n\nὑμεῖς δὲ τοῖς ὑφ’ ὑμῶν ἐγνωσμένοις ἀπιστήσετε; καὶ\n\nτὸν δεῖνα μὲν δημότην ἢ φυλέτην εἰ παρεστησάμην\n\nμάρτυρα τοῦ τρόπου, κατ’ ἐκεῖνον ἄν, εἰ μή τις αὐτῷ\n\n\n\n\n\n\n\n\n\n\n\nψευδομαρτυριῶν ἐπέσκηψεν, ἐκρίνατε, πάντων δὲ μαρ-\n\nτυρούντων μοι τῶν δ’ δικαστηρίων, ἐν οἷς αὐτοὶ δικά-\n\nζοντες ἐκρίνατε, ἕτερα γνώσεσθε; ποῖον γὰρ οὐ συνη-\n\nγόρει μοι συνέδριον; οὐχ ἡ βουλὴ τῶν πεντακοσίων;\n\nοὐκ Ἄρειος πάγος; οὐχ ἡλιαία; οὐχ ὅ τι ἂν εἴποι τις;\n18. Καίτοι φησὶν οὐ περὶ δωρεᾶς, ἀλλὰ περὶ τι-\n\nμωρίας κριθῆναί με καὶ περὶ τοῦ μὴ πονηρόν, ἀλλ’ οὐ\n\nπερὶ <τοῦ> χρηστὸν εἷναι δοκεῖν. ἐγὼ δὲ εἰ μὲν\n\nδωρεᾶς ἄντικρυς οὑτωσὶ παρ’ ὑμῖν ἠγωνισάμην, ἐστε-\n\nφανούμην ἂν εὐθὺς ὑπὸ τοῦ πρώτου | δικαστηρίου,\n\nκαὶ πλείονος ἐξετάσεως οὐκ ἔδει· νῦν δὲ εἰ καὶ μὴ\n\nκαθ’ ἑκάστην ἀγαθὸς δέδειγμαι κρίσιν, ἀλλ’ ὅμως οὐ\n\nκακός, ἀθρόαι γνώσεις ἀρετῆς εἰσιν. διὰ τί; ὅτι μίαν\n\nμέν τις ἐκφυγὼν αἰτίαν οὔπω δῆλον εἰ καὶ τὰ ἄλλα\n\nτοιοῦτός ἐστιν. οἷον ὁ δίκαιος εἰς χρήματα τάχα ἂν\n\nἄλλως ὑβριστὴς φανείη. ὁ μέτριος ἐνταῦθα καὶ πλησίον\n\nτῶν νόμων ἴσως πονηρὸς ἐν τῇ ξένῃ. πρεσβεύει μέν τις\n\nἀδωροδοκήτως, τὰ ἄλλα δὲ μισθοῦ πολιτεύεται. τὰ κοινά\n\nτις χρηστός, ἰδίᾳ δὲ οὐχ ὅμοιος. οὔκουν ἀξιόχρεως\n\nἄφεσις ἐγκλήματος ἑνὸς τῆς ὅλης ἀρετῆς πίστις εἶναι τῷ\n\nτὸν αὐτὸν τὸν μὲν οὐ δοκεῖν ἀδικεῖν, ἕτερον δέ τινα.\n\nεἰ δέ τις διὰ πάντων κέκριται τῶν ἐπιτηδευμάτων καὶ\n\n\n\n\n\n\n\n\n\n\n\nμήτε ἐν τοῖς ἰδίοις μήτε ἐν οἷς πεπολίτευται δέδεικται\n\nπονηρός, οὐκ Ἀθήνησιν, οὐκ ἐπὶ τῆς ξένης, οὐχ ἑκών,\n\n<οὐκ ἄκων>, οὐχ ὑπὸ προνοίας, οὐκ ἐκ\n\nὁτιοῦν ὑπαίτιος ἐλήλεγκται, πάντα ἄριστος. τὸ γὰρ ἐν\n\nμέρει καὶ καθ’ ἕκαστον ἀναίτιον εἰς ἓν ἀρετῆς κεφά-\n\n’λαιον ἀθροίζεται. οὐδὲ γάρ ἐστιν ἄλλη τις ἀνδραγαθία\n\nπλὴν τὸ κακίας πάσης ἐκτὸς εἷναι. εἰ μὲν γάρ ἐστιν\n\nἐν θεοῖς ἀρετή τις ἑτέρα τελειοτέρα, θεὸς οἶδεν·\n\nἀνθρώπου δὲ αὕτη μία ἀναμάρτητον ἐν ἅπασι δειχθῆ-\n\nναι τὸν βέον.\n19. Ὁρᾶτε δὲ οὕτως καὶ καθ’ ἕκαστον ἐξετάζοντες.\n\nτίνα δίκαιον ἡγεῖσθε; ὅστις οὐδὲν ἀδικεῖ, φήσετε. τίνα\n\nδὲ ἔμφρονα; ’τον οὐδὲν ἀγνοοῦντα τῶν προσηκόντων\n\nεἰδέναι· σώφρονα δέ, εἴ τις ὕβρεως καὶ ἀσελγείας\n\nἀπήλλακται. καὶ μὴν καὶ ἀνδρεῖος ὁ μὴ δειλός, ἔνθα\n\nτόλμης καιρός ἐστι. καὶ πάσας ἑνὶ λόγῳ τὰς ἀνθρω-\n\nπίνας ἀρετὰς αὐτοῦ καμπτούσας ἰδεῖν ἔστιν ἄχρι τοῦ\n\nτῶν ἐναντίων ἀφεστηκέναι. φρόνησις μὲν ἀνοίας φυγή,\n\nδικαιοσύνη δὲ ἀδίκου φυλακὴ τρόπου, δειλίας δὲ τή-\n\nρησις εὐψυχία, καὶ σωφροσύνη τὸ κρείττω τῶν ἡδονῶν\n\nεἶναι. καὶ πάντα ἀγαθὸς ὁ μηδὲν κακός.\nμάθοι δ’\n\n\n\n\n\n\n\n\n\n\n\nἄν τις ἐναργῶς ἐπὶ τῶν ἀνδρῶν, οἱ τὰς ἀρίστας ἐπω-\n\nνυμίας ἐκτήσαντο τοῖς ἐπιτηδεύμασι. τί τὸν Ἀριστείδην\n\nεἶπον δίκαιον εἰς πάντας ἀνθρώπους; οὐχ ὅτι χρήματα\n\nοἴκοθεν | ἀνήλισκεν εἰς τὴν πόλιν, οὐδὲ γὰρ ἐκέ-\n\nκτητο, ἀλλ’ ὅτι τῶν κοινῶν οὐδενὸς ἥψατο, πρὸς δι-\n\nκαιοσύνης δόξαν ἤρκεσεν αὐτῷ. φήμην συνέσεως περι-\n\nέθηκε Θεμιστοκλεῖ τὸ μηδὲν ἀγνοῆσαι τῶν ἀναγκαίων.\n\nἀνδρεῖος ὁ Μιλτιάδης, οὐ γὰρ ἔδεισε τοὺς βαρβάρους. ὁ\n\nΠερικλῆς πιστός, οὐ γὰρ ὑπεῖχε τὴν χεῖρα τοῖς λήμμασιν.\n\nὁ Σόλων θαυμαστός,] ὅτι οὐδεὶς αὐτοῦ πονηρὸς ἠλέγχθη\n\nνόμος, σοφώτατος ὠνομάσθη νομοθέτης.\nτούτων\n\nἕκαστος, ὦ ἄνδρες Ἀθηναῖοι, κἂν ἔτι πλείους εἴποι\n\nτις ἀγαθούς, ἐφ’ οἷς οὐχ ἥμαρτεν ἔδοξε κατωρθωκέναι.\n\nκαὶ δικαίως. τῆς γὰρ θνητῆς φύσεως ἐπὶ τὰ χείρω\n\nφερομένης ὅστις αὑτὸν ἀνέσχεν ἀπὸ τῶν ἐμφύτων\n\nἁμαρτημάτων, τέλειος τὴν ἀρετήν ἐστιν, ἣν ἡ θνητὴ\n\nχωρεῖ δύναμις. οὐδ’ ἔστιν ὅπως ἂν ἄμεινον οἰκηθείη\n\nπόλις ἢ μηδενὸς ἁμαρτάνοντος έν αὐτῇ. τοῦτο τέλος\n\nεἰς καλοκἀγαθίαν ἑκάστῳ, τοῦτο αὔταρκες εἰς εὐδαι-\n\nμονίαν τῇ πόλει.\nκἀμοὶ προσεῖναι τὰ βελτίω τῷ\n\nμὴ τὰ χείρω διέγνωσται, φρόνησιν μέν, ὁσάκις τὰ\n\nκράτιστα παρῃνέθη μοι, τὸ τοῦ Θεμιστοκλέους καλὸν\n\nκαθ’ αὑτό, δικαιοσύνην δέ, ὅτι μηδὲ ἄκρᾳ τῇ χειρὶ\n\n\n\n\n\n\n\n\n\nτῶν δημοσίων ἔθιγον, δι’ ὅ καὶ μόνον Ἀριστείδης\n\nἐτιμᾶτο, σωφροσύνην δέ, ὁσάκις ὕβρεως αἰτιαθέντα\n\nἀφήκατε. ἀνδρείαν δὲ καὶ Κέφαλός μοι μαρτυρεῖ φιλο-\n\nκίνδυνον ὀνομάζων πολλάκις, εἴπερ ἐστὶν ἀνδρὸς εὐψύ-\n\nχου τὸ κοινῇ καλὸν ἀντὶ τοῦ καθ’ αὑτὸν ἀσφαλοῦς\n\nζητεῖν, τὴν ἀρετὴν ὁμοίως τὴν Μιλτιάδου πάλιν. καὶ\n\nοὔτε δώρων εἶλέ τις ἐμὲ μᾶλλον ἢ τὸν ἄδωρον Περι-\n\nκλέα οὔτε νόμον ἤλεγξεν οὐκ ὀρθῶς εἰσενηνεγμένον\n\nοὐ μᾶλλον ἢ <τοὺς> τοῦ Σόλωνος. ὧν οὖν\n\nἐκείνων ἑκάστῳ δόξαν ἀρετῆς ἀθάνατον ἐκτήσατο, οὐδὲ\n\nσύμπαντα ἐμοὶ μαρτυρίαν δώσει τοῦ καλῶς βεβιωκέναι;\nΟὐκ ἀγαθὸς γὰρ ἔδοξας. ἀλλ’ οὐ κακός.\n\nἀγνοεῖς ὅτι καὶ τὰς ἄλλας εἴτε τέχνας εἴτε δυνάμεις οὐχ\n\nἑτέρωθεν εἰ κατορθοῦσιν εὕροι τις ἂν ἢ ἐκ τοῦ μηδὲν\n\nἁμαρτάνειν; οὗτος καὶ μάντις ἄριστος, ὅστις οὐ ψεύδεται,\n\nκαὶ τοξότης ἐπίσκοπος, ὅστις οὐχ ἁμαρτάνει τοῦ σκοποῦ,\n\nκαὶ κυβερνήτης ὁ μηδὲν ἔξω τῆς τέχνης δρῶν. τοῦ δὲ\n\nῥήτορος οὐχ ὁμοία κρίσις; s νόμιμος ὁ μὴ\n\nἐν τοῖς πολιτεύμασιν. ἐγὼ δὲ καὶ πάσας τὰς παρα-\n\nνόμων ἐκπέφευγα | γραφάς. ἀδωροδόκητος ὁ μὴ\n\n\n\n\n\n\n\n\n\n\n\n\n\n\n\nλαβών, ὡς ἐκρίθην ἐγώ. τί δὲ τὰ ἀληθῆ λέγειν; οὐ\n\nτὰ μὴ ψευδῆ; πότε οὖν ἥλων ἀπατήσας; καὶ περὶ πάν-\n\nτων ἀπλῶς ἄμα τῶν αἰσχρῶν κρίσεων ἀφεῖμαι καὶ\n\nτῶν καλῶν ἠξίωμαι καὶ τῶν δικαίων, ἀνάξιος αἰτίας,\n\nἄξιος ἐπαίνου καὶ δωρεᾶς. δεινὸν γάρ, εἰ μὲν ἁλοὺς\n\nἅπαξ τῆς ἐπιτιμίας ἂν ἢ τῆς πατρίδος ἢ τῆς ψυχῆς\n\nἐστερήθην, τοσαῦτα δὲ νενικηκὼς οὐδ’ ἅπαξ τιμηθή-\n\nσομαι.\nκαὶ τοὺς κατηγόρους μὲν ἐτιμωρήσασθε ὡς\n\nσυκοφάντας, ὧν τοῖς μὲν χρημάτων προσετιμήσατε,\n\nτοὺς δὲ καὶ ἀτίμους ἀπεπέμψατε· ὧν δὲ τοῖς ἡττη-\n\nθεῖσιν αἱ ζημίαι γεγόνασι καθ’ ἑκάστην κρίσιν, οὐδὲ\n\nτὸ κέρδος εἰς δόξαν τῷ πάσας νενικηκότι; οὐ γὰρ\n\nοὐδ’ ἐκείνοις ἤρκεσε τῆς νίκης ἀποτυχεῖν, ἀλλὰ καὶ\n\nπροσεζημιώθησαν, οὐδὲ ἐμοὶ τὸ τὰς δέκας ἀποφυγεῖν,\n\nεἰ μὴ καὶ γέρας ἀντίρροπον οἶς ἡττηθεὶς ἂν ἔπαθον\n\nλήψομαι. ὥσπερ γὰρ τῶν ἁμαρτανομένων αἶ ζημίαι,\n\n<οὕτω> καὶ κατορθουμένων εἰσὶν αἱ τιμαί.\nεἰ δὲ\n\nμὲν ὡς οὐκ ἔδει πεπολιτεῦσθαι κριθεῖσι τὰς ἐσχάτας\n\nτιμωρίας ἐπιθήσετε, τῷ δὲ καλῶς τὰ κοινὰ πράττειν\n\nἐγνωσμένῳ μόνον ἐν χάριτος μέρει τὸ μὴ κολασθῆναι\n\nδώσετε, ἧς ἀξιοῖ με Κέφαλος δωρεᾶς, ὁρᾶτε μή ποτε\n\nἔρημον τὸ βῆμα τῶν ἐθελόντων ἃ χρὴ λέγειν ἀποδεί-\n\nξητε· ὅ δ’ οὐκ ἔστιν, ἄν τις μὴ τῆς ἐπιτιμίας ἀδίκως\n\n\n\n\n\n\n\n\n\n\n\n\n\nἢ τοῦ ζῆν ὅλως ἐκπέσῃ, τοῦτο γέρας δικαίας πολιτείας;\n\nοὐδ’ ἐγγύς. ὥσπερ γὰρ οὐδ’ εἰ πονηρὸς ἠλέγχθην,\n\nἱκανὸν ἂν ἦν εἰς λόγον ζημίας τὸ μὴ τυχεῖν δωρεᾶς,\n\nοὕτως οὐδὲ χρηστῷ φανέντι τὸ μὴ τιμωρίας ἀρκεῖ.\nεἰ μὲν οὖν οὗτος αὐτὸς περὶ ἀρετῆς κεκριμένος\n\nκαὶ ψῆφον εἰληφὼς ὧς φιλόπολις καὶ δικαιότατος ἀν-\n\nθρώπων καὶ σωφροσύνῃ διαφέρων ἐκάκιζέ μου τὰς\n\nἀφέσεις ὧς ἀποφυγὰς ὀνειδίζων, εἰκότως ἀμείνων ἂν\n\nἔφασκεν εἶναι τοῦ μὴ πονηροῦ κριθέντος, ἀγαθὸς\n\nγνωσθεὶς δηλαδή· εἰ δ’ ἐγὼ μὲν <μεγάλας> εὐθύνας\n\nὑπέσχηκα τῶν βεβιωμένων, οὗτος δὲ οὐδὲ μικράν, ἐμοὶ\n\nμέν, εἰ μηδὲν ἄλλο, τό γε μηδὲν ἠδικηκέναι δέδοται·\n\nσὺ δ᾿ οὐχ ὅπως ἀγαθὸς ὤν, ἀλλ’ οὐδ’ ὡς οὐκ εἶ πο-\n\nνηρὸς ἔγνωσαι. τί οὖν τὰ σοφά σοι ταῦτα· οὐ κέκρι-\n\nσαι δίκαιος, ὅτι μὴ κλέπτης, οὐδ’ ὅτι μὴ παρα-\n\nνομεῖς, ἔννομος; σὺ δὲ οὐδὲ τὴν τοῦ μὴ | παρα-\n\nνομῆσαι ψῆφον εἴληφας οὐδὲ ἄλλο τῶν ἀδίκων οὐδὲν\n\nἀφεῖσαι μὴ πεποιηκέναι. εἰ δὲ καὶ τοῦ κριθῆναι σαφῶς\n\nἀγαθὸν τὸ μὴ πονηρὸν ἡττᾶται, τοῦ γε μὴ κάκιστον\n\nἐγνῶσθαι τὸ μηδ’ ἀγαθὸν δόξαι πόσῳ σεμνότερόν\n\nἐστιν;\n27. Ὁ δὲ καὶ ὠνείδιζέ μοι τὸ πλῆθος τῶν ἐγκλη-\n\nμάτων. τοῦτο γὰρ λοιπὸν ἦν καὶ Κεφάλου πειραθῆναί\n\nμε κατηγοροῦντος. οὗτος δὲ μᾶλλόν ἐστι τῶν ἡττημέ-\n\n\n\n\n\n\n\n\n\n\n\nνῶν συκοφάντης. ὡς ὁ μὲν αἰτίας οὐκ οὖσ’ ἃς συμφο-\n\nρήσαντες καὶ ὀνειδῶν ὀνόματα κατηγόρουν, πρᾶγμα\n\nεἰωθός· οὑτοσὶ δὲ τὰ σεμνολογήματά μου διέβαλλεν,\n\nὧς ἐλαττώματα. οὐχ αἶ γραφαί, Κέφαλε, τἀδικήματα\n\nποιοῦσιν εἷναι, ἀλλὰ τὰ μὲν ὄντα εἰς φῶς ἄγουσι, τὰ\n\nδ’ οὐ γεγενημένα μᾶλλον ὡς οὐ γεγένηται βεβαιοῦσι,\n\nτὴν ἄδικον δὲ βλασφημίαν εἰς τοὺς εἰπόντας αὐτοὺς\n\nτρέπουσι. τὰ ψευδῆ γὰρ ὀνείδη τοῖς εἰποῦσιν, οὐ\n\nτοῖς οὐδὲν ἀδικοῦσιν ὀνείδη γίγνεται, καθάπερ βέλος\n\nἰσχυροτέρῳ προσπεσὸν εἰς τὸν ἀφέντα πάλιν ἀναστρέ-\n\nφει καὶ πολλάκις ἔτρωσεν αὐτὸν τὸν βαλόντα.\nοὐκ-\n\nοῦν οὐ τὸ κριθῆναι πολλάκις ὄνειδος, ἀλλὰ τὸ μηδ’\n\nἅπαξ ἐν ἀγῶσιν ἁλῶναι τοσούτοις ἔπαινος, καὶ τὰ πρὸ\n\nτῆς κρίσεως αἰσχρὰ τῶν ὀνομάτων, κλοπὴ καὶ δωρο-\n\nδοκία καὶ τὰ τοιαῦτα, τῷ μηδενὶ τούτων ἐνόχῳ φα-\n\nνέντι πρὸς εὐφημίαν περιίσταται, καὶ συμβαίνει τοὺς\n\nκατηγόρους ἐπαινέτας ἀναφαίνεσθαι καὶ μὴ βουλομέ-\n\nνους ὧν κατηγόρησαν <μέν> ἐξελέγξαι δὲ οὐχ οἶοί\n\nἐγένοντο. αὐτοὶ γὰρ ἐπέδειξαν ἀγαθοὺς <οὓς>\n\nἠδυνήθησαν θέλοντες ἐλέγξαι πονηρούς. καὶ οἷς οὐδὲ\n\nψευδομαρτυριῶν ἄν τις ἐπισκῆψαι δύναιτο, τούτοις\n\nἄκοντες οἱ ἐχθροὶ ἀρετὴν μαρτυροῦσι. καὶ παράπαν\n\n\n\n\n\n\n\n\n\nεἰπεῖν, ᾠκοδόμηται τὰ δικαστήρια τοῖς πονηροῖς μὲν\n\nἐναλίσκεσθαι, τοῖς δὲ ἀγαθοῖς ἐνεπιδείκνυσθαι. ὅπου\n\nγὰρ τῆς κακίας, ἐκεῖ καὶ τῆς ἀρετῆς ἡ κρίσις, ὡς τὸ\n\nαὐτὸ θέατρον ἀμουσίας τε καὶ μουσικῆς. καὶ τῶν\n\nἐναντίων οἱ αὐτοὶ κάθηνται κριταί. μιᾶς γὰρ ἄμφω\n\nτέχνης εἰδέναι, καὶ οἱ δικασταὶ μίαν ἔχοντες ἐμπειρίαν\n\nἀγαθοῦ καὶ πονηροῦ βίου οὓς μὲν ἂν φλαύρους ὑπο-\n\nνοήσωσι, ζημίαν ἐπιβάλλουσι τούτοις, τοὺς δὲ νικῶν-\n\nτας ἐπὶ τὰς τιμὰς προπέμπουσι, τοὺς δὲ οὐκ ἐξετα-\n\nσθέντας οὔτε κολάζουσιν οὔτε τιμῶσιν.\nοὕτω δὲ καὶ\n\nτοῖς | νόμοις ἅπασι δοκεῖ μηδένα ἐᾶν ἄκριτον. καὶ\n\nπρῶτον μὲν περὶ τοῦ γένους εἰς κρίσιν ἅπαντας τοὺς\n\nπολίτας ἄγουσι, καὶ οὓς οὐδεὶς ξενίας ἐγράψατο, κατὰ\n\nδήμους ποιοῦντες ἀγορὰς καὶ διαψηφίσεις, ὅστις ἀστὸς\n\nἢ παρέγγραπτος. καὶ τὴν δοκιμασίαν ταύτην ὑπομέ-\n\nνοῦσι, κἂν εὐπατριδῶν τις ᾖ κἂν Ἐτεοβουτάδης κἂν\n\nΕὐμολπίδης κἂν ἐστρατηγηκώς. τῆς μὲν οὖν κοινῆς\n\nπολιτείας ἄνευ διαψηφίσεων οὐδενὶ μέτεστι, δωρεὰν\n\nδὲ τὴν μεγίστην οἴσεται οὐ διαψηφισθεὶς εἰ γνήσιός\n\nἐστι τοῦ τῆς ἀρετῆς ὀνόματος ἢ νόθος καὶ ὑποβολι-\n\nμαῖος ἐν ἀλλοτρίᾳ δόξῃ πολιτεύεται;\nἔπειτα κλήρῳ\n\nτὰς ἀρχὰς ἱστάντες, ὡς δημοτικὸν ὂν τὸ τῆς ἴσης ἐλ-\n\nπίδος, οὐ μόνον τῇ τοῦ κλήρου τύχῃ τὴν αἵρεσιν\n\nτούτων ἐπιτρέπουσιν, ἀλλὰ καὶ δικαστήριον καθίζουσι\n\n\n\n\n\n\n\n\n\n\n\nκαὶ ψῆφον διδόασι περὶ τῆς ἀξίας, κἂν ἀνεπιτήδειος\n\nᾖ πλέον οὐδὲν αὐτῷ τῆς εὐκληρίας, λαχὼν δὲ ἰδιώτης\n\nἄπεισι. τὸν μὲν οὖν μυρρίνης στέφανον οὐδεὶς ἀδο-\n\nκίμαστος οὐδὲ ἄνευ ψήφου δικαστηρίου περιθήσεται,\n\nτὸν δὲ τῆς ἀρετῆς οὕτω προχείρως τῷ μὴ δοκιμασθέντι\n\nπρὸ τοῦ κεκριμένου δώσετε;\nπάλιν ἄλλους τελοῦν-\n\nτες ἄρχοντας οὓς χειροτονητοὺς καλοῦμεν, στρατηγούς,\n\nἱππάρχους, ταξιάρχους, εἴλοντο μὲν αὐτοὺς ἐν ἀρχαιρε-\n\nσίαις, οἷον Ἀριστείδην Ἀθηναῖοι, πληροῦται δὲ καὶ\n\nτούτοις δικαστήριον, εἰ δικαίως εἰσὶ κεχειροτονημένοι.\n\nοἶς οὔτε <χήρυγμα οὔτε> στέφανος\n\nστρατεῖαι, πόνοι, κίνδυνοι, ἀλλὰ κἂν κατορθώσωσιν,\n\nὀψέ ποτε αἰ τιμαί. ὅπου δὲ τοὺς στρατηγούς, οὓς\n\nαὐτὰ τὰ πράγματα κρίνει, ψήφῳ δοκιμάζετε, τῷ ῥήτορι\n\nτὴν δωρεὰν ἀλογὶ χειροτονήσετε;\nοὐ τοίνυν οὐδ’\n\nὅταν τὰ μέγιστα καταπράξωσιν οἱ χειροτονηθέντες\n\nὑπὸ τοῦ δήμου, τῆς δωρεᾶς τυγχάνουσι, πρὶν <ἂν>\n\nεὐθύνας ὑπόσχωσι τῷ τὸν νόμον ἄντικρυς ἀπειρηκέ-\n\nναι τὸν ὑπεύθυνον μὴ στεφανοῦν. ὑμεῖς μὲν <οὖν>\n\nοἴεσθε τοὺς ταμίας μὲν ἢ τειχοποιοὺς ἄρχοντας εἶναι,\n\nκαὶ πρὶν ἢ λόγον δοῦναι οὐκ ἐξεῖναι στεφανοῦν· ἡμᾶς\n\n\n\n\n\n\n\n\n\n\n\n\n\n\n\n\n\nδὲ τοὺς ῥήτορας οὐκ ἐν ἀρχῇ τῇ μεγίστῃ θήσεθε; οἷς\n\nπρῶτον μὲν τοὺς ἰδιώτας, | ὧς τοῖς ἄρχουσιν, ἀντο- \"\n\nνομάζετε. εἶτ’ ἐκεῖνοι μὲν ἐπέτειοι, διὰ βίου δὲ ἡμεῖς.\n\nκαὶ οἱ μὲν ὑφ’ ὑμῶν κληθέντες, ἡμεῖς δὲ αὐτεπάγ-\n\nγελτοι. κἀκεῖνοι μὲν ἄλλος ἄλλου μέρους, ὁ στρατηγὸς\n\nτῶν ὅπλων, ὁ ταμίας τῶν χρημάτων, ὁ τειχοποιὸς τοῦ\n\nκύκλου, ὁ δημαγωγὸς δὲ οὐκ ἔστιν ὅτου τὴν ἐπιμέ-\n\nλειαν οὐ πεπίστευται. κἀκείνοις αὐτὸς ἐπιτέτακται,\n\nαὐτὸς ἐξετάζει τοὺς ταμίας, αὐτὸς ἐκπέμπει τοὺς στρα-\n\nτηγούς, ἄρχει τῶν ἀρχόντων ἁπάντων μόνος. τοὺς\n\nμὲν οὖν ἔν τινι χρόνῳ καὶ τοὺς κατὰ μέρη προνοουμέ-\n\nνους ἀνευθύνους οὐ στεφανώσετε, τοὺς ἀιδίους δὲ\n\nτιμήσετε; καὶ παρ’ οὗ μὲν εὐθύνας καθ’ ἕκαστον\n\nεἰλήφατε, ἀστεφάνωτον ἐάσετε, τὴν τιμὴν δὲ τῷ παν-\n\nτὸς εὐθύνας ὀφείλοντι τοῦ βίου δώσετε;\n33. Καίτοι εἰ μὲν μηδὲν ἄξιον λόγου διῴκηκας, οὐ\n\nθαυμαστὸν εἰ μηδὲ κατηγόρῳ λόγον παρέσχηκας, οὐδὲ\n\nγὰρ ἐπὶ μικροῖς εἰσιν αἱ τοῦ βίου δωρεαί· εἰ δέ, ὡς\n\nφῄς, μεγάλα καὶ πολλά, πρὸ τοῦ τούτων ἀποδοῦναι\n\nλόγον πῶς ἐπ’ αὐτοῖς δωρεὰν αἰτεῖς; νὴ Δία, οὐδὲν\n\nγὰρ εἴρηται περὶ τῶν ῥητόρων αὐτῶν τῷ Σό-\n\nλωνι. καὶ τίνας οὕτως ὑπευθύνους καθίστησι καὶ μο-\n\n\n\n\n\n\n\n\n\n\n\nνονοὺ καθ’ ἑκάστην ἡμέραν ἀπολογίζεσθαι βούλεται\n\nπερὶ τῶν πεπολιτευμένων;\nἔγνωκάς τινα γνώμην\n\nεἰσφέρειν. προβούλευε, φησίν, εἰς τοὺς πεντακοσίους,\n\nπρώτη γὰρ αὕτη κρίσις. τὴν βουλὴν πέπεικας. εἰς τὸν\n\nδῆμον ἴθι, δευτέρα γὰρ ἡ διαχειροτονία. κἂν τοὺς\n\nπολλοὺς ἔχῃς ὁμογνώμονας, οὔπω νενίκηκας. ἐφέσιμος\n\nλοιπὸν εἰς τὸ δικαστήριον ἡ διάγνωσις. τριῶν οὖν\n\nὄντων συνεδρίων, βουλῆς, δήμου, δικαστηρίου, ἀκρι-\n\nβέστατον ὡμολόγηται τὸ δικαστήριον. εἰκότως. ἡ βουλὴ\n\nμέν γε καὶ ὁ δῆμος ἀνώμοτοι τὴν ψῆφον φέρουσι, τὸ\n\nδικαστήριον δὲ σὺν ὅρκῳ καὶ ἀρᾷ τῇ μεγίστῃ. καὶ οἱ\n\nμὲν βοῇ τὰ πολλὰ κρίνουσι πρὸς ὀργὴν φανερὰν\n\nκαὶ χάριν, οἶ δὲ κρύβδην τὸ δόξαν τίθενται. θόρυβος\n\nἐν τοῖς ἄλλοις ἰσχύει συλλόγοις· ἐνταῦθα πρὸς ὕδωρ οἱ\n\nλόγοι. καὶ τί | τὰ ἄλλα; τῇ βουλῇ μὲν οὐκ ἔξεστιν\n\nοὐδὲ τῷ δήμῳ λῦσαι γνῶσιν δικαστηρίου, τῷ δικαστη-\n\nρίῳ δὲ ἀμφοῖν ἅμα.\nοὕτω δὲ κρατοῦντος ἀκριβείᾳ\n\nπολὺ τοῦ δικαστηρίου ἐγὼ μὲν διὰ πάντων ἐλήλυθα\n\nτῶν συνεδρίων, καὶ γὰρ τὴν βουλὴν οὐχ ἧττον πέ-\n\nπεικα Κεφάλου, καὶ ὁ δῆμος ἐπεχειροτόνησεν ἅμα καὶ\n\nπλείω ψηφίσματα, καὶ τὸ τρίτον δὴ πάλαισμα, γραφεὶς\n\nπαρανόμων ἐπὶ πάσαις ταῖς γνώμαις ὑμᾶς ἔπεισα τοὺς\n\nτῶν ὅλων κυρίους· τούτῳ δὲ ἀτελὴς ἡ πολιτεία <ἐν>\n\nτῷ κυριωτάτῳ μέρει. τῆς ἐξετάσεως γὰρ ἀπάσης τέλος ἡ\n\n\n\n\n\n\n\n\n\nψῆφος ἡ τοῦ δικαστηρίου.\nσὺ δὲ καὶ μέγα φρονεῖς\n\nσωθεὶς ἐρημίᾳ κατηγόρων, οὐ πίστει δικαιωμάτων,\n\nτοσοῦτον ἐμοῦ λειπόμενος ὅσον τοῦ δι’ ἀντιλογίας\n\nνενικηκότος ὁ ἐρήμην ἐνηνεγμένος. ὁ μὲν γὰρ οὐδενὸς\n\nφανέντος τοῦ κατηγορήσοντος ἀθῷος μένει, ἐγὼ δὲ\n\nκαὶ τοὺς παρόντας ἤλεγξα συκοφάντας.\nκαὶ τὰς\n\nπλείους μὲν ψήφους ὁ νόμος κελεύει νικᾶν, ὅν αὐτὸς\n\nἄρτι παρείχετο, αὐτὸς δὲ μηδεμιᾶς τυχὼν ψήφου φιλο-\n\nνεικεῖ τῷ πάσας παρειληφότι καὶ πλείους σχεδὸν τῶν\n\nοἰκούντων τὴν πόλιν, εἴγε καὶ δὶς οἱ αὐτοὶ περὶ ἐμοῦ\n\nκαὶ τρὶς ἐψηφίσαντο. ἐγὼ μὲν οὖν εἰ καὶ ἴσας πρὸς\n\nἴσας <τὰς μὲν> ἐνίκων, τὰς δὲ ἐνικώμην, ἀντίπαλος\n\nτᾷ μήτε ἡττημένῳ μήτε νενικηκότι ἴσως τῆς ἐπ’ ἄμφω\n\nμετασχὼν τύχης πρὸς τὸν οὐδετέρας πεπειραμένον·\n\nνῦν δὲ τὸ μὲν οὐδέποτε ἡττῆσθαι [καὶ] ἐμοὶ περίεστι,\n\nτούτῳ δὲ ὅπερ ἐμοὶ πολλάκις οὐδ’ ἅπαξ ὑπῆρξε, τὸ\n\nνενικηκέναι. οὐδὲ γὰρ αἰτιαθῆναί φησι. τοῦτο μὲν\n\nδὴ καὶ τῶν ἰδιωτῶν πολλοῖς ἄν τις ἴδοι συμβεβηκός.\n\nαὐτίκα οἱ κατὰ δήμους οἰκοῦντες οὐδὲ εἶδον ἔνιοι τὸ\n\nδικαστήριον καὶ οὐ κατίασιν ἐκ τῶν ἀγρῶν αἰτήσοντες\n\nγέρας τοῦ λαθραίου βίου. γραφὰς δὲ ὀλίγας φυγὼν\n\nπάσας ἀπέφυγέ τις, ὅς οὐδ’ ἐν μέρει τὰ μὲν ἐνίκα,\n\nτὰ δὲ ἡττᾶτο;\n38. Εἰ δέ γε τῶν ἐξαιρέτων καὶ ἃ πρὸς ἄλλους οὐκ\n\nἔστι κοινὰ τὰς δωρεὰς εἶναί φησιν, ἡ τούτου μὲν ἀπραγ-\n\nμοσύνη τοῖς πλείοσιν ὑπάρχει καὶ πᾶσιν | ὀλίγου\n\nδεῖν, τὸ δ’ ἐμὸν καλὸν οὐκ οἶδα ὅτῳ πλὴν ἐμοῦ.\nἔτι τοίνυν ὅ μὲν οὗτος αὐχεῖ, τὸ ἀναίτιον ἐμοὶ\n\nμᾶλλον ἢ τούτῳ πρόσεστιν. ὁ μὲν γὰρ ἐκφυγὼν τὰ\n\nἐγκλήματα εἰς ἴσον τῷ μηδὲ κατηγορηθέντι τὴν ἀρχὴν\n\nἐπανέρχεται. καὶ καθαρῶς οὗτος ἀναίτιος ὅστις ἠλευθέ-\n\nρωται τῶν αἰτιῶν ὑπὸ τοῦ δικαστηρίου, τὸν δὲ οὐ\n\nκατηγορηθέντα ἄκριτον, οὐκ ἀναίτιον εἴποι τις ἂν\n\nοὐδ’ ἀνεύθυνον, ἀλλ’ ὑπεύθυνον ἐπὶ παντὸς βίου.\n\nὅπου γ’ οὖν, ἐφ’ ᾧ μὲν οὗτος ἀγάλλεται, τὸ δοκεῖν\n\nαἰτίας ἀπάσης ἐκτὸς εἶναι, τούτῳ μὲν ἄδηλον εἰ καί\n\nτινος αἰτίας ὑπούσης οὐ τετύχηκε κατηγόρου, ἐμοὶ δὲ\n\nκρίσεσι πολλαῖς κεκύρωται, τὸ δὲ κριθέντα ἐκφυγεῖν\n\nτούτῳ μὲν οὐκ ἔστιν εἰπεῖν οὐδ’ ἅπαξ, ἐμοὶ δὲ καὶ\n\nπολλάκις, ᾧ δὴ τὸ συναμφότερον, οὐχ ᾧ θάτερον\n\nὑπάρχει, τούτῳ προσήκει κρατεῖν.\nκαὶ πότερον\n\nεὔξασθαι ἂν εἵλου μᾶλλον κρίνεσθαι καθ’ ἑκάστην\n\nἡμέραν ἢ ἐν ἀδείᾳ δικῶν εἶναι; ἔστι δὲ τοῦτο μὲν\n\nεὐτυχία τὸ τοὺς συκοφάντας λαθεῖν οὐκ εἰς δόξαν\n\nοὐδὲ τιμῆς λόγον, πολλοῦ γε καὶ δεῖ, <εἰς>\n\nδὲ καὶ ῥᾳθυμίαν καὶ τὸ μὴ δεῖσαι, αἱ δωρεαὶ δὲ τῶν\n\n\n\n\n\n\n\n\n\n\n\nἐπιπόνων εἰσίν, οὐ μετὰ ῥᾳστώνης βίου, καὶ κινδύνων\n\nκαὶ φόβου παραμυθία τοῖς ἐκφεύγουσιν, ἐπεὶ καὶ τοὺς\n\nπολεμικοὺς κινδύνους πρὶν γενέσθαι μὲν ἅπας τις ἂν\n\nἀπεύξαιτο, γενομένων δὲ τιμῶνται οἱ κατορθοῦντες, καὶ\n\nτὰ πολλὰ φευκτὰ μὲν πρὸ τῆς πείρας διὰ τὴν ἄδηλον\n\nτύχην, ζηλωτὰ δέ, ὅταν κρατήσῃ τοῦ τέλους.\nκαὶ\n\nτὰς ἐν ὑμῖν κρίσεις ὑπομεῖναι μὲν οὐδεὶς ἂν ἐθελή-\n\nσειεν οὐκ εἰδὼς εἰ διαφεύξεται· εἰ δὲ θεῶν τις ἐγ-\n\nγυήσαιτο τὴν νίκην, τίς οὐκ ἂν εὔξαιτο δεῖξαι χρηστὸς\n\nὤν; πλὴν εἰ σύνοιδεν αὑτῷ τοιαῦτά τις ὥστε μόνην\n\nσωτηρίαν τὸ μὴ κριθῆναι δοκεῖν, ἐπεὶ τοῖς ἀδικοῦσι\n\nμὲν ἀγαθὸν ἀνελέγκτοις μένειν, τοῖς δὲ χρηστοῖς\n\nἀτύχημα τὸ λανθάνειν, καὶ θαρροῦσιν οἱ μὲν τῷ\n\nσυνειδότι καὶ ταῖς ἀποδείξεσιν, οἱ δὲ κακοῦργοι τῷ\n\nλανθάνειν.\n42. Ἃ τοίνυν κακοήθως ὑπελάμβανεν ὡς ἐξαπα-\n\nἐξαπατηθέντας ὑπ’ ἐμοῦ τοὺς δικαστάς, οὐκ ἐμοῦ τὴν κατη-\n\nγορίαν ἐποιεῖτο, ὑμᾶς δὲ διέβαλλεν, εἰ μὲν ἄκοντας ἐξα-\n\nπατηθῆναί φησιν, ὡς ἀνοήτους, εἰ | δὲ βουλομένους\n\nχαρίζεσθαι ἀδίκως, <ὡς> ἐπιόρκους. οὐδὲν ὅ μὴ τῶν\n\nκακίστων ἁπλῶς αὐτοῦ λέγοντος ἠκούσατε. εἶτα παρὰ\n\nμὲν τοῖς ἄλλοις ἅπασιν ἀνθρώποις ἄριστοι δικάζειν\n\nκαὶ νομοθετεῖν πρὸ τοῦ πεπίστευσθε, Κέφαλος δὲ παρα-\n\nνοίας αἱρεῖ τὰ δικαστήρια, ἐν οἷς οὔτε διώκων ἡττηθεὶς\n\n\n\n\n\n\n\n\n\n\n\nοὔτε φεύγων ἁλοὺς οὐδεὶς ᾐτιάσατο τὰ ἐγνωσμένα.\n\nκαὶ οἱ μὲν ἑλεῖν οὐ δυνηθέντες σιωπῶσιν, οὗτος δὲ\n\nὑπὲρ ὧν ἕτεροι γραψάμενοί με ἡττῶντο ἀγανακτεῖ. καί,\n\nὡς ἔοικε, θεοὶ μὲν ἡττηθέντες ἔστερξαν αὐτίκα τὰς\n\nψήφους, Κεφάλῳ δὲ μόνῳ δοκεῖτε τὰ δίκαια μὴ δι-\n\nαιρεῖν ἀκριβῶς, κἂν μὴ δῶτε τὴν δωρεὰν ἐκ δικαστη-\n\nρίου, φησὶν ὑμᾶς δικάζειν κακῶς.\nεἰ μὲν οὖν ἅπαξ\n\nἢ δὶς ἐξέφυγον τά ἐγκλήματα, ὑπενόησέ τις <ἂν>\n\nὑπῆλθον, ὡς ἐφενάκισα, ὡς ἐλέῳ κατέλαβον τοὺς δι-\n\nκαστάς· εἰ δέ, ὁσαχοῦ κέκριμαι, πανταχοῦ καὶ ἑκαστα-\n\nχοῦ νικῶ, καθαρὰ τῆς ἀρετῆς ἡ κρίσις. εἰς μὲν\n\nἅπαξ καὶ παρ’ ἕνα καιρὸν ἰσχυρὸν ἀπάτη καὶ τέχνη,\n\nὁ χρόνος δὲ φωρᾷ τὴν ἀλήθειαν. καὶ οὐδ’ ἂν οἱ πάν-\n\nτων ἀνοητότατοι δὶς περὶ τὸν αὐτόν, οὐχ ὅπως Ἀθη-\n\nναίοι, σφαλῆναι δύναιντ’ ἄν, ἐμοὶ δὲ καὶ φιλονεικό-\n\nτερον προσεφέροντο τῷ πολλάκις ἤδη κεκρατηκέναι, οἱ\n\nκατήγοροι μὲν ἀναμάχεσθαι πειρώμενοι καὶ μόνος\n\nλέγοντες ἡμᾶς οὗτος ἀεὶ διαφεύξεται; οἱ δικασταὶ\n\nδὲ παρατεταγμένοι πρὸς τοὺς λόγους τοὺς ἐμοὺς\n\nκαὶ μέχρι τίνος τοῦτον ἀφήσομεν; ἀλλ’ οὐδὲ\n\nσκιὰν εὗρον αἰτίας εἰς ἐμέ.\nπάνυ γοῦν εὐμε-\n\nταχείριστοι πρὸς ἀπάτην Ἀθηναῖοι. Μιλτιάδου μὲν\n\nοὐκ ἐφείσασθε τοῦ τὴν ἐν Μαραθῶνι μάχην νενικη-\n\nκότος ἀνδρὸς <καὶ> δουλείας Μηδικῆς τὴν\n\n\n\n\n\n\n\n\n\nλύσαντος. ἐδήσατε χεῖρας ἐκείνας ἃς ἐξέτεινε μετὰ\n\nτῶν παραγγελμάτων καὶ πόδας ὑπὲρ τῶν Ἀθηναίων\n\nδραμόντας, καὶ πρότερον ἐν τοῖς δεσμοῖς ἀπέθανε πρὶν\n\nλύσεως ἔτυχε.\nκαὶ Θεμιστοκλῆς ἔφυγεν εἰς Πέρσας\n\nἢν ὁδὸν ἐξήλασε βασιλέα. καὶ Λακεδαιμονίους μὲν ἐξη-\n\nπάτησε τοὺς δεινούς, καὶ πάντας ἀνθρώπους παρήγαγε\n\nῥᾳδίως· πρὸς δὲ | τὸ δικαστήριον οὐδὲν ἔργον\n\nαὐτῷ τῆς συνέσεως ἴσχυσεν. οὐκ ἔτυχε συγγνώμης οὐ\n\nμετ’ Εὔβοιαν Περικλῆς, οὐ μετὰ Ναύπακτον Φορμίων,\n\nοὐ μετὰ Λέσβον Πάχης, οὐ μετὰ Ἀργινούσας οἱ δέκα,\n\nὧν ἐπὶ μιᾶς ἡμέρας θάνατον κατεψηφίσασθε. οὐ Σω-\n\nκράτης παρήγαγε τῷ λόγῳ τοὺς δικάζοντας, οὐ Θρασύ-\n\nβουλος ὁ ἀποδοὺς τὴν δημοκρατίαν καὶ τὰ δικαστή-\n\nρια, οὐ τὰ τελευταῖα, Καλλίστρατος, ὅν ὑπερβάλλοντα\n\nδεινότητι τοὺς ῥήτορας αὐτοῖς λόγοις φυγάδα ἀπεστεί-\n\nλατε. ὧν καὶ Κέφαλος ἐνίων ἐμέμνητο, ὥσπερ οὐχ\n\nὑπὲρ ἐμοῦ σεμνολογούμενος.\nεἶτα τοῖς ἀρίστοις\n\nμέν, καθ’ ὅν ἦν χρόνον αὐτῶν ἕκαστος, εἰ καὶ\n\nἥμαρτον, ἐκ μεταβολῆς ἰσχυροτέραν ἐποιεῖσθε τὴν\n\nὀργὴν τὴν ἐπὶ τοῖς καινοῖς ἐγκλήμασι τῆς μνήμης τῶν\n\nπροκατωρθωạένων, καὶ τούτους οὐ ναυμαχίας λέγον-\n\nτας οὐ πεζομαχίας, οὐ τρόπαια δεικνύντας ἐσώσατε, καὶ\n\n\n\n\n\n\n\n\n\n\n\nταῦτα ἅπαξ ἕκαστον ὑπὸ τῇ ψήφῳ λαβόντες, εἰκότως,\n\nοὐ γὰρ ἡμιτελῆ τὴν ἀρετὴν ἀξιοῦτε παρασχέσθαι τοὺς\n\nἐπαινουμένους οὐδὲ τῇ δόξῃ τῆς δικαιοσύνης εἰς ἐξου-\n\nσίαν ἀδικίας χρῆσθαι· ἐμοὶ δ’ ἂν τοσαύτας γραφὰς\n\nἐχαρίσασθε; τίνα πειθὼ καὶ σειρῆνα καινὴν ἀνευρόντι\n\nᾗ κατέθελξα δικάζοντας ὑμᾶς μόνος ἐγρηγορότας ἀεί,\n\nπρονοοῦντας τὰ λεχθησόμενα, πολλὰ καὶ τῶν οὐκ εἰρη-\n\nμένων τῇ κατηγορίᾳ κατατιθέντας, οὔτε συνετώτερος\n\nἐγὼ Θεμιστοκλέους οὔτε πιθανώτερος Περικλέους οὔτε\n\nσοφώτερος Σωκράτους οὔτε δεινότερος Καλλιστράτου,\n\nὧν ἀπάντων ἐκρατήσατε.\nἐν τοιούτοις ἀνύποπτος\n\nὤφθην δικασταῖς <τοῖς> πάντα ὑπονοοῦσι. μὴ\n\nπεῖραν αὐτῶν λάβῃς, οὐ γὰρ ἂν ἐκφύγοις. ἐλεήμονες\n\nἈθηναῖοι, κἀγώ φημι. πότε; καὶ πρὸς τίνας; ἄν ποτε\n\nσυμμαχίας δέηται πόλις, ἂν ἱκετεύῃ ξένος, πρὸς ἐκεί-\n\nνους θεὸν τὸν Ἔλεον νομίζουσι. κἂν μὲν τῶν πολι-\n\nτῶν τινά τις αἰτιάσηται· Κέφαλός ἐστι τῶν κακῶν\n\nαἴτιος ἢ Ἀριστοφῶν ἢ ὃν ἂν τῶν ὑπὸ χεῖρα φαίη\n\nτις, ὀργίλοι καὶ τραχεῖς· ἐὰν δέ τις τῶν ἔξωθεν ἱκε-\n\nτεύσῃ, κἂν Οἰδίπους, κἂν Ὀρέστης, ἐλεοῦσι καὶ σώ-\n\nζουσιν, οὐκ ἀλόγως, ὧς ἐμοὶ δοκεῖ, τοὺς ἀλλοφύλους μέν\n\n| γε μήτε φύντας καλῶς μήτε ἐν ἀρίστῃ πολιτείᾳ\n\nπεπαιδευμένους οὐκ ἀξιοῦντες ἀναμαρτήτους εἶναι· εἰ\n\nδέ τις Ἀθηναῖος ὢν οὐχ ὑπεραίρει πάντας ἀρετῇ, τῶν\n\n\n\n\n\n\n\n\n\nοὐκ ἀρίστων ὡς κακίστων καταγινώσκετε, ὅταν ένταυ-\n\nθοῖ λάβητε, πρὸς τὴν κοινὴν τῆς πόλεως ἀξίωσιν, οὐ\n\nπρὸς τὸ καθ’ αὑτὸν ἀπαιτοῦντες ἑκάστου τοὺς τρό-\n\nΠΟΥς· ἄλλως τε καὶ εἴ τις αὑτὸν ἠξίωσε προστατεῖν\n\nἈθηναίων, ὧς ἐγώ, πολλὴν ὑπεροχὴν ζητεῖτε παρ’\n\nαὐτοῦ τοῦ καλοῦ.\nἤδη τοίνυν τινὰ καὶ δεηθέντα\n\nκαὶ παιδία κλαίοντα <εἰσκαλέσαντα> ὧν οὐδὲν\n\nἐμὲ ποιοῦντα, ᾠκτείρατε εἰς ἅπαξ, καὶ οὐκ ἐπὶ τῆς\n\nπρώτης ψήφου παροξυνθέντες, καθυφέντες δὲ ἐν τῷ\n\nτιμήματι τῆς ὀργῆς ἐπανήκατε· ἐμοὶ δὲ οὐκ ἔστιν ὅτε\n\nτοῦ μέτρου τῆς ζημίας εἶτα ἐπεκουφίσατε, ἀλλ’ ὅλως\n\nἀπελύσατε.\n49. Οὐ τοίνυν οὐδὲ ῥᾴδιον πολιτείας κρίσιν παρα-\n\nγαγεῖν, μᾶλλον δὲ οὐδὲ ἐν δυνατῷ. τὰ μέν γε τῶν\n\nἰδιωτῶν ἀδικήματα ὑπὸ σκότους ὄντα ἐκ τῶν εἰκότων\n\nστοχάζεσθε, τὰ δὲ τῶν δημαγωγῶν πολιτεύματα οὐκ\n\nἂν λάθοι τοὺς αὐτοὺς ἐκκλησιάζοντας καὶ δικάζοντας.\n\nοἷον, εἰ παρανόμων γραφὴ τὸ κρινόμενόν ἐστι, παραν-\n\nεγνώσθησαν οἱ νόμοι. τὰ τοῦ ψηφίσματος ῥήματα εἰ\n\nδιαφωνίαν τινὰ ἔχει, μεμαθήκατε. εἰ χρημάτων διοί-\n\nκησίς ἐστιν, ἐπὶ δακτύλων ἡ κρίσις. τί οὖν ἐνταῦθα\n\n\n\n\n\n\n\n\n\n\n\n\n\n\n\nπαρεύρημα; οὐδεὶς τοὺς κατηγόρους ὑπῃνίττετο καθ-\n\nυφιέναι τοὺς ἀγῶνας καὶ τοὺς μάρτυρας τὰ ψευδῆ\n\nμαρτυρεῖν καὶ τοὺς δικαστὰς δεκάζεσθαι. οὔτε πρία-\n\nσθαι τοσούτους ἱκανός, οὐδ’ εἰ τὰ βασιλέως κεκτήμην,\n\nοὔτ’ ἂν ἔλαθον τοιοῦτόν τι κακουργῶν, ὅς καὶ περὶ\n\nὧν οὐκ ἀδικῶ κρίνομαι.\nμαρτυρεῖς δέ μοι καὶ σύ.\n\nεἰ γὰρ ἤ ψευδομαρτυρίας ἡτοίμαζον ἢ δικαστὰς διέ-\n\nφθειρον, εἰσὶ περὶ τούτων ἀπάντων νόμοι καὶ θάνατος\n\nἡ ζημία· σὺ δὲ οὔτε τοιοῦτον οὐδὲν οὔτ’ ἄλλο τι τῶν\n\nἐμῶν ἐγράψω ποτέ. οὕτως οὐδὲ κέκριμαι τὸ κατὰ σέ.\n\nεἰ δὲ χρὴ καὶ ὑπονοεῖν τὰ ἀφανῆ, σὲ μᾶλλον <ἂν>\n\nᾐτιάσατό τις, ὑπιὼν δὲ τοὺς κατηγορήσοντας, εἰσὶ\n\nδὲ οὐ πάντες οὐδὲ πολλοί τινες, ὅσοι τοὺς κινδύνους\n\nεὐλαβούμενοι πείθονται, ἀλλ’ ὁπόσοι συνίσασι τὰ πο-\n\nνηρεύματα, καὶ τοὺς ἀνατεινομένους ἰδίᾳ καθυφεῖναι\n\nπείθεις. καὶ πανταχῇ ῥᾷον τὸ μὴ κριθῆναι διαπράξα-\n\nσθαι τοῦ πορίσασθαι κριθέντα ἄφεσιν, δεινοὶ γὰρ\n\nὑπιδέσθαι τοὺς κατὰ συνθήκας λόγους, κἂν ἐνδεᾶ τὰ\n\nτοῦ διώκοντος ᾗ, τὴν τοῦ κατηγόρου τάξιν οἱ δικά-\n\nζοντες αὐτοὶ λάβοιεν ἂν. καὶ τὸ μηδ’ εἰσελθεῖν ἄν, εἰ\n\n\n\n\n\n\n\n\n\n\n\n\n\nπαρεῖχον αὑτοὺς φίλους, οὐκ ἐπ’ ἀδήλῳ τῷ μέλλοντι\n\nκριθῆναι ἐπραττόμην.\n51. Ὁ τοίνυν σοφὸς οἴεταί τι εὑρηκέναι πυνθανόμε-\n\nνος, εἴτε βασκάνους ὑμᾶς καὶ πικροὺς εἴτε ἀνοή-\n\nτους καὶ ῥᾳθύμους ὑπολαμβάνω, καὶ τοιούτῳ ὑπά-\n\nγῶν ἐνθυμήματι· εἰ μὲν εὐπαραγώγους καὶ εὐή-\n\nθεις, οὐ θαυμαστὸν εἰ παρὰ τοιούτοις ἐνίκη-\n\nσας· εἰ δὲ χαλεποὺς καὶ δυσοργήτους, οὐδ’ ὑπὸ\n\nτοιούτων, φησίν, ᾐτιάθην. ἐγὼ δὲ τούτων μὲν οὐδἐ-\n\nτερον καθ’ ὑμῶν ὑπολήψομαι, μαινοίμην γὰρ ἄν, ὡς δὲ\n\nτἀληθὲς ἔχει, φράσω.\nὅτι μὲν οὖν περιπίπτεις τῷ σαυ-\n\nτοῦ σοφίσματι, εὔδηλον τοῦθ’ ἅπασι, κἂν ἀντέρωμαί σε\n\nκἀγώ, δικαίως ἐρωτήσω· πότερά σοι παρορᾶν Ἀθη-\n\nναῖοι τοὺς ἀδικοῦντας δοκοῦσιν ἢ\n\nἐλέγχειν; καὶ εἰ μὲν παρορᾶν, διὰ τοῦτο ἄρα οὐκ\n\nἐγράψαντό σε· εἰ δὲ καταφωρᾶν ἀκριβῶς, οὐκοῦν καὶ\n\nπαρὰ τοιούτοις ἀφείθην ἐγώ. ταῦτα μὲν οὖν ἐάσω διὰ\n\nτὴν ἴσην ἀντιλογίαν, ὅ δὲ οὐδ’ ἡντιναοῦν ἀμφισβή-\n\nτησιν ἔχει, τοῦτ’ ἐρῶ.\nεἰ μὲν ἄμφω κριθέντες ἐν\n\nτοῖς αὐτοῖς δικασταῖς, σὺ μὲν ἀφείθης, ἐγὼ δὲ ἤλων,\n\nεἰκότως ἂν παρετίθης, ὡς καὶ σὺ τοὺς χαλεποὺς ἐκ-\n\nπέφευγας καὶ παρὰ τοῖς δυσοργήτοις κατεδικάσθην\n\n\n\n\n\n\n\n\n\n\n\nἐγώ· εἰ δὲ ἐγὼ μὲν ἐπῄνημαι, σὺ δὲ οὐ κέκρισαι,\n\nοὔτε σοὶ μαρτύριον ἀρετῆς ἱκανὸν ἡ τῶν δικαστηρίων\n\nἀκρίβεια, παρ’ οἶς οὐδ’ ἐξητάσθης ὅλως, κἀμοὶ σημεῖον\n\nἀνδραγαθίας ἐκφεύγοντι καὶ τούτους. τοῦ μὲν γὰρ\n\nοὐδὲ κριθέντος οὐδ’ ἂν οἱ χαλεπώτατοι καταψηφίσαιντο,\n\nτοῦ δὲ ἀδικοῦντος ἐλεγχομένου καὶ οἶ πρᾳότατοι. οὔκ-\n\nοὑν τὸ μὴ κατηγορηθέντα μὴ καταδικασθῆναι\n\nμέγα, τὸ δὲ πάσας αἰτίας ἔχοντα μηδεμιᾶς ἐντὸς ὀφθῆναι,\n\nκαὶ γὰρ οὕτως ἔχει. λαθεῖν μὲν καὶ ἀδικοῦντα ῥᾴδιον\n\nἐν τοσαύτῃ πόλει καὶ εἰ σφόδρα ἀκριβῶς φυλάττουσιν,\n\nἐναποκρυπτομένου τῷ τοῦ κοινοῦ μεγέθει τοῦ καθ’\n\nἕκαστον τρόπου, καθάπερ ἐν τοῖς μεγάλοις πελάγεσιν\n\nοἶ καταποντισταί, οὐ γὰρ Κύθνος ἢ Σίφνος ταῦτα,\n\nὅπου δι’ ὀλιγανθρωπίαν ἀλλήλους ἴσασιν; ὁ δὲ ἅπαξ\n\nἐλθὼν εἰς κρίσιν οὐκ ἂν ἀφεθείη μὴ σαφῶς ὧς οὐδὲν\n\nἀδικεῖ δείξας.\n54. Ὁ δὲ καὶ τοὺς νοσοῦντας μὲν πολλάκις, ἰα-\n\nτρευομένους δὲ χείρους τῶν ἀνόσων ἀπεφαίνετο· τίς\n\nδ’ οὔ φησιν; ἀλλ’ οὐ πρὸς λόγον σοι τὸ παράδειγμα.\n\nδιὰ τ·ί; ὅτι εἰ μὲν αἶ κρίσεις ἦσαν νόσοι ψυχῆς, ὑγι-\n\nεινότερος ὁ μὴ κριθεὶς <ἂν ἦν> τοῦ φυγόντος·\n\nνοσήματα μὲν αἱ κακίαι τῶν ἀνθρώπων εἰσίν, ἰατρεῖα\n\n\n\n\n\n\n\n\n\nδέ, ὡς καὶ σὺ φῄς, τούτων τὰ δικαστήρια, εἰ μὲν\n\nἐνεῖδόν τινα ἐν ἐμοὶ πονηρίαν, πάντως ἂν ἰάσαντο\n\nδι’ ἀτιμίας ἢ φυγῆς, ὡς καύσεως ἢ τομῆς· εἰ δ’ ὧς\n\nὁλόκληρον καὶ μὴ δεόμενον φαρμάκου τοιοῦτον, οἷος\n\nεἰσῆλθον, ἀπεπέμψαντο, ἐγὼ μὲν διὰ πείρας ὑγιεινὸς\n\nἐφάνην τοῖς ἰατροῖς· σὺ δὲ οὐκ ἀπέδυσάς ποτε τὸν\n\nβίον τοῖς δικασταῖς οὐδὲ γυμνὴν τὴν ψυχὴν ἔδειξας,\n\nσυγκαλύπτων δὲ σαυτὸν καὶ περιστέλλων, ὡς οἶ τὰς\n\nκρυφαίας νόσους <νοσοῦντες> ἴσως ὕπουλος ὢν\n\nνεις.\nοὐ τοίνυν μόνον αἶ τοῦ σώματος εὐεξίαι τῶν\n\nἀνεξετάστων αἶ κεκριμέναι κρείττους, ὁ αὐτὸς δ’ ἐπὶ\n\nπάντων λόγος· οὐδὲν τιμιώτερον ὅ μὴ συνεξητάσθη\n\nτοῦ οὐκ εἰκῆ δοκιμαστοῦ. οὐδὲ χρυσὸς ἀβασάνιστος\n\nἐντιμότερος τοῦ πυρὶ κριθέντος οὐδὲ παρὰ τοῖς βαρ-\n\nβάροις, ἀλλὰ χρυσὸς μὲν ἐν πυρί, ἀνθρώπου δὲ τρόπος\n\nἐν δικαστηρίῳ βασανίζεται. τοῦτο δοκίμιον ἐφ’ ἑκά-\n\nστου, ἄλλως τε καὶ ῥήτορος. ἐξ οὗπερ ἐγὼ μὲν ἀκήρα-\n\nτος ἐξέβην ἀεί, σὺ δὲ οὐδὲ δόκιμος εἷ· οὐδὲ νόμισμα\n\nνόμιμον, ὁ μὴ πολλάκις ἔστρεψαν <οἱ>\n\nὥσπερ οὑμὸς | βίος ἄνω καὶ κάτω στρεφόμενος\n\n\n\n\n\n\n\n\n\n\n\nμετὰ τῶν ψήφων ἀριθμούμενος καθαρὸν ἠχεῖ πανταχοῦ,\n\nτὸν δὲ σὸν οὐδ’ εἴ τις ὑπόχαλκος ἢ κίβδηλός ἐστιν\n\nοὐκ ἄν τις ἰσχυρίσαιτο.\nπροέλθω δέ, εἰ βούλει,\n\nκαὶ ἐπὶ τὰ μείζω παραδείγματα. αὕτη καὶ τείχους\n\nἰσχύς, οὐχ ᾧ μηδεὶς προσήγαγε πολέμιος, ἀλλ’ ὃ πολλὰς\n\nκαὶ στρατιωτῶν καὶ μηχανημάτων προσβολὰς ἀπεκρού-\n\nσατο, ὥσπερ οὑμὸς βίος πανταχόθεν προσαγόντων τῶν\n\nὑπορυττόντων διαβολαῖς καὶ κακοηθείαις ἐστὶν ὀρθός.\n\nκαὶ πλόιμος οὐκ ἐν γαλήνῃ δείκνυται. σὺ μὲν οὖν\n\nἀπείρατος κινδύνου πολιτικοῦ καταστὰς ἄπλους, ἐγὼ\n\nδὲ πολλοὺς συκοφαντῶν ὑπέμεινα πολέμους καὶ κινδύ-\n\nνους καὶ ῥήτορας κατ’ ἐμοῦ πνέοντας ἤνεγκα.\nτὰ\n\nδὲ ζῷα πῶς δοκιμάζεται; τίς ἵππον ὠνεῖται μὴ πολλοὺς\n\nἐλάσας δρόμους οὐκ ἐν ἱππασίμοις καὶ λείοις μόνον\n\nἀλλὰ καὶ ἐν τοῖς ἀποκρότοις καὶ πρὸς τὰ σιμὰ καὶ\n\nκατὰ πρανοῦς; αὕτη γὰρ ἵππων κρίσις. τοὺς δὲ κομιδῆ\n\nπώλους ἄγοντες εἰς τὴν ἀγορὰν πλήθουσαν καὶ τοὺς\n\nθορύβους μέσους εἰ φοβεροὶ δοκιμάζετε. οὐκ ἤχθη\n\nΚέφαλος εἰς τὴν ἀγορὰν ἐπὶ πείρᾳ βίου οὐδ’ ἤκουσε\n\nθόρυβον δικαστηρίου, ἐγὼ δὲ πολλοὺς περὶ ἐμαυτοῦ\n\nδραμὼν δρόμους ἐνίκων ἅπαντας.\nεἰ δὲ τὸ μὴ\n\n\n\n\n\n\n\n\n\n\n\nκριθὲν προκρίνει τοῦ πεφυλοκρινημένου στεφάνου, ἆρα\n\nκαὶ στρατηγὸν χαλκοῦν ἂν ἔστησεν οὐκ ἐνδύντα θώ-\n\nρακα καὶ οὐδ’ ἰδόντα τοὺς πολεμίους; οὐδὲ Μιλτιάδης\n\nοὐδενὸς ἄξιος διὰ τὰς μάχας οὐδὲ Θεμιστοκλῆς ὁ περὶ\n\nτῶν Ἀθηνῶν ἀναρρίψας καὶ παραδοὺς ἀσταθμήτῳ\n\nστοιχείῳ τοῦ πολέμου τὴν κρίσιν οὐδὲ Θρασύβουλος ὁ\n\nΦυλὴν καταλαβὼν τετταράκοντα τοῖς πρώτοις;\nἔστη-\n\nσα κἀγὼ τρόπαια τῶν συκοφαντῶν ἐν ἅπασι τοῖς δι-\n\nκαστηρίοις. πολλαχόθεν βαλλόμενος ἐγκλήμασιν ὧς ἀλη-\n\nθῶς αὐτὸς ὤφθην ἄτρωτος, ὧς οὔτε ὁ Αἴας, ᾧ σαυτὸν\n\nεἴκαζες, οὔτε ὁ Ἀχιλλεὺς | οὔτε ὁ Καινεὺς οὔτε εἴ\n\nτις ἄλλη <τραυμάτων> κρείττων γενέσθαι λέγεται\n\nφύσις. ὡς ἐγὼ συκοφάντου καὶ διὰ παντὸς ἰόντος φθόνου\n\nἐστράτευμαι πάντα νικῶν. μέγα φρονεῖς, εἰ μὴ τέ-\n\nτρωσαι· τίς γὰρ ἐπὶ σὲ συκοφάντης ἀφῆκεν ἔγκλημα;\n\nἄγε καὶ ἀθλητὰς εἰς τὸ πρυτανεῖον τοὺς οὐκ ἀποδύν-\n\nτας εἰς στάδιόν ποτε, καὶ τίς ἀνέξεται; ποῖος Γλαῦκος\n\n\n\n\n\n\n\n\n\n\n\n\n\n\n\nὁ Καρύστιος ἢ Πολυδάμας ὁ Σἀοτουσαῖος, οἳ πολλοῦ\n\nκαμάτου καὶ ἱδρῶτος τοὺς στεφάνους ἐωνημένοι χαλκοῖ\n\nἑστᾶσιν; οὐ γὰρ δεῖ πολιτείας ἀγωνιστὴν ἰδιώτῃ καὶ\n\nθεατὴν ἀθλητῇ παραβάλλειν.\nστάδια τῆς ἀρετῆς\n\nτῆς ἐμῆς τὰ δικαστήρια, Ἑλλανοδίκαι δὲ τούτων τῶν\n\nὈλυμπίων ὑμεῖς, καὶ γὰρ τούτοις τοῖς ἀθληταῖς κάθην-\n\nται δικασταί. τοῦ νικῶντος ὁ στέφανος, οὐχ ὅστις ἀνα-\n\nγώνιστος. ἐμὲ εἰς τὸ πρυτανεῖον ὁ νόμος καλεῖ δι-\n\nκαιότερον ἢ τοὺς Ὀλυμπιάδα καὶ Πυθιάδα νίκην ἀνῃ-\n\nρημένους. οἱ μὲν γὰρ μόνον εἰς δόξαν συναίρονται τῇ\n\nπατρίδι, τἀμὰ δὲ κηρύγμάτα ψηφίς μάτα χρηστὰ καὶ\n\nνόμοι συμφέροντες, πόροι χρημάτων, ἀπόστολοι, νῖκαι.\n\nπόσους ἡ πόλις αὕτη στεφάνους ἐκ τῶν ἐμῶν πολι-\n\nτευμάτων ἠνέγκατο. οἱ δεῖνες σωθέντες, οἶ δεῖνες\n\nἐλευθερωθέντες διὰ τὴν ἐμὴν προπέτειαν, ὧς Κε-\n\nφάλῳ δοκεῖ.\nοὐχ οἱ δειλοὶ καὶ τρέμοντες καὶ\n\nλαγὼ βίον ὡς ἀληθῶς ζῶντες τὰ τρόπαια ἱστᾶσιν\n\nοὐδὲ τὰ κοινὰ ὀρθοῦσιν οὐδὲ δωρεῶν τυγχάνουσι,\n\nκαὶ ταῦτα ἐν Ἀθήναις. εἰ μὲν γὰρ Φλιασίοις ἢ Με-\n\nγαρεῦσι συνεβούλευον, αὐτός τε οὐδὲν ἂν ἐτόλμων\n\nμέγα καὶ τοὺς πολίτας τῇ τύχῃ τὴν γνώμην μετρεῖν\n\nἠξίουν, Ἀθηναίων δέ τις ἀξιωθεὶς προστατεῖν ἐπὶ\n\n\n\n\n\n\n\n\n\n\n\nταὐτὸ βῆμα ἀναβαίνων, ἐφ’ οὗ Μιλτιάδης τὴν ἔξοδον\n\nἐδημηγόρει καὶ Θεμιστοκλῆς πανοικησίᾳ πλεῖν ἐπολι-\n\nτεύετο καὶ Κίμων οὐ] προῆγεν ἄχρι Παμφυλίας καὶ\n\nΠερικλῆς τὴν Ἀττικὴν ἐδίδου τοῖς Πελοποννησίοις,\n\nτηλικούτων διάδοχος ῥητόρων οὐ κληρονομήσει |\n\nτὸ φρόνημα μετὰ τοῦ βήματος;\nἀλλὰ τί πράξει; ὧς\n\nΚέφαλος, εὐλαβηθήσεται τοὺς βασκάνους καὶ τῶν\n\nαἰτιῶν τὰς σκιὰς φοβηθήσεται; μιμήσεται τὴν σὴν\n\nἄνανδρον πολιτείαν; οὐκ ἐγώ. περὶ πρωτείων ἀεὶ πολι-\n\nτεύομαι. <ὑπὲρ> δόξης <καὶ> ἡγεμονίας οὐδένα κίνδυνον\n\nἐξίσταμαι. διὰ τοῦτ’ ἀεὶ κρίνομαι, οὐ ζητῶ γὰρ ὅ τι\n\nλεχθὲν οὐχ ἕξεὰ κατηγορίαν, ἀλλ’ ὅ τι πᾶσαν αὐξήσει\n\nτὴν πόλιν καὶ ποιήσει φθονεῖσθαι τὸν μὲν δῆμον παρὰ\n\nτοῖς Ἕλλησι, παρὰ δὲ ὑμῖν ἐμέ, οὐ πρὸς ἐμαυτὸν\n\nσκοπῶν τὰ λεκτέα καὶ τὰ μή, πρὸς δὲ τὸ κοινὸν τῶν\n\nἈθηναίων ἀξίωμα.\nτοῦτο μέτρον εἶναι χρὴ τῶν\n\nπολιτευμάτων, καὶ τὸν αὐτὸν τρόπον ὅνπερ οἶ τῶν\n\nδραμάτων ὑποκριταὶ συναρμόττονται τοῖς προσώποις\n\nκαὶ στρατηγὸς καὶ τύραννός τις ἐξαίφνης ἐγένετο,\n\nοὕτω καὶ τὸν δημαγωγὸν τὸ τοῦ δήμου πρόσωπον\n\nφέρειν δεῖ πρὸς τὸ χρῆσθαι τῇ φωνῇ. ποῖός τις οὖν\n\nὁ δῆμος οὗ τἀς ῥήσεις δεδιδάγμεθα; οὐκ εὐλαβὴς\n\nοὐδὲ ἄτολμος οὐδ’ ὅθεν μηδεὶς κίνδυνος ἐπιστήσεται,\n\nτούτοις ἐπιχειρῶν. εἰ γάρ, ὡς σὺ παρὰ τούτοις, οὕτως\n\n\n\n\n\n\n\n\n\n\n\nὁ δῆμος παρὰ τοῖς Ἕλλησιν ἐπολιτεύετο, οὐκ ἂν σε-\n\nμνότερος ἦν τῶν Μεγαρέων, ἔτι καὶ νῦν ἂν ὑπ’ Αἰγι-\n\nνητῶν ἐκ θαλάττης εἴργετο. νῦν δὲ παραβαλλόμενος\n\nκαὶ διαποντίους ἀναιρούμενος πολέμους καίτοι μὴ\n\nπάντα νικῶν τοῖς κινδύνοις τὸ πρωτεῖον ἐκτήσατο.\nπᾶσα γῆ καὶ θάλαττα τοῦ δήμου τὰ δικαστήρια,\n\nἐν οἶς βασιλεῖ μὲν τῶν Περσῶν περὶ τῆς Ἑλλάδος,\n\nὕστερον δὲ καὶ τῆς Ἀσίας ἐδικάζετο, Λακεδαιμονίοις\n\nδὲ καὶ τὰ τελευταῖα Θηβαίοις περὶ τῆς ἡγεμονίας. τί-\n\nνᾶς ἀντιδίκους οὐκ ἐπεσπάσατο μηδεμίαν κατηγορίαν\n\nἄλογον εὐλαβηθείς; καὶ γὰρ ὁμοίως ἐμοὶ κέκριται\n\nπολλάκις ἐν Λακεδαίμονι Κορινθίων κατηγορούντων.\n\nἐν τοῖς Ἕλλησι πᾶσι πάλιν Θηβαίων συκοφαντούντων\n\nἠνέχθη καὶ περὶ τῶν Ἀθηναίων τῆς πόλεως> ψῆφος\n\nπερὶ ἐμοῦ, καὶ διαφυγοῦσα τὰς αἰτίας τὰς τιμὰς ἀπη-\n\nνέγκατο, τὴν αὐτονομίαν, τὰ τείχη, τὴν θάλατταν. καὶ\n\nγὰρ τῆς πολεμικῆς δυνάμεως οὐ τὴν πεζικὴν εἴλετο, ᾗ\n\nπλέον ὑπάρχει τὸ βέβαιον εἰς ἀσφάλειαν, ἀλλὰ τοὺς\n\nἐν τῇ θαλάττῃ κινδύνους, ὡς τῶν μειζόνων ἐν τῷ κατ-\n\nὀρθοῦν ἀγαθῶν αἰτίους. ὤνιοι γὰρ τῶν κινδύνων\n\nεἰσὶν αἱ τιμαὶ καὶ ἀνδρὶ καὶ δήμῳ.\n| Τοιαύτης οὖν πόλεως ἐγὼ προεστηκὼς οὐκ\n\nἂν μιμησαίμην τὸ κοινὸν δραστήριον, τὰ δὲ σὰ μελλή-\n\n\n\n\n\n\n\n\n\nμάτα; καὶ Νικίας μέν, ὅν ἐπῄνεις σύ, καίτοι πάντα\n\nμέλλειν δοκῶν, ἔλεγεν, ἔπραττεν, ἐστρατήγει, παρετάτ-\n\nτετο, ἐγὼ δὲ δείσειν ἔμελλον τὰς τῶν συκοφαντούντων\n\nμάχας; οὔτ’ ἔμπορος ἢ ναύκληρος ὢν ἐφοβούμην <ἂν>\n\nτὸν ψόφον τῶν κυμάτων, οἶς συζῆν ἀναγκαῖον ἦν, οὔτε\n\nδημηγόρου δεδιέναι ψόφον ἐγκλημάτων, ἃ φύσει παρα-\n\nκολουθεῖ τοῖς λέγουσιν. ἁλῶναί ποτε βέλτιον ὁμόσε\n\nχωροῦντα ταῖς αἰτίαις ἢ τοῦτο δεδοικότα μὴ παρρησιά-\n\nζεσθαι.\nεἰ δὲ βούλει καὶ τὴν ἀσφάλειαν σκοπεῖν ἐν\n\nαὐτοῖς τοῖς κινδύνοις, ὅρα, τίς ἢ πόλεμος οὐκ ἀναγ-\n\nκαῖος ἠλέγχθη μοι πεπολιτευμένος ἢ στόλος ἄκαιρος\n\nἢ νόμος ἄχρηστος; οὔ φασιν οἱ τὰς ἐμὰς γνώμας ἐπι-\n\nψηφίσαντες.\n67. Εἰ δὲ μηδὲν ἁμαρτὼν ἐν αἰτίαις ἐγενόμην,\n\nἐκρίθησαν καὶ θεοί, Ἄρης ἐπὶ Ἁλιρροθίῳ καὶ τὴν\n\nνίκην οὐκ ὀνειδίζεται, Εὐμενίδες δὲ καὶ τὴν ἧτταν\n\nἠνέγκαντο ὐπ’ ἀνδρὸς θεαὶ καὶ ὑπ’ Ὀρέστου νενικη-\n\nμέναι. πόσας Ἡρακλῆς ἀνδρίας ὑπέσχε κρίσεις δικά-\n\nζοντος Εὐρυσθέως· εἰ δὲ μὴ τοὺς πολλοὺς κινδύνους\n\nἤνυσεν, οὐκ ἂν τὸ τῆς ἀθανασίας ἆθλον ἠνέγκατο.\n\nοὐκ ἂν θεὸς ἦν ὁ Διόνυσος μὴ κριθεὶς τῷ πατρῴῳ\n\nπυρί. ἀλλ’ οὐδ’ αὐτὸς ἄκριτος βασιλεύει τῶν ὅλων ὁ\n\nΖεύς, πρὸς Τιτᾶνας δὲ διεκρίθη καὶ Γίγαντας. 00 Πο-\n\n\n\n\n\n\n\n\n\n\n\n\n\nλιὰς Ἀθηνᾶ, παρὰ θεῶν ἐξαίρετον ἔχουσα τὴν Ἀττικήν,\n\nοὐδὲ σὺ ταύτην πρὸ δίκης εὗρες τὴν δωρεάν. ἐκάθισεν\n\nἈθηναῖος καὶ σοὶ δικαστής, μετὰ τὴν Κέκροπος ψῆφον\n\nἐστεφανώθης καὶ σὺ τῷ θαλλῷ.\n68. Σεμνύνομαι δὲ κἀγὼ μετ’ Ἄρην κρινόμενος,\n\nμετ’ Εὐμενίδας οὐχ ἡττώμενος, μεθ’ Ἡρακλέα δοκιμα-\n\nζόμενος, μετὰ τὸν Δία, μετὰ τὴν Ἀθηνᾶν. ἐν τοῖς\n\nΚεκροπίδαις ἕπεταί μοι τὸ ἀνάδημα τοῦ θαλλοῦ τῷ\n\nπάντα νικῶντι, τὸ νικητήριον τῆς θεοῦ.\nSequuntur septem declamationes Philippicae.\nQuarum agmen ducat\n"};
