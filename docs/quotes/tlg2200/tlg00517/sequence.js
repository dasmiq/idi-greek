var sequence = {"name":"Libanius. Declamatio 17","data":"XVII.Οὐκ ἀντεῖπε τῷ Φιλίππῳ γινομένῳ ἀμφικτύονι\n\nὁ Αἰσχίνης μόνος πεμφθεὶς πυλαγόρας καὶ ἐπ-\n\nανελθὼν κρίνεται δημοσίων ἀδικημάτων.οὐκ ἦν, ὡς ἔοικεν, ἀρκοῦν Αἰσχίνῃ τούτῳ\n\nΠύλας ἀνοῖξαι Φιλίππω καὶ τοσοῦτον ἔθνος αὐτῶ παρα-\n\nδοῦναι <ὅσον> τὸ Φωκέων, ἀλλ’ ὅπως καὶ τῶν\n\nτῇ πυλαίᾳ γένοιτο κύριος καὶ γένους τῶν παλαιῶν\n\nἀμφικτυόνων ὁ Μακεδών, πρὸς τῷ προτέρῳ κατέπρα-\n\nξεν.\nἐμοὶ δὲ οὐ τοῦτο φαίνεται θαυμαστόν, εἴ τι\n\nτῶν Φιλίππου βέλτιον ἔχειν οὗτος ἐποίησεν, ἀλλ’ ὅτι\n\nῥᾷστόν ἐστι παρ’ ὑμῖν δίκην τε ἀδικοῦντα μὴ δοῦναι\n\nκαὶ κερδαίνοντα καθ’ ὑμῶν αὖθις ἕτερα πιστεύεσθαι\n\nAth = Atlious Laurae Ω 123Ρ = Parisinus gr. 2998Η = Hierosolymitanus S. Sepulcri 107Ma = Matritensis 4679 (olim N-49)D = Parisirms gr. 1758\n\n\n\n\n\n\n\nπαρ’ ὑμῶν. καὶ νῦν οὐ τοῦτο ἔστι χαλεπόν, τὰ μέ-\n\nγιστα ὑπ’ Αἰσχίνου δεῖξαι βεβλαμμένην τὴν πόλιν,\n\nἀλλ’ ὑμᾶς πεῖσαι μισῆσαι τοὺς καθ’ ὑμῶν τοῖς ἐχθροῖς\n\nὑπηρετοῦντας. ὃ τοὺς πολλοὺς τῶν δυναμένων καὶ\n\nγράφεσθαι | καὶ διελέγχειν ὀκνεῖν ποιεῖ.\nἐγὼ\n\nδὲ βουλοίμην μὲν ἂν ὑμᾶς ἀλγῆσαι τοῖς πεπραγμένοις\n\nκαὶ γνώμην ἔχειν οἕαν εἰκὸς τοὺς τὰ τοιαῦτα πεπον-\n\nθότας· εἰ δ’ οὖν ὑπὸ τοῦ πολλὰ ἐνεγκεῖν ἀδικούμενοι\n\nκαὶ τοῦτο οἴσετε, ἀλλ’ ἔμοιγε ἔσται τὰ πρὸς τὴν\n\nπόλιν δίκαια πεφυλαγμένα. καὶ πάλιν γενήσεται φανε-\n\nρὸν ὧς ὁ μὲν παραδιδοὺς κρίσει τὸν πεπονηρευμένον\n\nἐφάνη, τῇ δὲ τῶν δικαζόντων ὀλιγωρίᾳ τὸ πρᾶγμα\n\nδιεφθάρη.\n4. Εἰ μὲν οὖν ἐν τῇ πυλαίᾳ συνέβαινεν εἶναι τὴν\n\nπαροῦσαν ἐξέτασιν, οὐκ ἂν <ἦν> ἐξ ἴσου λόγος ἐμοί\n\nτε καὶ τούτω Φιλίππου τε ἀντὶ Φωκέων δικάζοντος\n\nκαὶ τῶν ἐκείνου δορυφόρων περιεστηκότων, δῆλον\n\nγὰρ ὅτι τοῖς μὲν Αἰσχίνου λόγοις καὶ μηδὲν ἔχουσιν\n\nἰσχυρὸν ὑπῆρχεν ἂν εὐδοκιμεῖν, ἐμοὶ δὲ καὶ πάντων\n\nδικαιότατα λέγοντι πανταχόθεν ἀπήντα ἂν θόρυβος\n\nκαὶ πολὺς γέλως, εἰ μηδὲ τοσοῦτον ἠδυνήθην ἰδεῖν\n\n\n\n\n\n\n\nὡς οὗ κρείττων ἐστὶν Αἰσχίνης, ἐνταῦθα αὐτὸν ἐτόλ-\n\nμησα διώκειν· ἐπεὶ δὲ Ἀθήνησι μὲν ἡ κρίσις, εἰσελη-\n\nλύθατε δὲ κατὰ τοὺς νόμους τοῦ Σόλωνος, μέγας δὲ\n\nὁ κίνδυνος τῶν ὅρκων παρορωμένων, ἴσως ἄν τι γέ-\n\nνοιτο τῇ πόλει κέρδος ἀπὸ τῆς γραφῆς, ὥστε τὸν μὲν\n\nἀμφοτέρων δοῦναι δίκην, καὶ ὧν πρεσβεύων ἔβλαψε\n\nκαὶ ὧν πυλαγόρων ἐζημίωσε, τοῖς δὲ τοῦτον ἐζηλωκόσι\n\nγενέσθαι δῆλον ὅτι τοῖς παρὰ τῶν πολεμίων λαμβά-\n\nνουσιν εἰς τὴν ἐσχάτην συμφορὰν ἡ τόλμα τελευτᾷ.\n5. Ὅτι μὲν οὖν ἐσκεμμένος Αἰσχίνης καὶ λόγους\n\nμακροὺς καὶ πιθανοὺς μεμελετηκὼς εἰσελήλυθεν αὐτός\n\nτε οὐκ | ἀγνοῶ καὶ ὑμᾶς εἰδέναι νομίζω, ᾧ γὰρ\n\nπερὶ τῆς σωτηρίας ὁ φόβος καὶ τὰ μὲν πράγματα πο-\n\nνηρά, λόγος δὲ ὑπὲρ τούτων ἀπλοῦς οὐδὲ εἶς, πᾶσα\n\nἀνάγκη τούτῳ δι’ ὧν ἂν γένοιτο παρακρούσασθαι\n\nτοὺς δικάζοντας παρεσκευάσθαι· δεῖ δὲ ὑμᾶς αὐτούς,\n\nὅταν τοῦτο ποιῇ, μειζόνως ὀργίζεσθαι καὶ χαλεπῶς\n\nἔχειν, εἰ τεχνίτης μὲν ὢν τοῦ λέγειν καὶ σοφισμάτων\n\nγέμων παντοδαπῶν πρὸς μὲν τὸν ἐχθρὸν τῆς τε πό-\n\nλέως καὶ τῶν Ἑλλήνων ἀπάντων μυρίας ἔχων ἀφορμὰς\n\n\n\n\n\n\n\n\n\n\n\nλόγων καλὰς οὐδὲν οὔτε εἶπεν οὔτε ἐφθέγξατο, κατὰ\n\nδὲ τῶν πολιτῶν χρῆται τῇ τέχνῃ τοὺς αὐτοὺς ἀδικῶν\n\nτε καὶ πείθειν ἐπιχειρῶν ὧς οὐκ ἠδίκηνται. εἴτ’ οὖν\n\nἀποροίη λόγων, ὡς μηδὲ ἀναισχυντεῖν ἔχων διὰ τὴν\n\nπεριφάνειαν τῶν ἀδικημάτων ἀποθνησκέτω, εἴθ’ ὑπὲρ\n\nοὕτω δεινῶν ἀποτείνοι λόγους εὖ μεμηχανημένους,\n\nπάλιν ἐντεῦθεν ἁλισκέσθω κρύψας ἐν τῇ πυλαίᾳ τὴν\n\nδύναμιν.\n6. Φεύγει μὲν οὖν Αἰσχίνης οὑτοσὶ καὶ ἡ γραφὴ\n\nκαθ’ ἑνὸς ἀπενήνεκται τοῦ σιγηροῦ πυλαγόρου, δια-\n\nφεύγετε δὲ οὐδὲ ὑμεῖς, ὦ ἄνδρες δικασταί, τὴν αὐτὴν\n\nαἰτίαν. ὑμᾶς δ’ εἰπὼν τὸν δῆμον λέγω, οἵτινες ὥσπερ\n\nἐν νυκτὶ καὶ σκότῳ τὴν διάγνωσιν τοῦ ποῖός τις\n\nἕκαστός ἐστι τῶν πολιτῶν ἀφῄρησθε. καὶ ὁ χρηστὸς\n\nἔδοξε κακὸς καὶ ὁ μοχθηρὸς ἐπιεικὴς καὶ ὁ δίκαιος\n\nπονηρὸς καὶ ὁ βέλτιστος φαυλότατος. εἶθ’ ὁ μὲν οὐκ\n\nἐνοχλῶν ὑμῖν οὐδ’ ἐπιτιμῶν ταχέως ἀπέρριπται, ὁ δὲ\n\n| θρασὺς καὶ ἰταμὸς καὶ ἀκόντων ὑμῶν ἃ βού-\n\nλεται ἕξειν <αὐχῶν> ἔντιμος καὶ μέγας καὶ\n\n\n\n\n\n\n\n\n\nκαὶ τὰ ὑμέτερα πράττει κἀν τῇ πόλει κἀν τῇ πυλαίᾳ,\n\nκρίνεται δὲ ἕκαστος ἐκ τοῦ μισθοῦ τῶν γραφόντων,\n\nοὐκ ἐκ τῶν βεβιωμένων.\nἐντεῦθεν οἱ μὲν ἐκ τῶν δη-\n\nμοτικῶν οἰκιῶν καὶ ὧν τῆς εὐνοίας πλεῖσται μαρτυ-\n\nρίαι, σχεδὸν ἠγνόηνται, τριταγωνισταὶ δὲ καὶ ναῦται\n\nκαὶ γραφεῖς τυμπάνων λέγουσι, γράφουσι, πρεσβεύουσι,\n\nστρατηγοῦσι, πυλαγοροῦσιν. ἡ δ’ ἐπὶ τῶν ἐκκλησιῶν\n\nἁμαρτία μικρὸν ὕστερον φαίνεται, καὶ τὸ δεινότατον,\n\nοὐδὲ πάσχοντες τοῦτ’ ᾔσθησθε.\nτεκμήριον δέ, ἔτι\n\nΦωκέων θρηνούντων, ἔτι τῶν ταλαιπώρων διοικιζο-\n\nμένων καὶ τῶν μὲν φευγόντων, τῶν δὲ σφαττομένων,\n\nτῶν δὲ Μακεδόνας τρεφόντων, καὶ ὑμῶν ἐνὶ τούτῳ\n\nτὴν αἰτίαν τῶν ἐκεῖ κακῶν ἀνατιθέντων καὶ βοώντων\n\nἐνίων ἐπ’ ἀγορᾶς, ὡς οὐ τὰ ὅπλα Φιλίππου τὰς πόλεις\n\nἀπώλεσεν, ἀλλ’ αἱ πείσασαι καθῆσθαι τὸν δῆμον ἐλ-\n\nπίδες καὶ τὸ ψήφισμα δέξασθαι τὸ Φωκεῦσιν Ι\n\n\n\n\n\n\n\n\n\nἀπειλοῦν, τὰ τοιαῦτα λεγόντων καὶ πεπεισμένων ἧκεν\n\nὁ τῆς πυλαίας καιρὸς ἀπαιτῶν ῥήτορος εὔνοιαν.\n9. Πῶς οὖν ἡμεῖς οἱ πεπληγμένοι; μᾶλλον δὲ μικρὸν\n\nἄνωθεν, Φιλίππῳ πλεονέκτημα μὲν ἓν ἐγεγόνει μέγα καὶ\n\nοἷον οὔπω πρόσθεν ἀφ’ οὗ παρῆλθεν εἰς τὴν ἀρχήν,\n\nΠυλῶν κρατῆσαι καὶ διασπεῖραι τὸ τῶν εἴσω Πυλῶν\n\nπροβεβλημένον ἔθνος. τοῦτο δὲ δυνηθεὶς ταχὺ καὶ\n\nῥᾳδίως ἀπὸ σπονδῶν, οὐχ ὅπλων, διὰ τουτονὶ τὸν\n\nπείθοντα πιστεύειν ἀντὶ τοῦ φυλάττεσθαι δεύτερον\n\nἕτερον ζητεῖ τοῦ προτέρου μεῖζον, ἀντὶ τῶν ἀπολο-\n\nμένων τὰ ἐν πυλαίᾳ συνδιοικεῖν καὶ μετασχεῖν τοῦ\n\nτῶν ἀμφικτυόνων ὀνόματός τε καὶ σχήματος.\nΘετ-\n\nταλοὺς μὲν οὖν καί τινας ἑτέρους τῶν πάλαι μεμαθη-\n\nκότων αἰσχρῶς κερδαίνειν ᾤετο αὑτὸν ὧς ἥδιστα δέ-\n\nξεσθαι καὶ γνησιώτερον Φωκέων ἀμφικτύονα κρινεῖν,\n\nτῶν δ’ ἄλλων τοὺς οὐχ ἡδέως ταῦτα ὁρῶντας στενά-\n\n\n\n\n\n\n\n\n\nξεῖν’ μὲν ἡσυχῆ πλὴν ἡμῶν, ἡμᾶς δὲ μόνους ὥσπερ\n\nτῆς παρ’ ἡμῖν πολιτείας κινουμένης ἀπαντήσεσθαι καὶ\n\nβοήσεσθαι καὶ τὸν ἐπεξιόντα τοῖς Ἑλληνικοῖς θεσμοῖς\n\nἀπώσεσθαι.\nἵνα δὴ μὴ τοῦτο γένηται, τὸν ἐοικότα\n\nΘετταλοῖς Ἀθηναῖον | τὸν καὶ ταῦτα χαριούμενον\n\nκαὶ τὰ δεύτερα αὑτῷ προθύμως ἀνοίξοντα διαπράττεται\n\nπαρ’ ἡμῶν εἰς πυλαίαν ἐλθεῖν. τοῦτο δ’ οὐ πολλοῦ\n\nπόνου, ἀλλὰ παρελθών τις καὶ πολὺ τοὺς ἄλλους\n\nφθάσας Αἰσχίνῃ, φησίν, ἐγχειρίζωμεν τὰ περὶ\n\nτὴν πυλαίαν. ἐπῄνεσαν οἱ παρεσκευασμένοι, τῶν δ’\n\nἄλλων ὁ μὲν οὐδὲ προσέσχεν, ὁ δὲ οὐχ ὑπώπτευσεν,\n\nὁ δὲ ἀπελθεῖν ἔσπευδε, τῷ δ’ οὐκ ἔμελε τῶν κοινῶν,\n\nὁ δ’ ἀντιλέγων ἠνώχλει.\nτί δεῖ τὰ πολλὰ λέγειν;\n\nἐχειροτονήθη παρ’ Ἀθηναίοις τὰ Φιλίππῳ δοκοῦντα.\n\nκαὶ ἐβάδιζεν ἐνθένδε πυλαγόρας χρησιμώτερος ἐκείνῳ\n\n\n\n\n\n\n\n\n\n\n\nπολὺ τοῦ Παρμενίωνος. ὁ μὲν γὰρ οὐκ ἂν πείθοι ῥᾳ-\n\nδιος δεσπότῃ χαρίζεσθαι δοκῶν· ὅταν δέ τις ἀπὸ τῶν\n\nἠδικημένων τῷ λελυπηκότι συμπράττῃ, τὰ μέγιστα\n\nὀνήσειεν ἂν οὐκ οὔσης ὑποψίας τῶν λόγων.\nὧς\n\nοὖν ἧκεν οὗτος διὰ Φωκέων χαίρων καὶ τοὺς ἱερο-\n\nμνήμονας καὶ τὸν Φίλιππον εἶδε, τοῖς μέν, ὧς εἰκός,\n\nἐνεδείξατο δεδοικέναι τὸν ἄνθρωπον, ὅπως, εἴ τις καὶ\n\nθαρρῶν ἐτύγχανεν, ἐκπλήττοιτο καὶ συγχωροίη, πρὸς\n\nδὲ αὐτὸν διελέγετο καὶ συνετίθετο τί δεῖ γενέσθαι\n\nκαὶ τίς ὁ τούτων μισθός. τοῦ δ’, ὡς εἰκός, φήσαντος\n\nπλουτεῖν καὶ διδόναι | δύνασθαι τὰ λοιπὰ οὕτως\n\nὧς ἔμελλεν ἐκείνω συνοίσειν συνετίθει.\nοἱ μὲν\n\nοὖν εἰδότες ἀκριβῶς Αἰσχίνην καὶ πρὸ τῶν ψήφων\n\nἀμφικτύονα τὸν Φίλιππον ἐκάλουν, ποιήσειν γὰρ τοῦ-\n\nτον ὅ πεποίηκεν, οἱ δὲ τῷ τῆς πόλεως ἤθει τὸν πυλα-\n\nγόραν κρίναντες μάτην, ἔφασκον, οὑτοσὶ Φίλιπ-\n\nπος ἅπτεται τῆς τοῦ συνεδρίου κοινωνίας. ὁ\n\nγὰρ οὐκ ἐάσων οὐδ’ ἐπιτρέψων, ἀλλ’ ἀντικροὐ-\n\nσων καὶ διακωλύσων τοὺς τῶν Ἑλλήνων ἁμαρ-\n\nτἀνοντας πλησίον, ἀνὴρ Ἀθηναῖος, πόλεως\n\nἑλευθέρας, κηδομένης τοῦ γένους, τὸ τῆς Ἑλ-\n\n\n\n\n\n\n\n\n\nλάδος περιστελλούσης ἀξίωμα.\nταῦτα εἴκαζον\n\nἈθηναίῳ μὲν ἀνδρὶ πρέποντα, πόρρω δὲ τῆς Αἰσχίνου\n\nδωροδοκίας, ὧς εὐθὺς ἐπεδείχθη. καθημένων γὰρ τῶν\n\nἀμφικτυόνων καὶ τῶν πάλαι καταισχυνάντων αὑτοὺς\n\nΘετταλῶν τε καὶ Θηβαίων πολλὰ μὲν τὸν Φίλιππον\n\nἐπαινεσάντων, πολλὰ δὲ τῶν οὐκ ἔτ’ ὄντων Φωκέων\n\nκατηγορησάντων καὶ τελευταῖον εἰπόντων, ὅτι τούτῳ\n\nμέντοι μεταδοτέον τοῦ συνεδρίου πολὺ βελ-\n\nτίονι Φωκέων βασιλεῖ καὶ δικαιοτέρῳ τὰς ἐκεί-\n\nνῶν ψήφους ἔχειν, εἰκὸς μὲν Ι ἦν ἐπὶ τούτοις\n\nτὸν ἡμέτερον πυλαγόραν σχετλιάσαι καὶ μαρτύρασθαι\n\nμὲν ἥρωας, καλέσαι δ’ ἐν Πυθοῖ τὸν Πύθιον, πάντα\n\nδ’ ἐμπλῆσαι βοῆς ἐπιτιμῶντα, μεμφόμενον, αἰτιώμενον,\n\nκλείοντα τὸ συνέδριον τῷ βαρβάρῳ· ὁ δὲ τί ποιεῖ καὶ\n\nπῶς τὴν παρ’ ὑμῶν χειροτονίαν ἐτίμησεν;\nεἰπὲ\n\nτοῖς δικασταῖς ἀναβάς, Αἰσχίνη, τοὺς λόγους τοὺς\n\nτοῦ κοινοῦ τῶν Ἑλλήνων, οὓς διὰ τῆς σῆς φωνῆς ὁ\n\nτῶν Ἀθηναίων ἐποιήσατο δῆμος. ἀπορεῖς καὶ κύπτεις\n\nεἰς γῆν. ἀλλ’ οὐ τότε γε ἦν ἀπορία λόγων ἀνδρὶ καὶ\n\n\n\n\n\n\n\n\n\n\n\nδικαίῳ καὶ φιλέλληνι καὶ κοσμοῦντι τοὺς ἐκπέμψαντας\n\nοἷς προῃρεῖτο.\nὁ δὲ πῶς σιγῶν εἱστήκει τοιούτων\n\nἀκούων, ὧ ἄνδρες Ἀθηναῖοι, λόγων, ἐφ’ οἷς τις <τις>\n\nἀνέκραγεν; ἄφωνος ἦν τῆς πυλαίας ἁρπαζομένης, ἄφω-\n\nνος τῶν σεμνοτάτων συνταραττομένων, ἄφωνος τοῦ\n\nθεσμοῦ διορυττομένου καὶ τοσαύτης μέθης ἐπὶ τὸ\n\nσυνέδριον φερομένης καὶ τοῦ καθαρωτάτου τῶν ἐν\n\nἝλλησι καλῶν μέλλοντος καταρρυπαίνεσθαι αἰ μίξει βαρ-\n\nβάρων Ἀθηναῖος ὤν, εἴπερ ἐστί, πυλαγόρας ὤν, κα-\n\nκῶς μέν, ἀλλ’ ἀπεσταλμένος, τὰ συμφέροντα τῆς\n\nπόλεως γνώμῃ καὶ φωνῇ σώζειν ταχθείς, ὥσπερ ἔξωθέν\n\nποθεν ἐπελθὼν Πέρσης ἢ Σκύθης, ᾧ βραχὺς λόγος\n\nτῶν παρ’ ἡμῖν <νομίμων> Ι ἀνατρεπομένων, οὕ-\n\nτὼς οὐδὲν οὔτε μικρὸν οὔτε μεῖζον ἐφθέγξατο οὔτε\n\nἔγρυξεν, ὥσπερ οἰκέτης ἐφεστηκότος δεσπότου καὶ\n\nκελεύοντος σιγᾶν. τοσοῦτον, ὧ ἄνδρες Ἀθηναῖοι, δύνα-\n\nται χρυσίον δοθὲν ἢ προσδοκώμενον.\nἰσχύσαντος\n\nδὴ τοῦ κακῶς φρονοῦντος καὶ διεφθαρμένου μέρους\n\nἠκολούθησε καὶ τὸ δυνάμενον <ἅν> εἴ τις\n\n\n\n\n\n\n\n\n\nλόγος γενναῖος, μηδὲν τῶν αἰσχρῶν ἀνασχέσθαι. νῦν\n\nδ’ ὁρῶντες τὸν ἐκ τῆς μεγίστης καὶ ἐνδοξοτάτης πό-\n\nλεως ἐφεστηκότα Φιλίππῳ ἐν τῷ συνεδρίῳ τῇ σιωπῇ\n\nπολλῆς παρανοίας ἡγοῦντο μείζω ὑμῶν ἀξιοῦν φρο-\n\nνεῖν. γίγνεται Φίλιππος ἀμφικτύων ἀντὶ τῶν ἀθλίων\n\nΦωκέων. καὶ τοῦτο ὠνεῖται παρ’ ἐκείνου δεύτερον,\n\nμᾶλλον δὲ τρίτον· Θρᾴκη, Φωκίς, πυλαία. κἂν ἀφίκη-\n\nσθε εἰς ἐκεῖνον τὸν τόπον κατὰ τὸν παλαιὸν νόμον,\n\nὄψεσθε τὸν Ἀμύντου τὰ τῶν Ἑλλήνων διοικοῦντα.\n19. Οὕτω δὴ διαθεὶς τὸν ἀμφικτύονα Αἰσχίνης καὶ\n\nλαμπρότητα χρόνῳ μακρῷ βεβαιωθεῖσαν συγχέας ἃ μὲν\n\nὑπὲρ τούτων ἔλαβεν, αὐτὸς ἂν εἰδείη, ἀλλὰ δεῦρό |\n\nγε ἥκει σεμνότερος γεγονὼς καὶ τῶν 〈ἀνταγωνιστῶν〉 ἀγα-\n\nνακτούντων αἰσθόμενος οὐ δέδοικε τῶν τε ἐπιτηδείων\n\n\n\n\n\n\n\n\n\nδεδιέναι λεγόντων, εἰδέναι γὰρ τὸ πεπραγμένον οὐκ\n\nἀνεκτόν, καταγελᾷ.\nκαὶ τοῦτό γε εἰκότως, ὦ ἄνδρες\n\nἈθηναῖοι, τοιοῦτόν ἐστιν. ὅταν γάρ τις ἐνθάδε ζῶν\n\nμὴ τῷ κατὰ τοὺς νόμους ζῆν, ἀλλ’ ἐκ τῆς τῶν τυράν-\n\nνων φιλίας τὴν ἀσφάλειαν ἔχῃ, μέχρις ἂν ἐκείνοις εὖ\n\nπράττειν ὑπάρχῃ, καὶ τούτοις ἔνι θαρρεῖν. ποιοῦσι\n\nτοίνυν μετ’ ἐκείνων οἷς ὑπηρετοῦσι καὶ τὰ αὑτῶν\n\nμείζω τῶν νόμων.\nοὕτω τοίνυν ἐστὶ θρασὺς ὥστ’\n\nοὐδέ φησιν ἀδικεῖν οὐδὲν ὑμᾶς. οὔτε γὰρ πόλιν σύμ-\n\nμαχον ὑμῶν ἀπεστερηκέναι οὔτε χώραν οὔτε λιμένας,\n\nοὐ προσόδους, οὐ τεῖχος, ἀλλ’ οὐδ’ ἐκβεβληκέναι τῆς\n\nἀμφικτυονίας τὴν πόλιν οὐδ’ ὅλως οὐδὲν τὰ ὑμέτερα\n\nἐλάττω πεποιηκέναι.\nἐβουλόμην ἀληθῆ σοι τοῦτον\n\nεἷναι τὸν λόγον, Αἰσχίνη, καὶ μηδὲν χεῖρον ἔχειν τῶν\n\nἡμετέρων ἀπὸ τῆς σῆς πολιτείας. οὕτω γὰρ ἂν ἐσώ-\n\nζετο μέν μοι Θρᾴκη καὶ Κερσοβλέπτης, σύμμαχος ἀνὴρ\n\nκαὶ φίλος, ἐσώζοντο δ’ ἂν οἱ Θηβαίων ἀντίπαλοι Φω-\n\nκεῖς, καὶ πολλὰ τείχη καὶ ὅπλα καὶ σώματα καὶ τόπος\n\nμεγάλην φέρων ῥοπήν. νῦν δὲ κἂν τρὶς ἀποθάνῃς, ἔτ’\n\nὀφείλεις δίκην.\n23. Ἀλλ’ ὑπὲρ μὲν ἐκείνων ἐν ταῖς τῆς πρεσβείας\n\nεὐθύναις ἐγώ τε ἐξελέγξω καὶ οἶδε ὀργιοῦνται· ὅτι δὲ\n\nκαὶ νῦν ἠδίκηνται κοινῇ τῆς πυλαίας προδεδομένης,\n\nπάνυ σαφὴς καὶ βραχὺς ὁ λόγος. μὴ γάρ μοι καταλέ-\n\nγῶν πλῆθος ἀδικημάτων ἐφ’ οἶς σε οὐκ εἰσήγαγον, δι’\n\nὃ κρίνῃ τοῦτο ἐκκλέψῃς, | ἀλλ’ εἰ μὲν οὐκ ἀδίκη-\n\nμα τοῦτο δείξεις, ἀποφεύγοις, εἰ δὲ οὐκ ἂν δύναιο,\n\nτί σοι κέρδος, εἰ μὴ πάντας ἀδικεῖς τοὺς τρόπους;\n\nοὗτοι γὰρ οὐ τοῦ μὴ κατὰ πάντα ἠδικῆσθαι χάριν\n\nεἰώθασιν ἔχειν τε καὶ εἰδέναι, τοῦ δὲ καὶ ὁπωσοῦν\n\nἠδικῆσθαι δίκην λαμβάνειν, ἐπεὶ καὶ τοῖς εὖ ποιοῦσιν\n\nἴσασιν ἀποδιδόναι χάριν, κἂν ἐξ ἑνὸς εὐεργέται δει-\n\nκνύωνται τρόπου.\nεἰ δὲ μὴ ταῦτα οὕτως ἔγνωστο\n\nπαρὰ πᾶσιν ἀνθρώποις, ἐξῄρητ’ ἂν ἐκ τῶν ἀνθρωπείων\n\nκαὶ τιμωρία καὶ χάρις οὐκ ἀρκοῦντος οὐδενὸς διὰ\n\nπαντὸς εἴδους χρηστῶν τε καὶ πονηρῶν ἔργων ἢ εὖ\n\nποιεῖν ἢ κακοῦν. τίς οὖν ἐστιν ὅρος ἀπολογίας δίκαιος;\n\n\n\n\n\n\n\n\n\n\n\nτὸν μὲν αἰτίαν ἔχοντα ἀπεκτονέναι δεικνύειν ὧς οὐκ\n\nἀπέκτονεν ἢ ὧς δικαίως, τὸν δὲ προδεδωκέναι, δι-\n\nδάσκειν ὧς οὐ προδέδωκε, τὸν δὲ πατάξαι, ὡς οὐκ\n\nἔπληξε, τὸν δὲ κλέψαι, ὡς οὐ κέκλοφεν.\nοὕτω δὴ\n\nκαὶ περὶ τοῦ παρόντος νῦν πράγματος. ἐπέμφθης,\n\nΑἰσχίνη, πυλαγόρας. ἦλθες εἰς πυλαίαν. εὗρες εἰσαγό-\n\nμενον εἰς τὰ ἀπόρρητα τῶν Ἑλλήνων ἄνδρα βάρβαρον\n\nπαρὰ τοὺς νόμους. ἐσίγησας γλῶτταν ἔχων καὶ λέγειν\n\nἐπιστάμενος. τοῦτό φαμεν ἠδικῆσθαι τὴν πόλιν. οὐκ-\n\nοῦν ταύτην ἔλεγχε τὴν αἰτίαν. τὰ δὲ τείχη καὶ χωρία\n\nκαὶ τοὺς λιμένας ἔα νῦν. ἁλίσκῃ γὰρ ἐπὶ τι τὴν\n\nὑπάρχουσαν τῇ πόλει δόξαν ἀπὸ τῆς σιγῆς ἀπολωλεκέναι.\nΤοῦτο δὲ ὅσου τοῖς Ἀθηναίοις ἄξιον, γνοίη\n\nτις ἄν, εἰ σκέψαιτο πρὸς αὑτόν, ὅτι καὶ τὸν σῖτον\n\nτὴν ἀρχὴν διενείμαμεν καὶ τὰς ἀποικίας τὰς πολλὰς\n\nἐξεπέμψαμεν καὶ νεκροὺς ἀδικουμένους Ι ἐθάψα-\n\nμὲν καὶ δυστυχοῦντας ἀνθρώπους ἐδεξάμεθα καὶ Μα-\n\nραθῶνι τὸν κοινὸν τῶν Ἑλλήνων ἐλύσαμεν κίνδυνον,\n\nοὐχ ἴν ἡμῖν ἐφ’ ἑκάστῳ τούτων παρὰ τῶν εὖ πα-\n\nσχόντων ἀργύριον γένηται καὶ πλουτήσειεν ἡ πόλις,\n\n\n\n\n\n\n\n\n\nἀλλ’ ὅπως ἀκούσαιμεν τὸ πολλῶν ἐντιμότερον χρημά-\n\nτων, πατέρες καὶ τροφεῖς τοῦ γένους, καὶ γένηται\n\nτοῖς ποιηταῖς ᾄδειν περὶ τῶν Ἀθηνῶν, ἃ δὴ καὶ ᾖσαν\n\nἔρεισμα τῆς Ἑλλάδος τὴν πόλιν καλέσαντες.\nποῦ\n\nτοίνυν ἔρεισμα; πῶς οἶόν τε τοῦθ’ ἡμῖν εἶναι τὸ\n\nπρόσρημα τὸ καλὸν καὶ ὑψηλὸν καὶ στεφάνου παντὸς\n\nἀκριβέστερον κηρῦττον τὴν ἀρετήν, ὅταν ἐν τοῖς τῶν\n\nΕλλήνων κακοῖς ἡσυχάζωμεν καὶ παροινουμένων τῶν\n\nμεγίστων παρόντες σιωπῶμεν; οὐδεὶς γὰρ ὧς Αἰσχίνης\n\nἐσίγησεν ἐρεῖ οὐδὲ τοὔνομα ζητήσει τοῦ πυλαγόρου\n\nοὐδ’ ἐν τούτῳ στήσει τὴν μέμψιν, ἀλλ’ ἐπὶ τὴν πόλιν\n\nἀνοίσει τὴν τοῦ πεμφθέντος κακίαν, ὥσπερ, οἶμαι, καὶ\n\nτὰς τῶν ἀγαθόν τι ποιούντων ἀρετὰς κοινὰς ὀνομά-\n\nζουσι τῆς πόλεως, οἶον τἀριοτείδου, τὰ Κόνωνος, τὰ\n\nΘεμιστοκλέους. οὐκοῦν καὶ νῦν Ἀθηναῖοι Φίλιππον\n\nὁρῶντες ἀμφικτύονα γενόμενον παρεῖσαν, εἰσεδέξαντο,\n\nτοὺς εἰσάγοντας εὖ φρονεῖν ἡγοῦντο.\n28. Κοῦφον δὲ λέγει καὶ οὐδεμίαν ἔχον τῇ\n\n\n\n\n\n\n\n\n\n\n\n\n\nπόλει βλάβην τὸ πεπραγμένον. ἀλλ’ ἄλλους <ἄλλα>,\n\nΑἰσχίνη, μειζόνως λυπεῖ, οἷον Θετταλοὺς τὸ μὴ λα-\n\nβεῖν, ὥσπερ, οἶμαι, καὶ Ἀθηναίους τὸ περὶ δόξαν\n\nζημιοῦσθαι. μετριώτερος ἂν ἦσθα καὶ νῦν χωρία καὶ\n\nλιμένας προδούς. τὸ μὲν γὰρ ἄριστον μήθ’ οὕτως\n\nμήτ’ ἐκείνως μηδ’ ὅλως ἀδικεῖν τὴν ἐνεγκοῦσαν, εἰ\n\nδ’ ἡ φύσις | οὖσα πονηρὰ καθέλκεται καὶ οὐκ\n\nἂν ὁ μοχθηρὸς δύναιτο σωφρονεῖν, εἰς τὰ ἄλλα\n\nβλαπτέτω τῆς δόξης ἀπεχόμενος.\nἐγὼ δὲ τοσοῦ-\n\nτον ἀφέστηκα τοῦ πρᾴως ἂν τὰ νῦν ἐνεγκεῖν διὰ\n\nτὸ μὴ περὶ τὰ ἄλλα βεβλάφθαι τὴν πόλιν, ὥστ’ οὐδ’\n\nεἰ κτησάμενος ἡμῖν μετὰ τῆς παρούσης ἀδοξίας χώραν\n\nκαὶ συμμάχους καὶ προσόδους ἐτύγχανεν Αἰσχίνης,\n\nοὐδ’ οὕτως ἂν ἧττον ἐφ’ οἶς ἠδικούμεθα ὠργιζόμην.\n\nκαὶ ταῦτα δεδίδαγμαι παρὰ τῶν νόμων οὓς οἱ ἡμέτε-\n\nροι πατέρες ἔθηκαν οὐ γράψαντες, ὥσπερ ὁ Σόλων\n\n\n\n\n\n\n\n\n\nκαὶ ὁ Δράκων, ἀλλὰ πράξαντες καὶ παραδόντες ἡμῖν\n\nτὰ ἔργα μιμεῖσθαι.\n30. Πάντα μὲν οὖν διεξιέναι τῶν ἀμηχάνων, οὗ\n\nδὲ οὐδεὶς ἂν χρόνος ἐπιλαθέσθαι ποιήσειεν, ἧκεν ἄγων\n\nποτὲ τὴν Ἀσίαν καὶ τῆς Εὐρώπης τὸ πλέον ἐφ’ ἡμᾶς\n\nὁ Πέρσης. ὧς δὲ πολλοῖς ὀλίγους καταχώσας τοὺς\n\nΛακεδαιμονίων ἐν Πύλαις ἤλαυνεν ἐπὶ τὴν χώραν,\n\nτὴν μὲν γῆν ἀφεῖσαν οἱ τότε Ἀθηναῖοι, τὴν θάλατταν\n\nδὲ ἀντὶ τῆς πόλεως εἶχον. ὁ δὲ ὧν κατέσκαπτε τὴν\n\nπόλιν, τούτων ἡττᾶτο ναυμαχῶν. οἰόμενος δὲ αὐτοὺς\n\nμάχῃ μὲν οὐκ ἂν ἁλῶναι, δωρεαῖς δ’ ἂν ἴσως ἕτοιμος ἦν\n\nτὰ μὲν δοῦναι, τὰ δὲ ἀποδοῦναι, ἀποδοῦναι μὲν γῆν καὶ\n\nπόλιν, δοῦναι δὲ χρήματα ἀμύθητα καὶ τὸ ἄρχειν τῶν\n\nΕλλήνων καὶ φίλῳ χρῆσθαι τῷ τῆς Ἀσίας δεσπότῃ.\nπῶς οὖν οἱ τότε ταῦτα ἀκούοντες; πάντα ἡγοῦντο\n\nβλάβην καὶ οὐκ ἐδέχοντο τὸ τὰ αὑτῶν οὕτω κομί-\n\n\n\n\n\n\n\n\n\n\n\n\n\nδεῖ δὲ καὶ ἡμᾶς νῦν ὑπὸ σοῦ φανῆναι μηδὲν εἰς\n\nτοῦτο βεβλαμμένους. ἀλλ’ οὐκ ἂν δύναιο. δικαίως ἄρα\n\nεἰσαγγέλλῃ.\n32. Φέρε δὴ καὶ αὐτῶν ὧν οὐδέν φησιν εἰργάσθαι\n\nκακῶν πᾶσιν αὐτὸν ἐνεχόμενον δείξωμεν.\nὅτι μὲν οὗν καὶ χωρία καὶ πόλεις καὶ ὅρμους καὶ\n\nχρήματα καὶ αἰχμαλώτους καὶ πολλὰ ἕτερα προειληφὼς\n\nτῆς πόλεως Φίλιππος εἰς τοῦθ’ ἧκεν ὕβρεως ὥστε\n\nκαὶ τριήρεις ἀπὸ τοῦ Μαραθῶνος ἀφέλκειν, οὐδεὶς\n\nἀγνοεῖ τῶν πάντων· ὅτι δὲ τῷ μετασχεῖν τῆς ἀμφικτυ-\n\nὀνίας ἧττον ἂν ἐῴη καθ’ ἑαυτοῦ κινεῖσθαι τοὺς Ἕλ-\n\nληνας παρών τε καὶ συγκαθήμενος καὶ τὰ μὲν πείθων,\n\nτὰ δὲ ἀπειλῶν, τὰ δὲ ἀντιλέγων, τὰ δὲ ὑπισχνούμενος,\n\nοὐδὲ τοῦτο ἀμφισβητήσιμον.\nὁ τοίνυν ὧν ἂν ἐξέ-\n\nπεσεν, εἰ μὴ τοῦ τελευταίου τετυχήκει, ταῦθ’ ὅπως\n\nαὑτῷ βέβαια μενεῖ παρασκευάσας πῶς οὐκ ἂν εἴη\n\nπολλὰ χωρία καὶ πολλοὺς ἡμᾶς ἀπεστερηκὼς τόπους;\n\nκαὶ γὰρ ἐκείνα νομίζοιτ’ ἂν εἰκότως δεδωκέναι τὰ\n\nμεταστάντα ἂν ὡς Ι ὑμᾶς καὶ ὑμῶν ἀφῃρῆσθαι\n\n\n\n\n\n\n\n\n\n\n\n\n\n\n\nτὰ παρ’ ἐκείνῳ μενοῦντα.\nοὐ τοίνυν ἡ βλάβη μό-\n\nνον τοῦ παρελθόντος χρόνου οὐδὲ τοσοῦτον κεκέρδακε\n\nΦίλιππος ὅσον μηκέτι φοβεῖσθαι περὶ ὧν ἀδικῶν ἐκτή-\n\nσατο, ἀλλὰ ταῦτ’ ὄντα μὲν αὑτῷ διατηρήσει καὶ διὰ\n\nτῆς καλῆς ταύτης τοῦ συνεδρίου μετουσίας ἔτ’ ἀσφα-\n\nλέστερος ἔσται καὶ μείζων τὰ μὲν ὅπλα καὶ τὰς μηχα-\n\nνὰς ἐπάγων τοῖς οὔπω κατεστραμμένοις, τοὺς δ’ ἐν\n\nτῇ πυλαίᾳ καθ’ αὑτοῦ παροξύνοντας οὐχ ἕξων. βασι-\n\nλεὺς γὰρ καὶ τύραννος πανταχοῦ φοβερόν, οὐ στρα-\n\nτεύων μόνον, ἀλλὰ καὶ δικάζων καὶ βουλευόμενος. τίς\n\nδὲ τῶν ἀδικουμένων ὀδύραιτ’ ἂν ἃ πέπονθε ψήφους\n\nἔχοντος Φιλίππου καὶ κολακευομένου καὶ πείθοντος ἃ\n\nβούλοιτο τὸ κοινόν; τὸν οὖν οἷς ἔχει μὲν οὐκ ἀγαπή-\n\nσοντα, ἀεὶ δέ τινος ἐπιθυμήσοντα, σιγᾶν δὲ τοὺς πα-\n\nθόντας ἀναγκάσοντα φῶμεν εἰληφέναι τι παρὰ τοῦ\n\nκακῶς σεσιγηκότος Αἰσχίνου ἢ μή;\nεἰώθαμεν πρέσβεις\n\nπέμπειν, ὦ ἄνδρες Ἀθηναῖοι, καὶ καταβοᾶν Φιλίππου,\n\nκαὶ τοῦτο οὐκ ὀλιγάκις ὠφέλησε τὴν πόλιν, πρεσβεῖαι,\n\n\n\n\n\n\n\n\n\nλόγοι, κατηγορίαι καὶ τὸ ἀνεγέρθητε καὶ τὸ μόνος\n\nἐκεῖνος τῶν Ἑλλήνων ἐχθρός. οἴεσθε οὖν ἐξεῖναι\n\nτοιαῦτα ἔτι πρεσβεύεσθαι; οὐκ ἔστι. τίς γὰρ ἀνέξεται;\n\nτίς προσέξει; <τίς> οὐκ αἴνιγμα τὸ πρᾶγμα |\n\nἡγήσεται; ὑμεῖς τοῦτον τὸν ἐπίορκον καὶ πανοῦργον\n\nκαὶ τῆς τῶν Ἑλλήνων ἐλευθερίας ἐχθρὸν ἐγκατεστήσατε\n\nτῇ πυλαίᾳ ῥᾳδίως, καὶ οὐδὲ ῥῆμα ἐναντίον ἀφήκατε,\n\nδῆλον ὧς χρηστὸν καὶ δίκαιον καὶ τιμῶν ἄξιον. εἶτα\n\nοὐκ αἰσχύνεσθε κακῶς λέγοντες νῦν ὅν οὐκ ἐπέσχετε,\n\nἡνίκα τῶν μεγίστων ἐτύγχανεν; οὐκοῦν τὴν οὐκ ἀναγ-\n\nκαίαν Αἰσχίνου σιγὴν ἀνάγκη μετὰ ταῦτα τὸν δῆμον\n\nἅπαντα μιμεῖσθαι καὶ μηκέτι ἐγκαλεῖν τῷ τοσαῦτα\n\nἠδικηκότι;\nκαίτοι τοῦτο πόσου ποτ’ ἂν ἐπρίατο\n\nΦίλιππος <τὸ< μηδένα μηκέτι παρ’ ὑμῶν εἰς τὰς\n\nπόλεις βαδίζειν ἐπ’ ἐλέγχῳ τῶν ἐκείνου κακουργημά-\n\nτῶν, ἀλλ’ εἶναι τοῖς τὰ ἐκείνου παρ’ ἑκάστοις πράτ-\n\nτουσι λαμπρὰν τὴν τῶν ἐναντιωσομένων ἐρημίαν;\n\n\n\n\n\n\n\n\n\n\n\nἔστιν οὖν οὕτω τις εὐήθης, ὃν σὺ πείθεις ὧς ταὐτόν\n\nἐστιν ἡμῖν τε καὶ Φιλίππῳ συμφέρον; οὐχ οἶόν τε,\n\nἀλλ’ ὥσπερ τὸ τῇ πόλει λυσιτελοῦν ἐκείνῳ δυσχερές,\n\nοὕτω τὸ Φιλίππῳ βοηθοῦν ἡμῖν ἐναντίωμα καὶ βλάβος.\n37. Ἑώρων γάρ, φησίν, ὡρμηκότας τοὺς ἀμ-\n\nφικτύονας καὶ χαρίσασθαι βεβουλευμένους. τοῦ-\n\nτο τοίνυν ἐστὶ δι’ ὃ ἐχρῆν ἀντειπεῖν, ὅτι ὡρμήκεσαν\n\nκαί τι ἐκεκίνηντο. εἶ δὲ οὐδὲν ἐτύγχανον ἐντεθυμημέ-\n\nνοι τοιοῦτον, οὐδ’ ἐδέοντο τοῦ καθέξοντος οἱ σωφρο-\n\nνοῦντες. ὁ ἱππεὺς ἐν ταῖς ἀμετρίαις ἀνακόψει τὸν\n\n| ἵππον, φυλάττοντι δὲ τὸ μέτρον οὐ μαχεῖται\n\nτὸν χαλινὸν ἀνέλκων. τὰ νοσοῦντα τῶν σωμάτων δεῖ-\n\nται φαρμάκων, τὰ δ’ ὑγιαίνοντα πόρρωθεν ὁ ἰατρὸς\n\nὄψεται. ἰατρὸς ἔστω καὶ ὁ πυλαγόρας νοσούντων τῶν\n\nἀμφικτυόνων. διὰ γὰρ τοῦτο πέμπεται λόγῳ παύσων\n\nτὰ ἁμαρτανόμενα. σὺ δὲ εἴας ἐνισχύσαι τῷ συνεδρίῳ\n\nτὸ νόσημα.\n38. Κρεῖττον γὰρ ἦν, φησίν, <ἢ>\n\nκαὶ πόθεν τοῦτο εἰδὼς λέγεις ὧς ἀνιάτως εἶχον; εἰ\n\nμὲν γὰρ ὅσ’ ἁ προσῆκεν ἀκηκοότες καὶ λόγου δεινοῦ\n\nκαταπαῦσαι ὁρμὴν ἐπὶ τῶν αὐτῶν ἔμενον, σαφῶς ἂν\n\nἃ φῄς ἐδέδεικτο· σιγῶντος δὲ εἰ μηδὲν ἀμείνους\n\nἐγίγνοντο, τί σημεῖον τοῦ καὶ μετὰ τοὺς λόγους ὁμοίως\n\nἂν ἁμαρτεῖν;\nμέγα δύναται, ὦ ἄνδρες Ἀθηναῖοι,\n\nλόγου φύσις, μέγα. οὗτος καὶ στάσιν ἐκοίμισε καὶ πό-\n\nλεμον ἀνεῖλε τὰ ὅπλα ἐκ τῶν χειρῶν ἐκβάλλων καὶ\n\nθυμούμενον ἐπράυνε καὶ λύπην ἔσβεσε καὶ δάκρυον\n\nἔστησε καὶ τοὺς ἡσυχίᾳ χαίροντας ἔπεισεν ὡς ἀμείνων\n\nεἰρήνης ὁ πόλεμος, καὶ τοὺς φρίττοντας τἀς παρὰ τῶν\n\nἰατρῶν τομὰς ἀνδρείως παρέχειν τῷ σιδήρῳ τὸ σῶμα.\nναῦς ᾤετο δεῖν ποιησάμενος Κροῖσος ἐπιθέσθαι\n\nταῖς νήσοις, ἀλλὰ Βίαντος ὧς οὐ συμφέρον διδάξαν-\n\nτος ἀπέστη τοῦ πλεῖν. ἡμεῖς ποτε καὶ Θηβαῖοι παρε-\n\nταξάμεθα πρὸς μάχην καὶ μελλόντων χρήσεσθαι τοῖς\n\nδόρασιν ἐφάνησαν Κορίνθιοι διαλλακταὶ καὶ ἀπήλθο-\n\nμεν πρὸ τῶν τραυμάτων. ἔδοξαν Μιτυληναῖοι τὰ μέ-\n\nγιστα τὴν πόλιν ἀδικεῖν ἐν τῷ πρὸς Πελοποννησίους\n\n\n\n\n\n\n\n\n\n\n\nπολέμῳ καὶ πρὸς τοσοῦτον ἦλθεν ὀργῆς ὁ πρᾳότατος\n\n\" τῶν Ἀθηναίων δῆμος ὥστε ψήφισμα ἐνίκησε | τὴν\n\nπόλιν ἡβηδὸν ἀνελεῖν, καὶ τοῦτο φέρουσα τριήρης\n\nἔπλει. ἐκκλησία δευτέρα καὶ Διοδότου λόγος ἐπιει-\n\nκέστερος, καὶ ψήφισμα ἐλύθη ψηφίσματι.\nκαὶ τί\n\nδεῖ τὰ πολλὰ λέγειν; ἀλλ’ ἔτι καὶ νῦν ἑτέρων μὲν\n\nἐπιθυμοῦντες εἰς τὰς ἐκκλησίας ἀναβαίνετε πολλάκις,\n\nἕτερα δ’ ἀπέρχεσθε ἐψηφισμένοι τῶν λογισμῶν παρ-\n\nιόντων τὰς ἐπιθυμίας. τί οὖν θαυμαστὸν βουληθῆναι\n\nμὲν τὰ χείρω τοὺς ἀμφικτύονας, ποιῆσαι δὲ κύρια τὰ\n\nβελτίω μαθόντας τὴν ἐν οἷς ἐβούλοντο βλάβην;\n42. Οὕτω χρηστέον, Αἰσχίνη, τῇ δεινότητι τῶν\n\nλόγων κατὰ τῶν ἐχθρῶν ὑπὲρ τῶν δικαίων, πρὸς μὲν\n\nτοὺς ἄλλους Ἕλληνας ὑπὲρ ἁπάντων τῶν Ἑλλήνων,\n\nοὐ μὰ Δία, κατὰ τῶν συμμάχων ὑπὲρ τῶν βαρβάρων,\n\nοὐκ ἐν ταῖς ἐκκλησίαις ἐπὶ παρακρούσει τῶν πολιτῶν,\n\nκαὶ μάλιστα μὲν πανταχοῦ τὰ δίκαια τιμᾶν, εἰ δ’ ἄρα\n\nδεῖ που καὶ σοφίσασθαι, οὗ πλεονεκτήσειεν ἄν τις\n\nτῶν ἐχθρῶν, ἐνταῦθα καιρὸς τῶν κλεμμάτων.\nσοὶ\n\nδὲ οὐδὲν ἔδει σοφισμάτων οὐδὲ ποικίλων, Αἰσχίνη,\n\nλογῶ, ἀλλ’ ὑπῆρχεν ἀφθονία δικαίων, μεθ’ ἧς ἄν\n\nτις καὶ τῶν ἰδιωτῶν οὐ χαλεπῶς ἐξέωσε Φίλιππον\n\n\n\n\n\n\n\n\n\n\n\nὅτι, ὦ ἄνδρες ἀμφικτύονες, τουτὶ τὸ πρᾶγμα\n\nπάνδεινόν ἐστι. πατεῖτε παλαιοὺς ὅρκους, ἔθη\n\nσυγχεῖτε τίμια, κινεῖτε νόμους ἀρχαίους ὑπ’\n\nἀνδρῶν τεθέντας θεοφιλῶν οἳ κατὰ τὸν ἐξαί-\n\nσιον ἐκεῖνον κατακλυσμὸν λέγονται <γεγονέ-\n\nναι>. τύραννον, ὦ Γῆ καὶ Πύθιε, <καὶ<\n\nβαρον <δέξονται> οἱ μηδὲ τῶν Ἑλλήνων\n\nτῶν ἔξω τοῦ καταλόγου. ταῦτα οὐκ ἠπίστασο;\n\nΙ ταῦτα οὐκ ἦν εἰπεῖν ῥᾷστον; οὐκ ᾔδεις ὡρι-\n\nσμένον γένεσί τισι τὸν ἀριθμόν; Ἴωνες, Δωριεῖς, Βοιω-\n\nτοί, Περραιβοί, Μάγνητες, Ἀχαιοί, Φθιῶται, Μηλιεῖς,\n\nΔόλοπες, Αἰνιᾶνες, Δελφοί, Φωκεῖς, ἕως ἐπέτρεπεν\n\nΑἰσχίνης. τοῦτ’ οὖν οὐκ ἀρκοῦν εἰς συμφοράν, ἀλλὰ\n\nπροσεῖναι δεῖ τούτῳ τὸ καὶ τἀκείνων ἔχειν τὸν ἀνῃρη-\n\nκότα; καὶ πόσῳ βέλτιον ἐνδεῖν τινος εἰς τὸν ἀριθμὸν\n\nἢ κακῶς ἀναπληροῦν τὸ μέρος;\n44. Ἀλλ’ οὐκ ἂν προσεῖχον τοῖς δικαίοις.\n\n\n\n\n\n\n\n\n\n\n\nἴσως μὲν καὶ τούτοις ἄν, εἰ καὶ μὴ πάντες, ἀλλ’ εἰσὶν οἱ·\n\nπροσεῖχον ἄν, οὐ γὰρ δὴ πάντας ἐτύγχανε τεθεραπευκὼς\n\nὁ Φίλιππος, ἀλλ’ αὐτὸ δὴ τοῦτο καὶ διέστησε μάλιστα\n\nτὸ τοὺς μὲν εὖ πεπονθέναι, τοὺς δὲ ἀπημελῆσθαι. εἰ\n\nδ’ οὖν ἄτιμον ἅπασιν ἐγεγόνει τὸ δίκαιον, | ἀλλ’\n\nὁ φόβος γε τοῦ λυσιτελεῖν σφισιν ἐν ἀμφικτύονος\n\nσχήματι δεσπότην ἐφεστάναι ταῖς συνόδοις. μὴ γὰρ δὴ\n\nνομίζετε, ὦ ἄνδρες Ἀθηναῖοι, τῇ μὲν ὑμετέρᾳ πόλει\n\nτοῦτ’ εἶναι σφαλερόν, τοῖς δ’ ἄλλοις ἀσφάλειαν ἔχειν,\n\nἀλλ’ ἴσον ἅπασι κίνδυνον. δεινὴ γὰρ ἡ φιλοτιμία\n\nτἀνθρώπου καὶ τὸ πρὸς τοὺς ἐλευθερίας ἐπιθυμοῦντας\n\nμῖσος. ταῦτ’ οὖν ἐκείνους ἔπειθεν ἂν μηδὲν οὕτω θαυ-\n\nμάζειν ὥστε αὐτοὺς ἀπολλύναι.\nἀλλὰ μάταιος ἅπας\n\nλόγος καὶ πολλὴ φλυαρία καὶ μία σπουδὴ Φίλιππον\n\nἀμφικτύονα <γίγνεσθαι> γιγνέσθω μέν, Αἰσχίνη,\n\n\n\n\n\n\n\n\n\nγνἐσθω δὲ ἀντιλεγόντων Ἀθηναίων. κτάσθω μὲν ἐκεῖ-\n\nνος δόξαν, ἡμεῖς δὲ ἡμῖν αὐτοῖς τὴν οὖσαν φυλάττω-\n\nμεν. ὁ μὲν τὴν πυλαίαν προσλαμβανέτω, τὸ δὲ ἀκόν-\n\nτων Ἀθηναίων φαινέσθω.\nμὴ ποίει δῆμον οὐδὲν\n\nἐοικότα Θετταλοῖς Θετταλῶν ζηλωτὴν μηδὲ πολὺ δια-\n\nφέροντα Θηβαίων Θηβαίων μιμητήν. χαρίζονται ἐκεῖνοι\n\nβαρβάρῳ. τί θαυμαστόν; πατέρων ἀκολουθοῦσι παρα-\n\nδείγμασι. μετὰ γῆν, μεθ’ ὕδωρ, μετ’ ἀπαρχὰς δου-\n\nλείας τὴν πυλαίαν προπεπώκασιν. ἡμῖν δὲ οὐκ ἔστιν\n\nἀναχώρησις, οὐ γὰρ ἐῶσιν οἱ ὑπὲρ τοῦ καλοῦ πόλεμοι\n\nκαὶ τρόπαια τὰ μὲν ἐν γῇ, | τὰ δ’ ἐν θαλάττῃ,\n\nτὰ μὲν οἴκοι, τὰ δ’ ἐν τῇ ὑπερορίᾳ. οὐκ ἐᾷ Δᾶτις\n\nοὐδὲ Ξέρξης οὐδὲ Μαρδόνιος οὐδὲ Μασίστιος οὐδὲ\n\nὁ δίφρος οὐδ’ ὁ ἀκινάκης οὐδὲ Κύπρος οὐδὲ Παμ-\n\nφυλία. τὸ γὰρ ἐξ ἀγαθῶν πεφυκέναι πολλὴν εἰς τὸ\n\nτὴν ἀρετὴν ἐπιτηδεύειν ἀνάγκην ἔχοι ἄν.\nκαὶ\n\n\n\n\n\n\n\n\n\n\n\nτοῦτο ἡγησάμην ἴ’ Αἰσχίνη, <δεῖν προφέρεσθαι> τῶν\n\nπαλαιῶν ἐκείνων λόγους παρ’ ἀνδρὸς πυλαγόρου μαχο-\n\nμένους ἀνοίᾳ χαριζομένη βαρβάροις. καλὸν ἦν καὶ\n\nτοῦτο τοὺς ἐπιγιγνομένους ἀκούειν, ὅτι πάντες καιροὶ\n\nτοὺς προγόνους ἀγαθοὺς εὕρισκον, οἱ τῶν πολέμων,\n\nοἱ τῶν ἔργων, οἱ τῶν λόγων. σὺ δὲ σιγήσας ἐκεῖ καὶ\n\nκαταισχύνας τούτους αἰτιᾷ τῆς σαυτοῦ κακίας τοὺς\n\nἀμφικτύονας, οἴ οὐ δήπου σοι τὸ στόμα ἐνέφραττον.\n48. Ἕδεισα γάρ, φησί, μὴ πόλεμος ἡμῖν ἀπὸ\n\nτῶν ἐμῶν γένηται λόγων καὶ τοσαῦται πόλεις\n\nἀπεχθανόμεναι κοινῇ στρατείαν ἐπὶ τὴν πόλιν\n\nποιήσωνται. ὅτε δὴ Φωκέας ἀπώλλυς, ἐκεῖνο οὐκ ἐδε-\n\nδοίκεις μὴ μεγάλους ποιήσῃς τοὺς ἄλλους τοὺς ἀπεχθῶς\n\nπρὸς τὴν πόλιν ἔχοντας.\nἀλλ’ ἐῶ τοῦτο, ἐκεῖνο δὲ\n\nἀπόκριναί μοι· πότερον πάλαι φιλοῦντες τὸν Φίλιππον\n\n\n\n\n\n\n\n\n\nκαὶ ἡμῖν ἐγκαλοῦντες νῦν ἐπέθεντ’ ἂν καιρὸν ἥκειν\n\nνομίσαντες ἢ τῆς δυσμενείας Ι ἐντεῦθεν ἀρχόμε-\n\nνοὶ; εἰ μὲν γὰρ καὶ πρότερον ἠμύναντ’ ἂν ἡμᾶς\n\nἡδέως, εἶχον ἀρκοῦντα καιρὸν τὴν Φιλίππου βούλησιν\n\nκαὶ οὐδὲν ἔδει περιμένειν ἃ μηδεὶς ᾔδει γενησόμενα.\n\nεἰ γὰρ ἐκεῖνοι πέμψαντες ὡς Φίλιππον ἠξίουν αὐτὸν\n\nἐφ’ ἡμᾶς ἡγεῖσθαι φάσκοντες ἑτοίμως ἀκολουθήσειν\n\nλέγοντες τὸ πλῆθος αὑτῶν καὶ τὴν παρασκευήν, ἆρ’\n\nἂν ὑμῖν εἰς τὴν ὑστεραίαν ἀναβαλέσθαι δοκεῖ ἔχων\n\nμὲν κατεπτηχότας τοὺς ὁμόρους, τοὺς δὲ ἀπολωλότας.\n\nἔχων δὲ τούς οἱ παρεπομένους; οὐχ οὕτως ἀργὸς ἐκεῖ-\n\nνος καὶ δεδομένους καιροὺς εἰδὼς διαφθείρειν. ἀλλ’\n\nἕτερον μὲν οὐδὲν ᾐτιῶντο, τὴν πολλὴν δὲ ὑπὲρ τῆς\n\nπυλαίας πρόνοιαν ἀξίαν ἡγοῦντο πολέμου οἱ διὰ τὸ\n\nφεύγειν τοὺς τοῦ πολέμου πόνους περιορῶντες τὴν\n\n\n\n\n\n\n\n\n\nμὲν Ἑλλάδα ταπεινὴν γινομένην, ἕνα δὲ ἄνθρωπον\n\nαὐξόμενον;\nεἴ γε ἦν ἡδὺ πόλεμος τοῖς Ἕλλησι καὶ\n\nὅπλων μελέτη καὶ δόξης ἔρως καὶ σωμάτων ἄσκησις,\n\nἦν ἂν καὶ Φιλίππῳ μέγα τι τὸ διασώσασθαι τὴν πα-\n\nἀρχήν· ἀρχήν· νῦν δ’ ἐκβεβλήκασι τῶν ψυχῶν τὸ\n\nλοτιμεῖσθαι τοῖς ὑπὲρ τῶν δικαίων ἀγῶσι καὶ κρεμά-\n\nσαντες τὰς ἀσπίδας κάθηνται ἀκούοντες τῶν ἐπαινούν-\n\nτων τὸν Φίλιππον καὶ οὐδὲ τοὺς ἀπολλυμένους τῶν\n\nἙλλήνων ποσῶς ἐλεοῦσιν, ἔνα μὴ πολεμεῖν ἀναγκασθῶ-\n\nσιν. ἐκ ποίας οὖν μεταβολῆς οἱ τοὺς ἀναγκαίους οὐχ\n\nὑπομένοντες πολέμους, οὗ λογισμὸς οὐδεὶς ἡγεῖτο,\n\n| τοῦτον ᾑροῦντο ἄν;\nοὐχ ὁρᾷς τοὺς μάλιστα\n\nΦιλίππῳ χαριζομένους, τοὺς καταπτύστους Θετταλούς,\n\nἐκ τοῦ φυγεῖν τὸ πολεμεῖν τοῦτο πεποιηκότας; οἵ, ἵνα\n\nΦωκεῦσιν ἀντ’ ἐκείνων πολεμῇ Φίλιππος, δουλείας\n\nἐπρίαντο τὴν ἀνάπαυσιν.\nεἰ δὲ καὶ ῥᾷστος ἦν ὁ\n\nπρὸς ἡμᾶς πόλεμος καὶ τὸ στρατεύεσθαι καὶ πονεῖν\n\nτοῖς ἀμφικτύοσιν ἄλυπον, ἀρ’ ἂν ὑμῖν δοκοῦσι βουλη-\n\nθῆναι μὴ εἶναι τὰς Ἀθήνας; οὐκ ἔστι. διὰ τί; τὸ\n\nμέλλον μὲν ἄδηλον, λύσις δὲ πᾶσιν ἀτυχημάτων ἁπάν-\n\nτων ἥδε ἡ πόλις ἡ τοῖς αὐτοῖς ἐγκαλοῦσά τε καὶ\n\n\n\n\n\n\n\n\n\nβοηθοῦσα. ἴσασιν οὖν ὧς ὑμῶν μὲν ἀντικαθημένων\n\nΦιλίππῳ μένει τὸ σῶσον αὐτοὺς ἐν τοῖς δυσκόλοις,\n\nἀπολωλότων δέ, ὃ μὴ γένοιτο, συναπόλλυται κἀκείνοις\n\nἡ τοῦ θαρρεῖν ἀφορμή. ὥστ’ εἰ καὶ σφόδρα ὑμᾶς ἐμί-\n\n’σουν, ἀλλὰ τὸ σφῶν αὐτῶν σκοποῦντες ἀπείχοντ’ ἄν.\nκαὶ μὴν οὐδ’ αὐτὸ τοῦτο δύναμαι συνιδεῖν, ὧς\n\nἀπηχθάνοντο ἄν. ἡ γὰρ ἐκείνων πρὸς τὸν Φίλιππον\n\nοὐδὲν ἧττον ἐφαίνετ’ ἂν χάρις, ὃ μάλιστα ἔσπευδον,\n\nκαὶ τοῦ παρ’ ὑμῖν ἀντιπεσόντος, μᾶλλον δὲ πολλῷ\n\nμείζων ἐγίγνετ’ | ἂν ἡ χάρις ἐκ τῆς ἀντιλογίας.\n\nσημεῖον γὰρ τοῦ μὴ φαῦλον τὸ διδόμενον εἶναι τὸ\n\nγίνεσθαι λόγους ὑπὲρ τοῦ μὴ καλῶς δίδοσθαι.\n54. Καὶ τί περὶ ταῦτα διατρίβω τὸ ἰσχυρότατον\n\nἀφείς; ἡμῖν γὰρ οὐ τοῦτον παρέδωκαν οἱ πρόγονοι\n\nτὸν νόμον τὰ μὲν ἀσφαλέστατα νομίζειν ἄριστα, ἀλλὰ\n\nτὰ μὲν πρέποντα τῇ πόλει καὶ μετὰ κινδύνων ἄριστα,\n\nτὰ δ’ ἀλλότρια τῶν ἡμετέρων ἠθῶν καὶ μετὰ ῥᾳστώ-\n\nνης δεινότατα. δεῖ δὴ τὸν τὰ κοινὰ ἀξιοῦντα πράττειν\n\nοὐκ ἐκφοβεῖν ὑμᾶς, ὥσπερ τοὺς παῖδας, οὐδὲ τραγῳ-\n\nδεῖν τοὺς ἐν τῷ πολεμεῖν ἱδρῶτας, ἀλλ’ ἔν τι ἐκεῖνο\n\nνομίζειν καὶ δεινὸν καὶ χαλεπόν, εἰ ὑμεῖς τι φεύξεσθε\n\n\n\n\n\n\n\n\n\n\n\nτῶν καλῶν δι’ ἡσυχίαν.\nΑἰσχίνης δ’, οἶμαι, κεκέρ-\n\nδακεν οὐ γεγονὼς ἐπὶ τῶν Μηδικῶν. τὰ γὰρ αὐτὰ ἂγ\n\nἐπεπόνθει. τί φῄς; ἐπολεμήσαμεν ἄν; ὑπὲρ δὲ τῶν Ἑλ-\n\nληνικῶν δικαίων οὐκ ἐπολεμήσαμεν πολλῷ ταῖς παρα-\n\nσκευαῖς Λακεδαιμονίων λειπόμενοι; πρῴην δὲ ὑπὲρ\n\nΕὐβοέων οὐκ ἐπλεύσαμεν; Ὀλυνθίοις δὲ δύναμιν οὐκ\n\nἐπέμψαμεν; ἵππαρχοι δὲ φίλοι καὶ ταξίαρχοι. τί ταῦτα\n\nβούλεται, Αἰσχίνη, τὸ μηδὲ ὄνομα ἀνέχεσθαι πολέμου;\n\nἕως ἂν ᾖ τῶν Ἀθηναίων ἡ πόλις, εὐχέσθω μὲν ἐν εἰρήνη\n\nδιάγειν, δεχέσθω δὲ τοὺς ὑπὲρ τοῦ καλοῦ πολέμους καὶ\n\nτὸ μὲν ἥμερον ἡγείσθω, τὸ δὲ ἀναγκαῖον. καὶ ταυτὶ μὲν\n\nὡς πολεμησάντων | ἂν τῶν Ἑλλήνων εἰρήσθω,\n\nὅτι δὲ ἥκιστ’ ἂν αὑτοὺς εἰς τοῦτο ταραχῆς ἐνέβαλον,\n\nἄρτι δεικνύων ἐπαυσάμην.\n56. Ἀλλ’ ὁ Φίλιππος, φησίν, αὐτὸς πάντως\n\n\n\n\n\n\n\n\n\n\n\n\n\nἂν ἐπῄει. πῶς τοῦτο λέγεις, Αἰσχίνη; οὐ διελυσάμεθα\n\nτὸν πόλεμον; οὐ πρεσβεῖαι γεγόνασιν; οὐ τοὺς ὅρκους\n\nἀπειλήφατε; βραδέως μὲν καὶ ἣ Φιλίππῳ συνέφερεν,\n\nεἰρήνη δ’ οὖν ἐστιν, ὧς ὁ ὑμέτερος λόγος. πῶς οὖν\n\nἐν εἰρήνῃ πόλεμος; οὐ γὰρ δὴ καὶ τοῦτο ὡμολογήσα-\n\nμὲν, κοινωνεῖν αὐτὸν καὶ τῆς ἀμφικτυονίσς. εἰ δ’ ἀεί\n\nτι προσλαμβάνειν ἀξιώσει διὰ τὴν εἰρήνην, οὐδὲν\n\nεἰρήνης δέομαι πολέμου χαλεπωτέρας.\nἐστράτευσεν\n\nἂν ὁ Φίλιππος ἀντιλεγόντων, δεδωκότων δὲ αὐτῷ τὴν\n\nπυλαίαν τοῦτο οὐ ποιήσει δυνηθείς; τὰς σπονδὰς γὰρ\n\nαἰδεσθήσεται. πάνυ γε· τοῦτ’ ἄν σοι μαρτυρή-\n\nσαιεν Ἁμφιπολῖται καὶ ΙΙνδναῖοι. ὧν τοὺς μὲν ἐν αὐτοῖς\n\nτοῖς ὅρκοις ἀπέσφαξε, τοὺς δὲ ἐξήλασε παρ’ ὧν εἰλή-\n\nφει τὴν πόλιν. οὐκ Ὀλυνθίοις Ι ὁμοῦ τε ἀπελο-\n\nγεῖτο καὶ μηχανὰς προσῆγεν; οὐ Φωκέας ἀπειλῶν\n\nΘηβαίοις ἀπώλλυεν; οὐκ ἔνθα ἂν λάβῃ καιρὸν πλεον-\n\nεξίας, καταγελᾷ τῶν θεῶν; τίνος οὖν ἡμᾶς ἀπήλλαξας\n\nπολέμου τῇ σιωπῇ;\n58. Ἀεὶ δεῖ τηρεῖν, ὦ ἄνδρες Αθηναῖοι, καὶ ποιεῖν\n\n\n\n\n\n\n\n\n\nὅπως μὴ δυνήσεται Φίλιππος. ὡς δυνηθέντα γε οὐκ\n\nἔστιν ὅ κωλύσει. ἔσται δ’ ὑμῶν μὲν ἐπιτρεπόντων\n\nμέγας, ἐγρηγορότων δὲ καὶ παροξυνομένων οὐχ ὅπως\n\nμείζων ἢ νῦν, ἀλλ’ οὐδ’ ὅσος ἐστὶ νῦν. ἀναμιμνη-\n\nσκέσθω δὲ τῆς εἰς Πύλας βοηθείας, ἣ Φωκέων αὐτὸν\n\nἀπεκρούσατο, δαὶ μηδὲν τοῖς παροῦσιν ἐπαιρέσθω. τὸ\n\nγὰρ δι’ ἀπάτης ληφθὲν οὔπω δεῖγμα τῆς τοῦ κεκρα-\n\nτηκότος ῥώμης.\nἀλλ’ εἰ καὶ σφόδρα ἔρρωται τοῖς\n\nπεζεταίροις, οὓς ἀκούω πίνειν εἰδέναι <μᾶλλον>\n\nμάχεσθαι, μείζων, ὦ ἄνδρες Ἀθηναῖοι, συμμαχία τὸ\n\nτῶν θεῶν εὐμενές, καὶ ἔγωγε μετὰ τούτων μόνος ἂν\n\nπαρατάξασθαι δεξαίμην ἢ μετὰ πολλῶν μυριάδων.\n\nαὐτὸς ὁ Πύθιος, οὗ τὸν ἱερὸν χραίνει τόπον, ἡμῖν\n\nἂν αὑτόν τε καὶ τὴν αὑτοῦ Ι συμμαχίαν ἐ̓δω-\n\nκεν, ὁ Ἡρακλῆς αὐτοῦ που τιμώμενος παλαιὸς ἡμῶν\n\nσυστρατιώτης, ἡ λαχοῦσα τὴν χώραν θεὸς ἡ ξυλίνῳ\n\nτείχει κρείττονι τοῦ Βαβυλωνίου τειχίσασα τὴν πόλιν.\n60. Ταῦτα χρῆν ἐνθυμούμενον Αἰσχίνην χρήσα-\n\n\n\n\n\n\n\n\n\n\n\nσθαι τοῖς οὖσι λόγοις καὶ ἐλέγξαι τὸ πρωτεῖον ἡμῶν\n\nπρὸς τοὺς ἄλλους Ἕλληνας. μᾶλλον δὲ ἠγνόει μὲν\n\nτούτων οὐδέν, πεπρακὼς δὲ τὴν σιγὴν οὐκ ἔμελλε\n\nφθέγξεσθαι. ἐχαρίζετο μὲν οὖν ὁπόσα οἱ λοιποὶ τῷ\n\nμηδὲν ἀντειπεῖν, ὅταν γάρ τις παρὼν ἔργοις αἰσχροῖς\n\nτὸ καθ’ ἑαυτὸν μὴ διακωλύῃ, τὴν τοῦ συνεργοῦ δόξαν\n\nἐκτήσατο, ὁ γὰρ ἐξὸν ἐπισχεῖν μὴ κωλύσας <ἐν οἷς>\n\nἐπέτρεψε δέδρακεν, ἐσκόπει δὲ ὅπως ἂν μήτ’ ἐκεῖνος\n\nἀτυχήσειε τῆς μετουσίας αὑτῷ τε γένοιτ’ ἄν τις παρ’\n\nὑμῖν καταφυγή.\nπῶς οὖν; πῶς τοῦτο συνέλθοι ἄν;\n\nοἱ μὲν ἄλλοι λεγόντων, ὦ Φίλιππε, καὶ ἐπαι-\n\nνούντων γένος τε τὸ σὸν καὶ προαίρεσιν καὶ\n\nτύχην, παρ’ ἐμοῦ δὲ ἀρκείτω σιγή, ἣ καὶ σοὶ\n\nδώσει τὴν πυλαίαν κἀμοί τινα λόγον Ἀθήνη-\n\nσιν. ἱν. ἤδη γὰρ ὑμᾶς οἴεται ἡττᾶσθαι λόγου. οὐκ εἶπες\n\nαὐτὸν γίνεσθαι δεῖν, ἀλλ’ οὐκ ἀντεῖπες γινομένῳ.\n\nτοῦτο δέ ἐστι καὶ ποιῆσαι Φίλιππον ἀμφικτύονα καὶ\n\nφόβον ὁμολογῆσαι πολύν. παρεδήλους γὰρ ὡς ἀντειπεῖν\n\n\n\n\n\n\n\n\n\nμὲν ἔδει, σιγᾶν δὲ ἦν ἀνάγκη καὶ ὅτι χρὴ Φίλιππον\n\nπαρὰ τῆς αὑτοῦ δυνάμεως ταῦτα οἴεσθαι λαβεῖν, οὐ\n\nπαρὰ τῶν Ἑλλήνων. ἆρ’ ἐλάττω σιγῶν Ι ἠδίκηκας\n\nἢ εἰ συνειπὼν ἐτύγχανες;\n62. Ἀλλ’ ἔστιν ὑμῖν, φησίν, ἀντειπεῖν, εἰ\n\nβούλεσθε, καὶ οὐδεὶς ὑμᾶς τοῦτ’ ἀφῄρηται.\n\nοἶδα ὅτι βούλει τοὺς ἀντεροῦντας φανῆναι καὶ πυλα-\n\nγόρας ἑτέρους ἐλθόντας αἰτιάσασθαι τὰ πράγματα,\n\nὅπως ἀκριβέστερον εἰδῇ Φίλιππος, ἡλίκων αὐτῷ παρα-\n\nκεχώρηκας, καί σοι γένηται πρὸς οἶς εἴληφας μισθὸς\n\nδεύτερος.\nἀλλ’ οὐ λύει τοῦτο τὴν σὴν κακίαν, εἴ\n\nτις ἕτερος γένοιτο δίκαιος, οὐδὲ τὸ χρηστῶν ἡμᾶς\n\nπολιτῶν εὐπορεῖν σωτηρίαν δεῖ τοῖς πονηροῖς εἶναι. οὐδὲ\n\nγάρ, εἰ στρατηγῶν καὶ σαθρὸν ὁρῶν τῶν πολεμίων τὸ\n\nτεῖχος, οἷον ἐκ πρώτης ἂν καταπεσεῖν μηχανῆς, ἀπῆγες\n\nτὸ στρατόπεδον πρὶν ἐξελεῖν, ἦν ἄν σοι τοῦτο πρὸς\n\nἀπολογίαν τὸ ἐξεῖναι πέμψασιν ἑλεῖν. εἰ γὰρ τὸν πρῶ-\n\nτον τοῦτο ἔσωζε, καὶ τὸν δεύτερον ἄν καὶ τὸν τρίτον\n\nκαὶ πάντας ἑξῆς, καὶ οὕτως ἂν ἡ πόλις εἱστήκει τῶν\n\nἀεὶ ῥᾳθυμούντων ἐκ τῶν οὔποτε μὲν προσβαλλόντων,\n\n\n\n\n\n\n\n\n\nἑλεῖν δέ, εἰ προσβάλοιεν, δυναμένων ἀποφευγόντων.\nἀλλὰ τοῦτο οὐκ ἔστι πυλαγόρας δίκαιος, ἀλλ’ εἰ\n\nμὲν αὐτὸς οὐδὲν τῶν προσηκόντων ἐλλέλοιπας, σώζου·\n\nεἰ δ’ ἑτέρου δεῖ τινος τὸ σὸν πράξοντος, ἀποθάνοις.\n\nτοῦτον ἡμεῖς οὐκ ἄκοντα ἐξεπέμψαμεν Ι οὐδὲ\n\nβοῶντα καὶ διαμαρτυρόμενον ὡς οὐκ ἂν δύναιτο τὰ\n\nτοιαῦτα ὑπηρετεῖν. οὐδὲ γὰρ ἄλλον οὐδένα, ὦ ἄνδρες\n\nἈθηναῖοι, τῶν οὐ βουλομένων τὰ ὑμέτερα πράττειν\n\nβιάζεσθε, ἀλλ’ ἔξεστι καλουμένῳ φυγεῖν καὶ οὐδεὶς\n\nκίνδυνος. Αἰσχίνης δὲ πρὶν οὓς ἄξιον ὑμᾶς ἰδεῖν\n\nαὐτὸν ὑπισχνούμενος, καὶ ἦσαν οἱ χειροτονοῦντες, οἱ\n\nκαὶ νῦν αὐτὸν ἐξαιτησόμενοι πάρεισιν.\nἔστι δὲ\n\nὄνειδος, ὦ ἄνδρες Ἀθηναῖοι, κοινὸν τοὺς τὰ μέγιστα\n\nἐγχειριζομένους εἰς τὴν ἑτέρων σώζεσθαι χάριν οὐκ\n\n\n\n\n\n\n\n\n\nἔχοντας ἀπὸ τῶν πεπραγμένων. Φίλιππος ἀμφικτύων\n\nδιὰ τοῦ πυλαγόρου, κεκληρονομηκὼς οὐ πατρῴας τά-\n\nξεως, ἀλλὰ τῆς Φωκέων, οἱ μισοῦνται παρὰ Θηβαίων,\n\nὅτι τὴν πόλιν ἡμῶν οἱ μὲν ἠξίουν κατασκάπτειν, οἱ\n\nδὲ οὐκ ἐπέτρεπον. Φίλιππος ἀμφικτύων, καὶ βαδίζει\n\nτύραννος ἐκ Πέλλης ἱερομνήμων. τί τῶν καινῶν εἶναι\n\nδοκούντων πρότερον ἐπεῖδεν ὁ ἥλιος; ποίαν γῆν ὑπὲρ\n\nθαλάττης, ποῖον δι’ ἠπείρου Ι πλοῦν; Φίλιππος\n\nἀμφικτύων καὶ τὸ παλαιῷ θεσμῷ τετειχισμένον συν-\n\nέδριον ἀνεῖται βαρβάροις.\nτῆς κοινωνίας Ἑλλήνων\n\nᾔτει βασιλεὺς κοινωνεῖν ἀσελγὴς καὶ θρασὺς καὶ τῶν\n\nἀμφικτυόνων ἐχθρὸς καὶ πολέμους ἐπὶ τούτῳ ἐκφέρειν\n\nἀξιῶν. ὁ δὲ δούλου βασιλέως ἀπόγονος Ἀλεξάνδρου\n\nτοῦ κηρυκεύοντος Ξέρξῃ κάθηται καὶ δικάζει καὶ φέρει\n\nψῆφον ὡς Ἀθηναῖος, ὡς Λακεδαιμόνιος. καὶ Ἀλέξαν-\n\n\n\n\n\n\n\n\n\n\n\nδρος μὲν ἐκεῖνος ἐπιτήδειος ὢν τοῖς Ἕλλησι καὶ τὴν\n\nἐπωνυμίαν ἐντεῦθεν λαβὼν οὐδὲν τοσοῦτον οὔτε ᾔτη-\n\nσεν οὔτε ἤλπισεν, ὁ δ’ ἀπ’ αὐτῶν τῶν ἐναντιωμάτων\n\nκαλούμενος ὁ τῶν Ἑλλήνων ὄλεθρος ἐν Πύλαις σε-\n\nμνός, ἐγγὺς τοῦ Λεωνίδου τάφου.\nταῦτα πιστεύσειεν\n\nἄν, εἰ πύθοιτο βασιλεύς, ὅτι οἱ τὸν σὸν προπά-\n\nτορα τὸν καλύψαντα τῇ δυνάμει γῆν καὶ θά-\n\nλασσαν τρέμοντα τῆς Εὐρώπης ἐξελάσαντες καὶ\n\nδραπετεύειν ἐφ’ ἑνὸς ἀναγκάσαντες πλοίου κα-\n\nταλύσαντες ἐκεῖνο τὸ φρόνημα προσκυνοῦσι\n\n\n\nΦίλιππον, ὁ δὲ διέβη μὲν Πηνειόν, ἧκε δὲ διὰ\n\nΘετταλῶν, πολλὴν δ’ ἐρημίαν περὶ Πύλας ἐργα-\n\nσάμενος γέγονεν εἶς τῶν γνησιωτάτων Ἑλλήνων;\n\nεἰ ταῦτα ἀκούσειεν, οὐκ ἂν ὧς ἀπατῶντα τὸν μηνυτὴν\n\nδιασχίσειε; τί λέγεις; οἶ μικρὸν ὕδωρ καὶ βῶλον\n\nγῆς οὐ δόντες τὸν τῆς γῆς, ὧς αὐτοί φασιν,\n\nὀμφαλὸν δεδώκασι; καὶ οἱ τὸν Ι τῶν κηρύ-\n\nκῶν οὐκ αἰδεσθέντες νόμον, ὅτε τοῦτον ἐμνημό-\n\n\n\n\n\n\n\n\n\nνεῦσαν, ὑπῆλθον δουλείας ζυγὸν καὶ τοὺς μὲν\n\nἀπέκτειναν, Φίλιππον δὲ στεφανοῦσι;\nΑἰσχί-\n\nνης τοίνυν αὐτὸ πράξας ἐφῖκται. εἰπέ μοι, πρὸς θεῶν\n\nἐγχωρίων, εἰπέ μοι, εἰ, ὅτε τούτων γινομένων ἐσίγησας,\n\nἐξαίφνης ἐπιστάντες πρέσβεις ἀπὸ τῆς Ἀσίας ἔλεγον,\n\nὅτι ὁ βασιλεὺς ὁ μέγας ἔχων ὅπλα ὅσα οὐδεὶς ἄλλος\n\nἀνθρώπων οὐ δούλην μὲν λαβεῖν τὴν Ἑλλάδα βούλε-\n\nται οὐδὲ ἐπιθυμεῖ δένδρων τῶν ὑμετέρων οὐδὲ τῶν\n\nἄλλων ἀγαθῶν, τοσοῦτον δὲ ἐπαγγέλλει καὶ ἥγ’ εἷται\n\nζηλωτὸν ἓν τὸ ἐγγραφῆναι τοῖς ἀμφικτύοσιν, ἆρ’ ἂν\n\nἐσίγησας ἢ ῥήτωρ ἂν ἦσθα; εἰ μὲν γὰρ ταὐτὸν ἂν\n\nἐποίεις, θεᾶσθε τὸν πυλαγόραν· εἰ δ’ εὐθὺς ἀντεῖπες\n\nἐκείνοις, τί ἂν εἶπες, εἴ τις ἐπύθετο· διὰ τί πρὸ τοῦ\n\nδεσπότου τὸν δοῦλον ἄγεις; ἢ ὅτι τῷ μὲν συγ-\n\nγέγονας, τῷ δὲ οὔπω;\n69. Οὐ γέγονεν, ὦ ἄνδρες Ἀθηναῖοι, χαλεπώτερον\n\nἔργον οὐδ’ ὅ μᾶλλον ἔδειξε κακῶς πράττουσαν τὴν\n\nΕλλάδα. ἀλλ’ ἤκουον Ἀμφίπολιν εἰλῆφθαι. δεινὸν\n\nμέν, ἀλλ’ ἐπὶ Θρᾴκης. ἤκουον Ποτίδαιαν. ἔποικοι\n\n\n\n\n\n\n\n\n\n\n\nμὲν Ἀθηναίων, ἀλλ’ ἐπὶ Θρᾴκης. τοιούτοις ἐμαυτὸν\n\nπαρεμυθούμην καὶ περὶ Πύδνης καὶ Μεθώνης καὶ τῶν\n\nἄλλων πάντων· ἥρπασεν, ἐψεύσατο, ἐπιώρκησεν,\n\nὑφείλετο. κακούργου ταῦτά ἐστιν, οὐ βασιλέως,\n\nβαλλαντιοτόμοι τινός, οὺχ ἡγεμόνος. πρὸς δὲ |\n\nτὸ νῦν ἀποπνίγομαι βλέπων εἰς τὰ ὑμέτερα πρόσωπα.\n\nΦίλιππος μεθ’ ἡμέραν τοσοῦτον ἔργον ᾔτησε περὶ Δελ-\n\nφοὺς καὶ οὐχ ἥμαρτεν, ἀλλὰ τῶν μὲν λεγόντων, τοῦ δὲ\n\nσιωπῶντος εἴληφεν.\nὦ Δευκαλίων καὶ Ἀμφικτύων\n\nκαὶ Ἀκρίσιε καὶ Στρόφιε καὶ Εὐρύλοχε, οὐκ ἐπὶ ταύ-\n\nταῖς ταῖς ἐλπίσι σὺ μὲν κατέδειξας, οἱ δὲ ἀνενεώσαντο\n\nτὸ νῦν καταγέλαστον συνέδριον. πάλιν Κιρραῖοι, πάλιν\n\nἈκραγαλλίδαι, μᾶλλον δὲ πολλῷ δεινότερα. οἱ μὲν γὰρ\n\nἔξωθεν προσπίπτοντες τοῖς Πυθῶδε ἰοῦσιν ὅ τι\n\nναιντο ἐλῄστευον, ὁ δὲ οὐ θεωροῖς τισιν ἐνοχλήσας\n\nοὐδὲ ἀργύριον ἢ σκεῦος ὁδοιπόρων ὑφελόμενος, ἀλλ’\n\nὌλυνθον καὶ Μεθώνην καὶ Ἀπολλωνίαν καὶ δύο καὶ\n\nτριάκοντα πόλεις καὶ πρῶτος εἰσαγαγὼν νόμον εἶναι\n\nπόλεων πράσεις ὑπ’ αὐτῶν τῶν πεπιστευμένων τιμὴν\n\n<τῶν> ἀδικημάτων ἔχει καὶ γέγονεν ἀμφικτύων.\nκαὶ\n\nπαρὰ μὲν ἑκάστης τῶν πόλεων κατὰ τῶν πονηρῶν αἱ\n\n\n\n\n\n\n\n\n\nκολάσεις, κοινοὶ δὲ ἐν ταῖς πόλεσιν ἔπαινοι τῷ μιαρῷ\n\nὃν οὐδὲ τοῖς Μακεδόνων αὐτῶν ἱεροῖς προσιέναι προσ-\n\nήκει τοσούτου γέμοντα τοῦ μύσους. οὐκ ἔστι τοῖς\n\nἡταιρηκόσι μετασχεῖν ἱερῶν. οἶδεν ἐν Θήβαις τὴν τού-\n\nτου νεότητα Παμμένης. καὶ Θηβαῖοι | τοῦτο οὐκ\n\nἀγνοοῦντες κολακεύουσιν ὅμως. οὐκ ἔστιν ἀνδροφόνοις\n\nἅψασθαι βωμῶν. ὁ δ’ ἀπὸ τῶν ἀδελφῶν ἤρξατο τῆς\n\nμιαιφονίας, οὓς ἐλαύνων καὶ σφάττων καὶ ἐξαιτῶν,\n\nἴως ἐξέπεσον, διετέλεσεν.\nὁ κινῶν ἀνάθημα εὐθὺς\n\nἀπαχθεὶς ἀποθνήσκει. Φίλιππος δὲ οὐδ’ ἂν αὐτὸς δύ-\n\nναιτο τὸ πλῆθος εἰπεῖν μὴ ὅτι τῶν ἀναθημάτων,\n\nἀλλ’ οὐδὲ τῶν ἱερῶν. τίς γὰρ τοσαῦτα σεσύληκε; τίς\n\nκατέσκαψε; τίς ἐνέπρησε; τίς ἀφωμοίωσε τὰς πόλεις\n\nτοῖς ἀοικήτοις τόποις οὐ νόμῳ πολέμου προσιών, ἀλλ’\n\nἀναμιγνὺς φιλίᾳ σίδηρον, συνθήκαις ὅπλα, ὅρκοις\n\nφόνους.\nἐνθυμεῖσθε ὁπόσα νῦν διὰ τοῦτον πολ-\n\nλαχοῦ γῆς δάκρυα πατέρων ἐπὶ παισί, παίδων ἐπὶ\n\nπατράσιν, ἐπ’ ἀνδράσι γυναικῶν, ἀλωμένων, πτωχευόν-\n\nτων, προσαιτούντων, ἐλεουμένων, οὐδὲ τοῦτο ἐχόντων.\n\n\n\n\n\n\n\n\n\n\n\n\n\nἐνθυμεῖσθε τίνα γνώμην ἕξειν εἰκὸς τοὺς Ἁτρεστίδᾳ\n\nδεδομένους τοὺς ὀψὲ δουλεύειν μανθάνοντας. ὁ τοῖς\n\nθαυματοποιοῖς ἐν δείπνῳ διανέμων | τά ἀπὸ \"\n\nὈλύνθου σώματα τῆς ὠμότητος ἆθλον εἴληφε τὴν\n\nπυλαίαν.\n74. Καὶ τί λέγω τοὺς ἀλλαχοῦ; χθές τις ἐμοὶ προσ-\n\nελθὼν τῶν ἐκεῖθεν δεῦρο καταφευγόντων περὶ τῆς\n\nεἰσαγγελίας πεπυσμένος ἤρετο, εἰ ταῦτα ἀληθῆ καὶ εἰ\n\nΦίλιππος ἀμφικτύων καὶ εἰ σιγῶντος Αἰσχίνου. γνοὺς\n\nδὲ ταῦτα οὕτως ἔχειν ἀμφότερα δακρύσας ἀπῆλθεν\n\nεἰπὼν οὐδέν. τοιοῦτον ἡμῖν ἀμφικτύονα πεποίηκεν\n\nΑἰσχίνης, ᾧ μηδ’ ἰδεῖν τὴν πυλαίαν θέμις, καὶ τοσαύ-\n\nτης ἀκαθαρσίας ἐνέπλησε τὸν ἁγιώτατον τῶν χώρων.\nἐπέβη τῆς ἀκροπόλεως Ξέρξης, ἀλλ’ Ἀθηναίων\n\nἐκλελοιπότων τὴν πόλιν, ἀλλὰ μισούντων αὐτόν, ἀλλὰ\n\nπολεμούντων, ἀλλὰ ναυμαχούντων, ἀλλ’ ἡδέως ἂν\n\nδιασπασαμένων. Φίλιππος δὲ εἰς τὴν πυλαίαν ὧς φί-\n\n\n\n\n\n\n\n\n\n\n\n\n\n\n\n\n\nλος, ὡς χρηστός, ὡς εὐσεβής, ὧς δίκαιος εἰσῆκται.\n\nἐχέτω τὸν τόπον ὧς ἐχθρός, ὡς πολέμιος. ἀπόντων\n\nἙλλήνων, ἐξεληλαμένων, ἐκβεβλημένων, οἴκοι μενόν-\n\nτων μόνος ἐχέτω, μόνος δικαζέτω, μὴ κοινωνὸς κα-\n\nλείσθω μηδὲ μέρος ἔστω τῶν ἀρχαίων ἀμφικτυόνων.\n\nοἴσω τὴν δυστυχίαν, τὴν δὲ χάριν οὐ φέρω.\n76. Καὶ ταχύ γε, ὦ ἄνδρες Ἀθηναῖοι, καθεδεῖται\n\nμόνος. οἶδα ἐγὼ τὸν ἄνθρωπον. οὐκ ἀγαπήσει ταῖς\n\nψήφοις Φωκέων οὐδ’ ἀνέξεται | ψῆφον ἑτέραν\n\nὁρῶν ἰσχύουσαν καὶ νῦν μὲν αὑτῷ συμπνέουσαν, νῦν\n\nδὲ ἀνθισταμένην. εὑρήσει προφάσεις κατὰ τῶν συνιόν-\n\nτων, εὑρήσει Φωκέας ἑτέρους, πάλιν ἀποκόψει μέλος.\nοὐ μὴν ἀλλ’ εἰ καὶ τὰ μάλιστα συνέξει καὶ φρου-\n\nρήσει καὶ διατηρήσει τοὺς ἔτι σωζομένους, ἀλλὰ τό γε\n\nἐλευθέρως συνεῖναι καὶ καθῆσθαι καὶ λέγειν καὶ ψη-\n\nφίζεσθαι τοῖς ἄλλοις ἀπολεῖται καὶ δεινὴ κατασχήσει\n\nτὸ συνέδριον ἀνωμαλία τοῦ μὲν τὸν τῆς τυραννίδος\n\nἐφελκομένου τῦφον, τῶν δὲ καταφερομένων εἰς ταπει-\n\n\n\n\n\n\n\n\n\n\n\nνοτερὸν σχῆμα. μεστοῦ δὲ ὄντος τοῦ πέριξ τόπου\n\nπολλῶν μὲν ἱππέων, πολλῶν δὲ ὁπλιτῶν, ξένων, κολά-\n\nκων, μαγείρων, σκηνῆς χρυσοπάστου, τῆς ἄλλης θερα-\n\nπείας ἴσως ἐκεῖ καὶ Καλλίαν τις ὄψεται τιμώμενον\n\nτὸν ἐνθένδε ἐλαυνόμενον, ὅν ὁ τρόπος Ἀθήνηθεν μὲν\n\nἐξέβαλε, τῷ Φιλίππῳ δὲ συνήρμοσεν.\n78. Ἐμοὶ μέν, ὦ ἄνδρες Ἀθηναῖοι, μὴ γένοιτο τὴν\n\nπυλαίαν, μὴ Δελφοὺς ἰδεῖν, μὴ Πύθια τοσαύτης με-\n\nταστάσεως πάντα κεκινηκυίας καὶ τοσούτου νεωτερι-\n\nσμοῦ πάντα ἄνω καὶ κάτω πεποιηκότος. σκοτεινὸν μὲν\n\nτὸ ἔαρ, ἀτερπὲς δὲ τὸ φθινόπωρον, δακρύων δὲ γέ-\n\nμουσα ἡ πανήγυρις. ὑμεῖς δέ, εἰ δύναισθε διὰ Φωκίδος\n\nἐρήμης εἰς Δελφοὺς ἰέναι, σιδηροῖ τινες ἂν εἴητε.\n\n| δεῖ γὰρ ἀπὸ τῶν ὅρων εὐθὺς ἀρξαμένους μέχρι\n\nτοῦ νεὼ θρηνεῖν οὐ τείχους ἑστηκότος, οὐκ οἰκίας\n\nμενούσης, οὐ κώμης ἀνδρῶν ὁρωμένης, <πρεσβθτῶν\n\nδὲ καὶ γυναίων καὶ παιδαρίων> μόνων\nτίς ἔτι πυλαγόρας αἱρήσεται βαδίζειν διὰ τοσού-\n\nτων κακῶν παρὰ τὸν τούτων αὐτόχειρα; σόν, Αἰσχίνη,\n\nτὸ ἔργον, τῆς σῆς ψυχῆς ἡ διακονία. τρυφῶν πορεύσῃ,\n\n\n\n\n\n\n\n\n\n\n\nγελῶν, κροτῶν. ὁρῶμεν ὅσον δύναται πρεσβευτοῦ πο-\n\nνηρία. μᾶλλον δέ, τί ταῦτα λέγω; οὐκ ἀποκτενεῖτε; οὐ\n\nκαταψηφιεῖσθε; φωνῆς δ’ ἀνέξεσθε τῆς ὑπὲρ ὑμῶν\n\nοὐδαμοῦ φαινομένης; ἐν μὲν τῇ σκηνῇ μεγαλόφωνος\n\nκἀν τοῖς καθαρμοῖς κἀν τοῖς θιάσοις, ἐν οἶς δ’ ἂν\n\nβοηθεῖν τῇ πόλει δεήσῃ, τῶν σκιῶν ἀφωνότερος.\nταχύ γ’ ἂν οὗτος τὸν Κυναίγειρον ἢ τὸν Κόδρον\n\nἐμιμήσατο καὶ τὸ σῶμα ὑπὲρ ὑμῶν ἐπέδωκεν ἢ τοῦ\n\nθεοῦ χρήσαντος ἢ μάχης ἐπειγούσης ὃς ἀπ’ ὀλίγων\n\nῥημάτων οὐκ ἐπήμυνε τῇ πατρίδι οὐδ’ ἐλογίσατο\n\nπρὸς αὑτὸν ὅτι ἐμὲ μέντοι, τὸν Ἀτρομήτου καὶ\n\nΓλαυκοθέας, τὸν τὰ νεήλατα καὶ σῦκα τεθαυ-\n\nμακότα, τὸν ἀναιδῆ τριταγωνιστήν, τὸν παμ-\n\nπόνηρον γραμματέα, ἐκόσμησεν ὁ τῶν Ἀθη-\n\nναίων δῆμος πρεσβευτήν, πυλαγόραν, σύμβου-\n\nλον, τὰ κάλλιστα τῆς δημοκρατίας ἔδωκεν. ἀλλ’\n\nὧς εἶδε Φίλιππον καὶ χρυσόν, ἐπελάθετο πάντων.\nτοῦτον οὖν ἀφήσετε; τίνος ὑμᾶς ἔχοντα προγόνων\n\n\n\n\n\n\n\n\n\n\n\n\n\nἀρετῆς ἀναμνῆσαι; ποίων ἀναθημάτων; ποίων τρο-\n\nπαίων; ποίων στρατηγιῶν; ἐγὼ μὲν οὐχ ὁρῶ πλὴν εἰ\n\nταῦτα ἄξιον αἰδεσθῆναι, τἀς πέδας τοῦ πατρὸς καὶ\n\nτὸν κλοιὸν τῆς μητρὸς καὶ τοὺς ἐμβάτας τούτου καὶ\n\nτὰ ἀπὸ τῶν θεατῶν τραύματα καὶ τὴν ἀναίδειαν Κυ-\n\nρηβίωνος καὶ τὴν | πορνείαν Νικίου. οὐκοῦν οὗ-\n\nτοι μὲν κρυπτόμενοι μᾶλλον ἢ δεικνύντες αὑτοὺς τοῦ-\n\nτον ἂν ὠφελοῖεν, περὶ δὲ τῶν πολιτευομένων ἐκεῖνο\n\nλέγω· παυσάσθωσαν τὴν μὲν πόλιν μικρὰν ποι-\n\nοῦντες, τοὺς δὲ πολεμίους μεγάλους, ὧς ἐν τῷ\n\nταύτης μεγέθει μᾶλλον ἂν θεραπεύοιντο.\n82. Καὶ μὴν κἀκεῖνο αὐτοὺς ἐρωτᾶτε· ὑμεῖς δὲ\n\nπυλαγοροῦντες ἐσιγήσατ’ ἂν ἢ οὔ; ἢ γὰρ κακοὺς\n\nὄντας εὑρήσετε καὶ τούτῳ προσομοίους ἢ κατηγόρους\n\nΑἰσχίνου, ὃς δελεάσας τὸν δῆμον λόγοις ἐν Ἀρκαδίᾳ\n\nῥηθεῖσιν εὗρεν ὧν ἐβούλετο μείζω καὶ πιστευθεὶς\n\n\n\n\n\n\n\n\n\n\n\nἀπέδοτο λέγων μὲν περὶ Φωκέων, μὴ λέγων δὲ νῦν\n\nμὲν ἐν πυλαίᾳ, πρότερον δὲ ἐν Μακεδονίᾳ περὶ τῆς\n\nἈμφιπόλεως. οὕτω πάλαι τοῦτον ἠπίστατο τῆς προ-\n\nδοσίας τὸν τρόπον.\n83. Οὐ παύσεσθε, ὦ ἄνδρες Ἀθηναῖοι, τοῖς ἐμ\n\nπόροις τούτοις τὰ νεῦρα τῆς πόλεως ἐγχειρίζοντες; οὐ\n\nτοὺς μέν, εἰ μὴ ἀποκτεῖναι βούλεσθε, ἐπὶ τὴν σκηνὴν\n\nἀποπέμψετε καὶ τὸν πρότερον βίον, ἐπὶ Κρέοντα καὶ\n\nτὸν Οἰνόμαον, παρὰ τὸν Θεόδωρον καὶ τὸν Ἀριστό-\n\nδῆμον, ἐπιστήσετε δὲ τοῖς ὑμετέροις ἄνδρας εἰς τὸν\n\nΠερικλέα βλέποντας;\nδῆμος ἔχων τὸν Παιανιέα\n\nΔημοσθένην Αἰσχίνην πυλαγόραν ἐκπέμπει τὸν Κοθω-\n\nκίδην; οὐκ ἂν ἤνεγκαν ἐκείνου τὸν θυμὸν οὐδὲ τὴν\n\nγνώμην | οὐδὲ τὸ ῥεῦμα τῶν λόγων. ἐνίκησεν\n\nἂν Θηβαίους, ἐκράτησεν ἂν Θετταλῶν, κατέπληξεν ἂν\n\nτοὺς ἄλλους, ἐξήλεγξεν ἂν τὴν τοῦ Πύθωνος δόξαν.\n\nἀλλὰ νῦν ὁρᾶτε τὸ συμβάν. πυλαγόρας Αἰσχίνης καὶ\n\nΦίλιππος ὰμφικτύων. βέλος δὲ οὐδέν, Ἄπολλον, ἐξ\n\n\n\n\n\n\n\n\n\n\n\n\n\n\n\nοὐρανοῦ μιμούμενον τὰς τοῦ Παρνασσοῦ κορυφὰς\n\nαἱ τοῖς βαρβάροις ἄνωθεν καταθέουσαι προσέπεσον\n\nκαὶ τὸ ὄρος ἀντὶ στρατοπέδου πρὸς τοὺς ἐπιόντας\n\nἤρκεσεν;\nἀλλ’ εἰ καὶ μήπω ταῦτα, πολλὰ χρὴ τοι-\n\nαῦτα προσδοκᾶν. μέγας ἦν καὶ Ἰάσων ἐκεῖνος ὁ Θετ-\n\nταλὸς καὶ ταῖς παρασκευαῖς καὶ ταῖς ἐλπίσι καὶ τῆς\n\nτῶν Πυθίων διαθέσεως ὠρέγετο. ἀλλ’ ὅμως τὰ μὲν ἦν\n\nπλησίον, ὁ δὲ ἔκειτο, καὶ τοσοῦτον ἴσχυσαν ἄνδρες\n\nἑπτά.\n"};
