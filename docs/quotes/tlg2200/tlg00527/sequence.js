var sequence = {"name":"Libanius. Declamatio 27","data":"XXVII.Δύσκολος ὤλισθεν. ὁ παῖς παρὼν ἐγέλασε. καὶ\n\nἀποκηρύττει αὐτόν.ἐπειτή ποτε ῥᾷον ἴσχον ἀπὸ τοῦ πτώμα-\n\nτος, ὧς μήποτε ὤφελον, ὀδυνᾶσθαι γὰρ ἄμεινον ἦν\n\nἢ τοσούτοις ἀνθρώποις προσελθόντα λαλεῖν, ἥκω τὸ\n\nπολύγελων τουτὶ μειράκιον καὶ κλαῦσαί ποτε κατα-\n\nναγκάσων. ἐξελῶ γὰρ αὐτὸ τῆς οἰκίας ὑπὸ μάρτυσιν\n\nὑμῖν, ἐπειδὴ τοῦτο ἔδοξε τῷ χρηστῷ νομοθέτῃ μὴ ἐμὲ\n\nκύριον εἶναι τῆς οἰκίας ἐξῶσαι τὸν ἐμοὶ διαφέροντα,\n\nἀλλὰ συμψήφους λαβεῖν τοὺς | μήτε τοῖς ἐμοῖς\n\nμήτε ἐμοί τι προσήκοντας. τί γὰρ ὑμᾶς ἴδει μαθεῖν,\n\nΗ = Codex Hierosolymitanus S. Sepulcri 107V = Vaticanus gr. 940Β = Barberinus II 41Va = Vaticanus gr. 82Cl = Berolinensis gr. 195 olim ClaromontanusΜ = Marcianus gr. 439\n\n\n\n\n\n\n\n\n\n\n\nπρῶτον μὲν εἰ παῖδα ἐγέννησα τὴν ἀρχήν, εἶθ’ ὅτι\n\nκαταγέλαστος αὐτῷ νομισθεὶς οὐ βούλομαί τι τῶν\n\nἐμῶν καταλιπεῖν;\nεἰ μὲν οὖν ἠπιστάμην ὧς πλείονά\n\nμε ὧν βούλομαι λαλεῖν ἀναγκάσετε καὶ οὐ τοῦτο μό-\n\nνον εἰπὼν τὸ οὐ βούλομαι τοῦτον εἶναι τῶν\n\nἐμῶν κληρονόμον εὐθὺς ὑμῶν ἀπαλλάξομαι, καὶ εἰ\n\nδιερράγη γελῶν οὗτος, οὐκ ἄν ποτε δεῦρο εἰσελη-\n\nλύθειν· νῦν δὲ ἐντὸς ἤδη μοι τοῦ βουλευτηρίου γε-\n\nγενημένῳ κακοδαίμων τις πρύτανις προσελθών, ἀλλὰ\n\nκαὶ τὰς αἰτίας ἀνάγκη, φησί, καταλέγειν καὶ ὧς\n\nεὔλογοι δεικνύναι καὶ πιθανὸν εἶναι τοῖς βου-\n\nλευταῖς κἂν οὕτω τύχῃ, τοῖς πολυλάλοις τουτοισὶ\n\nῥήτορσιν ἀντιλέγοντα διαρρήγνυσθαι, ὥστ’ ἔλαθον ὁ\n\nμάταιος ἑνὸς ἀπαλλαγῆναι βουλόμενος μυρίοις θηρίοις\n\nἐμαυτὸν ἐμβαλών. ἀλλ’ ἔνα θᾶττον ἀπαλλαγείην ὑμῶν,\n\nἐρῶ τὰ δοκοῦντα διὰ βραχέων, ἄν τε οἶς λέγω προσέ-\n\nχειν ἐθέλητε ἄν τε, ὡς ἔθος ὑμῖν, ἀλλαχῆ κεχηνέναι.\nἘκ τῆς ἐσχατιᾶς πρῴην εἰς τὸ ἄστυ κατῄειν οὐ\n\nποθῶν τι τῶν τῇδε θεάσασθαι, μὴ γὰρ οὕτω διαφθα-\n\nρείην ὧς σπουδαῖόν τι νομίσαι τῶν παρ’ ὑμῖν, ἀλλὰ\n\n\n\n\n\n\n\n\n\n\n\nπεπληγυῖαν ἐν ταῖς πέτραις τὴν δίκελλαν ἰασόμενος.\n\nὁ γάρ τοι κακῶς ἀπολούμενος χαλκοτύπος μίαν ἡμέραν\n\nὡρισμένον αὐτῷ φοιτᾶν εἰς ἀγρὸν καὶ ταύτης μισθὸν\n\nοὐκ ὀλίγον ἐκλέγων τῆτες οὐκ ἐλθὼν ἐμὲ δεῦρο κατ-\n\nἐλθεῖν ἐβιάσατο. ἀηδῶς μὲν γὰρ ἑώρων αὐτὸν κἀκεῖ\n\nκαὶ πολλάκις ἔχων ὅ τι χαλκευσαίμην, ἔνα μὴ θεῴμην,\n\nἀπέφησα, τοῦ δὲ μετὰ πολλῶν ἐνθάδε τὸ μόνον ἐκεῖ\n\nβλέπειν ἦν αἱρετώτερον.\nἐβάδιζον οὖν ἀνιώμενος\n\nπαρ’ αὐτὸν καὶ πολλὰ τῷ μιαρῷ κατ’ ἀρώμενος. οὑτοσὶ\n\nδὲ αὐτόκλητος εἴπετο, | οὐ γὰρ ἐκέλευσα, μὰ τοὺς\n\nθεούς· τί γὰρ βουλόμενος ἂν καὶ ἐκέλευσα; οὐ γὰρ\n\nἵνα συνοδοιπορῇ μοι. καὶ γὰρ πρὸς τὴν σκιὰν τὴν\n\nἐμαυτοῦ πολλάκις ἄχθομαι πανταχῆ μοι συνεπομένην\n\nκαὶ δι’ αὐτὴν πρὸς τὸν ἥλιον καὶ τὴν σελήνην, ὅτι\n\nποιοῦσιν αὐτήν. ἀλλ’ οὐκ οἶδ’ ὅπως με, ἡνίκα ἐξῄειν,\n\nλαθὼν κατὰ μέσην τὴν ὁδὸν ἀνεφάνη, πρὸς ὅ καὶ\n\nπρῶτον εὐθὺς ἠγανάκτησα καὶ μικροῦ τῇ βακτηρίᾳ\n\nκαθικόμην αὐτοῦ, ὡς ἴδει γε. οὐ γὰρ ἂν αὐτῷ νῦν\n\nκαταγέλαστος ἔδοξα.\nἔπειτα κατ’ αὐτὴν τὴν ὁδὸν\n\n\n\n\n\n\n\n\n\nπόσα οἴεσθέ με ἠνίασεν ἢ τοὺς κύνας τῶν νομέων\n\nἐξαγριῶν ἢ τὰς γεράνους ταῖς βώλοις ἀποσοβῶν ἢ\n\nλίθοις βάλλων τὰς αἶγας ἢ τὸν δεῖνα ὅστις ἐστὶ πυν-\n\nθανόμενος ἢ πόσον τῆς ὁδοῦ τὸ λειπόμενον ὡσπερεὶ\n\nτὴν ὁδὸν ἐμοῦ καταμεμετρηκότος ἢ τοὺς ἀνθρώπους\n\nτῆς χώρας ἠριθμηκότος, ὅς, ἔνα μηδὲ ἄκων τινὶ περι-\n\nτύχω, οὐδὲ τὴν δημοσίαν εἴωθα βαδίζειν ὁδόν, ἀλλ’\n\nἐκτρεπόμενος κατὰ τὰ χωρία ποιεῖσθαι τοὺς περιπά-\n\nτους; ὁ δὲ ὅμως καὶ τοὺς ἐν τῇ λεωφόρῳ βαδίζοντας\n\nἠξίου μανθάνειν τῶν ἀετῶν ὀξύτερόν με βλέπειν κε-\n\nλεύων. ἐφ’ οἷς ἅπασιν ἀποπνιγόμενος ὅμως διεκαρτέ-\n\nρουν, ἴως εἰς τὸ ἄστυ ποτὲ καὶ τὴν ἀγορὰν ἐνεβάλομεν.\nἐνταῦθα δέ, ὡς οὐδὲν ἦν ὁρᾶν ἀνεκτόν, ἀλλὰ γε-\n\nλῶντας αὖ κἀκεῖ τοὺς πολλούς, ὀμνύντας, ἀλλήλοις\n\nλοιδορουμένους, ὄψα φέροντας οὐ πρὸς χρείαν, ἀλλ’\n\nἕκαστον ἐνιαυτοῦ τροφὴν πολλοῖς ὁμοῦ σωφρονεῖν\n\nδυναμένοις, ἔνα μὴ παροξυνοίμην ταῦτα ὁρῶν, ἀπῆγον,\n\n\n\n\n\n\n\n\n\n\n\n\n\nὧς οἷόν τ’ ἦν, τὼ ὀφθαλμὼ καὶ προῄειν μηδὲν τῶν\n\nἐν ποσὶ καθορῶν. οὐ γὰρ ἠπιστάμην ὡς ὑμεῖς ἐμὲ\n\nμόνον τοῖς νόμοις ἀναγκάσετε πείθεσθαι, ἀγορανόμους\n\nδὲ καὶ ἀστυνόμους οὕτω καταφρονοῦντας αὐτῶν οὐ\n\nκολάζετε, οἳ τοσοῦτον νέμουσιν ἐπιμελείας | τῇ\n\nπόλει ὥστε λίμνας ὅλας ἐν αὐτῇ συνεστάναι καὶ ὀλί-\n\nσθους εἶναι τῆς ἀγορᾶς πανταχοῦ, εἰς οὓς ἀπροόπτως\n\nἐμπεσὼν καὶ τὼ πόδε μὲν ὑποσυρείς, τῇ βακτηρίᾳ δὲ\n\nοὐχ εὑρὼν ἐπερείσασθαι ἔλαθον καταπεσὼν καὶ πλατὺς\n\nτούτῳ γέλως γενόμενος, οὔποτε, μὰ τοὺς θεούς, τοῦτο\n\nἐλπίσας.\nπρὸς ἑτέρῳ δὲ τὸν νοῦν ἐγενόμην εὐθὺς\n\nπεπτωκὼς καὶ μᾶλλον τοῦ πτώματος ἐδεδοίκειν μὴ\n\nοὗτος αὐτὸς ἢ τῶν κατ’ ἀγοράν τινες προσελθόντες ἢ\n\nχεῖρα ὀρέγοιεν ἢ πυνθάνοιντο ἃ εἰώθασι, μὴ τὸ σκέλος\n\nἐπλήγην ἢ τὴν κλεῖν κατεάγην ἢ συνέτριψα τὴν ὀσφύν,\n\nἔμετον ῥημάτων καὶ ἐρωτήματα οἷα ἄν με παραχρῆμα\n\nἀπώλεσε.\nτὸ δὲ οὐ τοιοῦτον ἦν, ἀλλ’ ἦν πολλὴ\n\n\n\n\n\n\n\n\n\n\n\n\n\n\n\n\n\nπαρ’ ἐλπίδας, ὥς γε ὑμεῖς ἂν φαίητε, ἀπανθρωπία.\n\nτουτονὶ δὲ ἀναβλέψας ὁρῶ διακεχυμένον τὸ πρόσωπον\n\nκαὶ ἀνάπλεων γέλωτος καὶ μονονοὺ καγχάζοντα ἐπ’ ἐμοί.\n9. Οὗτος οὖν ἐμὲ κληρονομήσει καὶ αὖθις γελάσε-\n\nται τεθνεῶτος, μᾶλλον δὲ ἑορτάσει λαμπρῶς; εἰ γὰρ\n\nπεπτωκότος ἀπλῶς ἀκάθεκτος ὑπὸ γέλωτος ἦν, τεθνεῶ-\n\nτος δηλαδὴ πάνδημον ἄξει πανήγυριν. ἀλλ’ οὐχ οὕτω\n\nλέμφος οὐδ’ ἀνόητός τις ἐγὼ ὥστε γρῦ τι τῶν ἐμῶν\n\nτοῦτον λαβεῖν ἤ ἐπιβῆναι τῆς ἐσχατιᾶς ἔτι, ἀλλ’ οἰχέ-\n\nσθω παρὰ τοὺς ἀνεξομένους καταγελῶντος αὐτοῦ.\n10. Ἐμοὶ δὲ ἅπαξ ἀρκεῖ γέλωτα ὀφλεῖν, δεύτερον\n\nδὲ οὐκέτι, οὐδ’ εἰ μυριάκις διαρραγεῖεν οἱ ῥήτορες οἱ\n\nδιδάξαντες αὐτίκα δὴ μάλα λέγειν αὐτόν· ἀλλ’ οὐ\n\nλάγνος οὐδὲ ἄσωτος οὐδὲ πορνοκόπος εἰμὶ\n\nοὐδὲ κυβείᾳ προσέχω τὸν νοῦν. ἐπὶ τούτοις\n\nἀποκηρύττειν ὁ νομοθέτης ἐκέλευσεν.\nἀλλὰ κακὸς κακῶς ἀπόλοιο μετὰ τῶν καλῶν δι-\n\nδασκάλων πρῶτον μὲν καὶ τὰ ὀνόματα ταῦτα μαθών,\n\n\n\n\n\n\n\n\n\n\n\nἔπειτα οἰόμενος ὧς ἀπεκήρυξα ἄν σε μόνον καὶ ὄναρ\n\nτι τούτων πεποιηκότα, ἀλλ’ οὐκ εἰς βόθρον κατορύξας\n\nβαθὺν λίθων σωρὸν ἐπεφόρησα.\nτί δ’ ἄν τις τούτῳ\n\nδιαλέγοιτο; διαρρήγνυμαι δέ, νὴ τοὺς θεούς, ἐπὶ πολὺ\n\nτὸν νομοθέτην αἰδούμενος. καὶ μὴν λέγω ἀναφανδὸν\n\nὧς οὐδὲν ἡμῖν χρηστὸν ἐνομοθέτησεν, εἴπερ ἃ λέγου-\n\nσιν οὗτοι τυγχάνει νενομοθετηκὼς κἀπὶ τηλικούτοις\n\nἀδικήμασιν ἱκανὴν ᾠήθη τιμωρίαν εἶναι τὴν ἀποκή-\n\nρυξιν. εἰ γὰρ προὔβη τῆς οἰκίας ἀπλῶς, εἰ γὰρ ἀνέ-\n\nτεινε τὰς ὀφρῦς ἢ προὔβαλε τοῦ ἱματίου τὴν χεῖρα ἢ\n\nπροσέβλεψε τῶν μὴ συνήθων τινὶ ἢ μηδὲν ἐρωτώμενος\n\nἐφθέγγετο, οὐκ ἐπὶ τὸ βουλευτήριον χρῆν ἄγειν εὐθὺς\n\nκαὶ ἀπαλλάττειν τοιούτου κακοῦ τὴν οἰκίαν, μᾶλλον\n\nδὲ ὅλην τὴν πόλιν;\n13. Ἀλλ’ εἰ μὴ καταπορνεύσει, φησί, τοῦ πα-\n\nτρὸς τὴν οὐσίαν ἢ γαστρὶ καὶ κύβοις ἐκδοίη,\n\nγελᾷ δὲ πεπτωκότος πατρὸς ἢ καὶ μὴ πεπτωκό-\n\nτος, ποῦ γὰρ ἄνθρωπος νοῦν ἔχων οὐ γελᾷ;\n\n\n\n\n\n\n\n\n\n\n\nυἱὸς ἴστω, φησί, καὶ τῶν σῶν κληρονόμος. ὢ τῆς\n\nἀνοίας. καταναλώσας, φησί, τὴν οὐσίαν μὴ κλη-\n\nρονομείτω μηκέτι. ποίας, ὦ κακοδαίμονες; τῆς παρὰ\n\nταῖς πόρναις; ἢ τῆς κατακεκυβευμένης;\nἀλλ’ ὑμεῖς\n\nμὲν ἔρρωσθε οὕτω τοὺς παῖδας ὑμῶν σωφρονίζοντες\n\nκαὶ μέχρι τούτου τῶν ἀδικημάτων αὐτῶν ἀνεχόμενοι.\n\nτοιγαροῦν βαράθρου πάντες ὑμῖν ἀποβαίνουσιν ἄξιοι.\n\nἐμοὶ δὲ μέγιστον ἀδικημάτων | ὁ γέλως· τοῦτό\n\nμε λυπεῖ. τίς ἐπὶ τούτῳ τὸν ἠδικηκότα ἀμύνεται; εἰ\n\nλάγνος ὢν ὁ παῖς ἀνιᾷ, τότε αὐτὸν ἀποκήρυξον· εἰ\n\nπορνοκόπος, τότε. ἐμὲ δὲ γελῶν ἐπ’ ἐμοί, μᾶλλον δὲ\n\nὅλως γελῶν.\nοὐδὲ γὰρ εἶναι ἀνθρώπων τὸ πρᾶγμά\n\nφημι, ἀλλὰ φλυαροῦσιν ὥσπερ καὶ τἄλλα πάντα οἱ τὸ\n\nγελᾶν ἴδιον ἀνθρώπου τιθέμενοι. τὸ δακρύειν γὰρ καὶ\n\nτὸ οἰμώζειν τίθεσθαι μᾶλλον ἐχρῆν. τούτου γὰρ ἄξια\n\nπράττουσιν ἄπαντες. ὁ δὲ γέλως, εἴπερ ἐπὶ χρηστοῖς\n\nγίνεται πράγμασιν, ἀλλότριον ἀνθρώπου παντάπασιν.\n\n\n\n\n\n\n\n\n\n\n\n\n\nοὐδέποτε γὰρ οὐδὲν χρηστὸν οὔτε εἶδον οὔτε μὴν\n\nὄψονται, ἀλλ’ ἀεὶ τὰ κακά, πρῶτον μὲν ἀλλήλους, εἶτα\n\nἃ πράττουσιν. γελᾶν δὲ μίαν ἡμέραν ἐχρῆν, ὅτε ὁ\n\nβέλτιστος θάνατος παραγίνεται.\n16. Σὲ οὖν τί δήποτε, ὦ κακόδαιμον, ἐπῆρε γελᾶν;\n\nκωμῳδοὺς ἐθεῶ καὶ τῶν ἐκεῖ γελωτοποιῶν ἴνα με\n\nεἶναι ἐνόμισας; ἢ κόρδακά γε ὀρχεῖσθαι κατὰ μέσης\n\nτῆς ἀγορᾶς, ἀλλ’ οὐ πίπτειν ᾠήθης με; καίτοι οὐδὲ\n\nκωμῳδοὺς πώποτέ σε θεασόμενον ἔπεμψα, ὡς μηδ’\n\nἐπ’ ἐκείνοις γελάσειας, καὶ οὐδ’ ὅ τι ποτ’ ἐστὶν ὁ γέ-\n\nλως ἔγωγε ᾤμην εἰδέναι σε.\nσὺ δὲ εἰς ἄκρον τοῦ\n\nπράγματος ἥκων ἐλάνθανες, ὥστε καὶ μισθώσαιντο ἄν\n\nσε οἶ κωμῳδοί, ἴνα γέλωτος αὐτοῖς πληροίης τὸ θέα-\n\nτρον. οἶμαι δὲ τοὺς κακοδαίμονας καὶ δρᾶμα ποιῆσαι\n\nτὸ νυνὶ τοῦτο συμβὰν καὶ ἄλλως εἰωθότας | τοὺς\n\nοἷος ἐγὼ τὸν βίον εἰμὶ κωμῳδεῖν. καὶ σὺ μὲν ἴσως\n\nἑστήξεις γελῶν, ἐγὼ δὲ κείσομαι κατὰ γῆς, οἶ δὲ προσ-\n\nθήσουσιν οἵα εἰώθασι ῥήματα. τοιοῦτον αὐτοῖς δρᾶμα\n\nκεχορήγηκεν ὁ γέλως ὁ σός. ὅν ποῦ μεμάθηκας, ὦ κακό-\n\nδαῖμον; τίνα ἐζήλωκας; οὐκ ὀλιγάκις μέν, ἀεὶ δὲ ἀηδῶς σε\n\nπροσεφθεγγόμην; εἰ δέ ποτε ἀνασχοίμην ἀργῶν, μίαν\n\n\n\n\n\n\n\n\n\n\n\n\n\n\n\nταύτην ἠφίειν φωνήν, ἐμὲ ζηλοῦν καὶ τὸν ἐμὸν τρό-\n\nπον.\nπότε οὖν ἐμὲ γελῶντα τεθέασαι; πότε τοὺς\n\nγελῶντας ἐπαινοῦντος ἀκήκοας; ὅς γε καὶ ὅτε τὴν πολύ\n\nσου μιαρωτέραν ἠγόμην μητέρα, πόρρωθεν ἠπείλουν\n\nταῖς βώλοις βαλεῖν τοὺς τὸν ὑμέναιον ᾄδοντας, εἰ μὴ\n\nτῆς ἐσχατιᾶς ἀποσταῖεν. οὐδὲ γὰρ ὑμεναιούντων, ἀλλὰ\n\nμαινομένων ἡγοῦμαι τὸν τῶν γελώντων εἶναι χορόν.\n\nκαὶ οὐκ ἄνθρωποι μόνον πλημμελεῖν μοι δοκοῦσιν\n\nἁλισκόμενοι τούτῳ τῷ πάθει, ἀλλὰ καὶ τὸ μοσχίον εἴ\n\nποτε ἐσκίρτησε, κατέαξα λίθοις αὐτοῦ τῶν ποδῶν, καὶ\n\nὁ κύων εἰ σαίνει με προσιόντα, τῇ σκαπάνῃ συνθραύω.\n\nγεωργῶ δὲ ἀγρὸν οὐ, μὰ Δία, χλιδῶντα καὶ δένδροις\n\nκατάσκιον, ἀλλ’ ὄχθον τραχύν, θύμον γεωργοῦντα καὶ\n\nσφάκον, καὶ ἡδίων οὗτος ἐμοὶ ὧν ὑμεῖς γεωργεῖτε\n\nκαταγελάστων κηπίων, οὐ γὰρ ἀγροὺς ἂν τὰ τοιαῦτα\n\nκαλέσαιμι.\n19. Εἶτα, ὦ μιαρώτατε, τὰ μὲν βοίδια καὶ οἱ κύ-\n\nνες ζῶσι τὸν ἐμὸν βίον καὶ στέργουσί μου τὸν τρόπον,\n\nσὺ δὲ ὁ φάσκων ἐξ ἐμοῦ γεγονέναι καὶ κληρονομεῖν\n\nτῶν ἐμῶν ἀξιῶν, ὁ τραφεὶς ἐν τοιούτοις χωρίοις καὶ\n\nμετὰ ζώων οἵων ἄρτι κατέλεξα μόνος τῶν ἐκεῖθεν γε-\n\nλᾷς καὶ ταῦτα ἐμοῦ κατὰ γῆς ἐρριμμένου.\nκαίτοι\n\nεἰ καὶ ἐδάκρυσας ἢ εἰ τὸ πρόσωπον μετήγαγες δεῦρο\n\n| ἢ ἐκεῖσε ἢ προσῆλθες ἢ ἀπέστης ἢ ἐνεῖδες\n\nτῶν περιεστώτων τινὶ ἢ σοί τινες ἐκείνων, οὐκ ἂν\n\nἤνεγκα ῥᾳδίως, ἀλλ’ ὁμοίως ἂν ἠγανάκτησα. οὐδὲ\n\nγὰρ κινεῖσθαι χρῆν ὅλως, ἀλλ’ ὥσπερ λίθον ἑστά-\n\nναι ἢ μηδὲ ὅλως ἰδεῖν πεπτωκότα ἢ ἰδόντα πεσεῖν\n\nκαὶ αὐτόν, τὴν γὰρ αὐτὴν δήπουθεν ὁδὸν ἐβαδίζομεν\n\nκαὶ οὐκ ἐμοὶ μὲν ἦν ὀλισθηρά, σοὶ δὲ βέβαιος ἐπι-\n\nβαίνειν, οὐδὲ σὺ μὲν ἔνηφες, ἐγὼ δὲ ἐκραιπάλων, ἀλλ᾿\n\nἵνα ἑστιαθείης γελῶν καὶ εὐφράναις σαυτόν, βεβαίως τε\n\nἔστης ἐπὶ τοσούτου πηλοῦ καὶ οὕτως ὀλισθηροῦ, καὶ\n\nοὐκ ἐς κόρακας, ἀλλ’ ἐμοὶ προσεῖχες τὸν νοῦν.\nκαὶ\n\nεἰ μέν τι χρηστὸν πώποτε ἔπραξα ἢ τὴν αἱμασιὰν\n\nοἰκοδομήσας ἢ τὰς ἀκάνθας ἐκτεμὼν ἢ λύκον διώξας,\n\nοὐκ ἐπῆλθες ὀψόμενος· ἐπεὶ δὲ ἐκείμην χαμαὶ βορβόρου\n\nτε ἀνάπλεως ἦν καὶ κακῶς εἶχον ὑπὸ τοῦ πτώματος,\n\nθεατὴς ἦσθα καὶ ἡδονὴν ἐποιοῦ τὰς ἐμὰς συμφορὰς καί\n\nπου καὶ ἔλεγες· εἰ γὰρ διαρραγείη μέσος, εἰ γὰρ\n\n\n\n\n\n\n\n\n\nἀπαλλαγείην τοῦ Κρόνου τούτου ποτέ, εἰ γὰρ\n\nἐπὶ πλέον γελάσαιμι. τοιγαροῦν ἀπαλλάττου μέν,\n\nστένων δὲ καὶ οἰμώζων καὶ μηδενὸς ὢν κύριος, ἔνα\n\nκἀγὼ τότε γελάσω μὲν οὔ, παύσωμαι δὲ ἐφ’ οἶς μου\n\nκατεγέλασας ἀνιώμενος.\n22. Καί μοι μηδεὶς ἐνταῦθα ἐνοχλήσῃ ὡς νέος\n\nἐστὶ λέγων καὶ ὡς συγγνῶναι δεῖ τὴν ἁμαρτίαν\n\nταύτην αὐτῷ. τίς γὰρ εἶ σὺ ὁ τουτονὶ παραιτούμενος;\n\nποῦ γνοὺς αὐτόν; ποῦ θεασάμενος; τί δὲ ἀλγεῖς ὑπὲρ\n\nαὐτοῦ; παρεγενόμην ἐγὼ σωφρονίσων; ἀντεῖπον δὲ\n\nαἰτουμένῳ τι | παρὰ τούτων; συνηγόρησε δὲ οὗ-\n\nτος ἢ σοὶ ἢ τῶν σοι προσηκόντων τινί; τί οὖν δίδως\n\nἃ μηδέποτε εἴληφας; ὢ τῆς πολυπραγμοσύνης. κήδεταί\n\nτις ἀλλοτρίου παιδὸς καὶ τὸν πατέρα κωλύει σωφρονί-\n\nζειν τὸν ἑαυτοῦ.\nσύγγνωθι, φησίν, αὐτοῦ τῇ\n\nνεότητι. σὺ τοῦτό μοι παρακελεύῃ καὶ τὴν ἡλικίαν\n\nτοὐμοῦ παιδὸς ἐμοῦ μᾶλλον ἐπίστασαι ὥσπερ μισθὸν\n\nτῇ τίτθῃ τετελεκὼς ἢ ἀπογραψάμενος τὴν ἡμέραν,\n\nἡνίκα ἐτίκτετο; ποῦ δὲ καὶ νέος οὗτος ὀκτωκαίδεκα <ἢ>\n\n\n\n\n\n\n\n\n\n\n\nκαὶ εἴκοσιν ἔτη ταυτὶ γεγονώς; οὐ γὰρ προσπεφυ-\n\nκέναι ταῖς πέτραις καὶ ἀποτρώγειν τῆς ἀρούρας\n\nἐχρῆν. ἀλλ’ ἀδικεῖν τηλικαῦτα; <ἢ τὴν μὲν\n\nνεότητα> ὁρᾷς, τὸ δὲ γῆρας τοὐμὸν οὐδαμοῦ τίθης,\n\nκαταγέλαστον οὗτος ἐποίησε;\n24. Καίτοι εἰ καὶ ἐμοὶ συνηγόρεις, ἠγανάκτησα ἂν\n\nκαὶ περίεργον καὶ πολυπράγμονα ἄν σε ἐκάλεσα, ὥσπερ\n\nκαὶ εἶ. οὐ γὰρ εἷ τὸ μηδέν σοι προσῆκον μειράκιον παρ-\n\nαιτούμενος; τί γὰρ καὶ φήσεις αὐτὸ προσήκειν σοι;\n\nπατρικὸς εἶ φίλος αὐτῷ; ἀλλ’ ἐχθροί μοι πάντες ὑμεῖς.\n\nἀλλὰ συγγενὴς ἐμοί; πόθεν; οὐδενὸς ἀνθρώπων ἐγὼ\n\nσυγγενής. ἐκ τῶν πετρῶν ἀνέφυν. ἐκεῖναί μοι φίλαι,\n\nἐκεῖναί μοι συγγενεῖς. ἐκεῖναι μόνον αὐτόν, εἰ φθέγ-\n\nξαιντο, παραιτήσονται. ἀνθρώπων δὲ οὐδὲ εἶς. ἀλλ’\n\nὅσῳ μᾶλλον προσίοι τις, τοσούτῳ μᾶλλον ὀργίζομαι.\n25. Ἔρημος οὖν ἔσῃ, φησίν. εἶτα σὲ τοῦτο, ἄν-\n\nθρωπε, ὀδυνᾷ; μέλει δέ σοι τῶν ἐμῶν; διὰ τί; συμ-\n\nπότης εἰμί σοι, συστρατιώτης, συγκυνηγέτης; ἢ δέ-\n\n\n\n\n\n\n\n\n\nδοικας μή σε ἀφίκωμαι πρὸς κοινωνίαν παρακαλέσων;\n\nπάνυ γε, ἔν ὥσπερ τὰ κηλώνεια τὴν δίκελλαν ἀνα-\n\nφέρῃς. μὴ σὺ κρείττων εἶ τοῦ Μάνου γεωργός; ἀλλ’\n\nὅμως κἀκεῖνον ἐξήλασα τῆς ἐσχατιᾶς, ἵνα μὴ\n\nδεύτερος γεωργῶ. σὺ δὲ οἴει με παντὸς ἀηδέστερον\n\nγεωργήσειν ἐρημωθέντα παντάπασιν, ὥσπερ φαῦλον ἢ\n\nτὸ τυχὸν <ὂν> εὐτύχημα μηδένα ὁρᾶν;\nεἰ δὲ\n\nκαὶ κακόν, ὡς σὺ φῄς, ἡ ἐρημία, τίς ἔρημος ἀνθρώπων\n\nχεῖρας ἔχων καὶ πόδας; οὐκ ἀρκεῖ τοῦτο τὸ πλῆθος\n\nαὐτῷ σκάπτειν, ἀροῦν, ὑδροφορεῖν, τἄλλα ποιεῖν ἃ\n\nκατ’ ἀγρὸν ἀεὶ πράττεται; τί δὲ καὶ ὀνήσειεν οὗτος\n\nἄν με συνὼν διεφθαρμένος οὕτω καὶ γενόμενος τοῖς\n\nὑμετέροις παισὶ παραπλήσιος;\nἐγὼ δὲ μάλιστα μὲν\n\nοὐδένα ὁρᾶν βούλομαι, εἰ δ’ ἄρα ἀνάγκη, ἐμοί τινα\n\nπαραπλήσιον, αὐχμῶντα καὶ μοχθηρὸν καὶ μήτε κατα-\n\nγελῶντα μήτ’ αὖ φιλεῖν με ἐθέλοντα. ἴσον γὰρ τοῦτο\n\nἐκείνῳ τἀδίκημα τίθημι. ἕως δ’ ἂν μηδεὶς τοιοῦτος\n\nφανῇ, ἔσται μοι καὶ παῖς καὶ φίλος καὶ συγγενὴς καὶ\n\nπάντα ἀπλῶς ἡ ἐρημία. ἐκείνη μοι συμβιώσεται, ἐκείνη\n\nμε γηροβοσκήσει, ἐκείνη με καὶ τεθνεῶτα καλύψει.\nSequuntur duae παρασίτου declamationes.\n"};
