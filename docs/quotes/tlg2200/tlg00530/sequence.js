var sequence = {"name":"Libanius. Declamatio 30","data":"XXX.Φθονερὸς τοῦ γείτονος αὐτοῦ πλουτήσαντος\n\nἐξαίφνης ἑαυτὸν προσαγγέλλει.ἀλλ’ εἰ καὶ καλῶς οἴεται τὸ δαιμόνιον RIV 159\n\nεὑρηκέναι δι’ ὅτου ζῶν ἀνιάσομαι τῷ γείτονι μὲν τοσ- 4\n\nCr = Codex Hierosolymitanus S. Crucis 57Η = Hierosolymitanus S. Sepulcri 107V = Vaticanus gr. 940Μο = Monacensis gr. 113Β = Barberinus II 41Ρ = Parisinus gr. 2998Μ = Marcianus gr. 439La = Laurentianus LVII 44Vi = Vindobonensis philos. et philol. IV 82CI = Berolinensis gr. 195 olim ClaromontanusVa = Vaticanus gr. 82\n\n\n\n\n\n\n\n\n\nοῦτον πλοῦτον δεδωκός, ἐμὲ δὲ ἐν τῇ πενίᾳ τετηρη-\n\nκός, ὅμως ἐξεύρηταί μοι σοφώτερόν τι τῆς ἐκεῖθεν\n\nμηχανῆς, κἂν ὑμεῖς ἐθελήσητε συναγωνίσασθαι καὶ\n\nδοῦναι τοῦτο ἐφ’ ὅπερ ἥκω, λέλυταί μοι τὸ λυπηρὸν\n\nκαὶ τὴν ἐπηρεάζειν βουλομένην νενικήκαμεν Τύχην.\n\nτὸ γὰρ ἐκ τοῦ νόμου κώνειον τοῖς πράττουσι κακῶς\n\nὑμῶν διδόντων εἰ πίοιμι, μετὰ τοῦ βίου καὶ τῆς ἀθυ-\n\nμίας ἀπαλλάξομαι.\nοἶδα μὲν οὖν ὅτι, κἂν μὴ τύχω\n\nτοῦ φαρμάκου, τῇ λύπῃ γε ἀντὶ τοῦ φαρμάκου χρήσο-\n\nμαι, διαφέρει δὲ τοσοῦτον ὅσον τὸ μὲν ταχὺ καὶ τή-\n\nμερον ἀποθανεῖν παρέχει καὶ τὸ λίαν ὀξέως χαρίζεται,\n\nτῆς δὲ ἀνέχεσθαι δεῖ τὸ σῶμα κατὰ μικρὸν δαπανώσης\n\nκαὶ ποιούσης τὴν δυστυχίαν μακράν. ὥσπερ οὖν ἕκα-\n\nστος ὑμῶν, εἰ τελευτᾶν ἀναγκαῖον εἴη, βούλοιτ’ ἂν ὧς\n\nτάχιστα ἀφεῖναι τὴν ψυχὴν ἢ χρόνον ὧς πλεῖστον ἐν\n\nἀλγηδόσι κατασαπεὶς ὀψέ ποτε ἀπελθεῖν, οὕτω καὶ\n\nαὐτὸς τὴν διὰ τοῦ κωνείου προτίθημι τελευτὴν τῆς\n\nἐκ | τοῦ λυπεῖσθαι συμβησομένης. ὑμεῖς δὲ μὴ\n\nγένησθε χαλεποὶ πρὸς τὴν δόσιν, ἀλλ’ ἐπειδὴ τῷ γεί-\n\nτονι γέγονεν ὁ πλοῦτος παρὰ τῆς Τύχης, ἐμοὶ παρ’\n\nὑμῶν ὁ θάνατος.\n3. Εἰ μὲν οὖν ἐσωφρόνουν ἄπαντες οἱ πλησίον\n\nοἰκοῦντες ἐκείνου τοῦ πρῴην μὲν ἡμῖν ἐοικότος, νῦν\n\nδὲ ἐξαίφνης εὐδαίμονος, πολλοὺς ἂν ἑωρᾶτε ταὐτὰ\n\nποιοῦντας ἐμοὶ καὶ τῶν ἴσων χρῄζοντας τυχεῖν καὶ\n\nδεομένους ἀποθανεῖν· ἐπεὶ δὲ λίαν ἀναισθήτως ἔχουσι\n\nκαὶ πρὸς γείτονος εὐτυχίαν οὐ μεμαθήκασιν ἀλγεῖν,\n\nἀλλ’ ἐν ἴσῳ τοῖς ἀνδραπόδοις στέργουσιν ὁρῶντες\n\nἕτερον τοσαῦτα κεκτημένον, ἐγὼ πρόσειμι μόνος, ὃν\n\nοὐκ ἐᾷ τὸ φρόνημα τὰς τῶν πλησίον εὐπραξίας ἐνεγ-\n\nκεῖν, ἵν᾿, ἐπειδὴ λείπομαι τοῦ πεπλουτηκότος χρήμασιν,\n\nἀμείνων φανῶ τῶν ἄλλων τῷ μὴ δύνασθαι ζῆν.\nὁρῶ\n\nμὲν οὖν πολλοὺς τῶν περιεστηκότων κακίζοντάς μου\n\nτὴν φύσιν καί τινος ἤκουσά που λέγοντος· τοῦτον\n\nἔδει κηρύττειν τὸ νόσημα τῶν τρόπων, ὄν, εἰ\n\nκαί τις ἄλλος προὔφερεν, ἀγανακτεῖν ἐχρῆν\n\nκαὶ δοκεῖν ὑβρίσθαι; περὶ ὧν ἐγὼ τοσοῦτον εἴποιμ’\n\nἂν ὅτι τούτων οἱ μὲν ὄντως οὕτως ἔχοντες ἐλεεινοὶ\n\n\n\n\n\n\n\n\n\nτῆς νωθείας καὶ νεκροῖς ἐοικότες, ἀκίνητοι τὴν γνώ-\n\nμην, οὐ πληττόμενοι τοῖς ἑαυτῶν κακοῖς, ἀτεχνῶς\n\nλίθινοί τινες, περὶ ὧν ἡ καλὴ παροιμία βοῦς ἕβδο-\n\nμος, οὗτοι μὲν οὖν, ὅπερ ἔφην, ἄξιοι δακρύων, οἱ δ’\n\nἀγανακτοῦντες μέν, ὥσπερ ἐγώ, κρύπτοντες δὲ τὸν\n\nτρόπον καὶ βουλόμενοι νομίζεσθαι μὲν ὅπερ οὔκ εἰσι,\n\nμὴ δοκεῖν δὲ ὅπερ εἰσίν, οὗτοι μισοῖντο μὲν ἄν, ὅτι\n\nμὴ συζῶσιν ἀδόλως, ἀλλ’ ἐν πεπλασμένῳ τῷ σχήματι,\n\nκαὶ αὐτοὶ δ’ ἂν ἐλεοῖντο δικαίως, | εἰ τῷ γεν-\n\nναίῳ τῆς φύσεως αἰσχύνονται δέον ἀγάλλεσθαι.\n5. Ἐγὼ δὲ ἄδικος μὲν οὔκ εἰμι, πόθεν; τοῖς θεοῖς\n\nδὲ ἀδικίαν ἐγκαλῶν οὐκ ἐπαυσάμην, οἳ καθάπερ ἀκρό-\n\nπολιν τύραννοι κατειληφότες οὐδὲν ἴσον περὶ τῶν\n\nἀνθρωπίνων φρονοῦσι τοὺς μὲν ποιοῦντες ἀθλίους,\n\nτοὺς δὲ εὐδαίμονας. ἔδει δὲ μὴ μόνον αὐτοὺς εἶναι\n\n\n\n\n\n\n\n\n\n\n\n\n\n\n\nκυρίους ἐξ οὐρανοῦ τὰ τῇδε στρέφειν. ἀλλὰ καὶ τοῖς\n\nἠδικημένοις τῶν ἀνθρώπων λόγον ἐν δικαστηρίοις\n\nὑπέχειν, καὶ οὐκ ἄν, ὥσπερ νῦν, ἐτόλμων τὸ παραστάν.\n\nνῦν δὲ ἐν τοῖς ἡμετέροις τρυφῶσι κακοῖς πᾶν τὸ δί-\n\nκαιον ἀνελόντες.\nφέρε γάρ, εἴ πως αὐτοὺς ἐδυνήθην\n\nδεῦρο καταγαγὼν διαλεχθῆναι βραχέα, τί ἂν ἀπεκρί-\n\nναντο; ὑμεῖς οἱ τιμᾶσθαι βουλόμενοι καὶ θυ-\n\nσιῶν ἀπολαύειν ᾠήθητε χρῆναι καὶ τὸ τῶν\n\nἀνθρώπων ποιῆσαι γένος εἴτε πηλῷ χρησάμε-\n\nνοι πρὸς τὴν ποίησιν εἴθ’ ὅτῳ δήποτε ἄλλῳ.\n\nτέ οὖν μαθόντες εὐθὺς ἠδικεῖτε περὶ τὰ πλατ-\n\nτόμενα τὸν μὲν μείζω δημιουργοῦντες, τὸν δὲ\n\nἐλάττω, τὸν μὲν ἰσχυρόν, τὸν δὲ ἀσθενῆ, τὸν\n\nμὲν βραδύν, τὸν δὲ ποδώκη, τὸν μὲν ὥρᾳ λαμ-\n\nπρόν, ἕτερον δὲ ἄμορφον;\nἀλλ’ ἀφίημι ταῦτα καὶ\n\nμὴ ἔστωσαν εὐθύναι τῶν περὶ τὰ σώματα. τί οὗν ἐγκα-\n\nλέσαι τις ἄν, ὦ βουλή, μάλιστα, καὶ τί τὴν πολλὴν\n\n\n\n\n\n\n\n\n\n\n\nἀδικίαν ἔχει καὶ μέμψιν; ὅτι κατασκευάσαντες ἡμῖν\n\nοὕτω τά τε σώματα καὶ τὸν βίον ὥστε καὶ] χρημάτων\n\nδεῖν εἰς σωτηρίαν, οἰκίας, ἐσθῆτος, διακόνων, ὑποζυ-\n\nγίων, σκευῶν, ἀργυρίου, χρυσίου τοῖς μὲν πολλὰ\n\nταῦτα καὶ μεγάλα νέμουσι, τοὺς δ’ ἐν ἀχρηματίᾳ ζῆν\n\nἀναγκάζουσιν. εἶτ’ ὄνομα μὲν κοινὸν ἐλεύθεροι, τὰ δὲ\n\nἔργα τῶν μὲν ἃ δεσποτῶν ἐστι, τῶν δὲ ἃ δούλων.\nδιὰ τί οὐ δύο χεῖρες ἅπασιν, οὐ | πόδες δύο,\n\nοὐκ ὧτα καὶ ὀφθαλμοὶ τοσοῦτοι; τί ποτ’ οὖν μὴ μιᾷ\n\nφύσει μίαν ἐπέστησαν τύχην; ἆρ’ οὐ πολλῷ μετριώ-\n\nτερον κέχρηνται τοῖς θηρίοις ἢ ἡμῖν; οὐ λέων λέοντος\n\nεὐπορώτερος, οὐ λύκου λύκος, οὐ τῶν ἄλλων οὐδὲν\n\nοὐδενός. πάντα ἐν ὄρεσι καθεύδει, πάντα τοῖς αὐτοῖς\n\nτρέφεται, πάντα ὕδωρ πίνει. κοιναὶ μὲν πηγαί, κοινοὶ\n\nδὲ ποταμοί. πένεσθαι δὲ καὶ πλουτεῖν παρ’ ἐκείνοις\n\nοὐκ ἔστι, διόπερ οὐδὲ φθονεῖν.\nτὰ δὲ ἡμέτερα πῶς;\n\nἩράκλεις, τῆς ἀνωμαλίας. ὁ δεῖνα πλούσιος καὶ χρυσὸς\n\nἔνδον πολύς, ἕτερος ἐνδεὴς καὶ περὶ τῶν ἀναγκαίων\n\nἡ φροντίς. ἔπειθ’ οὗτος αὐτὸς ἐξαίφνης εὔπορος,\n\n\n\n\n\n\n\n\n\nἄλλος δὲ πένης ἔτι. διὰ τί; πολλάκις γὰρ ἐρήσομαι.\n\nοὐ τὴν αὐτὴν οἰκοῦσι πόλιν; οὐκ ἐν τοῖς αὐτοῖς ζῶσι\n\nνόμοις; οὐ τὴν αὐτὴν ἐπέρχονται γῆν; οὐ τοῦ αὐτοῦ\n\nμετέχουσιν ἀέρος;\nκαὶ τί λέγω πολίτας; ἐν τοῖς\n\nγένεσιν ἡ Τύχη τοιαῦτα νεανιεύεται, καὶ τὸ μὲν αἷμα\n\nταὐτόν, τὰ ὄντα δὲ οὐκ ἴσα, ἀλλ’ οὕτω τοὺς μὲν αἴρει,\n\nτοὺς δὲ καθαιροῦσα τέρπεται ὥσθ’ οἶ τοῦ δεῖνος οἰ-\n\nκέται τῶν οἰκείων ἐκείνου σεμνότεροι καὶ οἶ μὲν ἐπ’\n\nἄκρων πορεύονται δακτύλων, οἱ δὲ ἐπτήχασιν.\nἡ\n\nδὲ δὴ τῶν δικαιοτάτων νομοθεσία θεῶν καὶ περὶ τὴν\n\nφύσιν τῆς γῆς τοιαῦτα πλημμελεῖ. ἡ μὲν γὰρ χρυσῖτις,\n\nἀργυρῖτις δὲ ἄλλη, παρὰ δὲ τῆς οὐδ’ ἂν σίδηρον λά-\n\nβοις. ἡ μὲν πολύπυρος, ἡ δὲ πολύοινος, οἱ δέ τινες\n\nοἰκοῦσι πέτρας. ἐῶ τὴν γῆν. ἤδη τινὲς ἔμποροι δύο\n\nμιᾶς ἐπιβάντες νεώς, ὁ μὲν ἐπανῆκεν εὐδαίμων, ὁ δὲ\n\nσὺν ἐλάττοσιν ἢ μεθ’ ὅσων ἐξέπλευσεν. ὅστις οὖν\n\nοὕτω κακοῖς κεχρημένος προστάταις ἀγανακτεῖ, νοσεῖ\n\nτὴν ψυχὴν οὗτος λυπούμενος ἐφ’ οἷς ἄξιον;\n12. Δοκιμασταὶ γάρ εἰσι τῶν πραττομένων\n\n\n\n\n\n\n\n\n\n\n\n\n\nοἱ θεοὶ καὶ τοὺς χρηστοὺς ἀμείβονται πλούτῳ\n\nκαὶ τοὺς πονηροὺς κολάζουσι πενίᾳ. καὶ μὴν\n\nἐνταῦθά | γέ ἐστι τῆς ἀδικίας ὁ κολοφών.\n\nὁρᾶτε τοὺς πονηροὺς εὖ πράττοντας, οὐ τοὺς βελτί-\n\nστους ἀτυχοῦντας; πόσοι μὲν ὑβρισταὶ καὶ μοιχοὶ καὶ\n\nπατραλοῖαι καὶ φονεῖς καὶ προδόται ζάπλουτοι; πόσοι\n\nδὲ μέτριοι καὶ χρηστοὶ καὶ δίκαιοι καὶ θεοὺς φοβού-\n\nμενοι καὶ φίλους αἰσχυνόμενοι καὶ νόμοις πειθόμενοι\n\nκαὶ πατρίδος κηδόμενοι μόλις ἔχουσιν ὅσον ἀποζῆν;\nτί <δὲ> δεῖ πόρρωθεν ἀποδεικνύναι τὸν λόγον;\n\nὑμεῖς, ὦ πεντακόσιοι, φαίητ’ ἂν εἶναι πονηροὶ καὶ\n\nπολλὰ ποιεῖν ὧν οἱ νόμοι κωλύουσι καὶ δίκην ὀφεί-\n\nλειν τοῖς θεοῖς; οὔθ’ ὑμεῖς εἴποιτ’ ἂν ἐγώ τε ὑμῖν οὐ\n\nσύνοιδα. τί οὖν; ἀπὸ σεμνῶν ἅπαντες οἰκιῶν ἥκετε\n\nνῦν καὶ πάλιν ἀναστάντες ἐπὶ τρυφὴν βαδιεῖσθε; ἀλλ’\n\nἔγωγε πολλοῖς ὑμῶν οἶδα μίαν οὖσαν καταφυγὴν τὸν\n\nἐνθένδε μισθόν.\nπῶς οὖν τοῖς ἐπιεικέσι τὰ βελτίω\n\nκαὶ τοῖς μὴ τοιούτοις τὰ χείρω; πῶς δ’ οὐκ ἀνάγκη\n\nδυοῖν θάτερον, ἢ μὴ εἶναι τοὺς λεγομένους θεούς,\n\nκρατεῖν δὲ ἀντ’ ἐκείνων ταὐτόματον ἢ τῆς ἐκείνων\n\n\n\n\n\n\n\n\n\n\n\nἀρχῆς ἀπεῖναι τὸ τοῦ δικαίου μέρος; ἃ παιδίον μὲν\n\nὧν ἔτι καὶ ἐν γάλακτι μήτ’ ἀκούων μήτε μανθάνων\n\nἐκέρδαινον τῇ διὰ τὸν χρόνον ἀγνοίᾳ, φοιτῶν δὲ εἰς\n\nδιδασκάλου καὶ συνιεὶς ἤδη τί πλοῦτος, τί πενία καὶ\n\nπυνθανόμενος δαιμόνων γνώμῃ τὰ τῶν ἀνθρώπων\n\nἄγεσθαι τῆς λύπης ἐδεχόμην ἀρχήν.\nἑώρων γὰρ\n\nτοῖς συμφοιτηταῖς ἐσθῆτα βελτίω καὶ βιβλία λαμπρό-\n\nτερα καὶ τὴν ψυχὴν ἀπῄειν πεπληγμένος. ἤκουον διη-\n\nγουμένων ἑστιάσεις πολυτελεῖς. πάλιν ἐπληττόμην. γά-\n\nμου καιρὸς ἧκεν, ὧς οὐκ ὤφελεν. ἐγάμουν ὡς οὐκ\n\nἔδει. νομίζων γὰρ ὥσπερ ἑτέροις φορὰν ἀγαθῶν ἔσε-\n\nσθαί μοι τὸ πρᾶγμα συμφορὰν ᾐσθόμην προσθέμενος,\n\nλύσας δ’ οὐδὲν τῶν κακῶν. ἔδει γὰρ χωρὶς μὲν ἀλγεῖν\n\nἐπὶ ταῖς τῶν ἀνδρῶν εὐτυχίαις, χωρὶς δὲ τῷ Ι\n\nτῆς ἐμῆς γυναικὸς ἑτέρας εὐπορωτέρας ὁρᾶσθαι.\nπά-\n\nλῖν οὖν ἐνταῦθα τοῖς θεοῖς ἐνεκείμην· ὦ Ζεῦ καὶ\n\nἭλιε καὶ Γῆ καὶ Ἥρα καὶ Δήμητερ, ὁ δεῖνα\n\n\n\n\n\n\n\n\n\nτῶν πολλῶν εἷς ὢν πρὶν ἢ γῆμαι μετὰ τὸν ὑμέ-\n\nναιον ἐν τοῖς εὐπόροις, ἐγὼ δὲ οἶος πρὸ τοῦ,\n\nτί τῶν περὶ τὸν γαμήλιον ἐλλελοιπώς; οὐχ ἧψα\n\nδᾷδας; οὐκ ἐστεφανωσάμην; οὐκ ἔθυσα κατά\n\nδύναμιν; οὐχ εἱστίασα τοὺς φίλους; ποῖ δή μοι\n\nταῦτα οἴχεται καὶ παρανάλωται;\n17. Τοσαύταις τοίνυν, ὦ βουλή, βαλλόμενος καὶ\n\nτιτρωσκόμενος ἀλγηδόσιν ἀντεῖχον ὅμως καὶ διεκαρτέ-\n\nρουν ἐξ ἑνός μοι μόνου παραμυθίου. τί δὲ τοῦτο ἦν;\n\nἦν μοι γείτων ἐοικὼς μὲν κατὰ τοὺς τρόπους, οὐ\n\nδιεστηκὼς δὲ κατὰ τὴν τύχην, ταὐτὰ λυπούμενος, ἀπὸ\n\nτῶν αὐτῶν ἀγανακτῶν. γινόμεθα συνήθεις τῇ τε ἄλλῃ\n\nκαὶ τῷ πλησίον οἰκεῖν. κοιναὶ μὲν ἡμῖν πρόοδοι, κοι-\n\nναὶ δὲ διατριβαί, κοινὰ δὲ λουτρά, κοιναὶ <δὲ>\n\n\n\n\n\n\n\n\n\n\n\n\n\nπέζαι, καὶ σὺν ἀλλήλοις εἰς ἀγορὰν ἐνεβάλλομεν, εἰς\n\nἐκκλησίαν ἐφοιτῶμεν, ἀνεστρέφομεν οἴκαδε. ταῖς νου-\n\nμηνίαις νόμῳ μὲν πόλεως ἐθύομεν, νοῦν δὲ οὐκ ἔχειν\n\nἠπιστάμεθα τὴν θεραπείαν. ἐπὶ δεῖπνον ἄκλητοι παρ’\n\nἀλλήλους ἐχωροῦμεν. νοσοῦντι παρεκαθήμην. τῶν αὐ-\n\nτῶν ἀρρωστῶν ἀπέλαυον. ἤδη λόγος ἦν ἐν τῇ πόλει τῆς\n\nἡμετέρας συνηθείας· εἰς τοσοῦτον ἀφῖκτο.\nδι’ ἐκεῖνον\n\nἐγὼ τὸν ἄνθρωπον οὐ πάλαι τὸ κώνειον ᾔτησα. ἐπειδὴ\n\nγὰρ ἀπηλλάγημεν ἐκ τῶν ἐκκλησιῶν καὶ τῆς ἀγορᾶς\n\nἰδόντες τὸν μὲν στρατηγὸν ᾑρημένον, τὸν δὲ πρεσβευτὴν\n\nκεχειροτονημένον, τὸν δὲ σιτώνην, τὸν δὲ βοώνην, τὸν\n\nδὲ ἐστεφανωμένον, τὸν δὲ εἰκόνος τετυχηκότα ἀμθρώ-\n\nπους ἀπ’ ἐργαστηρίων ἐκπεπηδηκότας, γναφέας καὶ βυρ-\n\nσοδέψας καὶ τέκτονας, στένοντες μὲν ἀπεχωροῦμεν, μεμ-\n\nφόμενοι τῷ δήμῳ, καταρώμενοι τοῖς λέγουσιν αὐτοῖς ἐν\n\nοἷς εὐδαιμονίζομεν | τοὺς παρὰ τὴν ἀξίαν εὖ πράτ-\n\nτοντας, ἀγχόμενοι, πολὺν δὲ χρόνον ἄφωνοι μένοντες\n\nκαὶ κρατοῦντες τοῦ μηδὲ ἐσθίειν, ὀψέ ποτε βλέποντες\n\n\n\n\n\n\n\n\n\n\n\nεἰς ἀλλήλους ἀνεφέρομεν.\nκαὶ ἐμὲ μὲν ἔπειθε ζῆν\n\nἡ ἐκείνου ταπεινότης, ἐκεῖνον δὲ τὸ μὴ τῶν ἐκείνου\n\nτἀμὰ γεγονέναι βελτίω, καὶ φθειρόμενοι τοῖς ἑτέρων\n\nἀγαθοῖς ἀμφότεροι τοῖς ἀλλήλων ἐσωζόμεθα κακοῖς.\n\nἐγγύθεν γὰρ ἦν τὸ κουφίζον, πενία γείτονος. ἔστιν\n\nἀργύριόν σοι; πολλάκις ἠρόμην. ὁ δὲ ἀπέφησε. τοῦτό\n\nμε εὔφρανε. σοὶ δ’ ἔστι; πάλιν ἐκεῖνος ἤρετο. μόλις,\n\nἔφην, ὀβολός. κἀκείνῳ τοῦτο ἥδιστον. ᾔδειμεν γὰρ\n\nὧς, ἕως ἂν ὦμεν ὅμοιοι τὴν τύχην, καὶ φίλοι, πλοῦ-\n\nτος δ’ ὑπεροψίαν ἐμποιῶν κινεῖν φιλίας πέφυκε. καὶ\n\nτοῦτ’ ἦν ἄρα τὸ λεγόμενον ἰσότης φιλότης, τὸ μη-\n\nδαμῆ τὸν ἕτερον ὑπεραίρειν θατέρου.\nμέχρι μὲν\n\nοὖν ἐδόκει τοῖς θεοῖς περιεῖναί με, καὶ τῷ γείτονι\n\nτὸν ἔμπροσθεν ἐτήρουν βίον· ἐπεὶ δὲ περὶ τἀκείνου\n\nκαινοτομοῦσιν, ἐμοὶ παραινοῦσιν ἀποθανεῖν. χωρούν-\n\nτων γὰρ ἡμῖν, ὡς ἔφην, τῶν πραγμάτων πρῴην, ὦ\n\nβουλή, τῷ πένητι καὶ φίλῳ, — πῶς εἴπω; πῶς διεξ-\n\n\n\n\n\n\n\n\n\n\n\n\n\n\n\n\n\nἔλθω; πῶς ἀρκέσω διηγήσει πικρᾷ; τρόμῳ κατείλημ-\n\nμαι καὶ λειποψυχῶ καὶ κατατείνομαι καὶ πάσχω δει-\n\nνότατα ἀνθρώπων. ὧν γὰρ ὅπως ἔξω γενοίμην, ἀποθα-\n\nνεῖν βούλομαι, ταῦθ’ ὅπως ἀποθανεῖν μοι γένοιτο,\n\nλέγειν ἀναγκάζομαι — πρῴην τοίνυν, — δεῖ γάρ με\n\nκαὶ τοῦθ’ ὑπομεῖναι, διηγεῖσθαι ταῦτα ἃ μηδ’ ἂν\n\nἀκούων ἤνεγκα — ἐξελθὼν ἴωθεν καὶ κεκλεισμένας ἰδὼν\n\nτὰς τοῦ γείτονος θύρας οὐκ εἰωθὸς ὂν προσελθὼν\n\n<καὶ> κρούσας ἐκάλουν. ὡς δ’ οὐδεὶς ὑπήκουε,\n\nσφόδρα κόπτων καὶ βοῶν μόλις ἤκουσα παρά του τῶν\n\nἔνδον ἀπιέναι, δεῖν γὰρ ἐκεῖνον εἴσω μένειν. τί τοῦ-\n\nτο; ἔφην. ἀρρωστεῖ; πῶς οὖν οὐκ εἰσκαλεῖ; χα-\n\nλεπόν τι συμβέβηκεν ἔτερον; | οὔκουν ὁ\n\nκαιρὸς φίλου; τὴν γυναῖκα πλημμελήσασαν\n\nἐπανορθοῖ πληγαῖς; πολλάκις τοῦτ’ ἐν ὀφθαλμοῖς\n\nἡμῶν πέπρακται.\nκρεῖττον ἦν τὸ πρᾶγμα λογισμῶν\n\nκαὶ ἀπιὼν ᾠχόμην, ὁ δὲ ἔνδον ὁ μακάριος ἐδέχετο τὰ\n\nδῶρα τῆς Τύχης. καὶ τοῦτ’ ἦν πολλὰς ἐφεξῆς ἡμέρας\n\n\n\n\n\n\n\nὥστε με ἀπορεῖν καὶ σπαράττεσθαι πανταχῆ τῇ γνώμῃ\n\nστρεφόμενον. ὡς δὲ ἐξῆλθέ ποτε φαιδρὸς καὶ μειδιῶν\n\nκαὶ φέρων ἐπὶ τοῦ προσώπου τῶν ἔνδον ἀγαθῶν σύμ-\n\nβολον, προσδραμὼν ἐγὼ καὶ ζητῶν ἐφ’ ὅτῳ κρύψειεν\n\nἑαυτόν, σαφὲς μὲν ἤκουον οὐδὲν οὐδέπω, τὸν δ’ ἄν-\n\nθρωπον πολλοῖς εὕρισκον τεκμηρίοις ἄλλον γεγενημέ-\n\nνον.\nἐνταῦθά τις ἐξελάλησεν ὡς πεπλούτηκεν ὁ\n\nγείτων. καὶ οὐκ ἐψεύσατο. καθάπερ γὰρ αὐτῷ τῆς\n\nγῆς χρυσοῦ πηγὰς ἀναδούσης πάντα πολλὰ καὶ με-\n\nγάλα, καὶ τῶν ὑποκριτῶν ὀξύτερον τὸ σχῆμα μετα-\n\nβέβληκεν. ὁ κεκυφὼς ὤρθωται, ὁ σκυθρωπάζων γελᾷ,\n\nὁ τῆς Τύχης κατήγορος νῦν ἐπαινέτης, ὁ πρῴην ἐν\n\nῥακίοις νῦν τὴν ἱερὰν ἐσθῆτα φορεῖ. νῖκαι, στέφανοι.\n\nπερὶ τὰς θύρας οἰκέται διαθέουσιν. ὤσφροντο τῆς εὐ-\n\n\n\n\n\n\n\n\n\n\n\nδαιμονίας οἱ κόλακες. μετὰ πολλῶν βαδίζει. παρέωσμαι,\n\nκαταπεφρόνημαι, μόλις τυγχάνω προσρήσεως.\nἐδε-\n\nήθην μαθεῖν ὅθεν ἥκει τὸ ῥεῦμα τῶν χρημάτων, ὁ δὲ\n\nνεύσας τι πρὸς τὸν οἰκέτην ἀφῆκεν οἴκαδε τρέχειν,\n\nἀπεκρίνατο δὲ πρὸς ἡμᾶς οὐδὲ γρῦ. δακνόμενος δὴ\n\nτοῖς ἔξωθεν φαινομένοις ἐβουλήθην ὁ δυστυχὴς ἐγὼ\n\nκαὶ τὴν εἴσω θυρῶν εὐδαιμονίαν ἰδεῖν καὶ τὰ πρῶτα\n\nφεύγων αὐτῷ συνδειπνεῖν, ἐν γὰρ δὴ τοῖς πολλοῖς\n\nκαὶ αὐτὸς ἐκαλούμην, ὁ πρότερον μόνος μόνῳ συζῶν\n\nὑπήκουσα καὶ τὸ κακὸν ἑκὼν ἐπεσπασάμην.\nὡς\n\nγὰρ εἰσῆλθον, πολλοῖς τοξεύμασιν ἐβαλλόμην τὴν\n\nψυχὴν διὰ τῶν ὀφθαλμῶν· ἑώρων ἡμικύκλιον ἠσκη-\n\nμένον, τάπητας ἐπὶ βάθρων, | τράπεζαν ἐξ ἀργύ-\n\nῥοῦ, ὀψοποιούς, οἰνοχόους, χρυσίδας, πινακίσκους, δί-\n\nσκους, ὄψα ποικίλα, Θάσιον οἶνον, πλῆθος διακόνων,\n\n\n\n\n\n\n\n\n\n\n\n\n\nσπουδὴν μετὰ σιγῆς, τὰ δὲ αὐτὰ βλέπειν τε ἐπειρώ-\n\nἐπειρώμην ἀκριβῶς καὶ βλέπων ἠνιώμην. ἐπὶ πάντα μὲν\n\nεἱλκόμην, πανταχόθεν δὲ ἐπληττόμην. μὴ θεάσασθαι\n\nμὲν οὐκ ἠνειχόμην ^ θεώμενος δ’ ἀπωλλύμην.\nοἱ\n\nμὲν οὖν ἄλλοι δαιτυμόνες ἤσθιόν τε καὶ ἔπινον, ἐγὼ\n\nδὲ ἴδιον, ἐκαλινδούμην, ἔτριβον τὴν κεφαλήν, οὐ μετ-\n\nεῖχον ἐδωδῆς, ἀπεωθούμην ἐκπώματα καί που καὶ\n\nσφοδρότερον ἀναστένων ἐξήλεγξα τὸ πάθος, ὥστε καὶ\n\nγέλωτα παρεῖχον τοῖς συμπόταις ἤδη μεθύουσιν. ἦν\n\nγὰρ δὴ παρὰ τῷ γείτονι τοσοῦτος οἶνος ὅσονπερ ὕδωρ.\n\nαὐλητρίδες τὰ ἐντεῦθεν καὶ ηὐλούμεθα μέχρι πόρρω\n\nτῶν νυκτῶν.\nἐμοὶ δὲ μικρὸν ἔτι μετῆν ψυχῆς καὶ\n\nπρὸς ἐμαυτὸν ἔλεγον· οὗτος ἐκεῖνος; οὗτος ὁ γεί-\n\nγείτων; οὗτος ὁ πένης οὑμὸς ἑταῖρος; ἀπάτη ταῦτα\n\nκαὶ θαυματοποιῶν τέχνη καὶ παράκρουσις ὀμ-\n\nμάτων. ἢ τὰ ὄντα ὁρᾶται; ηὐξάμην, cb βουλή, τῷ\n\n\n\n\n\n\n\nΠοσειδῶνι σεῖσαι καὶ τὴν οἰκίαν καταβαλεῖν καὶ ποι-\n\nἧσαι τὸν ἀνδρῶνα τοῖς πίνουσι τάφον. αὐτὸς ἂν ἡδέως\n\nπρῶτος κατεχωννύμην ἑψομένου μοι τοῦ πλουσίου.\nβεβαπτισμένων δὲ ἤδη τῶν δαιτυμόνων καὶ οὐδὲ\n\nὀρθοῦσθαι δυναμένων ἅπτειν αὐτὸς θεατὴς δείπνου\n\nγεγενημένος καὶ ῥίψας ἐμαυτὸν εἰς τὸν σκίμποδα τὸν\n\nοὐκ ἀμειφθέντα παρὰ τῆς Τύχης τὰ πολλὰ μὲν ὰ́γρυ-\n\nἄγρυπνος ἐκείμην οἰμώζων, βραχὺ δέ τι δεξάμενος ὕπνου\n\nτὴν τοῦ γείτονος ὠνειροπόλουν κατασκευήν, ὥστ’ ἐξη-\n\nγειρόμην σὺν βοῆ. ὢ δεινῆς ἀγρυπνίας ἐκείνης, ὢ\n\nπικροτέρων ὀνειράτων.\nἠρώτα τὸ γύναιον ὅ τι\n\nπέπονθα. κακόδαιμον, ἀπεκρινάμην , ἀγνοεῖς τὰ\n\nτοῦ γείτονος; Ι ὑπερβαίνει τὰ ἔργα τὸν λο-\n\nγισμόν. οὐ φέρω τὴν μετάστασιν. δότω τις ξί-\n\nφος. ἐμαυτὸν ἀποκτενῶ. μᾶλλον δ’ οὐχ οὕτως,\n\nἔστιν ἀντὶ τοῦ ξίφους φάρμακον δημοσίᾳ πινό-\n\nμενον. τοῦτ’ αἰτήσειν ἔφην. τοῦτ’ αἰτῶ νῦν. δότε δὴ\n\n\n\n\n\n\n\n\n\n\n\n\n\n\n\n\n\nκαὶ λύσατέ με τῆς χαλεπῆς θέας τῶν τοῦ γείτονος\n\nἀγαθῶν.\n29. Οὕτω δή μοι πολιορκουμένῳ παρελθών τις τῶν\n\nκομψῶν ῥητόρων διαλέξεται καὶ φιλοσοφήσει περὶ τῶν\n\nἀνθρωπίνων κακῶν καὶ ὡς τὰ μὲν ἀφόρητα καὶ\n\nδεῖ φαρμάκου, τὰ δ’ ἀνεκτά, καὶ πολλῆς ἀνοίας\n\nἀντὶ τοῦ φέρειν ἐπὶ τὸ κώνειον τρέχειν. οἶον\n\nλελώβηταί σοι τὸ σῶμα καὶ οὐκ ἂν ἔχοις αὐτῷ\n\nκεχρῆσθαι. προσιὼν ἀπόθνησκε. λόγον ὁ θάνα-\n\nτος ἔχει. πλῆθός σοι παίδων ἀπήνεγκε νόσος\n\nκαὶ πέπτωκας εἰς ἀπαιδίαν. πάλιν βουλομένῳ\n\nτελευτᾶν ἐναντιοῦσθαι περίεργον. εἰ δέ τις\n\nπλουτεῖ μηδὲν τῶν σῶν ἀφῃρημένος, ποῦ σῶ-\n\nφρον ἐπὶ τούτῳ θανατᾶν; εἰπέ μοι.\nσὺ δὲ\n\nποτέρων ὢν ταῦτα νομοθετεῖς; τῶν ἐξαίφνης καὶ αὐτὸς\n\nπεπλουτηκότων; εἰκότως ἄρα σεμνολογῇ τῆς ἐμῆς πλη-\n\nγῆς ἀφεστηκώς. ἐν γὰρ ἀλλοτρίοις κακοῖς οὐ χαλεπὸν\n\n\n\n\n\n\n\n\n\n\n\nπορίσασθαι λόγους εὐπρεπεῖς. ἀλλὰ καὶ αὐτὸς εἷ πέ-\n\nνης καὶ τῶν ἑτέρους μακαριζόντων; τὸ λαβεῖν οὖν\n\nκώνειον ζητεῖν ἀφεὶς ὅπως τὸν βουλόμενον κωλύσεις\n\nλαβεῖν μηχανᾷ καὶ δέον προτρέπειν ἀνείργεις καὶ δέον\n\nμιμεῖσθαι μεταπείθεις; ἀργότατε ἀνθρώπων, οὐ κοινω-\n\nνήσεις τῆς ἀποδημίας; οὐκ ἔσῃ μοι συμπότης; οὐκ\n\nἀπαλλάξῃ τουτωνὶ τῶν ἀποβλεπομένων;\nμηδεὶς\n\nὑμῶν, ὦ βουλή, λεγέτω περὶ τῶν ἐθελόντων ἀποθα-\n\nνεῖν· οὗτος εἰκότως, οὗτος οὐκ εἰκότως. ἑκάστω\n\nγὰρ ἐφ’ ὅτῳ λυπεῖται, τοῦτο βαρύ. καὶ διαφέρομέν γε\n\nτῇ περὶ ταῦτα δόξῃ πλέον ἢ τῷ τύπῳ τῶν μορφῶν\n\nοὔτε τῶν αὐτῶν ὧς καλῶν ἐπιθυμοῦντες οὔτε τοῖς\n\nαὐτοῖς ὡς δεινοῖς ἀνιώμενοι. οἷον ὁ μὲν ἐρᾷ τοῦ δύ-\n\nνασθαι | λέγειν καὶ τἄλλ’ αὐτῷ μικρά, τῷ δὲ τὸ\n\nκρατεῖν ἐν μάχαις μέγα καὶ τῶν ἄλλων οὐδεὶς λόγος.\n\nὁ μὲν ἐπιθυμεῖ τῶν ἐκ γῆς καρπῶν καὶ φρίττει τὴν\n\nθάλατταν, τῷ δὲ τὸ πλεῖν ἥδιον τοῦ περὶ τὴν γῆν\n\n\n\n\n\n\n\n\n\n\n\n\n\n\n\nταλαιπωρεῖν. ἕτερος ἥττων χρημάτων καὶ τὰ λοιπά\n\nγέλως, τῷ δὲ μία σπουδὴ στέφανον ἐξ Ὀλυμπίας λαβεῖν\n\nκαὶ πᾶς αὐτῷ χρυσός, εἰ πρὸς τὸν κότινον ἐξετάζοιτο,\n\nφαῦλος.\nοὕτω δὴ καὶ πρὸς τὰ δυσχερέστατα τῶν\n\nπραγμάτων ἔχουσιν ἄνθρωποι. τοῖς μὲν δεινότατον\n\nεἶναι δοκεῖ φυγή, τοῖς δὲ ἀτιμία, τοῖς δὲ δήμευσις,\n\nτοῖς δὲ τὸ δεδέσθαι, τοῖς δὲ παίδων θάνατος, τοῖς δὲ\n\nτὸ πεπηρῶσθαι. καὶ ταὐτὰ τοὺς μὲν ἔπεισεν ὡς οὐκ\n\nἄξιον ζῆν, τοὺς δὲ ὧς ἐπὶ κούφοις μὴ τεταράχθαι.\n\nσοὶ δεινὸν ἀποβολὴ παίδων, ἐμοὶ δὲ γείτονος εὐτυχία,\n\nἑτέρῳ χεῖρα ἀποτετμῆσθαι, ἐμοὶ παροικεῖν εὐδαίμονι.\nμή μοι νομοθέτει τίσιν ἀλγεῖν ἄξιον, ἀλλ’ εὑρὼν\n\nἐφ’ ὁτῳοῦν ἀλγοῦντα μετάδος τῆς βοηθείας. ἢ πῶς\n\nοὐ σχέτλιον ἐμὲ μὲν τῷ πάθει πιέζεσθαι, τὸ δὲ τῷ\n\nπεπονθότι μέγα μικρὸν τοῖς ἀκούουσι δοκεῖν, ὥσπερ\n\nἂν εἴ τις τὸν ὑπ’ ἔχεως δεδηγμένον ἀφέντα βοᾶν\n\n\n\n\n\n\n\n\n\n\n\nκελεύοι γελᾶν;\nοὐκ ἂν ἔδοις με νικώμενον ὑπ’ ἄλλης\n\nσυμφορᾶς οὐδ’ ἂν αἰτοῦντα κώνειον ἐπ’ ἐκείνοις οἷς\n\nσὺ τραγῳδεῖς κακοῖς. παίδων στερηθεὶς ἤνεγκα ἂν\n\nκαὶ συνήσθην ἀπηλλαγμένοις τῆς τῶν θεῶν ἀκρισίας.\n\nχεῖρας καὶ πόδας ἀποκοπεὶς οὐκ ἂν ἀπεῖπον, εἶχε δ’ ἄν\n\nτι τὸ ἀτύχημα καὶ τερπνόν, μὴ πολλοῖς ἐντυγχάνειν\n\nἐπ’ ἀγορᾶς πλουσίοις. ἔδειξα ἂν ἀνδρίαν καὶ τυφλω-\n\nθεὶς ἐν πενίᾳ κατεχομένου τοῦ γείτονος. οὐ φέρω\n\n| τὸ παρόν, οὐ φέρω. μεῖζόν ἐστι τῆς ἐμῆς ψυχῆς\n\nτὸ φορτίον. πένητες ἦμεν ἄμφω, νῦν δὲ τἀκείνου\n\nμεθέστηκε, μεταστήσομαι δὴ καὶ αὐτὸς οἶ βέλτιον.\n35. Πολλοὶ πολλάκις τεθνήκασι παρ’ ὑμῖν δεηθέν-\n\nτες ἀπελθεῖν. ἀναμνήσθητε δὴ τῶν ῥημάτων οἷς χρησά-\n\nμενοι τὴν βουλὴν ἔπειθον· ἀτυχῶ, δυστυχῶ, δυσ-\n\nμενοῦς πεπείραμαι τῆς Τύχης, πονηρῷ συμ-\n\n\n\n\n\n\n\n\n\n\n\n\n\nπέπλεγμαι δαίμονι. ταῦτα δὴ καὶ αὐτὸς ἔχω λέγειν\n\nἀτυχῶ, δυστυχῶ. μισεῖ με καὶ ποιεῖ κακῶς ὁ δαίμων.\n\nἡ καταλαβοῦσα Τύχη τῶν χρημάτων τὰς πηγὰς οὐκ\n\nἐπαντλεῖ. εἰ μὲν οὖν εὐτυχεῖν με φήσει τις, ψεύσεται·\n\nδυστυχεῖν δὲ ὁμολογῶν τί ζῆν ἀτυχοῦντα βούλεται;\n\nλύπη τοὺς ἄλλους ἠνάγκασεν ἐπιθυμῆσαι τελευτῆς.\n\nὑπὸ λύπης ἥκω δεῦρο καὶ αὐτός.\nἀλλὰ ζῆν παραι-\n\nνεῖ τις. οὐ δυνάμενον νουθετεῖ. τί φῄς; ἐγὼ βιώσομαι\n\nτῆς τοῦ πλησίον οἰκίας οὕτω πραττούσης ὀφθαλμοὺς\n\nἔχων, ὧτα ἔχων, ὁρῶν ἐκεῖνα, περὶ αὐτῶν ἀκούων;\n\nκαὶ τί διοίσω τῶν ἐν Ἅιδου κολαζομένων; οὐ τὸ ζῆν\n\nαὐτὸ καλόν ἐστιν, ob βουλή, τὸ δὲ σὺν εὐθυμίᾳ ζῆν\n\nἐξεῖναι τοῦτο καὶ τὸ ζῆν ἐν τοῖς καλοῖς τίθησι. τὴν\n\nδ’ εὐφροσύνην ἂν ἀφέλῃς, ζημία τὸ μὴ τεθνάναι.\n37. Mr) τοίνυν με τηρήσητε πένθει πολυημέρῳ καὶ\n\nκατηφείᾳ καὶ δάκρυσι μηδ’ ἀφ’ ὧν ἥκω, πάλιν ἐπὶ\n\nταῦτα ἀποπέμψητε. λίθινος γὰρ ἂν ἀνάσχοιτο τῆς θέας\n\n\n\n\n\n\n\n\n\nἐκείνης. ἴωθεν ὀψώνης πρόεισι σὺν ἁδρῷ τῷ βαλαν-\n\nτίῳ, τοῦτο δὲ κενώσας σπυρίδας ἐμπλησάμενος ἀνα-\n\nστρέφει τῶν ὠνίων ἄγων. ἔπειτ’ ἐφ’ ἕτερον ἔξεισι καὶ\n\nπάλιν τι φέρων ἐπάνεισι πολλοὺς διαύλους· κατ’ ἐμοῦ\n\nτοῦ κακοδαίμονος τρέχων.\nμικρὸν δὲ πρὸ |\n\nμεσημβρίας ὁ γείτων λελουμένος ἔδχεται στρατοπέδῳ\n\nκολάκων παραπεμπόμενος καὶ κτύπος βαδιζόντων καὶ\n\nγέλως ἐπὶ τοῖς παρ’ ἐκείνου σκώμμασιν. ἐγὼ δὲ κατα-\n\nδὺς ὑπὸ τὴν κλίνην φεύγω τὸ γύναιον αἰσχυνόμενος.\n\nἔπειθ’ οἱ μὲν ἀριστῶσι σὺν λαμπροτέρῳ τῷ γέλωτι\n\nκαὶ πίνοντες ᾄδουσιν ὕμνους τινὰς ὥσπερ εἰς θεὸν\n\nτὸν γείτονα συντεθεικότες. ἐγὼ δὲ παρατίθεμαι τρά-\n\nπεζαν, Ἥλιε, τὴν ἀρχαίαν. δείλης ὀψίας ὀρνιθοθῆραι\n\nκαὶ κυνηγέται, πολλοὶ μὲν ἵπποι, πολλοὶ δὲ κύνες, καὶ\n\nπανταχόθεν ἡ τρυφή. καὶ τὸ δεῖπνον ἔπεισι συχνὴν\n\nἄγον τὴν πανήγυριν, ἐφ’ ὅ καλούμενος κρύπτομαι.\nτῆς ὑστεραίας ταὐτὰ πάλιν. ὁ μὲν σκοπεῖται περὶ\n\n\n\n\n\n\n\n\n\n\n\nτῶν δαιτυμόνων, ἐγὼ δὲ περὶ τῶν ἀναγκαίων. ὁ μὲν\n\nφαιδρὸς ἐν φαιδροῖς οἰκέταις, ἐγὼ δὲ κατηφὴς ἐν\n\nσυνεσταλμένοις, ὁ μὲν ἐν πολλοῖς νεωνήτοις, ἐγὼ δὲ\n\nἐν πατρῴοις δυοῖν. ἔξεισιν ἐκεῖνος καὶ πᾶς τις ὑπο-\n\nχωρεῖ καθάπερ τυράννῳ, ἔξειμι καὶ αὐτὸς καὶ πᾶς τις\n\nἐμβάλλει καθάπερ ἀτίμῳ.\nεἶτά μοί τις παραινεῖ\n\nζῆν οὐκ ἔχων σβέσαι τὸν πλοῦτον τοῦ γείτονος; οὐ\n\nζῆν οὗτός μοι παραινεῖ, πόθεν; ἀλλὰ στένειν, ὀδύ-\n\nρεσθαι, πενθεῖν, μαραίνεσθαι, τήκεσθαι, κατατέμνεσθαι,\n\nλυττᾶν, ἐμαυτὸν ἐσθίειν, ἃ νῦν ποιῶ καὶ δι’ ἃ πρόσ-\n\nειμι νῦν, ὅπως αὐτῶν λυθείην. ἡμιμανής εἰμι καὶ\n\nτῶν φρενῶν διέφθαρται τὸ πλέον. ἐπὶ τελείαν πορεύο-\n\nμαι μανίαν. πρὶν τοῦτο γένηται, βοηθήσατε.\nτίς\n\nοὕτω μακρὰ νόσος τὸν ἀσθενοῦντα διέθηκεν ὡς ἡ\n\nτοῦ γείτονος ἐμὲ περιουσία; | οὐχ ὁρᾶτε τὴν ῥῖνα\n\nὡς ὀξεῖα, οὐ τὸ ὄμμα ὡς ὕφαιμον, οὐ τὰς γνάθους\n\nὡς συμπεπτώκασιν, οὐχ ὡς διερρύηκα πᾶς, οὐχ ὡς\n\n\n\n\n\n\n\n\n\nεἴδωλον περιέρχομαι;\nτολμᾷ τις οὖν εἰπεῖν· ζῆσον\n\nοἰκτρὸς ὤν, ζῆσον ἐλεούμενος, ζῆσον ἀτυχῶν,\n\nζῆσον τοῦ γείτονος εὐδαιμονοῦντος; εἰ τόξα λα-\n\nβόντα βέλος ἔστιν ἀφεῖναι κατὰ τῆς Τύχης καὶ τυχεῖν,\n\nδειξάτω τις, καὶ κουφιεῖ τὴν λύπην, 6 βουλή· εἰ δ’\n\nἀμήχανον, ἔα με τὸν θυμὸν εἰς ἐμαυτὸν ἀφεῖναι. πῶς\n\nγὰρ οἴσω; ποίοις λογισμοῖς;\nεἰ πονῶν ἐκεῖνος καὶ\n\nπλουτηρὸν ἔργον μετιὼν συνείλεκτο χρήματα κατὰ\n\nμικρὸν ἀγείρων, ἦν μὲν ἂν καὶ τοῦτο ἀλγεινόν, διὰ\n\nτί γὰρ μόνος εἶδε τὴν ἐπὶ τὸν πλοῦτον ἄγουσαν, ἴσως\n\nδὲ ἠνειχόμην· ἐπεὶ δὲ καθεύδοντι κατέχεε τις εὐδαι-\n\nμονίαν, οὐ φέρω.\nπόσον οἴεσθε μεταξὺ τῆς ἐκείνου\n\nτε εἶναι καὶ τῆς ἐμῆς οἰκίας; στενωπός. ὧς τοίνυν\n\n\n\n\n\n\n\n\n\nἧκε φερόμενα τὰ παρὰ τῆς Τύχης, τί μὴ καὶ παρ’\n\nἡμᾶς εἰσέπεσε τοὺς οὕτως ἐγγύς; οὐκ ἦν εἴσοδος; οὐκ\n\nἦν ὁ δεξόμενος; κεκλεισμέναις ἐνέτυχε ταῖς θύραις;\n\nοὐκ ἔστιν. ἀλλ’ οὐκ οἶδα τί δεδρακὼς ἠδίκημαι. χαρί-\n\nζομαι δὴ καὶ τοῦτο τοῖς θεοῖς. ἀπέρχομαι τὸ πάντων\n\nἥδιστον φῶς μισεῖν ἠναγκασμένος.\n45. Σὺ γάρ, φησί, μόνος ἐκείνῳ γείτων, ἄλλοι\n\nδὲ οὔκ εἰσιν; ὧν οὐδεὶς ἀποθανεῖν βούλεται.\n\nεἰσί γε, ὦ βουλή, καὶ πολλοί. καὶ πρὸς τοσοῦτόν γε\n\nἥκουσιν εὐηθείας ὥστε καὶ συγχαίρουσι καὶ συνεύχον-\n\nται καὶ κολακεύουσι καὶ προσιόντες αἰτοῦσιν ἀγεννεῖς\n\nκαὶ καταπεπτωκότες καὶ σπερμολόγοι | καὶ δοῦλοι\n\nτὰς φύσεις.\nἀλλὰ τί τοῦτο πρὸς ἐμέ; καὶ γὰρ\n\nὑβρίζονται πολλοὶ καὶ παίονται καὶ προπηλακίζονται\n\n\n\n\n\n\n\n\n\n\n\n\n\nκαὶ διαλύονται ῥᾳδίως. τί οὖν θαυμαστὸν εἰ τοσαύτης\n\nοὔσης τῆς πόλεως ταπεινοί τινές εἰσιν, οἱ δὲ μεγαλό-\n\nφρονες; οὐδὲ γὰρ τῇ νεότητι πάντες ὁμοίως, ἀλλ’ οἱ\n\nμὲν χρῶνται κακῶς, οἱ δὲ οὔ; τοὺς οὖν σωφρονοῦντας\n\nἀξιώσει τις πωλεῖν τὴν ὥραν διὰ τοὺς ἤδη πεπρα-\n\nκότας; οὐδὲ γὰρ ἐν ταῖς μάχαις πάντες ὁμοίους παρέ-\n\nχουσιν ἑαυτούς, ἀλλ’ οἱ μὲν τοῦ δρᾶσαί τι γλίχονται,\n\nτοῖς δὲ τοῦ μὴ παθεῖν μέλει, καὶ οἶ μὲν τύπτουσιν\n\nἐμπηδήσαντες ἀφειδῶς αὑτῶν ἔχοντες, οἱ δ’ ἀπολώλασι\n\nτῷ φόβῳ καὶ σκοποῦσιν ὅπως ἀποδράσονται.\nκαὶ\n\nνῦν οὐκ ἔξω τῆς ἀνθρωπείας φύσεως τῶν ἐκείνου\n\nγειτόνων τὸν μὲν εὖ φρονεῖν, τοὺς δὲ ἀναισθήτως\n\nἔχειν, καὶ τὸν μὲν ἄνδρα ὡς ἀληθῶς εἶναι, τοὺς δὲ\n\nβοσκήματα. τί δ’, εἰ λυποῦνται μέν, φιλοψυχοῦσι δέ,\n\nδειλῶν ἐγὼ μιμητὴς γένωμαι; μᾶλλον δὲ ὁπότερον\n\n\n\n\n\n\n\n\n\n\n\n\n\n\n\nβούλει θές. εἰ μὲν γὰρ οὐκ ἄχθονται τῷ γεγονότι,\n\nτοῖς ἀψύχοις ἐοίκασι. τί οὖν δεῖ μεμνῆσθαι τούτων;\n\nεἰ δ’ ἀξιοῦσι καὶ λυπούμενοι ζῆν τῷ δεδιέναι τὸν\n\nθάνατον, μηδείς μοι μεμνήσθω δειλῶν ἐν παραδείγ-\n\nματι. πολὺ γὰρ οἶμαι σωφρονέστερον ἐκείνων θαυμά-\n\nζειν ὅτι μὴ τοῖς ἐμοὶ δόξασιν ἀκολουθοῦσιν ἢ τὸ μὴ\n\nτὴν ἐκείνων ἐμὲ ζηλῶσαι κακίαν ἐν αἰτίᾳ ποιεῖσθαι,\n\nὧν τίς ἀνοητότερος; τίς ἀβελτερώτερος; μᾶλλον δὲ τίς\n\nἐλεεινότερος;\n<οἷον> ἐπὶ τῇ τῶν ὀρνίθων\n\nἀκροάσει τούτων ἐώνηται πολλοὺς ὁ γείτων ἐν ᾠδαῖς\n\nεὐδοκιμοῦντας. τούτων τοὺς οἰκίσκους ἀποκρεμάσας\n\nτοῦ τέγους παρέχει τοῖς παριοῦσιν ἀκούειν τῶν ᾀσμά-\n\nτων. ἐμοὶ μὲν οὖν εἰσιν ὀχληρότεροι κολοιῶν, ὥσθ’\n\nἥδιστ’ ἂν ἀπέπνιξα λαβών, οἱ δ’ ἄθλιοι συνθέουσιν\n\n\n\n\n\n\n\n\n\nὧς ἐπ’ εὐφροσύνῃ καὶ μετὰ τῶν ᾀδόντων ἐπαινοῦσι\n\nτὸν ἐωνημένον. λοιπὸν οὖν ἔνα κἀμὲ τῶν τερπομένων\n\nεἷναι καὶ τὴν ἄχρι νῦν πικρὰν ἀκοὴν ἡδίστην ἄγειν.\n\nἀλλ’ οὐκ ἂν δυναίμην.\n49. Τί δ’; οὐ πολλούς, φησί, πρὸ τοῦδε ζῶν-\n\nτὰς ἐν ἀφθόνοις ἑώρακας; πῶς οὖν ἐνηνοχὼς\n\nἐκεῖνο τοῦτο οὐ φέρεις; τοὺς ἀρχαιοπλούτους μοι\n\nλέγεις καὶ διαδόχους ἀρχαίας εὐδαιμονίας. ἔδει μὲν\n\nοὖν κἀκείνους ἵσα κεκτῆσθαι τοῖς πολλοῖς, λυποῦσι\n\nδὲ οὐχ οὕτω τῷ πάλαι πλουτεῖν. τὸ γὰρ ἐν συνηθείᾳ\n\nδυσχερές, ὦ βουλή, κουφότερον τῶν ἐξαίφνης. παῖς\n\nὢν ἔτι πλουτοῦντας ᾔδειν. ἐκ παίδων ἐξελθὼν ἑώρων\n\nἃ πρότερον ᾔδειν. ἀνὴρ γενόμενος οὐδὲν καινὸν ἐθεώ-\n\nρουν. πεπαίδευμαι φέρειν ἐκεῖνο τὸ λυπηρὸν τῷ μήκει\n\nτοῦ χρόνου.\nὁρᾶτε τοὺς ποταμοῖς παροικοῦντας ἐκ\n\nπαλαιοῦ βιαίοις οἱ τὰς ὄχθας ὑπεραίροντες λυμαίνον-\n\nται τὰς ἀρούρας κατασύροντες τῶν γεωργῶν τοὺς πό-\n\nνους. τούτοις τὸ τὴν συμφορὰν ἄνωθεν συμπροελθεῖν\n\n\n\n\n\n\n\n\n\n\n\nεἰς παραμυθίαν ἀρκεῖ καὶ τὸ τὰ εἰωθότα πεπονθέναι\n\nνουθεσία πρὸς τὸ καρτερεῖν καθίσταται. ὅταν δὲ πρᾷος\n\nκαὶ μέτριος ποταμὸς καὶ μηδεπώποτε ἐξυβρίσας ὑπερ-\n\nβὰς τὸν τεταγμένον ὅρον ἐπικλύσῃ τὴν γῆν ἢν οὐ\n\nπρότερον ἔφθειρεν, ἡ καινότης ἔχει τὴν ταραχὴν καὶ\n\nτοῖς παθοῦσι τὸ τῆς προσβολῆς ἄηθες ταράσσει τὰς\n\nγνώμας.\nβαρὺ τῇ φύσει τὸ τυραννεῖσθαι. |\n\nταύτην δὴ τὴν βαρύτητα τί ταῖς πόλεσι ποιεῖ μετριω-\n\nτέραν; ὅταν τις ἐκ προπατόρων εἰς αὑτὸν κατελθοῦσαν\n\nἐξουσίαν παραλαβὼν ἄρχῃ καὶ τυραννεύῃ. τὸ γὰρ ἐν\n\nτῷ κρατεῖσθαι πάλαι βεβιωκέναι καὶ τὸ τυράννων ἀπό-\n\nγονον τὸν ἐπιτάττοντα φαίνεσθαι τῆς τῶν ὑπακουόν-\n\n\n\n\n\n\n\n\n\n\n\nτῶν ἀγανακτήσεως ἀφαιρεῖ. ὅταν δ’ ὑπηρέτης ὤν τις\n\nκαὶ μηδεὶς μηδαμόθεν, ἄδοξος ἐξ ἀδόξων, ἀνελὼν τοὺς\n\nνόμους ἐλαύνῃ τοὺς αὑτοῦ βελτίονας, τοῦτ’ ἤδη πᾶσαν\n\nὀργὴν ἀπαιτεῖ καὶ λύπην, καὶ ὅστις ἐλευθερίας ἐπιθυ-\n\nμητής, οὗτος καὶ τελευτῆς.\nτοιοῦτον δή τι καὶ τὸ\n\nτῶν πλουσίων. οἰκίαν τις εὖ φερομένην παρείληφεν.\n\nοὐκ ἀφόρητόν μοι τοῦτο γέγονε. πεπλούτηκέ τις ὑπὲρ\n\nτοὺς πολλοὺς ἐξαίφνης. τίς ἀνέξεται; μεῖζον τοίνυν\n\nἕτερον εἰς τὸ δεῖν ἀπελθεῖν; εὐπορεῖ τις ἐξαίφνης.\n\nπόρρω που κατοικείτω, μακρὰν εὐπαθείτω. μὴ γείτων\n\nἔστω, μὴ πλησίον τρυφάτω. μή μου τοὺς ὀφθαλμοὺς\n\nὁ πλοῦτος εἰς αὑτὸν ἑλκέτω.\nὁ δεῖνα πολλὰ κεκτη-\n\nμένος μακρῷ τῳ διέστηκεν ἐμοῦ. κοῦφον. δεῖ τινα τὸν\n\nἀγγέλλοντα γενέσθαι καὶ διδάξαι καὶ διηγήσασθαι\n\nτὴν περιουσίαν. ἀμυδρὰν ἔχει τὰ ὦτα τὴν λύπην, διὰ\n\n\n\n\n\n\n\n\n\n\n\nδὲ τῶν ὀμμάτων ὀξεῖά τις ὀδύνη κάτεισιν εἰς τὴν\n\nκαρδίαν. ὁρᾶν δὲ καὶ μὴ βουλόμενον ἀνάγκη. τριώρο-\n\nφον γὰρ ἑκάτερος ἡμῶν οἰκίαν οἰκεῖ. κἂν ἀφυπνισθῶ,\n\nθέαμα πρῶτον ἡ τοῦ γείτονος χλιδή. καὶ προαπαντᾷ\n\nτῶν ἄλλων τὸ πικρὸν ἐκεῖνο βέλος καὶ ἢ καθίσαι δεῖ\n\nσυγκλείσαντα τοὺς ὀφθαλμοὺς ἢ βάλλεσθαι βλέποντα.\n\nφασὶ δὲ αὐτὸν διανοεῖσθαι μεταπλάττειν τὴν οἰκίαν\n\nκαὶ ποιεῖν τῶν παρόντων ἀξίαν | καὶ πρὸς αὐτὸν\n\nαἴρειν αἰθέρα ὥσθ’ ἡμῖν τοῖς πλησίον νύκτα εἶναι\n\nκαὶ τὴν ἡμέραν. πρὶν οὖν ταύτης γεύσωμαι τῆς χειρο-\n\nποιήτου νυκτός, εἰς ἐκείνην ἄπειμι τὴν ὑπὸ γῆς τὴν\n\nἄλυπον.\n54. Οὐκοῦν ἑτέρωσε βέλτιον, φησί, μεταστῆ-\n\nναι ἢ τεθνάναι; καλή γε τῶν ἀτυχημάτων ἴασις\n\n\n\n\n\n\n\n\n\n\n\n\n\nαὐτὰ τὰ ὄντα πωλεῖν καὶ περιιόντα κηρύττειν εἴ τις\n\nὠνεῖσθαι βούλεται τὴν τοῦ πένητος οἰκίαν. καὶ δὴ\n\nπρόσεισί τις. οὐκ ἂν οὖν οἴεσθε τὸν πλούσιον ἐκεῖνον\n\nεὐθὺς αὐτὸν φοβήσειν καὶ λίθοις ἐξελᾶν; σὺ δέ, ὦ\n\nκάθαρμα, πλησίον οἰκοῦντος ἐμοῦ τολμᾷς ὠνεῖ-\n\nσθαι; πλέον ἕτοιμος καταβάλλειν ἐγώ, ἐπεὶ\n\nμικρά μοι φροντὶς δαπάνης.\nλοιπὸν οὖν τὸν\n\nοὐδέν μου πρότερον ἀμείνω τἀμὰ πριάμενον ἔχειν καὶ\n\nλόγον ἐν τοῖς ἐργαστηρίοις εἶναι πολύν· ὁ δεῖνα\n\nἀπέδοτο, ὁ δεῖνα ἐπρίατο, ὁ μὲν εὐδαίμων\n\nὠνεῖσθαι δυνάμενος, ὁ δ’ ἄθλιος πωλεῖν βε-\n\nβιασμένος. τί δ’, ἂν εἰς ἑτέραν μεταστάντι φυλὴν\n\nἐπιστῇ πάλιν καὶ πλησίον οἰκοδομῇ τὴν πενίαν ἐρε-\n\nσχελῶν τὴν ἐμήν; δύναται δὲ ὅτῳπερ ἂν ἐθέλῃ πλησίον\n\nοἰκεῖν. πωλεῖν δεήσει πάλιν καὶ μεταπηδᾶν ἄλλοσε καὶ\n\n\n\n\n\n\n\n\n\n\n\n\n\n\n\nπάλιν ἄλλοσε καὶ τελευτῶντα φεύγειν τὴν ἐμαυτοῦ.\nτί\n\nδ’, ἂν οὗτος μὲν μένη κατὰ χώραν, ἑτέρῳ δὲ πένητι παρ-\n\nοικήσας πλούσιον αὐτὸν ἐξαίφνης ἴδω; δυσμενοῦς δὲ\n\nπεπείραμαι τῆς Τύχης, ὦ βουλή, καὶ δεινόν τινα τοῦ-\n\nτον πόλεμον ἐξεύρηκέ μοι. πάλιν τὴν οἰκίαν ἀποδώσο-\n\nμαι καὶ πάλιν σκευαγωγήσω καὶ περίειμι τὴν πόλιν\n\nδιὰ τῆς ἐμαυτοῦ κακοδαιμονίας πλουτίζων πάντας.\n57. Φιλῶ μὲν ὑμᾶς, ὦ πολῖται, τοὺς πολλοὺς φίλωι\n\nπένητες γὰρ οἱ πολλοὶ καὶ ἥδιστοι συγγενέσθαι, καὶ\n\nθεοῖς σωτῆρσι πολλάκις ἔθυσα καὶ διαφυγεῖν νόσον\n\nηὐξάμην· νῦν δ’ ὁ μεμνημένος πρὸς ἐμὲ σωτηρίας\n\n\" ἐχθρός, δυσμενής, | τῶν πολεμίων χαλεπώτερος.\n58. Καὶ τί, φησίν, ἐπείγῃ; τάχ’ ἴσως γὰρ ἂν\n\nπλουτήσαις καὶ αὐτός. πότε; ὅταν τὸ γῆρας ἐπελθὸν\n\nἀφέληται τὸ δύνασθαι χρῆσθαι πρὸς ἡδονήν; πόθεν\n\nδὲ καὶ τοῦτο προλέγεις; ἐκ ποίων ἥκων χρηστηρίων;\n\nποῖον κομίζων λόγιον; ἐντετύχηκας τῇ Τύχῃ καὶ κατα-\n\n\n\n\n\n\n\n\n\n\n\n\n\nμόνας συνεγένου καὶ λεγούσης ἀκήκοας; οὐ παύσῃ\n\nκενὴν πλάττων παραμυθίαν; οὐ ποιήσεις τὰ ὁρώμενα\n\nτῶν ἀφανῶν ἰσχυρότερα; δώσει μετὰ ταῦτα ἡ Τύχη.\n\nδιὰ τί γὰρ μὴ πάλαι δέδωκεν; οὐκ ἦν αὐτῇ χρήματα\n\nπάντα ἐχούσῃ; οὐκ ἦσάν μοι χεῖρες αἰ δυνάμεναι λα-\n\nβεῖν; οὐχ ἐώρα με μετὰ τοῦ γείτονος περινοστοῦντα;\n\nοὐκοῦν φιλοῦσα μὲν ἤδη ἂν ἔδωκε, μισοῦσα δὲ οὐδὲ\n\nεἰσαῦθις δώσει.\nπολλοὺς ἐλπίδες ἀγαθαὶ πρὸς\n\nγῆρας μετὰ πενίας παρέπεμψαν καὶ οὔτε τῆς ἐνδείας\n\nἀπηλλάγησαν οὔτε τῆς προσδοκίας ἀπέστησαν. ἀλλ’ οὐκ\n\nἐγὼ τούτων τῶν ἐξηρτημένων ἐλπίσιν. ἔχειν βούλομαι,\n\nπροσδέχεσθαι δὲ οὐκ οἶδα. καὶ δῆτα δώσει μὲν ἐμοὶ\n\nχρόνοις ὕστερον, δέδωκε δὲ ἤδη τῷ γείτονι. τῷ χρόνῳ\n\nτοίνυν ἠδίκημαι. ποῦ γὰρ ἴσον τῷ γεγονέναι τὸ\n\nμέλλειν; τοῦτ’ οὖν ἄξιον θανάτου τὸ μετ’ ἐκεῖνον\n\n\n\n\n\n\n\n\n\nἕξειν. ἴδει γὰρ ἢ κἀκείνῳ τὸν πλοῦτον ἀναβεβλῆσθαι\n\nἢ καὶ ἐμοὶ δεδόσθαι.\nἀλλ’ ἐγὼ καθεδοῦμαι περι-\n\nμένων καὶ κεχηνὼς καὶ πειθόμενος τούτοις τοῖς ἀπα-\n\nτεῶσι μάντεσι καὶ σκιαῖς ὀνειράτων δελεαζόμενος; ἐγὼ\n\nκαθεδοῦμαι βοσκόμενος ἐλπίσι τοῦ γείτονος ἔργα καρ-\n\nπουμένου; τῶν φρενῶν ὅταν ἐξενεχθῶ, σωφρονῶν δὲ\n\nοὐκ ἀνέξομαι.\nτί μέλλετε, <ὦ> πεντακόσιοι; | τί\n\nψηφίζεσθε; τί μάχεσθε φιλανθρώπῳ νόμῳ; πάντα κα-\n\nλῶς ὁ τοῦτον τεθεικὼς διελὼν τὰ περὶ τοὺς θεούς, τὰ\n\nπερὶ τῶν φόνων, τὰ περὶ τῶν γάμων, κλοπῆς, αἰκίας,\n\nὕβρεως, βίας, ἀστρατείας, λειποταξίου συμφορώτατον\n\nἀπάντων τοῦτον ἔγραψεν, ὅν νῦν ἔχων ἀφῖγμαι σύμμα-\n\nχον. Ὅστις, φησί, βαρύνῃ τῷ ζῆν, ἀπόθνησκε.\n\nπερικλύζῃ κακοῖς. πῖνε κώνειον. πιέζῃ συμφο-\n\nραῖς. ἄπιθι. λεγέτω μὲν ὁ δυστυχῶν τὰ πάθη,\n\nδιδότω δὲ ἡ βουλὴ τοῦ φαρμάκου, λυέσθω δὲ\n\n\n\n\n\n\n\n\n\n\n\nἡ λύπη τῷ θανάτῳ. κατὰ τοῦτον ὑμῖν, ὦ βουλή,\n\nπρόσειμι τὸν νόμον. καί με ἐνταῦθα πεπόμφασιν οἰ-\n\nκίαι δύο, πράττουσα μὲν κακῶς ἡ ἐμή, πλουτοῦσα δὲ\n\nκακῶς ἡ τοῦ γείτονος.\n62. Μὴ τοίνυν ἄπρακτον ἀποπέμψητέ με τῇ μὲν 5\n\nἐνοικήσοντα, τὴν δὲ ἐγγύθεν ὀψόμενον, ἀλλ’ ἐπιστο-\n\nμίζετε τοὺς ἀντιλέγοντας μηδὲ ἐᾶτε τοῖς πεπτωκόσιν\n\nἐπεμβαίνειν, πρὸς οὓς ἐγὼ βραχέα διαλέξομαι· ἄνδρες\n\nδεινοὶ λέγειν καὶ βοᾶν καὶ καρπούμενοι τὸ\n\nβῆμα καὶ πλουτοῦντες ἀπὸ τῆς φωνῆς τῷ ποτε 10\n\nκεκίνησθε πρὸς ἀντιλογίαν; βλάβη τις ὑμῖν\n\nἐμὲ τελευτᾶν; οὐδεμία. ἀλλ’ ἐμοὶ κέρδος περι-\n\nεῖναι; ζημία μὲν οὖν ἐσχάτη.\n63. Ἀλλ’ ἡ πόλις ἀνδρὸς στερήσεται σπου-\n\nδαίου. πάσας μέν, ὦ βουλή, τὰς στρατείας ἐξῆλθον\n\n\n\n\n\n\n\n\n\n\n\nκαὶ πανταχοῦ τὴν τάξιν ἐτήρησα καὶ τὴν πόλιν οὐδα-\n\nμοῦ κατῄσχυνα καὶ δικάζων οὐ διεφθάρην καὶ ὅσα\n\nπροστάττοιτε προθύμως ὑπηρέτουν. ταῦθ’, ἕως οὐδέν\n\nμε ἀπώλλυε. νυνὶ δὲ τί καὶ χρήσιμος ἂν ὑμῖν εἴην\n\nἄνθρωπος τετηκώς, ἐκνενευρισμένος, μόλις ἐμπνέων,\n\nμόλις ὀρθούμενος, ὑπὸ τῶν ἔνδοθεν ἀναλούμενος\n\nτραυμάτων; τί τοῦτο | τῇ πόλει κεῖσθαί με νο-\n\nσοῦντα καὶ δαπανώμενον;\nἤδη τις ἔγραψε προβού-\n\nλευμα τῷ δεῖνι τῶν πολιτῶν πενομένῳ γενέσθαι παρὰ\n\nτοῦ κοινοῦ πλέθρα γῆς, ἀργυρίου μνᾶς, ἕτερα τοιαῦτα,\n\nἐφ’ οἷς οἱ κακοήθεις ἠγανάκτουν· ἀπὸ τῶν τοιού-\n\nτων ψηφισμάτων ἡ πόλις ἀπορεῖ καὶ διὰ τὰς\n\nτοιαύτας χάριτας ἡ διοίκησις καταβλάπτεται.\n\nνῦν τοίνυν τί τοιοῦτον ἔστιν εἰπεῖν; οὐ γῆν αἰτῶ\n\nπαρ’ ὑμῶν, οὐκ ἀργύριον, οὐ σίτησιν οὐδ’ ἀξιῶ τὴν\n\nὑμετέραν φιλανθρωπίαν ἴσα δυνηθῆναι τῇ τοῦ γείτο-\n\n\n\n\n\n\n\n\n\n\n\nνος τύχῃ. φάρμακον αἰτῶ, κώνειον ζητῶ, τελευτῆς\n\nἐρῶ.\nδότε χάριν ἧς πολλοὶ μετ’ ἐμὲ δεήσονται.\n\nπολλοῖς ἔσομαι τοιούτου θανάτου διδάσκαλος, οἱ νῦν\n\nλυποῦνται μὲν ἐφ’ οἷσπερ ἐγώ, λείπονται δὲ τῆς ἐμῆς\n\nἀνδρείας. ἀλλ’ ἂν ἴδωσί με πίνοντα θαρρούντως\n\nἀποθήσονται τὴν δειλίαν, καὶ τὸ βουλευτήριον ὄψεσθε,\n\nμεστὸν ἐπειγομένων ἀποθανεῖν. ἀνοιγνύτω τις τοῖς\n\nπένησι τὴν ὁδόν, καλείτω τις δι’ ἐμοῦ πολλοὺς ἐπὶ τὸ\n\nκώνειον. δούλοις μὲν ἐπιεικέσι δεσπότης χρηστὸς ἀναι-\n\nρεῖ τὴν δουλείαν, ἐλευθέροις δὲ δυστυχοῦσιν ἀληθὴς\n\nἐλευθερία ὁ θάνατος. παραινῶ δὲ καὶ τῇ πόλει μὴ\n\nμετρίως φέρειν τὴν τῶν ὁμόρων εὐδαιμονίαν, ἀλλ’ ἢ\n\nταπεινοτέρους ἔχειν ἢ μέγα δυναμένων ἀλγεῖν. φαίην\n\nδ’ ἂν ὅτι καὶ κατεσκάφθαι πόλει βέλτιον ἢ παροικεῖν\n\nἀμείνοσιν.\n66. Οὐκ ἔτ’ οὖν ὄψει, φησί, τουτὶ τὸ βουλευ-\n\nτήριον. ἴδω δὲ ἔτι τὴν οἰκίαν τοῦ γείτονος; οὐκ ἔτ’\n\n\n\n\n\n\n\nὄψει τὴν ἐκκλησίαν. ἴδω δὲ ἐν ἐκκλησίᾳ τὸν πλού-\n\nσιον; στερήσῃ δὲ ταύτης τῆς ἀκτῖνος. τῆς δὲ ἀκτῖ-\n\nνος ἀνέξομαι τοῦ πλουσίου; καὶ δὴ πρόσεισιν αὐτὸς\n\nοὗτος. βαβαὶ τῶν κολάκων. ὁρᾶτε τὸ πλῆθος τῶν περὶ\n\nαὐτὸν φερομένων;\n67. Ὦ φίλτατε σὺ καὶ μόνος ἀπολαβὼν τὴν τύχην\n\nκαὶ πάλαι μὲν ἑταῖρε, νῦν δὲ πλούσιε, σὲ μὲν οὐδὲν\n\nεἴρηκα παρὰ | τοῖσδε κακόν, τὴν δὲ Τύχην οὐκ\n\nἔστιν εἰπεῖν ὅσα. περὶ μὲν τῶν σῶν ταλάντων οὐδὲν\n\nεἴρηται κακόηθες, ἀλλὰ κἂν ἄλλον κωλύσαιμι. μηδεὶς\n\nοἰέσθω τοῦτον ἱερὰ σεσυληκότα πλουτεῖν ἢ διορύξαντα\n\nτοίχους ἢ κεκινηκότα τάφους ἢ προσθέμενον τοῖς πο-\n\nλεμίοις. ἄπεστιν αἰτία φαύλη τῆς εὐπορίας. ἀλλ’ ὥσπερ\n\nοὐκ ἐπιλαμβάνομαι τῶν τρόπων, οὕτω λοιδοροῦμαι τῷ\n\nδαίμονι, δι’ ὅν, ὦ γειτόνων εὐδαιμονέστατε, πίνω τὸ\n\nκώνειον.\nσὺ δὲ σύναγε τοὺς φιλοίνους, τοὺς φι-\n\n\n\n\n\n\n\n\n\n\n\n\n\n\n\nλοσκώμμονας, τοὺς φιλοπαίγμονας, τοὺς ἀπλήστους,\n\nτοὺς κρεωφάγους, τοὺς πότας. μὴ παύση μισθούμενος\n\nαὐλητρίδας καὶ μίμους γελοίων καὶ κρότον ἐγείρων\n\nκαὶ τῇ γαστρὶ χαριζόμενος. κείσομαι τῶν σῶν ἀναίσθη-\n\nτος. εἰ <δὲ> βούλει, καὶ περὶ τὸν τάφον τὸν ἐμὸν\n\nσκηνωσάμενος πῖνε καὶ σκῶπτε καὶ ἐπορχοῦ καὶ κατα-\n\nγέλα. οὐ μᾶλλον ἐμοί τι μελήσει τούτων ἢ ταῖς στή-\n\nλαις καὶ τῷ σήματι.\nτοσόνδε μέντοι παραινῶ σοι,\n\nμὴ τοῖς πότοις ὅριζε τὴν φιλοτιμίαν μηδ’ ἀρκεῖν ἡγοῦ\n\nπολυτελεῖς ἑστιάσεις. κοίνωσον εἰς ἅπαντας τὴν τύχην.\n\nμεταλαβέτω τῶν χρημάτων ὁ δῆμος. χορήγησον ἐθε-\n\nλοντής, ἐπίδος τριήρεις, ἐπίδος τάλαντα. χρῆσαι τοῖς\n\nοὖσιν εἰς δέον. ἂν μὴ ταῦτα ποιῇς, ἔστιν ὁ δημεύσων.\n\nὅ μόνον ἔγωγε δημοκρατίας ἐπῄνεσα. τί γὰρ δεῖ τοῖς\n\nπολλοῖς ἐφεστάναι πλούσιον ῥώμην ἔχοντα τῶν νόμων\n\nδυνατωτέραν;\n70. Ἀλλ’ ὑμεῖς μὲν ἐξισοῦτε τὰς πολιτείας καὶ\n\n\n\n\n\n\n\n\n\n\n\n\n\nτἀς ὑπεροχὰς πάσῃ τέχνῃ κολούετε, ἐγὼ δὲ ἄπειμι\n\nπαρὰ τοὺς πλείους, παρ’ οἷς οὐκ ἔστι χρυσὸς οὐδ’\n\nἄργυρος οὐδὲ γείτων εὐπορώτερος γείτονος.\n"};
