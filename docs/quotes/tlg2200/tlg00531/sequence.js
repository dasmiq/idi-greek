var sequence = {"name":"Libanius. Declamatio 31","data":"XXXI.Νόμος τὸν εὑρόντα θησαυρὸν χιλίας τῇ πόλει\n\nδιδόναι. φιλάργυρος εὑρὼν θησαυρόν, πεντα-\n\nκοσίας δραχμάς, καὶ ἀπαιτηθεὶς χιλίας ἀποθα-\n\nνεῖν ἀξιοῖ.‘Η μελέτη.ἔχετε, ὦ βουλή, τὰς πεντακοσίας δραχμάς,\n\nτὸν θαυμαστὸν θησαυρόν, καὶ τόσ’ αὐτ’ ἃς ἑτέρας ἀπὸ\n\nτῆς προτέρας οὐσίας τῆς ἐμῆς τοῦ δυστυχοῦς. προσ-\n\nαφέλεσθε δή τι καὶ τρίτον, εἰ βούλεσθε, τὴν ἐμὴν\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nψυχὴν μικροῦ μοι μεταδόντες κωνείου. δεῖ γὰρ ὑμᾶς\n\nμὲν καὶ χαίρειν καὶ ζῆν ἐθέλειν ἔχοντας τὰ ἀλλότρια,\n\nτὸν δὲ ἠναγκασμένον διδόναι τοσαύτας δραχμὰς ἐμὲ\n\nτὰς μὲν ἄρτι κτησάμενον, τὰς δὲ πάλαι τελευτᾶν. τί\n\nγὰρ δεῖ ζῆν ἄνθρωπον νοῦν ἔχοντα τοσούτου τῆς οἰ-\n\nκίας ἐξεληλυθότος ἀργυρίου;\nμικροῦ μὲν οὖν ἔτι\n\nτῶν χρημάτων Ι ἀριθμουμένων λειποψυχήσας ἀπέ-\n\nθανον, καὶ ἔδει γε οὕτω τοῦτο γενέσθαι καὶ πρὶν\n\nἰδεῖν με τἀργύριον εἰς ὑμᾶς ἐλθὸν ἀπὸ τῶν πρώτων\n\nδραχμῶν κατ’ ἐνεχθέντα κεῖσθαι· ἐπεὶ δ’ οὐκ οἶδ’ ὅπως\n\nτοσοῦτον ἤνεγκα κακὸν καὶ οὐδὲ τοῦτο κεκέρδακα ὁ\n\nπάντα ἐγὼ ζημιούμενος, ὃ μὴ συνέβη τότε γενέσθω\n\nνῦν.\nκαὶ οὗ τὸν οἶκον ἐσθίετε, τούτῳ δότε μικράν\n\nχάριν φάρμακον ὀλίγον μεγάλων κακῶν ἀπαλλαγήν, ἢ\n\nπάντων δεινότατον πράξετε τοῦτον ζῆν καταναγκάζοντες,\n\nᾧ δι’ ὧν ἀφείλεσθε χρημάτων ἀφόρητον κατεστήσατε\n\nτὴν ζωήν. ἔστι μὲν οὖν μοι ἀνιαρὸν καὶ τὸ θανάτῳ\n\n\n\n\n\n\n\n\n\n\n\n\n\nτῆς λοιπῆς οὐσίας ἀποστερεῖσθαι καὶ ἐμὲ μὲν σήπεσθαι\n\nκατορωρυγμένον, τὰ δὲ ὑπ’ ἐμοῦ συνειλεγμένα μετὰ\n\nπολλῶν ἱδρώτων ἐν ἄλλων εἶναι χερσίν· ἀλλ’ εἰ μὲν\n\nοἶόν τε ἦν λῦσαι τὴν συμφορὰν καὶ πάλιν εἰσενεγκεῖν\n\nοἴκαδε τὰς χιλίας, οὐκ ἂν ταῦτα ἔλεγον ἅπερ νῦν\n\nοὐδὲ ἠπειγόμην πρὸς θάνατον· ἐπειδὴ δὲ οὐκ ἔστι\n\nμοι τοῦτο ἐλπίσαι, τίς γὰρ ἂν λαβὼν ἀποδοίη ῥᾳδίως\n\nἐξὸν ἔχειν; ἧττον ἡγοῦμαι κακὸν ἀποθανόντα μηδὲν\n\nἐπαισθάνεσθαι τῶν ὕστερον ἢ ζῶντα τήκεσθαι τῇ λύ-\n\nπη τῶν ὁρωμένων κακῶν.\n4. Ὡς τοίνυν ταύτην εἰκότως φέρω κατ’ ἐμαυτοῦ\n\nτὴν ψῆφον, μᾶλλον δὲ ἕπομαι τῇ τύχῃ ταύτην ἐνεγ-\n\nκούσῃ κατ’ ἐμοῦ, πειράσομαι διδάσκειν ὑμᾶς. ἀλλ’\n\nὅπως μὴ γέλωτα ποιήσησθε τὴν ἐμὴν δυστυχίαν μηδ’,\n\nἂν οἱ σκώπτειν οὗτοι εἰωθότες ῥήτορες τὸ αὐτὸ καὶ\n\nνῦν ποιῶσιν, ἀνάσχησθε. δεινὸν γὰρ ἕτερον μὲν στέ-\n\nνειν, ἑτέρῳ δὲ τοῦτο ἡδονὴν εἶναι.\n5. Ἐμοὶ πατὴρ ἦν, ὦ βουλή, φειδόμενος καὶ οἰόμε-\n\nνος δεῖν τὰ ὄντα πλείω ποιεῖν | οὐ τῷ τὰ τῶν\n\nἄλλων ἁρπάζειν, τῷ δὲ μηδὲν εἰκῆ τῶν αὐτοῦ προΐε-\n\n\n\n\n\n\n\n\n\n\n\n\n\nσθαι. τρέφων δέ με ἐν τοῖς αὐτοῖς ἤθεσι παρῄνει λέ-\n\nγων· ὦ παῖ, μέχρις ἂν εὐπορῇς, ἀνήρ τε εἶναι\n\nτοῖς σαυτοῦ πολίταις δόξεις καὶ γινώσκειν\n\nἅπερ χρὴ καὶ τὰ δέοντα λέγειν, ἡνίκ’ ἄν τι\n\nπαραινῇς· ἂν δ’ ἀναλώσας λάθῃς, ἡ πενία σου\n\nβλάψει τὴν φρόνησιν καὶ οὐδὲ τὰ ἄριστα λέγων\n\nἔξεις ποτὲ τὸν πειθόμενον. κοινὸν γὰρ τοῦτο\n\nἀνθρώπων τοῖς εὐποροῦσι προσέχειν. τῷ γὰρ ἃ\n\nβούλονται δύνασθαι καὶ τὸ βέλτιστον ὁρᾶν\n\nδοκοῦσι τοῖς ἄλλοις δύνασθαι.\nἠξίου δέ με\n\nκαὶ παρὰ τῶν ποιητῶν μαρτυρίας λαμβάνειν τῆς τῶν\n\nχρημάτων ἰσχύος, καὶ οὐχ εὕρισκον αὐτὸν ψευδόμενον.\n\nμεγάλων γὰρ ὧς ἀληθῶς ἐγκωμίων τὸ πρᾶγμα παρ’\n\nαὐτοῖς τετύχηκεν, οἳ καὶ τῶν θεῶν τὰ ἐκπώματα\n\nχρυσᾶ φασιν εἶναι καὶ τοσοῦτον αὐτοῖς ἐν οὐρανῷ\n\nκεῖσθαι χρυσίον ὥστε καὶ πόλεις ὅλας εὐδαίμονας\n\nποιεῖν ὑετῷ χρυσίου. πρὸς ταῦτα τοίνυν, ὦ παῖ,\n\n\n\n\n\n\n\n\n\n\n\nβλέπων, ἔλεγεν, ἐπειδὰν παραλάβῃς τὸν κλῆρον,\n\nπειρῶ μάλιστα παῖς ἐμὸς εἶναι. τοῦτο δὲ ἐν τῷ\n\nκατὰ τὴν γνώμην ἐοικέναι <\n\nμοι>\n\nποιήσεις.\nμὲν οὖν ἐτελεύτησεν, ὦ βουλή, τὸν βίον πολλὰ τοι-\n\nαῦτα εἰπών, ἐγὼ δὲ οὐκ ἠμνημόνουν τῶν λόγων, ἀλλ’\n\nἦν κληρονόμος ἀκριβῶς τῆς ἐκείνου προαιρέσεως καὶ\n\nδιῃτώμην τε ᾗπερ ἐκεῖνος καὶ ὅπως τι καθ’ ἡμέραν\n\nἢ μικρὸν ἢ μεῖζον προσθῶ τοῖς οὖσι μάλιστα ἐφρόν-\n\nτιζον καὶ γυναῖκά τε ἠγαγόμην πλείω μᾶλλον κεκτη-\n\nμένην ἢ καλήν, ᾔδειν γὰρ οὐδεμίαν οὖσαν ἀπὸ τοῦ\n\nκάλλους πρόσοδον, ἀλλὰ τὰ χρήματα μὲν τοῦ χρόνου\n\nπροἰόντος ἐπιδιδόντα, τὴν ὥραν δὲ ἀναλισκομένην\n\nὥσπερ ὑπὸ τῶν ἀσώτων τὴν οὐσίαν, ἴν τε τοῖς γάμοις\n\nαὐτοῖς ἑωρᾶτέ με τοῦ πατρὸς μεμνημένον ἀριθμῷ δᾴ-\n\nδων, ἀριθμῷ δαιτυμόνων, τῷ μέτρῳ τῆς ἐδωδῆς. τί\n\nγὰρ ἔδει πολλοῦ πυρὸς ἀρκοῦντος ἐλάττονος; τί δὲ εἰς\n\nδεῖπνα Ι μέρος τῆς προικὸς οὐκ ὀλίγον δαπανᾶν\n\nκαὶ τοὺς μὲν ἀποπέμπειν ἐμπεπλησμένους, αὐτὸν δὲ\n\nὕστερον λογιζόμενον ἀλγεῖν;\nἐνῆγον δὲ καὶ τὴν\n\n\n\n\n\n\n\n\n\n\n\nγυναῖκα πρὸς τὰ αὐτὰ καὶ τῶν μὲν οἴκοθεν ἔπειθον\n\nἐπιλανθάνεσθαι τρόπων, μιμεῖσθαι δὲ τὰ τοῦ γεγαμη-\n\nκότος. ταῦτα δὲ ἦν μέγα ἀγαθὸν νομίζειν ἀργύριον\n\nκαὶ μήτε περὶ τὰς τρίχας μήτε περὶ τὸ πρόσωπον μήτ’\n\nαὖ περὶ τὰς ἐσθῆτας μηδὲν ποιεῖσθαι μάταιον ἀνά-\n\nλωμα. χρυσοφορεῖν δὲ ἐπέτρεπον καὶ ταύτῃ καλλωπί-\n\nζειν καὶ δέρην καὶ χεῖρας καὶ πόδας. τὸ μὲν γὰρ\n\nψιμύθιον, ἔφην, καὶ τὰ τοιαῦτα περιπλύνεται\n\nκαὶ δεῖ πάλιν ἑτέρου καὶ δαπάνης ἑτέρας, τὰ\n\nχρυσία δὲ οἱάπερ ἦν μένει καὶ οὐδὲ τὰ τῶν\n\nἱματίων ταῦτά γε δεῖ πάσχειν οὐδὲ τρίβεσθαι\n\nτὰ τούτοις συμβαίνοντα.\nκαὶ τὰς θεραπαίνας\n\nτὰς αὐτῆς ἐπαίδευον, αἰ μὲν γὰρ τοῦ πατρὸς ὑπ’\n\nἐκείνου βέλτισται ἐγεγένηντο. πάντως οὖν ἦσαν ἐν\n\nἔργοις συνεχῶς, χειμῶνος μὲν προστιθεμένου ταῖς\n\nἡμέραις μέρους τῆς νυκτὸς οὐ μικροῦ, τοῦ θέρους δὲ\n\nοὐδενὸς τῆς ἡμέρας μέρους ὕπνῳ διδομένου. καὶ τὸ\n\n\n\n\n\n\n\n\n\n\n\n\n\nπρᾶγμα κοῦφον ἦν τοῖς οἰκέταις τῷ καὶ ἡμᾶς κοινω-\n\nνεῖν τῶν πόνων. ταῦτα δὲ ἐφέρομεν ῥᾳδίως τῷ μὴ\n\nβαρύνεσθαι κρέασί τε καὶ ποτοῖς καὶ μαγείρων τέχναις.\n\nἤρκει γὰρ τὰ ἀπὸ γῆς καὶ δένδρων, σῦκα, βότρυες,\n\nλάχανα, οἶνος ὀλίγ’ ὃς, ὕδωρ πολύ. τὸ δὲ ἀπ’ αὐτῶν\n\nγινόμενον ἦν ἀργύριον, καλὸς τῆς ἐγκρατείας μισθός.\n\nἤδη τινὸς τῶν φίλων πέμψαντος ἰχθὺν καὶ ὄρνιν\n\nἥσθην μὲν φαγών, ἦν δὲ τὸ πλέον τῆς ἡδονῆς ἐν τῷ\n\nμὴ πριάμενον ἔχειν ἐσθίειν.\nεἶτ’ ἐπὶ τούτοις ἤκουον\n\nκακῶς ὑπὸ τῶν τρυφώντων καὶ κραιπαλώντων καὶ μηδὲ\n\nὀρθοῦσθαι δυναμένων φυλάξαι μὲν ἃ παρέλαβον οὐ\n\nβουληθέντων, τοῖς δὲ τὰ αὑτῶν ηὐξηκόσι φθονούντων.\n\nκαί τις εἶπέ που λέγων· τοῦτον δὲ πλουτεῖν καὶ\n\nκεκτῆσθαι τοσαῦτα; Ι τούτῳ δὲ ἑκάστην\n\nἡμέραν ἀργύριον φέρειν; τί τὴν πόλιν ἀδικοῦντι,\n\nβέλτιστε; πρόσθες γάρ, εἴπερ ἔχεις. ἀλλ’ οὐκ ἂν ἔχοις.\n11. οὐ γὰρ ἱεροσυλῶν οὐδὲ νεκροὺς ἀδικῶν οὐδὲ τοί-\n\nχους ὀρύττων οὐδὲ τὰ κοινὰ κλέπτων οὐδὲ κατὰ τῆς\n\nπατρίδος λαμβάνων οὐδ’ ἀπ’ ἄλλου πονηροῦ λήμματος\n\nοὐδενὸς ταῦτα ἐφ’ οἷς ῥήγνυσθε ὑμεῖς ἐκτησάμην,\n\nἀλλ’ ὀβολὸν ὀβολῷ προστιθεὶς καὶ δραχμῇ δραχμὴν\n\nκαὶ ταῖς τοῦ σώματος ἡδοναῖς οὐδαμῶς χαριζόμενος\n\nμαίνεσθαι μὲν νομίζων τοὺς κυβεύοντας, μαίνεσθαι\n\nδὲ τοὺς ἑταίρας τρέφοντας, μαίνεσθαι δὲ τοὺς ὑπερ-\n\nεσθίοντας καὶ οὐ λογιζομένους ὅτι κρεῖττον ἐν βα-\n\nλαντίῳ φρουρεῖσθαι τὸ χρυσίον ἢ διὰ τῆς γαστρὸς\n\nδιεξιὸν ἀπολωλέναι. ἃ πολλάκις ἐγκατέλιπε τῷ σώ-\n\nματι μέγα τι καὶ ἀνίατον κακόν, ταῦτα πολλοὺς\n\nἐξέβαλε τῶν πατρῴων, ταῦτα πτωχοὺς οὐκ ὀλίγους\n\nἔδειξεν, οὓς νόμος ἀφαιρεῖται τὴν παρρησίαν δέον\n\nτὰς ψυχάς, ὥσπερ τοὺς τῶν πατρίδων προδότας. καὶ\n\nγὰρ οὗτοι τῶν οἰκείων προδόται.\n12. Θαυμαστὸν οὖν εἶναί τῳ φαίνεται χρήματα εἶναί\n\nμοι καὶ ἀποπνίγεται; τί οὐκ ἐμιμήσατο; καὶ ἦν ἂν\n\nτῶν εὐπορούντων μᾶλλον ἢ τῶν λυπουμένων. ὅτ’\n\n\n\n\n\n\n\n\n\n\n\nἀπεδήμουν οὗτοι θεασόμενοι τοὺς ἀγῶνας καὶ συνῆγον\n\nθεωροὺς ἐπὶ δεῖπνα καὶ ἐδόκουν εἶναι καὶ ἐκαλοῦντο\n\nλαμπροί, τότ’ ἐγὼ καθήμενος οἴκοι φακῇ καὶ κρομ-\n\nμύοις ἄριστον ἐμέτρησα πολλάκις. εἶθ’ οἱ μὲν ἐπανῄε-\n\n’σαν ἀντ’ ἀργυρίου πολλὴν διήγησιν φέροντες ἀκάρπου\n\nπυγμῆς τινος ἢ πάλης, ἐγὼ δὲ ἀντὶ ματαίου θέας\n\nεἶχον ὀβολούς.\nὅθ’ Ι οὗτοι παρ’ ἡμῖν κόλα-\n\nκἀς εἱστίων, τότ’ ἐγὼ μετὰ τῆς γυναικὸς καὶ τῶν\n\nπαιδίων μόνα ἐδείπνουν ἅ ἐκώλυε μὴ τελευτᾶν. τί δ’\n\nἄν τις τούτου σωφρονῶν ζητήσειε πλέον; οὐ γὰρ δὴ\n\nτοῖς μὲν ἐκείνως διαιτωμένοις ἐστὶν εἰς γῆρας ἐλθεῖν,\n\nτούτοις δὲ ἀνάγκη προαπελθεῖν, ἀλλ’ ὡς ἐπὶ πλεῖστον\n\nτούτων μᾶλλον ἢ ἐκείνων τὸ πρὸς γῆρας ἥκειν ἐστίν.\n14. ἔτι τοίνυν οἶ μὲν τἀκ τῶν ἀγρῶν d δίδωσιν ἐνι-\n\nαυτὸς μόλις ἐν ἀκαρεῖ χρόνῳ διαρριπτοῦσι, κἂν ἐπαι-\n\n\n\n\n\n\n\n\n\n\n\n\n\n\n\nνέσῃ τις ἐξαπατῶν, ἀπῆλθε λαβὼν ὁπόσον ἠθέλησεν·\n\nἐγὼ δὲ ἐμαυτὸν πλέον ἢ τοὺς ἀπατεῶνας φιλῶ καὶ\n\nἀξιῶ γε κερδαίνειν οὐκ ἀπὸ τῶν ἄλλων μόνον, ἀλλὰ\n\nκαὶ ῥόδων ὀλίγων καὶ ἴων καὶ κρίνων. οὐ γὰρ περὶ\n\nτὴν ῥῖνα αὐτὰ μαραίνω τὴν ἐμαυτοῦ οὐδ’ ἐπιρρίπτω\n\nτραπέζῃ καὶ φιάλαις, ἀλλ’ ἀπολαύω μὲν τῆς εὐωδίας\n\nἣν ἐπὶ τῆς γῆς ἑστῶτα παρέχεται τὰ ἄνθη, κείρας δὲ\n\nκελεύω φέρειν εἰς ἀγορὰν γενησόμενά μοι χρήματα,\n\nοἱ δ’ ἑ κατ’ ἀπατοῦσιν οἱ ἠλίθιοι ἃ πωλεῖν ἐξῆν.\nοἶ\n\nμὲν ἄλλοι ζεύγη τρέφουσιν ἵππων ἀδηφαγούντων, ἀφ’\n\nὧν αὐτοῖς κότινος καὶ μικρὸν ὕστερον λιμός, ἐγὼ δ’\n\nοὐδ’ εἰς ἀγρὸν ἐφ’ ἵππου κομίζομαι, τί γὰρ δεῖ πράγ-\n\nματα ἔχειν μαχόμενον πολλάκις ἑτερογνάθῳ καὶ κυφα-\n\nγωγοῦντι καὶ ἀποσειομένῳ τὸν δεσπότην; ὁ δὲ ἐπὶ\n\nτοσούτοις κακοῖς καὶ τρυφᾶν ἀξιοῖ, ἀλλ’ ὁ βέλτιστος\n\n\n\n\n\n\n\n\n\n\n\n\n\nὄνος ἀρκεῖ μοι φέρων αὐτὸν καὶ στρώματα καὶ μετ’\n\nἐκείνων I παιδίον καὶ τὰ αὑτοῦ πονήσας οὐκ\n\nἀπαιτεῖ κριθὰς οὐδὲ ὀλύρας, ἀλλ’ ἀπέχρησεν ἄχυρα\n\nοὐ πολλὰ καὶ πόα που φανεῖσα.\nκαὶ ἀπέρχομαι\n\nτῶν ἀγρῶν οὐ προσαψάμενος οὐκ αἰπολίων, οὐ ποι-\n\nμνίων, οὐ συβοσίων οὐδὲ κωλύσας δελφάκιον εἰς\n\nἀκμὴν ἐλθεῖν, ὑμῶν δέ, ὦ πεντακόσιοι, τινὲς ἀντὶ\n\nλύκων γίνονται τοῖς βοσκήμασιν εἰς ἀγρὸν ἰόντες καὶ\n\nτὰ τῶν λῃστῶν αὐτοὶ σφᾶς αὐτοὺς ἐργάζονται τά τε\n\nἄλλα καὶ ζεύγεσιν ὀρικοῖς πληροῦσι τὰς ἐκεῖ φάτνας.\n\nεἶτα λοιδορεῖτε τοὺς ἀγροὺς ὧς οὐδὲν διδόντας ἀφέν-\n\nτες ὑμᾶς αὐτοὺς τοὺς οὐκ εἰδότας σώζειν.\nἘγὼ δὲ οἶδα καὶ τῆς γε περὶ ταῦτα τέχνης τὰ\n\nμὲν ἀκηκόατε, τὰ δὲ ἀκούσεσθε. ὁπότε γάρ, ὦ βουλή,\n\nγένοιντο εἰσφοραὶ μεγάλων πολέμων ἀναγκαζόντων,\n\nκατηρώμην μὲν καὶ τοῖς πολεμίοις καὶ τοῖς ῥήτορσιν\n\nοὓς ὠφελοῦσιν οἱ πολέμιοι, τὸ δὲ ἐπιβάλλον εἰσφέρων\n\n\n\n\n\n\n\n\n\n\n\n\n\nἀηδῶς μέν, δεῖ γάρ με τἀληθῆ λέγειν, οὐ μὴν ἔφυγόν\n\nγε πώποτε τῶν ὑφ’ ὑμῶν ἐψηφισμένων οὐδέν. τοῦτο\n\nδὴ τὸ ἀναλισκόμενον ἐπλήρουν τῷ τῆς εἰωθυίας ἀφαι-\n\nρεῖν τροφῆς οὔσης μὲν οὐ πολλῆς οὐδὲ ἐκείνης, ὅμως\n\nδὲ ἐπειρώμην διὰ τῆς γαστρὸς τὸ ἀναλισκόμενον κο-\n\nμίζεσθαι μήτ’ αὐτὸς καθ’ ἡμέραν ἐσθίων μήτε τὴν\n\nγυναῖκα καὶ τοὺς θεράποντας συγχωρῶν.\nἀχθεσθεί-\n\nσης δέ ποτε τῆς γυναικὸς ἐπὶ τούτοις καὶ θαυμαζού-\n\nσης τὴν πολυτέλειαν τοῦ γείτονος καὶ προσειπούσης\n\nμακάριον διὰ τί; ἔφην. διὰ τὴν ἡδονήν; πάνυ γε,\n\nἔφησεν. εἶτ’ οἴει τὴν ἡδονήν, ἔφην, ἐκείνην ἐγγὺς\n\nεἶναι τῆς ἡμετέρας καὶ οὐχ ὁρᾷς ὡς ἡ μὲν ἐφή-\n\nμέρος, ἡ δὲ διηνεκὴς Ι ἀργύριον ἔχοντα\n\n\n\n\n\n\n\n\n\n\n\nζῆν;\nἐπῄνεσε τὸ ῥητὸν καὶ συνεχώρησε καὶ τοῦτο\n\nκαὶ ἕτερόν τι πρὸς τούτῳ, τὰς παρ’ ἐμοὶ πλίνθους καὶ\n\nτὸν πηλὸν τῶν ἑτέρωθι καὶ λίθων καὶ γραφῶν εἶναι\n\nβελτίω. οἱ μὲν γὰρ εἰς ἐκεῖνα βλέποντες πολλά-\n\nκις, ἔφην, ὑπὸ τοῖς δανείζουσι κεῖνται καὶ οὐ\n\nτέρπονται τούτοις μᾶλλον ἢ ἐκείνους πεφρί-\n\nκασιν, ἡμῖν δὲ τὸ χρυσίον ἐν κιβωτίοις κατα-\n\nκείμενον τὴν ἐκ τῶν πλίνθων ἀηδίαν ἀφαιρεῖ-\n\nται. ὅσῳ τοίνυν βέλτιον χρυσίῳ ἢ γραφαῖς καὶ\n\nλίθοις τέρπεσθαι, τοσούτῳ ἡμεῖς ἐκείνων μᾶλ-\n\nλον τερπόμεθα. κατένευσε καὶ πάλιν ἡ γυνὴ καὶ\n\nτοῖς ἐμοῖς οὐδὲν ἐμέμφετο τρόποις.\n20. Ἀλλ’ ἐμοί, ὦ ἄνδρες, τοῦτο μόνον δεινὸν ἐφαί-\n\nνετο καὶ παγχάλεπον, ὡς ἄλλοις μὲν αὐτομάτως ἐπιρ-\n\nρεῖ τὰ τοῦ πλούτου καλά, ἐμοὶ δὲ τὴν γαστέρα στε-\n\nνοῦντι καὶ τὴν γυναῖκα θλίβοντι καὶ τοὺς οἰκέτας\n\n\n\n\n\n\n\n\n\n\n\n\n\nλιμῷ ταλαιπωροῦντι. διὰ ταῦτα τοίνυν ἠδημόνουν καὶ\n\nἔστενον οὐκ ὢν εἷς καὶ αὐτὸς ἐκείνων καὶ τὸν ἐμαυ-\n\nτοῦ δαίμονα ἐκάκιζον ὧς ῥᾴθυμον προστάτην, εἰ τοῖς\n\nμὲν ἄλλοις ἀπόνως ἀφικνεῖται τἀγαθά, ὁ δὲ περιορᾷ\n\nμε γλίσχρως καὶ μόλις καὶ ταλαιπώρως ἀγείροντα\n\nχρυσίον.\nλαβὼν δὴ λιβανωτὸν καὶ στεφάνους αὐτο-\n\nφυῶν ἀνθέων ἦλθον εἰς Δῖός Κτησίου καὶ Ἑρμοῦ\n\nΚερδῴου καὶ θεραπεύσας οἷς ἔφην, οὐ γὰρ δὴ βοῦν\n\nγε οὐδὲ κριὸν οὐδὲ κάπρον ἔθυσα οὐδὲ χρυσίδα ἀν-\n\nἔθηκα φέρων ἀνάξιον νομίζων τῶν θεῶν τηλικαύτης\n\nβλάβης αἰτίους καθίστασθαι τοῖς ἀνθρώποις καὶ ἐν\n\nτιμῆς σχήματι φανερῶς λαμβάνειν ἃ τοῖς κλέπτουσιν\n\nὀργιζόμεθα καὶ τὸ πᾶν διδόντας τοσοῦτον ζητεῖν μέρος.\n22. βλέπων τοίνυν εἰς τὰ ἀγάλματα καὶ τοὺς ἐκ θη-\n\nσαυρῶν πεπλουτηκότας ἀριθμήσας ηὐχόμην, ἐδεόμην,\n\nἱκέτευον τῶν | ἴσων καὶ αὐτὸς τυχεῖν. ἀπῆλθον\n\nἡγούμενος πεπεικέναι τοὺς θεούς. καὶ πρώτη νὺξ καὶ\n\nὀνείρων ὄψις ἀσαφὴς οὔθ’ ὅλως ἀφεστηκυῖα θησαυρῶν\n\nοὔτε διδοῦσα παντελῶς. πάλιν οὖν ἐγὼ περὶ τοὺς\n\nβωμοὺς ἅμα λιβανωτῷ, τοῦτο γὰρ ἦν τὸ δεινόν, καὶ\n\nᾔτουν σαφῶς μηνυθῆναι τὸ κέρδος.\nἡ νὺξ ἡ δευ-\n\nτέρα πλέον μέν τι τῆς προτέρας εἶχεν, οὔπω δὲ ἐδί-\n\nδου καθαρῶς οὐδὲν οὐδὲ αὕτη. εἵμαρτο γάρ με, ὡς\n\nἔοικε, καὶ τρὶς ἐνεγκεῖν λιβανωτόν. γίνεται δὴ τελεία\n\nτις ὄψις καὶ ἐκέλευσεν ὁ φανεὶς θεὸς ἐλθόντα εἰς\n\nἀγρὸν ὀρύττειν χωρίον, εἰπὼν ὅ τι τοῦτο ἦν, ὧς\n\nἐκεῖθέν με κερδανοῦντα. ἐγείρομαι περιχαρὴς καὶ οὐδὲ\n\nὑποδησάμενος εἶπον τοῖς οἰκέταις ἄμας τε καὶ θυλά-\n\nκους ὡς πλείστους λαβόντας ἀκολουθεῖν.\nἡγούμην\n\nτρέχων. ὧς δὲ ἥκων ἐπέγνων τὸ χωρίον, πρῶτον μὲν\n\nαὐτό τε ἐκεῖνο καὶ τὸν πέμψαντα ἐκεῖσε προσεκύνησα\n\nδαίμονα, ἔπειτα ὤρυττον προσπεσὼν αὐτός τε ταῖς\n\nἐμαυτοῦ χερσὶ καὶ ταῖς τῶν θεραπόντων. καὶ πολὺς\n\n\n\n\n\n\n\n\n\n\n\nμὲν ὁ πόνος, οὔπω δὲ δῆλον οὐδέν, ἀπειπεῖν δὲ οὐκ\n\nἐνῆν. ἡ γὰρ ἐλπὶς ἐπερρώννυε. καὶ ἐδόκει δεῖν εἰς\n\nπᾶν βάθος ἰέναι καὶ εἰδέναι κερδαίνειν.\nὡς δὲ\n\nἦσαν ὀργυιαὶ πολλαὶ τὸ ὀρωρυγμένον, δείκνυταί τι\n\nμόλις ἀγγεῖον σμικρὸν κεραμεοῦν. εὐθὺς μὲν ἠθύμησα\n\nτῇ σμικρότητι καὶ τὸν κατορύξαντα ἐμεμφόμην, ὅτι\n\nμὴ μεῖζον, παρεμυθούμην δ’ οὖν ἐμαυτὸν μεστὸν εἶναι\n\nχρυσίου τὸ φαινόμενον πειθόμενος. ὧς δὲ ἀνελόμενος\n\nεἶχον ἐν χεροῖν καὶ μέλλειν οὐκ ἠδυνάμην, ἀλλ’ ἐγύ-\n\nμνουν τὸ φρουρούμενον, σκεδάννυνται πεντακόσιαι\n\nδραχμαί. καὶ τοῦ πολλοῦ πόνου καὶ τῆς μεγάλης ἐλ-\n\nπίδος τοῦτο ἦν τὸ πέρας οὐ μὴν ὑπεριδὼν ἀφεὶς\n\nἀπῆλθον, ἀλλ’ ἀνάξιον μὲν ἡγούμην θεοῦ τὸ δῶρον,\n\nδῶρον δὲ ὅμως, καὶ λαβὼν φαιδρότερος ᾔειν οἴκαδε.\n\nπεντακόσιαι γὰρ Ι ἔξω τόκων προσεγεγένηντό μοι.\n26. καὶ παραγγέλλω δὴ τοῖς οἰκέταις, ὁμολογῶ γάρ,\n\nσιγᾶν καὶ μηδὲ πρὸς ἀλλήλους μηδὲν τοιοῦτον λέγειν.\n\nτῶν δὲ ἄρα ἦν τις γλώττης ἀκρατὴς καί, ὧς εἰκός,\n\n\n\n\n\n\n\n\n\n\n\n\n\nἐξελάλησεν. ὡς δὲ ᾔσθετό τις τῶν φθονερῶν, ἀγγέλ-\n\nλει πρὸς τὴν ἀρχὴν καὶ παραχρῆμα ἐφειστήκει τις\n\nσυνάγων τὸ πρόσωπον καί, ὠ φίλτατε, φησί, γνώ-\n\nριζε τὸν νόμον καὶ θησαυρὸν εὑρηκώς, ἀκούω\n\nγὰρ καὶ ποῦ καὶ ὅπως, κατάβαλε χιλίας.\nἐξε-\n\nπήδησέ μοι μικροῦ πρὸς τὰ ῥηθέντα ἡ καρδία, πάντα\n\nγὰρ διηγεῖτο σαφῶς ὡς ἂν σὺν ἡμῖν παρὼν, καὶ οὐκ\n\nἦν ἄρνησις. μόλις οὖν ἐμαυτοῦ γενόμενος κομίζειν\n\nἐκέλευον τὸν οἰκέτην τὰς ἀπὸ τῆς γῆς τὰς ἐμὰς εἴτ’\n\nοὐκ ἐμάς. ὡς δὲ εἶχε, ταχύ, φησίν, ἑτέρας τοσαύ-\n\nτὰς τίθει. πάλιν ἐκέλευον μικρᾷ τῇ φωνῇ καὶ τρε-\n\nμούσῃ. ὁ δὲ ἐξέφερε πεντακοσίας παλαιὰς ἀποσπῶν\n\nὥσπερ ἀπὸ σώματος μέλος.\nἐγὼ δὲ ταῦτα ἑώρων,\n\nμᾶλλον δὲ οὐκ ἀκριβῶς ἑώρων· οὕτω πολλή τις ἀχλὺς\n\nἐπεκέχυτο τοῖς ὀφθαλμοῖς. τούτων δὲ πεπραγμένων\n\nἐσθίειν ἐπιχειρῶν οὐχ οἷός τε ἦν, καθεύδειν βουλό-\n\nμενος οὐκ ἠδυνάμην, φίλων ἀκούων παραμυθουμένων\n\n\n\n\n\n\n\n\n\n\n\n\n\nοὐ γίνομαι ῥᾴων. πολλὰ βουλευσάμενος ὑπὲρ ἀπαλλα-\n\nγῆς μίαν μόνην εὗρον τὸ κώνειον. οὗ μετάδοτέ μοι,\n\nπρὸς θεῶν, καὶ μή με ἀναγκάσητε ζῆν οὐ δυνάμενον.\n29. Δεῖξον, φησί, τὸ σῶμα λελωβημένον ἤ τι\n\nνόσημά σε κατέχον κρεῖττον ἰατρικῆς ἢ τοὺς\n\nπαῖδας ἀπολωλεκὼς ἢ τὴν οὐσίαν ὅλην. ταῦτα\n\nγὰρ οἴει με, βέλτιστε, μόνα πείθειν ἐρᾶν θανάτου,\n\nτἄλλα δὲ εἶναι πάντα τοῖς ἀνθρώποις φορητά; οὐκ\n\nοἶσθ’ ὅτι καὶ τούτων αὐτῶν τὸ μὲν ὁ δεῖνά γε ἤνεγ-\n\nκεν, ἄλλο δὲ ἄλλος, καὶ πάλιν ὅ τι περ ἑτέρῳ δεινόν,\n\n| τοῦτο τῷ δεῖνι κοῦφον; οἷον ὁ μὲν παῖδας\n\nἀποβαλὼν ἧκεν ἐπὶ τὸ κώνειον οὐδὲν τοιοῦτον πε-\n\nποιηκὼς πρὸς τὰς τοῦ σώματος τύχας, ὁ δὲ παίδων\n\nστερηθεὶς εἴλετο μὲν ζῆν, κρατουμένου δὲ αὐτῷ τοῦ\n\nσώματος ὑπὸ νοσημάτων κωνείου τὸν καιρὸν ἐνόμισεν.\n30. ἄλλα ἄλλοις, ὦ βουλή, μεγάλα κέκριται, κἂν περὶ\n\n\n\n\n\n\n\n\n\n\n\n\n\nταῦτα ζημιωθῶσιν, οὐκ ἀνέχονται ζῆν τοῦθ’ ἕκαστος\n\nνομίζων ἀνιαρότατον, ὅτι δυστυχεῖ περὶ ἃ μάλιστα\n\nἐσπούδακεν. ὁ ἀθλητὴς οὐ τυχὼν τοῦ στεφάνου βού-\n\nλοιτ᾿ ἂν ἀποθανεῖν, ὁ στρατηγὸς αἰχμαλώτων αὐτὸν\n\nδιαφυγόντων, ὁ ῥήτωρ εἰπὼν μὲν τὰ βέλτιστα, τοῦ\n\nτέλους δὲ ἁμαρτών, ὁ ζῶν ἐν οἷσπερ ἐγὼ καὶ φροντίζων\n\nἀργυρίου περὶ τοῦτο βλαβείς.\nἐγὼ δὲ βουλοίμην\n\nἂν καὶ τὸ σῶμα ἐρρῶσθαι καὶ τὰ ἐμαυτοῦ κεκτῆσθαι,\n\nεἰ δ’ ἀναγκαῖον εἴη περὶ θάτερον γενέσθαι βλάβην,\n\nνοσῶν εὐπορεῖν ἑλοίμην ἂν ἢ μὴ νοσῶν ἀπορεῖν. τὴν\n\nμὲν γὰρ νόσον δύναιτ’ ἂν ἐλαφρὰν ποιεῖν τὸ χρυσίον,\n\nὁ δ’ ὑγιαίνων ἐν πενίᾳ στένει τῶν ἀρρώστων πλέον\n\nκαὶ ἡ τῆς ὑγείας χάρις τῇ τῶν χρημάτων ἀπουσίᾳ\n\nδιαφθείρεται. πάλιν τοὺς παῖδας εὐξαίμην ἂν ζῆν\n\nὄντων ἡμῖν χρημάτων, εἰ δ’ ἡ Τύχη θάτερον νέμοι,\n\nβούλεσθέ με εἰπεῖν ἃ φρονῶ; τὸ πλουτεῖν παίδων\n\nοὐκ ὄντων τοῦ πένεσθαι μετὰ παίδων προτιμότερον.\n\nτί γὰρ δεῖ βλέποντας εἰς ἀλλήλους δακρύειν, ὅ πενία\n\nποιεῖν πέφυκε;\nκαὶ νῦν εἰ μὲν οὐδείς με οὐδὲν\n\nἀφῄρηται τῶν ἐμῶν, ἀλλὰ μένει μέν μοι τὸ πόνοις\n\nσυνειλεγμένον, μένει δὲ τὸ παρὰ τῶν θεῶν δοθέν,\n\n\n\n\n\n\n\n\n\n\n\n\n\n\n\nφεύγω τὸν θάνατον, ἐπιθυμῶ ζῆν, εὐεργέτης ὁ κω-\n\nλύων τελευτᾶν· εἰ δὲ ἔχετε τὰ ἐμὰ καὶ γέγονέ μοι\n\nχείρω τὰ ἔνδον καὶ πενέστερος | ἐγὼ χιλίαις, τί\n\nθαυμαστὸν εἰ γλυκὺν νομίζω τὸν θάνατον; ἢ ὅτι μὴ\n\nὅλης τῆς οὐσίας ἐκβέβλημαι; τότε δὴ οὐκ ἂν ὑμῖν\n\nὑπὲρ κωνείου διελεγόμην οὐδ’ ἂν ἔδει με δεῦρο κατα-\n\nφυγόντα πείθειν ὑμᾶς ἀποκτεῖναί με. τὸ γὰρ τῆς\n\nσυμφορᾶς μέγεθος ἀπέχρησεν ἂν ὀξύτερόν με σιδήρου\n\nκατενεγκεῖν. δήμευσις μὲν οὖν τῶν ὄντων ἐκεῖνο ἂν\n\nἐποίει, αἱ δὲ χίλιαι οὐ τοῦτο;\nἦλθον εἰς τὸ βου-\n\nλευτήριον, λέγω λόγον, μόλις μέν, καὶ γὰρ τὸ πλέον\n\nτῆς ψυχῆς ἀπελήλυθε, λέγω δὲ ὅμως. τί οὖν λέγω;\n\nὅτι δημεύσεως μὲν τὸ παρὸν ἧττον, θανάτου δὲ ἄξιον.\n\nἐπεὶ καὶ πλέων, ὦ βουλή, κατ’ ἐμπορίαν, εἰ τῶν ἀγω-\n\nγίμων ἐδέησεν ἐκβαλεῖν τι τοῦ κλύδωνος ἀναγκάζον-\n\nτος, κἂν ἐπὶ μικρῷ μέρει, ἐπὶ μικρῷ λέγω; τριῶν\n\nμὲν οὖν ἢ τεττάρων κεραμίων ἐκριπτουμένων εἱπόμην\n\nἂν καὶ ἐπαπωλλύμην, μὴ γὰρ ἀπολλύσθω μηδὲν τῷ\n\n\n\n\n\n\n\n\n\n\n\nμέλλοντι δυσχεραίνειν τὸ ζῆν.\nἐγὼ δὲ καὶ δοίδυ-\n\nκος οἴκοθεν κλαπέντος ὡρακιῶ, κἂν χύτρα συντριβῇ,\n\nπλήττομαι τὴν ψυχήν, κἂν ἔκπωμα τοῦτο πάθῃ, τῷ\n\nπαραπεσόντι βέλει χρῶμαι κατὰ τῶν διακόνων καὶ\n\nοὐδὲν ὅλως ἐξαιρεῖ μου τὴν λύπην. τὸ γὰρ ζωμοῦ, τὸ\n\nγὰρ ἀλῶν ὑφελέσθαι τινὰ καὶ εἴ τι τοῦδε φαυλότερον\n\nοὐκ ἐν ζημίᾳ θετέον; ἢ οὐ καὶ τῶν ἀλῶν καὶ τῶν\n\nτοιούτων ἀπάντων τιμὴν καταβάλλομεν; χιλίων οὖν\n\nδραχμῶν ἀπὸ τῆς ἐμῆς οἰκίας ἡρπασμένων ζῆν μοι\n\nπαραινεῖ; εἰ γὰρ ἐνείμασθε πρός με τὸν θησαυρόν,\n\nοὐκ I ἐχρῆν ἀποθνήσκειν· νῦν δὲ ὅλον ἔχοντες\n\nἀπέσχεσθε οὐδὲ τῶν ἄλλων, ἀλλ’ ἐπορθήσατέ μου τὴν\n\nκιβωτόν.\n35. Ναί, φησί, νόμος γὰρ ἦν. τοῦτο δέ, εἰ μὲν\n\nκατηγόρουν ὑμῶν ἐν δικασταῖς, ἦν ἄν τις ἀπολογία.\n\n\n\n\n\n\n\n\n\n\n\n\n\n\n\n\n\nκαίτοι καὶ τότε εἷπον ἄν· κακῶς, ὦ πολῖται, χρῆσθε\n\nτῷ νόμῳ καὶ τῶν μὲν γραμμάτων ἔχεσθε, τὴν\n\nδιάνοιαν δὲ τοῦ θέντος ἰδεῖν οὐ βούλεσθε. τίς\n\nοὖν αὕτη; ἐκεῖνος ἀπὸ τῶν μεγάλων θησαυρῶν ὠφελεῖ\n\nτὸ κοινόν, ὧν μέρος πολλοστὸν αἶ χίλιαι, καὶ ποιεῖ\n\nτοῦθ’ ἅπερ ἐπὶ τῶν τελῶν. ὥσπερ γὰρ ἐκεῖ παρὰ τῶν\n\nἐμπόρων ἀξιοῖ τι κερδαίνειν τὴν πόλιν, οὕτω κἀν-\n\nταῦθα παρὰ τῶν εὑρηκότων κείμενά που χρήματα με-\n\nγάλα. καὶ εἶναι βούλεται τὸ πολὺ μὲν τῶν ἐπιτυχόν-\n\nτῶν, ὀλίγον δέ τι τοῦ δήμου.\nκαὶ εἰ μὲν ὀρθῶς\n\nκαὶ τοῦτο ἢ μή, νῦν οὐ καιρὸς ἐξετάζειν, ὅδ’ οὖν\n\nἐβούλετο, τοῦτο ἔστιν. ὅπου δὲ ὁ θησαυρὸς πεντα-\n\nκόσιαι, τίν ἔχει λόγον ἀπὸ τῶν πεντακοσίων τούτων\n\nχιλίας γενέσθαι τῇ πόλει, ὥσπερ ἂν εἴ τις γεωργὸν\n\nλαβόντα παρὰ τῆς γῆς ἑκατὸν μεδίμνους διακοσίους\n\nἀναγκάζοι καταβαλεῖν ἀπὸ τῶν ἑκατὸν τῇ πόλει;\nταῦ-\n\n\n\n\n\n\n\n\n\n\n\nτὰ καὶ πλείω τούτων ἔλεγον ἄν, εἰ πρὸς ὑμᾶς ἐδικα-\n\nζόμην καί, νὴ Δία γε, ἐλθὼν ἐπὶ τὸν τοῦ νομοθέτου\n\nτάφον ἐβόων <\n\nἄν>\n\nὦ τιμῶν σὺ πολλῶν παρ’\n\nτετυχηκὼς διὰ τοὺς νόμους οὓς ἔγραψας πρὸς\n\nτοσοῦτον ἀτοπίας ἦλθες, εἰπέ μοι, καὶ ἀπο-\n\nπληξίας ὥστ’ ἀπὸ τοσούτων τῇ πόλει τοσαῦτα\n\nδιδόναι; ὁ δέ μοι δοκεῖ κἂν ῥῆξαι φωνήν, εἴπερ οἷόν\n\nτε ἦν, ὡς οὐ ταῦτα ἐφρόνουν, ἀλλ’ ὁρῶν τινας\n\nθησαυροὺς ὑπερφυεῖς οὐκ ὀλίγους εὑρημένους\n\nοὕτω ταῦτα ἐτίθην, θησαυρὸν δὲ πεντακοσίας\n\nδραχμὰς οὐκ ἤλπιζον Ι ἔσεσθαι. νοῦν δὲ ὁ\n\nδῆμος ἔχει καὶ τὸ ἐκφυγόν με εἴσεται.\nΤοιαῦτα μέν, εἰ ὅπως μὴ δοίην ἠγωνιζόμην,\n\nἔλεγον ἄν, δεδομένων δὲ καὶ κειμένων τῶν δραχμῶν\n\nκαὶ τελευτῆς ἐπιθυμοῦντος ἐμοῦ τίς ὁ καιρὸς ἢ τού\n\nτοὺς πρὸς ἐμὲ τοῦ νόμου μεμνῆσθαι ἢ ἐμὲ ζητεῖν τίς\n\nὁ νοῦς τῶν γραμμάτων; τιμαῖς ἀντιλεγέτω τις ἐπιλαμ-\n\nβανόμενος τῶν αἰτήσεων, ὡς οὐδὲν ἀγαθὸν εἰργασμέ-\n\nνος ὁ ἄνθρωπος οὗτος ἐπὶ δωρεὰν ἧκε τὴν τῶν\n\nἀγαθῶν ἀνδρῶν, τῷ δὲ ζῆν οὐ βουλομένῳ σύμπραττέ·\n\n\n\n\n\n\n\n\n\n\n\n\n\nτωσαν ἅπαντες εἰς τὸ μηκέτ’ εἶναι. πολλῆς γὰρ ἐπη-\n\nρείας κωλύειν ὃ τὸν μὲν λαβόντα εὐφραίνει, βλάπτει\n\nδὲ τῶν ἄλλων οὐδὲν οὐδένα.\nοὐχ ἱκετεύω τήμερον\n\nἀπολαβεῖν τὰς χιλίας ἤ, εἰ μὴ τοῦτο ῥᾴδιον, τὰς πεν-\n\nτακοσίας, ἀλλ’ ἴστω μὲν τῆς πόλεως ἅπαν τοῦτο, εἰ\n\nδοκεῖ, γενέσθω δὲ τῷ τῶν χρημάτων ἀφαιρεθέντι τὸ\n\nφάρμακον. καλόν, ὦ βουλή, ζῆν, καλὸν τὴν τῆς Τύχης\n\nἔχοντα ῥοπήν, πολεμούσης δὲ ἐκείνης ἐν τῷ δοκεῖν\n\nβοηθεῖν εἰκτέον καὶ οὐ δοτέον αὐτῇ κακῶς αὖθις\n\nποιεῖν. ἐν μόνοις γὰρ ἐκείνη δυναστεύει τοῖς ζῶσι,\n\nνεκρὸν δὲ λυπεῖν οὐκ ἔχει.\n40. Τὰ καινά, ὦ βουλή, πανταχοῦ μεγάλαι κἂν\n\nἀγαθὰ ᾖ κἂν θάτερα. τῷ γὰρ μηδὲν εἶναι τοῦ πε-\n\nπραγμένου παράδειγμα τὴν ὑπερβολὴν ἑκάτερον λαμ-\n\nβάνει. καινὸν δὴ καὶ τὸ νῦν κατ’ αὐτὸ τοῦτο τὸ μόνῳ\n\nμοι τῶν πάντων συμβεβηκέναι. ἐν εὐτυχήμασιν ἠτύ-\n\nχηκα, ἐν κέρδεσιν ἐζημίωμαι, ἐν οἷς εὗρον ἀπολώλεκα.\n\nμόνον με τῶν πάντων θησαυρὸς ἔδειξεν ἄθλιον καὶ\n\n\n\n\n\n\n\n\n\n\n\nδι’ εὐφροσύνης εἰς πένθος παρεπέμφθην ὁ κακοδαί-\n\nμων.\nπόσης, ὦ βουλή, | δυστυχίας | γέμει τὸ\n\nπρᾶγμα. ἐπὶ μὲν γὰρ τῶν ἄλλων ἀνθρώπων χωρὶς\n\nμέν ἐστι τὸ εὖ πράττειν, χωρὶς δὲ τὸ κακῶς, καὶ ἐν\n\nμὲν τῷ στένουσιν, ἐν δὲ τῷ χαίρουσι, καὶ κειμένοις\n\nαὐτοῖς ἐν συμφοραῖς ἡ τῶν βελτιόνων ἐλπὶς ἔχει\n\nπαραμυθίαν· ὅτῳ δὲ τὰ βελτίω γέγονε χείρω καὶ τὰ\n\nχρηστὰ πονηρὰ καὶ τὸ δοκοῦν τῆς Τύχης εὐμενὲς\n\nπικρόν, πῶς ἂν οὗτος αἱροῖτο ζῆν, ᾧ κίνδυνος εὐ-\n\nτυχεῖν;\n42. Ἀλλ’ ἔξεστιν εὔξασθαι, φησί, πάλιν καὶ\n\nῥᾴδιον τῇ Τύχῃ δοῦναι δεύτερα. καλῶς. τί οὖν,\n\nἂν παραπλήσια καὶ πάλιν ἡ μὲν δῷ πεντακοσίας,\n\nὑμεῖς δ’ ἀφέλησθε χιλίας; δύναται μὲν γὰρ δοῦναι\n\nκαὶ μείζω, τί δ’, ἂν μὴ βούληται μείζω; τί δ’, ἂν\n\nτῶν νῦν ἐλάττω; δι’ εὐχῶν καὶ θησαυρῶν ὑμῖν ἀπο-\n\nστήσομαι τῶν ἐμαυτοῦ; καὶ ἡ μὲν εὐφημία τοῦ ῥήμα-\n\nτος ἐμή, τὰ χρήματα δὲ ὑμέτερα;\nεἴθε μηδὲ πρό-\n\nτερον ηὐξάμην μηδὲ ἔσχον ἐπινεύουσαν τὴν Τύχην,\n\n\n\n\n\n\n\n\n\n\n\nμᾶλλον δὲ εἰρωνευομένην, ἄμεινον δὲ εἰπεῖν, ἐνεδρεύ-\n\nουσαν. ἤρκει μοι τὰ πρὸ τοῦ θησαυροῦ, ἐγὼ δὲ κατὰ\n\nτὴν ἐν τῷ μύθῳ κάμηλον ζητῶν τὸ πλέον ἐν οἶς\n\nεἶχον ἐβλάβην. φοβοῦμαι ταύτην ἐγὼ τὴν θεὸν ἣ γέ-\n\nλωτα ἐξ ἐμοῦ πεπόρισται. καὶ οἱ πλωτῆρες φεύγουσιν,\n\nὦ βουλή, θάλατταν ἐν ᾗ τὸ πλοῖον αὐτοῖς περὶ τὰς\n\nὑφάλους ἐρράγη. δέδοικα κἀγὼ τὰς ὑφάλους τῆς\n\nΤύχης. ἴσως που με παιδιὰν τέθεικε τοῖς ἄλλοις θεοῖς.\n\nὅτι μὲν γὰρ τοῖς ἀνθρώποις, | ὁρᾶτε. γελῶντες\n\nγοῦν οὐ διαλελοίπατε.\nεἰ μὲν οὖν εἰσελθοῦσα εἰς\n\nτουτὶ τὸ βουλευτήριον λέγει μὴ ταὐτά με δράσειν καὶ\n\nκαθίστησι τῶν θεῶν τινας ἐγγυητὰς ὡς δώσει πλῆθος\n\nταλάντων, ἀναμενῶ θησαυρὸν ἕτερον βεβαιοῦντα τοὔ-\n\nνομα τῷ μέτρῳ· εἰ δὲ ἔν τι τοῦτο τῶν ἀμηχάνων καὶ\n\nοὐδὲ ἐκεῖνο δυνατὸν ἀδικοῦσαν αὐτὴν ἐν δικαστηρίῳ\n\nλαβεῖν, ἀλλὰ πράττουσα ἃ βούλεται κρείττων ἐστὶν ἢ\n\nπαθεῖν, τί με τηρεῖτε κακοῖς δευτέροις, ἔν ὑμεῖς διὰ\n\n\n\n\n\n\n\n\n\n\n\nτῶν ἐμῶν θησαυρῶν εὑρίσκητε χρήματα;\nεἰ μὲν\n\nγὰρ οἷός τε ἦν φανέντος ὀνείρατος δηλοῦντος θη-\n\nσαυροῦ τι χωρίον κατασχεῖν ἐμαυτὸν καὶ μὴ δραμεῖν\n\nᾗπερ πρότερον, ἀπῆν ἂν δευτέρας ζημίας φόβος· εἰ δ’\n\nἕλκομαι μὲν ὑπὸ τῶν ἐνυπνίων καὶ τῆς ἀμείνονος γί-\n\nνομαὶ προσδοκίας, τὰ δ’ ἴσως, ἂν ἐπιβουλεύσῃ καὶ\n\nπάλιν, ὁποῖα δὴ καὶ τὰ νῦν, πῶς οὐκ ἐσχάτης ἀνοίας\n\nκακῷ τὸ κακὸν ἐπιχειρεῖν ἰάσασθαι καὶ περιμένειν\n\nἐχθρούς τε ὀνείρους καὶ πολέμιον νόμον;\nκαὶ γὰρ\n\nεἰ μὲν ἐμέλλετε λύσειν τουτονὶ τὸν νόμον, οἷα πολλὰ\n\nπερὶ τοὺς παλαιοὺς πεποιήκατε πολλάκις ἔργῳ πονη-\n\nροὺς ἐλεγχθέντας, ἴσως ἄν τι λέγειν ὁ πείθων ζῆν\n\nἐδόκει· εἰ δ’ ἔσται κύριος καὶ ταῦτα οὐχὶ δίκαια ποιῶν,\n\nἐρῶ γὰρ οὐδὲν φοβηθείς, ποῦ γάρ ἐστι δίκαιον, ὦ\n\n\n\n\n\n\n\n\n\n\n\n\n\n\n\n\n\nβουλή, τὴν ἑτέρων εὐτυχίαν ἁρπάζειν καὶ τῶν μὲν\n\nχαλεπωτέρων μηδενὸς ἰέναι μεθέξοντα, τῶν χρηστῶν\n\nδὲ οὐ μικρὸν ἀποτέμνεσθαι;\n47. Καὶ μὴν οὐδ’ ἐκεῖνό γε ἴσον τῶν μὲν θησαυ-\n\nρῶν αὐτῶν τοὺς μὲν εἶναι μείζους, τοὺς δὲ ἐλάττους,\n\nκαὶ πολὺ διαφέρειν ἀλλήλων κατὰ τὸ μέτρον, ἐφ’\n\nἑκάστου δὲ γίνεσθαι τῇ πόλει τὰς χιλίας, κἂν ἑκατὸν\n\nτάλαντα ὁ θησαυρὸς ᾖ κἂν πεντήκοντα κἂν Ι δέκα\n\nκἄν τε ἄργυρος κἄν τε χρυσὸς κἄν τε πέντε μναῖ,\n\nτοῦτο δὴ τοὐμὸν τὸ δυστυχές. καίτοι πῶς εὔλογον\n\nτὰς μὲν εἰσφορὰς κατὰ τὴν οὐσίαν ἑκάστῳ τίθεσθαι,\n\nτῶν θησαυρῶν δὲ τοῦτο ἐκβεβλῆσθαι τὸ δίκαιον;\n48. Ἀλλὰ γὰρ κατηγορῆσαι μὲν τοῦ νόμου ῥᾴδιον,\n\nπεῖσαι δὲ ὑμᾶς ἀποστῆναι τοῦ κέρδους οὐκ ἔστιν. ἀλλ’\n\nἀποθανεῖν γε ἔστι τῷ μὴ δυναμένῳ πεῖσαι. καὶ γὰρ\n\nεἰ μέλλει μοί τις ἔσεσθαί ποθ’ ὕστερον θησαυρός,\n\nἀλλὰ τὸν πρὸ τοῦ γε θησαυροῦ χρόνον πῶς ἂν βιῴην\n\n\n\n\n\n\n\n\n\n\n\n\n\nτοῦ μὲν κέρδους οὔπω φαινομένου τῆς ζημίας δὲ\n\nὁρωμένης; ποῖος γὰρ ἰατρὸς παῦσαι δύναιτ’ ἂν τὴν\n\nλύπην; τί δὲ τῶν πάντων οὐχ ὑπόμνημα ἔσται μοι\n\nτοῦ πράγματος;\nἂν ἐπ’ ἀγορᾶς διατρίψω, τοὺς\n\nεἰληφότας ὑμᾶς θεωρῶν ἀνιάσομαι, ἂν οἴκοι, τὸ κεκε-\n\nνωμένον κιβώτιον, ἂν ἐν ἀγρῷ, τὸν προδότην τόπον.\n\nἂν μηδαμόθεν ἀργύριον γίγνηταί μοι, μᾶλλον ἐκεῖνο\n\nζητήσω. ἂν φανῇ ποθεν πρόσοδος, ὅτι μὴ προστίθεται\n\nτοῦτο ταῖς χιλίαις, ἀλγήσω. τὸν οὖν ἐν μέσῳ τοσούτων\n\nβελῶν τίς ῥύσεται; θάνατος.\n50. Ὦ τράπεζαι καὶ τραπεζῖται καὶ ἐμπορίαι καὶ\n\nἔμποροι καὶ ναύκληροι καὶ ὁλκάδες, ὁ πολλὰ ἤδη πολ-\n\nπολλάκις ὑμῖν ἐγὼ χρησάμενος καὶ συμβαλὼν καὶ προέ-\n\nμενος καὶ κομισάμενος κὰν τῇ χειρὶ φέρων ἐπιεικῶς\n\nχρυσίον ἀπέρχομαι τοῖς μὲν ἀφ’ ὑμῶν καρποῖς εἰδὼς\n\nχάριν, ὑπὸ θησαυροῦ Ι δὲ πεσών.\n51. Καλείτω μοί τις τοὺς παῖδας. τί κλάετε; τί\n\n\n\n\n\n\n\n\n\n\n\n\n\n\n\n\n\nὀδύρεσθε; εἰ μὲν διὰ τὰς χιλίας, καλῶς ποιεῖτε καὶ\n\nτῆς παρ’ ἐμοῦ παιδείας ἀξίως· εἰ δὲ ὅτι οἰχήσομαι,\n\nκακῶς βεβούλευσθε. καὶ γὰρ ὑμεῖς, ἢν τι τοιοῦτον\n\nὑμᾶς καταλαμβάνῃ, ταὐτὰ παρὰ τούτων αἰτεῖτε. καὶ\n\nμὴ τῷ φέρειν ῥᾳδίως ζημίας ἐλέγχετε τὰς γονάς. ἔτι\n\nμέντοι καὶ θεραπεύσει τι τῶν οἴκοι κακῶν ὑμῖν ἡ ἐμὴ\n\nτελευτή. ἃ γὰρ ἂν ἤσθιον ζῶν ἀργύριον ὑμῖν ἀποθα-\n\nνόντος γενήσεται.\nτί οὖν ἐπισκήπτω; ταὐτὰ ἅπερ\n\nἀεὶ παρῄνουν καὶ οὐδὲν καινόν. ἄρτον καὶ ὕδωρ ἱκα-\n\nνῆν ἡγεῖσθε τροφήν, λαμβάνοντες χαίρετε, διδόντες\n\nδακρύετε. μὴ διαβάλλετέ μου τὸν βίον τῷ τὸν ζῆλον\n\nφυγεῖν. βραχὺ φροντίζετε τῶν καταγελώντων ὄντων\n\nὑμῖν χρημάτων. ὁ τάφος ἔστω μοι χῶμα μικρόν, ἐν-\n\nτάφια δὲ ταῦτα ἃ φορῶν νυνὶ λέγω. κοσμούντων δ’\n\nἕτεροι τοὺς νεκροὺς ὑπὲρ τοὺς νυμφίους. οὕτως οἰκεῖτε\n\nτὴν οἰκίαν ὡς ἐμοῦ ζῶντος καὶ παρόντος καὶ πάντα\n\n\n\n\n\n\n\n\n\n\n\nἀκούοντος καὶ πάντα ὁρῶντος καὶ μηδαμῶς ἐκφέρεσθε\n\nτῶν ἰχνῶν.\n53. Καὶ σοὶ δέ, ὦ γύναι, παραινῶ μενούσῃ μὲν\n\nἔνδον τηρεῖν ἃ μεμάθηκας, εἰ δ’ ἑτέρῳ δέοι συνοικεῖν,\n\nζητεῖν ἄνδρα ἐμοὶ προσόμοιον καὶ ἴσως οὐκ ἀπορήσεις.\nἘγὼ δὲ ἐλπίζω βελτίω τινὰ χώραν ἕξειν παρὰ\n\nτοῖς κάτωθεν ἀδικήσας μὲν οὐδένα, τἀμαυτοῦ δὲ φυ-\n\nλάξας. τῆς δὲ ἐκεῖ διαίτης καὶ τῶν πραγμάτων τὸ μὲν\n\nἐπαινῶ, τὸ δὲ οὔ. καλὸν εἶναί μοι φαίνεται τὸ μήτε\n\nεἰσφέρειν μήτε χορηγεῖν μήτε ὠνεῖσθαι μηδέν, ἀηδὲς\n\nδὲ τὸ μὴ εἶναι παρὰ τοῖς τεθνεῶσιν ἀργύριον. ἔδει\n\nγάρ, οἶμαι, καὶ κεκτῆσθαι | καὶ μὴ δαπανᾶσθαι,\n\nκαὶ ἦν ἂν τοῦτο τῶν ἐν μακάρων νήσοις κεφάλαιον.\n\nἀλλ’ ὅμως βέλτιον μήτ’ ἔχειν μήτε περικόπτεσθαι ἢ\n\nτὸ μὲν ἔχειν, τὸ δὲ ὁρᾶν ἑτέρους ἀφαιρουμένους.\n"};
