var sequence = {"name":"Libanius. Declamatio 32","data":"XXXII.Φιλάργυρος ἐρασθεὶς ἑταίρας καὶ μισθὸν ἀπαι-\n\nτούμενος ἑαυτὸν προσαγγέλλει.εἰ μὴ καὶ ὑμεῖς ἀργύριον, ὦ βουλή, τοῦ\n\nκωνείου με πράξεσθε, ἥδιστ’ ἂν μηδὲν διδοὺς ἀποθά-\n\nνοιμι. οὕτω κακῶς πράττω νῦν ἐρασθεὶς γυναικὸς\n\nκαλῆς μέν, νὴ τοὺς θεούς, καὶ ἐρᾶσθαι δικαίας, ἀντε-\n\nρώσης δὲ οὐκ ἐμοῦ, ἀλλὰ τοὐμοῦ χρυσίου, οὗ λέληθα\n\nαὐτῆς πρεσβύτερόν τε καὶ σφοδρότερον ἔρωτα ἐρασθείς.\n2. ὥρμησα μὲν οὖν πρὸ τῶν τῆς ἐρωμένης θυρῶν ἀν-\n\nἀρτήσας ἐμαυτὸν ἀπαλλαγῆναι τοῦ βίου, καὶ γὰρ δὴ\n\nκαὶ ἄλλους εἶδον ἐκεῖ τοῦτο ποιοῦντας πολλούς, λόγος\n\nδέ μέ τις ἐμπεσών, εἴτ’ ἀληθὴς εἴτε καὶ οὔ, διετάρα-\n\nξεν, ὡς ἄρα τοὺς χωρὶς ὑμῶν διαχρήσασθαι σφᾶς\n\nβουλομένους εἶτα ληφθέντας χρήμασι πολλοῖς ζημιοῦσιν\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nοἱ νόμοι.\nἔν οὖν μὴ τοῦτο παθὼν τοῦ τε θανάτου\n\nδιαμάρτοιμι καὶ χρήματα προσθεὶς ζῴην βίον θανάτου\n\nπολὺ χαλεπώτερον, τὸν μὲν ἐπιζήμιον ἐκεῖνον θάνατον\n\nἀπολέλοιπα, παρ’ ὑμᾶς δὲ ἧκον, ὦ βουλή, οἷς δοῦ-\n\nναι μὲν οὐκ ἔστι, λαβεῖν δὲ εἰ καὶ μηδὲν χρηστόν,\n\nἀλλ’ οὖν λαβεῖν μηδὲν ζημιούμενον.\nὧς μὲν οὖν\n\nοὐχ ἡδὺς ὁ βίος χρυσίου τε εὔφορος ὢν καὶ γυ-\n\nναικὸς οὕτω καλῆς, οὔποτ’ ἂν ἀρνηθείην οὐδ’ ὧς οὐκ\n\nἂν ἥδιστ’ ἐβίων, εἰ ἀμφοῖν τούτοιν ἐξῆν ἀπολαύειν\n\nμηδὲν ὧν κέκτημαι προιέμενον· εἰ δ’ ἀναγκαῖον ἢ τῷ\n\nτῆς ἑταίρας ἔρωτι χαριζόμενον προδιδόναι τι τῶν χρη-\n\nμάτων ἢ τούτων ἀντεχόμενον διαμαρτάνειν ἐρωμένης\n\nκαλῆς, τρίτου μοί τινος ἔρωτος δεῖ, δι’ οὗ τούτοιν\n\nἀμφοῖν ἀπαλλάξομαι. ἔστι δὲ οὗτος ὁ τοῦ παρ’ ὑμῖν,\n\nὦ βουλή, κωνείου. δότε δή μοι, πρὸς Δῖός, ὦ φίλτα-\n\nτοι, δότε ὅσον ἀποδύρασθαι τὴν ἐμαυτοῦ τύχην πρὸς\n\nὑμᾶς ἀναμείναντες καὶ δι’ ἃ τοῦ θανάτου δικαίως\n\nἐρῶ προδιεξελθεῖν.\n5. Ἐξ ἀρχῆς, ὦ βουλή, δυστυχὴς ἐγενόμην | RIV 828\n\nἐγὼ καὶ οὐ ῥᾷστα τυχὼν ὧν ἐπεθύμησα. ἐπεθύμησα 20\n\nδὲ οὗ πᾶς ἂν εὖ φρονῶν εἰκότως ἐπιθυμήσειε, συν-\n\n\n\n\n\n\n\n\n\n\n\n\n\n\n\nἀγαγεῖν ὡς πλεῖστον χρυσίον καὶ ἔχειν οἴκοι παρ’ ἐμαυ-\n\nτῷ καὶ ἥδεσθαι θεώμενον καὶ προστιθέναι μὲν ἀεί,\n\nμειοῦν δὲ μηδέποτε. οὕτως γὰρ ᾤμην ἐν τοῖς πλου-\n\nσίοις καὶ αὐτὸς τεταγμένος εἶναί τις δοκεῖν ἐν τῇ\n\nπόλει καὶ μὴ καθάπερ ἀνδράποδον δεῦρο κἀκεῖσε περι-\n\nελαύνεσθαι πένης καὶ πτωχὸς καὶ μηδὲ ζῆν μηδ’\n\nἀναπνεῖν ἄξιος παρὰ τῶν τὸ χρυσίον ἐχόντων ἀποκα-\n\nλούμενος.\nκαὶ δικαίως, ὦ βουλή. τί γὰρ ἀνδραπό-\n\nδων διαφέρουσιν οἱ χρυσίου μηδένα ποιούμενοι λόγον\n\nκαὶ ἢ μὴ κτώμενοι παντελῶς ὑπ’ ἀργίας καὶ μαλακίας\n\nἢ κτησάμενοι διὰ τύχην τινὰ δεξιὰν εἶτ’, ὦ θεοί,\n\nκαθάπερ ὕδωρ, ἀλλ’ οὐ χρυσίον ἐκχέοντες κἄπειθ’\n\nὥσπερ κηφῆνες ζῶντες ἐκ τῶν ἀλλοτρίων πόνων παρα-\n\nτρεφόμενοι; τῶν τοιούτων δὴ μὴ γενοίμην, ὦ βουλή,\n\nδεδοικὼς ἐπεθύμησα χρυσίου πολλοῦ γενέσθαι δεσπό-\n\nτης καὶ εἶς τις τῶν πλουσίων εἶναι καὶ εὐδαιμόνων.\n7. πρὸς οὖν ταύτην μου τὴν ἐπιθυμίαν οὕτω δυσ-\n\nτυχὴς ἐγενόμην. οὐ φίλος μέ τις ἔγραψε κληρονόμον,\n\n\n\n\n\n\n\n\n\n\n\n\n\n\n\n\n\nοὐ συγγενὴς ἐπ’ ἐμοὶ τέθνηκεν, οὐκ ἐπικλήρου τινὸς\n\nἐπεδικασάμην, οὐ παρακαταθήκην τις δοὺς ὁ μὲν ἀφα-\n\nνὴς ἐγένετο, ἡ δὲ ἔμεινε παρ’ ἐμοί. θησαυρὸν μὲν γὰρ\n\nεὑρεῖν εὐτυχεστέρου τινὸς ἢ κατ’ ἐμὲ τίθημι. ἀλλ’\n\nὥσπερ οὐ τυφλὸς μόνον ὁ Πλοῦτος ὤν, ἀλλὰ καὶ χω-\n\nλὸς ἄμφω τὼ πόδε οὕτω σχολῇ καὶ μόλις καὶ ὀβολὸν\n\nἐπ’ ὀβολῷ φέρων εἰς ἐμοῦ παραγίγνεται καὶ ταῦτα\n\nοὐχ ἑκών, μὰ τοὺς θεούς, ἀλλὰ μόνον οὐκ ἀγχόμενος\n\nὐπ’ ἐμοῦ καὶ βίᾳ πανταχόθεν περιελκόμενος.\nἀπέ-\n\nοικε γὰρ οὐδὲν οὐδὲ οὗτος τῆς ἑταίρας τοὺς τρόπους\n\nτὸν μὲν ἀγαπῶντα ἐμὲ καὶ περὶ πλείστου τὸ ἐκείνου\n\nπρᾶγμα τιθέμενον καὶ τῆς ψυχῆς ταυτησὶ προτετιμη-\n\nκότα μήτε ἀνταγαπῶν παραπλησίως μήτε ἁδραῖς ταῖς\n\nχερσὶ περιβάλλων, ὥσπερ εἰκὸς ἦν τὸν ὅλον πρὸς\n\nαὐτὸν κεχηνότα, πρὸς δὲ τοὺς μεθ’ ὕβρεως ἐξωθοῦντας\n\nαὐτὸν καὶ ἀσελγῶς ἀεὶ κεχρημένους πολλάκις εἰσοικι-\n\nζόμενος καὶ πληρῶν αὐτοῖς τὰ πάντα χρυσίου.\nὥστ’\n\nἐπεθύμησα μὲν καὶ τότε θανάτου καὶ ᾖξα πολλάκις\n\n\n\n\n\n\n\n\n\n\n\n\n\n\n\nἐφ’ ὑμᾶς, ὦ βουλή, ἐννοήσας δὲ ὅμως τουτὶ τὸ λεγό-\n\nμένον ὡς ὁ σμικρὸν ἐπὶ Ι σμικρῷ καταθεὶς καὶ\n\nτοῦτο τὸ σμικρὸν μέγα ποιεῖ, καρτερεῖν ᾤμην δεῖν καὶ\n\nμηδενὸς τῶν διδομένων καταφρονεῖν, κἂν ὀβολὸς κἂν\n\nχαλκοῦς κἂν ὅ τι δήποτε ᾖ τῶν ἐλαττόνων. νόμον\n\nτέθεικα καὶ τῷ νόμῳ καὶ ὅρκον προσέθηκα τὸ τεθὲν\n\nἅπαξ μηδενὶ τρόπῳ τῆς οἰκίας τῆς ἐμῆς προεξελθεῖν,\n\nἀλλὰ κἂν λιμῷ δέῃ τεθνάναι, τοῦ κειμένου μὴ ἅψα-\n\nσθαι, ἀλλ’ ὥσπερ ἱερὸν ἄσυλον καὶ ἄψαυστον ἐᾶν,\n\nπλὴν ὅσον ἀπαριθμήσασθαι δὶς ἢ τρὶς τῆς ἡμέρας καὶ\n\nὅσον χθὲς ἦν καὶ ὅσον προσέθηκα τήμερον καὶ ὅσον\n\nαὔριον δεῖ γενέσθαι συλλογισάμενον ἀπελθεῖν μὴ οἰ-\n\nκέτῃ, μὴ φίλωι μὴ συγγενεῖ πόσον τέ ἐστι καὶ ποῦ τὰ\n\nνῦν κατάκειται φράσαντα τοῦ τε μὴ ἐπιβουλεύεσθαι\n\nχάριν καὶ τοῦ μὴ αἰτεῖσθαι παρὰ τῶν τότε φασκόντων\n\nεἶναι φίλων καὶ συγγενῶν, ὅταν ἐπηρεάσαι τι δέῃ.\n\nᾐδέσθην μὲν γὰρ οὐδ’ ἂν ἔνα αὐτῶν οὐδ’ ἂν ῥύπον\n\n\n\n\n\n\n\n\n\n\n\n\n\n\n\nἀργυρίου προηκάμην τινί, τουτὶ γάρ ἐστιν ἀργύριον\n\nἀγαπᾶν ἀνθ’ αὑτοῦ, ἴνα μὴ ἐνοχλοῖεν ὅλως μηδὲ προσ-\n\nίοιεν μηδὲ δὸς λέγοιεν, πολεμιώτατον ὄνομα ἀκούειν\n\nἐμοί, οὐδ’ ὅτι κέκτημαι κατάδηλος εἶναι βουλόμενος.\n10. Μἢ γὰρ δὴ οἴεσθε, ὦ ἄνδρες, βούλομαι γάρ,\n\nἐπειδὴ προιὼν τοῦ τε βίου καὶ τῶν φιλτάτων χρημά-\n\nτων διὰ τὴν χρηστὴν ἐρωμένην στερήσομαι, ὑμῖν\n\nὥσπερ τινὰ κλῆρον τὴν περὶ τοῦ κτᾶσθαι διδασκαλίαν\n\nκαταλιπεῖν, μὴ οὖν δὴ οἴεσθε πολεμιώτερον εἶναί τι\n\nτοῖς πλουτεῖν βουλομένοις τοῦ σφόδρα εὐχερῶς καὶ\n\nἀνοήτως τὸ ἅπαξ εἰς τὰς χεῖρας ἐλθὸν αὖθις προΐε-\n\nσθαι, ἀλλ’ εἶναι δύο ταύτας ἀρχὰς πλούτου συλλογῆς\n\nμήτε προσιόντος κέρδους καταφρονεῖν κἂν σφόδρα\n\nμικρὸν δοκῇ τισιν ἄλλοις, οὐ γὰρ ἔμοιγε μικρόν τι\n\nπώποτε κέρδος ἐφάνη, καὶ τὸ ἅπαξ δοθὲν ἀπρὶξ κατέ-\n\n’χειν καὶ ὡς ἔν τι τῶν φιλτάτων ἀεὶ περιέπειν.\nοἷς\n\nἀμφοτέροις βουλοίμην μὲν ἂν χρήσασθαι καὶ ὑμᾶς\n\nμετὰ τὴν ἐμὴν τελευτήν, ἐγὼ δὲ εἰς δεῦρο σφόδρα\n\nἀκριβῶς διεφύλαξα. καὶ οὐδεὶς ἄν με ἐλέγξειεν οὐδ’\n\n\n\n\n\n\n\n\n\n\n\n\n\n\n\nεἰς ἕτερον τούτων παρανομήσαντα, ἀλλὰ τοσούτῳ φο-\n\nφοβερωτέραν ἐμαυτῷ κατέστησα τὴν εἰς ταῦτα παρανο-\n\nμίαν ἢ ὑμεῖς τὴν εἰς τοὺς νόμους τῆς πόλεως, ὥσθ’\n\nὑμεῖς μὲν ἀτιμίᾳ τοὺς παρανομοῦντας κολάζετε, |\n\nἐγὼ δὲ θανάτου τοῦτο ἐτιμησάμην.\nκαὶ νῦν ἐπειδὴ\n\nκαιρὸς ἧκε ζημίας ἀπαραίτητος καὶ θεὸς βίαιος ἐπι-\n\nστὰς οὐκ ἐᾷ κρατεῖν με τῶν ἐμαυτοῦ λογισμῶν, ἀλλ’\n\nὥσπερ τύραννος τοὺς νόμους λύειν βιάζεται καὶ τὸ\n\nχρυσίον ἐκ τῶν ἐμῶν χειρῶν εἰς ἑτέρους μετάγειν, ὃ\n\nτῶν πικρῶν τυραννίδων ἐστὶ τὸ βαρύτατον, ἕνα μὴ\n\nπαρανομεῖν βιασθῶ, τεθνάναι μᾶλλον εἱλόμην.\nπρὶν\n\nδὲ εἰς ἀνάγκην τοιαύτην ἐλθεῖν οὔποτε ὑμᾶς, ὠ φέλ-\n\nτατα χρήματα, ἐγκατέλιπον οὐδὲ τοὺς ἐφ’ ὑμῖν νόμους\n\nπαρέβην, ἀλλὰ καὶ προσέθηκα ἀεί, ὅπερ ἅτερος νόμος\n\nκελεύει, καὶ ἀφειλόμην οὐδέποτε θατέρου νόμου τοὐ-\n\nπίταγμα. ὅθεν δὲ προσετίθουν καὶ πῶς ταῦτα ἐφύλατ-\n\nτον, ποθεῖτε ἴσως μαθεῖν καὶ τελείαν τὴν διδασκαλίαν\n\nλαβεῖν. ἀκούετε δή, καὶ γὰρ ἐμαυτῷ χαριζοίμην ἂν\n\nμετάγων τὴν ψυχὴν ἀπὸ τῶν δακνόντων αὐτὴν ἐπὶ\n\nτὰ ἡδονὴν ἀεὶ παρεσχηκότα.\n14. Πρόσοδοι τοίνυν ἐμαὶ πρῶτον μὲν αἱ κοιναί,\n\nοἶον εὖ ποιῶν ὁ νομοθέτης καὶ τὴν αὐτὴν ἐμοὶ γνώ-\n\n\n\n\n\n\n\n\n\n\n\nμὴν ἔχων οὐδὲν ὧν προσέταττεν ᾤετο χωρὶς κέρδους\n\nτῶν ποιούντων γενήσεσθαι, οὐκ ἐκκλησίαν, οὐ δικα-\n\nστήριον, οὐ βουλήν, οὐ πανήγυριν, ἀλλὰ μάτην ἀν-\n\nεῷχθαι τὰ δικαστήρια, μάτην τὴν ἐκκλησίαν, μάτην\n\nτἄλλα συνέδρια μὴ τῶν πληρούντων αὐτὰ κἀν τῷ\n\nβαλαντίῳ τι κατατιθεμένων.\nδιὸ κἂν θεωρῇ, φησί,\n\nτὼ δύ’ ὀβολὼ λαμβανέτω, ἔνα μὴ οἴκοθεν θέαν πριά-\n\nμενος πλέον δάκνηται ζημιούμενος ἢ θεώμενος τέρπε-\n\nται, κἂν δικάζῃ, ὁ μισθὸς ἔστω τῷ μέλλοντι τῆς τῶν\n\nδικαζομένων κραυγῆς καὶ ἀναισχυντίας ἀνέξεσθαι. καὶ\n\nκαθάπαξ, ὅπου μέλλει τὴν πόλιν εἰσιὼν ὠφελεῖν, κερ-\n\nδαινέτω παρὰ τῆς πόλεως. δίκαιον, ὦ θεοί, τὸ κέρδος\n\nκαὶ σοφοῦ νομοθέτου τοὐπίταγμα μὴ κεναῖς χερσὶν\n\nἀπελθεῖν τὸν τὴν ἡμέραν ὅλην ὑπὲρ τῶν κοινῶν κα-\n\nτατρίψαντα.\n16. Ταύταις οὖν ταῖς προσόδοις οὐ παρέργως προσ-\n\nέσχον, ὦ βουλή, ἀλλ’ ὁσάκις θεωρικοῦ διανομὴν ἡ\n\n\n\n\n\n\n\n\n\n\n\n\n\n\n\n\n\nπόλις ἐποίει, ὁ μὲν γείτων ἐκάθευδεν ἂν καὶ ὑετὸν ἡ\n\nκρύος ἀντὶ τῆς ἀργίας ἐμποδὼν εἶναι φήσας ὑπερε-\n\nφρόνει τοῖν δυοῖν ὀβολοῖν καὶ σεμνότερος ἦν τῶν νό-\n\nμων, ἐμοὶ δὲ οὐδὲ ὕπνος ἐπῄει οὐδ’ ἦν τὰ ἐκ τοῦ\n\nοὐρανοῦ δεινὰ | φοβερώτερα τοῦ μὴ λαβεῖν, ἀλλὰ\n\nμέσων νυκτῶν ἀναστὰς ἐφεστήκειν ἂν τῷ διανέμοντι\n\nκαὶ κατὰ σχολὴν τἀργύριον καταριθμηθείς, ὅπερ οὐκ\n\nἂν ὑπῆρξε μετὰ πολλοὺς ἐληλυθότι, ἀλλὰ προέρριψεν\n\nἂν ἐν τῷ ὄχλῳ τὸ ἥμισυ, ἀπῄειν οἴκαδε τὸ πᾶν ἔχων\n\nκαὶ πρίν τινα κινηθῆναι τῆς εὐνῆς ἡ κιβωτὸς εἶχε τὼ\n\nδύ’ ὀβολώ. θέαν δ’ οὐκ ἂν ἔτ’ ἐπριάμην, ἀλλ’ ἐρρῶ-\n\nσθαι φράσας τῷ ἀρχιτέκτονι καὶ τῷ σεμνῶς καθῆσθαι\n\nθεώμενος ἑστὼς ἐθεώμην παρενείρας που τοῖς μετοί-\n\nκοις ἐμαυτὸν ἢ τοῖς ξένοις. καὶ οὕτως ἡ τέρψις ἦν\n\nοὐκ ἐλάττων καὶ τἀργύριον πλέον.\nταύτην γε οὖν\n\nτὴν πρόσοδον οὕτω συνελεξάμην καὶ ἔτ’ ἀκριβέστερον\n\nτὰς λοιπάς, τὸν δικαστικὸν μισθόν, τὸν τῆς ἐκκλησίας\n\nκαὶ ὃν νῦν ὑμεῖς, ὦ μακάριοι, λήψεσθε. οὐ γὰρ ἔστιν,\n\nοὐκ ἔστιν ὅτε δικάζειν κληρουμένων τῶν φυλετῶν\n\nἀπελείφθην ἐγὼ ἐν μὲν τῷ πολλάκις κληροῦσθαι πολ-\n\n\n\n\n\n\n\n\n\n\n\n\n\n\n\nλακὶς δικάσειν οἰόμενος, ἐν δὲ τῷ πολλάκις δικάζειν\n\nπολλάκις ἂν λαβεῖν ὀβολούς, τοὺς δ’ ὀβολοὺς τούτους\n\nσυνεχῶς διδομένους γίγνεσθαι δραχμὰς καὶ τὰς δραχ-\n\nμὰς φυλαττομένας γίγνεσθαι μνᾶς, ὥσθ’ ὃ μικρὸν\n\nὑμεῖς καθ’ ἕκαστον οἴεσθε, τοῦτ’ ἐμοὶ συγκεφαλαιού-\n\nμένον γίγνεται μέγα καὶ οὗ τοῖς ἄλλοις ἀναίσθητος ἡ\n\nὠφέλεια, τούτου μοι γέμει βαλάντιον.\nγέμει δὲ\n\nπλείονα κἀκ τῆς ἐκκλησίας τρίτον διδούσης ἑκάστου\n\nμηνός, ἔνα τὰς συγκλήτους ἀφῶ. ἐν δὲ τοῖς μεγάλοις\n\nκαὶ κατεπείγουσι πράγμασιν, ὅτε δὴ καὶ πλέον τοῦ\n\nσυνήθους λαμβάνουσιν οἱ πρῶτοι παραγενόμενοι, οὐ\n\nπρύτανις ἔφθασεν, ὦ βουλή, οὐ πρόεδρος, οὐχ ὁ τὰς\n\nκλεῖς ἔχων τῆς πνυκὸς ἐπιστάτης. οἶδα πολλάκις, νὴ\n\nτοὺς θεούς, καὶ πρὸ τῶν τοξοτῶν ἀφικόμενος, καὶ λα-\n\nβὼν ἂν τὸν τοῦ τάχους μισθὸν προσελάμβανον αὖθις\n\nτὸν τῆς ἐκκλησίας καὶ οὕτως ἐπληροῦτο τὸ τοῦ ἔπους τὸ\n\nἔνθα κ’ ἄυπνος ἀνὴρ δοιοὺς ἐξήρατο μισθούς.\n19. πρόσθετε τούτοις, ὦ βουλευταί, τὰ παρὰ τῶν γά-\n\nμους μνωμένων, τὰ παρ’ ἑκάστου τῶν γαμούντων, τὰ\n\nπαρὰ τῶν ἀρχὰς εἰληφότων, ὅσα διαιτήσας ἔλαβον,\n\nὅσα συνθήκαις παραγενόμενος, ὅσα τοῖς πωλοῦσιν, ὅσα\n\nτοῖς ὠνουμένοις, ὅσα τοῖς διαθήκας γράφουσι, κιχρῶν\n\nτὴν χεῖρα πανταχοῦ καὶ παρέχων ἰσχὺν τοῖς ἐκείνων\n\nγράμμασι διὰ τῶν ἐμαυτοῦ. Ι εἰ γοῦν καταμάθοι\n\nτις τἀν τῇ πόλει γραμματεῖα οὐχ ἑνὸς ἔτους οὐδὲ\n\nδυοῖν, ἀλλὰ τόσων καὶ τόσων, τὰ πλεῖστα ἂν εὕροι\n\nτῇ ἐμῇ χειρὶ βεβαιούμενα. ὧν τὸ κέρδος ὅστις φυ-\n\nλάττοι καθάπερ κἀγώ, οὐδένα ἂν εὕροι τῶν εὐφορω-\n\nτάτων ἀγρῶν τοσαύτην ἀποφέροντα πρόσοδον.\nἀλλὰ\n\nγὰρ ἀγροῦ μνημονεύσας ἐπιθυμῶ τὰς ἐκεῖθεν προσό-\n\nδους διεξελθεῖν καὶ προσέτι <\n\nτὰς>\n\nσυνοικιῶν καὶ\n\nτὰ ἐργαστήρια δίδωσι. τοιαῦτα γὰρ τἀμὰ κτήματα οὐ\n\nτέρψιν διδόντα τοῖς ὀφθαλμοῖς, ἀλλ’ ἀργύριον τῇ\n\nχειρί. κἂν εἰς ἀγρὸν ἔλθῃ τις ἐμόν, οὐ δένδρα ὄψεται\n\n\n\n\n\n\n\n\n\n\n\n\n\nμακρὰ καὶ ἄκαρπα στοιχηδὸν ἑστῶτα καὶ τὸν ἥλιον\n\nἀποκλείοντα τοῖς βαδίζουσιν, οὐ λουτρὰ δὶς μὲν ἢ τρὶς\n\nτὸν δεσπότην λούσοντα, τὸν δὲ ἄλλον χρόνον ἐννήχειν\n\nἑστῶτα τοῖς τῶν ἀγροίκων παιδίοις, οὐδὲ οἰκήσεις\n\nἀρκούσας μὲν ὄχλῳ πολλῷ, μὴ δ’ ἕνα ἄνθρωπον ὑπο-\n\nδεχομένας καὶ γῆν πολλὴν μὲν ἐπεχούσας, σκιαζούσας\n\nδὲ πλείονα, ἢν ἂν εἴ τις κατέσπειρε κέρδος ἦν οὐκ\n\nὀλίγον.\nοὐχ οὕτω γὰρ ἠλιθίως ἐμοὶ τὰ τῶν ἀγρῶν\n\nδιατέτακται, αἰ, ἀλλ’ ἅ τις ἂν ἀμείψειεν ἀργυρίου, πρὸς\n\nταῦτα ἀνεῖται ἡ γῆ, πυρούς, κριθάς, οἶνον, ἐλαίας,\n\nἰσχάδας. ἃ κἀν ταῖς ἀρούραις ὄντα μόνον οὐκ ἀριθμή-\n\nσας τοῖς φύλαξι παραδίδωμι καὶ τεθέντων εἴσω μὴ\n\nὅτι ἄνθρωπος, ἀλλ’ οὐδ’ ἂν μῦς ἢ ὄρνεον λάβοι. δῶ-\n\nρον μὲν γὰρ ἂν αἰτῇ τις καὶ σκώπτῃ μὴ διδόντα,\n\nἔσκωψε μέν, οὐκ ἔλαβε δέ· πωλῶ δὲ οὐχ ὅτε ὑμεῖς,\n\nῥίψαι γὰρ ἄμεινον, ἀλλ’ ὅτε σίτου μέδιμνος καὶ οἴνου\n\nκεράμιον τῶν φιλτάτων ὑμῖν τιμιώτερα καὶ οὐχ ὅσου\n\n\n\n\n\n\n\n\n\nδεῖ πρίασθαι, ἀλλὰ πρίασθαι μόνον πᾶς τις ἂν εὔξαιτο.\n22. ἔρχομαι δὲ εἰς ἀγρὸν οὐκ οἰκετῶν πολλῶν ἑπομέ-\n\nνων, οὐχ ἵππων, οὐχ ἡμιόνων, οὐδὲ γὰρ κέκτημαι τὴν\n\nἀρχήν, ἀλλὰ καὶ τοὺς ἔχοντας ἐλεῶ καὶ σιδηρᾶν ἡγοῦ-\n\n’μαι ψυχὴν ἔχειν, εἰ μὴ γίνονται αὖοι τοσούτων ἀλφί-\n\nτων καὶ κριθῶν ἀναλισκομένων, ἀλλ’ ἔμοιγε ὁ Κερδῶν\n\nἕπεται μόνος, ᾧ καὶ πρὸς τοὔνομα χαίρω καὶ ὅτι\n\nχρείαν ὄνου πληροῖ τὰ στρώματα φέρων, ἐλθὼν δὲ οὐ\n\nδέομαι πλατυτάτης οἰκήσεως, ἀλλ’ εἰς του τῶν γεωρ-\n\nγῶν ἑνὸς εἰσοικίζομαι τῷ ἐκείνου σκιμποδίῳ καὶ τρα-\n\nπεζίῳ χρώμενος, ἐσθίων ὅσα κἀκεῖνος, Ι κυάμους,\n\nκρόμμυα, τῶν ἀγρίων λαχάνων.\nεἰ δὲ ὄρνιν σφά-\n\nξειεν ἢ ὠὰ παραθείη, οὐκ ἐμοὶ λογίζεται, οὐ γὰρ ἂν\n\nἁψαίμην, ἀλλὰ ξένια δίδωσιν. ἃ δ’ ἀποφέρειν μοι τέ-\n\nτακταὶ καὶ οὗτος καὶ οἱ λοιποὶ γεωργοί, πρὸς ἀργύριον\n\nἀκριβῶς τιμησάμενος δραχμὰς οὐκ ὀλίγας ἐκλέγω.\n\nδελφάκιον δὲ καὶ ἄρνα καὶ ἔριφον εἰ καὶ δωροῖντό\n\n\n\n\n\n\n\n\n\n\n\n\n\nμοι, οὐ πείθουσι δοῦναι τῇ γαστρὶ καταθύσαντα, ἀλλ’\n\nἐπαινέσας ἂν] καὶ λαβὼν τρέφειν κελεύω κἀν τοῖς\n\nτοῦ δεσπότου καταριθμεῖν, εἶτ’ αὐξηθέντων ἀπαιτῶ\n\nτὰ ἔκγονα καὶ ποιῶ ταῦτα ἀργύριον.\nσῦκα δὲ καὶ\n\nβότρυες καὶ μῆλα καὶ ἄπιοι ἐμοῦ μὲν τοὺς ὀφθαλμοὺς\n\nκαὶ τὴν ῥῖνα εὐφραίνουσιν, ἐσθίει δὲ ὁ διδοὺς ὀβο-\n\nλούς. ὅσα δ’ ὧς ἄχρηστά μοι παραμένει, τοῖς οἰκέταις\n\nδίδωμι καὶ τῆς τροφῆς ὑφαιρῶ. ἐγὼ καὶ τὰ φύλλα\n\nτῶν δένδρων οὐκ ἐῶ τοὺς ἀνέμους ἐπὶ πέδον βάλλειν\n\nκαὶ καταχεῖν, ἀλλ’, εἰσὶ γὰρ οἱ καὶ τούτων δέονται\n\nπρὸς νόσου παραμυθίαν, ἀπεμπολῶ κερματίου, καὶ\n\nδιὰ χρόνου καὶ οἱ κιττοὶ ἐν ταῖς τῶν θεῶν ἑορταῖς\n\nπληροῦσί μοι βαλάντιον ὅλον.\n25. Τὸ δὲ μέγιστον τῶν κερδῶν, ὅσον ποιῶ χρόνον\n\nἐν ἀγρῷ, ποιῶ δὲ ἀμέλει συχνόν, τρέφομαι τοῖς τῶν\n\n\n\n\n\n\n\n\n\n\n\n\n\nγεωργῶν ἀναλώμασι καὶ τότε με μόνον ἡ γαστὴρ οὐ\n\nπορθεῖ. ὢν δὲ ἐν ἄστει, φεῦ, δασμὸν αὐτῇ παρέχω\n\nτὰς τροφάς. οὐδὲ γὰρ ἀνέχεται παραινοῦντος πολλάκις\n\nἀρκεῖσθαι τῷ ἀέρι καὶ μὴ εἶναι χείρω τῶν τεττίγων\n\nοἳ τῇ δρόσῳ τρέφονται μόνῃ, ἀλλὰ δεῖται ἄρτου, φα-\n\nκῆς, κρομμύων, ταρίχους, ἂν οὕτω τύχῃ, πολλάκις\n\nδὲ καὶ σερίδων, ἔν εἴη τὸ τάριχος ἥδιον. καὶ νῦν μὲν\n\nἐπριάμην ἄν, νῦν δ’ ἐπιπλήξας αὐτῇ ἀπῆλθον ἔχων\n\nτἀργύριον. οὐ γὰρ ἠνεσχόμην ἀριθμούμενον ὁρῶν καὶ\n\nτὸν μὲν φύλλα διδόναι, ἐμὲ δὲ κερμάτιον.\nμίαν\n\nοἶδα τῇ γαστρὶ χάριν καί, νὴ τοὺς θεούς, οὐ μικράν.\n\nἐν τοῖς τῶν καλούντων δείπνοις ἐμφορεῖται πλειόνων\n\nκαὶ τήν τε ἡμέραν ἐκείνην οὐκ ἐδεήθη τροφῆς καὶ τῆς\n\nὑστεραίας μέχρις ἐσπέρας, τὴν δ’ ἐσπέραν ταύτην\n\nἀλῶν καὶ ἄρτου βραχέος ἐμφαγὼν ἐκαθεύδησα καὶ\n\nοὕτω δύο ἡμερῶν ἐταμιευσάμην μίαν ἑστίασιν φίλου.\n\nπολλάκις δ’ ἄν, ὦ βουλή, καὶ τῶν κρεῶν μοῖραν οὐκ\n\nὀλίγην λαβὼν καὶ ἄρτων πλειόνων ἔδωκα τῷ παιδὶ\n\n\n\n\n\n\n\n\n\n\n\nκαὶ εἷπον μὲν φαγεῖν, ἔνευσα δὲ τηρεῖν Ι κᾆτ’ RIV 834\n\nἐτρύφων πολλῶν ἑξῆς ἡμερῶν μηδὲν ζημιούμενος.\n27. Καί μοι δοκῶ, νῦν γὰρ ᾐσθόμην, ἐκ τῶν τοι-\n\nούτων, ὦ βουλευταί, δείπνων διεφθάρθαι τὸν νοῦν\n\nκαὶ τρυφᾶν ἐκ τῶν ἀλλοτρίων μαθὼν ἔλαθον εἰς\n\nπάθος ἐμπεσὼν ἐκ κόρου τικτόμενον. ἐκεῖθεν ἡμᾶς,\n\nἐκεῖθεν ὁ Ἔρως ἐνήδρευσε μαλακωτέραν ποιῶν τὴν\n\nψυχὴν καὶ συνεθίσας ὄψων πρῶτον ἐρᾶν. οἶδα γοῦν\n\nτοὺς ὀφθαλμοὺς τοῖς κατ’ ἀγορὰν ὠνίοις ἐπιβαλὼν\n\nκαὶ μηκέτ᾿ εὐχερῶς ἀπαγαγών, ἀλλ’ ἔπαθόν τι πρὸς\n\nαὐτὰ πάθος ἀσύνηθες. ἐπῄνεσά τε αὐτὰ καὶ ἡδέως ἂν\n\nἔφην φαγεῖν καὶ τὸ βαλάντιον λύειν ἕτοιμος ἐγενόμην,\n\nἐν δὲ τῷ λύειν πολλάκις μὲν ἀνανήψας ἐπέπληξα ἐμαυ-\n\nτῷ τί τοῦτο, εἰπών, ὦ κακόδαιμον; οὐ μενεῖς\n\nἐπὶ τῆς συνήθους διαίτης; οὐ διαρραγήσῃ πρό-\n\nτερον ἢ ταυτὶ προτιμήσεις τοῦ κερματίου; πολ-\n\nλάκις δὲ καὶ ἡττήθην, ὁμολογῶ.\nκαὶ κρεῶν μὲν ἢ\n\nὠῶν ἢ τούτων τινὸς τῶν πολυτελῶν οὐδ’ οὕτως ἂν\n\n\n\n\n\n\n\n\n\n\n\nἐπριάμην, οὐδ’ οὕτως, εἰ μυρίοι με ἐκέντουν Ἔρωτες,\n\nεἰωθὼς δὲ ἐνίοτε τοῦ Βυζαντίου ταρίχους ἐσθίειν,\n\nἴστε δὲ ὡς καὶ χρηστὸν ὄψον οἱ σκόμβροι καὶ εὔωνον,\n\nτοῦ Γαδειρικοῦ ποτ’ ἂν ἐπεθύμησα καὶ στένων μέν,\n\nἐπριάμην δ’ ἂν ὅμως, εἶτ’ ἐλθὼν οἴκαδε οὐκ ὀπτήσας\n\nσυνέφαγον ἄρτῳ ξηρῷ, ὅ μοι δεῖπνον ἀεὶ τὸ ἥδιστον\n\nἦν, ἀλλ’ ἐπέσταξα ἂν ἐλαίου καὶ ὄξους ἐπέχεον καὶ\n\nῥαφανῖδας συνέφαγον, ὧν καὶ ἔν ἤρκει πρότερον δεἱ-\n\nπνον ποιῆσαι πολυτελές.\nἄλλοτε γαστρός, ὦ βουλή,\n\nβοὸς ἐπεθύμησα, ἄλλοτ’ αἰγείων χορδῶν καὶ οὐκ ἐπε-\n\nθύμησα μόνον, ἀλλ’ οἶμαι, νὴ τοὺς θεούς, καὶ ἠγο-\n\nρακέναι, ὥστ’ ἐκ ταύτης τῆς τρυφῆς ὁ κακοδαίμων\n\nἀκόλαστος ἐγενόμην καὶ γυναικὸς κάλλος ἰδὼν ὁμοίως\n\nἐθαύμασα καὶ ἅψασθαι καὶ περιβαλεῖν καὶ ὡς ἐμαυτὸν\n\nἀγαγεῖν παραπλησίως ηὐξάμην. τίς δ’ οὐκ ἂν καὶ\n\nἄλλος, ὦ βουλευταί, κάλλος οὕτως ἄμαχον θεασάμενος;\n30. τὸ μὲν πρόσωπον αὐτῆς οἷον ἐν χρυσῷ καταλάμ-\n\nπεται, ἀργύρου δὲ μαρμαρυγὰς ἐκπέμπει τὰ ὄμματα,\n\n\n\n\n\n\n\n\n\n\n\n\n\nἡλικία δὲ καὶ ἦθος καὶ περιβολὴ καὶ στάσις ἀτεχνῶς\n\nοἶα τῶν χρυσῶν ἀγαλμάτων τῶν ἐν τοῖς ἱεροῖς, ὁ δ’\n\nἔξωθεν κόσμος, βαβαί, πόσος καὶ ὅπως ἐράσμιος | RIV 835\n\nδιπλασιάζων τὸ κάλλος τῇ γυναικί. πλήρης μὲν ἡ κε-\n\nφαλὴ χρυσοῦ, πλήρης δὲ ἡ δέρη, ἐλλόβια, βουβάλια,\n\nἀμφιδέαι. ζώνιον <\n\nκαὶ>\n\nἐσθὴς ἐρίου μὲν ὀλίγου,\n\nσίου δὲ πολλοῦ.\n31. Καὶ ἔμοιγε τὸ πρῶτον ταῦτα κατέσχεν ἐπὶ\n\nπλείονα χρόνον τὰ ὄμματα, εἶθ’ εἵλκυσε τὸ πρόσωπον\n\nἐφ’ αὑτό. κἀκ τοῦ προσώπου πληγή τις ἐπὶ τὴν καρ-\n\nδίαν ἀφίκετο ὀξυτέρα μὲν τῆς ἐκ βέλους, ἴση δὲ μικρὸν\n\nεἰπεῖν τῇ διὰ ξίφους ἢ δόρατος. ἀλλ’ οὕτως οἶδα πλη-\n\nγεὶς ἀδοκήτῳ ποτὲ ζημίᾳ περιπεσών. τὰ γοῦν ἐκ τῶν\n\n\n\n\n\n\n\n\n\n\n\nπληγῶν πάθη οὐδ’ ἀκαρῆ διενήνοχεν.\nἀλλ’ ὥσπερ\n\nτότε, καὶ νῦν ἡμιθνὴς ἐγενόμην, ὠχρός, ἄφωνος. ἴλιγ-\n\nγος ἐν τῇ κεφαλῇ, σκότος περὶ τὰ ὄμματα. οἱ δὲ πόδες\n\nοἷ μὲν ἐβουλόμην οὐ προῇσαν, τῶν δὲ τῆς ἑταίρας\n\nἰχνῶν ἐξεδέδεντο. καὶ παρειπόμην τῶν μὲν ἐν ποσὶν\n\nοὐδὲν καθορῶν, εἰς δὲ αὐτὴν ὅπως τῷ τε χρυσίῳ καὶ\n\nτῷ κάλλει κεκόσμητο κεχηνώς, ἕως οἴκαδε ἐλθοῦσα\n\nτοὺς μὲν παρῆκεν ἔσω τῶν ἐραστῶν, ἐμὲ δὲ ἀπέκλει-\n\nσεν.\nἦν μὲν οὖν καὶ τοῦτο μυρίων, ὦ βουλή, θα-\n\nνάτων ἄξιον, καὶ πᾶς ἄν μοι κἀνταῦθα δικαίως ἐπι-\n\nπλήξειεν· οὐκ ἀπάγξῃ, δυστυχής; οὐκ εἰς κρη-\n\nμνόν τινα ὤσεις σαυτόν; ἀλλ’ ἐρῶν ἔρωτα οὔ-\n\nτως ἀνδρικὸν καὶ γενναῖον ᾧ συνετράφης, ᾧ\n\nσυνηυξήθης, ᾧ συνήκμασας, ἐπεισφέρεις ἔτε-\n\nρον αὐτῷ τὸν τῶν μειρακίων καὶ μόλις πρὸς\n\nἐκεῖνον ἀρκῶν μερίσας τὸν χρόνον τὸν ἥμισυν\n\nτῷ δευτέρῳ τούτῳ προσέθηκας καὶ φοιτᾷς ἐπὶ\n\n\n\n\n\n\n\n\n\n\n\n\n\nθύρας ὅθεν κεναῖς ἐπανήξεις χερσίν, ὅ μήπω\n\nπεποίηκας πρότερον.\n34. Ἦν μὲν οὖν καὶ διὰ ταῦτα τεθνάναι μοι κα-\n\nλόν, ὅπερ ἔφην, τί γὰρ ἔδει με ζῆν, 63 βουλευταί,\n\nπράγματι παρακαθήμενον κέρδος οὐ φέροντι; τὰ δ’\n\nἐφεξῆς οὐδὲ βουλομένῳ μοι ζῆν συγχωρήσειεν ἄν. ὡς\n\nγὰρ δὴ καιρὸν ἔσχε ποτὲ διαλεχθῆναι κἀμοὶ πολλάκις\n\nτὸν οὐδὸν τῶν θυρῶν κατατρίψαντι καὶ ἐπῆλθον οἴ-\n\nκαδε ὡς αὐτήν, κιχλισμὸς ἦν πρῶτον τῶν θεραπαινί-\n\nδων πολύς.\nκαὶ ἡ μὲν θοἰμάτιον ἔσκωπτε καὶ τὸ\n\nχιτώνιον ὅτι τοῦ Κρόνου πρεσβύτερα, ὅτι πλείους ἔχοι\n\nτὰς ὀπὰς τῶν στημόνων, αἰ δὲ ἠρίθμουν τὰ προσερ-\n\nραμμένα τοῖς ὑποδήμασί μου καττύματα καὶ πόσας\n\n\n\n\n\n\n\n\n\n\n\n\n\n\n\nπενταετηρίδας ἐξήρκεσεν ἐπυνθάνοντο καὶ | πόσας\n\nἔτ’ ἐξαρκέσει. μία δὲ προσελθοῦσα πόσον οὐκ ἐλού-\n\nσω. φησί, χρόνον, ὦ βέλτιστε; ἐμοὶ μὲν γάρ, νὴ\n\nτὴν Ἀφροδίτην, δοκεῖς ἐξ ὅτουπερ ἐγένου. καὶ\n\nπρὸς μὲν τὸ μύρον ἔοικας ὥσπερ οἶ κάνθαροι\n\nδιαφθείρεσθαι. οὐ γὰρ ἂν ὧς ἡμᾶς εἰσιὼν ὼσώ-\n\nδεῖς οὕτω κακόν.\nταῦτα δὲ ἐγὼ μὲν ἐπριόμην\n\nἀκούων, ἡ δὲ τέως μὲν ἐμειδία μάλα ἡδύ, τέλος δὲ\n\nσιωπᾶν αὐταῖς ἐπιτάξασα προσέβλεψέ τέ με θαυμάσιον\n\nοἷον καὶ τὸ χρυσοῦν διανοίξασα στόμα τί δεῦρο\n\nἥκεις; ἐπύθετο. μή του τῶν ἐρώντων μου μειρα-\n\nκίων παιδαγωγὸς ἢ τροφεὺς ὢν ἀπαγορεύσων\n\nἥκεις μηκέτ’ αὐτὸ δέχεσθαι τοῦ λοιποῦ;\nοὐκ\n\nἔγωγε, εἶπον, ὦ καλλίστη γυναικῶν, ἀλλ’ ἐρα-\n\nστῆς ὢν καὶ αὐτός. τίνος; εἶπεν. ἢ ταυτησὶ τῆς\n\n\n\n\n\n\n\n\n\n\n\n\n\n\n\nΧρυσίου; ἐπεστράφην πρὸς τοὔνομα καὶ ποίου,\n\nφημί, λέγεις χρυσίου; ταύτης, εἷπε, τῆς χρυσῆς\n\nθεραπαίνης. ἰδὼν δὲ ἐγὼ παιδισκάριον οὐκ ἀηδὲς\n\nκαλὴ μέν, εἶπον, καὶ Χρυσίον καὶ μάλιστα διὰ τοὔ-\n\nνομα, ἐγὼ δὲ οὐ ταύτης, ἀλλὰ τοῦ σοῦ κάλλους\n\nἐρῶ. εὖ γε ποιῶν, εἶπεν, ὦ τάν.\nκαὶ ἅμα ἀφεῖσα\n\nἐμὲ ἐπυνθάνετο μεγάλῃ τῇ φωνῇ εἰ τὸν εὐνοῦχον\n\nἔπεμψεν ὁ ξεναγὸς Θρασυλέων ὅν μοι σὺν τῷδε\n\nτῷ ὅρμῳ δεδώρηται, δείξασα κόσμον κομψοῦ πάνυ\n\nχρυσίου, εἰ τὴν αὐλητρίδα Πολέμων ὁ τοῦδε\n\nἀντεραστής, τὸ μὲν γὰρ ζώνιον τόδε ταῖς ἑαυ-\n\nτοῦ χερσὶ φιλήσας ἅμα ἐπέζωσεν, εἰ τὸ μειρά-\n\nκιον ὁ Μοσχίων <\n\nκαὶ>\n\nτὰς εἴκοσι μνᾶς ἃς\n\n\n\n\n\n\n\n\n\n\n\n\n\n\n\nΔάον ἥξειν ἔφη κομίζοντα. αὔριον δέ, εἶπεν, 03\n\nφίλτατε, καὶ περὶ σοῦ πευσόμεθα εἰ ὁ νέος\n\nἐραστὴς ὁ καλὸς ἃ χθὲς ὑπέσχετο πέπομφεν.\n\nὑποσχήσῃ γὰρ δηλονότι καὶ ὑπερβαλῇ μάλιστα\n\nμὲν καὶ τοὺς ἄλλους ἐραστάς, εἰ δὲ μή, τὸν\n\nΜοσχίωνα.\n39. Τί με οἴεσθε, ὦ βουλευταί, πάσχειν ταῦτα\n\nἀκούοντα; λίθοις βάλλεσθαι κατὰ τῆς κεφαλῆς ἐδόκουν,\n\nξίφει κατὰ τῆς καρδίας. μόλις ἐπέσχον ἐμαυτὸν μὴ\n\nπεσεῖν. ἡ δὲ πρὶν ἐκ τούτων ἀνενεγκεῖν τῶν πληγῶν\n\nἑτέρας ἐπῆγε χαλεπωτέρας. τέως γάρ, ἔφη, δείπνου\n\nδεῖ τήμερον καὶ τοῦτο σὺ παρασκεύασον, ἵν\n\nἄμα μοι καὶ συνδειπνῇς ἐγγὺς κατακείμενος,\n\nτὸ δὲ δεῖπνον ἔστω μὴ πάνυ πολυτελές.\nκἀγὼ\n\nμὲν ἐλαίας που καὶ τυρὸν ἀκούσεσθαι προσεδόκων ἤ,\n\nνὴ Δία γε, λάχανα καὶ ὠά, ἃ καὶ Ι γαμοῦσιν\n\nἀνθρώποις ἀρκεῖ, καὶ πρὸς ταῦτα ἀπεκναιόμην οὐχ\n\nὡς παρέξων, ἀλλ’ ὡς τῷ λόγῳ τέως ἀνιασόμενος. ἡ\n\n\n\n\n\n\n\n\n\n\n\nδὲ κατέλεγε τράπεζαν ἢν φρίττω, νὴ τοὺς θεούς, καὶ\n\nὀνομάσαι βουλόμενος, Θάσιον οἶνον, ὄρνις, ἰχθῦς,\n\nπλακοῦντας, ἄλλ’ ἄττα ὧν οὐδὲ τὰ ὀνόματα ἠπιστάμην.\n\nπρίω δέ, φησί, καὶ ἄνθη καὶ στεφάνους καὶ\n\nμύρον. ὄζειν γὰρ δεῖ παρ’ ἡμῖν καὶ τὸ οἰκίδιον\n\nμύρου.\nἐξέκραγον ἐνθάδ’ οὐκέτ’ ἀνασχόμενος· μὴ\n\nγὰρ βασιλέα τὸν μέγαν ἐραστὴν ἔχεις, ὦ γύναι;\n\nμὴ γὰρ ἐκ γῆς καὶ θαλάττης προσόδους ἐκλέ-\n\nγοντα; καίτοι κἀκεῖνος πτωχὸς ἂν γένοιτο οὐ\n\nπολλοῦ, εἰ τις αὐτοῦ μνᾶς εἴκοσι εἰς δεῖπνον\n\nτοιοῦτον ἀφέλοιτο. ἐμὲ δὲ πρὶν πτωχόν, νεκρὸν\n\nἂν ποιήσαι καὶ μία ληφθεῖσα δραχμή. τοιοῦτος\n\nοὑμὸς τρόπος.\nἀκούω δὲ ὑμᾶς, ὦ βελτίστη,\n\nσφόδρα ἁρμόζεσθαι πρὸς τοὺς τρόπους τῶν\n\nἐραστῶν. ἅρμοσαι δὴ πρὸς τὸν ἐμόν. λαμβάνειν\n\nεἴωθεν, οὐχὶ διδόναι, καὶ μάλιστα μέν, ὦ φιλ-\n\n\n\n\n\n\n\n\n\n\n\n\n\nτάτη, καὶ] δός, οὐ γὰρ <\n\nἂν>\n\nἄμεινον ἄλλως\n\nμόσαιο, εἰ δὲ μή, μή με ἀπαίτει μηδέν. ἄλλως\n\nτε, ἔφην, οὐδ’ ἀκερδὴς ὁ ἐμὸς ἔρως σοι γέγονεν,\n\nἀλλὰ μαρτυρίαν ἤνεγκέ σοι τοῦ κάλλους μεγά-\n\nλῆν.\nτοῦτό σε τῶν ἄλλων ἑταιρῶν ἐνδοξο-\n\nτέραν πεποίηκεν. ἡ γὰρ πόλις ὅλη τοὐμὸν αἰσθο-\n\nμένη πάθος ἐν στόμασιν ἔχει καὶ φοιτᾷ παντα-\n\nχοῦ λόγος· τίς ἡ τὸν σκληρὸν τουτονὶ κατα-\n\nκηλήσασα; ποῖον οὕτω κάλλος ἄμαχον ὃ τοῦτον\n\nκατηγωνίσατο; τίνα ἴσην ἔκρινε τῷ χρυσίῳ;\n\nεἶθ’ οἱ μὲν ἐρῶντες καὶ πρότερον προσλαμβά-\n\nνουσι πόθον, οἶ δ’ οὔποτε θεασάμενοι μεταθέ-\n\nουσιν ὀψόμενοι καὶ ἰδόντες ἐρῶσι καὶ ἐρῶντες\n\nδιδόασιν, ὥσθ’ ὅσα παρὰ τῶν δι’ ἐμὲ προσιόν-\n\nτῶν λαμβάνεις ἐμὲ διδόναι σοι νόμιζε καὶ προῖ-\n\nκα σύνες ὁ.\nταῦτα ἐμοῦ λέγοντος, ὦ βουλή, καὶ\n\nτῶν χειρῶν ἁπτομένου καὶ μονονοὺ δακρύοντος οὐ\n\n\n\n\n\n\n\n\n\n\n\nμᾶλλον ἤκουεν ἤ λύρας ἀκούσειεν ὄνος, ἀλλ’ ᾖδέ τινα\n\nᾠδὴν ἁπτομένην ἐμοῦ, τέλος δὲ ἀφῆκε φωνὴν ἥ με\n\nεὐθὺς ἐπὶ τὸ κώνειον ἤγαγε· νῦν μὲν γάρ, ὦ οὗτος,\n\nεἶπεν, ἐντετύχηκάς μοι μηδὲν δεδωκώς, ἄλλοτε\n\nδὲ οὐδὲ ὄψει ἢ τὸν κόλπον τοῦτον ἐμπλήσας\n\nχρυσίου. τοιοῦτος οὑμὸς τρόπος. οὐκ ἂν χαρι-\n\nσαίμην τινὶ μὴ λαβοῦσα.\n45. Μετὰ δὴ ταύτην, ὦ Ι βουλή, τὴν φωνὴν\n\nτὴν οὕτως ἀπηνῆ τὴν ἀπὸ Σκυθῶν ὧς ἀληθῶς τί\n\nδρᾶσαί με χρῆν ἕτερον ἢ τεθνάναι; οὐ γὰρ δὴ τὰ\n\nσυνήθη ταῦτα ἐροῦσιν οἱ ῥήτορες, ὡς μικρὸν τὸ πάθος\n\nκαὶ οὐκ ἄξιον τοῦ κωνείου. ἀλλ’ ἴστε δὴ πάντες ὧς\n\nκαὶ καθ’ αὑτὸν ὁ ἔρως οὐκ ἀνεκτόν, ἀλλὰ τοὺς μὲν\n\nξίφει, τοὺς δὲ ἀγχόνῃ, τοὺς δ’ ἄλλῳ τῳ διεχρήσατο\n\nκαὶ αὖ προσδοκία μόνη ζημίας πολλοὺς ἔωσεν εἰς\n\nκρημνόν. καὶ ἔγωγε τοῦτο μυριάκις παθεῖν ἐκινδύ-\n\nνευσα.\nεἰ τοίνυν μία τῶν ἐμῶν συμφορῶν ἑτέροις\n\nοὐ φορητή, πῶς ἐμὲ ζῆν ἀξιοῦσι ταῖς δύο βαλλόμενον\n\nκαὶ ὥσπερ ἐν κλύδωνι πρὸς ταύτην ἐξ ἐκείνης ὧθού-\n\nμενον; νῦν μὲν γὰρ ἐκστήσας ὁ ἔρως με τῶν φρενῶν\n\n\n\n\n\n\n\n\n\n\n\n\n\n\n\nκαὶ ὅλον ἀναρτήσας τῆς ἐρωμένης ἐπὶ τὸ κιβώτιον\n\nἄγει καὶ ἀνοίγειν κελεύει καὶ κενώσαντα φέρειν τῇ\n\nπάντα εὐτυχεῖ γυναικί, νῦν δὲ ἀνοίγοντα τρόμος λαμ-\n\nβάνει τοῦ τε ἄλλου σώματος καὶ μάλιστα τῆς χειρός,\n\nἡ δὲ βάλανος οὐχ ὑπείκει μοι πρότερον ἡ φιλτάτη\n\nμόνον οὐκ ἀφ’ αὑτῆς ἀνοιγομένη, εἴ ποτε ἐμβαλέσθαι\n\nχρυσίον ἐδέησεν. ὀψὲ δὲ μόλις ἀνοίξαντος μάχη τοῖν\n\nδυοῖν ἐρώτοιν γίνεται καρτερὰ καὶ ὁ μὲν κλείειν, ὁ δ’\n\nἀνοίγειν κελεύει. καὶ τοῦτο πολλάκις ἑκάτερος, ἀεὶ δ’\n\nἐπικρατεῖ καλῶς ποιῶν ὁ τοῦ κιβωτίου καὶ θᾶττον\n\nτοῦ αἵματος ἢ χρυσίου μοι μεταδοῦναί τινι συγχω-\n\nρεῖ.\nἐπιρράξας οὖν τὸ πῶμα τῷ κιβωτίῳ καὶ\n\nκλείσας ἀσφαλῶς ἀποτρέχω. εἶτ’ οὐκ ἔχω τίς γένωμαι,\n\nἀλλ’ ἀλύων ἄνω καὶ κάτω περίειμι τὴν ἀγοράν, τὸ\n\nἄστυ πᾶν, τὴν οἰκίαν, καὶ οὔτ’ ἐπὶ τῆς κλίνης ἀν-\n\nέχομαι μένειν οὔτε φέρουσιν ἑστῶτος οἱ πόδες. καὶ\n\nκαθιζήσας μὲν ἀναπηδῶ πάλιν, ἀναπηδήσας δὲ θέω\n\nμέχρι τῶν θυρῶν, εἶθ’ ὑποστρέφω πατάξας τὰς θύρας.\n48. ὕπνου καιρὸς καὶ πρὶν μύσαι τὰ ὄμματα διεγείρο-\n\n\n\n\n\n\n\n\n\n\n\n’μαι θορύβου μεστός. ἠγρύπνουν μὲν γὰρ ἀεὶ καὶ τὸν\n\nἄλλον ἅπαντα χρόνον, ἀλλ’ ἐπὶ λογισμῶν ἦν στρεφόν-\n\nτων μου τὴν ψυχήν· πόσον ἐνοικίου κατέβαλε\n\nτῆς συνοικίας ὁ ναύκληρος; πόσων ἔτι μηνῶν\n\nχρεωστεῖ; πόσος ὁ τῶν ἐργαστηρίων μισθός; εἰ\n\nσυνήχθη μοι τῆς ἐσχατιᾶς ἁπάσης ἡ πρόσοδος;\n\nπόσα μοι βαλάντια γέμει, πόσα κιβώτια; ποῦ\n\nτὸ χρυσίον; ποῦ | τὸ ἀργύριον; καὶ πῶς ἂν\n\nταῦτα πλείονα γένοιτο;\nνῦν δέ εἰμι μὲν κἀν\n\nτούτοις, οὐδὲ γὰρ θάνατος ἄν με ταύτης ἀφέλοιτο τῆς\n\nφροντίδος, πολλάκις δὲ μεταξὺ τούτων ἐπὶ τὴν ἐρω-\n\nμένην ἀφέλκομαι καὶ στένω πάλιν καὶ κόπτω τὴν\n\nκεφαλὴν κἀκ τῆς κλίνης ἀναπηδῶ συνεχῶς καὶ παῖδα\n\nκαλῶ μηδὲν δεόμενος καὶ προσελθόντα μηδὲν προστά-\n\nξας ἀπέπεμψα. καὶ νυκτὸς μὲν οὔσης τὴν ἡμέραν\n\nποθῶ, ἐν ἡμέρᾳ δὲ ἡ νὺξ αὖθις αἱρετωτέρα. ἴν, ὧς\n\nἐν τοσούτοις κακοῖς, ἀγαθὸν ἔχω· μισῶ τὴν τροφὴν\n\nκαὶ ἢ παντελῶς οὐ προσίεμαι ἢ σφόδρα ὀλίγην καὶ\n\n\n\n\n\n\n\n\n\n\n\n\n\nταύτην οὐκ ἐγὼ πριάμενος, ἀλλ’ ἐλεοῦσά με ἡ γραῦς\n\nἢ ὁ Κερδῶν οὐκ οἶδ’ ὅθεν λαβόντες προσφέρουσι.\n50. Τίς οὖν ὁ τὸν οὕτως ἔχοντα ζῆν ἀξιῶν; ἢ\n\nτίνα τρόπον; φρασάτω καὶ ζήσομαι. δόντα, φησί.\n\nδιαφθείρεις με, ὦ ἄνθρωπε, πρὸ τοῦ κωνείου καὶ οὐδ’\n\nἄχρι τῆς ψήφου τῶν βουλευτῶν βιῶναί μοι συγχωρεῖς.\n\nοἷα γάρ, ὦ θεοί, παραινεῖς. ἀποσυλῆσαι μὲν ἐμαυτόν,\n\nἐνθεῖναι δὲ ἑτέραις χερσὶ τἀμά.\nἐγὼ δέ σε ᾤμην\n\nκαὶ] μάλιστα μὲν καὶ τὴν βουλὴν πεῖσαι ψηφίσασθαι\n\nμὴ λαμβάνειν παρ’ ἐμοῦ μισθὸν τὴν ἑταίραν ὡς μὴ\n\nδυναμένου μου διδόναι, εἰ δὲ μή, παρ’ ἐκείνην αὐτὸν\n\nἀφικόμενον, — φοβοῦνται δὲ ὑμᾶς μόνους αἱ ἑταῖραι\n\nτοὺς ῥήτορας ὡς καὶ κατηγοροῦντας ῥᾳδίως αὐτῶν\n\nκαὶ λοιδορουμένους ἐν οἶς συγγράφετε λόγοις —\n\nεἰπεῖν πρὸς αὐτὴν ἐπάραντα τὴν φωνήν· τί τοῦτο;\n\nπολίτην ἄνθρωπον, ἀστὸν ἐξ ἀμφοῖν, προσ-\n\n\n\n\n\n\n\n\n\n\n\n\n\n\n\nἔχοντα ἑαυτῷ, πόνῳ πολλῷ χρυσίον ὀλίγον κτη-\n\nσάμενον καὶ μὴ δυνάμενον τοῦτο ῥιπτεῖν ἐξ-\n\nἐξαγαγεῖν ἑαυτὸν ἠνάγκασας ἐκ τοῦ βίου καὶ πο-\n\nλίτου χρηστοῦ τὴν πόλιν ἀποστερεῖς;\nεἰ δὲ\n\nκαὶ προσέθηκας ὧς ἤκουσεν ἡ βουλὴ τὸ πρᾶγμα καὶ\n\nσφόδρα ἀγανακτεῖ καὶ πέμπειν ἐπ’ αὐτὴν ἑτοίμη τοὺς\n\nΣκύθας, κἂν προσέθηκεν, εὖ οἶδ’ ὅτι χρήματα, ἔνα\n\nμηκέτ’ αὐτὴν ἐνοχλῶ τοῦ λοιποῦ. οὑ γενομένου ἐγὼ\n\nμὲν ἂν μακάριος ἦν ἐκ τῶν φιλτάτων χειρῶν χρυσίον\n\nδεχόμενος, σοὶ δὲ μισθὸν μὲν οὐκ ἂν ἔδωκα τοῦ χρυ-\n\nσίου, εὐεργέτην δ’ ἂν εἰς τὸν ἅπαντα χρόνον ἀνέ-\n\nγραψα. εἰ δὲ τοῦτο μὲν οὐ ποιεῖς, ἐχθρὰ δὲ ἀφίης ῥή-\n\nῥήματα καὶ τοῖς τῆς ἑταίρας ταὐτά, οὐ δέομαι συμβούλου\n\nκενοῦντός μοι τὸ κιβώτιον. ἃ γὰρ ἐμαυτῷ συνεβοΙ\n\nλεῦσα, πολλῷ τῶν σῶν αἱρετώτερα, ἀπελθεῖν ἐκ τοῦ\n\nβίου πρίν τινα I ἰδεῖν τῶν ἐμῶν κυριεύοντα.\nΠοῦ ποτ’ οὖν ὁ δώσων τὸ κώνειον; σὺ μέν,\n\nco βέλτιστε, φιάλην ἀργυρᾶν ἢ χρυσῆν πληρώσας, ἔν’\n\nἥδιον πίω, περίμενε· ἐγὼ δέ, ὅπερ εἰώθασιν οἱ πρὸς\n\nθάνατον τοιοῦτον ἰόντες, ὅ φίλτατον ἔχουσι, τοῦτο\n\n\n\n\n\n\n\n\n\n\n\n\n\nἀσπάζονται, ἀσπάσομαι οἴκαδε εἰσελθὼν ἅ μοι παίδων\n\nἦν καὶ γυναικὸς προτιμότερα καὶ θρηνήσω πρῶτον\n\nμὲν ἐμαυτὸν ὅσων καὶ οἴων ἀγαθῶν αὐτίκα στερήσο-\n\nμαι, ἔπειτα δὲ κἀκεῖνα οἷον κηδεμόνα ἀπώλεσε καὶ\n\nὅτι καθάπερ ὧς ἀληθῶς ὀρφανὰ μικρὸν ὕστερον οἱ\n\nτυχόντες αὐτὰ διαρπάσουσιν.\nοὐ γὰρ δή τις ὑμῶν\n\nοὕτω φιλάνθρωπος, ὦ βουλή, ὡς συγκατορύξαι μοι\n\nτὴν οὐσίαν καὶ πρὸ τοῦ χώματος ταύτην ἐπισωρεῦσαι\n\nτῷ σώματι. ἐγενόμην ἂν εἶς τῶν θησαυρὸν φυλαττόν-\n\nτῶν καὶ οὐχ, ὥσπερ ἐκείνων τινὲς πλὴν ἐμοῦ τοῦ κἀν\n\nτούτῳ δυστυχοῦς πολλοῖς ἤδη προήκαντο, ἀλλ’ ἄβατον\n\nἂν τὸ χωρίον ἀνθρώποις ἐποίησα πόρρωθεν εἴργων\n\nμὴ προσιέναι, οἷα καὶ ἄλλα κατὰ τὴν χώραν ἐστὶ\n\nτυχόν που κἀκεῖ φιλοχρύσων δαιμόνων ἐπικαθημένων\n\nχρυσίῳ, καὶ οὕτως ἂν ἐπλούτουν ἀθάνατα. εἰ δ’ ἀληθές\n\nἐστιν ὅ φασιν οἱ σοφοὶ καὶ αὖθίς γε εἰς ἀνθρώπου\n\nσῶμα ἐρχόμεθα, ἕτοιμον ἔξω πλοῦτον τὸν ἐμαυτοῦ\n\nλαβὼν θησαυρόν.\n"};
