var sequence = {"name":"Libanius. Declamatio 33","data":"XXXIII.Φιλαργύρου παῖς ἀριστεύσας ᾔτησεν εἰς τὴν\n\nδωρεὰν θαλλοῦ στέφανον καὶ ἀποκηρύσσεται.Τῆς μὲν ἀριστείας οὐ πάνυ μέμφομαι τὸν\n\nνεανίσκον, ὦ δικασταί, δι’ ἐκείνην γὰρ σέσωσται τῇ\n\nπόλει τά τε χρήματα καὶ τὰ σώματα, μισῶ δὲ τοῦτον,\n\nὅτι δεινὸς ὢν ἐν τοῖς ὅπλοις εὐήθης ἐστὶν ἐπὶ τῶν\n\nδωρεῶν καὶ τῆς Τύχης παρεχούσης πλουτεῖν ἀνοίᾳ\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nδιέφθειρε τὴν χάριν.\nἐπεὶ οὖν σοφώτερός ἐστι τοῦ\n\nπατρὸς καὶ ὃν μὲν ἐγὼ τιμῶ βίον, τούτου κατέγνωκεν,\n\nαὐτὸς δὲ ἕτερον ἐξεῦρεν ἑαυτῷ, ζητείτω καὶ οἰκίαν\n\nἑτέραν. οὐ γὰρ οἶδ’ ὅπως δύνανται συνοικεῖν χρημά-\n\nτῶν ἐπιθυμητὴς καὶ κενῆς δόξης ἐραστής.\nθαυμάζω\n\nμὲν οὖν ὅπως οὐ καὶ νῦν ἐστεφανωμένος εἰς ὑμᾶς\n\nεἰσῆλθε. τοσοῦτον ἐπὶ τῷ θαλλῷ φρονεῖ καὶ οἴεται\n\nτόν τε ὄντα καὶ τὸν ἐσόμενον χρυσὸν οὐδὲν εἶναι\n\nπρὸς τὸ κτῆμα. καὶ γὰρ κτῆμα αὐτὸν ὁ ἀναίσθητος\n\nὀνομάζει.\nἐγὼ δ’ εἰ μὲν ᾔδειν τὸν παῖδα μεταθησό-\n\nμενον τὴν δόξαν ἢ μεμφόμενον αὑτῷ τῆς περὶ τὴν\n\nαἴτησιν μωρίας, οὐδ’ οὕτω μὲν ἂν ἠνεσχόμην τὴν\n\nΙ ἐκ τοῦ παρελθόντος χρόνου ζημίαν, πλὴν ἴσως\n\nἂν ὑφῆκά τι τῆς ὀργῆς ὁρῶν οὐκ εἰσάπαξ ἀπολωλότα\n\nμοι τὸν υἱόν· ἐπεὶ δὲ ἀνιάτως ἔχει καὶ δῆλός ἐστιν\n\nἐμμένων τοῖς ἀδικήμασι καὶ πρὸ τῶν δικαστηρίων\n\nἐπῄνει τὸ ἁμάρτημα, τοσούτῳ μᾶλλον αὐτὸν ἐξελῶ τῆς\n\nοἰκίας, ὅσῳ ἄν μοι φαίνηται καλῶς ἐσκέφθαι τὸν ὑπὲρ\n\n\n\n\n\n\n\n\n\n\n\n\n\nτοῦ θαλλοῦ λόγον.\nεἰ μὲν οὖν μὴ καὶ ὑμῶν, ὦ\n\nδικασταί, τοὺς πολλοὺς ἠπιστάμην πάντα ἐλάττω χρη-\n\nμάτων ἄγοντας καὶ τοῦτο ἀεὶ φροντίζοντας, ὅπως τι\n\nλήψεσθε, πάνυ ἂν ἐφοβήθην μὴ μαίνεσθαι δόξαιμι\n\nλυπούμενος εἰ μή μοι πλείω τὰ ὄντα πεποίηκεν ὁ παῖς·\n\nὁρῶν δὲ ὑμᾶς καὶ νῦν οὐ δι’ ἄλλο τι χαίροντας ἢ\n\nὅτι ἐνθένδε ἀναστάντες ἀποίσεσθε τὸ τριώβολον, πολ-\n\nλὰς ἐλπίδας ἔχω δόξειν ὑμῖν εἰκότως ἀγανακτεῖν εἰ\n\nμεγάλης περιουσίας μόνον οὐκ ἐν χεροῖν κειμένης\n\nἐστέρημαι.\n6. Οὐκ ἐπὶ ταύταις, ὦ παῖ, ταῖς προσδοκίαις οὔτε τὴν\n\nμητέρα σου ἠγόμην οὔτε σὲ ἐποιούμην. μᾶλλον δέ, τί μοι\n\nπρὸς τουτονὶ τὸν ἀπόπληκτον, ἀλλ’ οὐ πρὸς ὑμᾶς περὶ\n\nτῶν ἐμαυτοῦ διαλεκτέον; ἐμοὶ γὰρ οὐκ ἦν γνώμη τὸ ἐξ\n\nἀρχῆς, ὦ δικασταί, γαμεῖν λογιζομένῳ τὸ δαπανηρὸν τοῦ\n\nπράγματος καὶ ὅτι πρίν τι λαβεῖν, ἀναλῶσαι δεῖ δᾷδας\n\nὠνούμενον, ζεῦγος μισθούμενον, ἑστιῶντα τοὺς οἰκεί-\n\n\n\n\n\n\n\n\n\n\n\n\n\n\n\nοὑς, τοῖς φράτορσι τὴν γαμηλίαν εἰσάγοντα. ἐφόβει\n\nδὲ καὶ τὸ τὰς πολλὰς τῶν γυναικῶν σπαθᾶν καὶ παρ-\n\nαναλίσκειν εἰς οὐδὲν χρηστόν, βομβύκινα ἱμάτια καὶ\n\nβύσσινα καὶ διαφανὲς χιτώνιον καὶ κροκωτὸν καὶ\n\nθέριστρον καὶ τοιοῦτόν τινα φλήναφον περὶ τὸ σῶμα\n\nδαπανωμένας.\nαἰσθόμενοι δ’ οὖν τινες τῶν φίλων,\n\nεἰ δὴ I φίλους ἐκείνους θετέον, οἷς τί μεῖζον\n\nκαταράσαιτ’ ἄν τις ἢ τοιούτων παίδων γενέσθαι πα-\n\nτέρας; αἰσθόμενοι δ’ οὖν ἐχθρῶς με ἔχοντα πρὸς τὸν\n\nγάμον παρῄνουν σπείσασθαι πρὸς τὸ πρᾶγμα γῆράς\n\nτε ἥξειν λέγοντες, ἐν ᾧ μάλιστα δεῖ βοηθῶν, καὶ\n\nπαῖδα ἐμπορικὸν ἔσεσθαι καὶ ζηλωτὴν τοῦ γονέως,\n\nἴσως δὲ καὶ μᾶλλον χρηματιστήν.\nταῦτ’ ἦν μὲν ἐν\n\nμαντείαις, τὰ δὲ ἤδη παρόντα καὶ ὁρώμενα θαυμαστὰ\n\n\n\n\n\n\n\n\n\n\n\n\n\n\n\n\n\n\n\nοἷα κατέλεγον, κόρην πολλὰ κεκτημένην καὶ γένους\n\nκαὶ ὥρας λαμπρῶς ἔχουσαν. ἀκούσας ἐγὼ τὸ πολλὰ\n\nκεκτημένην οὐδὲν ἐδεόμην ἄλλο μαθεῖν. ᾔδειν γὰρ\n\nὅτι πάντα ὁ πλοῦτος συλλαβὼν ἔχει τὰ καλά. εὐθὺς\n\nοὖν μεταπεπεισμένος οἷος ἦν γαμεῖν. τῷ μὲν οὖν\n\nπροσλαμβάνειν τάλαντα θαυμαστῶς ὡς ἡδόμην, προσῆν\n\nδέ τι καὶ λύπης διὰ τὴν δαπάνην.\nτίς ὁ νομοθέτης,\n\nὦ δικασταί, τούτων τῶν περιττῶν ὑμεναίων; λαμπτή-\n\nρων δεῖ τόσων, παραπομπῆς, οἴνου πολλοῦ, μύρου,\n\nκρόκου. ἐνὶ γὰρ οὐκ ἔνι λύχνῳ τὴν νύμφην ἄγειν;\n\nἄνευ θορύβου δὲ οὐκ ἄμεινον; χωρὶς θεατῶν δὲ οὐκ\n\nεὐπρεπέστερον; εἰ δὲ μὴ πολλοὶ προσεστήκοιεν ταῖς\n\nθύραις, οὐκ εἴσεται ὁ νυμφίος ἃ ποιητέον αὐτῷ πρὸς\n\nτὴν κόρην; ἀλλ’ ὅμως ἤνεγκα, φέρειν γὰρ ὑπὸ τῆς\n\nπροικὸς ἐπειθόμην.\nτὴν μὲν οὖν γυναῖκα ἐπαινῶ\n\nτῆς μιμήσεως ἥν με ἐμιμήσατο ἄσιτος τὰ πολλὰ δια-\n\n\n\n\n\n\n\n\n\n\n\n\n\nτελοῦσα, τοῖς περιλείμμασι τῶν ἄρτων διατρεφομένη,\n\nὕδωρ αὐτή τε πίνουσα καὶ τὰς θεραπαινίδας ἐθίζουσα,\n\nμόλις ταῖς νουμηνίαις λουομένη, λεπτὰ μὲν ὑφαινο-\n\nμένη, πωλοῦσα δὲ μᾶλλον ἢ χρωμένη, ἐπικαττύουσα\n\nτὰ σαπρὰ τῶν χιτωνίων, οὐδὲν δεομένη τραπέζης, ἀλλ’\n\n| ἐπὶ τῇ ταλασίᾳ σῖτον αἱρουμένη. τοιγαροῦν\n\nἔνδον αὐτὴν ἔχω καὶ στέργω καὶ θησαυρὸν ὀνομάζω.\n11. Ἡ μὲν οὖν παρ’ ἑτέρων πρὸς ἡμᾶς ἐλθοῦσα\n\nτοσοῦτον τῆς παιδείας ἐδέξατο, ὁ δὲ ἐξ ἐμοῦ φύς, ὁ\n\nπαρ’ ἐμοὶ τραφείς, ὁ πολλοὺς ἐπαίνους ὑπὲρ χρημά-\n\nτων ἀκούσας εἰς ὀθνεῖον ἐξώκειλε τρόπον. μικρὸν δὲ\n\nἄνωθεν διηγήσομαι. ἐπειδὴ γὰρ ἤδη παῖς ἦν ἐν ᾧ\n\nτῆς ἡλικίας καιρὸν λαμβάνει τὰ παιδεύματα, συνεβου-\n\n\n\n\n\n\n\n\n\nλευόμην τοῖς ἐπιτηδείοις ἥντινα αὐτῷ τέχνην δοτέον.\n12. ἔνιοι μὲν οὖν εἰς φιλοσόφους πέμπειν ἐκέλευον\n\nὡς ἐν τοῖς ἐκείνων φροντιστηρίοις τῆς ἀρετῆς ἐνοι-\n\nκούσης· ἐμοὶ δὲ τὸ μὲν τι] τῶν ἀνδρῶν ἤρεσκε, τῷ δὲ\n\nἠχθόμην. τὸ μὲν γὰρ αὐχμεῖν καὶ κουριᾶν καὶ ἡ ὀλου-\n\nσία καὶ τὸ μὴ πλείω τῶν τεττίγων ἐσθίειν νοῦν ἔχειν\n\nἐφαίνετο, τὸ δὲ χρημάτων ἀμελεῖν καὶ διασύρειν τῶν\n\nἐν ἀνθρώποις τὰ κράτιστα μελαγχολώντων καὶ πλεῖστον\n\nἀφεστώτων τοῦ τὰ δέοντα εἰδέναι. χρήματα μὲν γὰρ\n\nαὐτοὺς ἀγείρειν ἠξίουν, ζῆν δὲ τὰ ἄλλα καθάπερ καὶ\n\nνῦν. οὕτω γὰρ ἂν οἷς τε ἐλάμβανον οἷς τε οὐκ ἐδα-\n\nπάνων ἐπλούτουν.\nἦσαν δέ τινες οἳ παρῄνουν\n\nπαλαιστὴν διδάσκεσθαι μύθους τινὰς διηγούμενοι τὴν\n\nΠίσαν καὶ τὸν Ἡρακλέα. ἴνα τί, ἔφην, ἐξ Ὀλυμ-\n\nπίας, ὦ βέλτιστοι, κομίσειέ μοι; τὸν κότινον;\n\nἀντάξιόν γε, οὐ γάρ; τοῦ τε ἐλαίου καὶ τῶν\n\nμισθῶν οὓς ἀνάγκη τῷ γυμναστῇ φέρειν.\nγε-\n\nωργὸν αὐτόν, ἔφην, ἀποφανῶ καὶ εἴσεται τὴν\n\nγῆν ἐνδελεχῶς θεραπεύειν καὶ περὶ τὰ δένδρα\n\nπονεῖν. μεγάλα μὲν γὰρ τὰ δῶρα τῆς θαλάττης,\n\n\n\n\n\n\n\n\n\n\n\n\n\n\n\nἀλλ’ ἐπικίνδυνα καὶ φθάνει τὰς εὐπραγίας τὰ\n\nκύματα, καὶ πολλάκις τὰ μὲν χρήματα διώλεσε,\n\nτοὺς δὲ | κεκτημένους ἀποδύσασα διέσωσεν\n\nοἷς κέρδος ἦν συγκαταδῦναι τοῖς φορτίοις. γρ-\n\nπρᾶγμα δὲ πρᾶγμα ἀσφαλές. κἂν γὰρ τὸ τῶν\n\nὡρῶν ἄτακτον ἐμποδίσῃ τοὺς καρπούς, πολλὰ\n\nτὰ παραμύθια, ἔρια, τυρός, γάλα, ταρσοὺς\n\nπλεξάμενον ἀποδόσθαι, κἂν πάντα ἐπιλίπῃ, τά\n\nγε φρύγανα ὑπάρξει.\nκαὶ ἦν μοι πρὸς τοῦτον\n\nἐκείνη συνεχὴς ὑποθήκη· ὦ παιδίον, τῶν ἰχνῶν\n\nἔχου τῶν πατρικῶν καὶ τῶν κειμένων τῇ πόλει\n\nνόμων μηδὲν ἥττω νόμον τὸν ἐμὸν ἡγοῦ τρό-\n\nπον. οὗτος δέ ἐστι τῶν μὲν ὄντων φείδεσθαι,\n\nτοῖς δ’ οὖσι προστιθέναι. ἵππους μὲν ἀδηφα-\n\nγοῦντας φεῦγε, στέργε δὲ τοὺς ὑλαγωγοῦντας\n\nὄνους καὶ τούτων τοὺς ἀχύροις ζῆν ἀγαπῶντας.\n\nτῶν οἰκετῶν τοὺς μὲν ἀργοῦντας ἐλευθέρους\n\nἀφιέναι, κρεῖττον γὰρ ἢ τρέφειν· παρ’ ὧν δὲ\n\nπρόσοδος, ἐν ἴσῳ τοῖς γονεῦσιν ἄγειν. τοῖς\n\n\n\n\n\n\n\n\n\n\n\nτῶν δανειζομένων δάκρυσι μηδὲν ἐνδιδόναι,\n\nνομίζειν δὲ τοὺς τόκους τῶν ἀρχαίων μέρος.\n\nκαλὸν μὲν οὖν καὶ ἡ τῶν ὑπαρχόντων φυλακή,\n\nπολλῷ δὲ ἥδιον ἡ κτῆσις.\nτὰ μὲν οὖν ἄλλα\n\nἄλλοις ἄφες αἰσχρὰ νομίζειν, αὐτὸς δὲ αἰσχύ-\n\nνοῦ καὶ ἐμὲ καὶ τὴν μητέρα καὶ τὴν γῆν καὶ\n\nτὸν ἥλιον καὶ σαυτόν, ἢν μὴ μείζω ποιῇς παρ’\n\nἡμέραν τὴν οὐσίαν λαμβάνων, αἰτῶν, εἰσπράτ-\n\nτων, ἀγείρων, πάντα εἰς τὴν κερδαίνουσαν πή-\n\nραν ὠθεῖν ἀξιῶν. ἔρρωταί σοι τὸ σῶμα. δύνασαι\n\nπονεῖν. ἔστιν ἡμῖν χωρίον. ὁρᾷς τὴν ἐμὴν ὁδόν.\n\nμὴ γένῃ κακὸς εἰς τὸν ζῆλον. μᾶλλον ὑπόμεινον\n\nπλῆθος τραυμάτων ἢ δραχμῆς ἀποστῆναι. τὰ\n\nμὲν γὰρ ἴασιν δέχεται μικρῷ φαρμάκῳ, τὰ δὲ\n\nοἴχεται.\n17. Ταῦτ’ ἦν ἡμῖν ἐπὶ τῷ δείπνῳ πρὸς τοῦτον\n\n\n\n\n\n\n\n\n\n\n\n\n\n\n\nἀντ’ ἄλλων τινῶν ᾀσμάτων, ὁ δὲ ὥσπερ ἐπὶ τἀναντία\n\nπαρακαλούμενος ἀφεὶς τὸν Κερδῷον Ἑρμῆν ὀπαδὸν\n\nαὐτὸν τῷ Ἄρει καθίστησιν. ἐμοὶ δὲ ἦν ἀνάγκη μισθο-\n\nδοτεῖν τε τῷ διδασκάλῳ τῶν τακτικῶν καὶ πρὸς τοῖς\n\n| ἀσπιδοπηγείοις καθῆσθαι καὶ τὸν δορυξόον\n\nἐνοχλεῖν. ἐωνῆσθαι πανοπλίαν οὐκ ἤρκει, ἀλλ’ ἔδει\n\nκαὶ τὸν τῆς ἀσπίδος ὀμφαλὸν ἐξαλείφειν χρυσῷ καὶ\n\nτῷ κράνει τὸν λόφον. οὗτος δ’ ἐπ’ ἐμοὶ φιλοπόνως\n\nἐγυμνάζετο. ὅσα γὰρ ἐν τῷ πρόσθεν ἅπαντας ἔβοσκε,\n\nταῦτα ἂν μόνος καταφαγὼν ἔτι προσεδεῖτο. οὕτω πολυ-\n\nβορώτατος ἡμῖν ὑπὸ τοῦ μελετᾶν ἐγεγόνει.\nὥρμησα\n\nμὲν οὖν εὐθὺς τότε ἐκβαλεῖν αὐτοῖς ὅπλοις, πρὶν αὐ-\n\nτός με ἐκβάλῃ τῶν χρημάτων. συνδραμόντες δέ τινες\n\nτῶν ἐπιτηδείων ἔσχον καὶ ἐξηπάτησαν ἐλπίδας ὑποτεί-\n\n\n\n\n\n\n\n\n\n\n\n\n\n\n\nνοντες αἷς με τότε λαβόντες ᾤχοντο. τί καταμέμφῃ\n\nτὸν υἱόν; οὐ μικρὸν στρατιώτης ἀγαθός. μὴ\n\nχαλέπαινε τοῖς ἀναλώμασι. κομιεῖ τὴν προεισ-\n\nφορὰν οὐ μεμπτήν. λαμπροὺς ὁ πόλεμος τοὺς\n\nκαρποὺς δίδωσιν, οὐ κατὰ τὰς ὀλύρας καὶ κρι-\n\nθᾶς ἃς μικρὰς ἐν μακρῷ χρόνῳ κόπτῃ συλλέ-\n\nγων. οἶσθ’ ὅτι πολλοὶ τῶν στρατιωτῶν χρυσο-\n\nφοροῦντες μάχονται. τούτους ὁ κτείνας συλᾷ\n\nκαὶ ὁ στρατηγὸς οἶδεν οὐδέν. εἰ δέ σοι ἀριστεύ-\n\nσειεν ὁ παῖς, Ἡράκλεις, ἐμπλήσει σοι τὴν ἐπιθυ-\n\nμίαν ἡ ἡμέρα τῆς δωρεᾶς καὶ φήσεις οὐδ’ ἐν\n\nἅπαντι τῷ βίῳ τοσούτους εἰληφέναι τόκους.\n\nἀλλὰ συνάσκει καὶ σύμπραττε τὰ πρὸς τὴν ἐπι-\n\nτήδευσιν τῷ νεανίσκῳ.\nτί δ’ οὖν μέλλω;\n\nἔφην. πρὸς γὰρ τὸ γέρας ἐκεχήνειν. ἐντεῦθεν ὁ κωλυ-\n\nτῆς ἐγὼ τῶν ὁπλιτικῶν ἐκίνουν, προὔτρεπον, ἐδεόμην\n\nἐν τοῖς ὅπλοις ἀναπαύεσθαι. ἄγε, ἔφην, σὺ κλέπτε\n\nἐν τῷ στρατοπέδῳ τῶν νεκρῶν τὰ ψέλλια καὶ\n\n\n\n\n\n\n\n\n\n\n\nστρεπτούς, ἀλλ’ ὅπως μηδείς σοι τοῦτο συνεί-\n\nσεται. καὶ προπήδησόν γε τῶν πολλῶν. ἢ τεθνή-\n\nξῃ γάρ, τοῦτο δὴ τὸ κοινόν, ἢ ποιήσεις |\n\nμε πάνυ πλούσιον.\n20. Ταῦτα ἐγὼ μὲν ἔλεγον, οὗτος δὲ ἐπαιδεύετο.\n\nκαὶ συνελάβετο ἡ Τύχη. μάχης γὰρ ἔναγχος συστάσης\n\nἐργάζεται τὸ πολὺ τῆς τροπῆς. ὡς δὲ ἤγγειλέ μοί τις\n\nτὴν ἀριστείαν, πότ’ οὖν, ἠρόμην, ἡ δωρεά; οὐδεὶς\n\nοὕτως, ὦ δικασταί, συγγενοῦς οὐσίαν κληρονομήσας\n\nἐγεγήθει, ὡς ἐγὼ τότε ἐγαννύμην. ἔσπευδον τοῦτον\n\nἰδεῖν καὶ φιλῆσαι περιβαλών. ἐκρότησα θαυμάσιον\n\nἡλίκον, ἐνέβαλον τοῖς ἀπαντῶσι τὴν δεξιὰν ὡς ἐν\n\nεὐτυχήμασι γεγονώς, δῆλος ἦν τοῖς ἐπὶ τῶν ἐργαστη-\n\nρίων ἐπ’ ἄκρων τῶν ὀνύχων βαδίζων.\nὧς δὲ εἰσ-\n\nἦλθον οἴκαδε, οὐδέν με ἐχώρει. προσέταξα τῇ γυναικὶ\n\nλύχνον ἕτερον ἅψαι, ἔπιον εὐζωρότερον. εἴπω τι τῶν\n\n\n\n\n\n\n\n\n\n\n\n\n\n\n\n\n\nἀπορρήτων; ἔθυσα καὶ ἀλεκτρυόνα τῶν τικτουσῶν ὁ\n\nπάντα ἐγὼ πρόχειρος. ὁ γὰρ ἐλπιζόμενος πλοῦτος ἀν-\n\nέπειθε καὶ παρανομεῖν. ἐπαναχωροῦντος δὲ ἤδη τοῦ\n\nστρατεύματος ’π’ προαπαντήσας ἤσας ἐγὼ καὶ πολλὰ τοῦτον\n\nἐπαινέσας εἷλκον εὐθὺς ἐπὶ τὴν δωρεάν, οὐκ οὔσης\n\nδὲ τότε ἐκκλησίας ᾔειμεν οἴκαδε.\nκαὶ δεῖπνον ἦν\n\nπολυτελές, οἴμοι, ὁ δὲ τὴν μάχην διηγεῖτο, τὴν φά-\n\nλαγγα, τὸ κέρας, τὸ σύνθημα, τὸ μεταίχμιον, τοὺς\n\nφόνους, τὴν δίωξιν. μὴ σύ γε ταῦτα, 6 παῖ, τὰ\n\nἐκ τοῦ πολέμου δείματα, ἀλλά μοι τὸ ἥδιστον\n\nἐκεῖνο, τίς ἡ αἴτησις, τις ἡ λῆψις; αἰτήσωμεν\n\nπάντα τὸν ἐν τῷ κοινῷ χρυσόν, αἰτήσωμεν τὸν\n\nἄργυρον, βαρύνωμεν τὴν οἰκίαν χρήμασι. νὴ\n\nΔί’, εἰκότως γε. ἃ γὰρ οὐκ ἐγένετο τῶν πολε-\n\nμίων διὰ σέ, διὰ τί μὴ σὰ γίνεται;\nὁ δὲ σε-\n\nμνώσας τὸ πρόσωπον τὰ πάντων, ἔφη, μέγιστα, ὦ\n\n\n\n\n\n\n\n\n\n\n\n\n\n\n\n\n\n\n\nπάτερ, κτησόμεθα. καὶ Ἄρει σπείσας ἀνέστη. οὐ\n\nγὰρ ἀπέχρη πιεῖν εἰς κόρον, ἀλλ’ ἤδη καὶ | ἔσπεν-\n\nδε τὸν ἐμὸν σκεδαννὺς οἶνον. γέμων δὴ χρηστῆς ἐλ-\n\nπίδος περὶ μὲν πρῶτον ὕπνον κατέδαρθον, ἔπειτα ὀνει-\n\nροπολήσας τὴν δωρεὰν ἀνηγέρθην καὶ οὐκέθ’ οἷός τ’\n\nἦν ἀτρεμεῖν, ἀλλ’ ἐστρεφόμην ἐπ’ ἄμφω τὴν νύκτα\n\nὅλην. ἀλεκτρυόνος οὐκ ᾄδοντος ἀκούειν ἐδόκουν. ἐλοι-\n\nδόρουν τῆς νυκτὸς τὸ μῆκος. πολλάκις ἐξέπεμψα τὸν\n\nοἰκέτην σκεψόμενον τὴν ἕω.\nἀνασχούσης δέ μοί\n\nποτε τῆς εὐδαίμονος, ὧς ἐνόμιζον, ἀκτῖνος παρῆσαν\n\nοἱ γνώριμοι κοινωνήσοντες τῆς ἡδονῆς καὶ ἐχωροῦμεν\n\nὄχλῳ περιρρεόμενοι πολλῷ καὶ ἀποβλεπόμενοι. προσ-\n\nελθὼν δὲ τοῖς πρυτάνεσι καὶ προέδροις ἐδεόμην περὶ\n\nπρώτης χρηματίζειν τῆς δωρεᾶς. οἱ δ’ εὖ ποιοῦντες\n\nχαρίζονται τὸ ταχὺ ταῦτα πραχθῆναι.\nἀναβὰς δὲ\n\n\n\n\n\n\n\n\n\n\n\n\n\nοὗτος ἐπὶ τὸ βῆμα καὶ τρίψας τὴν κεφαλὴν καὶ περι-\n\nβλέψας αὑτὸν πρῶτον μὲν κατέτεινέ με πάλιν διηγού-\n\nμενος τὴν μάχην. τί δεῖ τοῖς εἰδόσιν, ὦ φορτικέ,\n\nδιδαχῆς; συμπαρετάττοντο, συνεστρατεύοντο.\n\nμὴ τοὺς ἑωρακότας παρενόχλει. ὁμολογοῦσι τὴν\n\nἀριστείαν. βάδιζε πρὸς τὴν αἴτησιν. ὁ δ’ εἰ μὴ\n\nκαὶ τὰς τρίχας ἐξαριθμήσειε τῶν πεσόντων, οὐκ εἶναι\n\nὅπερ ἦν ἡγεῖτο.\nὀψὲ δ’ οὖν αἰσθόμενος τὸν δῆμον\n\nδυσκόλως ἔχοντα πρὸς τὸν κόμπον ἐμνημόνευσεν αἰτή-\n\nσεως, ἐγὼ δ’ ἔστησα τὰ ὧτα. ὁ δὲ τὰ μέγιστα αἰτή-\n\nσεῖν ἐπηγγελμένος καὶ ἀναρτήσας με ταῖς ὑποσχέσεσι\n\nχαίρειν ἀφεὶς τὸν φίλτατον χρυσὸν καὶ τὸν φαιδρὸν\n\nἄργυρον καὶ τὰ ἱμερτὰ πλέθρα ἐπιλέγει δωρεάν, ὦ\n\nΖεῦ Κτήσιε, ποίαν τινά; πῶς ἂν ἐνδειξαίμην τὸ κακόν;\n\n\n\n\n\n\n\n\n\n\n\n\n\n\n\nἐπιλέγει δωρεὰν καπνοῦ σκιάν, στέφανον θαλλοῦ. καὶ\n\nτὸ ψήφισμα ἐγέγραπτο.\nἐβουλευσάμην μὲν οὖν\n\nεὐθὺς ἀποσπασάμενος ἀπὸ τοῦ βήματος ἐξορύξαι οἱ\n\nτὼ ὀφθαλμώ, κωλυόμενος δ’ ὑπὸ τῶν παρόντων |\n\nἐκδὺς ἐκ τῆς ἐκκλησίας ἀπηλλαττόμην ἔξω ὢν ἐμαυτοῦ\n\nκαὶ οὐδὲ καλῶς γνωρίζων τὸν στενωπόν. ὡς δὲ εἰσ-\n\nῆλθον οἴκαδε ἡμιθνὴς καὶ οὐκ ἄξιον τῆς ἐλπίδος\n\nφέρων τὸ πρόσωπον, τί τοῦτο; ἔφησεν ἡ γυνή, ἡ\n\nδωρεά σε τοιοῦτον, ὦ μακάριε, πεποίηκε; ναί,\n\nεφην. τοιαύτη γὰρ ἦν.\n28. Ἠδίκημαι τὰ μέγιστα, ὦ δικασταί, καὶ περισε-\n\nσύλημαι. ἐκκεκύλισμαι πολλῶν χρημάτων ὑπὸ τοῦ παι-\n\nδὸς καὶ μεγάλων. ἢ δίκην με δεῖ λαβεῖν ἢ τεθνάναι.\n\nσὺ δέ, ὦ πατραλοία καὶ μιαρὲ καὶ παμμίαρε, ἐτόλμησας\n\nταῖς ἐμαῖς θύραις προσελθεῖν τοιοῦτον στέφανον κο-\n\nμίζων ὡς ἐμὸς ὢν ἔτι μετὰ τὴν καλὴν δωρεάν; ἀλλ’\n\n\n\n\n\n\n\n\n\n\n\n\n\n\n\nἀποφθάρηθι παρὰ τοὺς τὰ τοιαῦτά σε πεπεικότας. ζή-\n\nτει πατέρα σαυτῷ, τὸν γὰρ ὄντα ἀπολώλεκας. ἔτρεφόν\n\nσε ἐπὶ ταῖς θαυμασταῖς ἐκείναις ἐλπίσιν. ἐψεύσω με\n\nτῶν ἐλπίδων. μὴ ἐνόχλει τοῖς ἐμοῖς. ἰσχυρὸς εἶ καὶ\n\nμέγας, ἀλλ’ οὐκ ἰσχυρότερος τοῦ νόμου ὃς πάλαι κεῖ-\n\nτᾶι πατράσιν ἀδικουμένοις βοηθῶν. οὗτος ἐκβάλλει σε\n\nτῆς οἰκίας.\n29. Ἀλλ’ οὐκ ἐπὶ τοῖς ἠριστευκόσι κεῖται,\n\nφησίν, ἐγὼ δὲ ἀριστεύς. ἐνταῦθα κομψὸς καὶ σο-\n\nφιστής, οὗ δὲ δεῖ πλουτεῖν, ἠλίθιος, ἀγροῖκος, κορύζης\n\nκαὶ λέμφου ἔμπλεως. οὐκ ἄξιον ἀγχόνης, ὦ δικασταί,\n\nτὸ πρᾶγμα; ᾗ μὲν πατέρα κακουργῆσαι δεῖ, τὸν νόμον\n\nἐζήτηκε καὶ περιείργασται, τὸ δ’ ἀπλοῦν τοῦτο καὶ\n\n\n\n\n\n\n\n\n\n\n\n\n\n\n\n\n\nοὐδὲν δεόμενον βαθείας γνώμης. τὸ χρήματα ἀνελέσθαι,\n\nοὐκ εἶδεν οὐδ’ ἐνεθυμήθη.\nἀλλ’ ἐπειδὴ καὶ ῥήτωρ\n\nἡμῖν ἀναπέφηνας, δεῖξον προσγεγραμμένον· πλὴν ἐάν\n\nτις ἀριστεύσῃ. τούτοις δὲ ἔστω κρείττοσιν ἀπο-\n\nκηρύξεως εἶναι. εἰ δ’ οὐκ ἔχεις, μὴ λυμαίνου τὸν\n\nνόμον. λύμη γάρ ἐστιν ἡ | προσθήκη. οὐδὲ γὰρ\n\nἐκεῖνο φήσαι τις ἄν, ὡς τὴν εἰς τοὺς γονέας κάκωσιν\n\nἐλάττω καθίστησιν ἡ τῶν κακούντων ἀριστεία. τὸ γὰρ\n\nπάθος ἴσον, ἄν τε δειλὸς ἄν τε ἀνδρεῖος ὁ λυπῶν ᾖ,\n\nμᾶλλον δέ, τοσούτῳ δεινότερον ὑπὸ τῶν ἀγαθῶν\n\nπάσχειν κακῶς, ὅσῳ πάσχειν εὖ παρὰ τῶν τοιούτων\n\nὀφείλεται. διὰ τί γὰρ οὐκ ἐκπεσῇ τῆς οἰκίας, ὅτι τοῖς\n\nἐμοῖς τέλεσιν εἰς τὸ δύνασθαι φοβεῖν τοὺς πολεμίους\n\nπροῆλθες; ἀμελεῖν ἄρα δεῖ τῆς τῶν ἐγγόνων παιδείας,\n\nεἴπερ αὐτῶν ἄκυροι διὰ τοῦτο καθεστήξομεν.\n31. Ἀλλ’ ἐάσας, ὦ τάν, τὸ τρόπαιον δίδαξον τού-\n\n\n\n\n\n\n\n\n\n\n\n\n\n\n\nτοὺς ὅτι με οὐδὲν ἀδικεῖς. οὔ, φησιν, οὔτε γὰρ\n\nκατακεκύβευκά τι τῶν σῶν οὔτε κατωψοφάγηκα.\n\nθαυμαστός γε ὁ νεανίας καὶ χάριτος ἄξιος ἡμῖν, ὅτι\n\nμὴ τὸν βίον ὅν ἀκριβῶς συνείλεγμαι τοῦτον εἰς ἑταί-\n\nῥᾶς καὶ κύβους καὶ ἰχθῦς καὶ ὄρνις τῶν τιμίων διέρ-\n\nῥίψεν.\nεἰ γὰρ ὤφελες ταῦτα εἶναι τετολμηκώς, εἰ\n\nγὰρ ἡμμένος τῶν ἔνδον. οὐκ ἂν ἐδέησε τῆς νῦν ἀπῶ\n\nκηρύξεως. ἀπέπνιξα ἂν καθεύδοντα, νὴ τὸν Δία τὸν\n\nἄνακτα, οὐ λέγω μνᾶν ἢ ἀλεύρων ἡμιμέδιμνον ἢ\n\nἁπλοίδα, ἀλλ’ ὀρόβους ὀλίγους, τάριχος, κρόμμυα, τῶν\n\nἔτι φαυλοτέρων τι διαπεφορηκότα λαβών. ἡ γὰρ βλάβη\n\nπανταχοῦ πικρόν, κἂν ἐπ’ ἐλαχίστῳ συμβαίνῃ. μὴ οὖν\n\nὧς οὐκ ἐποίησεν ἐλάττω τὰ ὄντα λεγέτω, ἀλλ’ εἰ μὴ\n\nπλείω ποιῆσαι παρὸν οὐκ ἐβουλήθη, δεικνύτω. τοῦτο\n\nγὰρ ἐγκαλῶ νῦν, οὐχ ὅτι με | πενέστερον ἀπέφη-\n\nνεν, ἀλλ’ ὅτι μὴ πλουσιώτερον.\n33. Ὡς δὲ οὐδὲν ἀλλόκοτον ἀξιῶ, δῆλον ἐκεῖθεν·\n\nεἴ τῴ τις ὑμῶν οἰκέτης, ὦ δικασταί, δύναιτο φέρειν\n\nδέκα τῆς ἡμέρας δραχμάς, ὑπὸ δὲ ἀργίας εἰς ἥμισυ\n\nφέροι, τοῦτον οὐκ ἂν μαστιγώσαντες εἰς μύλωνα ἐμ-\n\nβάλοιτε; καίτοι τοσοῦτον ἀπέχει τοῦ τὰ ὄντα διαφθεί-\n\nρειν ὥστε καὶ φέρειν.\nτούτῳ οὖν ἀδικεῖ τῷ μὴ\n\nπλείω φέρειν. ἐγκαλοῦμεν δὲ καὶ ταῖς ἀμπέλοις, εἰ μὴ\n\nβρίθοιντο τοῖς βότρυσι. καίτοι καὶ ταύταις εἰ μετῆν\n\nφωνῆς, ὑπῆρχεν ἂν εἰπεῖν ὡς οὐ προσαπολλύουσι τὸν\n\nἐν τοῖς πίθοις οἶνον. ἀλλ’ οὐδὲν ἧττον ἐν τῷ τὰ παρ’\n\nαὐτῶν ἐλλείπειν καταβλάπτειν δοκοῦσιν. οἶδα δὲ καὶ\n\nὑμᾶς ἐν ταῖς εὐθύναις τῶν στρατηγῶν ὁμοίως τραχεῖς\n\nὄντας τοῖς τε ἀποβαλοῦσι τῶν ὑπαρχόντων τοῖς τε οὐ\n\nπροσθεῖσιν ὅσα ἐξῆν.\n35. Ἐγὼ δὲ καὶ τοῖς ὀνείρασιν ὧν αἱ ὑποσχέσεις\n\n\n\n\n\n\n\n\n\n\n\nμάταιοι, δίκην ἥδιστ’ ἂν ἔλαχον βλάβης. πᾶσα γὰρ\n\nἐλπὶς ἀμείνων ἀτυχοῦσα τοῦ τέλους ζημία κέκριται.\n\nἔνδον ἔχειν ᾤμην τὰ χρήματα, μόνον οὐχ ἑώρων, μό-\n\nνον οὐκ ἠριθμούμην. ἐκ τοῦ κιβωτίου τὴν ἐσθῆτα\n\nἐξελόμενος εὐτρέπιζον τῷ χρυσίῳ.\nεἶτά με ἐρωτᾷς\n\nτί ἠδίκημαι. ἃ ἐχρῆν με ἔχειν οὐκ ἔχω. μείζω πληγῶν,\n\nὦ παῖ, τετόλμηταί σοι. φορητὸς ἂν ἦσθα παίων, εἴ με\n\nεἰργάσω πλούσιον. ἡδόμην ἂν ῥαπίζοντος καὶ προπη-\n\nλακίζοντος. καὶ πάντα ἂν ἦν μοι διὰ τὸ χρυσίον\n\nμέτρια. νῦν δὲ ἀπέκτονάς με. διὰ σὲ γὰρ τεθνήξομαι.\n\nοὐχ ὁρᾶτε, ὦ δικασταί, τὸ σῶμα ὡς συντέτηκέ μοι;\n\nοὐχ ὁρᾶτε ὡς ἀσθενὲς φθέγγομαι | καὶ ἀπολω-\n\nλός; κακόσιτός εἰμι, φεύγω τὰς συνουσίας, ἀγρυπνίᾳ\n\nταλαιπωροῦμαι. τὸν κατάγελων οὐ φέρω.\nπρὸς γὰρ\n\n\n\n\n\n\n\n\n\n\n\n\n\nαὖ τοῖς ἄλλοις ἔστι μοι γείτων φθονερός. οὗτος, ἡνίκα\n\nμὲν ἦν ἐν ἐλπίσιν ἡ αἴτησις, ἔκειτο ἐπὶ τοῦ σκίμποδος\n\nλειποψυχῶν· ἐπεὶ δὲ ᾔσθετό μοι διαρρυέντα τὸν και-\n\nρόν, φαιδρὸς ἐκπεπήδηκε καὶ σκώπτει προσιὼν ἐρωτῶν\n\nτὸν ἀριθμὸν τῶν ταλάντων οἷς ἐπηύξηκέ μοι τὸν οἶκον\n\nὁ παῖς. ἐφ’ οἷς ἔγωγε ἀποπνίγομαι, καὶ οὐκ ἔστι μοι\n\nπαρεξιέναι τὴν οἰκίαν τὴν ἐκείνου γυμνῇ τῇ κεφαλῇ.\n\nκαὶ γὰρ αὖ καὶ αἱ θεράπαιναι τοῦ θεοῖς ἐχθροῦ παραν-\n\nοίξασαι τὰς θύρας βάλλουσι καὶ αὐταὶ σκώμμασι. τίς\n\nἀνάσχοιτ’ ἂν τὴν κωμῳδίαν; εἰ μὴ τεθνήξομαι, ὦ δι-\n\nκασταί, φεύγων οἰχήσομαι. μικρά γε ἠδικημένος ἀγαν-\n\nακτῶ; φύλλα τῆς ἐλαίας ἀντὶ χρημάτων ἐνεγκὼν τῷ\n\nπατρὶ θαυμαστὸν εἰ μισεῖται;\n38. Ναί, φησιν. ἐξῆν γὰρ αἰτεῖν μοι κατὰ τὸν\n\nνόμον. οὐκοῦν καὶ ἐμοὶ κατὰ τὸν νόμον ἐκβάλλειν. ἢ\n\nσοὶ μὲν ἐκεῖνος ἰσχυρός, ἐμοὶ δὲ οὗτος ἀσθενής; σύν-\n\nιστε, πρὸς Δῖός, ὡς αὐτοῖς οἶς ἀγωνίζεται τὸ δεῖν\n\nἀποκηρύττεσθαι βεβαιοῖ; ὁ γὰρ πατρὸς ἐφεστηκότος\n\nἐξουσίας μεμνημένος ἄλλης οἰκίας δεῖται. ὥσπερ γὰρ\n\n\n\n\n\n\n\n\n\n\n\nτὸν οὐ πειθόμενον ἵππον τῷ χαλινῷ, θέοντα δὲ ἀτά-\n\nκτῳ φορᾷ μᾶλλον ἢ τῇ τοῦ ἄγοντος γνώμῃ τῶν ἀχρή-\n\nστων ἔν τι νομίζομεν καὶ συμφορὰν τὸ κεκτῆσθαι, οὕτω\n\nκαὶ παῖς εἰς ἐξουσίαν ἥκειν ἡγούμενος ἀπελαυνέσθω.\n\nδῆλος γάρ ἐστι καθεκτὸς οὐκ ἔτ’ ὤν. καὶ ὑμῖν δὲ\n\nσυμφέρει τοῦθ’ οὕτω κρατεῖν καὶ μὴ ἀναπτερωθῆναι\n\nτοὺς ὑμετέρους παῖδας ὑπὸ τῆς τούτου θρασύτητος.\n39. μάθε δὴ νῦν, εἰ μὴ καὶ | πρότερον ᾔδεις,\n\nὅτι κύριοι τῶν παίδων οἶ γονεῖς οὐχ ἧττον ἢ τῶν\n\nοἰκετῶν. ἂν ἐμοὶ δοκῇ, φθέγξῃ καὶ σιωπήσῃ πάλιν, ἂν\n\nἐμοὶ δοκῇ, τυρὸν ἴδῃ καὶ ἄρτον ἢ κάρδαμόν γε καὶ\n\nμᾶζαν. ἐν χαμευνίῳ δεῖ σε καθεύδειν, ἢν κελεύω, καὶ\n\nπάλιν ἐπὶ κλίνης, ἢν ἐπιτρέπω.\nἔπραξάς τι καλὸν\n\nἐν τῇ μάχη. τοῦτο ἔστιν ἐμόν. καλεῖ σε πρὸς δωρεὰν\n\nὁ νόμος. εἰπὲ πρὸς αὐτὸν ὧς ἔστι σοι πατήρ. μὴ λάβῃς\n\nἐξουσίας ἔννοιαν ἔτι ζῶντος ἐμοῦ. ἐγώ σε εἰς φῶς\n\n\n\n\n\n\n\n\n\n\n\n\n\nἤγαγον καὶ εἰς τοῦτο ἡλικίας ἤνεγκα. ἔσπεισα τοῖς\n\nθεοῖς λιβανωτὸν καὶ κατέβαλον τὰ τροφεῖα πάντα\n\nἀκριβῶς οὐδὲ χαλκοῦν ἀποστερήσας καὶ νέον ὄντα\n\nἔτρεφον οὔπω δυνάμενον ἀντωφελεῖν.\nὁ ἐμός σε\n\nοἶνος καὶ οἱ ἐμοὶ πυροὶ τοσοῦτον, ὦ βέλτιστε, ἐποίησαν.\n\nλόγισαι χιτωνίσκους καὶ τρίβωνας καὶ στρώματα καὶ\n\nτιμὴν τὴν ἐφ’ ἑκάστῳ. ἀλλ’ αὐτὰ τὰ ὅπλα δι’ ὧν\n\nκεκράτηκας τίνος; ὁ δὲ γύλιος, ὁ δὲ σκευοφόρος οὐ\n\nπάντα ἐμά; πῶς οὖν οἶόν τε ζῆν μὲν σὲ δι’ ἐμέ, ἐμὲ\n\nδὲ μὴ ποιεῖσθαι σαυτοῦ κύριον; ἢ σοῦ μὲν ἐγὼ κύριος,\n\nσὺ δὲ τῆς δωρεᾶς; καὶ πῶς ἔνεστι;\n42. Θαυμάσεται τοίνυν τὸν στέφανον καὶ φήσει\n\nδόξης μὲν ἅπαντα λείπεσθαι πλοῦτον, ἐν δὲ τῷ στε-\n\nφάνῳ τὴν δόξαν εἶναι. τὰ τῶν τετυφωμένων, ὦ παῖ,\n\nμοι λέγεις, τὰ τῶν ἀλαζόνων, τὰ τῶν δοξοκοπούντων,\n\n\n\n\n\n\n\n\n\n\n\n\n\nπαρ’ οἶς οὐδὲν ἂν εὕροις ἤ γνάθους πεφυσημένας, τὰ\n\nδ’ ἔνδον λιμὸς πολύς. ἐκεῖνοί σε ταῦτα ἐπαίδευσαν.\n\nδι’ ἐκείνους τὰς φρένας νοσεῖς. τοῦτο καὶ τοὺς ἀθλίους\n\nἀθλητὰς ἀπολώλεκεν, οἳ πειθόμενοι τὸν Ὀλυμπίασι\n\nκότινον οὐκ ἄλλο τι ἢ κότινον εἶναι οἰδημάτων μὲν\n\nκαὶ τραυμάτων ἐπανίασι γέμοντες, μικρὸν δὲ ὕστερον\n\nπροσαιτοῦντες ἀποζῶσι.\nτί δ’ ἂν εἴη δόξης μᾶλλον\n\nγελοῖον ἣν οὔτε ἰδεῖν ἔστι τοῖς | ὀφθαλμοῖς οὔτε\n\nεἰς χεῖρας λαβεῖν; ἐπεί, φέρε, ὥσπερ ἐγώ σοι δείκνυμι\n\nτἀργύριον καὶ τοὺς στατῆρας καὶ πάνθ’ ἁπλῶς ἃ οἴ-\n\nκοὶ τε ἔστιν ἔχειν καὶ ἀποδημοῦντα φέρειν, οὕτω σύ\n\nμοι δεῖξον ἐν ποίῳ βαλαντίῳ τὴν δόξαν κατακλείσας\n\nἔχεις καὶ τί δύναιο ἂν τῶν ὠνίων ταύτῃ πρίασθαι,\n\nποῖον βοῦν; τίνα ὑφαντά; εἰσφορὰν δὲ τίνα ἂν κατα-\n\nβάλοις ἐκεῖθεν φέρων; τίς οὖν ἡ τῆς δόξης ἰσχὺς ἧς\n\nοὐδεμία χρῆσις ἐν τοῖς κοινωνήμασιν;\n44. Ἀλλ’ ἐπεθύμεις στεφάνου. τί οὖν ἔδει δήμου\n\nκαὶ συλλόγου καὶ ψηφισμάτων; ἐγώ σοι δέκα ἂν ἔδωκα\n\nτοιούτους τῶν ἐλαιῶν ἀφελών, κἂν εἰ τῶν τιμιωτέρων\n\nἔχρῃζες ῥόδων. ῥᾷστον <ἂν ἦν> ἐκεῖθεν πλεξάμενον\n\nπεριθέσθαι. σὺ δὲ ἀντ’ οὐδενὸς τὸν δῆμον συνῆγες\n\nκαὶ οὐκ ἠβουλήθης ἰδεῖν ὅτι δωρεὰ κέρδος ἔχουσα μετὰ\n\nτῆς ὠφελείας φέρει τὸν κόσμον, ὥστ’ εἰ καὶ ἀργύριον\n\nἀπῄεις λαβών, τό γε ὡς ἀριστέα λαμβάνειν ἐσώζετ’ ἄν.\n45. Ἀλλὰ πάντως ἤρας στεφάνου καὶ τούτου\n\nκατὰ ψήφισμα. καλῶς. ἔδει τοίνυν χρυσοῦν εἶναι τὸν\n\nστέφανον, ὥστε τῷ μὲν χρυσῷ κερδαίνειν, τῷ δὲ στε-\n\nφάνῳ σεμνύνεσθαι. ὁρᾷς δὲ καὶ τὸν δῆμον οὕτως ὑπὸ\n\nτῶν συμμάχων τιμώμενον καὶ οὐ θαλλὸν αὐτῷ παρὰ\n\nτῶν σωθέντων πεμπόμενον. ὕβρις γὰρ τοῦτό γε.\n46. Ἀλλ’ ἐχθρῶς ἔχεις τοῖς χρήμασιν. ἀτυχὴς\n\nμέν τις ὤν; εἰ δ’ οὖν οὕτως ἔχεις, αἴτ’ εἰ τὴν ἐν πρυτανείῳ\n\nσίτησιν καὶ μὴ σαυτῷ μόνον, ἀλλὰ καὶ ἐμοὶ τῷ πατρί.\n\nκουφιοῦμέν γε τὴν οἰκίαν δημοσίᾳ σιτούμενοι. σὺ δὲ\n\nτοσαύτας ὁδοὺς ἔχων ἀνδρὸς σύνεσιν δεῖξαι δυναμένας\n\nὑπὸ μειρακίων ἀποπλήκτων ἢ σοφιστῶν τερατολόγων\n\n\n\n\n\n\n\n\n\n\n\n\n\nἢ γερόντων παραληρούντων ἐμποδὼν ἔστης ἐπειγομένῳ\n\nΠλούτῳ πρὸς τὴν ἡμετέραν I ἑστίαν καὶ κατα-\n\nδύεσθαι δέον ἀγάλλῃ καὶ περὶ τῆς δόξης ὡς μεγίστου\n\nδιαλέγῃ.\nκαὶ μὴν εἰ μηδ’ ἀφ’ ἑνὸς τῶν ἄλλων ἦν\n\nἰδεῖν ὡς οὐδὲν εὐηθέστερον δόξης ἀκάρπου, αὐτό γε\n\nτὸ δεδοικέναι τὴν ἀποκήρυξιν ἱκανὴ διδαχή. εἰ γὰρ\n\nμέγα καὶ σεμνὸν καὶ δαιμόνιον ἡ δόξα καὶ τοιοῦτον\n\nοἷον ἀπ’ αὐτῆς τὸν κεκτημένον διάγειν, τί δέδοικας,\n\nεἰ μηκέτι τῶν ἐμῶν προσάψῃ; οὐ ῥήτορας παραστησά-\n\nμενον βιάζεσθαι δεῖ καὶ διὰ τῶν δικαστῶν εὑρίσκεσθαι\n\nτὸ μετέχειν τῶν πατρῴων, ἀλλ’ ἐπὶ τῆς ἐκκλησίας\n\nφανῆναι τοιοῦτον ὥστε με προκυλινδεῖσθαί σου καὶ\n\nπροσκυνεῖν σωτῆρα καὶ εὐεργέτην καὶ ἔρεισμα καὶ\n\nὀφθαλμὸν καὶ κρηπῖδα καὶ τὰ κάλλιστα κατονομάζοντα.\nΜὴ γὰρ ἐγώ σε νῦν ἀπελαύνω; σαυτὸν ἐκβέ-\n\nβληκας. ἡ δωρεά σε μεταστῆναι κελεύει. κέκλεικέ σοι\n\nτὴν οἰκίαν ὁ θαλλός. τοῦτο πρῶτον ἀπολαύεις τῆς\n\nδόξης. λαμπρὸς εἶ, παῖ, καὶ μεγαλόψυχος καὶ φιλότιμος\n\nκαὶ κλάδων ἐραστής, ἐγὼ δὲ γλίσχρος καὶ φιλάργυρος\n\nτῶν ἐμαυτοῦ φειδόμενος.\nμὴ μίγνυε τὰ ἄμικτα.\n\n\n\n\n\n\n\n\n\n\n\n\n\n\n\nφεῦγε τὴν ἐμὴν οἰκίαν, ὡς καὶ τὸν τρόπον. οὐ δυνά-\n\nμεθα συζῆν. διειργόμεθα ταῖς γνώμαις. οὐδεὶς ὄνον\n\nἵππῳ συζεύξειεν ἄν. τὸ γὰρ ἀνόμοιον οὐκ ἐᾷ συμπο-\n\nνεῖν. ἀλλ’ οὐδ’ ἂν βοῦς ὑπὸ τὸν αὐτὸν ἄγοις ζυγὸν\n\nμὴ τὰ ἴσα πονεῖν πεφυκότας. καὶ ἡμᾶς τοίνυν δια-\n\nζεύγνυσι τῶν τρόπων ἡ στάσις. πολύ μου διέστηκας,\n\nὦ παῖ. σκοπῶν παρ’ ἀλλήλας τὰς φύσεις ἐξάγομαί τι\n\nκαὶ χαλεπώτερον λέγειν. ὑποπτεύω σου τὰς γονάς. οὐκ\n\nεἶ παῖς ἀνδρὸς ἐργαζομένου. σώφρων μὲν ἡ γυνή, σώ-\n\nφρῶν· σὺ δ’ οὐκ ἐθέλεις ἐξ ἐμοῦ γεγονέναι.\nμὴ\n\nγὰρ ὑπὲρ τῆς δωρεᾶς ἀγανακτῶ μόνον; δέδοικα, ὦ\n\nδικασταί, καὶ περὶ τῆς οὐσίας. οἶς γὰρ οὐκ ἐπεκτήσατο\n\nλογισμοῖς, τούτοις τὰ ὄντα διαφθείρων οὐ προτιμήσει.\n\nεἰ γὰρ οὗτος τῶν ἐμῶν κατασταίη κληρονόμος, ὃ μὴ\n\nγένοιτο, οὕτω δὴ ταχέως ἄλλων | τἀμὰ γενήσεται.\n\nπᾶς γὰρ ὁ δόξαν κτῆμα νομίζων οὐκ ἀγαθὸς τῶν ὡς\n\nἀληθῶς κτημάτων φύλαξ, ἀλλ’ ὁ προσελθὼν καὶ κολα-\n\nκεύσας ἀπῆλθέ τι λαβών, ὁ τὸν ἀριστέα καλέσας\n\n\n\n\n\n\n\n\n\n\n\n\n\nμισθὸν ἔχει τοῦ ῥήματος. εἶτ’ ἐκ τούτων οἱ μὲν ἀπο-\n\nφέρονται χρυσίον, οὑτοσὶ δὲ εἰρωνείαν.\nμέλει ’δε\n\nμοι καὶ τελευτῶντι τῶν χρημάτων. ὥσπερ γὰρ τοὺς\n\nπαῖδας, οὕτω καὶ ταυτὶ κτώμεθα τὰ φίλτατα. λέγω\n\nγάρ, ὡς φρονῶ, βραχὺ φροντίσας τῶν μετὰ τούτου\n\nσυνεστηκότων, ὧν ἐγὼ βελτίων εἰμὶ τοσοῦτον ὅσον οἱ\n\nμὲν ἐρῶντες χρημάτων οὔ φασιν ἐρᾶν, ἐγὼ δὲ ὁμο-\n\nλογῶ τὸν πόθον, καὶ οἱ μὲν αὐτῷ τῷ κρύπτειν ψέ-\n\nγουσι τὸν πλοῦτον, ἐγὼ δὲ τῷ σεμνύνεσθαι τὴν δια-\n\nβολὴν φέρω.\nτί γάρ, ὦ πρὸς Δῖός, οὐκ ἐν τούτοις\n\nκαὶ διὰ τούτων; οὐ ταῦτα καὶ πόλεις οἰκίζει καὶ βασι-\n\nλείας ποιεῖ καὶ τρόπαιον ἐγείρει καὶ γάμους συνίστησι\n\nκαὶ φίλους ἐπισπᾶται καὶ νόσους ἀπαλλάττει; ταῦτα\n\nτέχνας εὗρε, ταῦτ’ ἔπεισε τὴν θάλατταν πλεῖν καὶ\n\nπερὶ τὴν γῆν φιλοτεχνεῖν καὶ λόγους ἀσκεῖν καὶ στέρ-\n\nγειν γονεῖς. μετὰ τούτων καὶ τοὺς γνωρίμους ὠφελοῦ-\n\nμεν καὶ τοὺς δυσμενεῖς λυποῦμεν καὶ νεὼς οἰκοδο-\n\nμούμεθα καὶ ἀγάλματα δημιουργοῦμεν καὶ θυσίας θύο-\n\nμεν καὶ κόσμον ἀναθημάτων ἀγείρομεν.\nὁ ἀριστεὺς\n\n\n\n\n\n\n\n\n\n\n\n\n\nπλουτῶν σεμνότερος, ὁ στρατηγὸς πλουτῶν ἐντιμό-\n\nτερος, ὁ πρεσβευτὴς ἐνδοξότερος. ὁ πλοῦτος καὶ ῥή-\n\nτορα φρονιμώτερον ἔδειξε καὶ κατήγορον πιστὸν ἀπέ-\n\nφηνε καὶ φεύγοντα ἐξῃτήσατο. διὰ τοῦτον πείθομαι\n\nτοὺς ποιητὰς ὑπὸ τῶν Μουσῶν | κατέχεσθαι, δι-\n\nὅτι καὶ τὰ ἔπη καὶ τὰ μέλη τῶν εἰς τὸν πλοῦτον\n\nὕμνων ἐνέπλησαν τὴν ἀρετὴν καὶ τὴν δόξαν ὥσπερ\n\nἐφόλκια δόντες αὐτῷ καὶ καλοῦντες εὐρυσθενῆ, καὶ\n\nμάλα εἰκότως. ὃς γὰρ ἤδη καὶ ξένοις πολιτείαν ἔδωκε\n\nκαὶ γένους αἰσχύνην ἔκρυψε καὶ κλέος ἀνωνύμοις\n\nπροσῆψε καὶ φρονήσεως δόξαν τοῖς ἀνοήτοις ἤνεγκε,\n\nπῶς οὐ πάντα ἀπολέλοιπεν ἰσχύι; τοῦτον ἤδη τινὲς\n\nκαὶ συγγενείας προὔθεσαν, καὶ παρῆλθεν ὁ πλοῦτος\n\nτὰ τῆς φύσεως ἀναγκαῖα.\nκαὶ τί λέγω τοὺς ἀνθρώ-\n\nποὺς; οἱ πάντων κρατοῦντες θεοὶ τὸ χρυσίον ἀγαπῶσι,\n\nκαὶ τῷ Διὶ τοὔδαφος ἐκεῖθεν. καὶ τέρπονται τοῖς\n\n\n\n\n\n\n\n\n\n\n\n\n\n\n\n\n\n\n\nχαριστηρίοις κἂν ἐλλείπῃ, σφοδρότερον τῶν δανειζόν-\n\nτων εἰσπράττουσιν. ἀλλ’ ὁ γενναῖος οὗτος σεμνότερός\n\nἐστι τῶν θεῶν καὶ οὐκ οἶδεν ὅτι Δήμητρός ἐστι παι-\n\nδίον ὁ Πλοῦτος, οὕτω δ’ ἔχει ταραχωδῶς ὥστε κατα-\n\nγελᾷ μὲν τῆς ἐμῆς περὶ τὰ χρήματα σπουδῆς, δακρύει\n\nδέ, εἰ μὴ τῶν ἐμῶν κληρονομοίη. μαθέτω δὴ τῇ ψήφῳ\n\nσωφρονεῖν ἐν ταῖς αἰτήσεσι. δότε μοι κατ’ ἐμαυτὸν\n\nστένειν, ὦ δικασταί, δότε. τάχ’ ἂν γενοίμην ῥᾴων μὴ\n\nτοῦτον ὀρῶν.\nΤίς οὖν ἔσται τῶν ἐμῶν κύριος ἀποθανόντος;\n\nἐγὼ καὶ τότε. κελεύσω γὰρ συγκατορύττειν. καὶ πόθεν,\n\nφησίν, ὁ ἀριστεὺς θρέψεται; πόθεν; ἀπὸ τοῦ θαλ-\n\nλοῦ. βούλει λῦσαι τὸ μῖσος; ἀριστεύσας πάλιν αἴτησον\n\nχρυσίον.\n"};
