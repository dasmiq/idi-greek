var sequence = {"name":"Libanius. Declamatio 37","data":"XXXVII.Πλούσιος ἀριστεύσας ᾔτησεν εἰς τὴν δωρεὰν\n\nτοὺς φυγάδας ἐπανελθεῖν. αὖθις ἀριστεύσας\n\nᾔτησε τοὺς ἀτίμους ἐντίμους γενέσθαι. τρίτον\n\nἀριστεύσας καὶ δεσμωτῶν αἰτησάμενος λύσιν\n\nτυραννίδος ἐπιθέσεως ὑπὸ ῥήτορος κρίνεται.Μελετῶμεν τὸν φεύγοντα.ὁ μὲν εὐσεβής, ὦ δικασταί, καὶ φιλάνθρω-\n\nπος δῆμος ἀμφότερά μου θαυμάζει καὶ δικαίως τήν τε\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nκατὰ τῶν πολεμίων ἀνδρίαν καὶ τὴν ὑπὲρ τῶν ἀτυ-\n\nχούντων ἐπαγγελίαν. οὐ γὰρ κακίας τὴν αἴτησιν ἐ̓λεγ-\n\nχον, ἀλλ’ ἀρετῆς ἐπίδειξιν ἔκρινεν. ὅθεν αἰτοῦντος\n\nἤκουε μὲν εὐμενῶς, ἐδίδου δὲ ἀνυπόπτως τὴν χάριν\n\nκαὶ προθυμότερος τοῦ λαμβάνοντος ἦν τὴν ἐκ τοῦ\n\nπράγματος ὠφέλειαν κρίνων.\nἐπειδὴ δ’ ὁ σοφὸς οὗτος\n\nκαὶ τῷ λόγῳ δημοτικὸς κατηγορεῖ μὲν ἐμοῦ, φθονεῖ\n\nδὲ τοῖς εὐτυχοῦσι, μισεῖ δὲ τὴν ὁμόνοιαν καὶ τυραν-\n\nνίδος ὑποψίαν ἐμβάλλει κατὰ τοῦ τοσαύτην τῆς ψυχῆς\n\nδεδωκότος τὴν πεῖραν, ἓν ἔτι μοι λείπεται πρὸς τὴν\n\nτῆς ἀριστείας ἀμοιβήν, ψῆφος δικαστῶν ἀκριβὴς οἷος\n\nἔσομαι πολίτης ἐξ ὧν περὶ τοὺς κινδύνους ἐγενόμην\n\nἀναζητοῦσα καὶ τοσοῦτον | τοὺς συκοφάντας μι-\n\nσοῦσα ῥήτορας ὅσον ἐγὼ τοὺς ἀλιτηρίους ἀποστρέφο-\n\nμαι δυσμενεῖς.\n3. Ὁ μὲν οὖν κατήγορος μόνοις ἀεί με σχολάζοντα\n\nτοῖς ὅπλοις εἰδὼς καὶ γραφὰς οὔτε γραψάμενον οὔτε\n\n\n\n\n\n\n\n\n\n\n\n\n\nφυγόντα πώποτε μεγάλαις ἥκει τὸν νοῦν ἀναρτήσας\n\nἐλπίσι καὶ νικᾶν σοφιζόμενος οἴεται πάντως ὃν οὐδὲ\n\nμιμεῖσθαι μαχόμενος ἤθελεν. ἐγὼ δὲ βῆμα καὶ δικαστὰς\n\nἄρτι πρῶτον ἰδὼν μᾶλλον ἢ οὗτος τεθάρρηκα.\nεἰ\n\nμὲν γὰρ ἕτεροι μὲν οἱ τότε τιμήσαντες, ἄλλοι δὲ οἱ\n\nνῦν δικάζοντες ἦσαν καὶ οὔτε τῆς δι’ ἡμᾶς ἀσφαλείας\n\nοὔτε τῆς εἰς ἐμὲ μετείχετε ψήφου., εἰκότως ἂν εὐλα-\n\nβούμην μὴ μελέτην οὗτος καὶ βίον ἔχων τὰ δικαστήρια\n\nπεριέσται ῥᾳδίως τοῦ μηδὲν ἕτερον τέως ἢ πολεμίους\n\nνικᾶν ἐγνωκότος· ἐπειδὴ δὲ μέρος ὑμεῖς μοι τοῦ τετι-\n\nμηκότος γεγόνατε δήμου καὶ τὰς ἐμὰς ἀεὶ μετὰ τῶν\n\nἄλλων ᾄδετε νίκας, οὐκ εὐλαβοῦμαι τοῦ κατηγόρου\n\nτὴν τέχνην, οὐ δέδοικα γλῶτταν γενναίαν ψευδεῖς\n\nἔχουσαν λογισμούς.\n5. Οἱ μὲν οὖν ἄλλοι τῶν ἀριστέων σιτήσεως τυχεῖν\n\nἢ ἀτελείας δεόμενοι ἑαυτούς, οὐ τὴν παρέχουσαν ὠφε-\n\nλεῖν σπουδάζουσι πόλιν καὶ μόνοι τοῦ γέρως ἀπολαύ-\n\nουσιν ὡς μόνοι τῶν δεινῶν μετασχόντες κινδύνων·\n\n\n\n\n\n\n\n\n\n\n\nἐγὼ δὲ τοὺς ταῦτα ποιοῦντας οὐκ αἰτιώμενος ἑτέραν\n\nἐτράπην καὶ δωρεὰς ᾔτουν, ἐξ ὧν ἐμοὶ μὲν ἔχειν οὐδὲν\n\nἐγίνετο πλέον, οἶ δὲ ἀτυχοῦντες εὐδαιμόνουν πολῖται,\n\nκαλὸν εἶναι νομίζων καὶ τοῖς ἡμετέροις ἤθεσι πρέπον\n\nτοὺς παρὰ τὴν μάχην γενναίους μεγαλόφρονας παρὰ\n\nτὸν τῆς εἰρήνης εἶναι καιρὸν καὶ τοὺς πολλῶν ἡμᾶς\n\nἀπαλλάξαντας κινδύνων τοὺς ἰδία πταίσαντας ἐπ-\n\nανορθοῦσθαι πολίτας. παντὸς μὲν οὖν διὰ ταῦτα κατε-\n\nφρόνησα κέρδους καὶ οὐ μεταμέλει μοι τῆς εὐβουλίας,\n\nπεριέστησε δέ μοι τὸ πρᾶγμα συκοφάντης ἄνθρωπος\n\nκαὶ κακίας ἔλεγχον ποιεῖται τὰ φιλανθρωπίας γενόμενα\n\n| χάριν.\n6. Ἐβουλόμην μὲν οὖν μήτε τῶν τῆς πόλεως ἔτι\n\nμνησθῆναι κακῶν μήτε τοῖς εὖ παθοῦσιν ὀνειδίσαι\n\nτὴν χάριν μικροψύχου νομίζων ἀνδρὸς εἶναι καὶ ἀπει-\n\nροκάλου τὸ πρᾶγμα· νῦν δὲ ἡ πονηρὰ τούτου βουλὴ\n\n\n\n\n\n\n\n\n\n\n\n\n\n\n\nκαὶ ἡ παράδοξος κατ’ ἐμοῦ τῆς τυραννίδος γραφὴ\n\nἀναγκάζει με συντόμως τά τε περὶ τὸν πόλεμον ὅπως\n\nεἶχεν εἰπεῖν καὶ μεθ’ ἧς ταῦτα ᾔτουν διηγήσασθαι\n\nγνώμης. ἔχει γὰρ οὕτως.\n7. Παλαί’ παρ’ ἡμῖν, ὦ δικασταί, φορὰ πονηρῶν\n\nκαὶ δωροδόκων καὶ οἷος οὗτος γέγονε ῥητόρων οἳ\n\nμικρὰς ἔχοντες κατὰ τῶν πολιτῶν ἀφορμὰς εἰς ὕψος\n\nτὰς αἰτίας ἦγον, θορύβου δὲ καὶ κραυγῆς ἀεὶ τὰς ἐκ-\n\nκλησίας πληροῦντες τῶν ὁρίων ἐλαύνειν ἔξω τὸν δῆ-\n\nμον τοὺς οὐδὲν ἢ μικρὸν λυπήσαντας ἔπειθον τῇ τῶν\n\nκρειττόνων μεταστάσει τὰς πρώτας ἔχειν αὐτοὶ τιμὰς\n\nτῆς πολιτείας ἐλπίζοντες. ὧς δὲ οἱ μὲν τοὺς γενναίους\n\nκαὶ μεγαλόφρονας ἤλαυνον πολίτας, ἐκηρύττετο δὲ\n\nτοῖς πολεμίοις τὸ πρᾶγμα, ἐλάνθανε δὲ αὐτοὺς τῶν\n\nγινομένων οὐδέν, τότε πρῶτον μεγάλας κατὰ τῆς πό-\n\nλεως ἔσχον ἐλπίδας, ὅτε τοὺς ἀμύνοντας οὐκ εἶχεν ὁ\n\nδῆμος, ὅτε τῶν διωκόντων πλείους ἦσαν οἱ φεύγοντες.\n8. ἐπέρρωσε μὲν οὖν τοὺς δυσμενεῖς ἡ μεγάλη τῆς\n\nπόλεως ἄνοια τῇ πολλῇ τῶν φυγάδων ἐρημίᾳ κατα-\n\nφρονεῖσθαι τοὺς λειπομένους ποιοῦσα, ὡς δὲ οἱ μὲν\n\nκατελθεῖν διὰ τοὺς ἔνδον συκοφάντας κατέδεισαν, οἱ\n\n\n\n\n\n\n\n\n\n\n\n\n\nδὲ ἐξελθεῖν διὰ τοὺς περικαθημένους ἔφριττον δυσμε-\n\nνεῖς, πρῶτος τῶν πολιτῶν ὡπλιζόμην καὶ τοῖς πολλοῖς\n\nἀρετῆς ἐφάνην εἰκών. συρραξάντων δὲ ἡμῶν τοῖς\n\nἐπελθοῦσιν ἀσπὶς μὲν τέως ἀντέκρουεν ἀσπίδι, χρησι-\n\nμώτερα δὲ ἡμῖν τῶν βελῶν ἦσαν τὰ ξίφη.\nκαὶ πολ-\n\nλακὶς μὲν αὐτοὶ παρ’ ἡμῶν, πολλάκις δὲ ὐπ’ ἐκείνων\n\nἡμεῖς ἠλαυνόμεθα, ἐνδεδωκότων δὲ τῶν σὺν ἐμοὶ καὶ\n\nτὴν ἐπὶ τὸ τεῖχος περισκοπούντων ὁδὸν μόνος λοιπὸν\n\nκατὰ πάντων ἐχώρουν, μόνος τὴν πυκνὴν τῶν πολε-\n\nμίων διέρρηξα φάλαγγα. καὶ θαρρεῖν μὲν αὖθις τοὺς\n\nἐμοὺς διὰ τὴν ἐμὴν ἐποίουν ἀνδρίαν, οἱ δὲ τότε ὧς\n\nἐφ’ ἕρμαιον ἥκοντες οὐ μεθ’ ὁμοίου τοῦ σχήματος\n\nἀνεχώρουν, ἀλλ’ οἱ μὲν ἔπιπτον, οἱ δὲ ἡλίσκοντο, οἱ\n\nδὲ τὸν | περὶ τῆς ψυχῆς ἔθεον δρόμον ἐκ πολλῶν\n\nὀλίγ’ οἱ καὶ πολλοὶ κατ’ ὀλίγους καὶ οὗ δυνατὸν ἦν\n\nδραπετεύοντες.\nθυμοῦ μὲν οὖν ἡ πέμψασα πόλις\n\nἐνεπίμπλατο μείζονος οὐχ ὅσους ἔπεμψεν οὐδὲ οἵους\n\nἤλπιζεν ἀπολαβοῦσα τοὺς ἑαυτῆς, ἐκκλησίαν δὲ ὁ δῆ-\n\nμος μετὰ τὴν νίκην ἐποίει καὶ περὶ τῆς ἐμῆς ἐβουλεύε-\n\nτο δωρεᾶς. καλοῦντος δέ με τοῦ κήρυκος τῇ κοινῇ τοῦ\n\nδήμου φωνῇ καὶ λαβεῖν ὅσα ἤθελον ἐπιτρέποντος οὐ\n\n\n\n\n\n\n\n\n\n\n\n\n\nστεφάνους ἔχειν, οὐκ ἀτέλειαν ἤθελον, οὐ χαλκῆς τυ-\n\nχεῖν ἐδεόμην εἰκόνος, ἀλλ’ ἐπειδή μοι προσδοκώμενος\n\nαὖθις ἔμελε πόλεμος καὶ φήμη πονηρὰ καὶ πολεμίων\n\nἰσχὺς πανταχόθεν ἀγειρομένων, τοῦ μὲν πολλοῦ κατε-\n\nφρόνησα κέρδους, τῆς δὲ κοινῆς ἀσφαλείας ἀντεποιού-\n\nμην καὶ μίαν εἶδον σωτηρίας ὁδὸν μηδένα εἶναι τῆς\n\nπόλεως ἔξω μηδὲ τοὺς διὰ συκοφαντίαν φεύγοντας\n\nπροσθήκην ἐᾶν τοῖς πολεμίοις γενέσθαι μεγάλην.\nδιὰ\n\nταῦτα φιλανθρώπου τυχεῖν ἠξίωσα ψήφου ἀνδρῶν εὐ-\n\nχόμενος τὴν πόλιν μᾶλλον γενναίων ὁρᾶν γέμουσαν\n\nἢ πλούτου μείζονος τὴν ἐμὴν ἀπολαύουσαν οἰκίαν. καὶ\n\nοὐκ ἐγὼ μὲν οὕτ’ ὡς, ἐμέμφετο δέ μου τὴν κρίσιν ὁ\n\nδῆμος, ἀλλὰ τῆς περὶ τὸν πόλεμον εὐψυχίας λαμπρο-\n\nτέραν τὴν περὶ τῆς δωρεᾶς ἐνόμιζεν αἴτησιν καὶ διὰ\n\nταῦτά με μόνον εὔνουν, μόνον φιλόπολιν, μόνον ἐκά-\n\nλει δημοτικόν.\nὧς δὲ πλήρης ἦν τῶν οἰκείων ἡ\n\nπόλις, τοὺς μὲν φυγάδας ὁ δῆμος ὁρῶν τῆς ἔχθρας\n\nἐπελανθάνετο καὶ πολίτας ἐκάλει χρηστούς, οἱ δὲ τὴν\n\nμέλλουσαν ἰδεῖν ηὔχοντο μάχην ἀμοιβὴν τῆς εὐεργεσίας\n\nτὴν προθυμίαν εἰσφέρειν σπουδάζοντες. φανέντος δὲ\n\nτοῦ καιροῦ καὶ τῶν πολεμίων ἡμᾶς αὖθις ἐπιτρεχόν-\n\nτων καὶ μείζονα λυπεῖν ὧν ἔπαθον ἐλπιζόντων πρῶτοι\n\n\n\n\n\n\n\n\n\nτῶν πυλῶν ἔξω, πρῶτοι τῶν γενναίων ὁρμήσαντες\n\nπολιτῶν ἐπὶ τοῦ τῆς φάλαγγος ἔστησαν μετώπου.\nμό-\n\nνους δὲ ὁρῶν αὐτοὺς τῆς ἐμῆς προαιρέσεως μιμητὰς\n\nτούτοις ἐπέταττον, μετὰ τούτων ἠγωνιζόμην τοσοῦτον\n\nαὐτῶν ἀρετῇ καὶ δρόμῳ προέχων ὅσον ἐκεῖνοι τῶν\n\nἄλλων. δευτέρας | δὲ οἱ πολέμιοι σφαλέντες ἐλ-\n\nπίδος ἀνεχώρουν μέν, οὐ μετεμέλοντο δέ, ἀλλ’ ὥσπερ\n\nοἱ περὶ τὴν παλαίστραν ἀγωνιζόμενοι τὴν τρίτην ἰδεῖν\n\nἀνέμενον πεῖραν καὶ τὸν αὐτὸν καθ’ ἡμῶν θυμὸν μετὰ\n\nμείζονος εἶχον παρασκευῆς καὶ δυοῖν ἑαυτοῖς ὡρίζοντο\n\nθάτερον, ἢ τὴν ἡμετέραν θᾶττον ἑλεῖν ἢ μηκέτι πρὸς\n\nτὴν οἰκείαν ἐπανελθεῖν.\nἐμοὶ μὲν οὖν ἡ πόλις τὸ\n\nγέρας αὖθις κατ’ ἐξουσίαν ἐδίδου καὶ τὰς πολλὰς\n\nκατέλεγε δωρεὰς κρίνειν με τὸ καθ’ ἡδονὴν ἐπιτρέ-\n\nπουσα. ἐγὼ δὲ πεῖραν τῆς ἀγαθῆς ἔχων αἰτήσεως καὶ\n\nὅσα τὸν δῆμον οἱ κατελθόντες ὤνησαν φυγάδες ἡδέως\n\nλύειν τὰς τῶν πολιτῶν ἐσπούδαζον ὕβρεις. ὁρῶν γὰρ\n\nὅτι πολλοὶ τῶν μεγάλα πράττειν ὑπὲρ τῆς πόλεως εἰ-\n\nδότων καὶ πολλὴν τῆς εἰς τὸν δῆμον εὐνοίας δειξάν-\n\nτων τὴν πεῖραν ἄτιμοι μὲν ἐξ ἐντίμων, ἄδοξοι δὲ ἐξ\n\nἐνδόξων γεγόνασι καὶ τὴν προθυμίαν ἡ ὕβρις ἀνέ-\n\nκοπτε, μίαν πάλιν τῆς ἀριστείας ᾔτησα δωρεὰν τοὺς\n\n\n\n\n\n\n\n\n\nδιὰ συκοφαντίαν ἀτίμους τῆς ἀρχαίας ἀπολαύειν αἰ-\n\nδοῦς καὶ μηδὲν τῶν ἄλλων διαφέρειν τοὺς ἐκ τῶν\n\nαὐτῶν γεγονότας, ἀλλὰ κοινωνοὺς εἶναι νόμων ἅμα\n\nκαὶ πολιτείας καὶ μάχης. ἐπαινεσάντων δὲ πάντων καὶ\n\nφιλόπολιν αὖθίς με διὰ ταῦτα καὶ δημοτικὸν ὀνομα-\n\nζόντων ἐλύετο μὲν θᾶττον ἡ ἀτιμία, προθυμότεροι δὲ\n\nἦσαν οἱ τιμηθέντες πάντα λοιπὸν σὺν ἡμῖν ἀγαπῶντες\n\nποιεῖν τε καὶ πάσχειν.\nθαρρήσαντες δὲ μᾶλλον\n\nἡμεῖς καὶ μίαν ἐν πᾶσιν ὁρῶντες σπουδὴν οὐκέτι τὰς\n\nτῶν πολεμίων ἰδεῖν ἀνεμείναμεν ἐφόδους οὐδ’ ἐν ἐκεί-\n\nἐκείνοις εἶναι παρέσχομεν τὸ ποιεῖν ἡμᾶς, ὅταν ἐθέλωσιν,\n\nἀνδρείους, λογιζόμενοι δὲ καλῶς ὡς οἱ τοῖς πρώτοις\n\nστρατεύσασιν ἀντεπιόντες καὶ τοὺς κινδύνους εἰς τὴν\n\nἐκείνων μεταστήσαντες γῆν τὴν ἐκ τῆς ἀνδρίας δόξαν\n\nμετὰ τῆς τοῦ δικαίου λαμβάνουσι μοίρας καὶ τὴν ἀρε-\n\nτὴν ἄμεμπτον αὐτοῖς ἡ πρώτη δείκνυσιν ἔφοδος, ταῦ-\n\nτὰ εἰδότες ἐπὶ τὴν ἐκείνων ὡρμήσαμεν γῆν μείζονι δι-\n\nδάξαι πείρᾳ τοὺς ἀνοήτους σπουδάζοντες οἵαν θήραν\n\nμετῆλθον.\nοἱ δέ, κατέπληττε \\ γὰρ αὐτοὺς νεότης\n\nἄοκνος πρόφασιν ῥᾳθυμίας οὐκ ἔχουσα, μικρὸν εἰς χεῖρας\n\nἐλθόντες ἐπὶ πόδα ἀνεχώρουν ὥσπερ τινὰ Γοργὼ τὴν\n\n\n\n\n\n\n\n\n\n\n\n\n\n\n\nἐμὴν ὁρῶντες ἀσπίδα. ἐπειδὴ δὲ πᾶσα μὲν αὐτῶν κατ-\n\nείληπτο χώρα, φεύγειν δὲ οὐδὲ βουλομένοις ἐνῆν,\n\nμηχανήματα δὲ ἡμῖν ἡτοίμαστο καὶ κατὰ τοῦ τείχους\n\nὁ πόλεμος ἦν, ἔγνωσαν ὅπερ ἐχρῆν. πρεσβεῖαι γὰρ\n\nεὐθὺς πρὸς ἡμᾶς καὶ λόγοι ταπεινοὶ καὶ φρόνημα μέ-\n\nτρίον καὶ πολλαὶ τῶν ταῦτα πεισάντων αὐτοὺς ποιεῖν\n\nἦσαν κατηγορίαι.\nἡμεῖς δέ, φιλάνθρωπος γὰρ καὶ\n\nπρὸς ἐκείνους ὁ δῆμος, τοὺς ἀπὸ τῶν τειχῶν προτει-\n\nνομένους ἠλεήσαμεν παῖδας, τοὺς πολλοὺς τῶν πατέ-\n\nρων ᾠκτείραμεν θρήνους καὶ νεότητος ἐφεισάμεθα\n\nδυστυχοῦς ἐξ ἀβουλίας πάλαι θρασυνομένης. γενομέ-\n\nνων δὲ τῶν σπονδῶν καὶ τοῦ δήμου λαμπρῶς διὰ τὴν\n\nἐμὴν πάλιν ἀναχωρήσαντος νίκην τρίτος ἡμῖν περὶ\n\nδωρεᾶς ἐγίνετο λόγος καὶ ὁ περὶ τοῦ γέρως ἀνεγι-\n\nνώσκετο νόμος.\nκαί τις τῶν ἐν μέσῳ καθημένων\n\nτοιούσδε πρὸς ἐμὲ διεξήρχετο λόγους· ἡμεῖς, ὦ γεν-\n\nναιότατε, πολλὰ καὶ καλὰ παθόντες ὑπὸ σοῦ\n\nοὐδὲν τέως τὸν σὸν ὠφελήσαμεν οἶκον οὐδὲ\n\nδωρεὰν ἔσχες, ἀλλὰ μόνος τῶν ἀριστέων μεγάλα\n\n\n\n\n\n\n\n\n\n\n\n\n\nμὲν ἡμᾶς ἐκ τῆς ἀνδρίας, μείζονα δ’ ἐκ τῶν\n\nαἰτήσεων ὤνησας τοσαύτην προσθήκην ἀνδρῶν\n\nταῖς τῆς πόλεως παρασχόμενος χρείαις. οὓς γὰρ\n\nἀπατώμενος ὁ πᾶς ἤλαυνε δῆμος, μόνος σωφρο-\n\nνῶν ἐπανήγαγες καὶ νῦν τρίτην σοι χάριν ὑπὲρ\n\nτρίτης ὀφείλομεν ἀριστείας. οὐκοῦν χρήματα\n\nαἴτει. ἀτέλειαν λάμβανε. τὰ χρησιμώτατά σοι\n\nλοιπὸν σκόπει τῆς πόλεως δῶρα. πλουτεῖ διὰ\n\nσὲ σωμάτων ἡ πόλις. πλουτείτω σοι μᾶλλον καὶ\n\nδι’ ἡμῶν χρημάτων ὁ οἶκος.\nἐγὼ δὲ ταῦτα\n\n| καὶ πάλαι σκοπῶν καὶ τότε ἀκούσας οὐδὲν μᾶλ-\n\nλον τῆς ἐμῆς ἐφρόντιζον οἰκίας οὐδ’ ὅπως πλέον ἔξω\n\nτι προὐνοήθην, ἀλλ’ ἀρκοῦντα πλοῦτον νομίζων ὅσα\n\nμοι τύχη δικαία καὶ προγόνων εὔλογος δέδωκε κλῆρος,\n\nταῦτα μὲν καὶ τὰ τοιαῦτα διέπτυον, τὸ δὲ λεῖπον τῇ\n\nκοινῇ τῆς πόλεως εὐδαιμονίᾳ ζητῶν τῶν δεσμῶν τοὺς\n\nπαρὰ τὸ οἴκημα ταλαιπωροῦντας ἀφῆκα οὐ τὰς ἐκεί-\n\nνων ἀποδεξάμενος πράξεις οὐδὲ δορυφόρους ἔχειν αὐ-\n\nτοὺς ἐπὶ τῆς καλῆς τυραννίδος ἐλπίζων ἀλλὰ σκοπῶν,\n\nὅπερ εἰκός, ὡς πονηρὰ φύσις ἀνελπίστου τυχοῦσα συγ-\n\n\n\n\n\n\n\n\n\n\n\nγνώμης δυσωπεῖται τὴν χάριν καὶ μεταβάλλει τοὺς\n\nτρόπους καὶ μετανοεῖν οὐκ ἐᾷ τοὺς τιμήσαντας.\n20. Λαβόντος δέ μου καὶ ταύτην παρὰ τοῦ δήμου\n\nτὴν χάριν καὶ πολλῶν πάλιν ἀναπεπνευκότων δι’ ἐμὲ\n\nπολιτῶν οἱ μὲν ἄλλοι πάντες τὴν ἐμὴν ἐθαύμαζον\n\nμεγαλοψυχίαν καὶ τοιοῦτον ἔφασκον οὔπω πολίτην\n\nἰδεῖν, μόνος δὲ ὁ βάσκανος οὗτος περιστρέφει τὰ πράγ-\n\nματα καὶ τυραννίδος ὑποψίαν ἐμβάλλει τὴν ὑπὲρ τῶν\n\nἀτυχούντων σπουδὴν ἔλεγχον τῆς κατὰ τῶν εὐτυχούν-\n\nτων ἐπιβουλῆς ποιεῖσθαι νομίζων\nφθόνος μὲν οὖν\n\nαὐτὸν ταῦτα λέγειν πικρός, οὐκ ἀγαθὴ τῆς πόλεως\n\nκεκίνηκε πρόνοια. τί γάρ με μὴ ταύτην ἐπὶ τῶν φυ-\n\nγάδων τὴν κατηγορίαν ἐγράψατο; τί δὲ μὴ ἐπὶ τῶν\n\nἀτίμων φιλόπολις ἐφάνη κατήγορος; ἀλλὰ τοὺς μὲν\n\nἐπανελθόντας, τοὺς δὲ τιμωμένους ὁρῶν ἐκαρτέρει.\n\nοὐκοῦν τὴν νῦν βασκανίαν ἡ τότε σιωπὴ διελέγχει καὶ\n\nμόνοις ἄχθεσθαι τοῖς δεσμώταις δοκεῖ ἀθρόα νῦν ἄγων\n\nεἰς μέσον ἃ κατὰ διαφόρους μοι πέπρακται χρόνους;\n22. Ἀλλὰ τοὺς πονηροτάτους, φησί, τῆς τι-\n\nμωρίας ἐλευθερῶν τῆς τιμωρίας βεβαιοῖς τὴν\n\n\n\n\n\n\n\n\n\n\n\n\n\nὑπόνοιαν. τί τὸ μέλλον, συκοφάντα, μαντεύῃ εὔη κακῶς\n\nπαρὸν τὸ φθάσαν ἐξετάζειν καλῶς; τίς δὲ τῶν σῶν\n\nἀνέξεται λόγων παῖδας ἐλευθέρους δι’ ἐμὲ καὶ σωφρο-\n\nνοῦντα γύναια | καὶ θαρροῦσαν βλέπων νεότητα;\nἐγὼ μὲν οὖν ἔλεγχον ἔχω τῆς γνώμης τὰ τρόπαια,\n\nσὺ δὲ ἐκ ποίας με ταῦτα νοσεῖν ἐπιθυμίας ὑπολαμβά-\n\nνεις; πόθεν δὲ τυραννίδος ἔρως τοιαύτης ἐκράτει ψυ-\n\nχῆς; τῆς παρὰ πάντων χάριν, νὴ Δία, τιμῆς; ἀλλ’\n\nἑκούσιος εὔνοια πόλεως ἀναγκαίας αἱρετωτέρα τιμῆς\n\nκαὶ εὔλογος αἰδὼς λαμπροτέρα πικροῦ νενόμισται φό-\n\nβου ὁ μὲν γὰρ μόνῃ τῇ τύχῃ κρατῶν καὶ τὴν ὠμό-\n\nτητα καλὸν τῆς ἀρχῆς νομίζων ἐνέχυρον δεδιὼς πολι-\n\nτεύεται καὶ τρέμων καὶ ἀεί τι παθεῖν προσδεχόμενος\n\nὅμοιον, ὁ δὲ τοὺς πολλοὺς ταῖς εὐεργεσίαις καταδου-\n\nλούμενος καὶ φρόνημα ἔχων ὑπὲρ μὲν τῆς πόλεως μέ-\n\nγα, πρὸς δὲ αὐτὴν ἴσον ἀμετάθετον ἔχει τὴν εὔνοιαν\n\nἀεὶ τῆς μνήμης ἀνανεούσης τὴν χάριν. πολλὴ γοῦν μοι\n\nπαρὰ πᾶσιν ὑπῆρχεν αἰδὼς καὶ προσηγορίας ὰπήλαυον\n\n\n\n\n\n\n\n\n\n\n\n\n\n\n\nἐντίμου τῶν πολιτῶν τοὺς μὲν εἶναι, τοὺς δὲ καὶ εὖ\n\nεἶναι πεποιηκώς.\nἀλλ’ οὐ τιμῆς ἕνεκα, πλούτου δὲ\n\nμείζονος χάριν πρὸς τὴν ἀκρόπολιν ἔβλεπον; καὶ πῶς\n\nοὐκ ἄλογον διδόμενον μὲν παρὰ τῆς πόλεως ἀποστρέ-\n\nφεσθαι πλοῦτον, οὐκ ὄντα δὲ ἐλπίζειν; ἀλλ’ οὐ διὰ\n\nταῦτα; ἀλλὰ διὰ τί με τυραννίδος ἐρᾶν ὑπολαμβάνεις;\n\nτοὺς μισοῦντάς με κολάζειν ἐβουλόμην πολίτας; καὶ\n\nτίς ἀριστέα μισεῖν ποτε πλὴν τῆς σῆς ἀναιδείας ἐτόλ-\n\nμησε; τίς οὐ δεσπότην ἄλυπον ἡγεῖται τὸν πολλῶν\n\nκινδυνεύοντα χάριν;\nἐμοὶ μὲν οὖν πλείους τῶν\n\nπαρὰ τῆς ἐκκλησίας ἐγκωμίων οἶ παρὰ τῶν οἰκείων\n\nἐτύγχανον ἔπαινοι καὶ φθόνος οὐκ ἐνίκα τὴν εὔνοιαν,\n\nἐξετάσωμεν δ’, εἰ δοκεῖ, καὶ τὰς τῶν δι’ ἐμοῦ τετιμη-\n\nμένων βουλάς, πότερον ἀεὶ τοῖς ἐμοῖς ἀκολουθεῖν ἤθε-\n\nλον λογισμοῖς ἢ στρατηγοῦντι μὲν ἠκολούθουν, τυραν-\n\nνεῖν δ’ οὐκ ἐπέτρεπον. εἰ μὲν γὰρ τὴν ἀσπίδα ῥίψας\n\nἢ δίκην ἀσεβείας ἁλοὺς σωθῆναι ταῖς τούτων ἐδεόμην\n\nφωναῖς καὶ ἴσην ἀπῄτουν τὴν χάριν, πάντα | αὐ-\n\nτοὺς ᾤμην προθύμως ποιεῖν τὴν ἐκ τῆς ἀχαριστίας\n\nφεύγοντας μέμψιν· εἰ δὲ δικαίας εὐεργεσίας αἰσχρὰν\n\nἀπῄτουν τὴν ἀμοιβὴν καὶ δημοτικῆς αὐτοὺς ὕβρεως\n\n\n\n\n\n\n\n\n\n\n\n\n\n\n\n\n\n\n\nἀπαλλάξας τυραννικῆς ἔπειθον δουλείας ἀνέχεσθαι,\n\nπόσοι τὴν ἐμὴν κατέλευον κεφαλήν, πόσοι τὰ ξίφη\n\nκατὰ τῆς ἐμῆς ὤθουν πλευρᾶς. καὶ τὸ δικαίως προσῆν.\n\nδευτέροις γὰρ περιπίπτειν οὐκ ἐζήτουν κακοῖς οἱ τῶν\n\nπρώτων μόλις ἀπαλλαγέντες.\n26. Ὅτι μὲν οὖν τυραννίδος ἔχειν ἀρχὴν οὔτε ἤθε-\n\nλον οὔτε βουλομένῳ παρῆν, ἑτέρας ὁ λόγος οὐ δεῖται\n\nπροσθήκης· εἰ δὲ δὴ καὶ τὰ μάλιστα ταύτην εἶχέ μου\n\nτὴν νόσον ἡ γνώμη καὶ τὴν ἀκούσιον ἀρχὴν τῆς ἐκου-\n\nσίου προετίμων εὐνοίας, πολλῶν ὅπλων πρὸς ταῦτα\n\nκαὶ μεγάλης ἐδεόμην παρασκευῆς. ποίας οὖν ἐμὰς κατὰ\n\nτὴν πόλιν κεκρυμμένας εὗρες ἀσπίδας; ποῦ μοι τῶν\n\nτόξων αἱ ἀποθῆκαι; ποῦ δὲ τὰ πολλὰ συνέκλεισα βέλη;\n\nὅλον εἰσελθών, ἄνθρωπέ, μου περισκόπει τὸν οἶκον\n\nκἂν τοῦδε πλέον τοῦ θώρακος εὕρῃς, ἔδειξας τὴν τυ-\n\nραννίδα, φεῦ, ὢ τῆς πόλεως, οὐ μάτην ἐφάνης σοφὸς\n\nἀναμφίλεκτον εὑρὼν τῶν ἐμῶν ἀπορρήτων τὸν ἔλεγχον.\n\nταῦτα μὲν γὰρ σαφῆ τυραννίδος τεκμήρια, ταῦτα τῶν\n\nκεκτημένων ἐλέγχει τοὺς τρόπους· εἰ δὲ τούτων εἰπεῖν\n\n\n\n\n\n\n\n\n\n\n\n\n\nἔχεις οὐδέν, παῦσαι λοιπὸν ἐμοὶ μείζονα μὲν τῆς δυ-\n\nνάμεως, ἐναντία δὲ τῇ βουλήσει προβαλλόμενος.\n27. Ἀλλ’ ἑτέραν, φησίν, αἰτεῖν ἔδει σε δω-\n\nρεάν. καὶ πόθεν ἦν μοι τοσαῦτα τῷ δήμῳ λυσιτελεῖν;\n\nποία δέ μου τοὺς πολεμίους οὕτω κατέπληττεν αἴτησις;\n\nπολλὴν ὁ δῆμος προσθήκην ἐκ τῶν ἐμῶν ἔσχεν αἰτή-\n\nσεων καὶ ἔγωγε ἡδέως ἂν τοῦ σοφοῦ κατηγόρου πυθοί-\n\nμην· ὅτε μεθ’ ἡμῶν οἱ πολλοὶ παρετάττοντο φυγάδες\n\nκαὶ συναίτιοι τῆς δευτέρας ἡμῖν ἐγίνοντο νίκης, πό-\n\nτερα καλὴν εἶναι τὴν ἐμὴν ὑπελάμβανεν | αἴτη-\n\nσιν καὶ δημοτικοὺς ἡμᾶς μετὰ τῶν ἄλλων ἐκάλει ἢ\n\nμόνος τὸν τῆς τυραννίδος ἐμαντεύετο πόθον;\nεἰ\n\nμὲν γὰρ τὴν τῶν ἀνδρῶν προθυμίαν ὁρῶν τὴν τοῦ\n\nλαβόντος ἐπῄνει προαίρεσιν καὶ τὸν ψηφιζόμενον ἀπε-\n\nδέχετο δῆμον, πῶς οὐ δεινὰ ποιεῖ τούτοις νῦν ἐγκα-\n\nλῶν ὧν τότε τὰς πράξεις ἐθαύμαζεν; εἰ δὲ τὴν νίκην\n\nὁρῶν τοὺς συνδράσαντας ἐμίσει πολίτας καὶ τὸ μόνος\n\nἡττᾶσθαι τοῦ μετὰ τούτων νικᾶν αἱρετώτερον ἔκρινε,\n\nπῶς οὐκ ἔλεγχον αὐτὸς ταῦτα τῆς περὶ τὸν δῆμον ἔχει\n\nκακίας καὶ τυραννίδος ἀπίστου κατηγορῶν φανερᾶς\n\nπροδοσίας φέρεται μέμψιν;\n29. Ὅτι μὲν οὖν τοῦ κοινῇ συμφέροντος χάριν ἡ\n\nαἴτησις γέγονεν, αἶ πολλαὶ δι’ ἐμοῦ δεδηλώκασι νῖκαι,\n\n\n\n\n\n\n\n\n\n\n\n\n\nἐμοὶ δ’ αἰτεῖν ὁ τῆς πόλεως δέδωκε νόμος πάντα ἐπι-\n\nτρέπων τοῖς ἀριστεῦσι κατ’ ἐξουσίαν λαμβάνειν. καί\n\nμοι λέγε τὸν νόμον αὐτόν.\nΝόμος\nΤοὺς δὲ ἀριστέας λαμβάνειν ὅ τι ἂν ἐθέ-\n\nλωσι γέρας.\nἜφθασέ σου τὴν συκοφαντίαν ἡ πόλις νόμῳ τὴν\n\nἐξουσίαν ὁρίσασα καὶ πολλὰ μὲν προτείνασα πράγματα,\n\nτὸ δὲ καθ’ ἡδονὴν αἱρεῖσθαι ποιοῦσα.\nσὺ δὲ τὴν\n\nἐξουσίαν εἰδὼς μέμφῃ τὴν κρίσιν ὥσπερ ἢ νομοθέτης\n\nσοφώτερος ὢν ἢ μεγάλα βλέπων τὴν πόλιν ἐκ τῆς\n\nἐμῆς ἠδικημένην αἰτήσεως καὶ οὐδὲ ἐκεῖνο λογίζῃ ὅτι\n\nτὴν ἐμὴν μεμφόμενος αἴτησιν τὴν τῆς πόλεως φιλοτι-\n\nμίαν | ὑβρίζεις καὶ μνησικακεῖν ἀναγκάζεις τοὺς\n\nἑκουσίως ἐπιλελησμένους. τί δ’ ἂν οἱ πολέμιοι βλέπειν\n\nεὔξαιντο μεῖζον ἢ παλαιῶν ἡμᾶς μεμνημένους ἀδικη-\n\nμάτων τῆς νεωτέρας ἐπιλανθάνεσθαι χάριτος καὶ τὸν\n\nκατ’ ἐκείνων θυμὸν εἰς τοὺς οἰκείους ἐκδαπανῶντας\n\nπολίτας;\n31. Τῆς μὲν οὖν ἐμῆς πολιτείας μάρτυρες πολλοὶ\n\nγεγόνασι χρόνοι, ὁ δὲ οὐδὲν ἕτερον ἔχων ἢ ὅσα δι-\n\n\n\n\n\n\n\n\n\n\n\nκαίως ἔπραξα λέγειν αὖθις τὴν αὐτὴν ἀναβοήσει φω-\n\nνήν· ἀλλ᾿ οἱ τυραννίδος, φησίαν, ἐπιθυμοῦντες\n\nφυγάδας καὶ ἀτίμους καὶ δεσμώτας εὐεργετοῦσι\n\nσυνωμότας ἔχειν αὐτοὺς τῆς κακίας βουλόμενοι.\nτί δὲ οἱ τὸν δῆμον ἀγαπῶντες πράττουσιν ἄνθρω-\n\nποι κινδύνων ἐλπιζομένων μεγάλων; οὐ συμμάχους\n\nἀγείρουσιν; οὐ παρακαλοῦσι τοὺς ἀμελεῖς; οὐ πάντας\n\nπαντὶ πολεμεῖν παρασκευάζουσι σθένει;\nἐγὼ μὲν\n\nἐμῆς ταῦτα τῆς κοινῆς χάριν ᾔτησα χρείας καὶ τῆς\n\nκαὶ ὁ δῆμος ἀπήλαυσεν εὐνοίας συμμάχους ἀγαθοὺς\n\nἐπὶ τῆς ἀνάγκης τοὺς ἀφεθέντας εὑρών, σὺ δὲ μίαν\n\nπᾶσι παρέχεις προαίρεσιν καὶ μόνος ἑκὼν ἀγνοεῖς ὡς\n\nοἱ μὲν τυραννεῖν ἐπιχειροῦντες τοιούτων δέονται συμ-\n\nμάχων, οὐ μὴν οἱ διὰ τὴν χρείαν τοιούτους τι δήμῳ\n\nπεριποιοῦντες συμμάχους τυραννίδος ἐρῶσιν, ἀλλὰ καὶ\n\nφιλανθρωπίας χάριν καὶ σωτηρίας ἕνεκα τοῦ δήμου\n\nταῦτα καὶ τὰ τοιαῦτα φιλοπόλιδες πράττουσιν ἄνθρω-\n\nποι.\nμὴ τοίνυν τὰς τῶν τυράννων βουλὰς ἐπὶ τὴν\n\nἐμὴν ἄγε προαίρεσιν, ἀλλὰ σκόπει τὰς νίκας πόσαι\n\nκαὶ διὰ τίνων καὶ τίνος γεγόνασι χάριν. εἰ μὲν γὰρ\n\nμνησικακοῦντες τοῖς τετιμηκόσιν ἐφαίνοντο καὶ τῶν\n\nκοινῶν οὐ μετέχοντες κινδύνων οὐδὲ λύσιν τοῦ μίσους\nτὴν ἑκούσιον νομίζοντες | ἄφεσιν, εἶχεν ἂν ἡ\n\nὑποψία λόγον τὴν μελετωμένην προβλέπουσα κακίαν·\n\nεἰ δὲ πολλὰ μὲν οὗτοι ποιεῖν, πολλὰ δέ, εἰ δέοι,\n\nπαθεῖν διὰ τὸν τιμήσαντα δῆμον ᾑροῦντο καὶ ὧν μὲν\n\nἔπαθον ἐπελάθοντο, τὰ δὲ τῆς πόλεως ᾠκειοῦντο δει-\n\nνά, τί τυραννίδος ὑπηρέτας καλεῖς τοὺς κοινὴν σωτη-\n\nρίαν ἐκ τῶν ἰδίων ἀνύσαντας πόνων;\n35. Ὅτι δὲ πίστιν ὁ τῆς κατηγορίας οὐκ ἔχει λόγος\n\nἐκεῖθεν ἂν μάλιστα θεωρήσαιτε. εἰ γὰρ τῶν πολεμίων\n\nτὸ πρῶτον περικαθημένων ἡμᾶς καὶ τοῦ δήμου περὶ\n\nτῆς μελλούσης ἐκκλησιάζοντος μάχης καὶ ὅθεν περιέσται\n\nζητοῦντος τῶν σοφῶν τις ἀναστὰς ῥητόρων καὶ τὴν\n\nἐμὴν μιμούμενος πρόνοιαν μίαν εἰσηγεῖτο τῷ δήμῳ\n\nνίκης ἐλπίδα τὴν τῶν φυγάδων ἐπάνοδον, τί ποιεῖν\n\nἂν ἢ τί λέγειν τὸν σοφὸν οἴεσθε τοῦτον; εἰ μὲν γὰρ\n\nἀντέλεγε καὶ τὴν ὁμόνοιαν κατεμέμφετο, πῶς οὐ κώλυ-\n\nμα τῆς κοινῆς σωτηρίας ἐγίνετο; εἰ δὲ τὸ λεχθὲν ἀπε-\n\nδέχετο καὶ δημοτικὸν ἐκάλει τὸν ῥήτορα, πῶς οὐκ\n\nἄτοπον ἐπαινεῖν μὲν πρὸ τῆς πείρας τὸ πρᾶγμα, μετὰ\n\nδὲ τὴν νίκην κατηγορεῖν;\n36. Εἰ μὲν οὖν οἱ πολλὰ λέγειν παρ’ ὑμῖν εἰδότες\n\nτῶν πολλὰ πράττειν ὑπὲρ ὑμῶν δυναμένων ἰσχύουσι\n\nπλέον, παραχωρῶ τῷ κατηγόρῳ καὶ φέρω τὴν τύχην\n\nἀλύπως παρὰ τὰ τῆς πόλεως κολαζόμενος τρόπαια· εἰ\n\nδὲ δίκης ὑμῖν καὶ νόμων ἀρχαίων καὶ πολίτου μέλει\n\nχρηστοῦ, ἡδέως ἂν ὑμῶν πυθοίμην· τίνων ὑμεῖς\n\nἀδελφοί, τίνων δὲ γεγόνατε πατέρες; εἰ μὲν γὰρ\n\nτῶν ἀφεθέντων, ἐπὶ τῆς αὑτῶν ἕκαστ’ ὃς οἰκίας τοὺς\n\nἐμοὺς ἔχετε συνηγόρους· εἰ δὲ τῶν σωθέντων, τὰς\n\nἐμὰς ἐρυθριάσατε νίκας, τὸν τιμήσαντα ζηλώσατε δῆ-\n\nμον, τοὺς τὴν ἐξουσίαν δεδωκότας φυλάξατε νόμους\n\nκαὶ δείξατε πᾶσιν ὅτι μόνος τῶν ἀριστέων εὐσεβείᾳ\n\nτὴν ἀνδρίαν ἐκόσμησα οὔτε | ὑπὸ τῶν πολεμίων\n\nκακῶς τοὺς ἐντίμους παθεῖν οὔτε ὑπὸ τῶν ἐντίμων\n\nτοὺς ἀτυχεῖς ἐάσας πολίτας.\n"};
