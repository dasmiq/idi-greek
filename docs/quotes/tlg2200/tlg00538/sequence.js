var sequence = {"name":"Libanius. Declamatio 38","data":"XXXVIII.Φήμη ἦν συνεῖναι τὸν πλούσιον τῇ τοῦ πἐνη-\n\nτος γυναικί. ἔθηκεν ὁ πένης νόμον κελεύοντα\n\nτοὺς μοιχοὺς ἀκρίτους ἀποκτιννύναι. ἐγράψατο\n\nὁ πλούσιος. εἷλε καὶ κρίνει αὐτὸν ὁ πένης μοι-\n\nχείας.Ἡ μελέτη.εἰ μὲν ἐβούλετο τὸν νόμον, ὦ δικασταί,\n\nγενέσθαι κύριον οὑτοσὶ τὸν ἔναγχος ὑπ’ ἐμοῦ περὶ\n\n\n\n\n\n\n\n\n\n\n\n\n\n\n\n\n\n\n\n\n\n\n\nτῶν μοιχῶν τεθειμένον, οὐκ ἂν νῦν ὑμῖν ἠνωχλοῦμεν\n\nγραφόμενοι καὶ κατηγοροῦντες, ἀλλ’ ὑπῆρχεν ἂν τοῖς\n\nπερὶ τὰς γυναῖκας ἀδικουμένοις αὑτοῖς βοηθεῖν· ἐπεὶ\n\nδὲ ὁ πλούσιος ἐκεῖνο κεκωλυκὼς τοῦτο ἀναγκάζει ποι-\n\nεἰν, δέομαι πάντων ὑμῶν ἐνθυμηθέντας ὡς εἰσὶ καὶ ὑμῖν\n\nγυναῖκες οὕτω ποιήσασθαι τὴν ἀκρόασιν καὶ μὴ ταὐ-\n\nτὸν παθεῖν τοῖς περὶ τοῦ νόμου δικάσασιν ἐκείνοις,\n\nἐν οἷς ἐγὼ καὶ δικαιότατα καὶ πάσῃ συμφέροντα Γῇ\n\nπόλει λέξας τούτου καὶ τῆς τούτου δεινότητος καὶ\n\nπαρασκευῆς ἀπῆλθον ἡττηθείς. ἐξ ὧν συνέβη τοῦτον\n\nμὲν φρονῆσαι μέγα, | τοὺς δὲ ἐψηφισμένους ὑπ’\n\nἐνίων ἀκοῦσαι κακῶς, ὡς ἄρα τὴν πρὸς τὸν πλούσιον\n\nχάριν περὶ πλείονος αὑτῶν τε καὶ γυναικῶν καὶ παί-\n\nδων πεποίηνται.\nἔοικε δὲ οὐ παντάπασιν ἄχρηστόν\n\nμοι γεγονέναι τὸ περὶ τὸν νόμον ἐκεῖνον. εἰ γὰρ καὶ\n\n\n\n\n\n\n\n\n\n\n\nμὴ γενέσθαι κύριος ἠδυνήθη διὰ τὰς ἐν τοῖς ἀγῶσι\n\nτούτου φιλοτίμους ἁμίλλας, ἀλλ’ ἄμεινόν γε περὶ τῶν\n\nἐμαυτοῦ μεγάλων κακῶν ἐδίδαξε, καὶ δέδωκεν οὐ μικρὰν\n\nἀπόδειξιν εἰς τὴν νυνὶ ταύτην κατηγορίαν ἡ κατὰ τοῦ\n\nνόμου τότε παρὰ τούτου γεγενημένη. ὃς γὰρ μόνος ἐξ\n\nἀπάντων τῶν πολιτῶν ἔδεισε μὴ γένηται τοῖς περὶ τὰς\n\nγυναῖκας ἀδικουμένοις ἡμῖν κατὰ τῶν ἀδικούντων\n\nἐξουσία τοῦ φόνου, πῶς οὐ σαφῶς ὡμολόγησεν ἐμὲ\n\nμὲν εἰκότως τὰ τοιαῦτα νομοθετεῖν, αὑτῷ δὲ καὶ πε-\n\nπρᾶχθαί τι τοιοῦτον καὶ τολμᾶσθαι καὶ οὐδὲ λήξειν;\n3. πολλῆς οὖν ἀργίας <ἂν> ἦν ἅμα καὶ δυστυχίας\n\nλοῦντος ἐφ’ ἑαυτὸν τοῦ μοιχοῦ τὸν γραψόμενον μήθ’\n\nὑπακοῦσαι μήτε δίκην τῆς παροινίας λαβεῖν, προσήκοι\n\n\n\n\n\n\n\n\n\n\n\nδ’ ἂν καὶ ὑμᾶς ὀργισθῆναι καὶ δύο μιᾷ διαπράξασθαι\n\nψήφῳ, δίκην τε ὑπὲρ ὧν ἐγὼ πέπονθα λαβεῖν καὶ τοῖς\n\nοὔπω ταὐτά μοι πεπονθόσι διατρῆσαι τοὺς γάμους.\n\nοἳ καὶ μᾶλλον ἐμοῦ κερδανοῦσιν ἀπὸ τῆς δίκης. τὰ\n\nμὲν γὰρ ἐμὰ κακά, κἂν μυριάκις οὗτος ἀποθάνῃ, με-\n\nνεῖ καὶ οὐδεὶς ἂν δικαστὴς οὐδὲν αὐτῶν λῦσαι δύναι-\n\nτο, τοῖς δ’ οὔπω τούτου πεῖραν ἐν ταῖς ἑαυτῶν εἰλη-\n\nφόσι γυναιξὶν ὑπάρξει τὸ μηδὲ λαβεῖν ποτέ.\nεἰ μὲν\n\nοὖν ἐλάνθανε τὴν πόλιν τὰ τούτῳ πεπραγμένα καθ’\n\nἡμῶν, ἴσως ἂν ὑπ’ αἰσχύνης ἔκρυπτον σιωπῇ κακὸν\n\nἀγνοούμενον· ἐπεὶ δὲ πολὺν ἤδη χρόνον λέγοντές τε\n\nκαὶ ἀκούοντες περὶ τούτων οὐ πέπαυσθε, λόγον οὐδένα\n\nἔχει κατοκνεῖν ἐμὲ μνησθῆναι πρὸς ὑμᾶς ὧν οὐδὲ τοὺς\n\nκομιδῆ | νέους ἀνηκόους εἷναι νομίζω.\n5. Καὶ μάλιστα μὲν οἶμαι δώσειν τουτονὶ τιμωρίαν\n\nὧν οὐ βούλεται σωφρονεῖν, εἰ μὴ δὴ τηλικοῦτός ἐστιν\n\n\n\n\n\n\n\n\n\n\n\nὥστε μόνῳ τῶν ἁπάντων αὐτῷ δεδόσθαι μοιχεύειν τε\n\nἃς ἂν ἐθέλῃ καὶ μήτε κατήγορον μήτε ἔλεγχον δεδοι-\n\nκέναι μηδένα, ἀλλ’ οὖν οὐδὲ τοῦτό μοι μικρὸν τὸ\n\nπερὶ τῶν ἐμαυτοῦ συμφορῶν ἐν ὑμῖν ὀδύρασθαι. φέ-\n\nρει γάρ τινα παραμυθίαν τοῖς τὰ μέγιστα ἠδικημένοις\n\nτὸ περὶ αὑτῶν εἰπεῖν.\n6. Πρότερον μὲν οὖν εὖ φρονεῖν ὑπελάμβανον\n\nτοὺς πένητας γαμεῖν αἱρουμένους, τὰ μὲν γὰρ παρ’\n\nαὐτῆς ἕξειν τῆς γυναικὸς αὐτοὺς τά τε ἄλλα συμπο-\n\nνούσης καὶ τὰ ἀπὸ τῶν χειρῶν συνεισφερούσης, τὰ\n\nπλείω δὲ παρὰ τῶν παίδων εἰς ἀνδρός τε ἡλικίαν\n\nἰόντων καὶ γηροτροφούντων· νῦν δέ μοι δοκοῦσιν οἱ\n\nμὴ φεύγοντες τῶν πενομένων τὸν γάμον παραφρονεῖν\n\nκαὶ πολὺ πλέον τούτων οἱ τὰς καλὰς ἀγόμενοι γυναῖ-\n\nκας, οὐ γὰρ αὑτοῖς ἄγονται μᾶλλον ἢ τοῖς διαφθεῖραι\n\nδυναμένοις.\nὁποῖόν τι καὶ περὶ ἐμὲ γεγένηται. τῆς\n\n\n\n\n\n\n\n\n\n\n\n\n\nγάρ μοι γυναικὸς μετεχούσης ὥρας, ὦ δικασταί, καὶ\n\nκατὰ τοῦτο ἐπαινουμένης ἐξιούσης τε πολλάκις ἔνδοθεν\n\nκατὰ τὴν ἀεὶ συμβαίνουσαν ἀνάγκην, οἷα δὴ τὰ τῶν\n\nἐν πενίᾳ γυναικῶν αἱ τὰ τῶν θεραπαινῶν ἐπιεικῶς\n\nαὑταῖς διακονοῦσι, ταύτην οὖν οὗτος ἰδὼν τὸ μὲν\n\nπρῶτον, ὡς εἰκός, ἐθαύμασεν, εἶτα προσεῖπεν, εἶτα\n\nπροσπέμπων λόγους τε ἐρωτικοὺς καὶ χρήματα καὶ ἐλ-\n\nπίδας πολὺν χρόνον, ὡς ὕστερον ᾐσθόμην, οὐ πείθων\n\nτελευταῖον ἔπεισεν. ἡ δὲ ἐμοῦ μὲν ὑπερεώρα καὶ παρ-\n\nὄντος ἐδυσχέραινε καὶ ἐξιόντος ἔχαιρε δήλη τε ἦν\n\nὅλως πρὸς ἕτερον ὁρῶσα.\nτῆς τοίνυν ἐμῆς οὗτος\n\nἀπολαύων γυναικὸς εἰσιών τε παρ’ αὐτήν, ὁπότ’ ἀσφα-\n\nλἐς, ἄγων τε ὅποι βούλοιτο καταδεδουλωμένος |\n\nτὴν ψυχὴν τῆς ἀθλίας καὶ πρὸς ἅπαν ἔχων ὑπακού-\n\nοὖσαν τῇ συνεχείᾳ τῆς ὕβρεως καὶ μέθης οὐκ εἶχε\n\nλανθάνειν. καὶ ἦν ἡ πόλις μεστὴ τούτου τοῦ λόγου.\n\nκἀν τοῖς κουρείοις κἀν τοῖς μυροπωλίοις κἀπὶ τῆς\n\nἀγορᾶς κἀν ταῖς οἰκίαις πολὺ τοῦτο ἦν· μοιχεία τολ-\n\nμᾶται κατὰ τὴν πόλιν, ἔστι δὲ ὁ μὲν τολμῶν ὁ\n\nπλούσιος, τοῦτον τὸν θαυμαστὸν λέγοντες, ὁ δ’\n\nἀποστερούμενος τῆς γυναικὸς ὁ πένης, τοὐμὸν\n\n\n\n\n\n\n\n\n\n\n\n\n\n\n\n\n\nὄνομα προστιθέντες.\nἐγὼ δὲ τὸν πολὺν χρόνον οὐ-\n\nδὲν εἰδὼς διῆγον. οὔτε γὰρ τῶν ἐχθρῶν οὐδεὶς οὕτως\n\nἦν ὠμὸς ὥστε ὀνειδίσαι προσελθὼν τούς τε φίλους\n\nὄκνος εἶχε τοιούτων ἀγγέλους γενέσθαι. τῆς φήμης δὲ\n\nαὐξομένης καὶ τῆς αἰσχύνης ὑπερβολὴν ἐχούσης ἔδοξε\n\nτοῖς ἐπιτηδείοις τοῖς ἐμοῖς δεινὸν εἶναι μηδέποτ’ ἐμὲ\n\nταῦτα πυθέσθαι καὶ προσελθόντες καὶ βλέψαντες εἰς\n\nγῆν καὶ σιγήσαντες χρόνον τινὰ καὶ δακρύσαντες, ὦ\n\nβέλτιστε, ἔλεγον, ἔδει μὲν ἡμᾶς ἀμείνω σοι μη-\n\nνύειν ἔχειν, τῶν πραγμάτων δὲ οὐ τοιαῦτα δι-\n\nδόντων ὅτι μὲν λυπήσομεν εἰπόντες οὐκ ἀγνο-\n\nοῦμεν, εἰπεῖν δ’ ἂν εἴη μᾶλλον ἢ σιγῆσαι τῶν\n\nφίλων. καὶ διεξῄεσαν δὴ ταῦτα ἃ νῦν ἐγὼ πρὸς ὑμᾶς.\nὡς μὲν οὖν ἐξέστην ἐμαυτοῦ καὶ ὡς κατηνέχθην\n\nἀκούσας μικρὸν ἀπέχων μανιῶν, ἴσασιν οἱ τότε παρόν-\n\nτες, μόλις δ’ οὗν ἐπ’ ἐμαυτοῦ γενόμενος ἐσκόπουν\n\nὅπως ἂν τοῦτον ἢ ἀμυναίμην ἢ τῷ φόβῳ ποιήσαιμι\n\nβελτίω, καὶ λογιζόμενος εὕρισκον τὸν τοὺς νόμους\n\nἐν ἀρχῇ τεθεικότα τῇ πόλει τὰ μὲν ἄλλα διελόντα\n\nκαλῶς καὶ τάς τε ἀρετὰς ᾗ χρῆν τετιμηκότα καὶ τοῖς\n\nτὰ ἄλλα ἀδικοῦσιν οὐ κακῶς προσενηνεγμένον, τοῖς\n\n\n\n\n\n\n\n\n\n\n\n\n\nμοιχοῖς δὲ τούτοις οὐ πᾶν ὅσον ἐχρῆν ἐπενεγκόντα.\n\nἀλλ’ ἂν μέν τις ἀφαιρῆται τοῦτον χρημάτων, ἔδωκεν\n\nεὐθὺς ἀμυνομένῳ κτεῖναι | καὶ καθαρὸς ὁ τοῦτο\n\nδεδρακὼς νενόμισται· τὴν γυναῖκα δὲ ἂν ἀφαιρῆταί\n\nτις τὸν γεγαμηκότα, ἐκβαλὼν γράφου, φησί, καὶ\n\nτοῖς θεοῖς εὔχου δικαστηρίου τυχεῖν, κτεῖναι δὲ\n\nοὐκ ἔδωκεν.\nὃ δὴ καὶ πολλὰς πεποιηκέναι μοιχείας\n\nἡγούμενος νόμον ἐτίθουν, ὦ δικασταί, τοῖς ἔμπροσθεν\n\nμὲν παραλελειμμένον, σωφρονεῖν δὲ καὶ τὸν οὐχ οὕτω\n\nπεφυκότα ἀναγκάσοντα. οἱ μὲν οὖν ἐπιεικεῖς καὶ μέ-\n\nτριοι καὶ τῶν οὐ καλῶν ἐπιθυμιῶν κρείττονες ἐθαύ-\n\nμαζον, ἐπῄνουν, πάλαι τοῦτον, ἔφασαν, ἴδει κεῖ-\n\nσθαι τὸν νόμον· ὁ δὲ λαμπρὸς οὑτοσὶ καὶ μέγας καὶ\n\nτὰς τῶν πενήτων οἰκίας καταθέων εἰδὼς ἐφ’ ἑαυτῷ\n\nπρώτῳ κεισόμενον τὸν νόμον ἠγανάκτει, διέβαλλεν,\n\nἔτρεμεν, ἐμισθοῦτο ῥήτορας, ἐκράτει λόγοις τῶν δι-\n\nκαίων καὶ κεκωλυκὼς κύριον γενέσθαι τὸν νόμον παρα-\n\nκολουθῶν μοι μετὰ τῶν πολλῶν κολάκων κατεγέλα\n\nτωθάζων καὶ νομοθέτην καλῶν.\n12. Πάντων οὖν βοώντων ὧς αὑτὸν ἐξελέγχει\n\nμοιχεύοντα διὰ τῆς καλῆς κατηγορίας ἥκω μεθ’ ὑμῶν\n\nαὐτὸν τιμωρησόμενος, ἂν ἄρα οἶός τε ὦ ὁ δὲ δεινά\n\nφησι πάσχειν, εἰ μηδενὸς αὐτοῦ καταμαρτυροῦντος ἀπο-\n\nλεῖται. οὐδὲν γὰρ οἴεται τὴν πόλιν ἅπασαν εἶναι, δη-\n\nμαγωγούς, ῥήτορας, ἰδιώτας, φυλὰς τοσαύτας, πολίτας,\n\nμετοίκους, ξένους, ὧν ἀπάντων ἐν ταῖς ψυχαῖς κατε-\n\nγνωσμένος περιέρχεται τὰ τούτῳ πραττόμενα καὶ εἰ-\n\nδότων ἀκριβῶς καὶ οὐ σιωπώντων. ἴστε δέ, ὦ δι-\n\nκασταί, πολλάκις μὲν εἴρηται, πολλάκις δ’ ἀκηκόατε.\nτίνα οὖν ἄν τις μείζω μαρτυρίαν ἐν δικαστηρίῳ\n\nπαράσχοιτο τοῦ καὶ τοὺς δικάζοντας πρὶν | εἰσελ-\n\nθεῖν κατεψηφίσθαι τοῦ φεύγοντος; ὅταν οὖν τούτων\n\nοὕτως ἐχόντων ἐμὲ καλῇ συκοφάντην, καὶ ὑμᾶς μετ’\n\nἐμοῦ καλεῖ καὶ πάντας ὅσοι τὴν πόλιν οἰκοῦσι καὶ\n\nμετὰ τούτων τῶν τοσούτων τὴν θεόν. θεὸν γὰρ τὴν\n\nΦήμην εἶναι παρὰ τῶν σοφωτάτων μεμαθήκαμεν ποιη-\n\n\n\n\n\n\n\n\n\n\n\n\n\nτῶν.\nκαὶ ταύτῃ πειθόμενοι τοὺς μὲν ἀμείνους, τοὺς\n\nδὲ χείρους ἡγούμεθα. καὶ ὁ μὲν προδότης, ὁ δὲ ἀνδρο-\n\nφόνος, ὁ δὲ τυμβωρύχος, ἕτερος ἕτερόν τι τῶν τοιούτων\n\nἔδοξεν οὐχ ἑωρακότων μὲν ταῦτα τολμώμενα τῶν ταῦ-\n\nτὰ λεγόντων, τῇ φήμῃ δὲ ἀπιστεῖν οὐκ ἐχόντων, ἣν\n\nἀνάγκη τὴν ἀρχὴν ἀπὸ τῶν πεπραγμένων λαμβάνειν.\n\nκαὶ ταύτης γε τῆς θεοῦ τὰ μέγιστα ὁρῶ τὰς πόλεις\n\nἀπολαυούσας, ἢ μηδὲ τὰ λίαν ἐν σκότῳ πραττόμενα\n\nλανθάνειν ἐᾷ πάντα εἰς φῶς ἄγουσα καὶ παραδιδοῦσα\n\nτοῖς ἀνθρώποις καὶ δηλοῦσα τοὺς πάντα μηχανωμέ-\n\nνους.\nἐμοὶ θεράποντας καὶ θεραπαίνας οὐκ ἔδωκεν\n\nἡ Τύχη πράττουσα τὸ αὑτῆς, ἄλλοις γὰρ ἄλλα νέμει.\n\nνῦν μὲν οὖν οἰκέτας μάρτυρας καλεῖν οὐκ ἔχω, πῶς\n\nγὰρ τούς γε οὐκ ὄντας; καλῶ δὲ τὰς ὑμετέρας φωνὰς\n\nκαὶ ἃ πέπυσθε τούτῳ πρὸς τὴν ἐμὴν πεπρᾶχθαι γυ-\n\nναῖκα τὴν δυστυχῆ, τὴν ὑπὸ τῆς τούτου περιουσίας\n\nκατενεχθεῖσαν.\nοὐδὲ γὰρ αὖ τοῦτ’ ἔστιν εἰπεῖν ὧς,\n\n\n\n\n\n\n\n\n\n\n\n\n\nεἰ καὶ σφόδρα ἤρα, πείθειν γε οὐκ ἂν ἴσχυεν ἀργυρίου\n\nσπανίζων. τίς γὰρ ὑμῶν οὐκ οἶδε τὸν τούτου πλοῦ-\n\nτον μέγαν, τὸ χρυσίον, τὰς συνοικίας, τὰ ἀνδράποδα,\n\nτὰ βοσκήματα, τὴν γῆν, τοὺς καθ’ ἕκαστον μῆνα τό-\n\nκους; ἀνὴρ δὲ ὁ αὐτὸς ἐρῶν τε καὶ πλουτῶν ταχέως\n\nἂν παραστήσαιτο γυναικὸς γνώμην. οὐδὲν γὰρ οὕτω\n\nδεινὸν τρέψασθαι σωφροσύνην ὧς τὸ δύνασθαι προΐε-\n\nσθαι. καὶ γὰρ ἂν τὴν πρώτην ἀποκρούσηται πεῖραν,\n\nἕτερα ἦλθε πλείω καὶ πάλιν ἕτερα τοσαῦτα, καὶ ἡ καθ’\n\nἡμέραν προσθήκη πρὸ τῆς νίκης οὐχ ἵσταται.\nτοῦ-\n\nτὸ, ὦ δικασταί, τοὺς προδότας ποιεῖ, τὸ μεγάλῃ τιμῇ\n\nτὰ πράγματα | τοὺς πολεμίους ὠνεῖσθαι, τοῦτο\n\nπείθει τῶν πρὸς τὴν πατρίδα δικαίων ὀλιγωρεῖν, τοῦ-\n\nτο τὰς πολλὰς εἰργάσατο μοιχείας. καί τινα ἤδη καὶ\n\nζῶσαν ἐν ἀφθόνοις ἡ τοῦ πλείονος ἐπιθυμία καθείλ-\n\nκύσεν. εἰ δὲ καὶ πλουτοῦσα γυνὴ τὸ πλέον ἐθαύμασε,\n\nτί θαυμαστὸν τὴν τοῦ πένητος παθεῖν τι πρὸς χρυ-\n\nσίον;\nκαὶ ταῦτα οὐ συγγνώμην ἔχων ἐκείνῃ λέγω,\n\n\n\n\n\n\n\n\n\n\n\n\n\nμὴ γὰρ ἔστω γυναικὶ μηδὲν τιμιώτερον ἀνδρός, ἀλλ’\n\nὅτι λόγον εἶχε τὴν οὐκ εὐποροῦσαν ἐκπλαγῆναι πρὸς\n\nτὰ πεμπόμενα χρήματα καὶ δεξαμένην ὧν ἐδεῖτο ὧν ὁ\n\nδιδοὺς ἔχρῃζεν ἀντιδοῦναι. λέγω δὲ ταῦτα οὐ κατὰ\n\nπάσης γυναικὸς πένητος, ἔστι γάρ, ἔστιν εἶναι καὶ πε-\n\nνομένην ἀνάλωτον, ἀλλ’ ὅτι τῷ πλουτοῦντι βουλομένῳ\n\nτὰ τοιαῦτα ἀδικεῖν τὸ πολλὰ κεκτῆσθαι συμπράττειν\n\nπολλαχοῦ δύναται.\n19. Ὄντων τοίνυν καὶ τούτων οὐ μικρῶν τεκμη-\n\nῥίων τοῦ τοῦτον ἃ δοκεῖ πεποιηκέναι πολὺ μεῖζόν ἐστι\n\nτὸ ῥηθησόμενον. εἰ γὰρ αὖ μὴ μοιχὸς οὗτος ἦν, ὦ\n\nδικασταί, τί τῷ νόμῳ τῷ φύλακι τῶν γάμων ἐμάχετο;\n\nμᾶλλον δέ, εἰ μὴ μοιχὸς ἦν οὗτος, φθάσας ἂν ἐμὲ\n\nτοῦτον αὐτὸς ἐτίθει τὸν νόμον τούτῳ πρὸς τὴν φήμην\n\n\n\n\n\n\n\n\n\n\n\nἀνταγωνιζόμενος καὶ φανερὸν ἅπασι ποιῶν ὅτι ἐγὼ\n\nμέντοι ὁ πονηρὸς καὶ κακῶς ἀκούων καὶ τῶν\n\nπολιτῶν τοὺς γεγαμηκότας ἀδικῶν τοιαῦτα ἐπὶ\n\nτοῖς μοιχοῖς νομοθετῶ. τίς οὐκ ἂν ἐπήνεσεν, ὦ\n\nδικασταί, τότε; τίς οὐκ ἂν ἠγάπησε; τίς οὐκ ἄν κατη-\n\nράσατο τοῖς τολμῶσί τι ἀντιλέγειν; τίς οὐκ ἂν ἐθαύ-\n\nμασε τὸν λόγον;\nὁ δὲ τοσοῦτον ἀπέσχε τοῦ τοι-\n\nοῦτόν τι ποιεῖν ὥστε καὶ τὸν νομοθετοῦντα ἐμὲ πολἐ-\n\nμιον ἡγεῖτο κεκραγώς, ἀπειλῶν, συνάγων κατὰ τῶν\n\nγραμμάτων τοὺς οὐ καλῶς τῷ λέγειν χρωμένους. ὅτ’\n\nοὖν ταῦτα ἐποίεις, τότε ἐμαρτύρεις μοιχεύειν. τί γὰρ\n\nἴδει τὸν οὐδὲν ἑαυτῶ συνειδότα τοιοῦτον δεδοικέναι\n\nτὴν τιμωρίαν;\nεἰ δὲ κατὰ τῶν ἱεροσύλων ἐτίθην\n\nνόμον, σὺ δὲ ἠγανάκτεις, οὐκ ἂν ἦν ὁμολογία τοῦτο\n\nτοῦ τὰ τῶν θεῶν ὑφῃρῆσθαι; | εἰ δὲ κατὰ τῶν\n\nτὰ κοινὰ κλεπτόντων, σὺ δὲ ἤχθου, οὐκ ἂν ἐν τοῖς\n\nκεκλοφόσιν ἦσθα; εἰ δὲ κατὰ τῶν προδιδόντων, σὺ δ’\n\nἠναντιοῦ τῷ νόμῳ, οὐκ ἂν δῆλον ἐποίεις ὡς ἔξω βλέ-\n\n\n\n\n\n\n\n\n\n\n\n\n\n\n\nπεις; οὐκοῦν καὶ νῦν τῷ τοῖς κατὰ τῶν μοιχῶν γρα-\n\nφομένοις ἀντιτετάχθαι τὸ κατὰ σαυτοῦ ταῦτα γεγράφθαι\n\nὁμολογεῖς; δεινὸν δέ, εἰ τὸ μὲν τοῖς μοιχοῖς πολεμεῖν\n\nσωφροσύνης εἶναι σημεῖον, τὸ δὲ βοηθεῖν μὴ τοῦ μοι-\n\nχεύειν δόξει τεκμήριον.\n22. Οἶδα τοίνυν ὅτι τὴν μὲν φήμην φθονούντων\n\nἔργον εἶναι φήσει. φθονεῖσθαι γάρ ἐστιν εἰκὸς τοὺς\n\nεὐποροῦντας ὑπὸ τῶν πενομένων. δεῖ γὰρ ἡμᾶς, ὡς\n\nἔοικεν, ὦ δικασταί, μὴ τἄλλα μόνον, ἀλλὰ κἀν τοῖς\n\nδικαστηρίοις ὑβρίζεσθαι. τί γὰρ ἄν τις μεῖζον ἀκούσαι\n\nκακὸν ἢ εἰ τοῖς ἑτέρων τις αὐτὸν ἀγαθοῖς ἀποπνίγε-\n\nσθαι λέγοι; ἡμεῖς δὲ ἡμῖν μὲν αὐτοῖς καὶ παισὶ τἀ-\n\nγαθὰ παρὰ τῶν θεῶν αἰτοῦμεν, συμφορὰν δὲ ἡμετέραν\n\nτὴν ἑτέρων εὐτυχίαν οὐδέποτε ἐκρίναμεν.\nἡδέως\n\nδ’ ἂν σε ἐροίμην, εἰ μόνῳ σοὶ χρήματά ἐστι πολλὰ\n\n\n\n\n\n\n\n\n\n\n\n\n\nτῶν ἐν τῇ πόλει. ἀλλὰ μήποτε οὕτω πράξαιμεν κακῶς\n\nὥσθ’ ἔνα μόνον οἶκον εὖ πράττειν ἐν αὐτῇ. πῶς οὖν,\n\nὦ σοφώτατε, μετὰ πολλῶν εὐπορῶν μόνος φθονεῖσθαι\n\nλέγεις; εἰ γὰρ δὴ φύσει τοῦτο τοιοῦτον ἦν, πάντας\n\nἔδει τοὺς εὐπόρους πολλὰ καὶ δεινὰ παρὰ τούτων\n\nἀκούειν, εἴπερ ἀνάγκη φθονεῖσθαι μὲν διὰ τὸ πλου-\n\nτεῖν, τοὺς δὲ φθονουμένους τοιαῦτα συκοφαντεῖσθαι.\n\nἀλλ’ ὁρᾷς ὅτι καὶ τοὺς ἄλλους φιλοῦμεν | καὶ\n\nθαυμάζομεν καὶ συγχαίρομεν εὐποροῦσι καὶ συνευχό-\n\nμεθα τὰ ὄντα σφίσιν ἐπιδοῦναι καὶ κοινοὺς γονέας\n\nὀνομάζομεν τοῦ πλήθους. καὶ οὐδεὶς οὐδένα μοιχεύειν\n\nφησί. διὰ τί; διότι οὐδὲ μοιχεύει.\nκαὶ σὺ τοίνυν,\n\nεἰ σωφρονεῖν ἐβούλου, τῶν αὐτῶν ἐτύγχανες ἄν. νῦν\n\nδὲ οὐ τὸ πλουτεῖν, τὸ δὲ ἀδικεῖν τὴν φήμην ταύτην\n\nἐποίησεν, ἐπεί, εἰ μῖσος ἦν ὑπὸ φθόνου περὶ σὲ γε-\n\nγενημένον καὶ ὅπως ἀπόλῃ, ταῦτα ἐλέγετο, ἦν ἂν ἔτε-\n\nρα καὶ μείζω τούτων καὶ πολὺ δεινότερα πᾶσαν ἐκ-\n\nπολεμῶσαί σοι δυνάμενα τὴν πόλιν. τίνα ταῦτα; νεώ-\n\nτερά σε βουλεύειν ᾐτιῶντο ἂν καὶ τὴν ἰσηγορίαν δυσ-\n\n\n\n\n\n\n\n\n\n\n\nχεραίνειν καὶ μείζονα τῶν πολλῶν ἀξιοῦν εἶναι καὶ\n\nζητεῖν ἀντὶ τῶν νόμων γενέσθαι. καὶ οὐκ ἂν ἦν ἀπίθα-\n\nνος ὁ λόγος πάντων ὅσοι δὴ πώποτε δημοκρατίας κατέ-\n\nλυσαν μετὰ πλούτου τοῦτο πεποιηκότων.\nνῦν δὲ\n\nπολλήν μοι λέγεις τῶν φθονούντων μωρίαν, εἰ βου-\n\nλόμενοί σε ποιῆσαι κακῶς μὴ μειζόνως ἐποίουν. τότε\n\nμὲν γὰρ ὅλην ἄν σοι τὴν πόλιν ἐπῆγον, νῦν δ’ οὐ\n\nτοσούτους ἐπὶ σὲ τῶν πολιτῶν ἐκίνουν. οὐ γὰρ ἴσον\n\nεἰς ὀργὴν δουλείας φόβος καὶ γυναικὸς ὕβρις. διὰ τί\n\nοὖν ἐκεῖνο ἀφέντες τοῦτο λέγουσιν; ὅτι τὸ μὲν οὔπω\n\nδιανενόησαι, τὸ δὲ εἴργασαι. εἶθ’ ὥσπερ ὑπὲρ τῶν\n\nκαλούντων σε μοιχὸν δεδιὼς μὴ ψευδῆ δόξαιεν λέγειν,\n\nἦλθες νόμου κατηγορήσων οὐκ ἐῶντος μοιχεύειν δει-\n\nκνὺς ὧς ἔργα τὸν νόμον ἐποίησε.\n26. Καὶ τίνα, φησί, παρέβαινον ἐν τῷ κατη-\n\nγορεῖν νόμον; καὶ τί δέ; οὐκ ἐξῆν μοι κατηγο-\n\nρεῖν; ἢ τῶν ἀτί·μων εἰμί τις; σὺ δὲ οὐκ εἶ μὲν\n\nἄτιμος, ἦσθα δὲ ἂν εἰκότως παῖδας ἑτέρων ἀτίμους\n\nπεποιηκώς, οὐδ’ αὖ μὴ μετέχων τῆς περὶ ταῦτα ἐξου-\n\nσίας ἐγράφου, μετεῖχες γάρ. κρίνεται δὲ οὐ τοῦτο τή-\n\n\n\n\n\n\n\n\n\n\n\n\n\nμερον, εἴτ’ ἐξὸν εἴτ’ οὐκ ἐξὸν ἐγράφου, | ἀλλ’\n\nεἰ μὴ τῷ γράψασθαι σαυτοῦ καταμεμαρτύρηκας, ἐπεὶ\n\nκαὶ βαδίζειν διὰ τῶν στενωπῶν ἔξεστι καὶ βαδίζοντα\n\nἄνω βλέπειν, ἀλλ’ ἐὰν πολλάκις διὰ ταὐτοῦ βαδίζῃς\n\nοὐκ ἀγούσης ἀνάγκης καὶ βλέπῃς ἄνω πολλάκις γυ-\n\nναῖκα νέαν καὶ καλὴν οὐδέν σοι προσήκουσαν περι-\n\nσκοπῶν, ποιεῖς μὲν ἃ μὴ κεκώλυται νόμῳ, ποιῶν δὲ\n\nἐφ’ ὅτῳ ταῦτα ποιεῖς δεικνύεις.\nοὕτω δὴ καὶ νῦν\n\nτοῦ γεγράφθαι μὲν οὐκ ἀπαιτοῦμεν δίκην οὐδὲ τοῦτ’\n\nἔστι τὸ ἔγκλημα, τὸ γεγράφθαι δὲ σημεῖον ὧν ἐγκα-\n\nλοῦμεν ἀξιόπιστον εὑρίσκομεν, καὶ τὸν ἀπὸ τοῦ κατα-\n\nληφθῆναι θάνατον ἀνελὼν τῷ παρὰ τῆς ψήφου σαυ-\n\nτὸν ὑποτέθεικας. οὐ γὰρ ἔτ’ ἂν ἔχοις ἅ γε ὡμολόγηκας\n\nἀρνεῖσθαι. τοῦ νόμου γὰρ ὁ μῶμος τὴν τῆς μοιχείας\n\nὁμολογίαν ἔχει.\n28. Ἀλλ’ οὐ διὰ τοῦτο, φησίν, ἐγραψάμην,\n\nὁρῶν δὲ αὐτὸν οὔτε δίκαια οὔτε συμφέροντα\n\nλέγοντα. πῶς οὐ δίκαια, πρὸς Δῖός; οὐ δίκαιον τοῦ\n\nγήμαντος ἢν ἠγάγετο εἶναι; οὐ δίκαιον τῇ πόλει γνη-\n\n\n\n\n\n\n\n\n\n\n\n\n\n\n\nσιοὺς τίκτεσθαι παῖδας; τί δ’ οὐχὶ καὶ συμφέρον τὰς\n\nγονὰς τοῖς πατράσιν ἀνυπόπτους; εἷναι; οὕτω γοῦν\n\nμετ’ εὐνοίας πλείονος καὶ στρατεύοιντ’ ἄν.\nἀλλὰ\n\nτὸ ἄκριτον κτείνειν οὐ δίκαιον. καὶ τί δεῖ κρί-\n\nσεως, ὅταν ἐπὶ τῆς εὐνῆς τῆς ἐμαυτοῦ σε λάβω; τί\n\nδεῖ φαινομένου τοῦ κακοῦ λαγχάνειν δίκην; ἂν δ’ ὁ\n\nπαρελθὼν εἰς ἀλλοτρίαν οἰκίαν καὶ συμπεπλεγμένος\n\nἀλλοτρίᾳ γυναικὶ καὶ ἀντὶ τοῦ γήμαντος συγκατακεί-\n\nμενος μὴ σφάττηται εὐθὺς ἐπὶ τῆς κλίνης ἐν ᾗ ταῦτα\n\nὑβρίκει, ἀλλ’ εἰς δικαστήριον καλῆται καὶ νόμους με-\n\nμελετηκὼς εἰσίῃ καὶ τοὺς ἐξαιτησομένους εἰσάγῃ καὶ ὁ\n\nτὰ τοιαῦτα πεπονθὼς ξίφους ὄντος καὶ πικρᾶς οὕτω\n\nμίξεως ὁρωμένης ἀνέχηται καὶ προπέμπῃ τὸν μοιχὸν\n\n| ὥσπερ εὐεργέτην μέχρι θυρῶν, ταῦτα, ὦ πλού-\n\nσιὲ, δίκαια; τὸ δὲ χρήσασθαι θυμῷ καλῷ πρὸς φόνον\n\nοὐ δίκαιον, ἀλλὰ τὸ τῆς ὑστεραίας ἀνέχεσθαι τῶν\n\nπαραμυθουμένων καὶ φοβούντων καὶ λέγ’ ὄντων καὶ]\n\nσὺ δὲ οἴσεις τὸν πλούσιον; οὐ γὰρ κακόν τι\n\nπροσλαβὼν ἕτερον ἄπει;\n30. Πῶς οὖν, ἐρεῖς, εἴπερ δίκαιον τοῦτ’ ἦν,\n\n\n\n\n\n\n\n\n\nοὐκ ἦν ἐν τοῖς παλαιοῖς νόμοις; πόσα δὲ καὶ ἄλλα\n\nτῶν νυνὶ δικαίων οὐκ ἦν ἐν τοῖς παλαιοῖς νόμοις, ἃ\n\nπροιὼν ὁ χρόνος εὗρεν. οὐ καθ’ ἕκαστον ὧς εἰπεῖν\n\nμῆνα νόμους ὁρᾷς τοὺς μὲν λυομένους, τοὺς δὲ γρα-\n\nφομένους τῶν πραγμάτων αὐτῶν τὰ τοιαῦτα εἰσηγου-\n\nμένων, ὅτι βέλτιον τοῦτ’ ἀντ’ ἐκείνου κρατεῖν; εἰ γὰρ\n\nκαὶ πάνυ θαυμάσιοι τὴν φύσιν οἱ πάλαι τεθεικότες\n\nτοὺς νόμους, ἀλλ’ ἄνθρωποί γε, διαφυγεῖν δέ τι τῶν\n\nδεόντων ἀνθρώπου διάνοιαν οὐδὲν θαυμαστόν.\nὁ\n\nμὲν οὖν νόμος τοῦ νόμου βελτίων καὶ διὰ τοῦτο τοῖς\n\nἄλλοις ἅπασιν ἤρεσκε, σὲ δὲ ἐλύπει μόνον καὶ διὰ\n\nτοῦτο ἠγανάκτεις. καίτοι πονηρός γε ὢν πάντας ἂν\n\nεἶχεν ἀγανακτοῦντας. ἀλλ’ οὐ τὰ σὰ νοσοῦσι. διόπερ\n\nοὐδ’ ἐδεδοίκεσαν. τὴν τοίνυν τῶν ἄλλων σιωπὴν μᾶλ-\n\nλον ἄν τις ποιήσαιτο σημεῖον τοῦ λυσιτελεῖν τὸν νό-\n\nμον ἢ τὸν τούτου φόβον τοῦ μὴ συμφέρειν.\nΚαὶ μὴν ἐνίκων, φησίν. ἀλλὰ κακῶς. πόσοι\n\nδὲ πρὸ σοῦ πλούσιοι νενικήκασι κακῶς. ἠσέβησαν\n\nοὖν οἱ δικάσαντες; οὐ μὰ Δία, ἀλλ’ ἐξηπατήθησαν.\n\nἔστι δὲ | οὐκ ἴσον ἑκόντα προέσθαι τὸ δίκαιον\n\n\n\n\n\n\n\n\n\n\n\nἢ παρακρουσθῆναι. τὸ μὲν γάρ ἐστι τῆς τοῦ χαριζο-\n\nμένου κακίας, τὸ δὲ τῆς τῶν τἀληθῆ διαστρεφόντων\n\nτέχνης. μέμψαιτο δ’ ἂν οὐδεὶς ἀντὶ τοῦ δράσαντος\n\nτὸν πεπονθότα. οὐδὲ γὰρ ὁ κῆρυξ τούτους ἀφιεὶς ἐκεί-\n\nνοῖς καταρᾶται. μὴ τοίνυν με διάβαλλε πρὸς ἐκείνους\n\nτοὺς δικαστὰς οἱ μετ’ ἐμοῦ παρὰ τῆς σῆς ἠδίκηνται\n\nῥώμης ᾖ πολλῇ πανταχοῦ κέχρησαι, ἐπ’ ἀγορᾶς, ἐν\n\nβουλευτηρίῳ, ἐν ἐκκλησίαις, ἐν δικαστηρίοις. οὐκοῦν\n\nἐκράτεις μὲν οὐ δικαίως, νόμον δὲ καλῶς ἔχοντα καὶ\n\nβοηθοῦντα τοῖς γεγαμηκόσιν ἔδεισας, τῷ δέει δὲ τὸ\n\nμοιχεύειν ὡμολόγησας.\n33. Τὴν δ’ ἀπὸ τοῦ γράψασθαι, φησίν, ὑπ-\n\nοψίαν ἔδεισα ἴσως. ἀλλ’ ἦν μεῖζον ἐν τῷ μὴ γρά-\n\nψασθαι τὸ δέος. τὸ μὲν γὰρ εἶχε φόνον, τὸ δὲ κρίσιν.\n\nκαὶ πρὸς μὲν τοῦτο τῶν λόγων οὐκ ἀπορήσειν <ἔμελλεν>,\n\nπρὸς ἐκεῖνο δὲ ἕξειν οὐδέν. ἡγήσατ’ οὖν ἀσφαλεστέραν\n\nτῆς πρὸς τὸ σιδήριον τὴν πρὸς τὰ τεκμήρια μάχην.\n34. Χωρὶς δὲ τούτων πολλὰ καὶ θεῶν ὀργῇ ποι-\n\nοὖσιν ἄνθρωποι, δι’ | ὧν αὐτοὶ σφῶν αὐτῶν\n\n\n\n\n\n\n\n\n\n\n\n\n\n\n\n\n\nἀναφαίνονται κατήγοροι καὶ τοὺς κρίνοντας αὐτοὺς αἷς\n\nπαρέχουσιν ἐπισπῶνται λαβαῖς. καὶ νῦν πλείους ἐκεῖ-\n\nνοι τῆς τούτου κακίας ποιοῦντες τὰς ἀποδείξεις δεύ-\n\nτέρα τοῖς προτέροις σημεῖα προσέθηκαν.\nτί δ’, εἰ\n\nτὴν μὲν ἐκ τῆς ὑποψίας αἰσχύνην ᾔδει ῥᾳδίως πολὺν\n\nἤδη χρόνον ἐν αὐτῇ βεβιωκώς, τὸν δὲ κρινοῦντα αὐ-\n\nτὸν οὐκ ἐνόμιζεν ἔσεσθαι διὰ τὸν πλοῦτον καὶ τὴν\n\nὑπερηφανίαν καὶ τὰς πανταχοῦ τραγῳδουμένας χορη-\n\nγέας; ἀπὸ τῆς αὐτῆς τοίνυν αἰτίας αὐτὸς ἐδίωκεν, ἀλλ’\n\nοὐ δι’ ἑτέρου τοῦτο ἔπραττε. τῶν μὲν γὰρ βελτίστων\n\nοὐδένα ἂν ἔπειθε, κόλαξ δὲ οὐκ ἂν εἶχεν ἐπεισάγειν\n\nτοῖς περὶ τοῦ νόμου λόγοις αὑτοῦ τε καὶ προγόνων\n\nλειτουργίας.\n36. Καὶ πόσῳ, φησί, βέλτιον θηράσαντα ἔλ-\n\nκειν, ἀλλὰ μὴ διώκειν ἀπὸ σημείων. ὅτι χαλεπὸν\n\nτῷ πένητι τἀς ὑπὲρ τῆς τροφῆς ἀφέντα φροντίδας\n\nμοιχὸν φυλάττειν καθήμενον. ἔπειθ’ ὑπὲρ μὲν τοῦ\n\nκτεῖναι λαβὼν πᾶν ἂν ὑπομεῖναί μοι δοκῶ, κρίνειν δὲ\n\nκαὶ τότε | μέλλων τί μὴ τοῦτ’ ἤδη ποιῶ; τίνα\n\n\n\n\n\n\n\n\n\n\n\nτῶν τεκμηρίων κατεγνωκὼς ἀσθένειαν; οὐ μυρίους\n\nἴσμεν ὑπὸ τούτων ἁλόντας; δότω δὴ καὶ αὐτὸς δίκην\n\nὑπὸ πολλῶν καὶ λίαν ἐναργῶν ἐξεληλεγμένος.\nὑπὲρ\n\nὧν ἐπίστασθε, ὦ δικασταί, ψηφιεῖσθε τήμερον. ἃ πέ-\n\nπραχε πολλάκις μὲν εἰρήκατε, πολλάκις δὲ ἀκηκόατε.\n\nπερὶ ὧν τοῖς ἀπιστοῦσιν ὀμωμόκατε. ὑμεῖς τοῦτον\n\nὁρῶντες ἠγανακτεῖτε καὶ προσιόντος ἀπεφεύγετε. πολ-\n\nλάκις ὑμεῖς τοῦτον ἀπὸ τῆς πράξεως ὠνομάζετε μᾶλλον\n\nἢ οὗπερ ὁ πατὴρ ὀνόματος ἔθετο. καὶ τὸν μοιχὸν εἰ-\n\nπών τις τοῦτον ἂν εὐθὺς ἐδήλωσε.\nκαὶ τῆς ἐμαυ-\n\nτοῦ με συμφορᾶς ἀναισθήτως ἔχοντα ᾐτιᾶσθε· οὐκ\n\nὦτα ἔστι τούτῳ τῷ ταλαιπώρῳ; οὐκ ὀφθαλμοί;\n\nοὐ συγγενεῖς; οὐ φίλοι; οὐκ οἶδεν οὐδέν; οὐκ\n\nἀκήκοεν οὐδέν; πότε διδάξει τὸν πλούσιον εἰς\n\nδικαστήριον εἰσελθὼν ὧς τῆς ἡδονῆς ταύτης\n\nοἱ καρποὶ πικροί; καὶ ἐπειδὴ βραδέως ᾐσθόμην ὡς\n\nοὐκ ἔτ’ ἔχω τὸ γύναιον, πολλοὶ τῶν γεγαμηκότων ἐδέ-\n\nοντό μου προσιόντες, ὅπως ἐκκόψαιμι τὸν λυμεῶνα\n\nτοῦτον, καὶ δοίης, φασί, περὶ τῶν γυναικῶν\n\nθαρρεῖν.\n39. Ἥκω δὴ τοῦτο δράσων καὶ βοηθήσων ὑμῖν,\n\nοὐ γὰρ ἐμαυτῷ γε. τὸ γὰρ ἐμὸν ἀνίατον, ὑμέτερον δ’\n\nἂν εἴη τὸ κέρδος τῶν οὔπω τοιαῦτα θρηνούντων. κοι-\n\nνὴν μὲν οὖν ἀπάντων δίκαιον εἶναι τὴν σπουδήν,\n\nφερόντως δ’ ἂν οἱ πενόμενοι φροντίζοιεν ὧν οὗτος\n\nμεμάθηκε καταφρονεῖν καὶ καθ’ ὧν χρῆσθαι τῇ με-\n\nλέτῃ. εἰ γάρ, ὃ μὴ γένοιτο, ἀποφύγοι καὶ τοῦτο αὐτῷ\n\nδοίητε, τίς ἔσται λαβὼν ἐξουσίαν ὅς φοβούσης τῆς\n\nψήφου τοιαῦτα ἔδρα;\nοὐκ ἐμοὶ μόνον | γύ-\n\nνάιον ἔστιν, ὦ δικασταί, καλόν, ἀλλ’ ἴσως καὶ ὑμῶν\n\nτισιν. οὗτος μὲν γὰρ ἀκριβῶς οἶδεν, ὅσοις, ἐγὼ δὲ\n\nοἶμαι, τισί. δείσατε τοίνυν ὅσοις ἔστι, μᾶλλον δὲ ἁπλῶς\n\nἅπαντες οἷς εἰσὶ γυναῖκες, δείσατε. ὡς τοῖς γε ἐπὶ\n\nτοῦτο ἐνεχθεῖσιν ἀκούω τέρψιν αὐτὸ τὸ μοιχεύειν ἔχειν,\n\nκἂν μὴ κάλλους ἀπολαύειν ᾖ.\n41. Εἰ δὲ δὴ καὶ θεῶν τις ὑμῖν ἠγγυᾶτο μὴ προσ-\n\nάψεσθαι τοῦτον, ὦ δικασταί, τῶν ὑμετέρων οἰκιῶν,\n\n\n\n\n\n\n\n\n\n\n\nοὐκ ἂν εἰκότως ἐμὲ καὶ οὕτως ἠλεεῖτε, ᾧ παῖδες εἰσί\n\nτε καὶ οὐκ εἰσί; ποτὲ μὲν γὰρ εἶναι δοκοῦσιν ἐμοί,\n\nποτὲ δὲ οὐκ ἐμοί. καὶ κάθημαι βουλευόμενος· ἐκβαλῶ\n\nτῆς οἰκίας ὧς οὐκ ἐμούς; ἀλλὰ θρέψω καὶ σπέρμα\n\nἐμαυτοῦ νομίσω;\nεἰ δὲ καὶ λίαν τοῦθ’ οὕτως ἔχει,\n\nθῶμεν γάρ, ὦ δικασταί, τίς τῶν ὀνειδῶν αὐτοὺς ῥύ-\n\nσεται; τῖς ἀνέξεται μετὰ παρρησίας πολιτευομένων; τίς\n\nοὐκ ἐπιστομιεῖ; τίς οὐκ ἀφέλξει τοῦ βήματος; τοὺς\n\nδὲ οὐδὲ ἐξ οὗ γεγόνασιν εἰδότας λέγειν τολμᾶν\n\nκαὶ δημηγορεῖν; οὐκοῦν ἀνάγκη συγκαλυψαμένους\n\nἀποτρέχειν;\nκαὶ τί λέγω τοὺς παῖδας; οὐ γὰρ καὶ\n\nαὐτὸς ἀπολώλεκα τὴν φωνήν; εἰ γάρ ποτε παρελθὼν\n\nεἴποιμί τι τῇ πόλει μὲν συμφέρον, λυπηρὸν δὲ ἐνίοις,\n\nεὐθύς τις ἐπαναστὰς ἐρεῖ· καλῶς γε ἡμῖν οὗτος\n\nφυλάξει τὴν πολιτείαν, καὶ γὰρ τὴν οἰκίαν τὴν\n\nαὑτοῦ. τῇ δὲ τῆς γυναικὸς συγγενείᾳ μετέσται χώρας\n\nτινὸς βελτίονος; πόθεν;\n44. Ὁρᾶθ’ ὁπόσων ἀτιμίαν εἷς ἀνὴρ κατέχεε. διὰ\n\nτί, γενναῖε καὶ πλούσιε; τίνος ταύτην ἀδικήματος ἐπρά-\n\nξω δίκην; χρυσίον σε ἀφειλόμην; ἀλλ’ ἀργύριον; ἀλλ’\n\n\n\n\n\n\n\n\n\n\n\n\n\nἐσθῆτα; ἀλλ’ ἐγγὺς τῶν σῶν ἀγρῶν χωρίον πριάμενος\n\nἀπετεμόμην τῆς γῆς; οὐδὲν τούτων εἴποις ἂν τῶν γε\n\nοὐ πεπραγμένων.\nδιὰ τί οὖν ὃ μόνον ἦν μοι κτῆ-\n\nμα, γυνὴ γὰρ πένητι κτῆμα μόνον, τοῦτο ὑφελόμενος\n\nἔχεις; κάλλους ἐπεθύμεις; εἶτα | ἐν ταῖς ἑταίραις\n\nτοῦτο οὐκ ἐνῆν; ἀλλ’, οἶμαι, ταύταις μὲν χρώμενος\n\nοὐδένα ἂν ὕβριζες οὐδὲ ἠδίκεις οὐδὲ ἐποίεις ἄθλιον,\n\nἡδονὴ δὲ ἦν σοι τὸ ταῦτα δύνασθαι. διὰ τοῦτο τὰς\n\nμὲν ὑπερέβης, ἐμοὶ δὲ ἐπέθου. εἶτ’ οὐ καταψηφιεῖσθε\n\nτούτου τοῦ τὰ τοιαῦτα τρυφῶντος, ἀλλ’ ἀνέξεσθε χο-\n\nρηγίας λέγοντος καὶ τριηραρχίας καὶ ὧς ἡμεῖς\n\nοἱ πένητες οὐδαμοῦ;\nἀλλ’ οὐκ ἄξιον, ὦ δικασταί,\n\nτῶν τοιούτων ἀναλωμάτων τοιούτους ἀπαιτεῖν τοὺς\n\nμισθούς. οὔτε γὰρ ἔννομον οὔτ’ ἀνεκτόν. ἀρκείτω γὰρ\n\nαὐτοῖς, ἂν ταῦτα καλῶς καὶ προθύμως ποιῶσιν, ἐπ-\n\nαινεθῆναι, μοιχείας δὲ ἐξουσίαν μηδεὶς ἐν δημοκρατου-\n\nμένῃ πόλει ζητείτω. εἰ γὰρ οὐδὲ τοῖς ἀριστεύουσι, παρ’\n\nὧν ἡ σωτηρία τῇ πόλει, τοῦτο δώσομεν, πῶς οἱ μικρὰ\n\nἀπὸ πολλῶν εἰσφέροντες λάβωσιν;\nἡμεῖς ἀπὸ χρη-\n\nμάτων μὲν οὐδὲν ὠφελεῖν τὴν ἐνεγκοῦσαν ὁμολογοῦμεν,\n\nοὐ γὰρ ἔστιν ἡμῖν οὐδ’ ἐποίησεν ἡμᾶς τῶν εὐπόρων\n\n\n\n\n\n\n\n\n\nἡ Τύχη, ἃ δ’ ἂν ἀπ’ ἀνδρῶν εὔνων τε ὑμῖν καὶ προ-\n\nθύμων γένοιτο πάντα πεπλήρωται καὶ οὐκ ἂν ἐλέγξαις\n\nἡμᾶς ἐν ταῖς τοιαύταις εἰσφοραῖς κακοὺς ἢ βραδεῖς.\n48. θαυμάζω δὲ εἰ μηδὲ τούτους οὓς εἰσήγαγες ὑπὲρ\n\nσοῦ δεησομένους αἰσχύνῃ, οἳ οὐκ ἐλάττω σου περὶ\n\nταῦτα ἀνηλωκότες ἔχοντες αὑτῶν εἰπεῖν πολλὰς μὲν\n\nἐπιδόσεις, πολλὰς δὲ λειτουργίας ὅμως ἐπίστανται σω-\n\nφρονεῖν, ἐπεὶ καὶ νῦν ἄκοντές μοι δεῦρο εἰσεληλυθέναι\n\nδοκοῦσι κατεγνωκότες μὲν τῶν τούτῳ τετολμημένων καὶ\n\nεἰδότες ὧς διὰ τοῦτον τὸ πλουτεῖν διαβέβληται, ταῖς πολ-\n\nλαῖς δὲ ἱκεσίαις αὐτοῦ καὶ τοῖς δάκρυσιν ἠναγκασμένοι.\n\nοἷς πολλὰ ἀγαθὰ γένοιτο καλῶς τοῖς οὖσι χρωμένοις.\n49. Ἀλλ’ οὐχὶ σὺ τοιοῦτος, ὦ κατὰ τῶν πενήτων\n\nπλουτῶν, ἀλλ’ οἴει δεῖν ἃ τοῖς τυράννοις, ταῦτα ἐξεῖ-\n\n’ναι σοὶ μενόντων ἤδη τῶν νόμων. ἀλλ’ οἵδε σε ἀπ-\n\nάξουσι τήμερον ὧς ἐμὲ καὶ οὐ γένοιο ἂν δυνατώτερος\n\nRIV 568 | τῶν δικαστηρίων ἐν τούτῳ. τεθνεῶτος δὲ σοῦ\n\nτάχ’ ἂν ὑπάρξειε καὶ τῷ νόμῳ τεθῆναι τῆς σῆς ἀπηλ-\n\nλαγμένῳ δυναστείας.\n"};
