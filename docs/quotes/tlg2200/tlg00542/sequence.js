var sequence = {"name":"Libanius. Declamatio 42","data":"XLII.Τύραννος ᾔτησεν ἐξ ἀστυγείτονος πόλεως μει-\n\nράκιον ὡραῖον ἀπειλῶν πόλεμον, εἰ μὴ λάβοι.\n\nἐδέξατο τὸν πόλεμον ἡ πόλις. ἐπῆλθεν ὁ τύ-\n\nραννος. πολιορκουμένης τῆς πόλεως ὁ πατὴρ\n\nἀποκτείνας τὸ μειράκιον ἔρριψεν ἀπὸ τοῦ τεί-\n\nχους. ἀπελθόντος τοῦ τυράννου κρίνεται φόνου.Ἡ μελέτη.εἴη ἂν καὶ τοῦτο τῆς ἐμῆς ἀτυχίας, ὦ\n\nἄνδρες, τό τινας ἐπιχειρεῖν πείθειν ὑμᾶς ὡς ἄρα ἐμοῦ\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nβελτίους περὶ τὸν ἐμὸν υἱὸν καὶ γεγόνασι καὶ εἰσίν.\n\nἐγὼ δέ, εἰ μὲν ὡς ἀθλιώτατον ἀνθρώπων ἁπάντων\n\nπαρῄνουν ὑμῖν ἀποκτεῖναί με, καὶ χρηστοὺς καὶ φιλαν-\n\nθρώπους καὶ εὐεργέτας ἐμαυτοῦ τοὺς ταῦτα ποιοῦντας\n\nἡγούμην ἄν, οἷς γὰρ ἐν λύπη τῇ μεγίστη ζῆν ἀνάγκη,\n\nτούτοις κέρδος οὐ μικρὸν ἡ τελευτή· ἐπεὶ δὲ ἐκ κατη-\n\nγορίας καὶ ψήφου καὶ οἷα ἠκούσατε αἰτιώμενοι πει-\n\nρῶνται τοῦτο ποιεῖν, οὐ τὸ μηκέτ’ εἶναι, τὸ δὲ ἐπὶ\n\nτοιούτοις ἀποθανεῖν δεινότατον εἶναι νομίζων οἶμαι\n\nδεῖν τινα ποιήσασθαι περὶ ὧν οὐκ ὤκνησα ποιεῖν ἐν\n\nὑμῖν ἀπολογίαν.\nδεῖ δὲ καὶ ὑμᾶς, ὦ ἄνδρες, τοῖς\n\nὥσπερ ἐγὼ κακῶς διακειμένοις βοηθεῖν μᾶλλον ἢ τοῖς\n\nμετὰ τῆς τύχης ἐπιτιθεμένοις τοῖς ἅπανθ’ ὑπὲρ ὑμῶν\n\nκαὶ ὅλης τῆς πόλεως καὶ προαιρουμένοις καὶ πράττου-\n\nσιν. οὐδὲ γὰρ ἂν ἔχοι λόγον τὸν εὐνοίᾳ τῇ πρὸς ὑμᾶς\n\nἅπαντας νενικηκότα τοῦτον ὧς περὶ τοὺς οἰκείους τοὺς\n\nαὑτοῦ πονηρότατον ἀποθανεῖν.\nτὸ μὲν οὖν δίκαιον\n\n\n\n\n\n\n\n\n\n\n\nἦν ἐᾶσθαί με νῦν τῷ τάφῳ προσεδρεύειν καὶ μήτε\n\nνύκτα μήθ’ ἡμέραν ἀπαλλάττεσθαι τοῦ τὸν φίλτατόν\n\nμοι παῖδα δεδεγμένου χωρίου, τοῖς μὲν γὰρ ἄλλοις\n\nὑμῖν καιρὸς ἐν ἱεροῖς τε διατρίβειν καὶ θυσίαις καὶ\n\nὕμνοις προσδοκήσασι μὲν τὰ δεινότατα, πεπονθόσι δ’\n\nοὐδὲν ὧν φοβεῖσθαι παρῆν, τῷ δ’ ἀπολωλεκότι ἐμοὶ\n\n<τὸν παῖδα> δακρύειν τε αὐτὸν καὶ\n\nτιμᾶν καὶ τῶν παραμυθουμένων ἀκούειν, οἶς ἐγὼ πολλὴν\n\n| οἶδα χάριν· ἐπειδὴ δὲ πεφήνασί\n\nτές τε ἀπὸ τοῦ τάφου καὶ κρίνοντες ἄνθρωπον οὐδὲ\n\nὀρθοῦσθαι δυνάμενον καὶ δι’ ἐμοῦ τὸ κοινὸν διαβάλ-\n\nλουσιν, εἰ δόξει τρέφειν πολίτας οὐ διὰ τὸ τὴν πόλιν\n\nφιλεῖν, τὸ δὲ τοὺς αὑτῶν μισεῖν τὰ τοιαῦτα τολμῶν-\n\nτας, δέομαι πάντων ὑμῶν, μὴ ἀνάσχησθε μήτε τῇ πό-\n\nλεῖ’ μήτε ἐμοὶ χείρονος δόξης γιγνομένης, ἀλλ’ οἵων\n\nἂν ἠξιώσατε δικαστῶν τυχεῖν ὅμοια μὲν ἐμοὶ βεβου-\n\nλευμένοι, ὅμοια δὲ κατωρθωκότες, ἐφ’ ὁμοίοις δὲ κρι-\n\nνόμενοι, τοιούτους ὑμᾶς αὐτοὺς ἐμοὶ παράσχετε τή-\n\nμερον.\n4. Ἐγὼ μὲν οὖν ἐγνώκειν, ὦ ἄνδρες, μηδέποτε ὧν\n\n\n\n\n\n\n\n\n\nὑπὲρ ὑμῶν πέπονθα μνημονεῦσαι πρὸς ὑμᾶς, δεῖ γάρ,\n\nοἶμαι, τὸν φιλόπολιν πανταχοῦ μὲν πρὸ αὑτοῦ ποι-\n\nεῖσθαι τὸ κοινόν, ὠφεληκότα δέ τι καὶ ἔργον\n\nἀγαθοῦ διαπεπραγμένον αὐτόν τε τοῦτο σιγᾶν καὶ\n\nἑτέρου λέγοντος ἐρυθριᾶν· ἐπεὶ δὲ ἀναγκάζουσιν οὗτοι\n\nλέγειν ἃ ἥκιστ’ ἂν ἐβουλόμην, ἡ γὰρ ἀπολογία πᾶσα\n\nἐν τούτοις ἐστίν, ὦ ἄνδρες, μὴ τοῦ λέγοντος, τῶν δὲ\n\nοὐκ ἐώντων αὐτὰ σιωπᾶσθαι τούτους ἡγεῖσθε τοὺς\n\nλόγους, οἳ οὐ τοῦτο μόνον καὶ ἐμὲ καὶ ὑμᾶς ἀδικοῦ-\n\nσιν, ἀλλ’ ὅτι καὶ τῷ τυράννῳ τῆς λύπης οὐ μικρὸν\n\nἀφαιροῦσι κρίνοντες καὶ πράγματα παρέχοντες ἀνθρώ-\n\nπῳ ὅν ἐκεῖνος αὑτῷ πάντων ἔχθιστον ἡγεῖται.\nἀλλὰ\n\nτούτοις μὲν ἴσως ἀνάγκη πάντα ὑπηρετεῖν ἐκείνῳ,\n\nὑμᾶς δὲ δεῖ τοὺς οὐδεμίαν αὐτῷ χάριν ὀφείλοντας καὶ\n\nἅμα ὀμωμοκότας μὴ δι’ ὧν ἂν ἡσθείη ὁ θεοῖς ἐχθρὸς\n\nἐκεῖνος ποιεῖν, ἀλλὰ μᾶλλον ἐξ ὧν ἀνιάσεται. τοῦτο\n\n\n\n\n\n\n\n\n\n\n\n\n\nδ’ ἂν γένοιτο, εἰ καὶ πρὸ τῆς ἀπολογίας ὑμεῖς ἅπερ\n\nεἰκὸς ἦν παρ’ ἐμοῦ 〈λέγεσθαι〉, ταῦτα πρὸς ὑμᾶς αὐ-\n\nτοὺς λέγοιτε.\n6. Ἠγαγόμην, ὦ ἄνδρες, γυναῖκα κατὰ τοὺς τῆς\n\nR IV 462 πόλεως | νόμους καὶ παῖδας ηὐξάμην ὁ δυστυχὴς\n\nἐκ τούτων μοι γενέσθαι τῶν γάμων ἐμοί τε καὶ τῇ\n\nπόλει βοηθοὺς λέγοντας, γράφοντας, στρατευομένους,\n\nτὸν ὑπὲρ τῆς ἐνεγκούσης ἡδέως δεχομένους θάνατον.\n\nᾔτουν δὲ καὶ ἀγαθοὺς καὶ μάλιστα δὴ σώφρονας.\nοἶ δὲ\n\n<θεοὶ>ἔδοσαν, ὧς οὐκ ἔδει, τοῦτον δὴ τὸν ὑφ’ ὑμῶν\n\nἐπαινούμενον, λαμπρὸν μὲν τὴν ἰδέαν, βέλτιστον δὲ τὸν\n\nτρόπον, τὸν αὐτὸν τῇ μὲν ὥρᾳ πάντας ὀφθαλμοὺς ἐφ’\n\nἑαυτὸν ἕλκοντα, τῇ δὲ σωφροσύνῃ παριόντα τὴν ὥραν.\n\nκαὶ τὸν δεῖνα εἰπὼν ἄν τις τὸν καλὸν προσέθηκεν,\n\nἐγὼ δὲ ὁ κακοδαίμων ἀκούων ἔχαιρον καὶ τοῖς θεοῖς\n\nᾤμην δεῖν καὶ τούτου χάριν ἔχειν. ἔμελλον δὲ ἄρα ὑπὸ\n\nταύτης ἀπολεῖσθαι τῆς καλῆς δωρεᾶς.\nἐγὼ μὲν οὖν\n\n\n\n\n\n\n\n\n\n\n\nαὐτὸν ἔτρεφον, ὡς εἰκὸς τὸν τοιοῦτον, πάσῃ προνοίᾳ\n\nπάσας ἐπιβουλὰς ἀνείργων. ἐδεῖτο μὲν γὰρ οὐδὲν τῆς\n\nἐκ τῶν ἐφεστηκότων φυλακῆς, ὅμως δὲ εἴποντο παιδ-\n\nαγωγοὶ τοῦ μηδὲ ψευδῆ τινα διαβολὴν ἐπ’ αὐτὸν ἐλθεῖν.\n\nἐπεὶ δὲ ἀνάλωτος ἦν τοῖς ἁπάσῃ μηχανῇ κατὰ τῶν\n\nὡραίων χρωμένοις καὶ οὔτε ξένος οὐδεὶς οὔτε πολίτης\n\nοὐ πλούσιος, οὐκ ἀνδρεῖος, οὐ σοφός, οὐκ ἀπ’ ἄλλου\n\nτου περίβλεπτος ἔπειθεν αὑτῷ προσέχειν, ἔγνωσάν τι-\n\nνες διὰ τοῦ τυράννου καταισχῦναι τὸ σῶμα καὶ τὸν\n\nοὐ πειθόμενον βιάσασθαι.\nκαὶ βαδίζοντες, ὧς εἰκός,\n\nπαρ’ ἐκεῖνον σὺ δὲ τυραννῶν, ἔλεγον, καὶ δυνά-\n\nμενος φοβεῖν καὶ θηρεύων ἡδονὰς τὰ μὲν οὐ-\n\nδενὸς ἄξια μειρακύλλια συλλέγεις, τοῦ καλλί-\n\nστου δὲ τῶν ὑπὸ τὸν ἤλιον οὐκ ἀπολαύσῃ καὶ\n\nταῦτα ἐγγὺς ὄντος; εἶτ’, οἶμαι, διηγοῦντο περὶ τῆς\n\nτριχός, περὶ τοῦ προσώπου ἴ’ περὶ τῶν χειρῶν, περὶ\n\nτῶν ἄλλων καὶ ὧς καὶ τοῖς ζωγράφοις ἆθλόν ἐστι τὸ\n\nμειράκιον ἐλεγχούσης τῆς ὥρας τὴν τέχνην.\nτού-\n\nτοις αὐτὸν κινοῦντες καὶ ἀνάπτοντες καὶ ποιοῦντες\n\nὧν οὐκ εἶδεν ἐραστὴν πείθουσι τὴν ἀναίσχυντον ἐκεί-\n\n\n\n\n\n\n\n\n\n\n\n\n\nνῆν ἀποστεῖλαι πρεσβείαν. καὶ ὅ τε δῆμος | συν-\n\nεληλύθει καὶ οἱ πεμφθέντες παρῄεσαν καὶ ἦν ἐλπὶς\n\nτούτων δή τι τῶν ἐπιεικεστέρων αἰτήσοντας ἀφῖχθαι,\n\nοἷον ὅπλα, σῖτον, στρατιώτας, τὸ τῶν φυγάδων τισὶ\n\nδιαλλαγῆναι.\nδεινὰ μέν, οἶμαι, καὶ ταῦτα, πολε-\n\nμοῦντα ἄνθρωπον ἐλευθερίᾳ καὶ νόμοις τοῖς μετὰ τοΙ\n\nτῶν ζῆν αἱρουμένοις ὑπὲρ τοῦ τινος τυχεῖν διαλέγε-\n\nσθαι, ὅμως δὲ ἦν ἄν τις αὐτῷ λόγος. ὁ δὲ τί διὰ\n\nτῶν πρέσβεων, S rfj καὶ Ἥλιε καὶ πικρὰ τῆς ἐμῆς\n\nοἰκίας Μοῖρα; ἐπειδὴ χαίρω μὲν ἐγὼ ταῖς τῶν\n\nμειρακίων μίξεσι, τρέφει δέ τις παρ’ ὑμῖν υἱὸν\n\nπατὴρ οἶον οὐδένα οὐδεὶς ἐν οὐδεμιᾷ πόλει,\n\nκαὶ εἶπε τίνα καὶ τίνος, πέμψατέ μοι τὸν νέον\n\nπεισόμενον ὅ τι ἂν ἐμοὶ δοκῇ.\nἐγὼ μὲν οὖν\n\nἐπὶ τούτοις συγκαλυψάμενος καὶ πληγεὶς τὴν ψυχὴν\n\nἄφωνος ἐν τοῖς τῶν φίλων ἐκείμην γόνασι μικρὸν\n\nτεθνεῶτος διαφέρων, μόλις αἰσθανόμενος τοῦ θορύβου\n\nὂν ὑμεῖς αἰσχυνόμενοι μὲν θεούς, αἰσχυνόμενοι δὲ\n\nἀλλήλους, αἰσχυνόμενοι δὲ τὴν φύσιν ἐθορυβεῖτε καὶ\n\nταῦτα προσθέντων ἐκείνων ὡς, εἰ μὴ τὸ σῶμα παρα-\n\nδοίητε, πολεμήσεσθε, οἰόμενοι τῷ φόβῳ τῆς ὑμετέρας\n\n\n\n\n\n\n\n\n\n\n\n\n\n\n\nπεριέσεσθαι σωφροσύνης· ὑμῖν δὲ ἄρα τῶν προσδοκω-\n\nμένων πόνων | δεινότερον ἐδόκει τὰ τοιαῦτα παρ’\n\nὑμῶν δίδοσθαι καὶ τοῖς οὖσι παρ’ ἐκείνῳ μειρακίοις\n\nσυνήχθεσθε καὶ δίκην ἥδιστ’ ἂν ὑπὲρ τῶν ὑβρισμέ-\n\nνων ἐλάβετε.\nὑμεῖς μὲν οὖν ἀπηλαύνετε τοὺς\n\nπρέσβεις, ὁ δ’ ὧν ἐπήγγειλεν ἀτυχήσας εὐθὺς ἐπῄει\n\nτὰ ὅπλα, ἡνίκα τοὺς πρέσβεις ἀπέστειλεν, ἐν ταῖς\n\nχερσίν, ὡς εἰκός, ἔχων, ὅπως ὑμῖν ἀπαρασκεύοις ἐπί-\n\nθοιτο. καὶ αὐτίκα μεστὴ μὲν ἦν ἡ χώρα τῶν πολεμίων,\n\nοἶ γεωργοὶ δὲ ὅ τι ἠδύναντο τῶν σκευῶν ἄγοντες εἰς\n\n\n\n\n\n\n\n\n\n\n\n\n\nἄστυ συνέρρεον καὶ ἐξιέναι μὲν καὶ μάχεσθαι προ-\n\nεμπεσόντος τοῦ πολέμου καὶ τῶν δεινῶν οὐκ ἐνῆν,\n\nκατακεκλεισμένους δὲ τῶν τῆς πολιορκίας ἀνέχεσθαι\n\nκακῶν ἔδει. ἦν δὲ βαρέα μὲν τὰ παρόντα, φοβερὰ δὲ\n\nτὰ μέλλοντα, σύμμαχος δὲ οὐδαμόθεν, ὁ τύραννος δὲ\n\nμέγας. καὶ βοὴ μὲν παρ’ ἐκείνοις ἡ τῶν πολιορκούν-\n\nτων, ἀθυμία δὲ παρ’ ἡμῖν ἡ τῶν συγκεκλεισμένων.\n14. ἐνταῦθα ἐγὼ τῶν μὲν ἐπιτηδείων ἢ συγγενῶν οὐ-\n\nδένα εἰς βουλὴν παρεκάλουν, κατ’ ἐμαυτὸν δὲ καθίσας\n\nἐμαυτῷ διελεγόμην ὡς ἄν τις ἑταῖρος ἑταίρῳ. ὦ πα-\n\nτέρων, ἔφην, δυστυχέστατε σύ, ὦ κατὰ σαυτοῦ\n\nτε καὶ τῆς πατρίδος κάλλος υἱέος κτησάμενε,\n\nτὴν μὲν περιεστηκυῖαν τὸ τεῖχος στρατιὰν ὁρᾷς\n\nκαὶ τὸν μανίας γέμοντα τύραννον καὶ τοὺς\n\nἅπαντα ποιεῖν ὄντας ἑτοίμους ὑπὲρ ἐρῶντος\n\nδεσπότου καὶ ὧς οὐκ ἔστι σωθῆναι τῇ πόλει\n\nτοῦ κακοῦ προἰόντος. τούτων δ’ αἴτιος παῖς ὁ\n\n\n\n\n\n\n\n\n\n\n\n\n\nσὸς καὶ τὸ τοῦ παιδὸς κάλλος. κἂν μὴ τοῦτο ἤ\n\nἀπόληται ἢ τοῦ τυράννου γένηται, λύσις οὐκ\n\nἔστι τοῖς παροῦσιν. ἐπεὶ οὖν ἡ μὲν ὕβρις\n\nἀφόρητον, ἡ τελευτὴ δὲ οὐ τοσοῦτον, σωσάτω\n\nτὴν πόλιν μετὰ τῆς αὑτοῦ σωφροσύνης.\nταῦ-\n\nτὰ ἐδόκει τὴν πρώτην ἡμέραν κράτιστα, ταῦτα τὴν\n\nδευτέραν, ταῦτα τὴν τρίτην, καὶ οὐδὲν ἦν ὅ τούτων\n\nἐδύνατο | νομισθῆναι βέλτιον. λαβὼν δὴ τὸ ξίφος\n\nπάλιν κατεθέμην καὶ πάλιν λαβὼν ἔρριψα, καὶ πολλά-\n\nκις ἑκάτερον καὶ μετὰ δακρύων ἕκαστον. εἶτ’ ἐνίκα τῇ\n\nπατρίδι τὸν υἱὸν ἐπιδοῦναι καὶ πλήξας πολλάκις τὸ\n\nπρόσωπον καὶ τίλλων τὰς τρίχας καὶ πρὸς τὸν ἐμαυ-\n\nτοῦ δαίμονα εἰπών· ἐμπλήσθητι τῶν ἐμῶν κακῶν\n\nἔπεισα δι’ ὧν ἔδειξα τὸν τύραννον μηκέτι τὰ μηκέτ’\n\nὄντα ζητεῖν. καὶ ἡ τελευτὴ τοῦ παιδὸς καὶ τῷ πολέμῳ\n\nγεγένηται τελευτή.\nἐπὶ τούτοις ἐπένθησα, ἔθαψα,\n\nτοῦ σήματος εἰχόμην, ᾤμην δεῖν αὐτοῦ καθῆσθαι. καὶ\n\nδὴ τοῦτον ὁρῶν προσιόντα τὸν χρηστὸν ἐνόμιζον ταὐ-\n\nτὸν τοῖς ἄλλοις ποιήσοντα ἥκειν καὶ παραμυθήσεσθαι.\n\n\n\n\n\n\n\n\n\n\n\n\n\nὁ δὲ ἐπιστὰς καὶ βοήσας ἄγριον ἀνίστω, φησίν, ὦ\n\nπονηρότατε σύ, καὶ ἕπου δίκην δώσων τούτων\n\nὧν καὶ νῦν ἔλεγεν, ὦ ἄνδρες. φησὶ γάρ με τὸν υἱὸν\n\nἀπεκτονέναι καὶ ἠρώτα εἰ μὴ τοῦτ᾿ ἀληθὲς καὶ εἰ μὴ\n\nδεινόν.\n17. Ἐγὼ δὲ δεδρακέναι μὲν ὁμολογῶ τοῦτο τὸ\n\nἔργον, κακίαν δὲ ἐμαυτοῦ καταγινώσκειν οὐκ ἔχω. διὰ\n\nτί; ὅτι τὴν αἰτίαν οὐδεὶς ἂν δύναιτο δεῖξαι τοῦ πε-\n\nπραγμένου πονηράν, τῆς αἰτίας δ’ οὐκ οὔσης τοιαύτης\n\nοὐδ’ ἂν ἐκεῖνο δύναιτο πονηρὸν νομισθῆναι. τουτὶ\n\nγὰρ ὅσον ἐστὶ πολλαχόθεν μὲν ἄν τις μάθοι, μάλιστα\n\nδὲ ἐκ τῶν περὶ τῆς βλάβης νόμων, ἐν οἶς οὐ μικρὸν\n\nδιαφέρει τὸ ἑκόντα ἢ ἄκοντα. κἀν τοῖς φονικοῖς δὲ τὸ\n\nἴσον εὕροι τις ἄν. τί δέ; οἶ στρατηγοὶ οὐ καὶ τὰς\n\nαὑτῶν ναῦς πολλάκις κατέκαυσαν καὶ τὸν καρπὸν\n\nδιέφθειραν καὶ ταῦτα ποιήσαντες ἐστεφάνωνται; οὐ\n\nγὰρ ἔνα τοὺς πιστεύσαντας, ἀλλ’ ἔνα τοὺς ἐναντίους\n\nτούτοις | βλάψωσιν ἔπραξαν. τῆς τοίνυν γνώ-\n\n\n\n\n\n\n\n\n\n\n\n\n\n\n\n\n\nμὴς εὐδοκιμούσης ἀπήλλακται καὶ τὸ πραχθὲν αἰτίας.\nκαὶ σὺ τοίνυν μὴ δι’ ὅ γέγονε παρεὶς αὐτὸ λέγε τὸ\n\nγεγενημένον μόνον, ἀλλ’ ἔασον τούτους ἀπὸ παντός,\n\nὦ χρηστέ, τὴν ψῆφον ἐπενεγκεῖν. ἂν μὲν τοίνυν ἐπι-\n\nδεῖξαι δυνηθῇς ὧς ἐγὼ τὸν ἐμαυτοῦ παῖδα ἐμίσουν\n\nκαὶ ὑγιαίνοντος ἠχθόμην καὶ ἀρρωστοῦντος εὐφραινό-\n\nμην καὶ προσιόντος ἀπεστρεφόμην καὶ παίων καὶ\n\nἄγχων διετέλουν καὶ καταρώμενος αὐτῷ πολλάκις ἐπε-\n\nδείχθην πρὶν ἄνδρα γενέσθαι ἀποθανεῖν, εἰ μέν τι\n\nτούτων ὁ διώκων αἰτιᾶσθαι δύναιτο καὶ οὐκ αἰτιᾶσθαι\n\nμόνον, ἀλλὰ καὶ παρέχεσθαι μάρτυρας, ἀποκτείνατε,\n\nκατακόψατε, καταποντίσατε, λόγος οὐδεὶς ἔσται μοι· εἰ\n\nδ’ ὂν ζῆν ἐβουλόμην ἀφῃρέθην, ἐλέησον τὸν ἐζημιω-\n\nμένον. ποῦ γὰρ ἂν ἔχοι λόγον τὸ μὲν τῆς χειρὸς\n\nἔργον εἰς ἐξέτασιν ἄγειν, ἃ δὲ φρονῶν τοῦτ’ ἔδρων\n\nὑπερπηδᾶν;\nἐβουλόμην, ὦ ἄνδρες, τὸν τύραννον\n\nἐν τῇ πολιορκίᾳ πέμψαντα κήρυκα εἰς ὑμᾶς εἰπεῖν ὅτι\n\nνενίκηκε παρ’ ὑμῖν μὴ δοῦναι τὸν νέον, ὑμεῖς\n\nδὲ ἔκδοτέ μοι τὸν τούτου πατέρα καὶ\n\nτὸν πόλεμον. τότ’ ἂν εἴδετε καλῶς ὅστις ἐγὼ πρὸς\n\nτὸν ἐμαυτοῦ. αὐτὸς γὰρ ἂν παριὼν ἔγραφον τὸ περὶ\n\n\n\n\n\n\n\n\n\n\n\n\n\n\n\nτῆς ἐκδόσεως ψήφισμα, μᾶλλον δὲ καὶ πρὸ τοῦ ψη-\n\nφίσματος ἔτρεχον ἂν ὑπὸ τὰ τοῦ τυράννου ξίφη καὶ\n\nοὐδὲν ἂν ἔδεισα τῶν δεινῶν ἔν ἐκεῖνο μέλλων διὰ\n\nτούτων κερδαίνειν, τὸ ζῆν ἐμοὶ τὸν υἱόν.\nδιὰ τί\n\nγὰρ οὐκ ἂν ἐπέδωκα ὦκα ἐμαυτὸν ὑπὲρ ἐκείνου; οὐκ ἐπιει-\n\nκής; οὐ κόσμιος; οὐ φιλοπάτωρ; οὐχ οἶος ἐνδοξοτέ-\n\nρους μὲν ποιῆσαι τοὺς αὑτοῦ προγόνους, τῶν κοινῶν\n\nδὲ ἁπτόμενος μηδενὸς ὕστερος γενέσθαι; πλέον γὰρ\n\nοὐδὲν ἐρῶ. οὐκ ᾔδειν ὅτι καὶ δημηγορῶν καὶ στρατη-\n\nγῶν ἐκεῖνος νοῦν γε ἔχων μετὰ κάλλους ὑμᾶς μὲν\n\nποιήσει μείζους, τὸν πατέρα δὲ καὶ τεθνεῶτα |\n\nλαμπρότερον;\nἐῶ τἄλλα, ἀλλ’ εἴ τις ὑμᾶς ἔροιτο\n\nτοὺς κατηγοροῦντας· διὰ τί τοῦτο ποιεῖτε; λυπεῖ-\n\nσθαι φαίητ’ ἂν ὑπὲρ τοῦ μειρακίου. εἶθ’ ὑμεῖς μὲν\n\nλυπεῖσθε τεθνεῶτος, ἐγὼ δὲ χαίρω; πάνυ γοῦν τοῖς\n\nμετὰ τὸν θάνατον διαβέβληκα τὸν φόνον. ὁρᾶτε ὡς\n\nλευχειμονῶ καὶ ἐπὶ λουτρὰ βαδίζω καὶ δειπνῶ πολυ-\n\nτελῶς καὶ ἐν συμποσίοις ᾄδω; οὐκ ἐν τέφρᾳ κεῖμαι;\n\nοὐκ ἔοικα νεκροῖς; οὐκ ἐπιθυμῶ τελευτῆς; ταῦτ’ οὖν\n\nἐζήτουν ὧν γενομένων ἀπόλωλα; καὶ οὐδὲ τῶν θηρίων\n\nᾐσχυνόμην τὴν περὶ τὰ τέκνα φιλοστοργίαν;\n22. Τίς οὖν ἡ τοῦ πραχθέντος αἰτία; ἐμὲ γὰρ δεῖ\n\nτοῦτ’ ἀποκρίνασθαι, οἱ δικάζοντες δέ, οἱ δὲ περιεστη-\n\nκότες, ἅπασα δὲ ἡ πόλις οὐκ ἂν εἴποι, παῖδες, γυναῖ-\n\nκες; ἀλλ’ ἐμὲ δεῖ περὶ ὧν ἅπαντες ἴσασι λέγειν.\n23. Δύναμις ἐπεληλύθει πολλὴ καὶ μεγάλη, στρά-\n\nτευμα δεινὸν καὶ χαλεπόν, ἱππεῖς, ὁπλῖται, τοξόται,\n\nσφενδονῆται. αἱ κῶμαι διεφθείροντο, τὰ βοσκήματα\n\nἡρπάζετο, τὰ δένδρα ἐτέμνετο. κύριος μὲν ἦν τῆς χώ-\n\nρας ὁ τύραννος, ἐβούλετο δὲ καὶ τῆς πόλεως. καὶ τὰ\n\nμηχανήματα ἑωρῶμεν, καὶ κραυγὴ πολλὴ καὶ λοιδορία\n\nστρατηγοῦ πρὸς ταξίαρχον, ταξιάρχου πρὸς στρατιώτας,\n\nστρατιωτῶν πρὸς τοὺς ἄρχοντας. φόβοι δὲ πανταχοῦ\n\nπροσέπιπτον ὁμοίως ταράττοντες τοῖς λόγοις. ἡμέρα\n\nμὲν ἦν ἐν ταραχῇ, νύκτες δ’ ἐν ἀγρυπνίᾳ, τροφὴ δὲ\n\nοὐκ εἰς κόρον. τὸ δὲ τῆς πολιορκίας πέρας ἔτι μὲν\n\nἀπῆν, ἑωρᾶτο δὲ τοῖς λογισμοῖς.\nεἰ μὲν οὖν οἷός\n\nτε ἦν ἢ ἀπὸ τῶν ἐπάλξεων βέλει τοῦ τυράννου τυχεῖν\n\nἢ λόγῳ πεῖσαι παρ’ αὐτὸν ἐξελθὼν ἀπελθεῖν ἢ δύνα-\n\n\n\n\n\n\n\n\n\nμιν ἐξαγαγὼν ἐκβαλεῖν τὴν ἐπελθοῦσαν, ἠδίκουν <ἂν>\n\nοὐ παραταττόμενος· ἐπεὶ δὲ τούτων μὲν οὐδὲν ὑπῆρχε ποιεῖν, κίνδυνος δὲ ἦν ἁλῶναι τὸ ἄστυ, φάρμακον δὲ\n\nἧν μόνον τοῦ κακοῦ μηκέτ᾿ ἐχαρισάμην τῇ πόλει.\nεἰ\n\nκαιρὸς ἧν γνώμην | ἀπαιτῶν, ἠγόρευθα ἄν· εἰ ταλάντων ἀριθμόν, ἐπέδωκα ἄν· εἰ ἔξοδον, ἐξῆλθον ἄν· εἰ μάχην, ἐμαχόμην ἄν νῦν οὗν, ἀπᾐτει γὰρ ὁ καιρὸς τὸν υἱόν, οὐδὲ τοῦτο ἔφυγον. δεῖ γὰρ ἀπεύ-\n\nχερθαι μὲν μὴ προσπεσεῖν τὰς τοιαύτας ἀνάγκας, ἐπει-\n\nδὰν δὲ ἔλθωσι, μηδὲν ἀνώτερον τῆς πόλεως νομίζειν.\n\nἔλαβεν ἡ πόλις ὃν ἔθρεψεν, ἔλαβεν ὃν ἐπαίδευσεν,\n\nσαμένῃ.\nοὐ τοῦτ᾿ ἐν τοῖς ἱεροῖς τότε καὶ περὶ τοὺς\n\nβωμοὺς ἅπαντες ηὕχοντο, γέροντες, μητέρες, <υἱεὶς>,\n\nθυγατέρες καὶ πάντα ἱερέων γένη παύσασθαι τοῦ θυ-\n\nμοῦ τὸν τύραννον καὶ λῆξαι τῆς πολιορκίας καὶ τὴν\n\nδύναμιν ἀπαγαγεῖν; τί οὖν; εἴ τις ὑμῖν τῶν πολιτῶν\n\n\n\n\n\n\n\n\n\n\n\n\n\nὧν ηὔχεσθε τυχεῖν ἔδωκεν, οὗτος πεπονήρευται; οὐκ\n\nἀκούετε τὸν Πύθιον οὕτω πολλαῖς βεβοηθηκέναι τῶν\n\nπόλεων πατέρων χρησμοῖς ὑπηρετησάντων; καὶ οἱ μὲν\n\nπαῖδες ἐτέθυντο, τὰ δὲ δεινὰ ἔστατο. οὕτω καὶ θεοῖς\n\nἀρέσκει σῶμα ἓν ὑπὲρ πόλεως ἀπιέναι.\nὑπὲρ μὲν\n\nοὖν τῶν ἀδήλων ἐπ’ ἐκείνους δεῖ καταφεύγειν, δήλου\n\nδὲ ὄντος τοῦ λυσιτελήσοντος αὑτοῖς ἐκ τῶν φαινομέ-\n\nνων βοηθεῖν. οὐκ ἦν τόθ’ ἡμῖν περὶ γῆς ὅρων ὁ κίν-\n\nδυνος, ὥστε μὴ πάντα ποιεῖν τὸν εὔνουν, ἀλλ’ ἡ\n\nπολιορκία τὸν ὄλεθρον ἠπείλει τῇ πόλει. τοῦτ’ οὖν\n\nἐποίει τὴν πρᾶξιν ἀναγκαίαν.\n28. Οὗτος μὲν οὖν ἐρωτᾷ με εἰ μὴ δεινὸν τὸ\n\nτεθνάναι τὸν παῖδα, ἐγὼ δὲ αὐτὸν ἀντερήσομαι εἰ μὴ\n\nδεινὸν κατασκαφῆναι τὴν πόλιν. ὅτι γὰρ ἑλὼν |\n\nὁ τύραννος τοῦτ’ ἂν ἐποίησε περιαλγῶν, πᾶς τις ἂν ὁμο-\n\nλογήσειεν. ἀγανακτεῖς οὖν ὅτι μὴ τεῖχος μὲν τουτὶ κατη-\n\nνέχθη, τῶν δὲ ἐνοικούντων οἱ μὲν ἔθνησκον, οἱ δὲ\n\nἤγοντο, ἐκεῖνο μὲν οἱ ἐν ἡλικίᾳ καὶ γέροντες, τοῦτο δὲ\n\n\n\n\n\n\n\n\n\n\n\n\n\nγυναῖκές τε καὶ παῖδες; ἀγανακτεῖς ὅτι μὴ πῦρ ἀνάλωσε\n\nτὴν πόλιν καὶ κρίνεις ἄνθρωπον δι’ ὅν ἔχεις τὰ ἴδια,\n\nτὰ δημόσια, τὰ ἱερά, τοὺς νόμους, τὰ ὅπλα, τὰ χρή-\n\nματα, τὰς γυναῖκας, τὰ τέκνα, τοῦτ’ αὐτὸ τὸ δύνασθαι\n\nγράφεσθαι καὶ καθίζειν δικαστάς;\n29. Ἐδέδοκτο γάρ φησι τῷ δήμῳ πολεμεῖν\n\nκαλῶς γε ποιοῦντι καὶ δόξης ἐπιθυμοῦντι καὶ\n\nοὐκ ἀνεκτὸν ἡγουμένῳ τυράννου χορηγεῖν ἡδο-\n\nναῖς. ἀλλ’ ὥσπερ ὑμῖν ὑπὲρ ἐμοῦ ταῦτα, οὕτως ὑπὲρ\n\nὑμῶν ἐμοὶ ποιεῖν ἃ πεποίηκα προσῆκε. δεῖ γὰρ τὸν\n\nδῆμον ἑκάστου τῶν πολιτῶν προβεβλῆσθαι, τοῦ δήμου\n\nδὲ ἕκαστον τῶν πολιτῶν μᾶλλον ἢ τῶν αὑτοῦ κήδε-\n\nσθαι. ἐπολεμεῖτε ἑκόντες ὑπὲρ τῆς ἐμῆς οἰκίας. ἀπὸ\n\nτῆς αὐτῆς τοίνυν οἰκίας ἧκεν ὑμῖν ἡ τοῦ πολέμου\n\nλύσις. ἢ καθήμενον ἔδει με τρυφᾶν καὶ πρὸς ἐμαυτὸν\n\nλέγειν· ὡς εὐδαίμων γε ὁ παῖς. ὅλη πόλις κακο-\n\nπαθεῖ καὶ τρίβεται καὶ ἀπόλλυται, ἔνα μηδὲν\n\nτοῦτον μήτε μεῖζον μήτε ἔλαττον ἀνιάσῃ; οὐ\n\nδῆτα, ἀλλ’ εἶπον πρὸς ἐμαυτὸν ἃ χρὴ καὶ συνεβού-\n\nλεῦσα ὧν οὐχ εὕρισκον καλλίω.\nκαὶ γὰρ εἰ μηδεὶς\n\n\n\n\n\n\n\n\n\n\n\n\n\nὑμῶν εἶπε πρὸς τὸν πλησίον ὅτι τοῦτον δὲ οὕτω\n\nπεριορᾶν τὴν πόλιν ἀναλουμένην μηδὲ ἐμέμψατο\n\nτῷ τὸ περὶ τοῦ πολέμου ψήφισμα γεγραφότι μηδ’\n\nαὑτῷ τοιαῦτα | δεξαμένῳ, ἀλλ’ οὐχ οὕτω γε σι-\n\nδηροῖ πάντες ἦσαν ὡς μηδὲ σιγῇ τοῖς γιγνομένοις\n\nἀλγεῖν, πολλὰ γὰρ ὧν οὐκ ἂν φθέγξαιτό τις ἐννοηθείη\n\nἄν, ἐμοὶ δὲ τοῦτο πάσης ἀπαιδίας, ὦ ἄνδρες, πικρό-\n\nτερον. εἰ δ’ οὐδὲν τῶν δεινῶν δεινὸν ἐδόκει, ἀλλ’ ἦν\n\nὁμοίως ἅπασι γλυκὺς ὁ πόλεμος, ἀνδράσι, γυναιξί,\n\nπαισί, γέρουσιν, ἐλευθέροις, οἰκέταις, αὐτὸ τοῦτό με\n\nχρῆν αἰδεσθῆναι τὸ διὰ τὴν πρὸς ἐμὲ σπουδὴν εἰρή-\n\nνης ἥδιον νομίζειν τὸν πόλεμον.\nἠμειψάμην\n\nἀντιδόσει πρεπούσῃ τὴν προθυμίαν. ἢ καθήμενον ἀνα-\n\nμένειν με ἔδει τὸν ἐροῦντα πρὸς ἐμέ; ἄνθρωπε,\n\nσὺ κύριος εἶ τὴν πόλιν εἶναι ἢ μή, κάλλιον δὲ\n\n\n\n\n\n\n\n\n\n\n\n\n\nσῶσαι ταύτην ἢ διαφθεῖραι. οὐκ ἀναστὰς δρά-\n\nσεις τι νεανικὸν καὶ δείξεις τῇ πόλει πάντα\n\nκεκτημένος; δειχθήτω νεκρὸν τὸ μειράκιον τῷ\n\nτυράννῳ καὶ σεσώσμεθα.\nἀλλ’ οὐδ’ εἰ τὸ τεῖχος\n\nκατεσείετο, ταύτας ἄν ποτε τὰς φωνὰς ἀφήκατε πρὸς\n\nἐμέ. ἀλλ’ ἐγὼ ταύτας ἡγούμην ἀκούει παρ’ αὐτῶν\n\nτῶν πραγμάτων. οὐ δὴ τὸ τὸν πόλεμον ὑμᾶς ᾑρῆσθαι\n\nτὴν ἐμὴν ἐκώλυε φιλοτιμίαν, ἀλλ’ αὐτὸ τὸ πρὸς τοσαύ-\n\nτην ἰσχὺν ἀντᾶραι φειδοῖ τοῦ παιδὸς τὸν πατέρα τοῦ\n\nπαιδὸς ἐπὶ τὴν πρᾶξιν παρεκάλει.\n33. Ἀλλ’ ᾤχετ’ ἄν φησιν ἀπειπὼν πρὸς τοὺς\n\nπόνους ὁ τύραννος καὶ οὐκ ἦν δῆλον ὧς πάν-\n\nτως περιέσται. λαβὼν μέν, ὦ ἄνδρες, τὸ μειράκιον\n\nᾤχετ’ ἄν; μὴ λαβὼν δὲ οὐκ ἄν. πολὺς γὰρ ἦν καὶ\n\nσφοδρὸς ὁ ἔρως καίων καὶ ἐγκείμενος καὶ μηδὲ ἀνα-\n\nπνεῦσαι διδούς. τί τούτου σημεῖον; ἐξεῖπεν ἃ\n\nκρύπτειν ἔδει, καὶ ταῦτα διὰ πρεσβείας. ὃ μηδεὶς\n\nἤκουσε μηδαμοῦ, μειρακίου κάλλος ἐπ’ ἐκκλησίας ᾐτεῖ-\n\nτο.\nἆρ’ οὖν οὐ λαβὼν ᾐσχύνθη καὶ κατέδυ\n\nκαὶ τῷ μὴ τυχεῖν ἐγένετο βελτίων; ἥκιστά γε,\n\n\n\n\n\n\n\n\n\n\n\n\n\n\n\nἀλλ’ οὕτως ἔκφρων ἦν καὶ μόνου τοῦ κτήσασθαι τὸν\n\nἐρώμενον ὥστ’ ἀναστὰς αὐτὸς ἧκεν ἄγων τὴν δύναμιν\n\nοἰόμενος δεῖν καὶ σώματα καὶ χρήματα ἀναλίσκειν καὶ\n\nμηδὲν τῶν εἰς τοῦτο φερόντων παραλιπεῖν πᾶσαν\n\nταλαιπωρίαν ἀξίαν τοῦ ἄθλου νομίζων.\nοὕτω δὲ\n\nλίαν ἐπιθυμῶν εἶχε καὶ παρασκευαῖς θαρρεῖν. πολὺς\n\nμὲν αὐτῷ πλοῦτος ἐν βασιλείοις καὶ οὗτος ἐγγύς,\n\nπολλὰ δὲ ὅπλα καὶ ῥώμη καὶ τέχνη στρατιωτική, ἅμιλλα\n\nδὲ πρὸς αὑτοὺς τῶν ἀκολουθούντων, ὅστις αὐτῷ τὸν\n\nἐρώμενον θηράσας φέρων εἰς τὰς χεῖρας ἐνθείη.\nτῷ\n\nμὲν ἐπέρρει 〈πολλὰ〉 πολλαχόθεν καὶ ἄμα τοῖς ἡμετέ-\n\nροις ἐχρῆτο καὶ τῶν ἀστυγειτόνων αὐτῷ πολλοὶ παρῆ-\n\nσαν οἱ συνεργοὶ μισοῦντες μέν, τῷ φόβῳ δὲ αὐτὸν\n\nθεραπεύοντες, ἡμῖν δὲ καθ’ ἑκάστην ἡμέραν χείρω τὰ\n\nπάντα ἐγίγνετο τῆς μὲν χώρας ἐστερημένης, τῶν πυ-\n\nλῶν δὲ κεκλεισμένων, τοῦ σίτου δὲ οὐκ ἀνασχομένου\n\nπολιορκίαν μακράν. οὐ γὰρ ἔφθημεν δόντες τὰς ἀπο-\n\nκρίσεις καὶ κατακεκλείσμεθα καὶ ὁ λιμὸς πλησίον.\n37. τί οὖν ἂν ἐκεῖνον τοῦ τείχους ἀπέστησεν; ἔρως\n\nκατεῖχεν, ἡ δύναμις συμπαρεκάλει, παρ’ αὐτοῦ γε\n\nτοῦ χρόνου πολλαὶ δέδονται πολλοῖς πολιορκηθεῖ-\n\nσαι πόλεις. ὅλως δὲ οἴεσθε βαρεῖαν ἐκείνῳ τὴν ὑπὲρ\n\nτῶν τοιούτων γεγενῆσθαι προσεδρείαν; γένοιτο γὰρ\n\nἄν τι πόνων ἐρῶντι κουφότερον ἐν οἶς εἰσιν ἐλπΙ\n\n’δες κρατήσειν τῶν ἐρωμένων; ἀνιαρὸν μὲν οὖν αὐ-\n\nτοῖς τὸ μὴ ὑπὲρ τῶν τοιούτων ταλαιπωρεῖν |\n\nκαὶ δύο ἀπαλλαγὰς τοῦ πάθους ἴσασιν οἱ μανικώ-\n\nτεροι μόνας, ἢ ἑλεῖν ἢ ἀποθανεῖν. οἱ τύραννοι δέ,\n\nὅσῳ μᾶλλον οἴονται προσήκειν αὑτοῖς πανταχοῦ κρα-\n\nτεῖν, μᾶλλον φιλονεικοῦσιν.\nοὐχ ἑωρᾶτε τὸν ἄνθρω-\n\nπον ἄνωθεν οἷα ἔδρα περὶ τὸν νεκρὸν περιχυθεὶς\n\nκαταφιλῶν, ἀκριβῶς ἕκαστον τῶν μελῶν καταθεώμενος,\n\nαἱμάττων αὑτὸν ἡδέως τοῖς τοῦ μειρακίου τραύμασιν;\n\nοὐ μικροῦ τὸ σῶμα λαβὼν ἐκόμισεν οἴκαδε; τοῦτον\n\nοὖν ἔπεισεν ἂν τι ζῶντος ἀπέχεσθαι τοῦ παιδὸς ὅν\n\n\n\n\n\n\n\n\n\n\n\n\n\n\n\n\n\n\n\nμόλις ὁ θάνατος;\nοὐκοῦν πᾶσα ἦν ἀνάγκη τέλος\n\nτῆς πολιορκίας γενέσθαι τὴν ἅλωσιν καὶ ἔχειν αὐτὸν\n\nοὐχ ἔν ἔτι μειράκιον, ἀλλὰ πολλοὺς μὲν ἡλικιώτας\n\nτοὐμοῦ, πολλοὺς δὲ νεωτέρους, πολλὰς δὲ γυναῖκας\n\nκαὶ κόρας, ὧν τὰς μὲν αὐτὸς ἂν ὕβριζε, τὰς δὲ τοῖς\n\nδορυφόροις ἐδίδου.\n40. Ἀλλὰ θῶμεν βούλεσθαι καθελόντα τὸ τεῖχος\n\nκαὶ ἑλόντα τὸ μειράκιον μηδενὸς ἂν αὐτὸν ἐφάψασθαι\n\nτῶν ἄλλων, ἀλλ’ ἀπελθεῖν ἂν ὥσπερ ἑκόντων δεδωκό-\n\nτῶν φίλον καὶ σύμμαχον ἀνοικοδομήσαντα τὸ πεπτω-\n\nκὸς τοῦ τείχους καὶ στεφανώσαντα τὸν δῆμον. ἀλλ’\n\nεἰ καὶ τῶν ἄλλων ἀπάντων ἔμελλε φείσεσθαι καὶ τοῦ-\n\nτο ἦν τις ὁ πείθων θεός, ὅτι μετὰ τὴν ἅλωσιν ἀπο-\n\nχρήσει τῷ νενικηκότι τὸν παῖδα μόνον ἔχειν, οὐδ’\n\nοὕτως ἦν μοι καλὸν ὁρᾶν αὐτὸν ἐπὶ τοιούτοις ἀγόμε-\n\nνον οὐδὲ αὐτῷ γε ἐκείνῳ ζῆν μᾶλλον ἐπὶ τοιούτοις ἢ\n\nθνήσκειν. ἔστι γὰρ καὶ ζωὴ θανάτου πικροτέρα καὶ\n\nθάνατος ζωῆς ἡδίων, ὅταν ἀπαλλαγὴν αἰσχύνης ὁ θά-\n\n\n\n\n\n\n\n\n\n\n\n\n\n\n\n\n\nνατος φέρῃ.\nπόσοι σφᾶς αὐτοὺς ἀπέκτειναν τυραν-\n\nνούμενοι τοῦ μηκέτι ζῆν ἐν ἀνομίᾳ. πόσοι δ’ ἑαυτοὺς\n\nκατεκρήμνισαν πολεμίων ἐπικειμένων τοῦ μὴ ἁλόντας\n\nδουλεῦσαι. ὁ δὲ ἐμὸς οὐ δουλεύσειν ἔμελλε, καίτοι\n\n| καὶ τοῦτο δεινόν, ἀλλ’ ἀναγκασθήσεσθαι μηκέτ’\n\nἄρρην εἶναι, τελεῖν δὲ εἰς γυναικῶν ἀριθμὸν καὶ\n\nἀκούσεσθαι παρὰ τῶν εὐνούχων ὅτι χθὲς μὲν εἰσῆ-\n\nγον αὐτῷ παλλακήν, τήμερον δὲ σὲ καλεῖ. σὺ\n\nδ’ ὅπως αὐτὸν ὧς μάλιστα ἥσεις μηδὲν ὧν ἂν\n\nαἰτῇ διωθούμενος.\nἐν τοιούτοις δὲ νυκτερεύων,\n\nἀπὸ τοιούτων δὲ ἐξιών, ἀντὶ δὲ παιδείας τῆς οἴκοι\n\nμανθάνων ἃ τέρπειν τύραννον ἐπὶ τῆς εὐνῆς δύναται\n\nτί ἂν ἔπραττε τῆς ὥρας αὐτῷ παρελθούσης; αὐτοῦ\n\nδιῆγεν ἂν ἀπερριμμένος; ἀλλὰ δεῦρο ἂν ἐπανῄει κα-\n\nΛήν γε παρρησίαν ἀπὸ καλῶν τῶν ἔργων φέρων; ἐμὲ\n\nδὲ τί χρῆν ποιεῖν; ἀκολουθεῖν αὐτῷ καὶ τὸν ὑμέναιον\n\nᾄδειν; ἀλλ’ ἐνταῦθα μένοντα τοῖς παρ’ αὐτοῦ φιλο-\n\nτιμεῖσθαι πράγμασιν, ὡς πρὸ τῆς γυναικὸς παρὰ τῷ\n\nτυράννῳ κέκριται καὶ πάντα ὑπ’ αὐτοῦ νενίκηται πρόσ-\n\n\n\n\n\n\n\n\n\n\n\nὦπα καὶ παρὰ τίνος ἔγημεν ἂν ὕστερον, πῶς δ’ ἂν\n\nπαῖδας ἐνουθέτησε, τίνος δ’ ἂν ἐκοινώνησεν ἑορτῆς,\n\nποίων ἀγώνων, ποίων θυσιῶν; οὐ γὰρ καὶ τὴν προση-\n\nγορίαν ἀπολέσας ὠνομάζετ’ ἂν ἀπὸ τῆς ὕβρεως; λαμ-\n\nπρός γε ὁ βίος μηδ’ οἰκέταις ἔχειν ἀντιβλέπειν τοῖς\n\nαὑτοῦ.\nτί οὖν ἴδει ζῶντα ἐπιθυμεῖν θανάτου ἐξὸν\n\nθανάτῳ βίον τοιοῦτον διαφυγεῖν; νῦν μὲν ζῇ καὶ τε-\n\nλευτήσας, ᾄδεται γάρ, τότε δ’ ἂν ἐτεθνήκει ζῶν ἄφω-\n\nνος ὢν ὑφ’ ὧν ἐπεπόνθει. ἐξήρπασα τὸν παῖδα τῷ\n\nξίφει τυραννικῆς ὕβρεως, ἐπεὶ μὴ ἄλλως ἐξῆν. καὶ\n\nγὰρ εἰ λῃσταὶ διώκοντες ἐμέ τε κἀκεῖνον ἔμελλον ἐκεῖ-\n\nνον τοιαῦτα λαμβάνοντες ὑβρίσειν, ἐπὶ τὴν αὐτὴν ἂν\n\nἦλθον καὶ τότε πρὶν ἁλῶναι βοήθειαν. τοιαῦτα γὰρ\n\nδεδιδάγμεθα παρὰ τῶν νόμων καὶ τῆς δημοκρατίας.\n\nοὕτως, εἰ καὶ μηδὲν τῷ κοινῷ κέρδος ἔφερεν ὁ |\n\nφόνος, ὑπὲρ αὐτοῦ γε τοῦ περὶ τῶν ἐσχάτων κινδυ-\n\nνεύοντος ἀναγκαίως ἐπράττετο. εἰ γὰρ τρὶς ἀποθανεῖν\n\nἐχρῆν ὑπὲρ σωφροσύνης καὶ τοῦ μὴ ταύτης ἐκπεσεῖν,\n\nοὐκ ἂν ἐλαττόνων ἐωνεῖτο τὰ μείζω;\n44. Ἀλλὰ πρὸς μὲν ταῦτα οὐδὲν ἔχουσι λέγειν, τὸ\n\nδὲ μὴ μετὰ τοῦ δήμου γεγονέναι τὸ ἔργον αἰτιῶνται.\n\nκαὶ τί φησιν ἐκώλυεν εἰπόντα ὅ ποιήσεις πρὸς\n\nαὐτὸν καὶ πείσαντα οὕτως ἐπὶ τὸ ἔργον ἐλθεῖν;\n\nὅτι πρῶτον μὲν οὐχ ὁρῶντος ἦν, ὦ ἄνδρες, τὸν κατει-\n\nληφότα καιρόν. οἷον γὰρ ἦν μεταφέρειν ὑμᾶς ἀπὸ\n\nτῶν πύργων ἐπὶ τὴν ἐκκλησίαν καὶ κελεύειν καταθε-\n\nμένους τὰ ὅπλα λόγων ἀκούειν καθημένους καὶ τοῖς\n\nμὲν πολεμίοις ἀφεῖναι κατασείειν τὸ τεῖχος, εἰς δὲ τὴν\n\nὑπὲρ ἑνὸς σώματος βουλὴν ἄγειν ἐν ᾗ μακροὺς ἀνάγκη\n\nγενέσθαι τοὺς λόγους;\nπολλοὶ γὰρ ἂν παρῆλθον\n\nαἰτιασόμενοι, οἱ μὲν ἐμοὶ φθονοῦντες, οἱ δὲ τῷ μειρα-\n\nκίῳ, τοὺς δ’ ἂν τὸ τῷ τυράννῳ βούλεσθαι χαρίζεσθαι\n\nμαχομένους ἀνίστη. πᾶσι δ’ ἂν ἦν εὐπρόσωπος ὁ λό-\n\nγος ὡς οὐκ ἔννομα ταῦτα οὐδὲ εἰωθότα. εἰ γὰρ οὐδὲ\n\nνῦν ἐπὶ πεπραγμένοις δύνανται κατ’ ἔχειν αὑτούς, ἀλλὰ\n\nπείθουσι τοὺς σεσωσμένους ἀγανακτεῖν καὶ τὸ μηκέτι\n\nπολιορκεῖσθαι νομίζειν βλάβην, τίνες ἂν ἦσαν διδόν-\n\nτες περὶ τοῦ πράγματος γνώμην καὶ ὧν ὁ τύραννος\n\n\n\n\n\n\n\n\n\n\n\n\n\n\n\n\n\nἐπεθύμει μήπω διεφθαρμένων;\nἀλλ’, εἰ δοκεῖ, δῶ-\n\nμεν ἐκκλησιῶν τε εἶναι τὸν τότε καιρὸν καὶ λόγων,\n\nοὐχ ὅπλων καὶ μήτε τὴν πολιορκίαν ἐμποδὼν εἶναι\n\nτούτοις μήτ’ ἂν οἷς ἔλεγον ἀντειπεῖν μηδένα μήτε\n\nτῶν ἄλλων μήθ’ ὅσοι νῦν κατηγοροῦσιν. ἀλλὰ καὶ\n\nοὕτως, ὦ ἄνδρες, κάλλιον ἦν ταῦτα περὶ τῶν ἐμῶν\n\nἐψηφίσθαι. ἐκεῖνο μὲν γὰρ <ἂν> ἐδίδου τοῖς\n\nλειν ὑμᾶς βουλομένοις λαβήν, ὅτι ὁ μὲν πατὴρ παρ-\n\nῆλθεν ἀφοσιούμενος καὶ τρόπον τινὰ τιθεὶς |\n\nὑπὲρ τοῦ παιδὸς ἱκετηρίαν, ὅπως μηδεὶς χαλεπήνειε\n\nπρὸς τοῦτον δι’ ὃν πολιορκεῖται τὸ ἄστυ, ὁ δῆμος δὲ\n\nἀπεχρήσατο τοῖς ῥήμασιν εἰς φόνον, καὶ ὁ μὲν\n\nἀποκτείνατε, ὅπως ἀκούσειε βοώντων ὅτι σώσομεν,\n\nοἱ δ’ οὐκ ἐθελήσαντες εἰς τὴν διάνοιαν βλέψαι τοῦ\n\nλέγοντος ἀπὸ ψιλῶν τῶν συλλαβῶν τὸν νέον ἀπώλεσαν.\nταύτας ἀνεῖλον, ὦ ἄνδρες, τὰς βλασφημίας οὐδὲ\n\nεἴασα κεῖσθαι ψήφισμα δόξαν οὐ καλὴν οἶσον ὑμῖν,\n\nὅλον δὲ τοῦ πατρὸς ἐποίησα τὸ ἔργον. περὶ οὗ λέ-\n\n\n\n\n\n\n\n\n\n\n\nγειν μόνον ἀναισχύντου, ὡς μισῶν ἀπέκτεινα, τῷ δὲ\n\nδι’ ἐκεῖνον πολιορκουμένῳ δήμῳ τάχ’ ἄν τις τοῦτο περι-\n\nῆψε. τί οὖν ἔδει με τὸν δῆμον τὸ μὲν ὠφελεῖν, τὸ δὲ\n\nβλάπτειν καὶ κακὸν ἀγαθῷ μιγνύειν ἐξὸν ἀμιγῆ τοῦ\n\nχείρονος αὐτῷ παρασχεῖν τὴν εὐεργεσίαν; πότερον δ’\n\nἂν καὶ ἔδρασεν ὁ δῆμος; ἐπέτρεψεν ἂν κτεῖναι; τί\n\nοὖν ἠδίκηται πεπραγμένων ἅπερ ἐπῄνεσεν ἄν; ἀλλ’\n\nεἶργεν ἂν εὖ φρονεῖν τοὺς ἀντιλέγοντας νομίζων; καλῶς\n\nοὖν ἐποίησα μὴ παραδοὺς αὐτῷ τῆς καθ’ αὑτοῦ ζη-\n\nμίας ἀφορμήν.\n48. Ἀλλὰ γὰρ δεινοί τινές εἰσιν, ὦ ἄνδρες, καὶ\n\nτοὺς τὰ τιμιώτατα ὑπὲρ τῆς πόλεως προιεμένους ὥσπερ\n\nτοὺς προδότας ἐλαύνειν. πρὸς οὓς ὀλίγα διαλεχθεὶς\n\nκαταβήσομαι. τί δεδοίκατε, ὦ βέλτιστοι; μὴ παρελθὼν\n\nἐγὼ καὶ παραθεὶς τὴν ἐπίδοσιν τὴν ἐμαυτοῦ ταῖς εὐ-\n\nδοκιμηκυίαις παρ’ ὑμῖν καὶ τὴν νῦν ἄδειαν τοῖς ἐκ\n\nτῆς πολιορκίας φόβοις σίτησιν ἢ χαλκῆν εἰκόνα ἢ\n\nστέφανον παρὰ τῶν πολιτῶν αἰτήσω; ἀλλὰ μάταιος\n\nὑμῖν οὗτος ὁ φόβος. οὐ γὰρ οὕτως ἀναίσθητος ἐγὼ\n\nτῆς ἐμαυτοῦ τύχης ὥστ’ ἐπὶ τοῦ βήματος ἔτι φαίνεσθαι\n\n\n\n\n\n\n\n\n\n\n\nτὸν τάφον ἀφεὶς καὶ μεμνῆσθαι δωρεῶν ᾧ τὸ ζῆν\n\nἀνιαρόν.\nἀλλὰ μὴ σιγῶντος ἐμοῦ παρὰ τῶν τἀμὰ\n\nθαυμαζόντων γένηται καὶ γράψῃ τις παρελθὼν ὑπὲρ\n\nἐμοῦ ταῦτα ἃ οὐκ ἄν ποτε αὐτὸς | ὑπὲρ ἐμαυ-\n\nτοῦ; ἀλλὰ θαρρεῖτε, ὦ βέλτιστοι, θαρρεῖτε. καὶ γὰρ\n\nἂν ἅπαντα ὁ δῆμος ὁμοῦ διδῷ, τὸν ληψόμενον οὐχ\n\nεὑρήσει. μὴ γὰρ φανείη τι τερπνὸν ἐμοὶ μηδὲν ἔτι\n\nπλὴν θανάτου.\nοὐ δεδοίκατε, πρὸς τῶν θεῶν, μὴ\n\nτῷ τὰ τοιαῦτα ποιεῖν δόξητε πρὸς τὸν τύραννον βλέ-\n\nπειν καὶ τἀκείνου θεραπεύειν καὶ τῆς δυστυχοῦς ὥρας\n\nτοῦ μειρακίου αὐτοὶ μηνυταὶ γεγενῆσθαι καὶ νῦν ἐκεῖ-\n\nνον παραμυθεῖσθαι τῷ πράγματα ἐμοὶ παρέχειν; τί\n\nβούλεσθε πλέον ὑμῖν γενέσθαι; ἀπολώλεκα τὸν υἱὸν\n\nἐκεῖνον τὸν καλόν, ἀπολώλεκα. οὐκέτ’ αὐτὸν εἰς δι-\n\nδασκαλεῖον ὄψεται βαδίζοντα οὐδείς, οὐκέτ’ ἐκεῖθεν\n\nἀναστρέφοντα, οὐκέτ’ ἐν παλαίστραις, οὐκέτ’ ἐν γυμνα-\n\nσίοις. ὁ εὔπαις ἐκεῖνος, ὁ μακάριος ἐγὼ κεῖμαι, πέ-\n\nπτωκα. τὸν τάφον τοῦ παιδὸς ἀντὶ τοῦ παιδὸς ἔχω.\n51. ἀλλ’ οὐκ ἀρκεῖ ταῦτα οὔθ’ ὑμῖν οὔτε τῷ τυράννῳ,\n\nδεῖ δέ με πάντως ἀποθανεῖν; καλῶς. τί οὖν δεῖ κατη-\n\nγορίας; τί δὲ ψήφου; τί δὲ συκοφαντίας; γράψατε\n\nπαρελθόντες ἐκδοῦναί με τῷ τῶν καλῶν ἐραστῇ. οὐ-\n\n’δεν ἀντερῶ οὐδὲ φθέγξομαι οὐδ’ ἐχθροὺς ὑμᾶς, ἀλλ’\n\nἐπιτηδείους ἡγήσομαι διδόντας με ἀνθρώπῳ παρ’ ᾧ\n\nτάχιστα ἀποθανεῖν ἀνάγκη. ὧς πονηρὸν δὲ καὶ ὠμὸν\n\nκαὶ ἄδικον εἰς τὸν ἐμαυτοῦ παῖδα γεγενημένον μή με\n\nἀποκτείνητε, ὦ ἄνδρες, μηδὲ ποιήσητε χείρους ἐμοῦ\n\nτοὺς ἄλλους πατέρας, εἴ ποτε, ὅ μὴ γένοιτο, καιρὸς\n\nἔλθοι τὴν ἴσην ἀπαιτῶν μεγαλοψυχίαν.\nταυτὶ δὲ\n\nἀπεύχεσθαι μὲν χρή, προσδοκᾶν δὲ τοὺς εὖ φρονοῦν-\n\nτας, ἐπεὶ κἀν τοῖς οὖσιν ὑμῖν παιδίοις ὁρῶ τινας\n\nἐπαγγελλομένους κάλλος οἷον πάλιν κινῆσαι τὸν τύ-\n\nραννον. ἂν οὖν ὁ μὲν καὶ ὁρμᾷ καὶ πρεσβεύηται τὰ\n\nτοιαῦτα αἰτῶν καὶ ἀπειλῶν, ὑμεῖς δὲ αἱρῆσθε πολεμεῖν\n\nκαὶ πολιορκεῖσθαι, πῶς οὐ δεῖ τοὺς ὁμοίως ἐμοὶ τὰ\n\nδεινὰ λύσοντας | ἔχειν; τούτου δ’ ἂν ἐπιτυγχά-\n\n\n\n\n\n\n\n\n\n\n\nνοιτε, ἐὰν τὸν πρῶτον πεποιηκότα μηδὲν ἠδικηκέναι\n\nψηφίσησθε.\nκαὶ πρὸς θεῶν, ὦ πατέρες παίδων\n\nὡραίων, ἢν αὖθις ἀφ’ ὁμοίας αἰτίας ἐπέλθῃ πόλεμος\n\nκαὶ ὁ λόγος ᾖ περὶ τῶν ὅλων τῇ πόλει, μηδὲν\n\nφαινέσθω κακὸν ὃ δύναιτ’ ἂν τοῦτο παῦσαι τὸ κακόν,\n\nἀλλ’ ἀκολουθήσατε γενναίως τῷ παραδείγματι κόσμον\n\nκαὶ ὑμῶν αὐτῶν καὶ τῶν ἀπιόντων παίδων τὴν τοι-\n\nαύτην ἡγούμενοι τελευτὴν καὶ μὴ τοὺς συκοφαντοῦν-\n\nτας δείσητε μᾶλλον ἢ ἃ παθεῖν ἀνάγκη τήν τε πόλιν\n\nκαὶ τοὺς ἡττηθέντας ὑπὸ τῶν νενικηκότων.\nκακῶς\n\nτις ὑμᾶς ἐρεῖ τῶν πολιτῶν; ἀλλ’ ἡ πόλις ἅπασα θαυ-\n\nμάσεται, μᾶλλον δὲ ἅπασα δημοκρατουμένη πόλις. οὐκ\n\nὄψεσθε τοὺς υἱεῖς; ἀλλὰ τοῖς περὶ αὐτῶν συνέσεσθε\n\nλόγοις, οἵων καὶ αὐτὸς ἀκούω νῦν ὑπὸ τῶν χρηστῶν\n\nκαὶ δικαίων εἶναι βουλομένων πολιτῶν.\n55. Τί οὖν; ὦ κακῶς ἐρῶν τύραννε, ὦ τῆς φύσεως\n\nἀλιτήριε, παῦσαι τοιαῦτα κωμάζων, δεῖσον θεούς, φο-\n\nβήθητι ψόγον. οὐ καταγελάσεις τῆς τοῦ διὰ σὲ πεσόν-\n\nτος μειρακίου ψυχῆς, ἣ νῦν, ὡς εἰκός, μετὰ τῶν τὰς\n\nαὑτῶν πατρίδας ῥυσαμένων ταῖς αὑτῶν σφαγαῖς συν-\n\nδιαιτᾶται.\n56. Ὦ παῖ, τὴν μὲν ἐπιμέλειαν οἶσθα τὴν ἐμὴν\n\nμεθ’ ἧς ἐτράφης, μεθ’ ἧς ἐπαιδεύθης καὶ ὧς, ὁπότε\n\nἀρρωστοίης, ἐδεόμην τῶν θεῶν ἐπ’ ἐμὲ μετενεγκεῖν\n\nτὴν νόσον, πολέμου δὲ ἐκ τῆς σῆς ἰδέας περιστάντος\n\nτὴν πόλιν καὶ τοῦ καιροῦ σοι ζῆν οὐκ ἐπιτρέποντος\n\nοἴχῃ μέν, οὐκ ἀδόξως δέ, ἀλλ’ ἐμὲ μὲν ἐν θρήνοις\n\nκαταλέλοιπας, σαυτοῦ δὲ τοὔνομα ἐν ᾠδαῖς οὕτω\n\n| μὲν ἀνδρείως ὑπακούσας τοῖς ἀναγκαίοις, οὕτω\n\nδὲ αὐτὸς ὀκνοῦντα τὸν πατέρα ἐπεγείρας.\nὡς γὰρ\n\nἤσθετο, ὦ ἄνδρες, τὰ πράγματα ἡμᾶς ἐπὶ τοῦτο ἄγον-\n\nτα, ἐρῶ γάρ, κἂν ἀπιστῶσί τινες, ὧς εἶδεν ἀφεστηκότα\n\nμε καὶ ὠχριῶντα καὶ δακρύοντα καὶ τὴν χεῖρα τρέ-\n\nμουσαν, τὸ θαυμάσιον ἐκεῖνο καὶ πάσης τιμῆς ἄξιον\n\nἐφθέγξατο· μὴ μέλλε, πάτερ. λύε ταχέως τὴν πο-\n\nλιορκίαν. ἐγὼ δὲ ἔξω καλὸν τὴν σωφροσύνην\n\nἐντάφιον.\n58. Τοιοῦτοι περὶ ὑμᾶς, ὦ ἄνδρες, γεγενήμεθα. καὶ\n\nτοιαύτη μὲν ἡμῖν ἡ τύχη, τοιαύτη δὲ ἡ γνώμη. εἰ δ’ ὑμῖν\n\nοὕτως ἀπολελογημένος ἄξιος εἷναι θανάτου δοκῶ, κατά-\n\nγνῶτε. ἐγὼ δὲ οὐδ’ οὕτως ἐμαυτὸν καταμέμψομαι.\n"};
