var sequence = {"name":"Libanius. Declamatio 44","data":"XLIV.Νόμος τὸν ἐπὶ τῆς ἐκκλησίας ὀφθέντα ξένον\n\nἀποθνήσκειν ὑπὸ τοῦ στρατηγοῦ. ξένος ὀφθεὶς\n\nἀπαγόμενος ἔφη τι μηνύειν ἔχειν ἀπόρρητον.\n\nἀπέκτεινεν αὐτὸν ὁ στρατηγός. μετὰ ταῦτα ἡ\n\n5 πόλις ἐτυραννήθη. καταλυθέντος τοῦ τυράννου\n\nκρίνεται ὧς συνειδώς.\nἩ μελέτη.τὰ μὲν ἀπὸ τῆς τυραννίδος, ὦ ἄνδρες,\n\nκακὰ καὶ τὸ πάντων τῶν ἐν ἀνθρώποις δεινῶν ταύ-\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nτὴν εἷναι χαλεπωτάτην ἱκανῶς ὁ κατήγορος ἐνδεδεῖχθαί\n\nμοι δοκεῖ καὶ τὸν λόγον ἐξισωκέναι ταῖς συμφοραῖς·\n\nτὸ δ’ ὡς ἐγώ τι τούτων ἐφ’ ὑμῖν συμπαρεσκεύασα\n\nκαὶ ἦν μοι βουλομένῳ δεσπότην ἐπιστῆναι τῇ πόλει,\n\nτοῦτο δὲ οὐδενὶ λόγῳ, μὰ τοὺς θεούς, ἐφαίνετό μοι\n\nδεικνύειν ἔχειν.\nὑμεῖς δ’ εἰ μὲν τὴν φύσιν τοῦ\n\nπράγματος ἔγκλημα ἐμὸν ποιεῖσθε καὶ ὧν ὑπὸ τοῦ\n\nτυράννου πεπόνθατε παρὰ τῶν οὐδὲν ὑμᾶς ἠδικηκότων\n\nοἴεσθε δεῖν δίκην λαβεῖν, χρήσασθε ὅ τι βούλεσθε· εἰ\n\nδὲ χωρίς ἐστιν ἅ τε ὐπ’ ἐκείνου πεπόνθατε καὶ τὸ\n\nπονηρὸν ἐμὲ περὶ τὴν πόλιν γεγονέναι, μή με περι-\n\nίδητε τοῖς κατὰ τῆς τυραννίδος ἀπολλύμενον λόγοις\n\nμηδὲ τὴν ἀπ’ ἐκείνης ὀργὴν εἰς ἔνα τῶν ὑφ’ ὑμῶν\n\n\n\n\n\n\n\n\n\n\n\n\n\n\n\nπεπιστευμένων ἐφῆτε.\nἔοικα δὲ πάντων τῶν ἐν τῇ\n\nπόλει δυστυχέστατος εἶναί τις, εἰ τῶν μὲν ἄλλων ἕκα-\n\nστος εὐθυμεῖ τε καὶ στεφανηφορεῖ καὶ τῆς τῶν πραγ-\n\nμάτων μεταστάσεως ἀπολαύει, μόνος δ’ ἐγὼ καὶ τῶν\n\nτῆς τυραννίδος ἐπειρώμην δυσχερῶν καὶ τῶν τῆς\n\nἐλευθερίας καλῶν ἀπεστέρημαι.\nκαί μοι δοκοῦσιν οἱ\n\nπάνυ φάσκοντες τήν τε δημοκρατίαν ἀγαπᾶν καὶ τῇ\n\nτυραννίδι πολεμεῖν τὰ μὲν τῆς τυραννίδος ἐπιτείνειν\n\nχαλεπά, τοῖς δ’ ἀπὸ τῆς ἐλευθερίας ἐναντιοῦσθαι κα-\n\nλοῖς. τὸ γὰρ ἐπηρεάζειν καὶ ψευδέσιν αἰτίαις ὅν τύχοι\n\nτῶν πολιτῶν ἀποκτεῖναι ζητεῖν ψήφῳ δικαστῶν ἠπα-\n\n\n\n\n\n\n\n\n\n\n\n\n\n\n\nτημένων τοσούτῳ δεινότερον τοῦ παθεῖν τι τοιοῦτον\n\nἐξ ἐπιτάγματος, ὅσῳ τὸ μὲν τῷ καιρῷ συμβαίνει καὶ\n\nτὸ τῶν ἀδίκων ὑπομεῖναί τι τὸν δουλεύοντα σύνηθες,\n\nἐν δὲ νόμοις δοκοῦσιν ἰσχύειν καὶ δημοκρατίας σχή-\n\nματι τὸ παρὰ τοὺς νόμους ἀποθανεῖν τῷ τε |\n\nἀποθνήσκοντι μεῖζον εἰς συμφορὰν καὶ τοῖς ψηφιζο-\n\nμένοις αἰσχύνη, εἰ τὰ τῆς τυραννίδος ἐπὶ τῆς ἐλευθε-\n\nρίας οἱ μὲν πάσχοιεν, οἱ δὲ μιμοῖντο. ὥστ᾿ εἴπερ ὑμῖν\n\nμέλει τοῦ καθαρῶς ἐπανήκειν τὴν πολιτείαν, καὶ τὸν\n\nτοῦ φεύγοντος λόγον μετ᾿ εὐνοίας ἀκοὑσατε.\n5. Οἷμαι δ᾿ οὐχ ἁμαρτεῖν εἰπὼν ὡς ἐγὼ μὲν κιν-\n\nδυνεύω περὶ τοῦ πότερον αὑτὴν δεῖ δοκεῖν εὗ φρονεῖν\n\nοὕτω καὶ τὸ στρατηγεῖν ἐπὶ τοῖς βουλομένοις ἐστίν,\n\nἀλλ᾿ ὃν ἂν ὑμεῖς ἕλησθε κρίναντες ἐπιτήδειον εἶναι\n\nτὰ μέγιστα τῶν ὑμετέρων διοικεῖν, οὖτος ἀποδέδεικται\n\nτῶν δυνάμεων κύριος, εἰ μὲν ἐμοῦ τὰ δίκαια παρεχο-\n\nμένου μὴ τὰ παρ᾿ ὑμῶν ἐναντιωθείη, τῷ κρινομένῳ\n\n\n\n\n\n\n\n\n\n\n\nμὲν ἡ σωτηρία, τῇ πόλει δὲ εὐδοκιμεῖν ἀπὸ τοῦ χρη-\n\nστοῖς αὑτὴν ἐπιτρέπειν διοικεῖν συμβήσεται· εἰ δ᾿\n\nὑμεῖς τὰς τῶν συκοφαντούντων βλασφημίας τῆς ὀρθῆς\n\nἀπολογίας προθήσετε, τεθνήξομαι μὲν ἐγώ, δόξετε δὲ\n\nὑμεῖς πάντας ἀνοίᾳ νικᾶν, εἰ οὓς ὡς πονηροτάτους\n\nἀποκτείνειν ἐμέλλετε, τούτους ἐπὶ τὸ στρατηγεῖν ἤγετε.\n6. Ἀναμνῆσαι δ᾿ ὑμᾶς, ὧ ἄνδρες, βούλομαι τῆς\n\nἡμέρας ἐκείνης ἐν ᾗ ποιούμενοι τὰς ἀρχαιρεσίας ὑμεῖς\n\nπολλοὺς ὑπερβάντες ἐμὲ γὰρ ὁ οὐ μικρὸς καὶ λόγων\n\nπλῆθος καὶ φωναὶ τοιαῦται ῥητόρων· ἐν τοῖς ὅπλοις\n\nἐστὶν ἡ σωτηρία, τῶν δὲ ὅπλων αὐτῶν ἐν τῷ\n\nστρατηγῷ τὸ πλεῖστον. καὶ προσήκει τοῦτον οὐ\n\nτῶν τυχόντων, τῶν δ᾿ ἐξητασμένων εἶναί τινα.\n7. ὁ δεῖνα μὲν τὸν δεῖνα ἐπῄνεσεν, ὑμεῖς δ᾿ οὐ προσ-\n\nείχετε. ἕτερος ἕτερον ἐθαύμασεν, ὑμεῖς δ᾿ οὐκ ἀπεδέχε-\n\nσθε. καὶ περὶ τρίτον καὶ τέταρτον, οἶμαι, ταὐτὸ ἧν,\n\nοἱ ἐπαινοῦντες, οἰ μὴ πειθόμενοι. τῶν μὲν γὰρ τοὺς\n\nπρογόνους ᾐτιᾶσθε, τοὺς δὲ οὐ καλῶς τεθράφθαι, τοὺς\n\nδὲ ἀπείρως ἀγώνων ἔχειν, τοὺς δὲ βραδεῖς εὑρεῖν\n\nτὸ δίον, τοὺς δὲ ιύκ ἀρκεῖν ἐπιτελέσαι τὸ δόξαν.\n8. | ἐπεὶ δ᾿ ἐμοῦ τις ἐμνήσθη, παντες, ὧ ἄνδρες,\n\nκαὶ γὰρ εἰ φορτικώτερον εἰπεῖν, οὐ σιωπήσομαι, ἀκε-\n\nδέχασθε. ἅπας οὗς ὁ δῆμος ἀνεθορύβησε καὶ ὡς ἂν\n\nἀκούσας ὃν ἐζήτει πάλαι διετέθη καὶ σὺν ἡδονῇ καὶ\n\nχρησταῖς ἐλπίσιν ᾐρεῖτο.\nπαραλαβὼν δ᾿ οὖν ἐγὼ τὰ\n\nπράγματα καὶ πειρώμενος μὴψεῦσαι τῆς προσδοκίας\n\nτοὺς ἑλοομένους οὐχ ὅπως ἂν εὐπαθήσαιμι τῇ δυνάμει\n\nκαὶ μείζω ποιήσαιμι τὴν οὐσίαν ἐσκόπουν, ἀλλ᾿ ὅπως\n\nδι᾿ ὦν ἂν γένοιτο τὰ κοινὰ βελτίω μηδὲ ἓν παρ-\n\nοφθείη, τοῦτο φροντίζων διετέλουν. ἴσασιν οἱ στρατιῶ-\n\n\n\n\n\n####\n\n\n\nται τοὺς ἐμοὺς πόνους, τὰς ἐμὰς ἀγρυπνίας, ἐν ὅσαις\n\nμὲν αὐτοὺς ἤσκουν μελέταις, ὅπως δ᾿ ἐτίμων τοὺς\n\nἀγαθούς, ὅπως δ᾿ ἐπηνώρθουν τοὺς μὴ τοιούτους\n\nκαιροὺς παρατάξεων ζητῶν, χωρίων καταλήψεις, ρυ-\n\nλακὴν τοῦ μὴ παθεῖν, ἐπίνοιαν τοῦ δρᾶσαι, ἐνέδρας,\n\nβουλεύματα, παρακλήσεις, μάχας, τὰς εἰς τὸ νικᾶν\n\nἀφορμάς.\nνομίζων δὲ δεῖν τὸν ἄριστον στρατηγὸν\n\nμὴ τοῦ μὲν ἔξω κρατεῖν ἔχειν πρόνοιαν, τῶν δὲ εἴσω\n\nτείχους ἠμεληκέναι, τοὺς νόμους οὐδὲ πρότερον ἀγνοῶν\n\nτότ᾿ ἄμεινον ἔσπευδον εἰδέναι βεβαιοῦσθαι. ᾔδειν\n\nγὰρ ὡς ἡ πόλις τῶν μὲν πολεμίων κρείττων ἐστὶ δι᾿\n\nὦν διοικεῖται νόμων, τούτων <δὲ> ἀτακτεῖ κινουμένων.\nδιὸ δεῖ νικᾶν τοὺς παλεμίους οὐκ ἐν τῷ ἀπελαύνειν,\n\nτῷ δὲ τοὺς νόμους ἰσχύειν.\nπάντας μὲν οὖν ἔγωγε\n\nσυμφέροντάς τε ἑώρων καὶ φυλάττειν ἀξίους, μάλιστα\n\nδὲ τὸν ὡς οὐ χρὴ ξένον τῶν ἡμετέρων ἐκκλησιῶν μετ-\n\nέχειν ἀγορεύοντα. διὰ τί; ὅτι, ὧ ἄνδρες, μεγάλη ῥοπὴ\n\nτὸ τὰ βεβουλευμένα λανθάνειν καὶ τὸ αὐτὸ ψήφισμα\n\nκρυφθὲν μὲν κέρδος τοῖς ἐψηφισμένοις, πρὸ δὲ τῶν\n\nἔργων κηρυχθὲν μάταιον, τὰ δὲ | καὶ αὐτοὺς τοὺς\n\nβεβουλευμένους ἔβλαψεν.\nεἰδὼς οὖν ὅτι τούτου\n\nμὲν τοῦ νόμου κρατοῦντος ἔνι τι καὶ τῶν ὅπλων ὄφε-\n\nλος, ἀνῃρημένου δὲ πρᾶγμα ἀνόνητον αἱ μάχαι, παρε-\n\nτήρουν ἐν ταῖς ἐκκλησίαις, ὅπως αὐτῶν ᾗ τῶν πολιτῶν,\n\nοἶς ἀναγκαία ἡ πρὸς τὴν ἐνεγκοῦσαν εὔνοια, καθαρὸς\n\nὁ σύλλογος καὶ μηδεὶς τῶν ῥᾳδίως ἂν ἐξαγγειλάντων\n\nτοῖς ἐναντίοις τὰ τῇδε νικῶντα παρείη, καὶ αὐτός τε\n\n\n\n\n\n\n\n\n\n\n\nπανταχοῖ τοὺς ὀφθαλμοὺς περιῆγον καὶ οἷς αὐτὸ\n\nτοῦτο προσετέτακτο ποιεῖω, ἦσαν δὲ οὐκ ὀλίγοι. τὰς\n\nγὰρ ἐλπίδας τῶν τροπαίων ἐν ταῖς ἐκκλησίαις εἶχον,\n\nκαὶ συμμάχων, ὧς ἄν τις εἴποι, χρησιμώτερον ἔργον\n\nτὸ μηδένα τῶν ἔξωθεν εἰδέναι τὰ ἡμέτερα ἀπόρρητα.\n\nδιὰ τοῦτο γάρ μοι δοκεῖ καὶ τὸν στρατηγόν, ἀλλ’ οὐ\n\nτὰς ἄλλας ἀρχὰς ἐπὶ τὸν ξένον παρακαλεῖν ὁ νομοθέ-\n\nτης εἰδὼς ὅτι τούτῳ μάλιστα μελήσει τῆς περὶ ταῦτα\n\nἀκριβείας, ᾦ μάλιστα συμφέρει μὴ ταῦτα παραβαί-\n\nνεσθαι.\n13. Τὸν μὲν οὖν ἄλλον χρόνον εἶκον οἱ ξένοι τοῖς\n\nἡμετέροις νόμοις καὶ οὐδεὶς θρασύτερος ἑωρᾶτο τοῦ\n\nφόβου, πρῴην δὲ συγκαθημένων ἡμῶν καὶ πολλῆς\n\nοὔσης φροντίδος καὶ περὶ τῶν μεγίστων τῆς σκέψεως\n\nκαὶ τοῦ κήρυκος ἐρωτῶντος τίς ἀγορεύειν βούλε-\n\nται; καὶ τῶν ἐσκεμμένων ἀνισταμένων ἐγὼ μὲν ἔβλε-\n\n\n\n\n\n\n\n\n\n\n\n\n\n\n\nπον εἰς ἕκαστον ὑπηρετῶν τῷ νόμῳ, περιεφοίτων δὲ\n\nοἷς τοῦτο προσέκειτο.\nβοὴ δὲ ἐξαίφνης καὶ ταραχή·\n\nξένος οὗτος εἰσβιάζεται καὶ καταμανθάνει τί\n\nμὲν εἴρηται, τί δὲ κέκριται, τί μὲν ἔδοξε, τί δὲ\n\nοὐκ ἔδοξε καὶ τὰ τῆς πόλεως οὐκ οἶδ’ ὁπόθεν\n\nἥκων εἰδὼς ἄπεισιν. ὁ στρατηγὸς δὲ ἡσυχάζει,\n\nτιμωρία δ’ οὐ φαίνεται, ξίφος δὲ οὐδαμοῦ.\nτοιούτων πεφηνότων τε καὶ Ι λεγομένων τί\n\nἐχρῆν με ποιεῖν; ἐπαινέσαι τὸν ἄνθρωπον καὶ στεφανῶ-\n\nσαι καὶ κελεῦσαι ῥήματα ἄλλως ἡγεῖσθαι τὸν νόμον καὶ\n\nτοῖς ξένοις ἀνοῖξαι τὰς ἐκκλησίας; ἀλλ’ οὐδεὶς ἐρεῖ. τί\n\nοὖν λοιπόν; ἀπάγειν, ἔργῳ κυροῦν τὸν νόμον. οὐκοῦν\n\nἐγὼ μὲν ἃ μὴ ποιῶν ἂν παρηνόμουν ἔπραττον, ὁ δὲ\n\nἐφθέγγετο ταῦτα δὴ τὰ τοῖς ἐπὶ θανάτῳ συνειλημμέ-\n\nνοις εἰωθότα, ὧν κοινῇ πᾶσιν ὑπερορᾶν δοκοῦν ἔπαθεν\n\nἃ δὴ παθεῖν ἐπὶ τούτοις ἐτέτακτο.\nμετὰ ταῦτα τοί-\n\n\n\n\n\n\n\n\n\n\n\nνυν ἐμοῦ θαυμαζομένου παρ’ ὑμῶν ὡς ἐπιμελῶς καὶ\n\nφιλοπόνως βασανίζοιμι τοὺς συλλόγους καὶ ὧς ἐρρω-\n\nμένως ἀμυνοίμην τοὺς καταφρονοῦντας τῆς πόλεως\n\nἐπεισέρχεταί ποθεν ἡ θεοῖς ἐχθρὰ τυραννίς. ἣν ὅτι\n\nμεθ’ ὑμῶν ἐδυσχέραινον ἴστε. ὅσα γοῦν ἴδει παρ’\n\nἐμοῦ λεχθῆναι καὶ δοκιμασθῆναι καὶ βουλευθῆναι καὶ\n\nπραχθῆναι τοῦ παύσασθαι τὰ δεινά, πάντα ὑμῖν προ-\n\nθύμως, ὥς γ’ ἐμαυτὸν πείθω, εἰσενηνέχθαι οἴομαι.\n17. Καὶ παρῆλθε τὰ τῆς ἀνομίας καὶ δημοκρατού-\n\nμεθα πάλιν καὶ θύετε καὶ σπένδετε καὶ πλὴν ἐμοῦ\n\nπάντες ἐν εὐθυμίαις, ὁ στρατηγὸς δὲ κρίνεται, καὶ τὸ\n\nπάντων ἀτοπώτατον, ὡς συναράμενος τῷ τυράννῳ τοῦ\n\nκαταλῦσαι τοὺς νόμους. τίς οὖν ὁ παρ’ ἐμοῦ λόγος;\n\n\n\n\n\n\n\n\n\n\n\n\n\n\n\n\n\nἁπλοῦς καὶ δίκαιος. συνειδέναι με φὴς καὶ συνεφῆφθαι\n\nτῆς τυραννίδος; καλῶς. οὐκοῦν ὅστις τοῦτο οἶδε φα-\n\nνήτω, μαρτυρησάτω, δειξάτω τοῖς δικασταῖς αὑτόν,\n\nπεισάτω τοὺς ὀμωμοκότας ὅτι με ἀποκτείναντες οὐκ\n\nἐπιορκήσονται. τοῦτο γάρ ἐστιν ὀρθὴ κατηγορία. οὑ-\n\nτοσὶ κέκλοφε. τίς ἡ πίστις; ὁ δεῖνα μαρτυρεῖ. με-\n\nμοίχευκεν ὁ κρινόμενος. πόθεν πεισθῶμεν; ἀπὸ τῶν\n\nμαρτυριῶν.\nτοῦτο δή, τοῦτο καὶ νῦν ἐμοὶ σωθήτω.\n\nσυνῄδει ταῦτα τῷ μέλλοντι τυραννεῖν ὁ στρα-\n\nτηγός. γέγραφε τοῦτο. κάλει τοίνυν Ι ἐπὶ τῇ γρα-\n\nφῇ καὶ τοὺς μάρτυρας, εἴτ’ ἐλευθέρων εἴτε δούλων,\n\nὁντινοῦν ἔστι σοι καλεῖν, εἰ τῶν τοξοτῶν, εἰ τῶν ὁπλι-\n\nτῶν, εἰ τῶν ἱππέων, εἰ σφενδονητῶν, εἰ πολιτῶν, εἰ\n\n\n\n\n\n\n\n\n\n\n\n\n\nξένων. τούτῳ γὰρ διαφέρει δημοκρατία τυραννίδος ὅτι\n\nἐκεῖ μὲν ἀρκεῖ κελεῦσαι τὸν δεσπότην καὶ δεῖ τελευ-\n\nτᾶν, ἐνταῦθα δὲ πρὶν ἄξια θανάτου δειχθῆναι τετολ-\n\nμηκότα τὸν ἐν ταῖς αἰτίαις οὐκ ἔστι ζημιοῦσθαι θα-\n\nνάτω.\nσὺ δ’ ἀξιῶν ἀπ’ αἰτίας με ψιλῆς ἀποθνήσκειν\n\nμέτρια νομίζεις ἀξιοῦν; εἰ γὰρ ὕβρεως ἐνεκάλεις, εἶ\n\nγὰρ αἰκίας, εἰ γὰρ κακηγορίας, οὐκ ἂν δικαίως καὶ\n\nτότε ἤκουες τίνος παρόντος ἠσέλγαινον, τίνος παρόν-\n\nτος ἔτυπτον, τίς παρῆν, ὅτε ἔλεγον κακῶς; σὺ δὲ τὸ\n\nμέγιστον τῶν ἀδικημάτων καὶ ὃ πάντα τὰ ἐν ἀνθρώ-\n\nποις παρέρχεται, τί γὰρ ἂν γένοιτο τυραννίδος ἀσε-\n\nβέστερον; τοιαύτην δὴ γραφὴν εἰσάγων σημεῖα καὶ\n\nσκιὰς προφέρων πείσειν οἴει τοὺς ψηφιζομένους;\n20. τῶν ἀδικημάτων, ὦ ἄνδρες, τὰ μὲν αὐτοῦ\n\n\n\n\n\n\n\n\n\n\n\n\n\n\n\nμόνου τοῦ κακουργοῦντος, τὰ δὲ ἐν κοινωνίᾳ πλήθους\n\nἔχει τὴν ἰσχύν. οἷον ἐπεβούλευσέ τις ἀποκτεῖναι τὸν\n\nἐχθρὸν ἐσπέρας ἀπιόντα ἀπὸ τοῦ δείπνου. τοῦτο καὶ\n\nμόνος πράξειεν ἂν καὶ οὐδὲν δέοιτο πρὸς τὸν φόνον\n\nσυνεργοὺς παρακαλεῖν οὐδὲ προλέγειν ὅ δράσει τού-\n\nτοῖς ὧν οὐκ ἂν δέοιτο. πάλιν ἰατρὸς φαρμάκῳ τὸν\n\nδεῖνα διέφθειρεν ἢ μισῶν αὐτὸς ἢ μισθὸν τοῦ φόνου\n\nλαβών. οὗτος οὐκ ἂν ἐξ εἰκότων κρινόμενος εἰκότως\n\nἀγανακτοίη φάσκων παρεῖναι δεῖν τὸν καταμαρτυροῦν-\n\nτα. διὰ τί; ὅτι ἤρκουν εἰς τὸ ἀδίκημα αἱ χεῖρες αὐτῷ 10\n\nκαὶ ἡ τέχνη, ὥσπερ ἐκείνῳ Ι τῷ τὸν ἐχθρὸν ἀπο-\n\nσφάξαντι μετὰ τῶν χειρῶν ἤρκει τὸ ξίφος.\nκαίτοι\n\nκἀκείνους ὁρῶμεν βοῶντας· ἄνευ μαρτύρων οὗν\n\nἀπολλύμεθα; καὶ πολλοῖς γε δοκοῦντας εἰκότως ἀγα-\n\nνακτεῖν. ἀλλ’ οὐχ ἡ τυραννὶς τοιοῦτον, ἀλλὰ καὶ τὸν\n\nἐρῶντα τοῦ πράγματος πολλοῖς ἀνάγκη κοινῶσαι τὴν\n\nδιάνοιαν. καὶ τὸν συνειδότα, ὦ ἄνδρες, μετὰ πολ-\n\nλῶν ἀνάγκη συνειδέναι, τὸν δὲ δὴ στρατηγὸν τῷ\n\n\n\n\n\n\n\n\n\nμὲν συνειδέναι, τοὺς δ’ ἄλλους ὅτι σύνοιδε λανθάνειν\n\nπάντων μάλιστα ἀμήχανον.\nσκοπεῖτε γάρ· ἐκεῖνος\n\nἐμοὶ φράζων ἃ ποιεῖν ἐγνώκει καὶ τὴν ἐπιθυμίαν ἐκ-\n\nφέρων οὐ τοῦτ’ αὐτὸ νομίζων αὑτῷ λυσιτελεῖν τὸ μη-\n\n’δεν ἐμὲ τῶν πραττομένων ἀγνοεῖν προὔλεγεν ἄν, ἀλλ’\n\nὠνούμενος τὸ μηδὲν αὑτῷ κώλυμα παρὰ τῶν ὑπ’ ἐμοὶ\n\nτεταγμένων, εἴ τις αἴσθησις συμβαίη, γενέσθαι.\nοὐκ-\n\nοῦν ἐχρῆν τὸν ἐκείνῳ συμπράττοντα στρατηγὸν μά-\n\nλιστα μὲν ὅλῃ τῇ δυνάμει περὶ τοῦ δεῖν ἐᾶν τὸν δεῖ-\n\nνα καταλύειν τοὺς νόμους διαλέγεσθαι καὶ διδάσκειν\n\nὡς ἀρέσκει μοι τὸ τόλμημα, εἰ δὲ μὴ τοῦτο, τοῖς τα-\n\nξιάρχοις, τοῖς φυλάρχοις, τοῖς ἄλλοις δι’ ὧν ἂν ἦν\n\nτοὺς στρατιώτας ἐν ἀκμῇ τῶν καιρῶν κατέχειν. εἰ δὲ\n\nἐγὼ μὲν ᾔδειν, οἱ δὲ ἠγνόουν καὶ διεκώλυον ἄν, εἴπερ\n\nᾐσθάνοντο, τί πλέον ἂν ἦν τῷ τυράννῳ τῆς ἐμῆς κοι-\n\nνωνίας ἄνευ τῆς τῶν ὑπ’ ἐμοῦ στρατηγουμένων;\n24. Τοῦ χάριν δὴ ταῦτα διῆλθον; ἴν ὑμῖν, ὠ\n\nἄνδρες, γένηται φανερὸν ὧς, εἴπερ ἦν τι τούτων ἀληθές,\n\n\n\n\n\n\n\n\n\n\n\nαὐτὴ τοῦ πράγματος ἡ φύσις πολλοὺς ἂν τούτῳ |\n\nπαρέσχε τοὺς μάρτυρας, οἴ, εἰ καὶ τότε ἐσίγων, τὴν\n\nλαμπρότητα καὶ τὸ τιμᾶσθαί με παρ’ ὑμῶν ὐφορώμε-\n\nνοι νῦν ἐν τῇ κρίσει καὶ ταῖς βλασφημίαις ἐπέθεντ’\n\nἂν ὑπὸ τοῦ καιροῦ παρακληθέντες. λυπηρὸν δὲ ὁ στρα-\n\nτηγὸς πολλαχῆ τοῖς ἀκολουθοῦσι πονεῖν ἐπιτάττων,\n\nμεμφόμενος τοῖς ὀκνοῦσιν ἐν ταῖς μάχαις, ἐν ταῖς διανο-\n\nμαῖς τοὺς τοιούτους ἀνιῶν.\nτούτων δή τινας ἐχρῆν\n\nτούτῳ παρεστάναι καὶ μαρτυρεῖν ὡς τἀληθῆ γέγραπται\n\nκαί, νὴ Δία γε, καὶ τῶν ἐμῶν οἰκετῶν οὐκ ὀλίγους.\n\nὅτι μὲν γὰρ πρᾶγμα τοσοῦτον πολλῶν μὲν ἂν ἐδεήθη\n\nλόγων, πολλοῦ δὲ χρόνου καὶ καθ’ ἑκάστην ἡμέραν ἢ\n\nσυνιόντας αὐτοὺς ἔδει κοινολογεῖσθαι καὶ σκοπεῖν ἢ\n\nδι’ ἑτέρων ἀλλήλοις διαλέγεσθαι καὶ ῥήματα περὶ τοῦ\n\nπράγματος πέμπειν τε καὶ δέχεσθαι δῆλον οἶμαι πᾶσι·\n\nτοὺς δὲ ταῦτα διακονοῦντας, εἰ μὲν τῶν οἰκετῶν εἷ-\n\nναί τινάς φησι, τί μὴ τούτ’ οὑς καλεῖ; εἰ δὲ τῶν ἐπι-\n\nτηδείων, τί μὴ τούτοις χρῆται;\nὁρᾶτε τοὺς συγκα-\n\nτασχόντας τῷ τυράννῳ τὴν ἀρχήν, ὧν οἱ μὲν αὐτῷ\n\nτὸ σῶμα ἐφύλαττον, οἱ δὲ τὴν ἀκρόπολιν ἐφρούρουν,\n\n\n\n\n\n\n\n\n\nοἱ δ’ ὅ τι κελεύσειεν ὑπούργουν; τούτους ἂν ἔρησθε\n\nπερὶ ἀλλήλων εἰ πρὸ τῆς τυραννίδος ἀλλήλους ᾔδεσαν,\n\nφήσουσιν ὡς ᾔδεσαν. οὐ γὰρ ἂν ἕκαστος μὴ βλέπειν\n\nἔχων εἰς συνεργοὺς ἐτόλμα.\nοὐκοῦν εἴπερ καὶ αὐ-\n\nτὸς ἐν τοῖς κοινωνοῦσιν ἦν καὶ τοῦτ’ ᾔδεσαν ὥσπερ\n\nἀλλήλους, τί οὖν μή, ὧς καὶ τῶν ἄλλων, καὶ τούτων\n\nεὐπορεῖς; ὅτι, ὦ ἄνδρες, τὰ μὴ πεπραγμένα μάρτυρας\n\nοὐκ ἂν ἔχοι. τοῦτο δὲ τῷ διώκοντι μὲν οὐκ εἶναι θαυ-\n\nμαστὸν οὐδέν, ἐμὲ δὲ ἀπαιτεῖν εὔλογον, ὑμᾶς δὲ μετὰ\n\nμὲν ἐμοῦ ζητεῖν, τὸν δὲ ἀναγκάζειν παρέχεσθαι. ἐμὲ\n\nμὲν γὰρ ἡ περὶ τοὺς μάρτυρας σπουδὴ διασώσει, τῆς\n\nδὲ ἀρᾶς ὑμᾶς ἐξαιρήσεται.\nφέρε, εἴ τισιν ἀργύριον\n\nοὑτοσὶ I δοὺς ἔπειθεν ἐνταυθοῖ βοᾶν ὡς συν-\n\nῄδειν, ὡς ἐκοινώνουν, ἆρ’ ἂν ὑμῖν ἐξήρκει καὶ\n\nκαταγινώσκειν ᾤεσθε δεῖν; ἀλλ’ οὐκ ἂν ἐσκέπτεσθε\n\nτίνες ὄντες ταῦτα λέγουσιν; εἰ δυσμενεῖς ἐμοὶ πολλά-\n\nκις τῷ τὰ ψευδῆ μαρτυρεῖν; εἶθ’ οἱ μάρτυσιν ἀπιστή-\n\n\n\n\n\n\n\n\n\n\n\nσαντες ἂν παροῦσιν τούτων ἀπόντων τοῖς ῥήμασι τοῦ\n\nδιώκοντος πιστεύσετε;\nπολλὴν ἄρα ἀφθονίαν ποι-\n\nήσετε τῶν ἐθελόντων συκοφαντεῖν, οἳ νῦν μὲν τῷ δεῖν\n\nεἰσιέναι μετὰ μαρτύρων ἢ δοκεῖν φλυαρεῖν ἔσθ’ ὅτε\n\nκαὶ ἀποκνήσουσιν, εἰ δὲ γνοῖεν ὧς οὐδὲν ἐλέγχων δεῖ,\n\nταῖς δ’ αἰτίαις ἡ τιμωρία προσκείσεται, τῶν πολιτῶν\n\nἀεί τις ἀπολεῖται. ῥᾷστον γὰρ ἀπάντων γραψάμενον\n\nἀναισχυντῆσαι. λοιπὸν οὖν τοῖς μὲν ἐγκαλεῖν, ὑμῖν δὲ\n\nκαταψηφίζεσθαι, τῶν δὲ φευγόντων ἀποφεύγειν μηδένα.\n30. Ἤδη τοίνυν τις ἀπορῶν μαρτύρων ἐπὶ τὴν\n\nγνώμην τοῦ. κρινομένου τραπόμενος καὶ δείξας δεχο-\n\nμένην τὰς μέμψεις ἔδοξέ τι λέγειν. αὕτη δὲ νῦν λύει\n\nμᾶλλον ἢ βεβαιοῖ τὴν γραφὴν καὶ διχόθεν ἀφεῖμαι\n\nτῆς αἰτίας τῷ τε τοῦτον ἀπορεῖν μαρτύρων καὶ τῷ\n\n\n\n\n\n\n\n\n\n\n\n\n\nπροσήκειν ἐκ τῶν εἰκότων εὔνουν εἶναί με τῇ πόλει.\n\nτίς γὰρ οὐκ οἶδεν ὧς οὗτοι κινοῦσι τὴν οὖσαν πολι-\n\nτείαν καὶ τῆς ἀπούσης ἐπιθυμοῦσιν, οἵτινες ἐν μὲν\n\nτῇ καθεστώσῃ φέρονται χεῖρον, ἐλπίδας δὲ ἔχουσιν ἐν\n\nτῇ μεταβολῇ βελτίους;\nοἷον ὁ τυραννουμένης πό-\n\nλεως ἀπερριμμένος ποθεῖ τοὺς νόμους καὶ τὴν ἰσηγο-\n\nρίαν καὶ ταῦτα ἐπανάγειν πειρᾶται. πάλιν ὅτῳ τοὺς\n\nνόμους ἰσχύειν οὐ συμφέρει, λύειν ἐπιχειρεῖ τοὺς νό-\n\nμους. τίνες οὖν οἱ πολεμοῦντες τοῖς νόμοις; ὧν οἱ\n\nπατέρες κατ’ ἐκείνους ἐκολάσθησαν, οἶς ὀφλήματα πρὸς\n\nτὸ δημόσιόν ἐστιν, ὧν ἀτιμία κατέγνωσται, οὓς ἐξείργει\n\nτὰ βεβιωμένα τοῦ βήματος, | ὅσοι πολλὰ κεκα-\n\nκουργηκότες ἴσασιν ὧς μενόντων τῶν νόμων οὐκ ἔστι\n\nμὴ δίκην ὑποσχεῖν.\n32. Ποῦ τοίνυν με τίθης, ὦ συκοφάντα; τί με\n\nπεποίηκεν ἐχθρὸν τῇ πολιτείᾳ; τὸ δεσμωτήριον ᾤκουν;\n\nἐν τοῖς ὀφείλουσιν ἦν; ψήφῳ τῆς παρρησίας ἐστερή-\n\nμην; δεδήμευτό μοι τὰ ὄντα; πονηρὸς εἰλήμμην καὶ\n\n\n\n\n\n\n\n\n\n\n\n\n\n\n\n\n\nτὸ πείσεσθαί τι δεινὸν ἐνῆγε πάντα κινεῖν; ἢ τοιοῦτον\n\nμὲν οὐδέν, χρηστὸς δὲ ὢν ἐν ἀγνώμοσιν ἐπεδεικνύμην\n\nτὸν τρόπον; οὐκ ἐπῃνούμην; οὐκ ἐθαυμαζόμην; οὐ τοῖς\n\nὅπλοις ἐφειστήκειν; οὐ τῶν δυνάμεων ἦρχον; οὐ ζη-\n\nλωτὸς ἦν, οὐκ εὐδαίμων; οὐ παρ’ ὑμῖν λαμπρός; οὐ\n\nτοῖς ἐχθροῖς φοβερός;\nἔστιν οὖν ὅστις ἂν τοσού-\n\nτων αὑτὸν ἀγαθῶν ἀποστεροίη; νὴ Δία, ὅ γε οὐκ ὢν\n\nαὐτοῦ. διὰ τί γὰρ ἂν σωφρονῶν; τί ζητῶν ἀντὶ τῶν\n\nὄντων; ἐγὼ στρατηγίας παρ’ ὑμῶν ἠξιωμένος ἐπῆγον\n\nτῇ πολιτείᾳ δεσπότην ἐν ᾗ τοσοῦτος ἐγεγόνειν; καὶ\n\nὅπως ἄλλος ἐξουσίαν ἄδικον κτήσαιτο, πάντα ποιεῖν\n\nἕτοιμος ᾑρούμην καὶ γενέσθαι καὶ νομισθῆναι;\nεἰ\n\nγὰρ αὐτὸς ἔμελλον τυραννήσειν, ἐδεξάμην ἂν τύραννος\n\nἀντὶ στρατηγοῦ καταστῆναι, πρᾶγμα δυσσεβὲς ἀντ’ ἐν-\n\nνόμου καὶ πολιτικοῦ; τίνος ἐπιθυμῶν; τοῦ τιμᾶσθαι;\n\nκαὶ τί κάλλιον τῶν παρὰ τοῦ δήμου τιμῶν, ὧν ἄπ-\n\nεστιν ἀνάγκη, ἃς μόνας ἄξιον τιμὰς προσειπεῖν; τύραν-\n\nνος δὲ κολακεύεται μέν, τιμᾶται δὲ ἥκιστα. ᾧ γὰρ ὁ\n\nπροσκυνῶν καταρᾶται, ποῦ τοῦτον ἐν τοῖς τιμωμένοις\n\n\n\n\n\n\n\n\n\n\n\nθήσει τις; ἀλλ’ ὅπως ἐξείη μοι τρυφᾶν καὶ γυναῖκας\n\nὑβρίζειν καὶ χρήματα ἁρπάζειν; ἀλλ’ οὐκ ἐν τούτοις\n\nἐτράφην τοῖς ἤθεσιν οὐδ’ ἐπαιδεύθην τοιούτων κακῶν\n\nἐρᾶν.\nμάρτυρες δ’ ὑμεῖς διὰ τῆς στρατηγίας. ἐνὶ\n\nγὰρ δὴ τούτῳ χρηστόν τε εἶναι καὶ ἐκ τοιούτων καὶ\n\nκρείττονα ἡδονῶν καὶ διὰ πάντων ἀρετὴν ἠσκηκέναι\n\nκαὶ ταῖς καλλίσταις ἐσχολακέναι μελέταις καὶ πάντα ἅ\n\nτις ἂν αὑτῷ συνεύξαιτο καὶ παισὶν ἐμαρτυρεῖτε. τοῦ\n\nμὲν οὖν ἐκ παιδὸς ἐπιτηδεύειν με τὰ βελτίω σύμβολον\n\n| εὐμέγεθες ἡ στρατηγία, ταύτην δὲ τίς ἤδη\n\nἔχων καὶ τοῖς μεγίστοις τετιμημένος ἐξ αὐτῶν ἂν τῶν\n\nμισθῶν τῆς ἀρετῆς εἰς τὸ κακὸς εἶναι μετέστη καὶ τὰ\n\nἆθλα τῆς καλοκἀγαθίας ἀρχὴν ἐποιήσατο πονηρίας;\n\nἀλλ’ οὐ ταῦτα ποιεῖν αἱ τιμαὶ πεφύκασιν, ἀλλὰ μᾶλλον\n\nἂν τοὺς φαύλους ἀποφήνειαν ἀγαθοὺς ἢ τρέψειαν ἐπὶ\n\nθάτερα τὸν βελτίω.\nοὕτως ἡ στρατηγία τῶν τε\n\nἔμπροσθεν βεβιωμένων ἆθλον ἦν καὶ παράκλησις τοῦ\n\nμᾶλλον ἔχεσθαι τῆς ἀρετῆς. ὁ δὴ τυραννεῖν αὐτὸς οὐκ\n\n\n\n\n\n\n\n\n\n\n\n\n\n\n\nἂν δεξάμενος ἐν ἐφολκίου μοίρᾳ τυράννῳ προσκεῖσθαι\n\nδοκεῖ ποτ’ ἂν ἑλέσθαι; καὶ πότερον κρεῖττον ἦν ἡγεῖ-\n\nσθαι τοσούτων γενναίων ἢ δουλεύειν ἐνὶ διεφθαρμένῳ;\n\nκαὶ στεφανοῦσθαι μετὰ νίκας ἤ πληροῦν αἰσχρὰς ἡδο-\n\nνὰς ἀνθρώπῳ μεθύοντι; καὶ κηρυγμάτων τυγχάνειν ἢ\n\nπροκυλινδεῖσθαι εἷσθαι δεσπότου;\nσὺ δέ, ὦ ῥᾳδίως τοὺς\n\nἄλλους κρίνων, ἆρ’ ἂν ὧνπερ ἐγὼ παρὰ τοῦ δήμου\n\nτετυχηκὼς ἐξήμαρτες εἰς τούτους ἃ φῄς ἐμέ; καλῶς γε\n\nποιῶν ἐδυσχέρανας τὸ ῥῆμα. μὴ τοίνυν σαυτῷ μὲν\n\nοἴου προσήκειν εἶναι δικαίῳ περὶ τοὺς τετιμηκότας,\n\nἐμὲ δὲ ἐν μέσαις ταῖς τιμαῖς τοὺς πιστεύσαντας προ-\n\nδεδωκέναι.\n38. Ἠκούετε τοίνυν αὐτοῦ πάντων εὐηθέστατον\n\nλέγοντος λόγον ὡς πλείστου τὴν ἐμὴν προσθήκην\n\n\n\n\n\n\n\n\n\n\n\n\n\n\n\n\n\n\n\nἐπρίατ’ ἂν ὁ τύραννος καὶ ὡς ἦν μοι δύναμις βουλο-\n\nμένω συνάρασθαι. τίς γὰρ οὐκ οἶδεν ὅτι πάντες οἶ\n\nπολεμοῦντες οἱστισινοῦν πρίαιντ’ ἂν ἡδέως τοὺς τῶν\n\nἐναντίων στρατηγούς; ἆρ’ οὖν πάντες οἱ στρατηγοὶ\n\nδιὰ τοῦτο προδόται, πάντες δωροδόκοι, πάντες τοὺς\n\nοἰκείους προδιδόντες; οὐκ ἔστιν, ἀλλ’ οἱ μὲν φύσει\n\nπονηροὶ πωλοῦσιν αὑτούς, τὰς δὲ τῶν ἀγαθῶν γνώμας\n\nοἱ διαφθείραντες ἂν ἡδέως οὐ μεταβάλλουσιν, ἀλλ’ οἶ\n\nμὲν εὔχονται γενέσθαι χείρονας, οἱ δὲ μένουσιν ἐπὶ\n\nτοῦ κρείττονος.\nκαὶ οὐ δήπου τὴν ἐκείνων βούλη-\n\nσιν ἐν ἐλέγχῳ δεῖ λαμβάνειν κατὰ τῶν ἀγαθῶν. εἴ τις,\n\nὅτε πρὸς τοὺς ἐχθροὺς παρεταττόμην ἀμέμπτως, αὐτο-\n\nμόλους ἐκεῖθεν παράγων | ἔκρινέ με προδοσίας\n\nεἰδέναι λέγων τοὺς αὐτομόλους πολλάκις τοῦτο παρὰ\n\nτοῖς αὑτῶν εἰρημένον· τὸν στρατηγὸν τῶν ἐναν-\n\nτίων εἴ τις ἔπεισε γενέσθαι προδότην, ἑτοίμως\n\n\n\n\n\n\n\n\n\n\n\nἂν ἤνεγκεν, εἰ ταῦτα λέγων ἠξίου με δοῦναι δίκην,\n\nἔστιν ὅντινα ἔπειθεν ἄν; οὐχ οὕτω γέ τις ἀνόητος.\nὃς οὖν οὐκ ἂν ἔδοξε τοὺς πολεμίους φιλεῖν τῷ\n\nπερὶ πολλοῦ τοῦτ’ ἂν ἐκείνους ποιεῖσθαι, κεκοινωνη-\n\nκέναι δόξει τῆς τυραννίδος, ἐπειδὴ τῷ τυράννῳ μέγα\n\nτοῦτ’ ἂν ὑπῆρξε τὸ προσλαβεῖν ἐμέ; ἀλλ’ οὐδ’ ὅστις\n\nγυναικὸς ἐρᾷ σώφρονος, ἀπὸ ψιλῆς τῆς ἐπιθυμίας\n\nᾔσχυνε τὴν οὐδ’ ἐπισταμένην τὸν ἐραστήν.\nμὴ οὖν\n\nὧς ἐκεῖνος ἠβούλετ’ ἂν μεθ’ ἡμῶν ἀδικεῖν λέγε, ἀλλ’\n\nεἰ συναδικεῖν εἱλόμεθ’ ἂν ἡμεῖς ἐκείνῳ δείκνυε. μηδὲ\n\nκρῖνε μὲν ἐμέ, κατηγόρει δ’ ἐκείνου. νῦν γὰρ οὐκ ἐν\n\nταῖς ἑτέρων βουλήσεσι δεῖ κριθῆναι τὴν ἐμὴν πονη-\n\n\n\n\n\n\n\n\n\n\n\nρίαν, ἀλλ’ αὐτὴν ἐφ’ ἑαυτῆς τὴν γνώμην τοῦ στρατη-\n\nγοῦ, ἣν οὐκ ἔχων δεῖξαι φαύλην μὴ συκοφάντει τῇ\n\nτου τυράννου.\n42. Ἀλλὰ μὴν πρός γε τὸ φάσκειν εἶναί μοι δύνα-\n\nμιν βραχὺς ἐξαρκεῖ λόγος. εἰ μὲν γὰρ ὧν ἐστιν ἀνθρώ-\n\nποις δύναμις, ταῦτα καὶ δὴ πράττουσιν εὐθύς, συμ-\n\nβέβλημαί τι τῷ τυράννῳ, Ι πεπονήρευμαι, δίκην\n\nὀφείλω, λαμβάνετε· εἰ δὲ μὴ τὸ βούλεσθαι τῶν ἔργων\n\nἡγήσεται, τοῦ γε δύνασθαι πλέον οὐδέν. ὁ μὴ βου-\n\nλήθεις οὐκ ἠδίκηκεν. ὥστε ποῦ δίκαιος εὐθύνεσθαι ὅ\n\nγε μόνον δυνάμενος;\nτῷ κυβερνήτῃ ῥᾷστον τὴν\n\nαὑτοῦ ναῦν περὶ τοῖς προβόλοις διαφθεῖραι. ἆρ’ οὖν\n\nταῦτα οἱ κυβερνῆται ποιοῦσιν; οὔ. διὰ τί; ὅτι μὴ βού-\n\nλονται. τοῖς ἱερεῦσι ῥᾷστον ἀπάντων ἐκ τῶν ἀναθη-\n\nμάτων τρυφᾶν. ἆρ’ οὖν ταῦτ’ ἀδικοῦσιν οἴ γε οὐ πο-\n\nνηροὶ κατ’ αὐτὸ τὸ δύνασθαι. ἥκιστά γε. τοῖς δικασταῖς\n\n\n\n\n\n\n\n\n\n\n\n\n\n\n\nγνῶναι τὰ μὴ δίκαια ῥᾷστον, διὰ δὲ τὸ τὰ δίκαια τι-\n\nμᾶν τοιαύτην τὴν ψῆφον τίθενται.\nκαὶ τί δεῖ τἄλλα\n\nλέγειν; ἀλλὰ τὸ τὸν οἰκέτην ἀποκτεῖναι καθεύδοντα\n\nκαὶ τὸν υἱὸν ἀποπνῖξαι καὶ πρός γε αὑτὸν ἀποσφάξαι\n\nπόνων πολλῶν ἂν χρῄζοι καὶ πραγματείας; καὶ τί τού-\n\nτου, ὦ ἄνδρες, ῥᾷον; ἕκαστος οὖν ἡμῶν ὁ μὲν τοῦτο,\n\nὁ δὲ ἐκεῖνο πεποίηκεν, ὁ δὲ πάντα ἐφεξῆς; καίτοι γε\n\nχρῆν, εἰ τὸ δύνασθαι πράττειν ἔπειθεν. ἀλλ’ οὐχ αἱ\n\nδυνάμεις ἐμποιοῦσιν ἀνθρώπῳ τὸ βούλεσθαι, τῷ βού-\n\nλεσθαι δὲ ὑπηρετεῖ πανταχοῦ τὸ δύνασθαι.\n45. Καὶ νῦν ὁ πονηρὸν οὐκ ἔχων ἐμὲ προσειπεῖν\n\nληρήσει περὶ τὴν δύναμιν, οὐ μὴν οἷς γε ἐμαυτὸν\n\nἐξαιροῦμαι τῆς αἰτίας ταῦτα λῆρος, ἀλλ’ ἀλήθεια πραγ-\n\nμάτων. τι γὰρ τῶν ἐπειδὴ κατέσχεν | ἐκεῖνος τὰ\n\nπάντα πεπραγμένων ἐμοὶ τὸ τοῖς τετολμημένοις ἥδε- 15\n\nσθαί με μαρτυρεῖ; τὴν ἀκρόπολιν ᾤκουν; δορυφόροις\n\nἐχρώμην; συνειστιώμην τῷ τυράννῳ; βουλῆς ἐκοινώ-\n\n\n\n\n\n\n\n\n\n\n\nνοῦν; φροντίδων; ἀπορρήτων; λόγων; ἔργων; τὰ μὲν\n\nἔπειθον, τὰ δ’ ὑπήκουον; ἐξέπεσέ τις τῆς πόλεως δι’\n\nἐμέ; χρημάτων ἐγυμνώθη; γυναικὸς ἐστερήθη; κώνειον\n\nἔπιεν; εἶπέ τις τῶν φερόντων ἄνωθεν ἐπιτάγματα τοῦ-\n\nτο τοῦ τυράννου, τοῦτο τοῦ στρατηγοῦ; τοὺς ὁπ-\n\nλίτας αὐτῷ παρέδωκα, τῶν τοξοτῶν τινας; ἐκαρπωσάμην\n\nτὴν ἐν τῇ τυραννίδι παρανομίαν;\nἔστιν οὖν οὕτω τις\n\nἄθλιος ὅστις τῆς ἐκ τοῦ πράγματος ἀσεβείας μετασχὼν\n\nἐν ᾧ τῶν ἡδίστων ἦν ἀπολαύειν τὴν κοινωνίαν ἔφυ-\n\nγεν ἄν, ὥσπερ ἄν, εἴ τις τοῖχον σὺν ἄλλῳ διορύξας\n\nκαὶ τῶν φόβων τὸ μέρος ὑποστὰς εἶτ’ ἐνὸν ἐπὶ τῆς\n\nἀσφαλείας νέμεσθαι τῶν ἐπίπλων, ἐφ’ ᾧ πάντα ἐκιν-\n\nδυνεύετο, μὴ βούλοιτο;\nτί οὖν, ὦ κακόδαιμον, την-\n\nάλλως ἐκακούργεις; τί δ’ ἐν τοῖς χαλεποῖς ἵστης τὴν\n\nκοινωνίαν, ἀλλ’ οὐκ ἐκτείνεις μέχρι τοῦ κέρδους; τοὺς\n\nδὲ κοινωνούς, ὦ ἄνδρες, τῶν ἐμποριῶν οὕτως ὁρᾶτε\n\nποιοῦντας; τὴν θάλαττάν τις ὑπομείνας καὶ τὰ τῆς\n\nθαλάττης κακὰ καὶ τῶν ὅρμων ἐπιλαβόμενος ἀπῆλθεν\n\nοἴκαδε κεναῖς ταῖς χερσὶ τῶν καρπῶν ἄλλῳ παραχω-\n\nρῶν;\nἀλλ’ ἐγὼ μόνος ἀνθρώπων τύραννον ἐποίουν\n\nἐπὶ τῷ μηδὲν εἷναί μοι μέρος τῶν τῆς τυραννίδος\n\nἡδέων; καὶ τίς ἂν πιστεύσειε; πολὺ γὰρ μᾶλλον εἶχε\n\nλόγον οὐ συγκαταπράξαντα τὴν δυναστείαν καρποῦ-\n\n\n\n\n\n\n\n\n\nσθαι γεγονυῖαν ἐθέλειν ἢ τοὺς ὑπὲρ τοῦ γενέσθαι πε-\n\nπονηκότα πόνους ἐν τῷ καιρῷ τῆς ἀπολαύσεως φυγεῖν\n\nτὴν μετουσίαν.\nνῦν δὲ τῇ μὲν στρατηγίᾳ ἐφ’ ἦς\n\nἦν ἔβλαπτον τὴν τυραννίδα, τοῖς δ’ ἀπὸ τῆς τυραννί-\n\nδος οὐκ ἐχρώμην ἀντὶ τῆς στρατηγίας. ἐκεῖνο δὲ πῶς\n\nοὐκ ἄτοπον τοὺς μὲν τῷ τυράννῳ συνόντας ἐπ’ αὐτῷ\n\nI τούτῳ τετιμωρῆσθαι, τὸν δ’ ἀποδράντα τὴν\n\nσυνουσίαν μὴ τούτῳ χρηστὸν ὑπειληφέναι, ἀλλὰ τοῖς\n\nτἀναντία τετολμηκόσιν ὁμοίας ἀξιῶσαι τῆς δόξης;\n50. Τί οὖν τοῦ συνειδέναι τὸ τεκμήριον; ἄλλος,\n\nφησίν, ἧκε μηνύσων τὴν τυραννίδα καὶ οὗτος\n\nξένος, σὺ δ’ ἐσίγησας. οὐ γὰρ ἐνῆν, ὦ θαυμάσιε,\n\nτὸν οὐ προαισθόμενον βοᾶν. αὐτὸ δὲ τὸ μὴ λαβεῖν\n\nαἴσθησιν τῶν τεχνικῶς κακουργούντων, οὐ τῶν ἀγνο-\n\nησάντων ἀδίκημα. εἰ δ’ ἐμὸν ἀδίκημα τοῦτο, διὰ τί\n\nμόνου, πρὸς θεῶν; μόνῳ γὰρ προσήκει μοι κήδεσθαι\n\nτῆς πόλεως, τοὺς δ’ ἄλλους πολίτας ἀφίεσθαι τῆς προ-\n\nνοίας;\nκαὶ τί λέγω τοὺς πολίτας; οἱ λέγοντες οὗ-\n\nτοι καὶ παριόντες καὶ γράφοντες καὶ πείθοντες καὶ τὴν\n\nτῶν ὅλων φυλακὴν ἐν ταῖς αὑτῶν φωναῖς εἶναι λέγον-\n\nτες καὶ εἰ μὴ λήψονται στεφάνους ἀγανακτοῦντες διὰ\n\n\n\n\n\n\n\n\n\n\n\n\n\n\n\nτί νῦν οὐκ ἐπὶ τοῖς αὐτοῖς κρίνονται; καὶ γὰρ αὐτοὶ\n\nτῶν οὐκ αἰσθομένων μέν εἰσιν, ἐν δυνάμει δὲ παρ’\n\nὑμῖν.\nἀλλ’ ἐῶ καὶ τοὺς ῥήτορας, ὁ δὲ ἄρχων οὑ-\n\nτοσὶ καὶ οἱ πρυτάνεις καὶ ἡ τὰ πλεῖστα διοικοῦσα\n\nβουλὴ τί μὴ πρὸς τὰς αὐτὰς αἰτίας ἄγονται; ἀλλ’ οὐχ\n\nοὗτοι κακῶς ἔξω τῆς αἰτίας εἰσίν, οὐ μὰ τοὺς θεούς,\n\nἀλλ’ οὐ καλῶς ἐν ταῖς αἰτίαις ἐγώ. πόσοι γάρ, ἐξ ὅτου\n\nπόλεις οἰκοῦνται, μεῖζον φρονήσαντες τῶν ἄλλων ἐπ-\n\nέθεντο τοῖς νόμοις; οὐδ’ ἂν ἀριθμήσαι τις. πόσοι πρὶν\n\nἐπιτελέσαι τὴν γνώμην ἑάλωσαν; οὐκ ὀλίγοι. πάντας\n\nοὖν οἱ στρατηγοὶ πρὸ τῶν ἄλλων εἶδον; οὐκ ἐστιν,\n\nἀλλὰ τὸν δεῖνα μὲν ὁ στρατηγός, τὸν δεῖνα δὲ ὁ ῥή-\n\nτωρ, τὸν δέ τις τῶν ἐργαζομένων ἐπ’ ἀγορᾶς, τὸν δὲ\n\nοἰκέτης, τὸν δὲ γυνή, | τὸν δὲ ὅπως ἄν, οἶμαι,\n\nτὰ τῆς τύχης συμπέσῃ. ὥσπερ γὰρ τοῖς θησαυροῖς\n\nἐντυγχάνουσιν οὐχ οὓς ἄξιον πλουτεῖν, ἀλλ’ οἷς ἂν ὁ\n\nδαίμων διδῷ, οὕτω καὶ τὰς τοιαύτας παρασκευὰς πρὸ\n\nτῶν ἐν ἀξιώματι τῶν πολλῶν τις εὑρεῖν εὐτύχησεν.\n53. ἔχει δέ πως καὶ λόγον τοῖς οὐ πολλοῦ τινος ἀξίοις\n\nἢ τοῖς ἐν σχήματι τὰ τοιαῦτα παρέχειν αἴσθησιν. τὸ\n\n\n\n\n\n\n\n\n\n\n\n\n\n\n\nμὲν γὰρ φοβοῦν ὁ κακουργῶν πειρᾶται λανθάνειν, οὗ\n\nδὲ καταφρονῆσαι πρόσεστι, πρὸς τοῦτον ἀνίησί τι τῆς\n\nἀκριβείας. ἂν ἀκούσῃ τὸν στρατηγόν, ἔφριξεν, ἂν τῶν\n\nἀνωνύμων ὁντινοῦν, ἐθάρρησεν. οὐκοῦν ἐκεῖ μὲν ἐφυ-\n\nλάξατο, ἐνταῦθα δέ τι καὶ παρημέλησεν. εἶθ’ οὕτω\n\nπαρεγυμνώθη τι τῶν κεκαλυμμένων.\nτοιοῦτό τι\n\nκαὶ περὶ τοὺς κακουργοῦντας τῶν οἰκετῶν συμβαίνει.\n\nοἱ γὰρ ὑφαιρεῖσθαι τὰ τῶν δεσποτῶν ἐπιχειροῦντες\n\nὑφ’ ὧν οὐκ ἄν τις ᾠήθη πολλάκις ἐμηνύθησαν, ὁ δὲ\n\nταμίας οὐκ ᾔσθετο. καί, νὴ Δία γε, τῶν γειτόνων τις\n\nἔγνω τὴν ἐπιβουλὴν πρὸ τῶν ὁμοδούλων. τί οὖν θαυ-\n\nμαστὸν εἰ κἀν τοῖς κοινοῖς τῆς πόλεως ἴσον τι γίγνε-\n\nται καί τις ἐπιβουλεύων τοῖς νόμοις ὅν ᾤετο κωλύσειν\n\nλαθὼν ᾧ μελήσειν οὐκ ἐνόμιζε, τούτῳ κατέστη δῆλος.\nΞένος ἧκεν ἐρῶν. εἰκότως. οὐ γάρ, εἴ τις\n\nἐπιβουλεύει πόλει, καὶ τὴν παρασκευὴν δι’ ἧς ἡγεῖται\n\nκρατήσειν, ἐν ταύτῃ ποιεῖται τῇ πόλει. τουτὶ γὰρ ἂν\n\nεἴη θανατῶντος, οὐ τυραννίδος ἐρῶντος. τίς γὰρ οὐκ\n\nἂν ὑπείδετο πλῆθος ὁρῶν σωμάτων ἀθροιζομένων,\n\n\n\n\n\n\n\n\n\n\n\n\n\nπλῆθος ὅπλων κατασκευαζομένων, συμπόσια, συλλόγους,\n\nτοὺς διαθέοντας, τοὺς κολακεύοντας, πάντα ἀπλῶς ὧν\n\nδεῖ τοῖς περιεσομένοις | τοῦ δήμου;\nδιὰ δὴ ταῦ-\n\nτα νόμοις μὲν ἐπιβουλεύουσιν, ἑτέρωθι δὲ ὧν δεῖ πρὸς\n\nτὸ ἔργον ἑτοιμάζουσι καὶ τοὺς μὲν ἔλαθον ὧν ἐπιθυ-\n\nμοῦσι γεγονέναι δεσπόται, τοῖς δὲ καταφανεῖς ἐγένοντο\n\nπαρ’ ὧν ὥρμηντο. μὴ τοίνυν ἃ τῇ τοῦ πράγματος\n\nφύσει συμβαίνειν εἴωθε, ταῦτ’ ἐπὶ τοὺς στρατηγοὺς\n\nδῷς ἰσχύειν.\n57. Καὶ τὸν ξένον, φησίν, ἀπέσφαξας φέρον-\n\nτά τι πρὸς ἡμᾶς ἀπόρρητον. πρόσθες ὅτι τοῦ νό-\n\nμου τοῦτο κελεύοντος. καὶ τούτους ἐρώτησον, πό-\n\nτεροι τυραννίδα ποιοῦσιν, οἶ τοὺς ὄντας ὑμῖν νόμους\n\nβεβαιοῦν οἰόμενοι δεῖν ἢ οἵτινες τοὺς βεβαιοῦντας κρί-\n\nνοῦσι; γένοιτ’ ἄν τι τούτου καινότερον; ἡ μὲν γραφὴ\n\nτυραννίδι με συνάρασθαί φησιν, ἡ δὲ ἀπόδειξις τὸ\n\nπεπεῖσθαί με τοῖς νόμοις ἐστί. καὶ τὸν αὐτὸν τυράν-\n\nνου τε σύμμαχον καλοῦσι καὶ φύλακα τῶν νόμων.\n\nτότ’ ἂν εἰκότως ἐκρινόμην, τότ’ ἂν ἐμισούμην δικαίως,\n\nεἰ τόν τε νόμον εἰδὼς καὶ τὸν ξένον ὁρῶν τὴν τοῦ\n\nξένου φωνὴν ἔμπροσθεν ἦγον τοῦ νόμου.\nὅλως δὲ\n\n\n\n\n\n\n\n\n\n\n\nτί δεῖ γράφειν τοὺς νόμους, εἰ τῶν πραγμάτων ἡκόν-\n\nτων ὑπὲρ ὧν ἐτέθησαν εὐχερῶς αὐτ’ οὑς ὑπερβησόμεθα;\n\nπῶς δὲ οὐ γελοῖον ἐν τοῖς αὐτοῖς δικαστηρίοις τοὺς\n\nμὲν ὡς ὑπεριδόντας τῶν νόμων, τοὺς δὲ ὡς ἀκολουθή-\n\nσαντας τοῖς νόμοις δοῦναι δίκην; εἶπέ τι φέρειν ἀπόρ-\n\nῥῆτον; ὁμολογῶ. ἐγὼ δ’ οὐ προσεῖχον; ὁμολογῶ.\nπρῶ-\n\nτον μὲν γὰρ ἡ πρὸς τὸν νόμον αἰδώς, ἔπειτα ὁ πρὸς\n\nτὴν ὄψιν θυμός, τὸ ξένον ἐν μέσοις ὑμῖν τὰ ὑμέτερα\n\nἐκμανθάνειν τῷ κολάζειν προσῆγε μᾶλλον ἢ τοῖς ἐκεί-\n\nνου προσέχειν ῥήμασιν. ἔπειτά με καὶ τοιαύτη τις ὑπό-\n\nνοια, νὴ τοὺς θεούς, εἰσῄει· ὁ ἄνθρωπος οὗτος ἥκει\n\nμὲν ἐχθροῦ γνώμῃ καὶ παρεκινδύνευσεν ἐπὶ τῷ τὰ τῆς\n\nπόλεως εἰδὼς ἀπελθεῖν, ἁλοὺς δὲ πλάττει τὸ τῶν πολ-\n\nλῶν. τί δὲ τοῦτο ἔστιν; ὁ σαφῶς ἐγνωκὼς ὅτι τεθνή-\n\nξεται πλάττει λόγους ἐπὶ τῷ τὸ παρὸν διακρούσασθαι\n\nκαὶ ταράττει τοὺς ἑλόντας αἰτίαις ψευδέσιν ἐφ’ ἑαυ-\n\nτούς.\nἐκ μέσων οὖν ἁρπάσαντες οἱ δυσμενῶς τισιν\n\nΙ ἔχοντες δέουσι, στρεβλοῦσι, βασανίζουσι, πᾶσαν\n\nἰδέαν κακῶν προσάγουσιν ἐξ ὧν στάσεις ἐθέλουσι\n\nφύεσθαι καὶ ὅσα φέρουσιν αἱ στάσεις. ἡγοῦνται γὰρ\n\nἐν τοῖς κοινοῖς θορύβοις ἢ τὴν σωτηρίαν ἥξειν ἢ βρα-\n\nδυτέραν τὴν τελευτήν. καί πως καὶ τὸ συνεπισπᾶσθαι\n\n\n\n\n\n\n\n\n\n\n\nτοὺς ἔξω τῆς αἰτίας ἔχει τινὰ τοῖς δικαίως ἀπολουμέ-\n\nνοις ἡδονήν.\nἔνα τούτων ἐνόμιζον καὶ τὸν ξένον\n\nἐκεῖνον καὶ τῇ πρὸς τὴν πόλιν προνοίᾳ τῇ παρὰ τῶν\n\nνόμων ὀξέως ἐχρησάμην, μή τι ῥῆμα ψευδὲς ἐμπεσὸν\n\nἀνατρέψῃ τὰ πάντα. εἰ δ’ οὐκ ὀρθῶς ἐδόξαζον, ἥμαρ-\n\nτον, οὐκ ἠδίκουν. πολὺ δέ, οἶμαι, διέστηκε κακῶς ὑπο-\n\nλαβεῖν ἢ τύραννον ἀγαπᾶν καὶ οὐ ταὐτὸν δήπου στρα-\n\nτηγὸς εὔνους καὶ μάντις. ὁ μὲν οὖν φόβος ὅν ἐφο-\n\nβήθην εὐνοίας ἦν, τὸ δὲ μηδὲν ἀγνοῆσαι τῶν ἐσομέ-\n\nνῶν ἄλλης ἐδεῖτο τέχνης.\n62. Ἔτι τοίνυν αὐτὸς ἐκεῖνος παρεῖχε τὰς ὑποψίας,\n\nὅς ἀφεὶς ἐμὲ καὶ τοὺς πρυτάνεις καὶ τὰς ἄλλας ἀρχὰς\n\nτὴν ἐκκλησίαν τὸν νόμον ὑπερβαίνων ἐώρα καὶ τῶν\n\nλεγομένων καὶ κυρουμένων ἠκροᾶτο. τοῦ δὲ μηνύοντος\n\nοὐ σκευωρουμένου τί ποτ’ ἦν; ἐλθεῖν ἐπὶ τὸ στρατή-\n\nγιον, εἰπεῖν ὅτι βούλοιτο συγγενέσθαι τῷ στρατηγῷ,\n\nκαταμόνας ἐντυχεῖν, διαλεχθῆναι, διηγήσασθαι, διδάξαι\n\nπῶς ἔφυ τὸ κακόν, ποῖ πρόεισι, τίς ὁ τύραννος, τίνες\n\nοἱ συνεργοί, μὴ πρὶν ὀνῆσαι τὸν δῆμον, βλάψαι τῇ\n\n\n\n\n\n\n\n\n\n\n\n\n\nτῶν νόμων ὑπεροψίᾳ μηδὲ φάσκοντα κήδεσθαι τῶν\n\nνόμων ἄρξασθαι τῆς εὐεργεσίας ἀπὸ τοῦ καταλῦσαι\n\nτὸν νόμον, ὃν ᾔδει δήπουθεν κείμενον, εἰ μή, νὴ Δία,\n\nτῆς πολιτείας ἧς ἐφρόντιζε ξένος ὢν ἄπειρος ἦν.\nἀλλ’ ἤδη συνειλεγμένων ἧκεν. ἀναμεινάτω μικρὸν\n\nἐπισχών. προσίτω τοῖς ἄρχουσιν. οὐ γὰρ εἰς τὴν ἐκ-\n\nκλησίαν ἔμελλε δήπου βοήσεσθαι | τὸ ἀπόρρητον.\n\nτοῦτο γὰρ ἦν οὐ καλῶς ἡμῖν παραδιδόντος τὴν θήραν\n\nοὐδ’ ὅπως κωλυθείη τὸ κακὸν πράττοντος, ἀλλ’ ὅπως\n\nεὐθέως ἐν ταραχαῖς εἴημεν.\nἃ καὶ ὑμεῖς ἐνθυμού-\n\nμένοι καὶ ταὐτά μοι περὶ τοῦ ξένου φρονοῦντες ὁρῶν-\n\nτες ἀγόμενον παρὸν ἀντιλαβέσθαι καὶ κελεῦσαι μὴ\n\nκτεῖναι εἰάσατε, ἐπετρέψατε, τῷ μὴ παῦσαι τὴν σφαγὴν\n\nἐπῃνέσατε τὸν φόνον, τῷ μὴ μέμψασθαι τὸν ἄγοντα\n\nτὸν ἀγόμενον δεῖν ταῦτα παθεῖν ἐκρίνατε. εἰ δ’ ἦν\n\nὑμῖν βουλομένοι·ς σώζειν, τί ἂν ἦν ἐμποδών; οὐκ ἤρ-\n\nκει δύο ῥήματα φῆσαι καὶ τοσοῦτον εἰπεῖν· ἔα τὸν\n\n\n\n\n\n\n\n\n\n\n\n\n\nἄνθρωπον; οὐ γὰρ δὴ τοῦ δήμου παντὸς ἰσχυρότερος\n\nὁ στρατηγός. οἶς οὖν εἰάσατε κτεῖναι, τὸ γοῦν καθ’\n\nὑμᾶς, οὐ κακὸν τὸν φόνον ὡμολογεῖτε.\n65. Μὴ τοίνυν, εἰ πᾶσιν ἤρεσκεν, ἀπὸ τούτων ἐγὼ\n\nφεύγω μόνος, οὗ τὴν γνώμην ἄνευ τῶν τε πρὸ τῆς\n\nτυραννίδος χρόνων καὶ τῶν παρ’ αὐτὴν ἔργων δείκνυ-\n\nσιν οὖσαν δημοτικὴν ἃ καθῃρημένης ἤδη φαίνομαι\n\nπεποιηκώς. οὐ γάρ, ὅπερ ἦν τοῦ πάλαι συνειδότος,\n\nφεύγων ᾠχόμην οὐδὲ ἔδεισα μὴ κριθείην μένων. οὐ-\n\nδεμίαν ἡγησάμην ἀσφάλειαν μεταστῆναι.\nκαίτοι\n\nπροσβαλλόντων ἤδη τῷ τυράννῳ καὶ τὴν ἐλευθερίαν\n\nἀνακτωμένων καὶ τοῦ πράγματος ζέοντος ῥᾷστον ἦν\n\nἤδη που τὸ γυναῖκα λαβόντα καὶ παῖδας ἐλθεῖν ἑτέρωσε\n\nκαὶ ζῆν ἔξω τῶν ὑμετέρων νόμων ἐπὶ πάσης ἀδείας.\n\nἀλλ’ ἐμοὶ τῷ μηδὲν ὑμᾶς ἠδικηκότι τῆς πατρίδος\n\nοὐδὲν ἥδιον. ἔμενον οὖν θαρρῶν οὐδενὸς ἐξελαύνοντος\n\nφόβου.\nμὴ οὖν, ὦ ἄνδρες, τὸν μεθ’ ὑμῶν κατ’\n\nἄγνοιαν τοῦ μέλλοντος ἔννομον φόνον μᾶλλον οἰηθῆτε\n\n\n\n\n\n\n\n\n\n\n\nπονηρίας σημεῖον ἢ τὸ μὴ | ταραχθῆναι τῇ καθαι- RIV 498\n\nδέσει τοῦ τυράννου τῆς τοῦ στρατηγοῦ δικαιοσύνης\n\nσύμβολον μηδὲ τοσούτων ὄντων τῶν τὴν αἰτίαν λυόν-\n\nτων, σπουδῆς ἐν στρατηγίᾳ, μίσους πρὸς ἀντιπάλους,\n\nτῆς ἐπιμελείας τῶν νόμων ἣν ἐποιησάμην ὑπὲρ ὑμῶν,\n\nαὐτοῦ τοῦ μεμενηκέναι παρ’ ὑμῖν ἐν τῇ μεταβολῇ τῶν\n\nπραγμάτων, ὑμεῖς τῇ τῶν κατηγόρων δεινότητι πλέον\n\nἢ τῇ τῶν ἔργων ἀληθείᾳ δότε.\nμιαρὸν ἔθνος, ὦ\n\nἄνδρες, τὸ τῶν συκοφαντῶν ἐν ταῖς πόλεσι τρέφεται\n\nκατὰ τῶν κειμένων νόμων, κατὰ τῶν ἐπιεικῶν ἀνθρώ-\n\nπων, κατὰ τῶν ὀμωμοκότων δικαστῶν. τοὺς μὲν γὰρ\n\nοὐδὲν ἀδικοῦντας σπαράττουσι, τοὺς δὲ νόμους, ὅταν\n\nτοῦτο ποιῶσιν, ἀναιροῦσι, τοὺς δ’ ἐπὶ τοῖς ὅρκοις\n\nκαθημένους μετὰ τῶν κρινομένων εἰς τὰ μέγιστα ζη-\n\nμιοῦσιν. οἱ μὲν γὰρ ἀποθνήσκουσιν, οἱ δὲ μετὰ ἀρᾶς\n\nζῶσι καὶ παραπέμπουσιν εἰς παῖδας τὴν βλάβην.\nὥσ-\n\nπερ οὖν τοὺς πολεμίους κοινῇ τοῖς ὅπλοις ἀναστέλλο-\n\nμεν, οὕτω δεῖ καὶ τὴν τῶν συκοφαντῶν ἀναίδειαν καὶ\n\nβίαν ὑπὸ τῶν ἀεὶ δικαζόντων ἀνείργεσθαι. δι’ οὓς τὸ\n\n\n\n\n\n\n\n\n\n\n\nμηδὲν ἀδικεῖν ἴσους ἔχει κινδύνους τῷ πονηρεύεσθαι\n\nκαὶ παραπλησίως ὑπὸ τὰς ψήφους ὅ τ’ ἐπιεικέστατος\n\nκαὶ ὁ μιαρώτατος ἄγεται. καὶ πλείους γε τῶν χρηστῶν\n\nἢ τῶν φαυλοτέρων ἀπόλλυνται. οἱ μὲν γὰρ ἄμα τοῖς\n\nἀδικήμασιν ὅ τι ἐροῦσι μεριμνῶσι, τοὺς δὲ τὸ πιστεύ-\n\nειν τοῖς βεβιωμένοις ἀπαρασκεύους παραδίδωσι τοῖς\n\nμελετῶσι λέγειν.\nοἷς ὑμεῖς, ὦ ἄνδρες, ποιήσατε τὴν\n\nμελέτην ταύτην μάταιον καὶ τὴν δεινότητα ἀσθενῆ καὶ\n\nτὴν ἀναισχυντίαν ἄκαρπον. ὡς νῦν γε τὰς ἄλλας ἀφέν-\n\nτες ἐργασίας ἐν αἷς οἱ βέλτιστοι τῶν πολιτῶν βιοῦσι\n\nκαρποῦνται τὰ δικαστήρια τὰς γλώττας ἀντὶ ξιφῶν\n\nἀκονῶντες. ἔδωκέ τις φοβηθείς. βέλτιστος, ἐπιεικής,\n\nἐπαίνων ἄξιος. οὐκ ἠξίωσε προέσθαι μηδὲν ἀδικῶν.\n\nπονηρός, τυραννικός, πάντα ἠδίκηκε.\nτῶν οὖν\n\nδικαζόντων ἕκαστος πιστευέτω ταχέως εἰς τῶν φευγόν-\n\nτων Ι ἔσεσθαι καὶ τὴν αὑτοῦ ψῆφον περὶ τῶν\n\nἄλλων τοῖς ὕστερον αὑτῷ δικάσουσιν εἰς παράδειγμα\n\nκαταλιμπανέτω παιδεύων μὴ προστίθεσθαι τούτοις τοῖς\n\n\n\n\n\n\n\n\n\n\n\n\n\n\n\n\n\nθηρίοις οἱ πείθουσιν ὑμᾶς ὅν πρῴην ἐπῃνεῖτε καὶ τοῖς\n\nὅλοις ἐφίστατε, τοῦτον παραδοῦναι τῷ δημίῳ. καὶ τί\n\nγένοιτ’ ἂν αἴσχιον πόλει ἢ ὅταν αὐτοὶ οἱ στρατηγοὶ\n\nψήφῳ δικαστῶν ἀπίωσιν, οἷς ἔρως ἐν ὅπλοις ἀποθανεῖν;\n\nοὐκ ἴστε ὅτι πρὸς τῷ μὴ δίκαιον εἶναι κτεῖναι τοὺς\n\nἀναμαρτήτους καὶ παρασκευάζει τοὺς ἐχθροὺς τῶν\n\nὑμετέρων στρατηγῶν καταφρονεῖν ὡς οὐκ ἀπ’ ἀρετῆς\n\nἐπὶ ταύτην ἀγομένων τὴν τάξιν;\nνῦν μὲν οὖν ὑμᾶς\n\nπαρώξυγκε τὸ τῆς τυραννίδος ὄνομα παρὰ τῶν κατη-\n\nγόρων ἄνω καὶ κάτω στρεφόμενον, χρὴ δ’ ἐννοεῖν ὡς\n\nἤδη τινὲς θάνατον τοῦ κρινομένου καταγνόντες αὑτῶν\n\nἐπελάβοντο μηκέτ’ οὔσης ἐπανορθώσεως τῷ κακῷ, μό-\n\nνου δ’ ἑνὸς λειπομένου τοῦ μέμφεσθαι σφίσιν αὐτοῖς.\n\nὅ μὴ πάθοιτε νῦν ὑμεῖς. καὶ γάρ, εἰ μὲν ἐμέλλετε\n\nστρατηγοῦ στερήσεσθαι μόνον, τάχ’ ἂν ἦν οὐ μέγα·\n\nνῦν δ’ ὑμῖν, ὦ ἄνδρες, περὶ τῶν νόμων ὁ λόγος.\n73. πῶς νόμον ἐγὼ τηρήσας κρίνομαι, νόμον τὸν ἐν\n\n\n\n\n\n\n\n\n\n\n\nτῷ κρύπτειν τὰς ὑμετέρας βουλὰς διδόντα τῶν πολε-\n\nμίων κρατεῖν; ἂν οὖν ταύτης τῆς φυλακῆς δῶ δίκην,\n\nτίς οὐ καταλύσει τοὺς ἱερούς, τοὺς στρατιωτικούς, τοὺς\n\nπερὶ τῶν προδοτῶν, τοὺς περὶ τῆς σωφροσύνης, τοὺς\n\nπερὶ τῶν ἱεροσύλων καὶ τυμβωρύχων; ἐῶ τἄλλα, ὦ\n\nἄνδρες\nτὰς ἐκκλησίας τίς ἔτι φοβήσεται ξένος, τίς\n\nοὐχ ἥξει; τίς οὐ τολμήσει; τίς οὐ παραδὺς καθεδεῖται\n\nσυλλέγων τὰ νικῶντα παρ’ ὑμῖν τοῖς | τὰ λυσι-\n\nτελοῦντα ζητοῦσι; τί δὲ τῶν ψηφισμάτων οὐ πανταχοῖ\n\nγῆς καὶ θαλάττης ἐξενεχθήσεται; ποῖον δὲ ἀπόρρητόν\n\nἔτι, πρὸς Δῖός, κρείττω ποιήσει τῶν πολεμίων τὴν\n\nπόλιν, ὅταν εἰδῶσι μεθ’ οἴων βουλευμάτων ἐπ’ αὐ-\n\nτοὺς ἔμεν μαχούμενοι;\nοὐκοῦν οἱ μὲν πέμποντες\n\nδεῦρο τοὺς κατασκόπους ἔσονται πολλοί, οἱ δὲ ταῦτα\n\nδιακονοῦντες οὐκ ὀλίγοι, ὁ δὲ κολάζων τοὺς ἀλισκο-\n\nμένους οὐδείς. ἢ τίς, εἰπέ μοι, στρατηγὸς πάνυ γε\n\nπρὸς τὴν ἐμὴν τιμωρίαν βλέπων οὐκ εἴσεται τοῦτο,\n\nὅστις ἂν ᾖ, ὅτι τῷ μὲν ἁλόντι ῥᾷστον εἰπεῖν ὡς ὑπὲρ\n\nτῆς πόλεως ἥκοι, τῷ δὲ τὸν νόμον βεβαιοῦντι ταὐτὰ\n\n\n\n\n\n\n\n\n\n\n\nἅπερ ἐμοὶ προσβαλεῖ, κατήγορος καὶ γραφή; τίς οὖν\n\nοὕτως ἀνόητος ὃς ὑπὸ τούτων οὓς εὖ πειρᾶται ποιεῖν\n\nκεῖσθαι βούλοιτ’ ἄν;\n76. Ἃ τοίνυν πρὸς τοὺς ἐπιτηδείους, ὅτε μοι παρ-\n\nῄνουν τοῖς δάκρυσι τῶν παιδίων ἐμαυτὸν ἐξαιτεῖσθαι,\n\nδιείλεγμαι, ταῦτα καὶ πρὸς ὑμᾶς ἐρῶ. εἰσί μοι παῖδες,\n\nὦ ἄνδρες, παιδευόμενοι κατὰ τοὺς ὑμετέρους νόμους\n\nκαὶ τοῦτ’ ἀκούοντες ἀεὶ παρ’ ἐμοῦ, ζῆν ὡς ἐκεῖνοι\n\nκελεύουσι. τούτους ἀπεῖπον μηδένα ἄγειν ἐπὶ τὸ βῆμα.\n\nμὴ γὰρ σώζοιτο παρ’ ὑμῖν στρατηγὸς διὰ παῖδας ἐλεού-\n\nμένος ἢ γυναῖκα κλαίουσαν ἢ μητέρα δακρύουσαν ἢ\n\nπατρὸς δακρύοντος πολιὰν ἢ φίλους παρεστῶτας. ἐκ\n\nτῶν πεπραγμένων ἕκαστος ἀποφευγέτω καὶ κολαζέσθω,\n\nκἂν ἄπαις τις ᾖ δίκαιος, ἀθῷος ἀπίτω, κἂν πολλῶν\n\nπατὴρ πονηρός, ἀποθνησκέτω.\nτίσιν οὖν ὑμᾶς ἀντὶ\n\nτῶν παίδων ἀξιώσαιμ’ ἂν προσέχειν; τῇ τῶν στρατι-\n\nωτῶν εὐταξίᾳ, ταῖς ἐξόδοις, ταῖς μάχαις, τοῖς στρατη-\n\nγήμασι, τοῖς ἔργοις. πέμψατε λάθρα παρὰ τοὺς πολε-\n\nμίους. εἰ μισοῦμαι παρ’ ἐκείνοις ζητήσατε καὶ νομίσατε\n\nτῆς αὐτῆς εἶναι ψυχῆς μήτε τοῖς ἔξω μήτε τοῖς εἴσω\n\nτῆς πόλεως ἐχθροῖς ἐπὶ τῇ πόλει διαλέγεσθαι.\n78. | Τί σκυθρωποὶ καὶ κατηφεῖς ταξίαρχοι καὶ\n\nλοχαγοὶ καὶ στρατιῶται; μνήμη τις ὑμᾶς εἰσέρχεται\n\nπεζομαχιῶν ἐκείνων καὶ ὅσα δι’ ἵππων νενικήκαμεν\n\nκαὶ ποθεῖτε τὸν ἡγούμενον, ἀναμιμνήσκεσθε φροντί-\n\nδῶν καὶ σκεμμάτων καὶ λύπης οἶς ἐχρώμεθα τῆς τυ-\n\nραννίδος ἐπικειμένης, ἱερῶν ἐν οἷς ἡμεῖς] ηὐχόμεθα,\n\nπομπῶν ἃς ἐπομπεύομεν, μυστηρίων ὧν ἐκοινωνοῦμεν,\n\nπόνων οὓς ὑπεμένομεν, ἐλπίδων ἃς ἠλπίζομεν;\nἀλλὰ\n\nφέρετε, ὦ ἄνδρες, φέρετε τὴν παροῦσαν κρίσιν. οὐκ\n\nἔστι πόλις ἥπερ καθαρεύει συκοφάντου. κἂν ἀποθάνω\n\nτῇ ψήφῳ, καὶ τοῦτο φέρετε. νομίσατέ με βέλει πολε-\n\nμίων πεπτωκέναι. στρατηγὸς ὑμᾶς ἕτερος παραλήψεται\n\nτὰ μὲν ἄλλα ἴσως οὐ βελτίων, εὐτυχέστερος δέ.\nἔχων\n\nτι πρὸς τὴν τελευτὴν παραμύθιον ἄπειμι. εἶδον τὴν\n\nπόλιν ἐλευθέραν, εἶδον ἰσχύοντας νόμους, εἶδον συν-\n\nιόντα δῆμον. ὁρῶ πρὸς ὕδωρ ἀγῶνας. ἐπὶ ταύτης τῆς\n\nἀσφαλείας τοὺς παῖδας καταλιπὼν ἀπέρχομαι. ἐνὶ τα-\n\nράττομαι μόνῳ, μὴ τοῖς στρατηγοῖς ἀμέλειά τις ἐγ-\n\nγένηται περὶ τοὺς νόμους τῷ φόβῳ καὶ κρίνωσι\n\n\n\n\n\n\n\n\n\n\n\n\n\nσυμφορώτερον τούτῳ χαρίζεσθαι μᾶλλον ἢ τῶν δι-\n\nκαίων εἶναι.\n81. Ἀλλ’, ὦ τῆς ἐμῆς τάξεως διάδοχοι, μὴ γὰρ δὴ\n\nτῶν ἀδίκων κρίσεων γένοισθε, μηδεμίαν γραφὴν φο-\n\nβερωτέραν τοῦ γενέσθαι κακοὶ περὶ τοὺς νόμους ἡγή-\n\nσησθε μηδ’ ἀναπετάσητε τὰς ἐκκλησίας τοῖς ξένοις,\n\nδυοῖν δὲ τούτοιν μάλιστα σώζετε τὴν πόλιν, τῇ τ’ ἐν\n\nτοῖς ὅπλοις ἰσχύι καὶ τῷ τηρεῖν τοὺς κειμένους νόμους.\n"};
