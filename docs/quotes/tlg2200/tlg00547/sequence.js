var sequence = {"name":"Libanius. Declamatio 47","data":"XLVII.Ἔχων τις δύο παῖδας πρὸς τὸν ἕτερον ἐχθρω-\n\nδῶς διέκειτο. ἀρρωστῶν ἐκέλευσε τ’ 03 παιδὶ ἐν\n\nταῖς διαθήκαις αὑτὸν μόνον ἐγγράφειν κληρο-\n\nνόμον. ὁ δὲ καὶ τὸν ἀδελφὸν ἔγραψεν. ὑγιάνας\n\nὁ πατὴρ καὶ εὑρὼν καὶ τὸν ἕτερον ἐγγεγραμμέ-\n\nνον ἀποκηρύττει τὸν ἐγγράψαντα.ἀλλ’ εἰ καὶ χαλεπὸς ἡμῖν πέφηνε μετὰ τὴν R IV 669\n\nνόσον ὁ πατὴρ καὶ τοιοῦτος οἷον οὐκ ἄν ποτε ἤλπισα,\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nδιετέλει γάρ, ὦ δικασταί, τὸν ἐμὸν ἐπαινῶν τρόπον,\n\nὅμως οἶμαι δεῖν τοῖς θεοῖς ἔχειν χάριν, ὅτι διαπέφευγε\n\nμὲν τὸν κίνδυνον, πρᾶττ’ εἰν δὲ ἃ τῶν ὑγιαινόντων\n\nἐστὶ δύναται καὶ δικαστήρια καθίζειν καὶ ἐγκαλεῖν οἷς\n\nἂν | ἐθέλῃ. καὶ γὰρ εἰ κατ’ ἐμοῦ πρώτου τοῖς\n\nἀπὸ τῆς ὑγείας κέχρηται καὶ παρακελεύεταί γε ὑμῖν\n\nτῇ ψήφῳ τῆς οἰκίας ἐκβαλεῖν, ζῆν γε αὐτὸν ἔγωγε\n\nμᾶλλον ἂν ἠβουλόμην ἢ τεθνεῶτος μηδὲν αὐτὸς τοι-\n\nοῦτο παθεῖν.\nκαὶ οὐ μόνον γε τὸν τῆς ἀποκηρύξεως\n\nφόβον μετριώτερον ἂν ἡγησάμην τῆς τοῦ πατρὸς τε-\n\nλευτῆς, ἀλλ’ εἰ καὶ δυοῖν ἔδει συμβῆναι θάτερον, ἢ\n\nτοῦτον ἀπελθεῖν ἢ ἐμέ, τό γε μὴ τοῦτον προτιμότερον\n\nἂν ἐθέμην, τοῖς θεοῖς δέ. οἷς, ἡνίκα οὗτος ἔκαμνεν,\n\nηὐχόμην λῦσαί τε τὸ παρὸν κακὸν καὶ τῆς ἀρρωστίας\n\nὡς τάχιστα ἀπαλλάξαι, τούτοις καὶ νῦν εὔχομαι διαλ-\n\nλάξαι τέ μοι τὸν θυμούμενον καὶ καταστῆσαι πρᾷον\n\nκαὶ δοῦναι ταύτην δευτέραν χάριν τότε μὲν τὴν νόσον\n\nπαύσαντας, ἐν δὲ τῷ δικαστηρίῳ τὴν ὀργὴν τοῦ πατρός.\n3. Χάριν μὲν οὖν ἔχω καὶ τῶν ἐπιτηδείων τοῖς\n\n\n\n\n\n\n\n\n\nπολλοῖς καὶ τῶν γένει προσηκόντων οὐκ ὀλίγοις, οἳ\n\nταῦτα αἰσθόμενοι καὶ παρ’ ἡμᾶς ἀφίκοντο καὶ τὸν\n\nπατέρα πείθειν ἐπεχείρουν μὴ χαλεπαίνειν τοῖς πε-\n\nπραγμένοις ὧς συγγνώμην ἔχουσιν· ἐπαινῶ δὲ καὶ\n\nὑμᾶς, ὠ δικασταί, τῆς γνώμης, ἢν ἐσχήκατε τῆς αἰτίας\n\nἀκούοντες. εἰωθότων γὰρ ἐπιεικῶς τῶν δικαζόντων ἐν\n\nτοῖς πρὸς τοὺς παῖδας τῶν πατέρων ἀγῶσι μετὰ τῶν\n\nδιωκόντων γίγνεσθαι, κἂν μηδὲν ἐγκαλῶσί τι δίκαιον,\n\nὑμεῖς ἀκούοντες τῶν πρὸς τὸν ἀδελφόν μοι πεποιημέ-\n\nνων δῆλοι τοῖς προσώποις ἐγένεσθε μήτε μεμφόμενοι\n\nτὸ ἔργον ἕκαστός τε ταὐτὸν ἂν πράξας ἐν ὁμοίοις και-\n\nροῖς πρὸς ἀδελφὸν ἑαυτοῦ. καὶ πολλά γε ὑμῖν ἀγαθὰ\n\nγένοιτο χρηστοῖς τε οὖσιν οὕτω καὶ τῶν ὅρκων οὓς\n\nὀμωμοκότες κάθησθε | μηδὲν ἰσχυρότερον ποιου-\n\nμένοις.\nδέομαι οὖν ὑμῶν φυλάξαι τε ἢν ἔχετε γνώ-\n\nμὴν καὶ παραινέσαι τῷ πατρὶ μηδὲν ἠδικῆσθαι νομί-\n\nζειν, εἰ πατήρ ἐστι παιδὸς εἰδότος τὸν ἀδελφὸν ἐλεεῖν.\n\nκαὶ γὰρ εἰ μὴ τοῖς τῶν ἄλλων ἠβουλήθη συγχωρῆσαι\n\nλόγοις πολλοῖς τε οὖσι καὶ μετὰ δεήσεων γιγνομένοις,\n\nἀλλ’ οὐ τά γε ὑμῖν ἀρέσκοντα δύναιτ’ ἂν ἀτιμάσαι.\n5. Τὸ μὲν οὖν προσῆκον ἦν ἑορτὴν ἄγειν ἡμᾶς\n\nνῦν ἐπὶ τῷ τοῦτον διαπεφευγέναι τὴν νόσον καὶ θύειν\n\nμὲν σωτῆρσι θεοῖς, ἑστιᾶν δὲ καὶ τοὺς οἰκείους, τὰ δὲ\n\nπρὸς τοὺς ἔνδον δυσχερῆ πάντα ἀνῃρηκέναι καὶ τὴν\n\nπερὶ τὸ σῶμα τύχην τούτῳ τιμᾶν· ἐπεὶ δὲ οὐκ ἔφθη\n\nῥαίσας ὁ πατὴρ καὶ τὴν πρώτην οἴκοθεν ἔξοδον ἐπ’\n\nἐμὲ πεποίηται καὶ τῆς ἐπ’ αὐτῷ λύπης ἄρτι πεπαυμέ-\n\nνης ἡμῖν ἑτέρας λύπης ἀφορμὴν ἀντεισάγει τοῖς οἶκοι\n\nτῷ ἐμὲ ζητεῖν ἀλλότριον αὑτοῦ τε κἀκείνων ἀποφῆναι,\n\nτί λοιπὸν πλὴν ὑμᾶς ἐμοὶ γενέσθαι βοηθοὺς ὁρῶντας\n\nὅτι τῷ μὲν πατρὶ πολλοὶ τῶν δεινῶν πάρεισιν εἰπεῖν\n\nδοῦναι δυναμένῳ λαβεῖν ἐπιθυμοῦντες, ἐγὼ δὲ αὐτός\n\nτε ἄπειρός εἰμι πραγμάτων καὶ δικῶν καὶ τὸν συνε-\n\nροῦντα οὐκ ἔχω χρημάτων τε ἀπορῶν καὶ οὐδενί πω\n\nτοιοῦτον προεισενεγκών;\nἔτι δὲ ὃς μόνος εἰκότως\n\nἂν καὶ συνεξητάζετό μοι καὶ συνικέτευεν ἀδελφὸς τὰ\n\nμὲν αἰσχυνόμενος, τὰ δὲ φοβούμενος οὐδὲ εἰσελθεῖν\n\nδεῦρο τετόλμηκεν ἐνθυμούμενος πρὸς τοῖς ἄλλοις, ὅτι\n\nμοι τηλικούτων αἰτία γέγονε κακῶν ἡ πρὸς αὐτὸν\n\nεὔνοια.\n7. Ἐγὼ μὲν οὖν ἐβουλόμην σεσιγῆσθαι πάντα τὰ\n\nπεπραγμένα πρὸς ἀλλήλους ἡμῖν ἐν τῷ τελευταίῳ χρό-\n\n\n\n\n\n\n\n\n\n\n\nνῷ, καὶ γὰρ εἰ φιλοτιμίαν μοί τινα φέρει τὰ περὶ τὰς\n\nδιαθήκας, ἐφ’ αἷς ἐλαύνομαι τήμερον, ἀλλ’ ἥ γε περὶ\n\nτὸν ἀδελφὸν δυσχέρεια καὶ τὸ χαλεπῶς πρὸς αὐτὸν\n\nδιατεθῆναι τὸν πατέρα καὶ ὅσα τούτου τοῦ μέρους\n\nκέρδος ἂν ἦν ἡμῖν τοὺς πολλοὺς λανθάνοντα· τοῦ\n\nπατρὸς δὲ καὶ τῆς κατηγορίας οὐκ ἐώσης αὐτὰ |\n\nσιγᾶσθαι πειράσομαι μὲν αὐτῶν μνησθῆναι διὰ βρα-\n\nχέων, ἔστω δέ μοι καὶ τούτων αὐτῶν τῶν βραχέων\n\nἠναγκασμένῳ συγγνώμη.\n8. Ἐγενόμεθα τούτῳ δύο παῖδες, ἐγώ τε ὁ νῦν φεύ-\n\nγων, ὦ δικασταί, καὶ ὁ δυστυχὴς ἀδελφός, πρεσβύτερος\n\nμὲν ἐγώ, νεώτερος δὲ ἐκεῖνος. ἐνιαυτὸς ἐν μέσῳ τῆς\n\nγενέσεως ἀμφοτέρων, ὥσθ’ ἡμῖν ὡσπερανεὶ διδύμοις\n\nκοινωνῆσαι συνέβη καὶ τροφῆς καὶ παιδείας καὶ σπου-\n\nδαίων καὶ τερπνῶν καὶ τῶν ἔνδον καὶ τῶν ἔξω, πάν-\n\nτῶν ἀπλῶς καὶ μικρῶν καὶ μειζόνων.\nφοιτῶντες δὲ\n\nεἰς τὰς παλαίστρας καὶ τὰ διδασκαλεῖα μετ’ αἰδοῦς τε\n\nκαὶ εὐταξίας ἢ τοῖς εὖ γεγονόσι προσήκει ἐπῃνούμεθα\n\nμὲν αὐτοί, μακαρίζεσθαι δὲ τῷ πατρὶ παρὰ τῶν ἐν τῇ\n\nπόλει παρείχομεν, ὥσθ’ ὑπῆρχεν αὐτῷ γεγηθέναι τε\n\nκαὶ μετ’ εὐθυμίας διάγειν.\nκαὶ ταῦτα οὐ ψεύδο-\n\nμαι, ὦ πάτερ. οἶσθα γὰρ ὡς ἡδόμενος ᾔεις, ὁπότε σε\n\nπαραπέμποιμεν εἰς ἱερὰ ταῖς νουμηνίαις, ὁ μὲν ἔνθεν,\n\n\n\n\n\n\n\n\n\n\n\nὁ δὲ ἔνθεν βαδίζων, ὅτε σοι καὶ τὸ πλεῖστον τῆς εὐ-\n\nχῆς ἦν τὼ παῖδέ σοι τῆς οὐσίας κληρονόμω γενέσθαι\n\nκαὶ μηδένα δαίμονα μηδὲ φθόνον κινῆσαί τι τῶν παρ-\n\nόντων ἀγαθῶν.\nἀλλὰ σὺ μὲν ταῦτα ᾔτεις, χαλε-\n\nπὸν δὲ ἄρα ἦν νικῆσαι τοὺς βασκάνους. οὕτω γὰρ τῶν\n\nπραγμάτων προι·όντων καὶ δοκούντων ἡμῶν εὖ πράτ-\n\nτειν πλημμελεῖ μέν τι καὶ οὑμὸς ἀδελφός, δεῖ γὰρ τά\n\nγε ἀληθῆ λέγειν, καὶ μικρόν τι τῆς ἔμπροσθεν ἐκφέ-\n\nρεται τάξεως. τοῦτο δὲ ἁρπάσας ἄνθρωπός τις φάσκων\n\nεὔνους εἶναι τῷ πατρὶ προσελθὼν καὶ στενάξας ὧς δὴ\n\nσυναχθόμενος κατηγορῶν ἀπόντος τοῦ νέου μεγαλύνων\n\nτὸ σμικρὸν καὶ τοῦτο αἴρων τῷ λόγῳ φάσκων αἰσχύ-\n\nνεσθαι τοῖς ἡμετέροις κακοῖς ἄγριον ἐποίησεν ἄνθρω-\n\nπον οὐ τοιοῦτον.\nκαὶ ἧκεν εὐθὺς ἐχθρὸς τοῦ παι-\n\nδός. τῷ δὲ οὐκ ἦν οὐ στῆναι πλησίον, οὐκ εἰπεῖν τι\n\nπρὸς τοῦτον, οὐκ ἀκοῦσαί τι λέγοντος, | οὐ κοι-\n\nνωνῆσαι τραπέζης. καὶ πολλή γε τῷ πατρὶ χάρις ὅτι μὴ\n\nκαὶ τότε πρὸς ἀποκήρυξιν ὥρμησεν. οὕτως ὁ χρηστὸς\n\nἄνθρωπος ἐκεῖνος οὐκ ἀνίει τὴν ὀργὴν ἀκονῶν.\nκαὶ\n\nἔμελλε δὴ καὶ ἐπ’ ἐμὲ. πορεύεσθαι τὸ πρῶτον ἐξεργα-\n\nσάμενος, οὔπω δὲ διαβεβλημένος ἐγὼ πεσὼν εἰς τοὔ-\n\nδαφος ἐδεόμην τοῦ πατρὸς μὴ πονηρὸν οὕτω νομίζειν\n\nτὸν υἱὸν μηδὲ τὴν τῶν συκοφαντούντων κακοήθειαν\n\nπιστοτέραν ποιεῖσθαι τῆς ἀληθείας. αὐτὸς γοῦν ἔφην\n\n\n\n\n\n\n\n\n\nὁ συνὼν ἐγὼ καὶ συνεζευγμένος καὶ πάντα εἰδὼς\n\nἐπιτιμᾶν μὲν αὐτῷ, τοσαύτην δὲ οὐ συνειδέναι κακίαν.\n\nκαὶ ἄμα ἠξίουν τοὺς διαβάλλοντας εἰς μέσον ἐλθεῖν\n\nκαὶ μὴ φεύγειν τὸν ἔλεγχον μηδὲ ἐξ ἀφανῶν βάλλειν.\n14. τούτοις καὶ τοιούτοις λόγοις ἐμοῦ χρωμένου καὶ\n\nτοῦ πατρὸς ἴσως ἂν ἐνδόντος ἐμπίπτει ποθὲν ἐκεῖνο\n\nτὸ τῆς νῦν αἴτιον ἀποκηρύξεως νόσημα. καὶ ἦμεν ἐν\n\nδάκρυσιν ἅπαντες, ἡ μήτηρ, ὁ τότε ἐγὼ φιλούμενος,\n\nὁ προσκεκρουκὼς ἀδελφός, ᾦ μέγιστον ἦν τῆς συμ-\n\nφορᾶς τὸ μὴ ἔχειν εἰσελθεῖν παρὰ τὸν κάμνοντα μηδὲ\n\nθιγεῖν ἐγγύθεν μηδὲ ταῖς χερσὶ θεραπεῦσαι τὸ σῶμα.\nτῆς νόσου δὲ φοβούσης ἐδόκει γε δεῖν τῷ πατρὶ\n\nδιαθήκας ποιεῖσθαι καὶ καλέσας με καὶ παρακαθισά-\n\nμενος καὶ τοὺς ἄλλους ἀπελθεῖν κελεύσας ἐγὼ σέ\n\nφησιν ἄξιον εἶναι νομίζω μόνον τῶν ἐμῶν κλη-\n\nρονομεῖν. καίτοι πρότερόν γε οὐχ οὕτως ἐγνώ-\n\nκειν, ἀλλ’ ὥσπερ εἶναί μοι δύο παῖδας, οὕτω\n\nδύο γενέσθαι καὶ τὴν οὐσίαν μέρη, νῦν δὲ ὁ\n\nσὸς ἀδελφὸς κωλύει ταῦτα οὕτω γενέσθαι μὴ\n\nπάντα τὰ | σὰ μιμούμενος, ἁλιὰ διδούς τι-\n\nσιν ἀφορμὰς τῶν καθ’ ἑαυτοῦ λόγων· ταῦτα,\n\nἔφη, δέδοκται. ταῦτα γράφε.\nἐγὼ δέ, ὦ δικασταί,\n\n\n\n\n\n\n\n\n\n\n\n\n\nταῦτα ἀκούσας καὶ δακρύων ἐμπλήσας τὸ γραμματεῖον,\n\nπῶς ἂν ὑμῖν εἴποιμι τὸ πεπραγμένον; οὐκ ἐδυνήθην\n\nπεισθῆναι μὴ εἶναί μου τὸν ἀδελφὸν ἀδελφόν, ἀλλ’\n\nεἰδὼς αὐτὸν ἐκ τῆς αὐτῆς ὄντα μοι μητρὸς καὶ ταὐτοῦ\n\nπατρὸς καὶ παντὸς τοῦ περὶ ταῦτα δικαίου κατασχόν-\n\nτος μου τήν τε γνώμην καὶ τὴν δεξιὰν ἐνέγραψα ταῦ-\n\nτα ἅπερ ἂν καὶ ὁ πατήρ, εἰ πρὸ τῆς ὀργῆς διαθήκας\n\nἔγραφε.\nτούτων δὲ γεγενημένων ἔδραμον εὐθὺς\n\nἐπὶ τοὺς νεώς, εἵπετο δὲ καὶ ὁ δυστυχὴς ἀδελφός, καὶ\n\nπαρὰ τῶν θεῶν προσκείμενος τοῖς ἕδεσιν ᾔτουν ὑγιᾶ-\n\nναι τοῦτον ἡμῖν, ὅπως ἂν τῶν ἄλλων ἀγαθῶν ἐμέ τε\n\nἐπαινέσῃ καὶ πρὸς τοῦτον διαλλαγῇ. καὶ τῆς ὑστεραίας\n\nἠκούομεν τῶν ἰατρῶν τὰ βελτίω λεγόντων καὶ ὡς\n\nὕπεισιν ἐλπίδες, εἶτα ὡς νενίκηται τοῦ κακοῦ τὸ πλέον,\n\nεἶτα ὡς ἅπαν.\nκαλεῖ δή με πάλιν καὶ τὰς διαθήκας\n\nκελεύει φέρειν, ἀναγνοὺς δὲ καὶ συγγενόμενος ἀνθρώ-\n\nποις οἶς διιστάναι τὰς συγγενείας ἡδὺ μιαρὸν καὶ πο-\n\nνηρὸν καὶ θεοῖς ἐχθρὸν καὶ τὰ τοιαῦτα ὠνόμαζε καὶ\n\nἔγωγέ φησιν ἐξελῶ καὶ ἀποκηρύξω. καὶ ᾤμην εἰ-\n\nναι τὰ τοιαῦτα λόγον, μὴ γὰρ ἄν ποτε γράμμα οὕτω\n\n\n\n\n\n\n\n\n\nκαλὸν ἄξιον νομίσαι δίκης. ὁ δὲ ἔμελλεν ἄρα τοῖς\n\nπαροξύνουσι καὶ τοὖργον αὐτὸ χαριεῖσθαι. καὶ νῦν\n\nἠκούετε κατηγοροῦντος αὐτοῦ.\n19. Νόμος γάρ μοι δέδωκεν ἀποκηρύττειν\n\nφησίν. οἶδα καὶ ἐπαινῶ γε τὸν νόμον βοηθοῦντα πα-\n\nτράσιν ἀδικουμένοις οἱ δικαίως | ἂν μετὰ τοὺς\n\nθεοὺς ὑπὸ τῶν παίδων τιμῷντο. ἃ τοίνυν πεπόνηταί\n\nμοι περὶ αὐτὸν παρὰ πάντα τὸν χρόνον τί δεῖ καθ’\n\nἕκαστον λέγοντα ἐνοχλεῖν ἀρκούσης εἰς μαρτυρίαν τοὐ-\n\nμοῦ τρόπου τῆς διαθήκης τοῦ πατρός;\nοὐ γὰρ ἄν,\n\nεἰ μὴ καὶ φιλοπάτορα καὶ παιδείας ἐπιθυμητὴν καὶ\n\nκρείττονα ἡδονῶν καὶ πρεσβυτέρους αἰδούμενον καὶ\n\nπρᾷον καὶ φιλόπονον καὶ ἴσον ἀπέχοντα τοῦ τε ἀνα-\n\nλίσκειν καὶ τοῦ κερδαίνειν κακῶς, εἰ μὴ ταῦτά τε\n\nσυνῄδει καὶ τἄλλα πάντα ἁπλῶς ἃ τῶν ἀγαθῶν ἐστιν,\n\nοὐκ ἂν ὅλης τῆς οὐσίας ἐποίει κύριον.\nἀλλ’ ὅμως\n\nὃν οὐδεπώποτε ἐμέμψατο νῦν ἀποκηρύττει λέγειν ἔχων\n\nοὐδὲν τοιοῦτον οἷά τινες ἤδη λέγοντες ἔδοξαν εἰκότως\n\nἀγανακτεῖν. ἐγὼ γὰρ ἤδη τινὰ τοῦτο πεπονθότα ἰδὼν\n\nἠρόμην τινὰ τῶν πλησίον ὅ τι ἁμάρτοι. ὁ δὲ ἑταίραν\n\nἔφη τρέφει τοῦ πατρὸς καταφρονῶν. ἑτέρου ταὐτὸ\n\n\n\n\n\n\n\n\n\n\n\n\n\nπεπονθότος πάλιν ἠρόμην. καί τις εἶπεν οἶνον πολὺν\n\nεἶναι τὴν πρόφασιν. ὁ δέ τις εἰσελθὼν ἐβόησεν· ἄν-\n\nδρες δικασταί, ἐν ὄρνισι καὶ κύβοις ὁ παῖς\n\nμοι διατρίβει τῶν σπουδαίων πράξεων ὀλιγω-\n\nρῶν καὶ ἔστι χαλεπὸς τοῖς ἡλικιώταις καὶ παίει\n\nτοὺς ἐντυγχάνοντας. ἐγένετο καὶ πρὸς ἀδελφὸν\n\nμῖσος ἀποκηρύξεως αἴτ’ ἴον, καί τις ἐξέβαλεν υἱὸν\n\nαἰσθόμενος ὧς ἥδιστα ἂν ἴδοι τεθνεῶτα τὸν ἀδελφόν.\n22. Τί οὖν ἀδικῶ τούτων ἢ τί τούτοις παραπλή-\n\nσίον; τούτων μὲν οὐδέν φησιν, ἕτερα δὲ ἐμοῦ\n\nβουλομένου σὺ γέγραφας ἕτερα καὶ δύο ἐποίη-\n\nσας ἀνθ’ ἑνὸς κληρονόμους, σαυτόν τε καὶ τὸν\n\nἀδελφόν. ἀδελφὸν | λέγεις; καὶ τί θαυμαστόν;\n\nτοὐναντίον γὰρ ἔδει θαυμάζειν, εἰ κύριος ἐγὼ τῶν\n\nγραμμάτων καταστὰς πονηρὸς εἰς ἐκεῖνον ἐν οἶς ἔγρα-\n\nφον ἐγιγνόμην.\nεἰ μὲν οὖν ἔχεις, ὦ πάτερ, ἐπιδεῖ-\n\nξαί με τῇ πρὸς σὲ δυσμενείᾳ τοῦτο πεποιηκότα, λάμ-\n\nβανε δίκην, μὴ τὴν νυνὶ ταύτην, μικρὰ γάρ, ἀλλ’\n\nἀπόκτεινον· εἰ δ’ οὐκ ἂν ἔχοις κακίσαι τὴν γνώμην\n\nοὐδ’ εἰπεῖν ὅτι ταῦτα πολεμῶν ἐμοὶ πεποίηκε,\n\nπῶς διαβάλλεις ἔργον οὗ μέμψασθαι τὴν αἰτίαν οὐκ\n\nἔχεις;\nκαὶ ἐν τοῖς φονικοῖς νόμοις οὕτω κρίνεται\n\nτὰ πράγματα. οὐ δυοῖν ἀνδροφόνοιν ὁ μὲν φυγὼν\n\n\n\n\n\n\n\n\n\n\n\nκατέρχεται, ὁ δὲ φεύγει καθάπαξ αὑτοῦ καταγνοὺς ἤ\n\nμὴ τοῦτο ποιήσας ἀποθνήσκει μένων; τί τούτων αἴτιον;\n\nἆρ’ ὅτι μᾶλλον οὗτος ἢ ’κεῖνος ἀπέκτονεν; οὔ, οὐκ\n\nἔστι γὰρ ἧττον ἢ μᾶλλον ἀποθανεῖν, ἀλλ’ ὅτι τῷ μὲν\n\nἐκ προνοίας ἐτολμήθη τὸ ἔργον, τῷ δὲ οὐ βουλομένῳ\n\nἀτυχῆσαι συνέβη.\nδιὰ τοῦτο τὸν μὲν ὁ νόμος μισεῖ,\n\nτὸν δὲ ἐλεεῖ. κἂν ἀμύνηταί φησιν, ἐξέστω, κἂν ἐν\n\nμάχη νομίσας τὸν οἰκεῖον πολέμιον κτείνῃ, μὴ\n\nἔστω δίκη. τοσοῦτον ἐν τοῖς ἔργοις ἡ γνώμη δύναται.\n\nκαὶ πρὸς αὐτὴν εἰώθαμεν βλέποντες τὸ πεπραγμένον\n\nἢ χρηστὸν ἢ πονηρὸν ἡγεῖσθαι.\nκατὰ τοῦτο τοίνυν,\n\nὦ πάτερ, τὸ δίκαιον καὶ νῦν ἐμοὶ δίκασον. ἐγὼ ταῦ-\n\nτα ἔγραφον ἐφ’ ὕβρει τῶν σοὶ δοκούντων καὶ\n\nκρείττων εἶναι βουλόμενος τοῦ πατρός, σὲ δὲ\n\nἀσθενέστερον τῶν ἀρεσκόντων ἐμοί; ταῦτ’ ἔλεγες\n\nἀεὶ περὶ ἐμοῦ πρὸς τοὺς δημότας, ταῦτα πρὸς τοὺς\n\nφυλέτας, ταῦτα πρὸς τοὺς πολίτας, ταῦτα πρὸς τοὺς\n\nξένους, οὐ τὸν ἐπιεικῆ καὶ πρᾷον, οὐ τὸν αἰδοῦς γέ-\n\nμοντα, οὐ τὸν τῆς μητρὸς κατήκοον, οὐ τὸν τοῦ πα-\n\nτρός, οὐ τὸν τῶν παιδαγωγῶν; ἐξαίφνης οὖν ἐγὼ περὶ\n\n\n\n\n\n\n\n\n\n\n\nσὲ κακός; καὶ λυπεῖν ᾑρούμην οὐ προλελυπημένος, ὃς\n\nοὐδὲ προλυπηθεὶς ἀντιλυπεῖν ἐβουλόμην; εἰ μὲν |\n\nμανείς, πῶς ἀπαιτοῦμαι δίκην; εἰ δὲ σωφρονῶν, οὐ\n\nσωφρονοῦντος τὰ τοιαῦτα.\n27. Ἀλλὰ τί δὴ παθὼν οὐκ ἐν οἷς ἐκέλευες ἔμενον\n\nοὐδὲ μόνος ἠξίουν κληρονομεῖν; ᾤκτειρα, ὦ πάτερ,\n\nδυστυχοῦντα ἀδελφόν, οὐ γὰρ ὀκνήσω γε τἀληθῆ πολ-\n\nλάκις εἰπεῖν, καὶ οὐχ οἷός τε ἐγενόμην τῆς διαθήκης\n\nἐκβαλεῖν, ἀλλ’ ὥσπερ ἀκούειν ἡγούμην τῆς Φύσεως\n\nβοώσης· ἔγγραφε καὶ τὸν ἀπὸ τῶν αὐτῶν σοι\n\nγονέων, ὥσθ’ ἡ μὲν χεὶρ ἐμή, πάτερ, ἡ δὲ ἀνάγκη\n\nτῆς δαίμονος, ἧς τοὺς νόμους οἱ μὲν χρηστοὶ τηροῦ-\n\nσιν, οἱ δὲ χείρονες παραβαίνουσιν.\nἐμοὶ δὲ ἡ τῶν\n\nνόμων ἐκείνων αἰδὼς συνηυξήθη, δι’ οὕς, εἴ τις σοὶ\n\nτῶν πολεμίων ἐπίοι, δέξομαι ῥᾳδίως ὑπὲρ σοῦ τὴν\n\nπληγήν, τῶν αὐτῶν δ’ ἂν καὶ ἡ μήτηρ τυγχάνοι. ἆρ’\n\nοὖν μοι δώσεις καὶ τρίτον εἰπεῖν ὡς καὶ τὸν ἀδελφὸν\n\nτοῦτον αὐτὸν ῥυόμενος πέσοιμ’ ἂν ἡδέως; οὐ γὰρ\n\nὀνόματα ἀπλῶς ἡγοῦμαι τὰς προσηγορίας ταύτας, τὸν\n\n\n\n\n\n\n\n\n\n\n\n\n\nπατέρα καὶ τὴν μητέρα καὶ τὸν παῖδα καὶ τὸν ἀδελ-\n\nφόν, ἀλλ’ ἐν ἑκάστῳ τούτων τοῦ στέργειν ἀλλήλους\n\nἀνάγκην τινὰ ἐγκεῖσθαι.\nἠλέουν τὸν ἀδελφὸν καὶ\n\nπρὸ τῶν διαθηκῶν, ἠλέησα καὶ ἐν τῷ καιρῷ τῶν δια-\n\nθηκῶν, εἰ μηδὲ αὐτῷ ἡ νόσος τὰς διαλλαγὰς ἔπραξεν.\n\nεἶδον ἀποστερούμενον οὐ τοῦ ἡμικληρίου μόνον, ἀλλὰ\n\nκαὶ τῆς ἐπιτιμίας αὐτῆς. εἰ γὰρ σὺ μὲν ἐτεθνήκεις, ὁ\n\nδὲ μετεῖχε μηδενός, αἱ διαθῆκαι δὲ ἀνεγινώσκοντο, τὰ\n\nγράμματα δὲ οὐκ εἶχε τὸν ἀδελφόν, τίς ἂν ἦν ὁ λοι-\n\nπὸς αὐτῷ βίος; πρὸς τίνα ἂν ἀντέβλεψεν ἢ νέων ἢ\n\nπρεσβυτέρων; ἐπὶ ποίου δ’ ἂν ἐφάνη βήματος; τίνα\n\nδ’ ἂν εἶπεν ἐν τῷ δήμῳ λόγον; πῶς δ’ ἂν ἠξίου τῶν\n\nκοινῶν ἔχειν τὸ ἴσον ἐπὶ τῶν πατρῴων τοῦτο οὐκ\n\nἐσχηκώς; πρεσβείαν δ’ ἂν τίς ἐνεχείρισε; | στρατη-\n\nγὸν δ’ ἂν τίς ἐχειροτόνησεν; ἐκ τίνων δ’ ἂν ἔγημε;\n\nπαισὶ δ’ ἂν αὑτοῦ πῶς ἐπετίμησε;\nταῦτα πάντα,\n\nὦ πάτερ, ἐξ ἑνὸς ἐκείνου τῶν διαθηκῶν ἐφύετο, καὶ\n\nοὐκ ἦν, ὧς ᾤου, στέρησις χρημάτων μόνον, ἀλλὰ καὶ\n\nτῆς παρρησίας. τοῦτο αὐτῷ τὴν γλῶτταν ἀπέτεμνε,\n\nτοῦτο τὸ στόμα ἐνέφραττε, τοῦτο τῆς πατρίδος ἐξέ-\n\nβάλλε. ταῦτα ὁμοῦ με πάντα εἰσῆλθε, ταῦτα τὸν ἔλεον\n\n\n\n\n\n\n\n\n\n\n\n\n\nἤθροισεν. ὑπὸ τούτων ἡγοῦ σοι τὴν διαθήκην γεγρά-\n\nφθαι.\nτοὺς δὲ τοιούτους ἀνθρώπους σώζοιτ’ ἂν\n\nὑμεῖς εἰκότως, ὦ δικασταί, μᾶλλον ἢ ἀπολλύοιτε νομί-\n\nζοντες τὸν μὲν περὶ τοὺς αὑτοῦ χρηστὸν ἴσως ἂν καὶ\n\nπερὶ τοὺς ἄλλους γενέσθαι, τὸν δὲ εἰς ἐκείνους ὠμὸν\n\nκοινὸν ἀπάντων ἐχθρὸν εἶναι. ἀλλ’ ἐγὼ τὸν ἀδελφὸν\n\nοὐκ ἐλεήσας πολίτην ἂν ἠλέουν; εἰ δὲ μὴ πολίτην,\n\nμέτοικον; εἰ δὲ μὴ μέτοικον, ξένον; εἰ δὲ μὴ τοὺς παρ’\n\nἡμῖν, τῶν ἄλλων τινὰς Ἑλλήνων; εἰ δὲ μὴ Ἕλληνα,\n\nβάρβαρον ἄν; ὁ δὲ μηδένα ἀνθρώπων<ἐλεῶν> δικαίως ἂν\n\nκατορύττοιτο ζῶν.\nοὐχ ἑώρακας ἐν πολέμοις, ὦ πάτερ,\n\nτοὺς δι’ ὅπλων ἐλθόντας ὑπὸ τῶν κεκρατηκότων θα-\n\nπτομένους πολλάκις; διὰ τί; ὅτι μετὰ τὴν μάχην ὁ\n\nπράξας κακῶς ἐλεεῖται. πολεμίων οὖν ἐλεουμένων αὐ-\n\nτὸς ἂν ἦν εἰς ἀδελφὸν ἀνελέητος;\nπατὴρ ἦν ὁ\n\nχαλεπαίνων, ἀλλ’ ὁ τῆς ὀργῆς πειρώμενος ἀδελφός. ὁ\n\nμὲν ζημιῶν, οὗτος δὲ κολαζόμενος. ὁ τοίνυν οἶκτος\n\nἐκεῖνος ἐμὲ καθεῖλκεν ἐπὶ τὸ πονοῦν. ὥσπερ γάρ, εἰ\n\nκίνδυνός τις ἀμφοῖν ἐπήρτητο καὶ βοηθεῖν ἀμφοτέροις\n\nμὲν οὐκ ἐνῆν, θατέρῳ δέ, τὸ τὸν πατέρα σώζειν ἐνίκα\n\nἄν, οὕτω νῦν τοῦδε μὲν ἀγριαίνοντος, ἐκείνου δὲ ὄντος\n\nἐν συμφοραῖς τὸ πιεζόμενον παρεκάλει τὴν ῥοπήν.\n34. Ἀναμιμνήσκου δέ, ὦ πάτερ, ὡς παῖδες ὄντες\n\nκομιδῆ καὶ τὰ τῶν τηλικούτων ἁμαρτάνοντες, ὁπότε\n\n\n\n\n\n\n\n\n\n\n\nἀπειλήσαις, κατεφεύγομεν ἐπὶ τὴν μητέρα, ἡ δὲ ἐδέ-\n\nχετό τε καὶ ἐπεκούρει καὶ ἐδεῖτο μὴ τύπτειν, καὶ συγ-\n\nγνώμην εἶχες. τοιοῦτο δή τι καὶ τὸ νῦν· σὺ μὲν\n\nἠγανάκτεις, τῷ δ’ ἦν ὁ | κίνδυνος μέγας, ἐγὼ δὲ\n\nἐβοήθουν ἀδελφὸς ὤν. σύγγνωθι δὴ καὶ νῦν.\nεἰ\n\nμὲν γὰρ ἐνῆν ὁμοῦ καὶ μεταδοῦναι τοῦ κλήρου καὶ\n\nμὴ καὶ τὸν αὐτὸν γεγράφθαι τε καὶ μὴ γεγράφθαι\n\nκληρονόμον, ὥστ’ ἐξεῖναί σοί τε χαρίζεσθαι κἀκεῖνον\n\nπροσίεσθαι, πάντων ἐγὼ θρασύτατος τοῦ μὲν φροντί-\n\nσας, τὸ δὲ παριδών· εἰ δ’ αἵρεσις ἦν ἢ τοῖς σοῖς προσ-\n\nἔχειν ῥήμασιν ἣ τὴν τοῦ διαβεβλημένου θεραπεῦσαι\n\nτόχην, εἰκός τί με νόμιζε πεπονθέναι πρὸς ἐκείνην\n\nἀποκλίναντα καὶ τῇ φύσει τοῦ πράγματος, μὴ τῷ παιδὶ\n\nπροστίθει τὴν αἰτίαν.\n36. Οὐ τοίνυν ἔστιν εἰπεῖν ὧς ἓν τοῦτ’ ἦν ἐν τῷ 15\n\nτότε γενομένῳ μόνον τὸ τὸν ἀδελφὸν ἐλέου τυχεῖν,\n\nἄλλο δὲ οὐδέν, ἀλλ’ ἦν ἕτερον, ὦ δικασταί, μέγα. τί\n\nτοῦτο; τὸ καὶ τὸν πατέρα μοι τὴν χείρω δόξαν δια-\n\nφυγεῖν. ἐνενόουν γὰρ τοὺς ἐσομένους λόγους, ἑώρων\n\nτὰς αἰτίας ἃς ᾐτιῶντ’ ἂν τῶν πατέρων οἱ ἐπιεικέστε-\n\nροι· ἰοὺ ἰοὺ τῆς χαλεπότητος. οὐδ’ ἡ τελευτὴ\n\nπροσιέναι δοκοῦσα τὴν ὀργὴν ἐπράυνεν, ἀλλ’\n\nᾠήθη δεῖν αὐτὴν καὶ κάτω φέρων ἐλθεῖν.\nταῦ-\n\n\n\n\n\n\n\n\n\n\n\n\n\nτὰ ᾔδειν ἥξοντα καὶ ὡς κατηρᾶτ’ ἂν ὁ παριὼν τὸν\n\nτάφον. ταῦθ’ ὅπως μὴ γένοιτο προὐνοούμην. διὰ τοῦθ’\n\nὅπερ ἐξῆν ὕστερον | δωρεὰν διδόναι τῶν διαθη-\n\nκῶν ἐποίουν ἀμφοτέροις εὑρίσκων τουτὶ λυσιτελοῦν.\n\nτί οὖν ἠδίκουν ἐκ τῶν αὐτῶν ἀδελφῷ καὶ πατρὶ\n\nβοηθῶν;\n38. Ἄξιος γὰρ ἦν φησι ταύτην δοῦναι τὴν\n\nδίκην. καὶ εἶπεν ἐν ὑμῖν τὸ ἁμάρτημα τοῦ νέου. ἐγὼ\n\nδὲ ὡς μὲν οὐκ ἠμελήθη τι τἀδελφῷ τῶν δεόντων, οὐκ\n\nἂν ἀντείποιμι καὶ διελέχθην γε πρὸς αὐτὸν οὐκ ὀλι-\n\nγάκις, ὡς οὐδαμοῦ ῥαθυμητέον, καὶ οἶμαί γε αὐτὸν\n\nκαὶ πεποιηκέναι βελτίω, νέοι δέ, ὠ δικασταί, γεγενη-\n\nμένοι πάντες ὑμεῖς καὶ νέους τρέφοντες υἱεῖς ἴστε που\n\nτὴν τοιαύτην ἡλικίαν οὐ δυναμένην ἀναμάρτητον εἶναι,\n\nἀλλ’ ὁ μὲν μᾶλλον, ὁ δὲ ἧττον, πάντως δὲ ἕκαστος\n\nἁλίσκεταί που καὶ μωραίνων.\nκαὶ τί θαυμαστόν,\n\nὅπου γε καὶ τὸ γῆρας οὐ πανταχοῦ φυλάττει τὸν\n\nκόσμον, ἀλλ’ ἤδη καὶ τούτων πολλοῖς ὧν ἔδρασαν\n\n\n\n\n\n\n\n\n\nμετεμέλησε καὶ τὸν αὐτὸν εὕροις ἂν γέροντά τε καὶ\n\nἐπιτιμώμενον; ἔστι δὲ οἷς καὶ τούτων αὐτῶν ὑπῆρξε\n\nσυγγνώμης τυχεῖν. ἡ συγγνώμη γάρ, ὦ δικασταί, τοῖς\n\nμὲν νέοις ὧς νέοις, πρεσβυτέρῳ δὲ ὡς ἀνθρώπῳ δί-\n\nδοται. θεῶν γάρ, οἶμαι, μόνων τὸ κρείττους ἢ ἁμαρτά-\n\nνεῖν εἶναι.\nοὐκ εἶδες πώλους, ὦ πάτερ, καὶ σκιρ-\n\nτῶντας καὶ θορυβοῦντας τὸν ἱππέα καὶ οὐ παρὰ τοῦτο\n\nδοκοῦντας ἀχρήστους τε εἶναι καὶ ἀπορριπτουμένους;\n\nἀλλ’ ἤδη τινὸς ἀκήκοα τῶν τὰ τοιαῦτα δεινῶν τούτους\n\nεἶναι τοὺς γενναίους τὴν φύσιν. τοιγαροῦν μικρὸν\n\nἀνασχόμενοι τῶν σκιρτημάτων τῆς νεότητος παρελθού-\n\nσης χρῶνται πρὸς τὰ ἔργα σωφρονοῦσί τε ἤδη καὶ\n\nπολὺ τοὺς ἄλλους νικῶσιν.\nἔφυγέ τι τῶν ἐπιπό-\n\nνων ὁ παῖς, παῖς γὰρ ἦν καὶ δεῖ τῶν τηλικούτων τοὺς\n\nμὲν φιλοπόνους θαυμάζειν τε καὶ πρεσβυτέροις ἐοικέ-\n\n’ναι νομίζειν, τοὺς δὲ ῥᾳθυμοτέρους ἐπαινεῖν μὲν |\n\nμή, νομίζειν μέντοι τὰ τῆς ἡλικίας ποιεῖν. εἰ μὲν οὖν\n\nοὐδ’ ἐνὶ συγγνώσῃ τῶν πάντων, ὅρα εἴ τις ἀποδέξεται\n\nκαὶ ταῦτα ζῶν ἐν δημοκρατίᾳ· εἰ δὲ εἰσὶν οἷς προσήκει\n\n\n\n\n\n\n\n\n\n\n\nτούτου τυγχάνειν, τίνας πρὸ ἡμῶν τῶν νέων ἄξιον;\n42. ἔδει δοῦναι δίκην τὸν υἱόν; ἐδεδώκει καὶ ταύτην,\n\nὡς ἐγὼ φαίην ἄν, οὐ μικράν· ἀπεστερήθη τῶν παρὰ\n\nσοῦ λόγων χρόνον πολύν, ἤκουσεν ἀγγελλόντων ἀπει-\n\nλάς, φόβῳ συνέζησεν, ὤφθη παρὰ τῶν οἰκετῶν τρέμων,\n\nοὐ μετέσχε τραπέζης, ἔδεισεν ὑπὲρ μειζόνων, ἤνεγκε\n\nδιακόνων ὕβριν, ἐν νυξὶν ἠγρύπνησεν, ἐν ἡμέραις\n\nἔκλαυσε, τοῦ σώματος αὐτοῦ ἀνάλωσεν ἡ λύπη.\nτί\n\nτούτων ἔδει ζητῆσαι πλέον καὶ ταῦτα ἐπ’ αἰτίαις οὐ\n\nπάνυ μεγάλαις, ὥς φησιν αὐτὸς ὁ πατὴρ ὁ χαλεπήνας\n\nμέν, οὐκ ἀποκηρύξας δέ; καίτοι εἴ τι τῶν δεινοτέρων\n\nἐπέπρακτο, πάντως ἂν ἐπὶ τοῦτο ἧκεν. οὐ γὰρ δὴ\n\nφήσειεν ἂν ὡς οὐκ οἶδεν ἀποκηρύττειν. ὃς γὰρ ἀδελ-\n\nφοῦ φιλανθρωπίαν πρὸς ἀδελφὸν τούτου νενόμικεν\n\nἀξίαν, τί ποτ’ ἂν ἔδρασεν ἐν αἰσχίστοις ἐκεῖνον λαβών;\n44. τοῦτό με μάλιστα, ὦ πάτερ, ἔπεισε τῶν ἴσων\n\nἀξιῶσαι τὸν ἀδελφὸν τὸ καὶ παρὰ σοὶ μικρὰ κεκρίσθαι\n\nτὰ ἡμαρτημένα. σημεῖον γὰρ ἦν τοῦτο τοῦ προιόντα\n\nτὸν χρόνον πάντως ἂν ποιῆσαι διαλλαγάς. ἃ οὖν ἡγού-\n\nμὴν σε σωθέντα δώσειν, ταῦτα αὐτὸς ἔδωκα νομίζων,\n\nεἰ διαφύγοις τὴν νόσον, ἐπαίνου τεύξεσθαι παρὰ σοῦ\n\nτῇ προσθήκῃ. καὶ ὡς ταῦτα ἤλπιζον μάθοις ἂν ἐκεῖθεν.\n45. τῶν μὲν γὰρ μάντεων οὐδεὶς προειρήκει τὴν τε-\n\n\n\n\n\n\n\n\n\n\n\n\n\nλευτήν, οἱ δ’ ἰατροὶ παρῄνουν εὔχεσθαι, τὸ δὲ μέλλον\n\nἄδηλον ἦν. οὕτως οὖν ἐνέγραφον ὡς οὐ πάντως σε\n\nλήσων, ἀλλ’ ὧς, εἰ τύχοι, τά τε γράμματα καὶ τὸ πε-\n\nπραγμένον ὕστερον εἰσομένου. ὁ δὴ τοῦτο προσδοκῶν\n\nτὸ μὴ δόξειν ἀδικεῖν, εἰ γνωσθείη, | ταῦτα δή\n\nπου ἔγραφεν.\n46. Ἐβουλόμην μὲν γὰρ αὐτόν φησιν ὑπὸ\n\nπενίας γενέσθαι βελτίω. τί δ’, εἰ χείρων ὑπ’ αὐ-\n\nτῆς ταύτης ἐγένετο; καλὸν ἦν παρὰ σοῦ δεδόσθαι τῇ\n\nκακίᾳ τὴν ἀφορμήν; ἢ οἴει, πάτερ, τὸν μὲν πλοῦτον\n\nπανταχοῦ κακίαν ἐμποιεῖν, τὴν ἀρετὴν δὲ πανταχοῦ\n\nμετὰ τῆς πενίας εἶναι; οὐκ ἔστιν, ἀλλ’ ἔνι καὶ πλούτῳ\n\nχρήσασθαι καλῶς καὶ πενίαν γενέσθαι τοῦ πλουτεῖν\n\nκακίας μᾶλλον αἴτιον, ὅσῳ πλοῦτος μὲν ἁμαρτάνειν\n\nβουλομένῳ χορηγεῖ, πενία δὲ καὶ τὸν οὐ βουλόμενον\n\nἀναγκάζει.\nεἰ γὰρ ἐθέλεις σκέψασθαι τοὺς ἱεροσύ-\n\nλους καὶ τοιχωρύχους καὶ ὅσοι κινοῦσι θήκας καὶ ὅσοι\n\nτὴν ὥραν πωλοῦσι καὶ κλέπτας καὶ λωποδύτας καὶ\n\nὅλως τοὺς ἐπὶ κέρδεσιν ἀδικοῦντας, ἐκ τῶν ἀπόρων\n\nεὕροις ἂν πλείους ἢ ὅσοι ἐν ἀφθόνοις ζῶσι. καὶ γὰρ\n\n\n\n\n\n\n\n\n\n\n\nἂν τὰ ἄλλα ἀνέχηταί τις, πεινῶντα φέρειν οὐκ ἔνι.\n48. τίς οὖν ἦν σοι τῶν θεῶν ἐγγυητὴς τοῦ μηδὲν ἄν\n\nσοι ποιῆσαι τὸν υἱὸν αἰσχρὸν βιαζομένης πενίας; καὶ\n\nγὰρ οὐδ’ ὁ μεμφόμενος ὡς καταισχύνει τὸ γένος ἐφάνη\n\nποτὲ ἂν προδήλου πᾶσι τῆς ἀπολογίας οὔσης ὅτι ἐμὲ\n\nπατήρ τις εὐδαίμων θρέψας καὶ παιδεύσας τῶν\n\nπρογόνων ἀξίως ἔπειτα εἰς ὀργὴν ἐμπεσὼν ἄμοι-\n\nρον τῶν αὑτοῦ κατέστησε καὶ νῦν τὸ δεῖσθαι\n\nκαὶ ζητεῖν τροφὴν ἐπὶ πράξεις ἀβουλήτους ἐξ-\n\nἄγει. εἰ μὲν γάρ, ὦ πάτερ, ἄπαντες οἱ συγγενεῖς ἀπὸ\n\nτῶν ὄντων αὑτοῖς συμφέροντες ἐποίουν αὐτῷ τινὰ\n\nοὐσίαν, μάταιον ἦν ἄν σοι τὸ σόφισμα μὴ διδόντι τῶν\n\nσῶν τῷ παρ’ ἑτέρων ληψομένῳ· εἰ δὲ πικρῶς καὶ ὡς\n\nἄν τινες ἠδικημένοι τῇ πενίᾳ φθείρειν ἐξεδίδοσαν,\n\nχαλεπὸν ἂν ἦν, ὦ πάτερ, ἀμείνω σοι γενέσθαι τὸν\n\nυἱὸν ὑπὸ τῆς ἀχρηματίας.\nμὴ χείρω μὲν οὖν γε-\n\nνέσθαι χαλεπὸν ἂν ἦν, μᾶλλον δέ, εἰ καὶ μηδεὶς τῶν\n\nἄλλων, αὐτὸς ἂν αὐτὸν ὕστερον εἰς κοινωνίαν εἰσῆγον.\n\nὁμολογῶ γάρ, εἰ καὶ παροξύνω τῷ λόγῳ. | τέ οὖν\n\nἔδει πονηρὸν ἐπὶ τῆς διαθήκης γενόμενον φιλανθρω-\n\nπεύεσθαι μετὰ τοσαύτης βλάβης;\n50. Αὐτὰ δὲ ταῦτά φησιν, ἡνίκα ἐκέλευόν σε\n\nγράφειν, τί μὴ πρὸς ἐμὲ διελέχθης; ἦν γάρ που\n\nβέλτιον λέγοντα πείθειν ἢ διὰ σιγῆς ἀδικεῖν.\n\nκαὶ πῶς ἂν ἀσθενοῦντί τε καὶ φαύλως ἔχοντι καὶ τε-\n\nλευταῖα νομίζοντι περὶ τῶν αὑτοῦ βουλεύεσθαι λόγον\n\nἀπέτεινον μακρόν; πῶς δ’ ἂν παρὰ τοῖς σοφοῖς ὁρῶν\n\nτὸν καιρὸν ἐπαινούμενον αὐτὸς ἂν οὕτως ἄκαιρον\n\nπρᾶγμα ἐπεισῆγον τῇ νόσῳ καὶ τὸν ὀδυνώμενον τῷ\n\nπυρετῷ λόγοις ὀχληροῖς ἐβάρυνον;\nοὐκ ἴστε, ὦ\n\nδικασταί, πηλίκης δεῖ τοῖς τοιούτοις ἡσυχίας; οὐκ ἴστε\n\nὑπὸ τῶν ἰατρῶν παραγγελλόμενον δεῖν ἠρεμεῖν αὐτούς\n\nτε ἐκείνους καὶ τοὺς παρόντας αὐτοῖς; οὐ καὶ τὰ μὴ\n\nλυπηρὰ τῇ φύσει λυπεῖν τοὺς τοιούτους δύναται; κἂν\n\nφθέγξηταί τις κἂν μή, κἂν ἑστήκῃ, κἂν καθιζάνῃ, κἂν\n\nμειδιᾷ, κἂν σκυθρωπάζῃ, κἂν ἐξίῃ, κἂν μένη, τούτων\n\nἕκαστον πλήττει τὸν ἀσθενοῦντα καὶ δυσκολαίνειν\n\nποιεῖ καὶ τὸ κακὸν αὔξει. δεῖ δὲ πειρᾶσθαι τὸν κάμνον-\n\nτα διὰ πάντων εὐφραίνειν, ἀνιᾶν δὲ μηδὲ καθ’ ἔν.\n\n\n\n\n\n\n\n\n\n\n\n\n\nδιὰ τοῦτο πρὸς αὐτοὺς καὶ ψευδόμεθα καὶ πλάττομεν\n\nλόγους ἀφ’ ὧν ἂν ἡσθεῖεν, κἂν δυσχερές τι συμβῇ,\n\nκρύπτομεν καὶ τὸ οὐκ ὄν ἀγαθὸν ὧς ὑπάρχον λέγομεν.\n52. τότ’ οὖν ἔμελλον ἀγωνίζεσθαι πρὸς σέ, πάτερ, καὶ\n\nταῦτα ἃ νῦν εἶπον τὰ πολλὰ διεξιέναι καὶ πειρᾶσθαι\n\nδεικνύειν ὡς οὐκ ὀρθῶς βουλεύῃ καὶ ψυχὴν ἕτοιμον\n\nεἰς ὀργὴν παροξύνειν καὶ πῦρ ἐπάγειν πυρί; καὶ τίς\n\nοὐκ ἂν καὶ τῶν ἰατρῶν καὶ τῶν ἄλλων, εἰ κρατῆσαι\n\nσυνέβη τὴν νόσον, ἐπ’ ἐμὲ τὴν αἰτίαν ἦγεν ἂν τοῦ\n\nθανάτου; οὗτός ἐστιν ὁ τὸν πατέρα ἀπεκτονώς,\n\nοὗτος ὁ μείζω ποιήσας τὴν ἀρρωστίαν, ὁ τὸν\n\nυἱὸν ὃν ἐμέμφετο πρὸς αὐτὸν ἐπαινέσας. σίδη-\n\nρον μὲν οὐκ ἐπήνεγκε τῷ πατρί, διὰ θυμοῦ δὲ\n\nαὐτὸν ἀπολώλεκεν.\n| εἰ γὰρ νῦν ὑγιαίνων\n\nοὐχ ἡδέως δέχῃ τοὺς λόγους καίτοι καὶ τῶν δικαζόν-\n\nτων καὶ τῶν περιεστηκότων συγχωρούντων με δίκαια\n\nλέγειν, τίς ἂν ἦσθα τότε χειμαζομένης ὑπὸ τοῦ νοσή-\n\nματός σοι τῆς ψυχῆς; ἆρ’ οὐκ ἂν ἐκεκράγεις ὠθεῖν,\n\nἐξελαύνειν ὡς ἀπολλύντα σε τοῖς λόγοις καὶ τὸ κατ’\n\nἐκείνου μὲν ἐτήρεις μῖσος, τὸ δὲ πρὸς ἐμὲ φίλτρον εἰς\n\nμῖσος μετέβαλες, ἀπῄειν δ’ ἂν κακὸς ἰατρὸς τῆς ὀργῆς\n\nγεγενημένος, ἄλλος δ’ ἂν ἀντ’ ἀμφοῖν ἐπὶ τὸν κλῆρον\n\nἐκαλεῖτο; καὶ οὐχὶ τοῦτο δεινότατον, τὸ δὲ σοὶ <κακοῦ>\n\nτινος αἴτιον γεγονέναι δοκεῖν τίνος οὐ μεῖζον κακοῦ;\n54. Διαβέβλημαι γάρ φησιν ὑπὸ τῆς σῆς φιλ-\n\n\n\n\n\n\n\n\n\n\n\nανθρωπίας. ἐξῆν δέ γε, ὦ δικασταί, μὴ τοῦτο παθεῖν,\n\nεἴπερ ἐβούλετο σιωπᾶν. ἐγὼ μὲν γὰρ οὔτε ζῶντος οὔτε\n\nτεθνεῶτος ταῦτ’ ἂν ἐξεῖπον πρὸς ἕτερον οὐδ’ ἂν πρὸς\n\nαὐτόν γε τὸν ἀδελφόν, ὁ δὲ αὐτὸς ἑαυτόν, ὡς ὁρᾶτε,\n\nἀδικεῖ.\nἐχρῆν δέ γε ἢ σιγᾶν ἢ πρὸς ἐμὲ μόνον\n\nἐπαινεῖν τὰς διαθήκας καὶ φάσκειν εὖ με βεβουλεῦσθαι\n\nκαὶ χαίρειν μὲν ἐπὶ τοῖς πεπραγμένοις, ἀπαλλάττειν δὲ\n\nτὴν οἰκίαν τῆς ἐνούσης ταραχῆς. οὕτως ἂν ἡμῖν ἅπαν-\n\nτα εἶχε καλῶς, νῦν δὲ πολεμῶν τοῖς γράμμασι καὶ το-\n\nσαύτην ἐπάγων δίκην καὶ ποιῶν ὅν ἐγέννησας ἀλλό-\n\nτρίον δίδως λαβήν τινα τοῖς πρᾴοις καὶ φιλοτέκνοις.\nἈλλ’ εἰ καὶ μὴ πρότερον, νῦν γε, πρὸς θεῶν,\n\n09 πάτερ, γνώρισον μὲν αὑτόν, γνώρισον δὲ ἡμᾶς.\n\nαἰδέσθητι δὲ θεοὺς οἷς ἔθυσας μὲν εὐχόμενος γενέσθαι\n\nπατήρ, ἔθυσας δὲ ἤδη γεγενημένος, ἔθυσας δὲ δεκάτην\n\nποιῶν, οὐ ταῦτα αἰτῶν δήπου, μήτ’ οἰκίαν μήτε κλῆ-\n\nρον παραδοῦναι τοῖς υἱέσιν, ἀλλὰ διαδόχους, κληρονό-\n\nμους, χορηγούς, τριηράρχας, ῥήτορας, πρέσβεις, στρα-\n\nτιώτας ἀγαθούς, ἀριστέας, στρατηγούς.\nταῦτα, ὧς\n\nεἰκός, ἐδέου σοι γενέσθαι παρὰ τῶν θεῶν, αὗται γὰρ\n\nεὐχαὶ πατέρων. τούτων ἀναμνήσθητι, ταῦτα αἰσχύνθητι.\n\nκαὶ μὴ σαυτὸν μὲν ἄπαιδα καταστήσῃς ὄντων υἱέων,\n\nἡμᾶς | δὲ ὀρφανοὺς ὄντος πατρός. ἱκανῶς ἐδά-\n\nκρυσεν ἡ μήτηρ, ἱκανῶς ὁ δυστυχὴς ἀδελφός, ἱκανῶς ὁ\n\nτέως μὲν εὐδαίμων νομιζόμενος ἐγώ, νῦν δὲ ἀθλιώτα-\n\n\n\n\n\n\n\n\n\n\n\n\n\nτος. ἱκανῶς ἐλυπήσαμεν τοὺς ἀληθῶς φίλους, ἱκανῶς\n\nεὐφράναμεν τούς τε φανερῶς μισοῦντας καὶ τοὺς οὐχ\n\nὁμολογοῦντας.\nἐν μὲν ταῖς ἄλλαις ἀπάσαις οἰκίαις\n\nὁμόνοια, φίλτρον, κοινοὶ λόγοι, κοιναὶ τράπεζαι, τέρψεις\n\nἐμμελεῖς, ἐλπίδες ἀμείνους, παρὰ δὲ ἡμῖν ἐγκλήματα,\n\nκατηγορίαι, θυμός, ἀγανάκτησις, ὀδυρμός, κατήφεια,\n\nτὸ νομίζειν ὑπ’ ἀλλήλων ἀδικεῖσθαι, πόλεμος εἴσω\n\nθυρῶν, σπονδαὶ δὲ οὐδαμόθεν. οὐκ ἔκαμες, ὦ πάτερ,\n\nμισῶν τοὺς οἰκείους; οὐκ ἀπείρηκας βοῶν καὶ διαρ-\n\nῥηγνύμενος;\nἀλλὰ πόλεις μὲν πόλεσιν ὑπὲρ τῶν\n\nμεγίστων ἐγκαλοῦσαι πολλάκις μέλλουσαι μάχεσθαι\n\nσυνιόντων ἤδη τῶν στρατοπέδων πρὸ τῶν τραυμάτων\n\nκατέθεντο τὴν ἔριν καὶ διελύθησαν ἀλλήλαις συνευχό-\n\nμεναι, σὺ δὲ πατὴρ ὢν ἀθάνατα χαλεπαίνεις καὶ οὐ\n\nποιήσεις τὴν προσηγορίαν αὐτὴν σύμβολον διαλλαγῶν,\n\nἀλλὰ κακώσεις οὓς ἐγέννησας εἰδὼς ἃ ποιεῖ περὶ τὰ\n\nαὑτῶν τὰ θηρία; τίς Ἐριννὺς ἄρα συνεφήψατό σοι\n\nτῶν γάμων; περὶ τίνα θεῶν ἁμαρτόντες ταύτην ἀπ-\n\nαιτούμεθα <τὴν> α δίκην; διὰ τί μὴ γενομένους\n\n\n\n\n\n\n\n\n\n\n\nὦ πάτερ, ἐξέθηκας μέλλων ἐπὶ τοιούτοις θρέψειν;\n60. ἀλλὰ δεῖ με πάντως τῆς οἰκίας ἐκπεσεῖν καὶ οὐ\n\nπεριέσται σου τῆς ὀργῆς ἡ φύσις; οὐκοῦν τοῦτο μὲν\n\nεἰ δοκεῖ, κρατείτω· τῷ δὲ ἀδελφῷ σπεῖσαι καὶ τὰς αἰ-\n\nτίας τῆς ψυχῆς ἐξάλειψον καὶ μάθε τοῖς διαβάλλουσιν\n\nἀπιστεῖν. τρέφε τὸν υἱὸν κληρονόμον, μόνῳ πάντα\n\nπαράδος. μόνος ἅπαντα ἐχέτω, οὐ μέμψομαι, οὐ φθο-\n\nνήσω, μόνον εἰς υἱὸν ὁ κλῆρος διαβαινέτω. καὶ μὴ\n\nτοῦθ’ ὅ | κατασκευάζονταί τινες ἰσχυέτω τοῖς\n\nἐπιβουλεύουσιν, ἐξελάσαι μέν σε τοὺς σαυτοῦ παῖδας,\n\nπαῖδας δὲ ἐκείνους νομίσαι.\nταῦθ’ ὑποσχέσθω παρ’\n\nὑμῖν, ὦ δικασταί, καὶ τὴν ἀποκήρυξιν οἴσω πρᾳότερον.\n\nκαὶ γὰρ οὐδὲ φόβος μὴ καὶ στέγης καὶ τῶν ὑπο-\n\nδεξομένων ἀπορία γένηται. πολλούς μοι πεποιήκα-\n\nσιν αἱ διαθῆκαι πατέρας. οἶδα ἐπαινούμενος, οἶδα\n\nθαυμαζόμενος, οἶδα ἀγαπώμενος. ἔσται τις ὁ κέρδος\n\nαὑτοῦ ποιούμενος, εἰ φαίνοιτό μοι τῶν ὄντων μετα-\n\nδιδούς.\n62. Ἓν αἰτῶ σε μόνον, ὦ πάτερ, καὶ μηδὲν δεί-\n\nσῃς, οὐ γὰρ λύσει τὴν ἀποκήρυξιν· ἐξέστω μοι προσ-\n\nἰέναι τέ σοι καὶ λαλεῖν ἐπ’ ἀγορᾶς καὶ παραπέμ-\n\nπειν μέχρι θυρῶν, εἰσιόντα δὲ ὁ θυρωρὸς εἰ λάβοι,\n\nσφαττέτω.\n63. Καλείτω μοῖ τις τὸν ἀδελφόν. ἐλθέ, ὦ ταλαί-\n\nπωρε, θάρρησον, ἅψαι τῶν γονάτων τοῦ πατρός, δά-\n\nκρυσον, ἱκέτευσον. μεταβέβηκεν εἰς ἐμὲ τὸ μῖσος. φυ-\n\nλάξει δὲ σοὶ τὰς διαλλαγὰς βεβαίους τὸ πρὸς ἐμὲ πο-\n\nλεμεῖν. πολέμει τοίνυν καὶ λοιδόρει καὶ διαφέρου καὶ\n\nτῷ πολέμῳ τούτῳ τήρει τὴν πρὸς αὐτὸν εἰρήνην.\n"};
