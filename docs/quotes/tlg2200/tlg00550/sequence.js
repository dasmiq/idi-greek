var sequence = {"name":"Libanius. Declamatio 50","data":"L.Ἐγράψατό τις τὸν ἑαυτοῦ παῖδα βουλεύσεως. ὁ\n\nπαῖς ἀκρίτως ἀποθανεῖν ἀξιοῖ κατὰ τὸν περὶ\n\nτῶν ἀκρίτων νόμον.τὸ μὲν οὖν εὐτυχέστερον, ὦ πολῖται, μὴ\n\nπρὶν εἶναί μοι καιρὸν ἐπὶ τοῦτ’ ἀναβῆναι τὸ βῆμα\n\nμηδ’ αὖ περὶ τούτων ὁποίων νῦν ἐρῶν ἀφῖγμαι μη-\n\nδέποτε λόγους ἐν ὑμῖν ποιήσασθαι· ἐπεὶ δὲ εὔξασθαι\n\nμὲν ἅ τις βούλεται ῥᾴδιον, πράττεται δὲ τὰ τῆς ἀνάγ-\n\nκης καὶ ταύτην οὐκ ἔνι διαφυγεῖν οὔτε νέοις οὔτε\n\nγέρουσιν, ἥκω δεησόμενος ὑμῶν ἄνθρωπος οὐδ’ ἱκανῶς\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nεἰς ὑμᾶς βλέψαι δυνάμενος, τῷ μὲν ἥττων εἶναι τῶν\n\nἐν ταῖς ἐκκλησίαις θορύβων καὶ τῇ τῶν ἐνταυθοῖ\n\nπραγμάτων ἀπειρίᾳ νομίζων οὐδαμῶς ἂν ὧν ἐσπούδακα\n\nτυχεῖν, τῷ δ’ ὑμᾶς εἶναι φιλανθρώπους καὶ τῷ πε-\n\nπαιδεῦσθαι τοὺς ἀτυχοῦντας ἐλεεῖν ἐλπίζων ὅτι με τῆς\n\nκρίσεως ἐξελόμενοι τῷ πατρὶ παραδώσετε πρὸς φόνον.\n2. εἰ μὲν οὖν ἠξίουν ὑμᾶς διαλλάξαι μοι τὸν πατέρα καὶ\n\nποιῆσαι πρᾷον καὶ πεῖσαι τὴν οὐδὲ μέχρι ῥήματος ἐμοὶ\n\nφορητὴν ταύτην δόξαν ἀποθέσθαι, τάχα μὲν οὐδ’ οὕτως\n\nἂν οὔτε τῶν ὑμετέρων ἀλλότρια τρόπων ἐζήτουν οὔτ’\n\nἐναντία ία τῇ φύσει τῇ παῖδας καὶ γονέας οἰκείως ἔχειν\n\nἀλλήλοις ἐθελούσῃ, ἴσως δ’ ἄν τις ἠγανάκτησε τῶν\n\nοὐδ’ ἐν τοῖς πολλοῖς ὑμῖν ἐοικότων, εἰ τοιαύτην αἰτίαν\n\nἐγὼ λαβὼν ὅπως μήτε λόγον μηδένα μήτε δίκην μηδε-\n\nμίαν πατρὶ πατρὶ δοίην διεπραττόμην· ἐπεὶ δέ, ὃ τῆς\n\nκρίσεως ἐστιν, ἂν ἀλῶ, πέρας, τοῦτ’ ἂν βουλοίμην\n\nὑπομεῖναι σιωπῇ τοῦ πατρὸς αὐτοῦ τὰ τῆς ψήφου\n\nποιοῦντος, οὐκ οἶδα εἰς τί τις βλέπων ἢ τί τῶν ἁπάν-\n\nτων ὑφορώμενος οὐκ ἂν δοίη τὴν χάριν.\nεἰ μὲν\n\nοὖν ἑώρων καὶ ἴ’ νῦν τὸν πατέρα ἐφεστηκότα καὶ τοὺς\n\nἐναντίους ἐμοὶ παρεσκευασμένον πρὸς ὑμᾶς εἰπεῖν λό-\n\nγους, οὐδὲν ἂν ὧν διανοοῦμαι φράσας εὐθὺς 1\n\nἂν ἀποπηδήσας ᾠχόμην εὖ τοῦτο εἰδώς, ὧς ἅπαντα ἂν\n\n\n\n\n\n\n\n\n\nἐλέγετο μάτην ἀντιλέγοντός τε καὶ χαλεπαίνοντος ἐκεί-\n\nνου· ἐπεὶ δέ, εἰ μηδὲν ἄλλο, τοῦτό γε ἡμῖν ἡ Τύχη\n\nκεχάρισται τὸ τὸν μὲν ἀπεῖναι τῆς ἐκκλησίας ἐπ’ ἄλλοις\n\nδιατρίβοντα, τῶν δ’ ἄλλων τινάς, ὧν οὐδ’ αὐτῶν μὲν\n\nἔνι μοι καταφρονεῖν, οὐ τοσοῦτος δὲ ὅσος ἐκείνου φό-\n\nβος, τοὺς ἐναντιωσομένους εἶναι, ἔχω τινὰς ἐλπίδας\n\nπλέον οἴσεσθαι τῆς τούτων φιλονεικίας τὰς τοῦ τοι-\n\nαῦτα ἀτυχοῦντος ἐμοῦ δεήσεις.\n4. Ἀνάγκη μὲν οὖν μετὰ δακρύων, ὦ πολῖται,\n\nγίγνεσθαί μοι τοὺς λόγους, ἐπεὶ καὶ ὅλως νῦν ἐν δά-\n\nκρυσι διάγω καὶ οὔτε ἡμέρα οὔτε νὺξ οὔτε τῶν οἰ-\n\nκείων οὔτε τῶν φίλων οὐδεὶς ἐπεῖδέ με μετὰ τὴν ὀρ-\n\nγὴν πατρὸς ἢ φθεγξάμενον ἢ σιγήσαντα ἀδακρυτί.\n5. καὶ τί θαυμαστὸν εἰ αὐτὸς ἠνάγκασμαι πενθεῖν,\n\nὅπου γε καὶ τοὺς ἐμοὶ συνήθεις ἴδοι τις ἂν ταὐτὸν\n\nἐμοὶ ποιοῦντας; ὁ γὰρ δὴ πονηρότατος ἐγὼ περὶ τοὺς\n\nἐμαυτοῦ τοὺς ἐκ παλαίστρας καὶ διδασκαλείων ἑταίρους\n\nἅπαντας ἔχω συμπενθοῦντας καὶ οὐδὲν τῇ λύπῃ τοῦ\n\nκινδυνεύοντος ἐμοῦ διαφέροντας. οἶμαι δὲ καὶ ὑμῶν\n\nπολλοὺς εἰς δάκρυα πεσεῖσθαι τῶν κακῶν τῶν ἡμετέ-\n\nρων ἀκούοντας. ἴστω οὖν τις κἀμοὶ συγγνώμη μὴ συν-\n\nεχῶς ἅπαντα δυναμένῳ λέγειν.\n6. Ἔγημεν ὁ πατὴρ τὴν μητέρα τὴν ἐμήν, ὡς οὐκ\n\n\n\n\n\n\n\n\n\n\n\n\n\nἔδει. γενόμενος ηὐξόμην. οὐδὲ τοῦτο ἔδει. καὶ διέφυγον\n\nπολλὰς νόσους, ὑφ’ ὧν ἔδει με τεθνάναι. ἐφιλούμην\n\nὑπὸ τοῦ πατρός, ἠγαπώμην. πάντα ἦν ὁ παῖς ἐκείνῳ.\n\nκαὶ σπουδῆς οὐδὲν ἀπῆν, ἀλλὰ παιδαγωγοί, διδάσκα-\n\nλοὶ, μισθοί, φροντίδες, εὐχαὶ πρὸς θεούς, πλῆθος θυ-\n\nσιῶν, ἔπαινοι πρὸς ἑτέρους πατέρας.\nεἴ τι προσπέ-\n\nσοι δυσχερές, τοῦτ’ ἐκ τῶν ἐλπίδων τῶν παρ’ ἐμοῦ\n\nτὴν παραμυθίαν ἐλάμβανε κἀν τοῖς διδασκαλείοις οὐκ\n\nοἶδα μᾶλλον ἑτέρους εὐδαιμονίσας ἢ μακαρισθεὶς ὐπ’\n\nἄλλων. ὁρῶν δὲ τὸν πατέρα τῆς οὐσίας ἐπιμελούμενον\n\nκαὶ πλείω τὰ ὄντα ποιούμενον καἰ ὅπως εὖ πράττοντά\n\nμοι παραδοίη τὸν οἶκον, πάντας ὑπομένοντα πόνους\n\nκαὶ οὐκ ὄντα χαλεπὸν οὐδ’ ἀκριβολογούμενον, δὶ τι\n\nφανείην ἀναλίσκων, ἔχαιρον καὶ εἰς ἱερὰ βαδίζων ἀπὸ\n\nτοῦ πατρὸς ἠρχόμην τῶν εὐχῶν.\nοὕτ’ ὢ δὲ | ἡμῖν\n\nτῶν πραγμάτων χωρούντων, εἴπω τὰ λοιπὰ μετὰ παρ-\n\nρησίας; ἀλλ’ οὐκ ἐβουλόμην μὲν οὐδὲν δυσχερὲς περὶ\n\nοὐδενὸς λέγειν νέος τε ὢν ἔτι καὶ εἴπερ τις ἄλλος\n\nτῶν ἡλικιωτῶν εὐφημεῖν περὶ ἀπάντων, καὶ πολιτῶν\n\nκαὶ μετοίκων καὶ ξένων, μεμελετηκώς, καρτερεῖν δὲ\n\nοὐκ ἔστιν ἀδικούμενον.\nεἰσί τινες, ὦ πολῖται, τοῖς\n\nἑτέρων ἀγαθοῖς ἀχθόμενοι καὶ νομίζοντες ἐν ταῖς τῶν\n\n\n\n\n\n\n\n\n\n\n\n\n\n\n\nπολλῶν εὐτυχίαις αὐτοὶ δυστυχεῖν. καὶ τούτων οἱ\n\nμὲν ἡσυχῆ στένουσιν, οἱ δὲ καταρῶνται καὶ διαμέμ-\n\nφονται τὴν Τύχην, οἱ δ’ αὖ τούτων ἀνδρειότεροι εἰ\n\nμὴ μεταστήσαιεν ἐπὶ τἀναντία τὰς οὕτως ἐχούσας οἰ-\n\nκίας οὐ φέρουσι καὶ ποιοῦσι δὴ τὰ τῶν πολεμίων λό-\n\nγοις ψευδέσι καὶ πεπλασμέναις αἰτίαις ἀνθ’ ὅπλων\n\nκαὶ μηχανημάτων χρώμενοι.\nκαὶ νῦν μὲν ἄνδρα\n\nπρὸς γυναῖκα, νῦν δὲ θεῖον πρὸς ἀδελφιδοῦν, νῦν δὲ\n\nἀδελφοὺς πρὸς ἀλλήλους, νῦν δέ, οἶόν τι τὸ παρόν,\n\nπατέρα πρὸς υἱὸν ἐξεπολέμωσαν κἂν λάβωσί τινα χρη-\n\n’στὸν καὶ οὐδὲν ἑαυτοῖς ἐοικότα, διεπράξαντο ῥᾳδίως\n\nὁ γὰρ ἥκιστ’ ἂν αὐτὸς τοιαῦτα ἑτέροις ἐπιβουλεύσας\n\nῥᾷστα ἂν ὑπὸ τῶν τὰ τοιαῦτα μηχανωμένων διαπρα-\n\nχθείη.\nἆρα ἄν μοι δοίητε εἰπεῖν ὅτι τούτων εἶς\n\nὑπὸ τῶν τοιούτων ἠπατημένων καὶ ὁ πατήρ μοι γε-\n\nγένηται καὶ νῦν ἐγὼ θανατῶ διὰ τὴν ἐκείνου χρηστό-\n\nτητα; εἰ γὰρ ἃ συνῄδει μοι παρὰ πάντα τὸν χρόνον\n\nἰσχυρότερα ὧν χθὲς ὡς εἰπεῖν ἤκουσεν ἐπεποίητο, τῶν\n\nπαρόντων οὐδὲν ἂν ἡμᾶς ἤλαυνε. νῦν δ’ ὁ πατὴρ πα-\n\nτὴρ ἡμῖν οἴκοθεν ἐξελθὼν ἐπανῆλθεν ἐξαίφνης πολέμιος\n\n\n\n\n\n\n\n\n\n\n\nκαὶ δεινὸν ἔβλεπε καὶ τὸν μηρὸν ἔπληττε καὶ βοῆς ἐν-\n\nεπίμπλα τὴν οἰκίαν τότε πρῶτον τοιαῦτα ποιῶν.\nἐρω-\n\nτῶντος δέ μου τί τὸ ταῦτα ἀναγκάζον καὶ ποιεῖν\n\nκαὶ λέγειν; σύ, φησίν, ὅν ἐμαυτοῦ φονέα βόσκων\n\nοὐκ ᾔδειν. ἀνεβόησα, ὦ πολῖται, καὶ ταῖν χεροῖν τὸ\n\nπρόσωπον ἔτυπτον καὶ θεοὺς καὶ δαίμονας ἐκάλουν\n\nκαὶ μὴ τοιαῦτα ἀσεβεῖν ἐδεόμην.\nτοῦ δὲ καὶ σφόδρα\n\nταῦτα πεπεῖσθαι λέγοντος καὶ οὐδένα ἂν αὐτὸν μετα-\n\nπεῖσαι ῥήτορα προσπεσὼν πρὸς τὰ γόνατα λαμβάνειν\n\nἠξίουν δίκην παρ’ ἐμοῦ τὴν ἐσχάτην. οὗτος, ἔφην,\n\nαὐχήν σοι γυμνός, αὕτη κλείς, τουτὶ στῆθος,\n\nπάντα | ἕτοιμα δέχεσθαι ξίφος. μὴ μέλλε\n\nχεῖρα ἔχων καὶ νόμον.\nὁ δὲ τὸ μὲν αὐτὸς\n\nκατεργάσασθαι τὸν υἱὸν ὤκνει, δικαστηρίου δὲ ἐμέμνη-\n\nτὸ καὶ γραφῆς καὶ ἑτέρου νόμου τοῦ τῆς βουλεύσεως.\n\nκαὶ ᾤμην γε αὐτὸν ἐνταυθοῖ λήξειν καὶ ὧν εἶπεν ἐπι-\n\nλήσεσθαι, ἀλλ’ οἱ τὸν σπινθῆρα, ὧς ἔοικεν, ἐμβαλόντες\n\nτὸ πρῶτον ἐρρίπιζον τὸν θυμόν. ὁ γὰρ μισθὸς οὐ\n\n\n\n\n\n\n\n\n\n\n\nμικρὸς ἀνθ’ ἡμῶν τὰ ἡμέτερα ἔχειν. τί δεῖ τὰ πολλὰ\n\nλέγειν; διώκει τὸν παῖδα βουλεύσεως ὁ πατήρ.\nοὐ\n\nμὴν ἔγωγε ἀποδρὰς ᾠχόμην καίτοι τῶν οἰκείων παραι-\n\nνούντων ὡς τοῦ χρόνου παύσοντος τὴν ὀργὴν καὶ οὐ\n\nδιὰ τέλους τῶν κακουργούντων ἡμῖν τὴν οἰκίαν κλει-\n\nσόντων. ἀλλ’ οὐκ ἔγωγε ἠνεσχόμην αἰσχρῶς σωθῆναι\n\nοὐδὲ ἐλθὼν μετὰ τοιαύτης αἰτίας παρ’ ἑτέροις οἰκεῖν\n\nοὐδὲ παρασχεῖν τοῖς ἅπαν τὸ πρᾶγμα κατεσκευακόσι\n\nλέγειν ἃ μάλιστα ἦν βουλομένοις, ἀλλὰ μένω καὶ δί-\n\nδωμι τῆς ὑποψίας δίκην καὶ φέρω κατ’ ἐμαυτοῦ τὴν\n\nψῆφον. καὶ τί ἂν δέοι δικαστήριον ἀνοίγειν καὶ ὕδωρ\n\nμετρεῖν ἐμοῦ τὸ ξίφος ἐπισπωμένου καὶ δεομένου τὸν\n\nπατέρα με παρ’ ὑμῶν λαβόντα ἀποκτεῖναι;\n16. Ἀλλ’ οὐκ εἰωθότα, φησί, ζητεῖς τὸν κρῖ-\n\nναι βουλόμενον ἀναγκάζων ἄκριτον τὸν αὑτοῦ\n\nσφάττειν. οὐδὲ γὰρ εἰωθότα, ὦ πολῖται, ἐγκέκλημαι,\n\nοἷον πίνειν τοῦ μετρίου πλέον, διάγειν ἐν κώμοις,\n\nπροσκεῖσθαι κύβοις, ἑταίραν λελύσθαι, ταῦτα δὴ τὰ\n\nπολλοὺς τῶν νέων καταδεδουλωμένα. ἀλλ’ ἐκεῖνα δια-\n\n\n\n\n\n\n\n\n\n\n\n\n\nφυγὼν ἃ μὴ ῥᾴδιον μόνος ἐγκέκλημαι ταῦτα ἃ μηδεὶς\n\nἄλλος νέων. τί οὖν θαυμαστὸν εἰ ὑπὸ καινῶν ἐγκλη-\n\nμάτων ἐπὶ καινοὺς προῆγμαι λόγους;\nχωρὶς δὲ\n\nτούτων οὐκ ἐπιτάττω τῷ πατρὶ τήμερον οὐδὲ ἐφεστη-\n\nκὼς λέγω· τοῦτο μὲν οὐδ’ εἰ βούλει, ποιήσεις,\n\nἐκεῖνο δέ, κἂν εἰ μὴ βούλοιο, καὶ κρῖναι μὲν\n\nοὐκ ἐπιτρέψω, κτεῖναι δὲ ἐπαναγκάσω, ἀλλ’ ἐφ’\n\nὑμᾶς ἥκω τὸν δῆμον τὸν φιλάνθρωπον, τὸν κοινὸν\n\nπατέρα τῶν νέων. καὶ τὸ μὲν ἐμόν ἐστιν ἱκετεία, τὸ\n\nδὲ παρ’ ὑμῶν ἐσόμενον πειθώ.\nδιαφέρει δὲ πολὺ\n\nπεισθέντα δοῦναι χάριν ἢ μὴ βουλόμενον βιασθῆναι.\n\nκαὶ τὸ μέν ἐστι δημοκρατίᾳ πρέπον, τὸ δὲ εἰς τυράν-\n\nνους ἔρχεται. οὐδὲ γάρ, εἰ τῶν συγγενῶν τινας τῷ\n\nπατρὶ προσέπεμπον ὑπὲρ τούτων διαλεξομένους, |\n\nἀνάγκη τοῦτ’ ἂν ἦν. ὅπου γὰρ ἦν ἅψασθαι γενείου\n\nκαὶ γονάτων καὶ δακρύσαι καὶ εἰπεῖν· εἶξον, ἐλέησον,\n\nαὐτὸς ἀπόκτεινον, πρὸς θεῶν, πρὸς ἑστίας, τίς\n\nἐνταῦθα χώρα τῷ τῆς ἀνάγκης ὀνόματι;\nεἰ μὲν οὖν\n\nἐκείνους ἀποχρήσειν ἡγούμην, οὐκ ἂν ὑμῖν ἠνώχλουν\n\nοὐδ’ ἂν φορτίον μεῖζον ἢ κατ’ ἐμαυτὸν ἀνῃρούμην\n\nδήμῳ διαλεγόμενος· ἐπεὶ δὲ ἐλάττους εἰσὶ τοῦ πράγ-\n\nματος, ὑμᾶς ὁ καιρὸς ζητεῖ τοὺς τῶν ὅλων κυρίους,\n\nὑφ’ ὧν εὔξαιτο ἄν τις αἰτηθῆναι χάριν.\n20. Γραφὴν οὖν, φησίν, ἀπενεχθεῖσαν δια-\n\nγράψεις; οὐκ ἐγώ. πόθεν; οὐδ’ αὖ ὁ δῆμος. ἀλλ’\n\n\n\n\n\n\n\n\n\n\n\nὅσπερ ἀπήνεγκεν, εἰ πείθοιτο τῷ δήμῳ. πείσεται δὲ\n\nπαρ’ οὗπερ οὐκ ὀλιγάκις τετίμηται. τίς οὖν αὕτη τοῦ\n\nπατρὸς ἀτιμία, εἰ ἄκοντος μὲν οὐδεὶς λύσει τἀκείνου,\n\nτὰ αὑτοῦ δὲ αὐτὸς ἑκών; οὐδὲ γὰρ χαίρειν εἰπόντες\n\nἐκείνῳ τὸν ἄρχοντα καλέσαντες μὴ ἐξέστω δὲ τῷ\n\nπατρὶ τὸν παῖδα διώκειν ἐροῦσιν, ἀλλ’ αὐτὸν τὸν\n\nπατέρα καλέσαντες τοιαῦτα πρὸς ἐκεῖνον ἐροῦσιν· ὦ\n\nφίλτατε, ἐπειδὴ μόνος οἴει πατέρων ὑπὸ τοῦ\n\nπαιδὸς μεμισῆσθαι καὶ τὸ μῖσος εἰς βουλὴν φό-\n\nνου προβεβηκέναι καὶ τοῦτο ἐδυνήθης πεισθῆ-\n\n’ναι, λάμβανε μὲν τὴν δίκην, οὐ παραιτούμεθα,\n\nλάμβανε δὲ κατὰ τὸν νόμον, ὃς ποιεῖ σε κύριον\n\nτοῦ ’κείνου σώματος. ταῦτα γάρ, ταῦτα ὁ παῖς\n\nἱκετεύει πραγμάτων σε πολλῶν ἀπαλλάττων καὶ\n\nτούτων τῶν λογογράφων.\nἂν ταῦτα ὁ πατὴρ\n\nπροσέμενος ἀποστῇ τῆς κρίσεως, τίς ἠδίκηται νόμος;\n\nτίς ἀνθρώπων ὕβρισται; τίς βεβίασται τῶν πολιτῶν;\n\nοὐδείς. ἀλλ’ εἶς οὗτος βεβαιοῦται νόμος τήμερον ὁ\n\nπερὶ τῶν ἀκρίτων φόνων.\nεἰ μὲν οὖν ἢ μηδεμίαν\n\nἢ μικρὰν ἀντὶ μείζονος ὑποσχεῖν ἠξίουν δίκην, οἷον\n\n\n\n\n\n\n\n\n\nεἰ ταῦτα ἔλεγον παρελθών· ἄνδρες πολῖται, πονη-\n\nρῶν καὶ κακοηθῶν ἀνδρῶν συμμορία τὴν οἰκίαν\n\nἡμῖν κεκύκλωκε καὶ πολιορκεῖ. βοηθήσατε, πρὶν\n\nαὐτὴν ἐξέλωσιν. ὁ πα·τὴρ ἀναπέπεισται. διανε-\n\nνόηταί με τὴν ψυχὴν αὐτὸς ἀφελέσθαι, ὃ οὔτε\n\nἐγένετο μήτε γένοιτο. πῶς γὰρ ἂν ἐγὼ γεγονὼς\n\nἐξ ἐκείνου καὶ τοῦτο ἀκριβῶς εἰδὼς καὶ τρα-\n\nφεὶς οὐδενὸς φαυλότερον καὶ παιδείας μετα-\n\nσχών, ἣ τοὺς ἀναισθήτους ἀμείνους ποιεῖν δύ-\n\nναται καὶ δικαίους καὶ καλῶν ἔργων ἐπιθυμῇ..\n\nτάς, | πῶς οὖν ἐγὼ τὸν πατέρα εἶναί μοι\n\nδεινὸν ἡγησάμην τῆς ὀρφανίας μεγίστης εἶναι\n\nσυμφορᾶς ὁμολογουμένης; ἤ οὐχ ἡδὺ πατέρα\n\nγηραιὸν ὥσπερ τινὰ δαίμονα θεραπεύειν κἀν\n\nταῖς εἰς ἐκεῖνον ἐπιμελείαις κτᾶσθαι τὰς ἀμεί-\n\nνους ἐλπίδας; οὐκ ἂν ἔδεισα τοὺς ἐνταῦθα νό-\n\nμους; οὐκ ἂν ἔδεισα τοὺς ἐν Ἅιδου φόβους;\n\nποιήσατε τοίνυν ἥμερόν μοι τὸν πατέρα καὶ\n\nκρατήσατε τῶν διασειόντων ἡμῖν τὸ γένος. εἰ\n\nταῦτα ἐδεόμην, εἰκότως ἂν ἠγανάκτεις.\nἠγανάκτεις\n\n\n\n\n\n\n\n\n\n\n\n\n\nδ’ ἂν εἰκότως κἀκεῖνά μου λέγοντος· ὀργιζέσθω μὲν\n\nκαὶ λαμβανέτω δίκην, ἐπειδήπερ βούλεται, ἀλλὰ\n\nπαίων, ἀλλὰ μαστίζων, ἀλλ’ ἀποκηρύττων, ἀλλ’\n\nἐξελαύνων τῆς οἰκίας, εἰ δὲ οὐκ ἀρκεῖ τοῦτο,\n\nτῆς πόλεως. ζῆν μόνον ἐπιτρεψάτω. ταῦτ’ ὀργὴν\n\nἂν ἐποίει δικαίαν, ἐπὶ τούτοις ἄν τις εἰκότως ἠγανά-\n\nκτει.\nνῦν δ’ ὁρᾷς ὡς ὅτου δεινότερον οὐδὲν\n\nτιμωρίας λόγον εὑρῆσθαι δοκεῖ, τί γὰρ ἂν εἴη δεινό-\n\nτερον τοῦ μηκέτ’ εἶναι μηδ’ ἀπολαύειν ἡλίου τε καὶ\n\nτῶν ἄλλων ὧν ὁ θεὸς ἐδημιούργησεν ἀγαθῶν; ὑπὸ\n\nτοίνυν τοῦτο τὸ δεινότατον ἑκὼν ἔρχομαι. ἀποτεμνέτω\n\nμου τὴν κεφαλὴν ὁ πατήρ. εἰ οὖν ὅπερ <ἂν>\n\nἔπασχον, τοῦτο ἕτοιμος καὶ πρὸ τῆς δίκης παθεῖν, τί-\n\nνος, εἰπέ μοι, τὸν πατέρα ἀποστερῶ;\n25. Νόμος, φησίν, ἐστὶ τῷ πατρὶ διδοὺς τὸν\n\nαὑτοῦ κτείνειν ἄκριτον, εἰ βούλοιτο, μὴ βου-\n\nλόμενον δὲ οὐκ ἐπαναγκάζει. καλῶς. οὐκοῦν οὐδὲ\n\nνῦν ὁ νόμος ἀναγκάσει, ἀλλ’ ὅ μὲν ὁ νόμος αὐτός.\n\nβουληθῆναι δὲ ὁ παῖς διὰ τοῦ δήμου παρακαλεῖ· τίς\n\nοὖν γένοιτ’ ἂν ὠμότερος τῶν ἀντιλέγειν πειρωμένων,\n\nοἳ φθονοῦσί μοι ταχείας τελευτῆς;\n26. Ἀλλὰ μανία, φησί, προέμενον τὸ τῆς κρί-\n\nσεως ἄδηλον ἐπὶ φανερὰν σφαγὴν ἑκόντα δρα-\n\nμεῖν. καὶ τί δέδοικας, φησίν, εἰ μηδὲν ἀδικεῖς,\n\nτὴν κρίσιν; πολλά, ὦ πολῖται, πολλά. καὶ πρῶτον\n\nμὲν τὸ πάντων ὑμῶν ἀκουόντων εἰπεῖν ὅτι ψεύδεται\n\nὁ πατὴρ καὶ συκοφαντεῖ καὶ τὰ μηδαμοῦ γεγενημένα\n\nπλάττει.\nἤδη δέ τις τοιαῦτα καὶ περὶ μικρῶν τι-\n\nνῶν ἀγωνιζόμενος εἴρηκεν. ὅτῳ δὲ ὁ λόγος περὶ θανά-\n\nτου καὶ ἐπ’ αἰτίᾳ τοιαύτῃ καὶ τὴν ζημίαν ἡ χείρων\n\nδόξα παρέρχεται, πῶς ἂν τούτων ἀνέχεσθαι δύναιτο;\n\nεἰ μὲν γὰρ ἀξιοῖ μέ τις εἰσελθόντα σιωπᾶν |\n\nπολλῶν ὄντων τῶν κατ’ ἐμοῦ ῥεόντων ἄφωνον ἑστά-\n\nναι καθάπαξ, τί μοι τῆς κρίσεως τὸ κέρδος; τί δ’ ὑμῖν\n\nτηνάλλως παραναλίσκεται δικαστήριον; εἰ δὲ δεήσει με\n\nλέγειν τι καὶ μὴ δέχεσθαι τὴν αἰτίαν, ἀνάγκη πολλὴ\n\nτὰ τῶν ἀλγούντων καὶ τὰ τῶν ὀδυρομένων, ἐν οἷς ἂν\n\nἐκδράμοι τι τοιοῦτον, ὅ σιωπᾶσθαι βέλτιον.\nἐγὼ\n\nοὖν καλέσω τὸν πατέρα μου συκοφάντην; ἐγώ τι πι-\n\nκρότερον εἴπω πρὸς αὐτόν; μίμησαι, πάτερ, τὰ θη-\n\nῥία. κἀκεῖνα κήδεται τῶν τέκνων. ἀλλὰ πρῶτον\n\nμὲν ἀσεβές τε καὶ δεινὸν καὶ θεοῖς καὶ δαίμοσιν\n\n\n\n\n\n\n\n\n\nἐχθρὸν καὶ μυρίων ἐμοὶ θανάτων βαρύτερον.\nἔπειτα\n\nπόσην εἰκὸς ἔσεσθαι βοήν, πόσον δὲ θόρυβον ἐν τι\n\nδικαστηρίῳ καὶ τῶν καθημένων καὶ τῶν περιεστηκό-\n\nτων; ἐξελήλεγκται τἀδίκημα, δέδεικται τὸ σκευ-\n\nώρημα. τοῦ τοιαῦτα λέγοντός ἐστι τὸ κἀκεῖνο\n\nτετολμηκέναι καὶ τῆς αὐτῆς ψυχῆς καὶ τὰ ῥή-\n\nματα καὶ τὰ ἔργα. εἰ γὰρ ἐν μέσῳ ταῦτα, τί\n\nλάθρα; οὐ βαλεῖ τις, οὐκ ἀποκτενεῖ τὸν φονέα\n\nτοῦ πατρός; εἰ οὖν ἥ τε σιωπὴ τῆς αἰτίας ὁμολογία\n\nσαφὴς καὶ ἡ φωνὴ ταὐτὸν ἂν ποιοίη, τίς ὄνησις τῷ\n\nφεύγοντι τοῦ δικαστηρίου;\nἀλλὰ θῶμεν βούλεσθαι\n\nπᾶσαν ἄδειαν ἅπαντος ἔσεσθαί μοι λόγου καὶ μηδένα\n\nἐπιστομίσειν μήτε διακωλύσειν μηδ’ ἐπὶ μηδενὶ τῶν\n\nλεγομένων δυσχερανεῖν, ἀλλ’ ἄπειρος ὤν, ὦ πολῖται,\n\nδικαστηρίων καὶ νέος καὶ ἡλίκον ὁρᾶτε καὶ μόνος πῶς\n\nοἴσω γῆρας πατρὸς καὶ προσηγορίαν καὶ ἐμπειρίαν\n\nπραγμάτων καὶ πλῆθος ῥητόρων καὶ οἶς λυσιτελεῖ τὸ\n\nἐμὲ τεθνάναι;\nτίς μοι παρέσται, τίς ἀμυνεῖ, τίς\n\nσυλλήψεται, εἰ μήτε τῶν πρεσβυτέρων ἐθελήσει μηδεὶς\n\nμήτε τῶν νέων δυνήσεται; οἱ μὲν γὰρ τιμῇ τῆς αὐτῆς\n\nἡλικίας συνοργιοῦνται τῷ πατρί, οἱ δ’ οὐδ’ ἂν παρα-\n\n\n\n\n\n\n\n\n\n\n\nκύψαι θαρροῖεν εἰς τὸ δικαστήριον. πῶς γάρ, οἳ κἂν\n\nἐν τοῖς στενωποῖς πλείοσιν ὑμῶν συντύχωσιν, ἰλιγ-\n\nγιῶσιν;\nἀλλ’ ἀργύριόν τις ἐλπίσας παρέσται μοι;\n\nπόθεν; ἀλλ’ εὖ τι πεπονθὼς καὶ χάριν ἀποδιδούς; ποί-\n\nἀν’; ἐγὼ γάρτοι φιλῶ μὲν ὑμᾶς ἅπαντας, ὠ πολῖται,\n\nκαὶ τοὺς ὑμετέρους παῖδας, ὡς ἴσασιν οἱ θεοί, τὸ δὲ\n\nεὐεργετηκέναι μεγάλα τινὰς ἀνθρώπων οὐχ ἡμῶν τῶν\n\nνέων. οἰκέται, νὴ Δία, μεθ’ | ἡμῶν ἔσονται;\n\nνυ γε, οἱ τοῦ πατρός, οἱ τὰς πέδας εἰδότες καὶ τὸν\n\nμύλωνα. πῶς οὖν; πρὸς τίνας βλέψω; τίνας ἱκετεύσω;\n\nτίνας ἐρήσομαι; τίσιν ἀποκρινοῦμαι; πῶς διαφεύξομαι\n\nτοσαύτας τρικυμίας;\n33. Ἀλλὰ <τίς> δίκαια λέγων ἡττήθη;\n\nἐν τοῖς δικαστηρίοις ἤδη τις δίκην ὀφείλων οὐκ ἔδωκεν,\n\nἕτερος οὐκ ὀφείλων ἐκολάσθη. καὶ ὥσπερ οἱ χείμαρροι\n\nπολλάκις ἀποφέρουσι τὰ πρὸς φυλακὴν πεποιημένα\n\nτῶν ἀγρῶν, οὕτω παρασύρεται τῶν δικαίων ἡ μερὶς\n\nὑπὸ στάσεως κολάκων καὶ σεμνοτέρων ὀνομάτων, ὁποῖ-\n\nόν τι καὶ τὸ τοῦ πατρός. εἰ γὰρ τἄλλα πάντα ἔχων\n\n\n\n\n\n\n\n\n\n\n\nεἰσῄειν ὧν οὐδὲν ἔστι μοι νῦν, οὐκ ἂν ἐξήρκουν αἰ\n\nὀφρύες τῷ πατρὶ καὶ τὰ νεύματα καὶ μικρὰ φωνὴ καὶ\n\nπρόσωπον κατηφὲς καὶ τό, ὦ θεοί, τί γὰρ ἐγάμουν;\nοὐδὲν οὖν ἕτερον ἢ ἐν σχήματι κρίσεως ἀπολοῦ-\n\nμαι καὶ δοκῶν τῶν ἴσων μετέχειν εἰς ἄνισον ἀγῶνα\n\nἐμπεσοῦμαι. ᾧ τοίνυν ἅπαν δικαίωμα πρὸς σωτηρίαν\n\nἄχρηστον καὶ τὸ πάντως ἁλώσεσθαι πρόδηλον, πῶς\n\nοὐκ ἂν ἀνόητος εἴην μὴ φθάνων τοὺς δικαστάς;\nὍτι, φησίν, ὀμοῦνται καὶ οὐδ’ εἰ σφόδρα\n\nβούλοιντο, χαρίσαιντ’ ἂν θατέρῳ. κωλύσει γὰρ\n\nὁ φόβος. ἐγὼ δὲ ἀμελήσειν μὲν ὅρκων οὐκ ἂν αἰτια-\n\nσαίμην τοὺς ψηφιουμένους, οἶδα δὲ πολλοὺς πολλάκις\n\nτῶν δικαστῶν καὶ ταῦτα οὐκ ὀλίγην πεποιημένους τοῦ\n\nμὴ παρακρουσθῆναι πρόνοιαν ἠπατημένους.\nπῶς\n\nδὴ τοῦτο γίγνεται; παρὰ τῶν δικαζομένων ἔρχεται\n\nμαθησόμενος ὁ δικαστὴς περὶ ὧν ψηφιεῖται. οὗτοι δὲ\n\nποτὲ μὲν ἱκανῶς ἐδίδαξαν, ποτὲ δὲ οὔ. τούτων δὲ\n\nπολλάκις οἱ μὲν δεινοὶ λόγῳ διαστρέψαι τἀληθές, οἱ\n\nδὲ οὐ δύνανται δηλῶσαι περὶ ὧν ἔχουσιν ἱκανῶς. ἐν-\n\nταῦθ’ οὖν ὁμοῦ τε τὸ δίκαιον ἡττᾶται καὶ ὁ ὅρκος οὐ\n\nπαραβαίνεται. ὁ γὰρ ἄκων ἁμαρτὼν τοῦ προσήκον-\n\nτος αἰτίας ἔξω.\nκαὶ τούτου μάρτυς ὁ νομοθέτης\n\nἀπομνησθείς τε ἀπάτης καὶ καταρώμενος ἀντὶ τῶν\n\nπαρηγμένων τοῖς φενακίζουσιν. εἰ δὲ πανταχοῦ τὸ δί-\n\n\n\n\n\n\n\n\n\n\n\n\n\nκαῖον ᾔδει νικῆσον, οὐκ ἂν ἦν ἐν τοῖς νόμοις οὔτε τὸ\n\nτῶν ἀπατώντων οὔτε τὸ τῶν ἀπατωμένων ὄνομα. ἀλλ’\n\nεἰδὼς μὲν ὡς οὐκ ἔστιν ὅλως ἀπάτης δικαστήρια καθα-\n\nρεύειν, βουλόμενος δὲ αὐτὸ | κωλύσαι τῶν\n\nἄλλων ἐπὶ τοῦτο εὕρισκεν οὐδέν, τὴν ἀρὰν δὲ μόνην\n\nᾤετο δεῖν ἔσεσθαι. βραχὺς δὲ ἄρα ταύτης ὁ λόγος τοῦ\n\nἴσου καὶ τοῦ δικαίου.\nἂν οὗν οἶ μὲν τὰ τῶν δεῖτ’\n\nνῶν καὶ σοφιστῶν ποιῶσιν, ἐγὼ δὲ ἐκπεπληγμένος ἐστή-\n\nκω καὶ σκοτοδινιῶ καὶ τὰ μὲν <μηδ᾿> εὑρίσκω, τῶν\n\nἐπιλανθάνωμαι, μικρὸν δὲ φαίνωμαι τῶν ἀνδριάντων\n\nδιαφέρειν, τοῦτ’ ἤδη κατηγορία τῶν δικαστῶν; τί γάρ;\n\nἢν ἐκεῖνοι μὲν ἐρωτῶσι· τί πρὸς ταῦτα φῄς, ὦ παῖ;\n\nπῶς συκοφαντεῖσθαι λέγεις; ἐμοὶ δὲ τὸ πρόσωπον\n\nτοῦ πατρὸς ἀποστρέφῃ τὴν γλῶτταν, ἡ τοῦ φεύγοντος\n\nαἰδὼς κακία ἂν εἴη τοῦ δικαστοῦ; ποία; μὴ τοίνυν με\n\nτῶν δικασόντων νομιζέτω τις κατηγορεῖν, ὅταν ἀπεγνω-\n\nκέναι λέγω τὴν ἀφιεῖσαν ψῆφον. οὐ γὰρ ἐκείνους ὑφ-\n\nορώμενος, ἐμαυτὸν δὲ καταμεμφόμενος ταῦτα εἰκάζειν\n\nἔχω.\nἀλλ’ εἰ δεῖ με καὶ τοῦτο συγχωρῆσαι καὶ ταῦ-\n\nτὰ οὐδαμοῦ γενησόμενα δοῦναι γενήσεσθαι ἀνωμολο-\n\n\n\n\n\n\n\n\n\n\n\nγημένως, <ὡς> ψευδεῖς ἡγήσονται τὰς αἰτίας καὶ\n\nφαντίαν οὐ γεγενῆσθαι πώποτε ταύτης φανερωτέραν,\n\nκαὶ τοῖς μὲν περὶ τὸν κατήγορον ἐπιτιμήσειν, τὴν ἐμὴν\n\nδὲ ἐλεήσειν ἐρημίαν, εὖ τοίνυν ἴστε ὧς καὶ τοῦτο ἐγὼ\n\nδέδοικα. καὶ νῦν ἐμοὶ τῷ ταλαιπώρῳ ἁλῶναί τε ἡ με-\n\nγίστη συμφορὰ καὶ ἀποφυγεῖν οὐ μικρά τις καὶ τὸ\n\nφυγεῖν ἐφ’ οὕτως ἀτόποις ἀφόρητον.\nοἶον στρα-\n\nτηγὸς εὔνους μὲν τοῖς πεπιστευκόσι, βαρὺς δὲ τοῖς\n\nπολεμίοις ὡς τἀκείνων αὔξων ἐκρίθη καὶ κριθεὶς ἀπ-\n\nέφυγε. τοῦτον οὐ τὸ μὴ ἁλῶναι παραμυθεῖται, τὸ δὲ\n\nκεκρίσθαι λυπεῖ καὶ οὐδὲ ζῆν ὅ γε τοιοῦτος βούλοιτ’\n\nἄν. ἰατρὸς κατὰ ταὐτὰ πάσαις μὲν ἐπινοίαις ὑπὲρ τῶν\n\nκαμνόντων παρὰ πάντα τὸν χρόνον χρησάμενος, κρίσιν\n\nδὲ ὑπομείνας ὡς προστιθεὶς τοῖς νοσήμασιν ἑκὼν κέρ-\n\nδος ἂν ἡγοῖτο, κἂν ἀποφύγῃ τὸν θάνατον;\nἧς γάρ\n\n\n\n\n\n\n\n\n\n\n\nτις ὧς πλεῖστον ἀφέστηκεν αἰτίας, ταύτην εἰ λάβοι,\n\nκαὶ κρατοῦντι τὸ πρᾶγμα ἀφόρητον. μένει γάρ πως τὸ\n\nτῆς αἰσχύνης, κἂν ὁ θάνατος λυθῇ, καὶ δεῖ τὸν ταύτῃ\n\nπεπληγμένον ἤ κύπτειν εἰς τὴν γῆν ὥσπερ τινὰ ἄτι-\n\nμον ἢ φθεγγόμενον ἐλευθερωθέντα πρέπον τῶν ἐκ\n\nτῆς γραφῆς ὀνειδῶν ἀνέχεσθαι.\nοὐ τοίνυν οὐδ’\n\nαὐτῷ μοι ζῆν ὑπὸ | τοιαύταις ὑποψίαις ἀνεκτόν.\n\nοἶδα γὰρ οἷα καὶ περιὼν ἀκούσομαι· ὁ τοῦ πατρὸς\n\nφονευτής, ὁ τοσοῦτον εἰς τὸν οἶκον ἐμβαλόμε-\n\nνος κακόν, τοῦτον δ’ εἰς ἱερὰ φοιτᾶν; τοῦτον\n\nδὲ ἀγορᾶς ἐπιβαίνειν; τοῦτον δὲ μετέχειν ἐκ-\n\nκλησιῶν;\nἀλλὰ γὰρ ἐπελαθόμην ἐμαυτοῦ προσ-\n\nδοκῶν σωτηρίαν καὶ οἷά με μένει ῥήματα νενικηκότα.\n\nπόθεν γὰρ ἐμὼ νίκη; τί ποιήσει παῖδα πατρὸς ἐν δι-\n\nκαστηρίῳ δυνατώτερον; ποία τύχη;\n44. Ἀλλ᾿ ἀκούσεται, φησίν, ὁ πατὴρ κακῶς\n\nἀποκτείνας ἄκριτον. ὁ γὰρ λοιδορεῖν βουλόμε-\n\nνος τὸν οὐδὲν ἠδικηκότα φήσει παῖδα τεθνά-\n\nναι. κρίνας δέ, ὦ τάν, ταῦτα διαφεύξεται; οὐ γὰρ καὶ\n\n\n\n\n\n\n\n\n\n\n\n\n\nτότε οἱ λέγοντες ἔσονται; ἀνηρπάσθη νέος ἐκ συκο-\n\nφαντίας. κατέχωσεν ὁ πατὴρ βλασφημίαις τὸν\n\nυἱόν. ἐπέκλυσε φωναῖς ῥητόρων γεγυμνασμένων\n\nτὸν οὐδὲ οὗ γῆς εἰστήκει καλῶς εἰδότα. οἴεσθε,\n\nὦ πολῖται, παῖδα πατρὸς ἐν δικαστηρίῳ ἡττημένον\n\nδόξειν ποτὲ δικαίως ἡττῆσθαι; οὐκ ἔστιν οὕτω μικρὸν\n\nὄνομα ὁ πατήρ.\nτῆς οὖν αὐτῆς ἐξ ἑκατέρου περι-\n\nστησομένης δόξης χαρίζομαι τῷ πατρὶ τὰ πολλά, τὸ\n\nμήτε εἰσαγωγέων μήτε δικαστῶν μήτε λόγων τῶν ἵνα\n\nτι λάβωσιν ἅπαντα ποιούντων δεῖσθαι μηδέν. φθεί-\n\nρονται παρ’ αὐτὸν καθ’ ἑκάστην ἡμέραν καὶ στένουσι\n\nδὴ καὶ τὸν κατάρατον καὶ τὸν δυσσεβῆ καὶ πάντα τὰ\n\nτοιαῦτα καλοῦσιν ἐμέ. καὶ οἶδα ὧς ἀνθ’ ἑκάστου τού-\n\nτων τῶν ῥημάτων φέρων τι τούτων ἕκαστος τῶν ἀν-\n\nθρώπων ἀπέρχεται. τούτων ἐλευθερῶ τὸν ἐμαυτοῦ\n\n\n\n\n\n\n\n\n\n\n\nπατέρα μεθιστὰς ἐπ’ ἔργον αὐτὸν τὰ πολλὰ ταῦτα\n\nπερικόπτον. τί γὰρ ἂν γένοιτο συντομώτερον τοῦ ξί-\n\nφος ἀνελόμενον πλῆξαι τὸν οὐ μαχόμενον;\n46. Ἀλλὰ χαλεπόν, φησί, τοῦτο πατρὶ καὶ ἴσως\n\nοὐδὲ δυνατόν. οὐδὲ γὰρ ὑφ’ ὅτου παρακαλοῖτ’\n\nἂν παραδείγματός ἐστιν. οὐδαμοῦ γὰρ ὁ νόμος\n\nοὗτος ἔργον φαίνεται προσλαβών. πρόσθες, εἰ\n\nβούλει, καὶ ταῦτα τὰ πανταχοῦ τε καὶ παρὰ πάντων\n\nθρυλλούμενα, ὅτι ὁ νόμος οὗτος ὁ λέγων ἀκρίτων εἶ-\n\nναι παίδων σφαγὰς δεδοικέναι μὲν τοὺς παῖδας τὴν\n\nἐξουσίαν ταύτην καὶ κατὰ τοῦτο σωφρονεῖν βούλεται,\n\nσφάττειν δὲ οὐδένα δίδωσιν οὐδὲ μύσους οὗ οὐδεὶς\n\nἂν ἐκνίψειεν ἐμπιπλᾶν τὴν | πόλιν. ἤκουσα ταῦ\n\nτα πολλάκις, ἀλλ’ ὅμως ὁ ἐμὸς πατὴρ σφαττέτω μό-\n\nνος, ἐπειδὴ καὶ μόνος ἐστὶ παιδὸς πατὴρ οὕτως ἐπιθυ-\n\nμοῦντος ἀποθανεῖν.\n47. Ἀλλ᾿ ἐμποδών, φησίν, ἡ φύσις ἔσται. ποία\n\n\n\n\n\n\n\n\n\n\n\n\n\nφύσις; ἢν ἐγὼ σαθράν, ὧς αὐτός φησιν, ἀπέφηνα;\n\nπάλαι ταῦτα ἦν κοσμεῖν τὴν φύσιν καὶ θεὸν καὶ θεῶν\n\nμεγίστην ἀποκαλεῖν, ἣ ἣ καὶ δι’ αὐτῶν ἀφικνεῖται τῶν\n\nἑρπετῶν τὴν αὑτῆς ἐπιδεικνυμένη ῥώμην, ἢ πείθει\n\nπατέρας μὲν προκινδυνεύειν παίδων, τῶν πατέρων δὲ\n\nτούτους. καὶ παρατάξεις καὶ μάχας καὶ φόνους καὶ τὸν\n\nτοῦ θνήσκειν ἐν τοῖς ὅπλοις ἔρωτα ἥδε ἐστὶν ἡ ποι-\n\nοῦσα. αὕτη διδάσκει τοὺς μὲν τῶν ψυχῶν ὠνεῖσθαι\n\nτοῖς ἐγγόνοις τὴν ἐλευθερίαν, τοὺς δὲ ἐκείνοις ἐξ ὧν\n\nἔφυσαν αὐτοί.\nτούτους ἀλύτους μέχρι τῆς ἐμῆς\n\nτόλμης ἐτήρησεν ὁ χρόνος τοὺς νόμους, ἀλλ’ αὐτὸς\n\nτοσαύτην ἰσχύν, ὡς αὐτὸς βοῶν λέγει, ἐξήλεγξα καὶ\n\nδιέφθειρα καὶ κατεπάτησα τὸν θεσμόν. καὶ ὅτε δὴ\n\nπρὸς αὐτὸν ἐμνήσθην οἴκοι τῆς φύσεως, διεφαύλισεν.\n\n\n\n\n\n\n\n\n\n\n\nαὐτὸς τοίνυν ὁμολογείτω καὶ μὴ νῦν μὲν αὐτὴν τὸ\n\nμηδέν, νῦν δὲ μέγα τι νομιζέτω.\nἀποστήτω τῆς\n\nτοῦ παιδὸς ἐννοίας καὶ λεγέτω πρὸς αὑτόν· οὐ παῖδα\n\nκτενεῖς. οὔ, ἀλλ’ ἐχθρόν, δυσμενῆ, πολέμιον.\n\nεἰ μὲν γὰρ οὐ ταῦτα πέπεισται, τί πρὸς τὴν κρίσιν\n\nαὐτὸν ὠθεῖ; τί ἀποστερεῖ τὸν οἶκον παιδὸς οὐδὲν ἠδι-\n\nκηκότος; εἰ δ’ οὐδεὶς ἂν αὐτοῦ τοῦτο ἐξέλοι τῆς γνώ-\n\nμης, τῷ τρόπῳ κρινέτω τὸν υἱόν, μὴ τῷ σπέρματι.\n50. Καλεῖτε δὴ τὸν πατέρα καὶ τὴν χάριν ἐπαγ-\n\nγέλλετε· παραλαμβανέτω με παρ’ ὑμῶν καθάπερ τινὰ\n\nαἰχμάλωτον. εἴτ’ ἐνταῦθα βούλοιτο σφάττειν ἐν ὀφθαλ-\n\nμοῖς τοῦ δήμου παντός, σφαττέτω· εἴτ’ ἐν τῷ βουλευ-\n\nτηρίῳ τῆς βουλῆς καθημένης, κτεινέτω· εἴτε πρὸ τοῦ\n\nδικαστηρίου, πληττέτω· εἴτ’ ἐπὶ μέσης τῆς ἀγορᾶς,\n\nπαιέτω. τάχα δ’ ἂν πρέποι τῷ ἔργῳ τῆς οἰκίας ὁ ἀν-\n\nδρών, οὗ τῷ πατρὶ συσσιτῶν οὐδὲ αὐτὴν ἡδέσθην τὴν\n\nτράπεζαν. καλεσάτω μὲν τὴν συγγένειαν ἅπασαν, περι-\n\nστήσας δέ μου τῷ σώματι καὶ ἄνδρας καὶ γυναῖκας\n\nἀνίσχοντος ἡλίου πολλὰ κατ’ ἐμοῦ διαλεχθεὶς πρὸς αὑτὸν\n\nοὕτω κατακοπτέτω.\n51. Ἀλλ’ οὐδὲν ἂν τούτων δύναιτο. καλῶς.\n\nἀλλ’ ἐκεῖνό γε ῥᾷστον τοῖς Ι πρώτοις τουτὶ περὶ\n\n\n\n\n\n\n\n\n\n\n\n\n\nἐμοῦ πρὸς αὐτὸν φθεγξαμένοις παραδοῦναί με πρὸς\n\nσφαγήν. οἴσω κἀκείνους ἐπιφέροντας τὸ ξίφος. εἰ\n\nδὲ κἀκεῖνοι φύγοιεν ἂν τὸν φόνον, ὅπερ ἐγὼ θαυ-\n\nμάσαιμ’ ἄν, ἔξει τινὰ τῶν οἰκετῶν ἀνθ’ αὑτοῦ. οὐκ\n\nἀπορήσει παντάπασι σφαγέως. ἐπειδὰν οὖν ὧδε ᾖ\n\nτῷ θυμῷ κεχαρισμένος, σπεισάσθω πρὸς τὸν νεκρὸν\n\nκαὶ καταλυσάτω τὴν ὀργὴν καὶ δότω τινὰ τῷ τεθνε-\n\nῶτι χάριν. πολλοὶ δὲ οἶς ζῶσιν ἐπολέμουν, τούτους\n\nἐδάκρυσαν κειμένους.\nοἴεσθέ με μνῆμα ἐρεῖν καὶ\n\nκολωνὸν ἤ τι τῶν τοιούτων ἃ παραμυθεῖσθαι δύ-\n\nναιτ᾿ ἂν τὴν οὕτως ἀπελθοῦσαν ψυχήν; οὐδαμῶς. τοι-\n\nγάρτοι τοὐναντίον αἰτῶ. μηδεὶς ἐμὸς φαινέσθω τάφος\n\nμηδὲ ἐχέτω τις ἐπιστὰς λέγειν· ὁ δεῖνα τοῦ δεῖνος\n\nἐνθάδε κεῖται, ἀλλ’ ἀγνοείσθω μὲν οὗ κέκρυμμαι,\n\nγεωργὸς δὲ ἄνωθεν ἀρούτω καὶ σπειρέτω. μᾶλλον δὲ\n\nἄταφόν με ὁ πατὴρ ἐκριψάτω. βέλτιον δὲ ἴσως, εἰ\n\nκαταποντίσειε.\n53. Πρὸς δὲ τοὺς ἡλικιώτας τοὺς ἐμαυτοῦ τοσοῦ-\n\nτον εἰπὼν παύσομαι· ὦ κοινωνοὶ παιδείας καὶ τῶν\n\nκαλλίστων διατριβῶν, ὅτι μὲν ἐστὲ καὶ χρηστοὶ 20\n\nκαὶ δίκαιοι καὶ φιλοπάτορες εὖ οἶδα, δεῖ μέν-\n\n\n\n\n\n\n\n\n\n\n\n\n\nτοι δεδοικέναι μὴ τουτί που τὸ κακὸν ἀρξάμε-\n\nνον ἀπ’ ἐμοῦ πολλοὺς τῶν νῦν ἐπαινουμένων\n\nεἰς ὁμοίαν δόξαν ἐμβάλῃ. φυλάττετ’ οὖν ἅπαν-\n\nτα καὶ παρατηρεῖτε καὶ ὅπως μὴ λαθόν τι τὴν\n\nπαροῦσαν ὑμῖν εὐδαιμονίαν ἀνατρέψῃ σκοπεῖ-\n\nσθε. τουτὶ δὲ οὐχ ὑμῶν μᾶλλον ἢ ὅλης τῆς πό-\n\nλεως ὄφελος.\n54. Ὁ πατὴρ δέ, εἰ σφόδρα ἐπιθυμεῖ δικαστηρίου\n\nκαὶ κρίσεως, νῦν μὲν ἀποκτεινάτω με, μετὰ δὲ ταῦτα\n\nἐν Ἅιδου τεθνεὼς τεθνεῶτα παρὰ τοῖς ἐκεῖ δικασταῖς\n\nδιωκέτω, οὗ μία πλεονεξία μόνη τῶν δικαίων ἡ ῥοπή.\n"};
