var sequence = {"name":"Libanius. Characteres Epistolici [Sp.]","data":"ἐπιστολιμαῖοι χαρακτῆρες.ὁ μὲν ἐπισταλτικὸς χαρακτὴρ ποικίλος τε καὶ πολυ-\nσχιδὴς ὑπάρχει, ὅθεν τῷ γράφειν βουλομένῳ προσήκει\nμὴ ἁπλῶς μηδ’ ὡς ἔτυχεν ἐπιστέλλειν, ἀλλὰ σὺν ἀκριβείᾳ\nπολλῇ καὶ τέχνη· ἄριστα δ’ ἄν τις ἐπιστεῖλαι δυνηθείη, 6\nεἰ γνοίη, τί τέ ἐστιν ἐπιστολὴ καὶ τί λέγειν ὅλως ἐν αὐτῇ\nθέμις καὶ εἰς πόσας προσηγορίας διαιρεῖται.\n2. Ἐπιστολὴ μὲν οὖν ἐστιν ὁμιλία τις ἐγγράμματος\nἀπόντος πρὸς ἀπόντα γινομένη καὶ χρειώδη σκοπὸν ἐκ-\nπληροῦσα, ἐρεῖ δέ τις ἐν αὺτῇ ὧσπερ παρών τις πρὸς 10\nπαρόντα.\n3. διαιρεῖται δὲ εἰς συχνάς τε καὶ παμπόλλους προσ-\nηγορίας. οὐ γὰρ ἐπειδὴ ἐπιστολὴ προσαγορεύεται ἑνικῷ\n\n\n\n\n\n\n\nὀνόματι, ἤδη καὶ πασῶν τῶν κατὰ τὸν βίον φερομένων\nἐπιστολῶν εἷς τίς ἐστι χαρακτὴρ καὶ μία προσηγορίαι\nἀλλὰ διάφοροι, καθὼς ἔφην.\n4. Εἰσὶ δὲ πᾶσαι αἱ προσηγορίαι αἷς ὁ ἐπιστολιμαῖος\nὑποβάλλετ’ αἰ χαρακτήρ, αἵδε· ἁ παραινετική, β΄ μεμπτι-\nκή, γ΄ παρακλητική, δ΄ συστατική, ε΄ εἰρωνική, ς΄ εὐ-\nχαριστική, ζ΄ φιλική, η΄ εὐκτική, θ΄ ἀπειλητική, ι΄ ἀπαρ-\nνητική, ια΄ παραγγελματική, ιβ΄ μεταμελητική, ιγ΄ ὀνειδι-\nστική, ιδ΄ συμπαθητική, ιε΄ θεραπευτική, ις΄ συγχαρη-\nτική, ιζ΄ παραλογιστική, ἴη ἀντεγκληματική, ἴθ’ ἀντεπι-\nσταλτική, κ΄ παροξυντική, κα΄ παραμυθητική, κβ΄ ὐβρι-\nστική, κγ΄ ἀπαγγελτική, κδ΄ σχετλιαστική, κε πρεσβευ-\nτική, κς΄ ἐπαινετική, κζ΄ διδασκαλική, κη ἐλεγκτική,\nκθ΄ διαβλητική, λ΄ ἐπιτιμητική, λα΄ ἐρωτηματική, λβ΄ παρα-\nθαρρυντική, λγ΄ ἀναθετική, λδ΄ ἀποφαντική, λε’ σκωπτική,\nλς΄ μετριαστική, λζ΄ αἰνιγματική, λη΄ ὑπομνηστική, ’λθ’\nλυπητική, μ΄ ἐρωτική, μα΄ μικτή.\n5. Παραινετικὴ μὲν οὖν ἐστι δι’ ἧς παραινοῦμέν\nτινι προτρέποντες αὐτὸν ἐπί τι ὁρμῆσαι ἢ καὶ ἀφέξεσθαί\nτινος. ἡ παραίνεσις δὲ εἰς δύο διαιρεῖται, εἴς τε προτρο-\nχὴν καὶ ἀποτροπήν. ταύτην δέ τινες καὶ συμβουλευ-\nτικὴν εἷπον οὐκ εὖ, παραίνεσις γὰρ συμβουλῆς διαφέρει.\nπαραίνεσις μὲν γάρ ἐστι λόγος παραινετικὸς ἀντίρρησιν\nοὐκ ἐπιδεχόμενος, οἷον ὡς εἴ τις εἴποι, ὅτι δεῖ τὸ θεῖον\nτιμᾶν· οὐδεὶς γὰρ ἐναντιοῦται τῇ παραινέσει ταύτῃ μὴ\nπρότερον μανείς· συμβουλὴ δ’ ἐστι λόγος συμβουλευτι-\nκὸς ἀντίρρησιν ἐπιδεχόμενος, οἶον ὡς εἴ τις εἴποι, ὅτι\nδεῖ πολεμεῖν, πολλὰ γάρ ἐστι τὰ ἐκ πολέμου κέρδη, ἕτερος\nδέ τις ἂν ἀντείποι, ὧς οὐ δεῖ πολεμεῖν, πολλὰ γάρ ἐστι\nτὰ ἐκ πολέμου συμβαίνοντα, οἷον ἧττα, αἰχμαλωσία,\nπληγαί, πολλάκις καὶ πόλεως κατασκαφή.\n6. Μεμπτικὴ δ’ ἐστὶ δι’ ἧς μεμφόμεθά τινα.\n7. παρα-\nκλητικὴ δι’ ἧς ἀξιοῦμέν τινα διά τι πρᾶγμα.\n8. συστα-\n\n\n\n\n\n\nτικὴ δι’ ἧς συνιστῶμέν τινα παρά τινι. ἡ δ’ αὐτὴ καὶ\nπαραθετικὴ καλεῖται.\nεἰρωνικὴ δι’ ἧς ἐπαινοῦμέν τινα\nἐν ὑποκρίσει περὶ τὴν ἀρχήν, ἐπὶ τέλει δὲ τὸν ἑαυτῶν\nσκοπὸν ἐμφαίνομεν, ὡς τὰ ῥηθέντα καθ’ ὑπόκρισιν εἰρή-\n5 καμεν.\nεὐχαριστικὴ δι’ ἧς χάριν γινώσκομέν τινι διά\nτι.\nφιλικὴ δι’ ἧς φιλίαν ψιλὴν ἐμφαίνομεν μόνον.\nεὐκτικὴ δι’ ἧς τυχεῖν τινος εὐχόμεθα.\nἀπειλητικὴ\nδι’ ἧς ἀπειλοῦμέν τινι.\nἀπαρνητικὴ δι’ ἧς ἀπαρνού-\nμενοί τι φαινόμεθα.\nπαραγγελματικὴ δι’ ἧς παραγ-\n10 μέλλομέν τινι περί τινος. αὕτη δὲ καὶ μαρτυρικὴ καλεῖ-\nται.\nμεταμελητικὴ δι’ ἧς δοκοῦμεν μεταγινώσκειν\nἐφ’ οἶς ὑπεσχόμεθά τινι ἢ καὶ ἐφ’ οἷς ἐδόξαμεν ἐσφάλ-\nθαι.\nὀνειδιστικὴ δι’ ἧς ὀνειδίζομέν τινα ἐφ’ οἷς ὑφ’\nἡμῶν πέπονθε καλῶς, εἰ ἀμνημονεῖ.\nσυμπαθητικὴ\n15 δι’ ἧς δοκοῦμέν τινι συμπάσχειν ἐφ’ οἷς ὑπέστη κακοῖς.\nθεραπευτικὴ δι’ ἧς θεραπεύομέν τινα λυπηθέντα\nπρὸς ἡμᾶς περί τινος. ταύτην δὲ καὶ ἀπολογητικήν τινες\n\n\n\n\n\n\n\nκαλοῦσιν.\nσυγχαρητικὴ δι’ ἧς συγχαίρομέν τινι εὖ\nμάττοντί\nπαραλογιστικὴ δι’ ἧς ὑπερφρονοῦμέν\nτινος ὧς εὐτελοῦς.\nἀντεγκληματικὴ δι’ ἧς ἐγκαλού-\nμενοι ἀντεγκαλοῦμέν τινι τὸ ἐπιφερόμενον ἡμῖν ἔγκλημα\nπεριτρέποντες τῷ ἐγκαλοῦντι.\nἀντεπισταλτικὴ δι’ `\nἧς πρὸς τὰ γραφέντα ἡμῖν ἐπιστέλλομεν.\nπαροξυν-\nτικὴ δι’ ἧς ἐρεθίζομέν τινα καὶ παροξύνομεν πρὸς τὴν\nκατά τινος μάχην.\nπαραμυθητικὴ δι’ ἧς παραμυθού-\nμεθά τινα ἐπὶ τοῖς συμβᾶσιν αὐτῷ λυπηροῖς.\nὑβρι-\nστικὴ δι’ ἧς ὑβρίζομέν τινα διά τι.\nἀπαγγελτικὴ δι’\nἧς ἀπαγγέλλομέν τι τῶν συμβάντων πραγμάτων.\nσχετ-\nλιαστικὴ δι’ ἧς σχετλιάζοντές τε καὶ ὀδυρόμενοι φαινό-\nμεθα.\nπρεσβευτικὴ δι’ ἧς πρεσβεύομεν περί τινος.\nἐπαινετικὴ δι’ ἧς ἐπαινοῦμέν τινα ἐκ ἀρετῇ τινι δια-\nπρέποντα. χρὴ δ’ ἑ γινώσκειν ὡς ἔπαινος ἐγκωμίου δια-\nφέρει. ἔπαινος μὲν γάρ ἐστι λόγος ἐπαινετικὸς μίαν πρᾶ-\nξιν ἐπαινῶν, ἐγκώμιον δὲ λόγος ἐγκωμιαστικὸς πολλὰς\nἐν ἑαυτῷ πράξεις περιλαμβάνων. ἡ οὖν ἐπιστολὴ ἡ μίαν\n\n\n\n\n\nπρᾶξιν ἐπαινοῦσά τινος ἐπαινετικὴ καλεῖται, ἡ δὲ πολλὰς\nἐγκωμιαστική.\nδιδασκαλικὴ δι’ ἧς διδάσκομέν τινα\nπερί τινος.\nἐλεγκτικὴ δι’ ἧς ἐλέγχομέν τινα ἀρνού-\nμενον πρᾶξίν τινα πραχθεῖσαν αὐτῷ ἢ λόγον λεχθέντα.\n5\nδιαβλητικὴ δι’ ἧς διαβάλλομέν τινα ἐφ’ οἷς ἔπραξεν.\nἐπιτιμητικὴ δι’ ἧς ἐπιτιμῶμέν τινι ἐφ’ οἷς ἀσέμνως\nπράττει.\nἐρωτηματικὴ δι’ ἧς ἐρωτῶμέν τινα περί τι-\nνος ἀγνοοῦντες ἐπὶ τῷ τὴν ἐπιστήμη·ν εὐτυχῆσαι παρ’\nαὐτοῦ τοῦ ζητουμένου.\nπαραθαρρυντικὴ δι’ ἧς παρα-\n10 θαρρύνομέν τινα καὶ ἄφοβον καθιστῶμεν.\nκὴ δι’ ἧς τὴν ἑαυτῶν γνώμην ἀνατιθέμεθά τινι τῶν φί-\nλων συμβουλῆς παρ’ αὐτοῦ δεόμενοι.\nἀποφαντικὴ\nὄι ἧς ἀποφαινόμεθα καὶ ἀπότομον κρίσιν ἐκφέρομεν\nκατά τινος.\nσκωπτικὴ δι’ ἧς σκώπτομέν τινα ἐπί τινι.\n15\nμετριαστικὴ δι’ ἧς μετριάζομέν τι καὶ ταπεινοφρο-\nνοῦμεν.\nαἰνιγματικὴ δι’ ἧς ἄλλα μέν τινα λέγεται,\nἄλλα δὲ νοεῖται.\nὑπομνηστικὴ δι’ ἧς δοκοῦμέν τινα\n\n\n\n\nτοῦ ζητουμένου πράγματος ἡμῖν ὑπομιμνήσκειν τὸν σκο-\nπὸν ἡμῶν ἐν αὐτῇ χαράττοντες.\nλυπητικὴ δι’ ἦς\nἐμφαίνομεν ἑαυτοὺς λυπουμένους\nἐρωτικὴ δι’ ἧς\nἐρωτικοὺς πρὸς τὰς ἐρωμένας προσφερόμεθα λόγους.\nμικτὴ δὲ ἣν ἐκ διαφόρων χαρακτήρων συνιστῶμεν.\n46. Αὗται μὲν οὖν εἰσιν αἱ προσηγορίαι πᾶσαι εἰς ἃς\nἡ ἐπιστολὴ διαιρεῖται. δεῖ δὲ τὸν ἀκριβῶς ἐπιστέλλειν\nἐθέλοντα μὴ μόνον τῇ τῆς ὑποθέσεως μεθόδῳ χρῆσθαι,\nἀλλὰ καὶ φράσεως ἀρετῇ τὴν ἐπιστολὴν κατακοσμεῖν καὶ\nἀττικίζειν μὲν μετρίως, μὴ μέντοι πέρα τοῦ προσήκοντος\nκομφολογίᾳ χρῆσθαι.\nἡ γὰρ ὑπὲρ τὸ δέον ὑψηγορία\nκαὶ τὸ ταύτης ὑπέρογκον καὶ τὸ ὑπεραττικίζειν ἀλλό-\nτριον τοῦ τῶν ἐπιστολῶν καθέστηκε χαρακτῆρος, ὧς πάν-\nτες οἱ παλαιοὶ μαρτυροῦσι, Φιλόστρατος δὲ ὁ Λήμνιος\nμάλιστά φησι· δεῖ γὰρ τὴν τῆς ἐπιστολῆς φράσιν\nτῆς μὲν συνηθείας ἀττικωτέραν εἶναι, τοῦ δὲ\nἀττικισμοῦ συνηθεστέραν καὶ μήτε λίαν ὑψηλὴν\n\n\n\n\nμήτε ταπεινὴν ἄγαν, ἀλλὰ μέσην τινά.\nκοσμεῖν\nδὲ δεῖ τὴν ἐπιστολὴν σαφηνείᾳ τε μάλιστα καὶ συντομίᾳ\nμεμετρημένῃ καὶ ἀρχαϊσμῷ λέξεων. σαφὴνειαγάρἀγα-\nθὴ μὲν ἡγεμὼν παντὸς λόγου, μάλιστα δὲ ἐπι-\nστολῆς.\nχρὴ μέντοι μήτε συντομίᾳ σαφήνειαν δια-\nφθείρειν μήτε σαφηνείας φροντίζοντα ληρεῖν ἀμέτρως,\nἀλλὰ τοῦ συμμέτρου στοχάζεσθαι τοὺς ἀκριβεῖς τοξότας\nμιμούμενον. ὥσπερ γὰρ οὔτε τὸ πολὺ τὸν προκείμενον\nτοῖς τοξόταις σκοπὸν παρέρχεσθαι αἰ οὔτε τὸ ἐντὸς τοῦ\nσκοποῦ τοξεύειν καὶ πολὺ τοῦ προσήκοντος ἀποδεῖν ἀν-\nδρός ἐστιν εὐφυοῦς τε καὶ στοχαστικοῦ, ἀλλὰ μόνου τοῦ\nσυμμέτρως στοχαζομένου τοῦ σκοποῦ καὶ τοῦτον βάλλον-\nτος, οὕτως οὔτε τὸ πέρα τοῦ προσήκοντος ληρεῖν οὔτε\nτὸ βραχυλογίαν ἀσπάζεσθαι δι’ ἀπορίαν καὶ τὸ σαφὲς\nἐπικρύπτειν τῶν ἐπιστάλσεων ἀνδρός ἐστι λογίου, ἀλλὰ\nμόνου τοῦ μετ’ εὐφραδείας τῆς συμμετρίας στοχαζομένου\nκαὶ τὸ λεγόμενον καλῶς σαφηνίζοντος.\nτὸ μὲν οὖν\n\n\n\n\n\n\n\nμέγεθος τῆς ἐπιστολῆς ὡς πρὸς τὰ πράγματα, καὶ οὐ\nπάντως τὸ πλῆθος καθάπερ κακίαν ἀτιμάζειν καλόν, ἀλλὰ\nδεῖ καί τινας ἐπιστολὰς ἀπομηκύνειν ἐν καιρῷ πρὸς\nτὴν ἀπαιτοῦσαν χρείαν, πληρώσει δὲ τὴν εἰς ἐπιστολὰς\nχάριν ἱστοριῶν τε καὶ μύθων μνήμη καὶ παλαιῶν συγ-\nγραμμάτων καὶ παροιμιῶν εὐστόχων καὶ φιλοσόφων δογ-\nμάτων χρῆσις, οὐ μέντοι γε ταύτην διαλεκτικῶς προσ-\nακτέον.\n51. Τοσαῦτα μὲν περὶ ἐπιστολιμαίου χαρακτῆρος εἰρη-\nκὼς καὶ τοῖς λεχθεῖσιν ἀρκεῖσθαι κρίνας τοὺς συνετοὺς\nὑπογράψομαι καὶ τὰς ἐπιστολὰς ἑκάστη οἰκείαν ἁρμόσας\nπροσηγορίαν. προσήκει μέντοι τῷ γράφειν βουλομένῳ\nπρὸς τοῦ κατὰ τὴν ἐπίσταλσιν χαρακτῆρος μὴ ληρεῖν\nμήτε μὴν ἐπιθέτοις ὀνόμασι χρῆσθαι, ὡς ἂν μὴ κολα-\nκεία τις καὶ δυσγένεια προσῇ τῷ γράμματι, ἀλλ’ οὕτως\nἀπάρχεσθαι· ὁ δεῖνα τῷ δεῖνι χαίρειν. οὕτω γὰρ ἅπαν-\nτες οἱ ἐπὶ σοφίᾳ τε καὶ λόγοις διαπρέψαντες παλαιοὶ φαί-\nνονται πεποιηκότες καὶ δεῖ τὸν ἐκείνων ζηλωτὴν βουλό-\n\n\n\n\n\n\nμένον γίνεσθαι κατόπιν αὐτῶν βαίνειν. εἰσὶ δὲ αἱ προ-\nταγεῖσαι ἐπιστολαὶ αὗται.\n52. Παραινετική. Ζηλωτὴς ἀεί, βέλτιστε, γενοῦ τῶν\nἐναρέτων ἀνδρῶν. κρεῖττον γάρ ἐστι τοὺς ἀγαθοὺς ζη-\nλοῦντα καλὸν ἀκούειν ἢ φαύλοις ἑπόμενον ἐπονείδιστον\nεἶναι τοῖς πᾶσιν.\n53. Μεμπτική. Οὐ καλῶς ἔδρασας τοὺς εὖ ποιήσαν-\nτας ἀδικήσας. δέδωκας γὰρ ἄλλοις κακίας παράδειγμα\nτοὺς εὐεργέτας ὑβρίζων.\nΙΙαρακλητική. Καὶ Καὶ πάλαι μὲν ἠξίωσα τὴν σὴν\nἱερὰν διάθεσιν καὶ νῦν δὲ ἀξιῶ τυχεῖν τοῦδε τοῦ πράγ-\nματος καὶ εὖ οἶδ’ ὅτι τεύξομαι. δίκαιον γάρ ἐστι τοὺς\nγνησίους φίλους τυγχάνειν τῶν αἰτήσεων, ὅταν αὗται μὴ\nπονηραὶ πεφύκωσι, μάλιστα.\nΣυστατική. Τὸν τιμιώτατον καὶ περισπούδαστον\nἄνδρα τόνδε δεξάμενος ξενίσαι μὴ κατοκνήσῃς σεαυτῷ\nπρέποντα πράττων κἀμοὶ κεχαρισμένα.\nΕἰρωνική. Λίαν ἄγαμαι τὴν σὴν ἐπιείκειαν, ὅτι\nοὕτω ταχέως μεταβάλλῃ ἀπ’ εὐνομίας εἰς τὸ ἐναντίον,\n20 ὀκνῶ γὰρ εἰπεῖν εἰς μοχθηρίαν. ὡς δὲ ἔοικεν, οὐ\n\n\n\n\nἐχθροὺς φίλους ποιεῖν παρεσκεύασαι, ἀλλὰ τοὺς φίλους\nἐχθρούς. τὸ γὰρ δρᾶμα δέδειχεν ὡς καὶ φίλων ἀνάξιον\nκαὶ τῆς σῆς παροινίας ἐπάξιον.\n57. Εὐχαριστική. Πολλῶν μὲν καὶ ἄλλων ἀγαθῶν\nἕνεκα χάριν γινώσκω τῇ σῇ καλοκἀγαθίᾳ, μάλιστα δὲ\nτοῦδε τοῦ πράγματος ἐφ’ ᾧ με τῶν ἄλλων ὑπὲρ ἀπάντων\nὠφέλησας πλεῖον.\n58. Φιλική. Γνησίων εὐπορήσας γραμματηφόρων\nἐσπούδασα τὴν σὴν ἀγχίνοιαν προσειπεῖν. ὅσιον γὰρ\nὑπάρχει τοὺς γνησίους φίλους παρόντας μὲν τιμᾶν, ἀπόν-\nτὰς δὲ προσερεῖν.\n59. Εὐκτική. Εἴθε μοι τὸ θεῖον παράσχοι τὴν σὴν\nἱερὰν θεάσασθαι μορφήν, ἧς ἀπολαῦσαι πάλαι ἐλπίζω\nδιηνεκῶς εὐχὰς ὑπὲρ τούτου ποιούμενος τῷ κρείττονι.\n60. παραγένωμαι. Εὖξαι πάσῃ ψυχῇ καὶ παντὶ σθέ-\nνεῖ μὴ παραγένωμαι. ἐὰν γὰρ παραγένωμαι, πολλῶν πεῖ\nραθήσῃ κακῶν, ὧν οὐκ ἤλπισάς ποτε δέξασθαι πεῖραν.\n61. ἀπαρνητική. Οὐδὲν εἴργασμαι, βέλτιστε ἀνδρῶν,\nὧν ἀκηκοὼς ἐγκαλεῖς μοι δεινῶν. ὅθεν μηδὲν φαῦλον\nφρόνει περὶ ἐμοῦ. οὐ γὰρ θέμις διαβολῇ πιστεύειν καὶ\nφήμη ματαίᾳ μηδὲν ὑγιὲς λεγούσῃ. διαβολὴ γὰρ μήτηρ\nἐστὶ πολέμου.\n62. Παραγγελματική. Πολλάκις ἠδίκησας τὸν ἡμέ-\nτερον γεωργὸν ὡς μὴ γινώσκων εἰς ἡμᾶς ἀνατρέχουσα\nτὴν ὕβριν. ἀλλὰ παῦσαι τοῦ λοιποῦ, μή σε καὶ τῆς προ-\nτέρας ἀδικίας δίκην εἰσπραξώμεθα.\nΜεταμελητική. Οἶδα καὶ σφαλείς, ὡς κακῶς\nδιεπραξάμην. διὸ μεταγνοὺς ἐπὶ τῷ σφάλματι συγγνώμην\nαἰτῶ. ἧς μεταδοῦναί μοι μὴ κατοκνήσῃς. δίκαιον γάρ\nἐστι συγγινώσκειν πταίουσι τοῖς φίλοις, ὅτε μάλιστα καὶ\nἀξιοῦσι συγγνώμης τυχεῖν.\nὈνειδιστική. Πόλλα καλὰ πέπονθας ὑφ’ ἡμῶν\nκαὶ θαυμάζω καθ’ ὑπερβολήν, πῶς οὐδενὸς τούτων μνεί-\nαν ποιεῖς, ἀλλὰ κακῶς ἡμᾶς λέγεις, ὅπερ ἐστὶν ἀχαρίστου\nγνώμης. οἱ γὰρ ἀχάριστοι τῶν καλῶν ἀμνημονοῦσι καὶ\nτοὺς εὐεργέτας ὧς ἐχθροὺς κακῶς ἐπὶ τούτοις δΙατίθεν-\nται.\n65. Συμπαθητική. Σφόδρα κατὰ ψυχὴν ἠχθέσθην\nἀκηκοὼς περί τινων συμβάντων σοι δεινῶν καὶ τὸ θεῖον\nἱκέτευσα τούτων ἐλεύθερόν σε καταστῆσαι. φίλων γάρ\nἐστιν εὔχεσθαι τοὺς φίλους ἀεὶ κακῶν ἐλευθέρους ὁρᾶν.\n66. Θεραπευτική. Ἐγὼ μὲν ἐφ’ οἷς εἶπον λόγοις\nμετῆλθον ἔργῳ, τὸ γὰρ σύνολον οὐκ ἐνόμιζόν σέ ποτε\nλυπηθήσεσθαι· εἰ δ’ ἐπὶ τοῖς λεχθεῖσιν ἢ πραχθεῖσιν\nἠχθέσθης, ἴσθι, κράτιστε ἀνδρῶν, ὡς οὐκέτι τῶν ῥηθέν-\nτων λόγον ὅλως ποτὲ ποιήσομαι. σκοπὸς γάρ μοι θερα-\nπεύειν ἀεὶ τοὺς φίλους ἐστὶν ἧπερ λυπεῖν.\n67. Συγχαρητική. Συγχαίρω σοι λίαν ἐφ’ οἷς ἀγω-\nνισάμενος εὐδοκίμησας εἰς τοσοῦτον ὡς καὶ γραφῇ τιμη-\nθῆναι. συγχαίρειν γὰρ χρὴ τοῖς φίλοις εὖ πράττουσιν\nὧς καὶ συναλγεῖν λυπουμένοις.\nΠαραλογιστική. Εἰ καὶ μέγας τις ἦσθα καὶ τῶν\n\n\n\nἐπὶ δυνάμει βοωμένων εἷς, ἐν οὐδενί σε μέτρῳ τὸ παρά-\nπαν ἂν περιεπτυξάμην. πολὺ δέ γε μᾶλλόν σε νῦν οὐ\nπροσποιοῦμαι διὰ τὴν ἀσθένειάν σου. οὐδὲν γάρ με λυ-\nπεῖς οὐ δι’ ἀρετὴν τοῦ μὴ θέλειν ἀδικεῖν, ἀλλὰ τῷ δυνά-\nμεως ἀπορεῖν.\n69. Ἀντεγκληματική. Τί ἐγκαλεῖς ἡμῖν ὧς αἰτίοις\nσοι γενομένοις συμφορᾶς καὶ οὐκ ἐγκαλεῖς σεαυτῷ τῷ\nκακώσαντι τὰ καθ’ ἡμᾶς; σὺ γὰρ ἡμῖν αἴτιος γέγονας\nἀπείρων κακῶν ὁ καὶ πολλοὺς ἄλλους λυπήσας καὶ οὐχ\nἡμεῖς σοὶ οἱ μηδένα τὸ παράπαν ἠδικηκότες ποτέ.\n70. Ἀντεπισταλτική. Δεξάμενος τὰ γράμματα τῆς\nσῆς γνησιότητος καὶ γνοὺς δι’ αὐτῶν ὡς ἐν εὐπραγίᾳ\nδιάγεις, λίαν ἥσθην. δι’ εὐχῆς γὰρ ἔχω τοὺς φίλους εὖ\nπράττειν ἀεί.\nΠαροξυντική. Εἰ πόρρω τύγ’ χάν ὢν ἐγὼ τοῦ κα-\nκοδαίμονος Διοκλέους λίαν ἄχθομαι, καθὸ κακῶς σε παν-\nταχοῦ γῆς διατίθεται, πολύ γε μᾶλλον σὺ τῆς εἰς σὲ λοι-\nδορίας χάριν ὤφελες ἀμύνασθαι. καλὸν γάρ ἐστι τοὺς\n\n\n\n\nπονηροὺς μείζοσιν ὧν ἀδικοῦσι περιβάλλειν κακοῖς καὶ\nτὰς πολλὰς ἐπιστομίζειν φλυαρίας.\n72. Παραμυθητική . . .\n73. Ὑβριστική. Εἰ καλὸς ἦσθα, πολλοὺς ἂν εἶχες\nφίλους γνησίους· νῦν δ’ ἐπειδὴ φαῦλος ἔφυς, εἰκότως 5\nοὐδένα κέκτησαι φίλον. ἕκαστος γὰρ τῶν ἐμφρόνων ἀν-\nδρῶν σπουδὴν ποιεῖται τὸν ἄτοπον φεύγειν ἀεί.\n74. Ἀπαγγελτική. Πόλλα δεινὰ τῇ νῦν ὑφ’ ἡμῶν\nοἰκουμένῃ συμβέβηκε πόλει. πολέμου γὰρ αὐτὴν ἐμφυλίου\nκατειληφότος τὸ πλεῖστον αὐτῆς ἐξηφανίσθη ὡς μηδὲν\nδιαφέρειν τῆς Σκυθῶν ἐρημίας.\nΣχετλιαστική. Ὦ πόσων ἡμῖν κακῶν αἴτιος γέ-\nγονεν ἡ συντυχία τοῦ κακοδαίμονος Ἑρμογένους, ὦ πό-\nσαις συμφοραῖς καὶ δεινοῖς ἡμᾶς περιέβαλε. κρεῖττον\nγὰρ ἡμῖν τῷ Πλούτωνι ξυντυχεῖν ἢ τῷ τοῖς θεοῖς ἐχθρῷ\n76. Πρεσβευτική. Ἀεὶ τῶν δωρεῶν τῆς ὑμετέρας\nκηδεμονίας ἀπελαύομεν. ὅθεν καὶ νῦν, ἀγαθοί, διὰ τῶνδε\nτῶν πρεσβειῶν ἀξιοῦμεν τοῦδε τοῦ πράγματος τυχεῖν,\nὃ συνήθως ἀξιοῦσιν ἐχαρίσασθε. ἐν τούτῳ οὖν τὸ με-\nγαλόψυχον τῆς ὑμετέρας ἀρετῆς ἐπιδεῖξαι δυσωπήθητε.\n77. Ἐπαινετική. Ἀγχίνουν ὄντα σε καθ’ ὑπερβολὴν\n\n\n\n\n\n\n\nκαὶ σφόδρα συνετὸν ἐπαινῶ καὶ τιμῶ. πρέπει γὰρ τοὺς\nθείους ἄνδρας μὴ μόνον ἐπαινεῖν, ἀλλὰ καὶ τιμᾶν.\n78. Διδασκαλική. Μὴ νόμιζε τῶν συμβάντων σοι\nδεινῶν αἴτιον τὸ θεῖον γεγενῆσθαι πανταχοῦ γὰρ τὸ\nθεῖον ἐλεύθερον κακῶν ὑπάρχει. τὸ γὰρ τοῖς ἄλλοις\nφεύγειν τὰ κακὰ παρακελευόμενον οὐκ ἂν αἴτιόν ποτέ\nτινι κακίας γένοιτο.\n79. Ἐλεγκτική. Οὐ λέληθας τόδε τὸ πρᾶγμα διαπρα-\nξάμενος. πολλοὺς γὰρ ἔχεις ἐλέγχους κἂν ἀρνῇ, καὶ μά-\nλιστα τοὺς συνίστοράς σοι γεγονότας καὶ τῆς αὐτῆς σοι\nκεκοινωνηκότας πράξεως. ὅθεν μηδὲ τὴν τιμωρίαν ἔλπιζε\nδιαφεύξεσθαι.\n80. Διαβλητική. Πολλῶν μοι κακῶν αἴτιος γέγονεν\nὁ δεῖνα φαῦλος ἄγαν ὢν τὸν τρόπον. ὑποδὺς γάρ με\nκαθάπερ φίλος καὶ πολλὰ καλὰ ὑπ’ ἐμοῦ πεπονθὼς καὶ\nμὴ δυνηθεὶς τοῖς ἴσοις ἀμείψασθαι διὰ τὸ καλῶν ἀπο-\nρεῖν μεγίστοις περιέβαλε κακοῖς. φυλάττου γοῦν τοῦτον,\nμὴ καὶ σὺ τῶι ὁμοίων ὑπ’ αὐτοῦ πειραθῇς δεινῶν.\n81. Ἐπιτιμητική. Αἰδέσθητι λοιπὸν ἐφ’ οἶς ἁμαρ-\nτάνεις καὶ παῦσαι τοῦ πλημμελεῖν καὶ μὴ μελέτην ἁμαρ-\nτημάτων τὸν σὸν βίον ποιοῦ. σοῦ γὰρ ἕνεκεν ἡμεῖς αἰ-\nσχυνόμεθα.\n82. Ἐρωτηματική. Πόλλην ζήτησιν εἰσενεγκάμενος\nπερὶ τόδε τὸ κεφάλαιον καὶ μὴ κατειληφὼς αὐτοῦ τὴν\nεὕρεσιν δίκαιον ἡγησάμην διὰ τοῦδε τοῦ πρὸς ὑμᾶς ἐρω-\nτηματικοῦ ῥήματος τὴν ἐπιστήμην τοῦ ζητουμένου παρ’\nὑμῶν εὐτυχῆσαι. λοιπὸν ἀξιοῦντι μηδαμῶς ἀποκνήσητε\nπαρασχέσθαι τὴν χάριν καὶ ἐπιστῆσαι τὸ ζητούμενον.\n83. ΙΙαραθαρρυντική. Ἄφοβος ἔσο τὸ παράπαν, ἔχον\nδὲ σεμνῶς πολιτευόμενος διὰ τὸ τὸ θεῖον ἔχειν εὐμενές.\nπανταχοῦ γὰρ τὸ θεῖον τῷ ὀρθῶς βιοῦντι παρίσταται.\nἈναθετική. Δέδοκταί μοι τόδε τὸ πρᾶγμα δια-\nπράξασθαι; διὸ καὶ τὴν ἐμαυτοῦ βουλὴν ἀνατίθεμαί σοι.\nὅθεν τὸ συμφέρον σκοπήσας ἐπίστειλον τὸ πρακτέον.\nποθῶ γὰρ ἀεὶ παρὰ τῶν ἐμφρόνων δέχεσθαι γνώμας αἰ\nγὰρ ἄρισται τῶν φίλων συμβουλίαι καλλίστας ἔχουσι τὰς\nεὐεργεσίας.\n85. Ἀποφαντική. Τὸν ἐμὸν οἰκέτην ἐβουλευσάμην\n\n\n\n\n\nτιμωρήσασθαι δι’ ἢν μοι κατεσκεύασεν ἐπιβουλήν. ὅθεν\nμή μοι παρακλήσεις προσάγειν περὶ αὐτοῦ πειρῶ. ἀδύ-\nνατον γάρ ἐστι μὴ τὴν ἐμαυτοῦ βουλὴν εἰς πέρας ἄξειν\nκαὶ τοῦτον πάντη τε καὶ πάντως κολάσαι.\n86. Σκωπτική. Κίλικα μέν σε πρὸς ἀπάντων ἀκούω\nτυγχάνειν τῷ γένει, Ἰνδὸν δὲ σκοπῶν ἐφευρίσκω, κα-\nθάκερ αὐτὸς ὁ μελάντατος τοῦ σώματος κέκραγε χρώς.\n87. Μετριαστική . . .\n88. Αὶνιγματική . . .\n89. Ὑπομνηστική. Παραγενόμενος ἐν τῷδε τῷ τόπῳ\nκαὶ ἀνερευνήσας τὸν τιμιώτατον ἄνδρα τὸν δεῖνα λέξον\nἐξ ἐμοῦ τῷδε τάδε.\n90. Λυπητική. Σφόδρα καθ’ ὑπερβολὴν λελύπηκας\nτόδε τὸ πρᾶγμα διαπραξάμενος. ὅθεν ἰσχυρῶς ἄχθομαι\nπρὸς σὲ καὶ δυσίατόν τινα λυποῦμαι λύπην. αἱ γὰρ ἐκ\nφίλων εἰς φίλους γινόμεναι λῦπαι δυσθεράπευτοι λίαν\nτυγχάνουσι καὶ μείζους τῶν ἐχθρῶν ἔχουσι τὰς ἐπηρείας.\n91. Ἐρωτική. Ἐρῶ, ἐρῶ, νὴ τοὺς θεούς, τῆς σῆς\nεὐπρεποῦς τε καὶ ἐρωτικῆς μορφῆς καὶ ἐρῶν οὐκ αἰσχύ-\nνομαι. τὸ γὰρ εὐπρεποῦς ἐρᾶν οὐκ αἰσχρόν. εἰ δέ γε καὶ\nψέξειέ τις ὅλως ὡς ἐρῶντα, πάλιν ὧς καλῆς ἐφιέμενον\nἐπαινέσειεν.\n92. Μικτή. Οἶδα μὲν ὡς εὐσεβῶς ζῆς καὶ σεμνῶς πο-\n\n\n\n\n\nλιτεύῃ καὶ τῇ ἀνεπιλήπτου τε καὶ ἁγνῆς πολιτείας ἀρε-\nτῇ τὸ περιβόητον αὐτὸ τῆς φιλοσοφίας κοσμεῖς ὄνομα·\nκαθ’ ἔν δὲ τοῦτο μόνον σφάλλῃ, καθὸ τοὺς φίλους κα-\nκῶς λέγεις, ὅπερ ἀποθέσθαι σε χρή. διαβολὴ γὰρ φιλο-\nσόφοις οὐχ ἁρμόζει.\n"};
