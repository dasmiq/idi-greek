var sequence = {"name":"Syntipas. Narrationes de Syntipa","data":"altera recensio\nqualis extat in cod. Mon. 525 fol. 51â€”66.\n. . . λέγει οὖν πρὸς τὴν ὁμόζυγον· τί ἐστι τοῦτο ὅπερ\nνῦν τεθέαμαι; οὐ διεστειλάμην σοι μηδʼ ὅλως τού-\nτοις ἡμῶν προσψαύειν τοῖς σιτίοις;“ ἡ δʼ ὁμόζυγος\nκαὶ οὐχ ἡψάμην αὐτῶν·“ ἀπεκρίνατο. ἣ δὲ οὐδαμῶς\nταύτῃ πεπίστευκεν, ἀλλὰ μᾶλλον κατʼ αὐτῆς ἀγριά-\nνασα, πλήττει θρασέως αὐτὴν καὶ τῆς ζωῆς ἀπορ-\nρήγνυσι, καὶ μονωτάτη καταλιμπάνεται. ἐπιστάντος\nδὲ τοῦ χειμῶνος καὶ πολλῶν ὑετῶν τε καὶ νιφετῶν\nκαταφερομένων, καὶ αὖθις ὁ σῖτος ἐκεῖνος τῇ τοῦ ἀέ-\nρος ὑγρότητι νοτισθεὶς ὅλην ἐκείνην ὡς τὸ πρότερον\nτὴν θυρίδα πεπλήρωκεν. ὅπερ θεασαμένη ἡ περι-\nστερὰ τὴν αἰτίαν τῆς τε ἐλλείψεως καὶ τῆς ὡς πρῴην\nὕστερον ἀναπληρώσεως καθʼ ἑαυτὴν ἐπέγνω. καὶ\nτὸ ἀπʼ ἐκείνου πικρῶς ἐπὶ τῇ ἀπωλείᾳ τῆς ὁμοζύγου\nμετεμέλετο, οὐδὲν δὲ τῆς μεταμελείας ἀπώνατο. οὕ-\nτως οὖν ἐπίσταμαι, ὦ βασιλεῦ, ὡς εἴπερ καὶ σύ τὸν\n\n\n\nυἱόν σου διαχειρίσῃ ἐκ ψιλῆς διαβολῆς τοῦ καταρά-\nτου τοῦδε γυναίου, καὶ ταῦτά τι τοιοῦτο μὴ εἰδὼς\nἐκείνου, καὶ τῷ σῷ κράτει ὡσαύτως συμβήσεται ὡς\nτῇ εἰρημένῃ περιστερᾷ, καὶ τοῖς κέντροις τῆς μετα-\nμελείας χαλεπῶς ἔσῃ νυττόμενος, ἀλλʼ οὐδέν σοι\nὄφελος ἔσται. καὶ ἄλλης δέ μου διηγήσεως ἄκουσον,\nβασιλεῦ, περὶ τῶν γυναικείων σοι δηλούσης πα-\nνουργιῶν. Ἀνήρ τις ἦν γεωργικὴν μετιὼν ἐπιστήμην.\nοὗτος οὖν ἐν μιᾷ ἐξέρχεται εἰς τὸν ἀγρὸν αὐτοῦ τοῦ\nκατασπεῖραι αὐτόν. περὶ δέ γε τὴν ὥραν τοῦ ἀρί-\nστου ἡ τοῦ γεωργοῦ σύζυγος ὄψα ἡτοίμασεν ὄρνιθός\nτε καὶ μελιπήκτου ἐδέσματος. ἃ δὴ σπυρίδι ἐνθεῖσα\nπρὸς τὸν ἄνδρα ἐκόμιζε. συνέβη δὲ πορευομένην αὐ-\nτὴν διά τινος καταλύματος διελθεῖν. ἐλθοῦσαν δὲ\nὁδοστάται ποθέν τινες ἐξορμήσαντες κατέσχον αὐτὴν\nκαὶ ἐν ἐκείνῳ εἰσαγαγόντες τῷ καταλύματι βιαίως\nαὐτῇ συνεγένοντο, καὶ ἃ διεκόμιζεν ὄψα κατήδοντα\nἀφελόμενοι. μικρὸν δέ τι τοῦ μελιπήκτου ἐδέσματος\nὕστερον καταλιπόντες, καὶ εἰς μόρφωσιν ἐλέφαντος\nτουτὶ τὸ καταλειφθὲν ἐπισκευάσαντες, τῇ σπυρίδι\nἐναπέθεντο, μηδέν τι περὶ τοῦδε εἰδυίας τῆς γυναι-\nκός, καὶ τὴν σπυρίδα κατεκάλυψαν. ἡ δὲ γυνὴ ταύ-\nτην ἀνελομένη κεκαλυμμένην οὖσαν ὡς πρότερον καὶ\nἀγνοοῦσα ὡς τὰ ἐν αὐτῇ παῤ ἐκείνων ὄψα ἐβρώθη,\n\n\n\nτὴν σπυρίδα πρὸ τῶν τοῦ ἀνδρὸς αὐτῆς ἀποθεῖσα\nὀμμάτων διέστη βραχύ. ὁ δʼ ἀνὴρ αὐτῆς ἐκκαλύπτει\nκαὶ ὁρᾷ μηδὲν ἕτερον ἔχουσαν τὴν σπυρίδα ἢ μόνον\nτὸ μελίπηκτον ἔδεσμα, τὸ τὴν μορφὴν ἔχον τοῦ ἐλέ-\nφαντος. ὅπερ ἰδών, „τί τοῦτο, γύναι;“ πρὸς τὴν\nσύζυγον ἔφησεν. ἣ δὲ τὰς ὄψεις τῷ ὁρωμένῳ ἐπιβα\nλοῦσα, εὐθὺς τὸ αὐτῇ συμβεβηκὸς δρᾶμα κρύπτειν\nἐκμηχανᾶται. καί φησι πρὸς τὸν ἄνδρα· „ταύτῃ τῇ\nνυκτί, καθευδούσης μου, ὄναρ ἐφάνη μοι ξένον.\nἔδοξα γὰρ ἐλέφαντι ἐποχεῖσθαι καθʼ ὕπνους, καὶ\nτούτου ὀλισθήσασάν με τοῖς ποσὶν αὐτοῦ συμπατη-\nθῆναι. ἔξυπνος δὲ γενομένη πολλῷ συνειχόμην φόβῳ,\nκαὶ αὐτίκα πρὸς τὸν ὀνειροκρίτην ἔσπευσα πορευ-\nθῆναι σὺν τάχει, καὶ τὰ ὁραθέντα διηγησάμην·\nκαὶ ὃς τὸν ὄνειρον διαλύσας ἐνετείλατό μοι οὕτως\nεἰπών· ‘(ὡς) ἐλέφαντος μορφήν σε χρή, ὦ γύναι,\nἐκ μελιπήκτου κατασκευάσαι ἐδέσματος καὶ τῷ ἀνδρί\nσου εἰς βρῶσιν ἀποκομίσαι, ὡς ἂν ὁ ὄνειρος οὗτος\nἀκινδύνως σοι διαλυθείη.’ καὶ νῦν κατὰ ταύτας\nτὰς ὑποθήκας ὡς ὁρᾷς σοι πεποίηκα μὲν ἐγώ, σὺ δὲ\nλοιπόν, ὦ ἄνερ, προθυμότατα φάγε, ὡς ἂν μηδείς\nμοι προσγένοιτο κίνδυνος.“ καὶ ὃς τὸ μελίπηκτον\nεὐθὺς ἐδηδόκει. ἡ δὲ γυνὴ τοιούτως πρὸς αὐτὸν\nπροφασισαμένη ἐξ ἀνυπόπτου, τὸν τοῦ συνεύνου\nκένδυνον ὑπεξέφυγεν ἑαυτὴν περιποιησαμένη τὰ μά-\nλιστα. ὁ γὰρ ἀνὴρ αὐτῆς πᾶσιν οἷς αὐτῷ περὶ τού-\nτου λελάληκεν ἀναμφιλέκτως πεπίστευκε. τοίνυν, ὦ\n\n\n\nβασιλεῦ, καὶ αὐτὸς ἐπίγνωθι τὸ ποικίλον τῶν γυναι-\nκείων μηχανημάτων· καὶ ὅτιπερ ἄν καὶ βουληθεῖεν, εὐ-\nφυῶς (εἰς) τὸ πονηρεύεσθαι καὶ συσκευάζειν ἔχουσι.“\nΤούτων δʼ ὀ Κῦρος καὶ πάλιν ἀκηκοὼς τῶν ῥημά-\nτων, μὴ ἀποκτανθῆναι τὸν υἱὸν ἐγκελεύει.\nΚατὰ δὲ τὴν ἕκτην ἡμέραν σφόδρα ἡ γυνὴ ἐπὶ\nτῷδε τῷ προστάγματι τοῦ βασιλέως χαλεπήνασα καὶ\nδεινοπαθήσασα, καθʼ ἑαυτὴν οὕτως ἔλεγεν, ὡς „εἰ\nμὴ τὴν σήμερον ὁ τοῦ βασιλέως υἱὸς ἀποκτανθείη,\nτὴν αὔριον πάντως προσφθέγξεται τῷ ἰδίῳ πατρί,\nκαὶ εὐθέως διὰ τῆς αὐτοῦ πρὸς αὐτὸν ὁμιλίας τὰ\nτῆς ἐμῆς σκαιωρίας ἔσται κατάδηλα, καὶ θανάτῳ\nπαραδοθήσομαι. χρὴ οὖν ἐμαυτὴν διαχειρίσασθαι·\nοὐδαμῶς γάρ τι ἕτερον τῷ βασιλεῖ ἀναγγεῖλαι τολ-\nμήσω.“ ταῦτα καθʼ ἑαυτὴν ἡ κακότροπος ἐκείνη\nγυνὴ συλλογισαμένη καὶ δέει συσχεθεῖσα πολλῷ,\nπρῶτα μὲν τὰ ἑαυτῆς συνελέξατο πράγματα τῆς οὐ-\nσίας καί γε τοῖς γνωστοῖς καὶ τοῖς γείτοσιν ἐμερί-\nσατο. εἶτα καὶ ἀξιοῖ ὕλην αὐτοὺς καυστικὴν συνα-\nγαγεῖν αὐτῇ· οἱ δὲ δαψιλῆ συναγείρουσι. κἀκείνη\nδιʼ αὐτῆς σφοδρὰν ἀνῆψε πυράν· ἧς δὴ ἀναφθείσης,\nὥρμησεν ἡ γυνὴ τῇ καμίνῳ ἑαυτὴν ἐμβαλεῖν, ὅτιπερ\nὑφωρᾶτο τῇ ἕωθεν οὐ μετρίαν αὑτῇ ἐπισπάσεσθαι\nτὴν αἰσχύνην καὶ τὸν κατάγελων. ἐπεὶ δὲ καὶ ἡ\nἑβδόμη ὡς ἐν τοσούτῳ ἡμέρα ἐφέστηκε, καθʼ ἣν καὶ\n\n\n\nπαῖς τῷ βασιλεῖ καὶ πατρὶ προσφθέγξασθαι ἤμελ-\nλεν, ὥς γε κατʼ ἀρχὰς ὑπὸ τοῦ διδασκάλου παρήγ-\nγελτο, ἡ γυνὴ αὕτη λίαν ὡς εἰκὸς ἠγωνία καὶ ἐφρόν-\nτιζε, καὶ μερίμναις καὶ ἀλγηδόσι τὴν καρδίαν ἐβάλ-\nλετο. ᾔδει γὰρ ὡς ἡνίκα τῷ βασιλεῖ ὁ παῖς φθέγ-\nξαιτο, οὐ μόνον αὐτὴ καταισχυνθήσεται, ἀλλὰ καὶ\nὀλέθρῳ μετὰ τῆς αἰσχύνης παραδοθήσεται, ἐφʼ οἷς\nπάντως τῷ παιδίῳ ἀτόπως λελάληκε. τοῦ γοῦν τοι-\nούτου αὐτῆς χαλεποῦ βουλεύματος πολλαχῆ γε τῇ\nφήμῃ θρυλλουμένου καὶ διαθέοντος, ἔφθασε καὶ εἰς\nτὰς τοῦ βασιλέως αὐτοῦ ἀκοάς. καὶ μὴν σὺν τάχει\nτὴν γυναῖκα προφθάνει καί φησιν αὐτῇ· „τίνος χά\nριν, ὦ γύναι, πυρὶ σεαυτήν παραδίδως;“ ἣ δέ „μὴ\nὡς ἔδει με ἀπὸ τοῦ παιδός σου“ ἔφη „ἐξεδίκησας\nοὐδὲ αὐτὸν ἀπέκτεινας καθάπερ προσῆκεν.“ ὁ δὲ\nβασιλεὺς ἅμα τῷ λόγῳ πίστεις αὐτῇ ἐνόρκους δέ-\nδωκεν ἀσφαλεῖς, ὡς ἀναμφιλέκτως τὸν παῖδα δια-\nχειρίσεται. ἣ δὲ ἀποδεξαμένη τὸν λόγον, ἐπέσχεν\nἑαυτὴν τοῦ τοιοῦδʼ ἐγχειρήματος. καὶ αὐτίκα ὁ βα-\nσιλεὺς μετʼ ὀργῆς ἀπεφήνατο ἀνυπερθέτως τὸν υἱὸν\nὑποβληθῆναι τῷ ξίφει. τῆς οὖν τοιαύτης ἰταμωτά-\nτης ἐξενεχθείσης ἀποφάσεως, ὁ τοῦ βασιλέως φιλο-\nσοφώτατος ἕβδομος σύμβουλος περὶ ταύτης ἐνωτι\nσάμενος καὶ σὺν αὐτῷ οἱ ἕτεροι ἓξ συμφιλόσοφοι,\nἐπὶ τῷ γόνῳ τῆς πορφύρας σφόδρα λελύπηνται καὶ\nἤλγησαν τὰς ψυχάς, ὁρῶντες τὸν ἀνεύθυνον ὡς\n\n\n\nκακοῦργον κινδυνεύοντα. καὶ πορευθέντες ἐφίσταν-\nται τῷ τοῦ βασιλέως σπεκουλάτωρι, ἤδη τὸ ξίφος\nπρὸς τὴν σφαγὴν τοῦ παιδὸς ἀνατείνοντι, ἐπιμόνως\nαὐτὸν ἀξιοῦντες βραχύ τι τὴν τοῦ παιδὸς ὑπερθέ-\nσθαι ἀναίρεσιν, ἄχρις ἂν ὁ τῶν φιλοσόφων ἕβδομος\nπρὸς τὸν βασιλέα εἰσέλθοι ἅμα τε καὶ ἐξέλθοι. οὐ\nμὴν ἀλλὰ καὶ δώροις τὸν ἄνδρα ἐδεξιώσαντο. ὃ δὲ\nτοὺς φιλοσόφους αἰδεσθείς, τῇ αὐτῶν συγκατανεύει\nαἰτήσει. εἶτα ὁ τῶν φιλοσόφων ἕβδομος σύμβουλος\nπρὸς τὸν βασιλέα ἐκεῖθεν πορεύεται· καὶ εἰσελθὼν\nπροσεκύνησεν αὐτὸν ἐπὶ τῆς γῆς καί φησι „βασιλεῦ,\nζῆθι. γινώσκειν σου τὸ κράτος ἐκδυσωπῶ, ὡς ἐξαί-\nσιον ἅμα καὶ ἀνόσιον δρᾶμα πειρᾶσαι ποιήσασθαι,\nὅτιπερ τὸν υἱὸν μαχαίρας ἔργον γενέσθαι προσέταξας,\nψιλῇ γυναικὸς ὑποθήκῃ οὕτως ἀνεξετάστως συναρ-\nπαγείς, καὶ ταῦτα μήπω ἐγνωκώς, κἂν ἀληθῆ σοι\nκἂν ψευδῆ λελάληκεν. ἤκουσται δέ μοι καὶ τοῦτο,\nὡς διὰ πολλῶν εὐχῶν, νηστειῶν τε καὶ εὐποιιῶν\nθεόθεν τοῦτον τὸν παῖδα σύ τε καὶ ἡ μήτηρ ἐξῃτή-\nσασθε· καὶ διὰ γυναικὸς ῥῆμα ὀλέθρῳ αὐτὸν παρα-\nδίδως; ἀλλʼ ὅμως μου τῶν ῥημάτων ἄκουσον.\nἈνὴρ γάρ τις ἦν πύθωνος πνεῦμα ἔχων, καὶ\nτοῖς βουλομένοις τὰ μέλλοντα δὴ μαντευόμενος καὶ\nδαψιλῆ ποριζόμενος κέρδη· οὐ μὴν ἀλλὰ καὶ ἰατρι-\nκῆς τέχνης τῇ μαντείᾳ ἔμπειρος ἦν. ὅθεν καὶ πᾶσι\nτοῖς παῤ αὐτοῦ πυνθανομένοις περί τινων ἀδήλων\nἑτοίμους ἐποιεῖτο τὰς ἀπολύσεις. οὕτως οὖν ὁ ἀνὴρ\n\n\n\n\nἐπιστημόνως ἔχων οὐκ ὀλίγον αὐτῷ πλοῦτον ἐθη-\nσαύρισε. μιᾷ γοῦν τῶν ἡμερῶν τὸ ἐνοικοῦν αὐτῷ\nμαντικὸν πνεῦμα πρὸς τὸν ἄνδρα εἰρήκει· „ἔγωγε\nτοῦ λοιποῦ ὑπαναχωρῆσαί σου βούλομαι, καὶ οὐκέτι\nἕξεις με. πλὴν πρὸ τῆς ἐκδημίας μου λόγους τρεῖς\nδιαστελῶ σοι, καὶ δὴ ἐν ἑκάστῳ τούτων ὃ ἂν θεόθεν\nαἰτήσῃ, παραχρῆμά σοι παρασχεθήσεται.“ καὶ ταῦτα\nλέξαν τὸ πνεῦμα τὰς τρεῖς ῥήσεις τἀνδρὶ δεδήλωκεν.\nεἶτα πόρρω μὲν αὐτὸ γέγονεν, ὁ δʼ ἀνὴρ ἐκεῖνος\nἀνακεχωρηκότος τοῦ πνεύματος οἴκαδε σὺν ἀθυμίᾳ\nπολλῇ ἀφῖκτο. καὶ τοῦτον ἡ σύζυγος οὕτως ἔχοντα\nθεασαμένη, „τί οὕτως“ ἔφησε ,,στυγνὸς καὶ ὠχριῶν\nπαραγέγονας;“ ὃ δὲ αὐτῇ ἀπεκρίνατο· „ὅτιπερ, ὦ\nγύναι, τὸ τοῦ πύθωνος ἐκεῖνο πνεῦμα, ὃ δὴ ἐνε-\nκατῴκει μοι, δἰ οὗ ἐμαντευόμην καὶ τὰς νόσους\nἐθεράπευον, νῦν ἀπʼ ἐμοῦ ἐξελθόν, τελέως ἀνεχώ-\nρησε. καὶ τούτου ἐρημωθείς, αὐτήν, ἴσθι, τὴν ζωήμ\nμου ἀπολέγομαι. ὑπ’ αὐτοῦ γὰρ ἅπαν ἀπόρρητον\nἐμυούμην καὶ δαψιλῆ κέρδη ἐποριζόμην.“ ἡ δὲ γυνὴ\nταῦτα παρὰ τοῦ ἀνδρὸς ἀκούσασα, σφόδρα κἀκείνη\nἐπὶ τῷ συμβάντι ἤλγησεν. ὀρῶν δὲ ταύτην ἐκεῖνος\nἀνιωμένην πικρότερον, παρηγορεῖν ὡς ἐνὸν τὴν γυ-\nναῖκα ἐπεχείρησε, καὶ εἴρηκε πρὸς αὐτήν· „θάρσει,\nὦ γύναι, καὶ μὴ λυποῦ· τὸ γὰρ πνεῦμα ἐκεῖνο ῥή-\nσεις μοι διεστείλατο τρεῖς, ὥστε διʼ ἑκάστου αὐτῶν\nπᾶν εἴ τι θυμῆρές μοι θεόθεν ἐξαιτήσασθαι. καὶ δε-\n\n\n\nδήλωκέ μοι ὡς εἴ τι δʼ ἂν καὶ αἰτήσωμαι, (ἅμα)\nθεόθεν γενήσεται μοι.“ τούτοις τοῖς λόγοις ἐπὶ τὸ\nεὐθυμότερον ἡ γυνὴ γενομένη, „αὐτάρκη σοι τὸ λοι-\nπόν“ ἔφησε τῷ ἀνδρί „ταῦτα τὰ τρία ῥησείδια.“ ὁ\nδʼ ἀνὴρ πρὸς τὴν σύζυγον αὖθις ἀντέφησε· „τί οὖν,\nπρὸς θεοῦ, συμβουλεύεις μοι ἤδη αἰτήσασθαι;“ ἡ\nδὲ λίαν οὖσα πονηροτάτη καὶ πρὸς ἀτάκτους ὁρμὰς\nκαὶ παραλόγους ὀρέξεις ἐνδόσιμός τε καὶ φιλοσώμα-\nτος, ,,οἶδας“ φησίν ,,ὦ ἄνερ, καθὰ καὶ αὐτὴ ἐπίστα-\nμαι, ὡς οὐδὲν συνουσίας τοῖς ἀνθρώποις προσφι-\nλέστερον· αἴτησαι (τοίνυν) τὸ θεῖον, πολλοὺς τῷ\nσώματί σου ἰθυφάλλους ἐπιφυῆναι. ὀ δὲ ματαιό-\nφρων ἐκεῖνος τὴν τοιαύτην αὐτίκα δέησιν προέθετο\nκαὶ ἅμα τὸ ἑαυτοῦ σῶμα γέγονε κατάκομον (καὶ\nμεστὸν ἰθυφάλλων). οὓς ἑωρακὼς ὁ δείλαιος ἑαυ-\nτὸν πικρῶς ἐμυσάττετο καὶ τὴν γυναῖκα θρασέως\nπλήττει καὶ καθυβρίζει, καὶ τοσοῦτον τῷ θυμῷ κατʼ\nαὐτῆς ἠγριαίνετο, ὡς καὶ ἀνελεῖν αὐτὴν ἀνηλεῶς\nβεβουλεῦσθαι. καὶ ἔλεγεν αὐτῇ· „αὕτη ἐστὶν ἡ ἐπω-\nφελής σου συμβουλία, ὦ κατάρατε; οὐκ ᾐδέσθης\nτοιαύτης μοι ἀσχημοσύνης βουλὴν πονηρὰν ὑποθέ-\nσθαι;“ ἣ δὲ πρὸς αὐτὸν ἀντέφησε· „τί τοσοῦτον\n\n\n\nἐχαλέπηνας; μηδέν σοι ἔσται περὶ τούτου φροντίς·\n[περὶ τούτου μὴ διαταραχθήσῃ·] ἕτεροι γάρ σοι δύο\nὑπελείφθησαν λόγοι· αἴτησοι τοίνυν τὸ θεῖον διὰ\nτοῦ ἑνὸς ῥήματος, τοὺς ἰθυφάλλους τούςδε ἀφανι-\nσθῆναι ἀπὸ σοῦ.“ ὃ δὲ τῇ συζύγῳ πεισθείς, αἰτεῖ-\nται τοῦτο παρὰ θεοῦ, καὶ εὐθύς ἐκείνων μὲν ἀπηλ-\nλάγη τῶν ἰθυφάλλων, ἀπώλεσε δὲ σὺν αὐτοῖς καὶ\nἃ δὴ γεννητὰ αἰδοῖα ἐκέκτητο. αὖθις οὖν ἐπὶ πλέον\nτῆς γυναικὸς καταθρασύνεται καὶ αὐτὴν ἐκ παντὸς\nτρόπου ἀποκτεῖναι πειρᾶται. ἡ δὲ γυνή ,,ἵνα τί“\nφησίν „ἀνελεῖν με σφαδάζεις; μηδʼ ἐπὶ τῷδε ἀσχάλ-\nλου. ἓν γάρ σοι ῥῆμα ὑπολέλειπται. αἴτησοι γοῦν\nτὸ θεῖον τὰ γεννητά σου ἀπολαβεῖν αἰδοῖα. ὃ δὲ\nτοῦτο ποιήσας μόγις τοῦ αἰτηθέντος ἐπέτυχεν. Ἴδε\nοὖν, βασιλεῦ, οἷα ἐκείνῳ τἀνδρί συμβέβηκεν, ὅτι-\nπερ ἀσυλλογίστως τῇ τῆς γυναικὸς κακίστῃ βουλῇ\nὁ μάταιος συγκατέθετο. καὶ νῦν λοιπὸν μακροθύ-\nμησον, ἀξιῶ, καὶ μὴ κατεπείγου πρὸς τὴν ἄδικον\nτοῦ υἱοῦ σου ἀναίρεσιν μηδὲ οὕτως ἀνεξετάστως\nσυναρπαγῇς τῇ τῆς μοχθηρᾶς γυναικὸς σκαιωρίᾳ,\nκαὶ μᾶλλον ὅταν ἡ διαβάλλουσα δεινὴ λίαν ᾖ καὶ\nκακότροπος. ἀλλὰ καὶ ἄλλης διηγήσεως ἄκουσον.\nἈνήρ τις ἦν, ὃς ἔνορκον ἑαυτῷ ὅρον ἔθετο μὴ\nὅλως ἠρεμῆσαι ἢ ἑαυτῷ δοῦναι ἄνεσιν, μήτε μὴν\nἀγαγέσθαι γυναῖκα, ἕως ἂν πᾶσι τοῖς τῶν γυναικῶν\nἐπισταίη μηχανήμασι. καὶ εὐθὺς τῆς πατρίδος ἐξιών,\nπεριῄει τὰς χώρας πληρώσων τὸ σπουδαζόμενον.\n\n\n\nἕτερος δέ τις αὐτῷ κατὰ τὴν ὁδοιπορίαν συνήντηκεν,\nὃς καὶ μαθὼν πρὸς αὐτοῦ τὴν κατεπείγουσαν χρείαν,\nφησὶ τῷ ἀνδρί· „οὐ δυνήσῃ, ὦ ἄνθρωπε, τοὺς τῶν\nγυναικῶν κατανοῆσαι τρόπους οὐδὲ τὸ πέρας αὐ-\nτῶν ἐφευρεῖν, ἕως ἄν σποδιὰν συναγαγὼν καί τινα\nτόπον διʼ αὐτῆς καταπάσας τεσσαράκοντα ἡμέρας\nκαὶ τεσσαράκοντα νύκτας ἐπʼ αὐτῆς διατελέσῃς καθή-\nμενος καὶ μετρίας τροφῆς καὶ πόσεως μεταλαμβά-\nνων. οὕτω γὰρ δυνήσῃ ἀπαριθμῆσαι καὶ σημήνασθαι\nτὰς τῶν γυναικών πανουργίας.“ ὁ δὲ τῶν ῥημάτων\nτούτων ἀκούσας παρὰ τοῦ αὐτῷ συναντήσαντος,\nἐποίησε καθὼς οὗτος αὐτῷ ἐνετείλατο, καὶ διετέλει\nἐπὶ σποδιᾶς καθήμενος καὶ εὐτελεῖ τῇ διαίτῃ χρώ-\nμενος καὶ παῤ ὅλας τὰς τεσσαράκοντα ἡμέρας καὶ\nτεσσαράκοντα νύκτας ἀπογραφόμενος τὰς τῶν γυ-\nναικῶν μηχανουργίας· ἃς δὴ καὶ περαιωθῆναι ἐδόκει\nἐσύστερον καὶ μηδεμίαν τούτων καταλιπεῖν ἄγρα-\nφον. λαβὼν οὖν ἃς ἐπεποιήκει ἀπογραφάς, πρὸς\nτὴν ἑαυτοῦ οἰκίαν ἐπανῄει. πορευόμενος (δʼ) ἐπί τι\nχωρίον παρεγένετο, ἐν ᾧ καὶ κατέλυσεν. ἦν δέ τις\nἀνὴρ ἐν τῷδε τῷ χωρίῳ, ὃς καὶ παρασκευασάμενος\nἑστίασίν τινα, τοὺς τοῦ χωρίου οἰκήτορας κέκληκε\nμεθʼ ὧν κἀκεῖνον τὸν ἀπογραφέα εἰς δεξίωσιν μετε-\nκαλέσατο. ὃ δὲ ἐλθὼν καὶ ἀναπεσών μετὰ τῶν ἄλλων\nδαιτυμόνων, οὐχ ὁμοίως αὐτοῖς τῶν παρατιθεμένων\nἤσθιεν, ἀλλʼ ἄσιτος ἐκαθέζετο. λέγει οὖν ὁ ἑστιάτωρ\nαὐτῷ· ‘πόθεν καὶ τίς εἶ, ὦ ἑταῖρε;ʼ ὁ δὲ ἀπεκρί-\nνατο· ‘ὁδίτης εἰμί, ὡς ὁρᾷς, κὰκ μακρᾶς παραγί-\n\n\n\nνομαι χώρας. ἐκ γὰρ τῆς ἐνεγκαμένης ἐξῆλθον τοῦ\nσοφίαν μαθεῖν καὶ τὰ τῶν πονηρῶν κατανοῆσαι\nγυναικῶν μηχανήματα.’ ταῦτα αὐτοῦ εἰρηκότος, φη-\nσὶν ὁ ἑστιάτωρ πρὸς τὴν ἑαυτοῦ σύζυγον· ‘ὁ ἀνὴρ\nοὗτος ξένος τοῦδε τοῦ χωρίου πεφύκει καὶ οὐδὲν\nὅλως ἔφαγεν. ἐξελθὼν δὲ τῆς ἰδίας πατρίδος καὶ\nτὰς χώρας περιιών, τὰς τῶν γυναικῶν ἁπάσας, ὡς\nφησίν, ἐκμεμαθήκει μηχανουργὶας, καὶ ταύτας γραφῇ\nπαραδέδωκεν. ἀλλʼ ἀναστᾶσα, γύναι, παρασκεύασον\nαὐτῷ τὰ πρὸς βρῶσιν καὶ πόσιν ἁρμόζοντα αὐτῷ,\nὡς ἂν παῤ ἡμῶν δεόντως φιλοφρονηθείη.’ ὁ μέντοι\nἀνὴρ ἐξειπὼν ἔξεισιν. ἡ δέ γε γυνὴ τὸν ὁδοιπόρον\n(ἐρωτῶσα) ‘τί πεποίηκαςʼ φησίν ‘ἄνθρωπε; γέ-\nγραφας πᾶσαν τῶν γυναικῶν τὴν πονηρίαν;ʼ ὃ δὲ\n‘ναί’ φησί ‘πάσας αὐτῶν ἀπεγραψάμην τὰς μηχα-\nνουργίας καὶ τοὺς αὐτῶν δόλους καὶ σκαιωρίας\nδιελαβόμην, μηδέν τι τούτων τὸ παράπαν ἐάσας\nἀσήμαντον.᾿ ἐκείνη δὲ ταῦτα παρ αὐτοῦ ἐνωτισθεῖσα,\nἔγνωκεν ὡς ματαιόφρων ὁ ὁδοιπόρος καὶ ἀσύνετος\nκαθέστηκε. καὶ πρὸς αὐτὸν κατʼ εἰρωνείαν ἐφθέγ-\nξατο· ‘καὶ ἐπείπερ, ὡς φάσκεις, τὰ γυναικεῖα μηχα\nνήματα γέγραφας, ἀδύνατόν ἐστι γυναικί, εἴτε κἀμοὶ\nαὐτῇ, τεχνάσασθαί τι πρὸς σὲ ἢ διὰ λόγου ἢ διά\nτινος πράξεως; πλὴν ἄκουσον τῶν ἐμῶν ῥημάτων.\nἰδοὺ [ὡς] ὁρᾷς τὸν ἐμὸν ἄνδρα ὡς εἰς βαθὺ ἐλη-\n\n\n\nλάκει γῆρας, νεᾶνις δʼ ἐγὼ καὶ (τῆς) τῶν ἀνδρῶν\nσυνουσίας πάνυ ἐφίεμαι. καὶ σὺ δʼ ὡς ὁρῶ νέος εἶ,\nἔτυχες δὲ καὶ κατακόρως φαγὼν καὶ πιών, ἔτυχε δʼ\nὡςαύτως καὶ ὁ σύνευνος ὁ ἐμὸς ἀποδὴμῶν. ἐγερ-\nθεὶς οὖν, τὴν ἔφεσίν μοι ἐκπλήρουʼ. ταῦτα εἰπούσης\nτῆς γυναικὸς πρὸς ἀπάτην τοᾶ ὁδοιπόρου, πείθεται\nτοῖς λόγοις αὐτῆς. καὶ ἀναστὰς ὡς εὐήθης καὶ ὄν-\nτως ἠλίθιος, τὴν ζώνην ἔλυε τοῦ ἰδίου φιμιναλίου\nτοῦ τὴν κλίνην ἐπαναβῆναι. ἰδοῦσα δὲ ἡ γυνὴ τὸ\nπρὸς ἐπιμιξίαν αὐτοῦ ταχυρρεπές τε καὶ ῥᾴδιον, τὰς\nχεῖρας τῇ ἑαυτῆς ἐπιθεῖσα κεφαλῇ μεγαλοφώνως\nἐκραύγασεν. εὐθέως δὲ οἱ τοῦ χωρίου κάτοικοι ἐπὶ\nτῇ αὐτῆς κραυγῇ πρὸς τὴν οἰκίαν ἐπέθεον ἰδεῖν τί\nτοῦτʼ ἦν. ὁ δέ γε ὁδοιπόρος, ἐκείνης οὕτω βοώσης\nτῶν τʼ ἐγχωρίων πρὸς αὐτὴν ἐρχομένων καὶ τῆς\nτραπέζης ἔτι πρὸ αὐτοῦ ἱσταμένης, ἦν δεδιὼς ἐς τὰ\nμάλιστα, ἐρυθριῶν καὶ ἀμηχανῶν ἐπὶ τῷδε. εἰσ-\nελθόντες δὲ οἱ ἀγροῖκοι λέγουσι τῇ γυναικί· ‘τίνος\nἕνεκεν ἐπὶ τοσοῦτον, ὦ γύναι, ἀνεβόησας᾿; ἣ δέ φησι\nπρὸς αὐτούς· ‘οὗτος ὁ ξένος παῤ ἡμῶν φιλοφρο-\nνούμενος καὶ ἀπὸ τῆςδε τῆς τραπέζης ἐσθίων, ὑπό\nτινος θρύμματος τὴν φάρυγγα χαλεπῶς ἐπεσχέθη\nκαὶ μικρὸν ὅσον ἐκινδύνευεν ἀπαγχονισθῆναι. ἐγὼ\nδʼ αὐτίκα ἐπὶ τῷδε τῷ συμβάντι ἀθρόον καιρίως\nἀλγήσασα καὶ τὸν ἄνδρα τελέως ἐκλιπεῖν ὑποτοπά-\n\n\n\nσασα οὕτως ἐκραύγασα. νυνὶ δὲ τῆς τοῦ θεοῦ ἀρω-\nγῆς προφθασάσης, ἀπηλλάγη ταύτης τῆς συνοχῆς\nκαὶ τῆς προτέρας εὐεξίας ἐν καταστάσει γέγονε.\nταῦτα εἰπούσης αὐτῆς ἐξίασιν οἱ ἐπιδραμόντες ἅπαν-\nτες. ἡ δὲ γυνὴ προσπελάσασα τῷ ὁδοιπόρῳ ἔφησεν\nοὕτως· ‘ἆρά γε τοῦτο, ὅπερ ἤδη διεπραξάμην εἰς σέ,\nτοῖς λοιποῖς προσαπεγράψω᾿; ὁ δὲ ξένος ‘οὔ’, φη-\nσέν ‘οὐδαμῶς.’ ἡ δὲ ‘μάτην τοίνυν, ὦ ἄνθρωπε.\nτοὺς κόπους καὶ τὴν δαπάνην ἀνάλωσας. πολλὰ γὰρ\nἀγωνισάμενος ἀνηνύτοις ἐπεχειρήσω, τὰς δὲ τῶν\nγυναικῶν μηχανουργίας οὔπω κατενόησας.ʼ ὁ δὲ,\nἅμα τῷ λόγῳ διεγερθεὶς καὶ τὰ γραφέντα διενεγκών,\nτῷ πυρὶ ἀπετέφρωσεν. εἶτα καὶ θειαζόμενος ἔλεγεν\nοὐδεὶς βροτῶν διαγνῶναι δύναιτʼ ἂν τὰ τῶν γυναι-\nκῶν πανουργεύματα. μετὰ δὲ ταῦτα διαπορούμενος\nκαὶ μηκέτι προσθείς τὰ γυναικεῖα ζητεῖν, πρὸς τὴν\nἰδίαν πατρίδα ἐπάνεισι καὶ ἀπεριέργῳ τῇ γνώμῃ\nνόμιμον ἑαυτῷ γυναῖκα ἠγάγετο.\nἘκ τούτων τοίνυν, ὦ βασιλεῦ, τῶν τῷ κράτει\nσου νῦν ἐξηγημένων πρὸς τῆς ἐμῆς εὐτελείας, ἴσθι\nἀσφαλῶς ὡς ἀπέραντος ἡ τῶν γυναικῶν μοχθηρία.\nκαὶ μὴ οὕτως ἀσυλλογίστως πρὸς τὴν τοῦ παιδός\nσου συναρπαγῇς διαχείρισιν ψιλαῖς ὑποθήκαις οὕτω\n(κακοτρόπου) γυναικός. εἰ γὰρ τὸν υἱὸν θανάτῳ\nὑποβάλοις, τίς ἄρα ἔσται τὸ ἀπὸ τοῦδε ἐπὶ τῇ σῇ\n\n\n\nπεποιθὼς προσπαθείᾳ;’ τούτων ὁ Κῦρος πρὸς τοῦ\nἑβδόμου συμβούλου τοῦ σοφωτάτου ἀκροασάμενος,\nεὐθέως ἕνα τῶν δορυφόρων αὐτοῦ προσεκαλέσατο,\nστείλας τῷ σπεκουλάτωρι καὶ κελεύων μηδαμῶς ἀπο-\nκτεῖναι τὸν υἱὸν αὐτοῦ. εἶτα τῆς ὀγδόης ἐφισταμέ-\nνης ἡμέρας λύεται μὲν τοῦ τῆς σιωπῆς δεσμοῦ ἡ\nτοῦ παιδὸς γλῶττα, καὶ ἀρξάμενος φθέγγεσθαι λέγει\nπρός τινα κόρην πρὸ τῶν ὀφθαλμῶν αὐτοῦ ἱστα-\nμένην· ‘ταχέως ἀπελθοῦσα, νεᾶνις, κάλεσόν μοι τὸν\nτῶν φιλοσόφων τοῦ ἐμοῦ πατρὸς καὶ βασιλέως πρω-\nτεύοντα.’ ἡ δὲ τῆς φωνῆς ἀσμένως τοῦ νεανίσκου\nἀκούσασα, πορεύεται πρὸς τὸν φιλόσοφον τὸν τῶν\nἑτέρων διαφορώτατον καὶ ἀπαγγέλλει αὐτῷ λέγουσα\nὡς ‘ὁ τοῦ βασιλέως υἱὸς φθέγγεσθαι ἀπήρξατο καὶ\nπροσκαλεῖταί σε εἰς αὐτὸν παραγίνεσθαι.ʼ ὁ δὲ αὐ-\nτίκα δρομαίως πρὸς αὐτὸν παραγίνεται καὶ τοῦτον\nχαριέστατα περιπτυξάμενος ἠσπάσατο. εἶτα ὁ παῖς\nπροσφθεγξάμενος τῷ φιλοσόφῳ, ἀνακαλύπτει αὐτῷ\nὅτου χάριν παῤ ὅλας τὰς ἑπτὰ ἡμέρας σιωπῶν διε-\nτέλει· ἀλλὰ μὴν καὶ ὅσα πρὸς αὐτὸν ἡ πονηρὰ τοῦ\nβασιλέως παλλακὴ ἀφρόνως λελάληκε, δῆλα τῷ φι-\nλοσόφῳ πεποίηκε. καὶ προσέθετο λέγων ‘μεγάλας\nτὰς εὐ χαριστίας ὑπέχω τῷ θεῷ τε καὶ ὑμῖν, ὅτι με\nβιαίου καὶ ἀδίκου θανάτου τὸν ἀναίτιον ἐλυτρώ-\nσασθε, καὶ τὸν πατέρα μου καὶ βασιλέα τῶν τῆς\nμοχθηρᾶς σκαιωριῶν [γυναικὸς] ἐξηρπάσατε. ἀλλά\nμοι, κύριέ μου, πορεύθητι πρὸς τὸν βασιλέα καὶ\n\n\n\nγνώρισον αὐτῷ ὅσα σοι δεδήλωκα καὶ διωμίληκα,\nπρὶν ἡ κακότροπος γυνὴ πρὸς αὐτὸν εἰσέλθοι καὶ\nτὰς τούτου διαφθείραι ἀκοὰς ὡς τὸ πρότερον.’ ὁ δὲ\nφιλόσοφος τῷ παιδὶ ἀπεκρίνατο· ‘γίνωσκε, ὦ νεα-\nνία, ὡς καὶ ὁ σὸς διδάσκαλος ἅμα τῷ τὰ τῆς σῆς\nλαλιᾶς ἀκουτισθὴναι αὐτῷ πρὸς τὸν βασιλέα παρα-\nγενήσεται.’ ὁ δὲ παῖς ‘ἀληθῶς’ φησί τοῦτο εἶπας,\nκύριέ μου· τὴν σήμερον γὰρ κἀκεῖνος πρὸς τὸν βα-\nσιλέα ἐλεύσεται.’ τούτων οὕτω παῤ ἀμφοτέρων πρὸς\nἀλλήλους διαλεχθέντων, ἐγείρεται ὁ φιλόσοφος μετὰ\nσπουδῆς καὶ πρὸς τὸν βασιλέα πορεύεται. καὶ εἰσελ-\nν 80 θὼν πρὸς αὐτὸν καὶ τὴν συνήθη τούτῳ ἀποδιδοὺς\nπροσκύνησιν, λέγει αὐτῷ· ‘βασιλεῦ, ζῆθι εἰς τὸν\nαἰῶνα. χαρᾶς σοι κομίζω εὐαγγέλια· σήμερον γὰρ ὁ\nυἱός σου τῶν τῆς σιωπῆς δεσμῶν λέλυται καὶ φθέγ-\nγεσθαι ἤρξατο καί με πρὸς τὸ σὸν ἐστείλατο κράτος\nδηλῶσαι τῇ σκηπτουχίᾳ σου τὰ περὶ αὐτοῦ ἅπανταʼ.\nκαὶ ταῦτα εἰπὼν διεσάφησεν αὐτῷ ὅσα παρὰ τοῦ\nπαιδὸς ἠκηκόει. ὁ δὲ βασιλεύς χαρᾶς ὅτι πλείστης\nἐπὶ τῇ ἀγγελίᾳ τοῦ φιλοσόφου πληρωθεὶς καὶ ὥσπερ\nἄλλος ἐξ ἄλλου ὑφ’ ἡδονῆς καταστὰς, πρῶτα μὲν\nδώροις τὸν ἄνδρα τῶν ἀγαθῶν εἵνεκεν ἀγγελιῶν\nἐδεξιώσατο, εἶτα καί τινας τῶν αὐτοῦ δορυφόρων\nἀπέστειλε, μετακαλούμενος τὸν παῖδα σὺν πολλῇ\nταχυτῆτι. ὃς πρὸς τὸν βασιλέα ταχύ παραγίνεται καὶ\nεἰσελθών προσεκύνησεν αὐτῷ. ἀνέστη δὲ τοῦ θρό-\nνου ὁ βασιλεὺς ἐκ περιχαρίας καὶ τῷ υἱῷ χαριέντως\nπροσυπήντησε καὶ αὐτὸν περιπτυξάμενος ποθεινό-\n\n\n\nτατα ἠσπάσατο. ὁ δὲ παῖς ἀνοίξας τὸ στόμα, χαίρειν\nπροσφθέγγεται τῷ βασιλεῖ. ὁ δὲ τῆς χειρὸς τοῦτον\nκρατήσας συνεδριάζειν αὐτῷ ἐπὶ τῆς βασιλικῆς κα-\nθέδρας ἐκέλευσεν. εἶτά φησι πρὸς τὸν φίλτατον υἱόν·\n‘τίς ἄρα ἡ αἰτία ἐτύγχανεν, ὦ τέκνον ποθεινότατον,\nτῆς ἐπὶ ταῖς προλαβούσαις ἑπτὰ ἡμέραις τοσαύτης\nσου σιωπῆς καὶ ἀφωνίας, καὶ ὅτου χάριν οὐδʼ ὅλως\nμοι ἐν αὐταῖς λελάληκας, ὡς κἀμὲ διὰ τῆς σῆς σιγῆς\nὑπὸ τῶν τῆς γυναικὸς ῥημάτων πρὸς ὄλεθρόν σου\nσυναρπάζεσθαι καὶ πειρᾶσθαί σε ἀνελεῖν;ʼ ὁ δὲ νέος\nτῷ βασιλεῖ καὶ πατρὶ ἀπεκρίνατο· ‘ὁ θεὸς, βασιλεῦ,\nὅς ἐστιν ἀρωγὸς τῷ ἀνθρωπείῳ γένει, οὖτός με τῆς\nσφαγῆς διεφύλαξεν. ὅτι δὲ μὴ ἐφθεγγόμην τῷ κρά-\nτει σου ἐφʼ ὅλαις ταῖς προλαβούσαις ἑπτὰ ἡμέραις,\nγίνωσκε, ὦ δέσποτα, ὡς ὑπὸ τοῦ διδασκάλου μου\nΣυντίπα ἐντεταλμένος ἐτύγχανον, μὴ τὸ παράπαν\nἐντὸς τῶν ἑπτὰ ἡμερῶν λόγον τινὰ φθέγξασθαι. ὅτι\nδὲ καὶ ἡ γυνὴ αὕτη πρὸς τὴν σφαγήν μου τὸ κράτος\nσου παρώρμα, γνωρίζω σοι, βασιλεῦ, καὶ περὶ ταύτης,\nὡς ὅτε πρὸς σὲ μετὰ τὸ πέρας τῆς διδασκαλίας τοῦ\nἐμοῦ μυσταγωγοῦ παραγέγονα, καί με μετʼ ὀλίγον\nτῇ γυναικὶ ταύτῃ παρέδωκας, κἀκείνη με πρὸς τὴν\nαὐτῆς οἰκίαν ἀπήγαγεν, εὐθὺς ἡ γυνὴ ἀκολάστως\nἔχειν τυγχάνουσα, πρὸς συνουσίαν ἑαυτῆς με ἠρέ-\nθιζε καὶ ᾑρεῖτο με συγγενέσθαι αὐτῇ. ἐγὼ δὲ σφο-\nδρῶς ἐπὶ τῷ ἀτόπῳ τοῦ πράγματος, ὡς ἔδει, χαλε-\nπήνας καὶ κατʼ αὐτῆς ὀξύτατα θυμωθείς, ὑπὸ τῆς\nκατασχούσης με τότε τοῦ θυμοῦ συγχύσεως καὶ τα-\nραχῆς ἐπελαθόμην τῆς τοῦ διδασκάλου ἐντολῆς, ἥν\n\n\n\nμοι ἐν ταῖς ἑπτὰ ἡμέραις σιγᾶν διεστείλατο. καὶ\nἀποκριθεὶς ἔφην τῇ γυναικί· „οὐδὲν τό γε νῦν ἔχον\nπερὶ ὧν μοι ἔφης, ὦ γύναι, πρὸς σὲ ἀντιφθέγξομαι,\nἄχρις ἂν ἑπτὰ ἡμέραι τὸ ἀπὸ τοῦδε παρέλθοιεν, πα-\nραρρυεισῶν δὲ τούτων καθώς σοι προσήκει περὶ ὧν\nμοι λελάληκας ἀπολογήσομαι.“ ταῦτα οὖν, ὦ βασι-\nλεῦ, μόνα τῇ γυναικὶ τῷ τότε ἀντεφθεγξάμην, μηδὲν\nἕτερον μηκέτι προσθεὶς ἢ ἄλλο τι φθεγξάμενος ἄχρι\nτῆςδε τῆς σήμερον ἡμέρας. καθὸ δέ γε τὰ τῇ γυ-\nναικὶ ἀρεστὰ οὐδαμῶς ἐγὼ τότε διεπραξάμην, εὐθὺς\nἐκείνη πολλῷ δέει ληφθεῖσα κἀντεῦθεν κινδυνεῦσαι\nδιʼ ἐμοῦ ὑφορωμένη ἔσπευδεν ἐντὸς τῶν ἑπτὰ ἡμερῶν\nἀπωλείας με θέσθαι παρανάλωμα, καὶ σέ, ὦ βασιλεῦ,\nπρὸς τὴν σφαγήν μου παρώτρυνεν ἡ κακότροπος.\nἀλλὰ τὸ μὲν τῆς ἐμῆς γε σιωπῆς αἴτιον ἤδη σου τῇ\nσκηπτουχίᾳ δεδήλωται· τοῦ λοιποῦ δὲ εἴπερ εὐδο-\nκοίη καὶ ἐθέλοι τὸ κράτος σου, προσταξάτω ἱκανὸν\nὄχλον συνελθεῖν καὶ πάντας τοὺς φιλοσόφους, ὅπως\nἐπʼ ἀκροάσει αὐτῶν ἀνακαλύψω ἐπὶ τοῦ ἀνακτορικοῦ\nσου βήματος ἥν με διδασκαλίαν ὁ φιλόσοφος Συν-\nτίπας ἐξεδίδαξε.ʼ\nΤούτων ἀκούσας ὁ βασιλεὺς παρὰ τοῦ υἱοῦ τῶν\nῥημάτων, ἐπὶ πλεῖον ἔχαιρε μᾶλλον καὶ σφόδρα ἠγαλ-\nλιᾶτο. ὃς καὶ κελεύει πάντας τοὺς φιλοσόφους καὶ\nεἰδήμονας συναθροισθῆναι, ἀλλὰ μὴν καὶ τοὺς με-\nγιστᾶνας αὐτοῦ. καὶ μὲν δὴ πάντες ἐπὶ τὸ αὐτὸ\nπρὸς τὸν βασιλέα συνῆλθον. παραγίνεται δὲ καὶ ὁ\n\n\n\nτοῦ παιδὸς διδάσκαλος, καὶ εἰσελθών προσεκύνησε\nτὸν βασιλέα ἐπὶ τῆς γῆς. ὁ δέ βασιλεὺς ὑπολαβὼν\nἔφη πρὸς αὐτόν· ‘ποῦ ἦσθα μέχρι τοῦ νῦν, σοφώ-\nτατε Συντίπα; ὅτι γε διὰ τῆς σῆς ἀποδημίας μικροῦ\nδεῖν τὸν υἱόν μου ἀπέκτεινα. ὁ δὲ Συντίπας αὐτῷ\nἀπεκρίνατο· ‘ἐγώ, βασιλεῦ, τῷ υἱῷ σου ἐφʼ ὅλαις\nἡμέραις (ἑπτὰ) σιγᾶν ἐνετειλάμην, καθότι τὰ περὶ\nτῆς αὐτοῦ τύχης διʼ ἀστρολογικῆς συζητήσεως ἐξε-\nρευνήσας, ἔγνων ὡς, εἰ ἐντὸς τῶν ἑπτὰ ἡμερῶν\nφθέγξοιτο, παραχρὴμα θανάτῳ ὑποβληθείη· ὅθεν\nκαὶ τοῦ σοῦ κράτους ἐμαυτὸν πόρρω πεποίηκα, ἕως\nἂν ἡ τῶν ἑπτὰ ἡμερῶν περαιωθείη διωρία. καὶ κα-\nλῶς ὁ υἱός σου πεποίηκε, μηδαμῶς σοι φθεγξάμενος\nἐν αὐταῖς.’ ὁ δὲ βασιλεὺς ἔφη· ‘χάρις μεγίστη τοί-\nνυν τῷ ἀθανάτῳ θεῷ, ὅτι μου τὸν υἱόν τῆς σφαγῆς\nδιεφύλαξεν. εἰ γὰρ τοῦτον παῤ ἐμοῦ ἀναιρεθῆναι\nσυνέβαινεν, ἐξαρθῆναι ἂν ἐκινδύνευε τὸ ἐμὸν τῆς\nγῆς ὄνομα.ʼ ταῦτα εἰπὼν ὁ βασιλεὺς προσκαλεῖται\nτούς φιλοσόφους, οὓς ἐγγυτέρω σὺν τῷ Συντίπᾳ\nπαραστησάμενος, τοῦ παιδὸς ἐκ δεξιῶν συνέδρου\nτῷ βασιλεῖ καθεστηκότος, ἐπηρώτα τοὺς φιλοσόφους\nλέγων· ‘γνωρίσατέ μοι νῦν, εἴπερ ἄρα τὸν ἐμὸν\nυἱὸν ἐντὸς τῶν ἑπτὰ ἡμερῶν ἀνῃρηκέναι εἶχον,\nτίνι τὸ σἴτιον τῆς ἐκείνου σφαγῆς ἐπεγράφετο, ἐμοί,\nτῷ υἱῷ μου ἢ τῇ γυναικί;’ ἐγγίζουσι δὲ τῷ βασιλεῖ\nτέτταρες τῶν φιλοσόφων. ὧν θάτερος ἀποκριθεὶς\nἔφη· ‘ἡ αἰτία αὕτη, ὦ βασιλεῦ, τοῦ Συντίπα ἐτύγ-\n\n\n\n\nχανεν. ἐπειδὴ γὰρ ἐκεῖνος ὡς ἡ ἐντὸς τῶν ἑπτὰ\nἡμερῶν τοῦ σοῦ παιδὸς λαλιὰ κίνδυνον αὐτῷ ᾔδει\nὅτι ἐπάγει, ἵνα τί μὴ παῤ ἑαυτῷ τοῦτον ἐτήρει,\nἀλλὰ πρὸς τὸ σὸν κράτος ἀπέστειλεν;ʼ οὕτω τοῦ\nἑνὸς φιλοσόφου εἰπόντος, ὁ δεύτερος ἀπεκρίνατο·\n‘οὐ τοῦτό γε ὃ φάσκεις εὐάρμοστον· οὐ γάρ τις\nαἰτία τῷ Συντίπᾳ πρόσεστι, καθότι οὐχ οἷός τε ἦν\nτὸν παῤ αὐτοῦ πρὸς τὸν βασιλέα ὑποσχεθέντα ὅρον\nἐλλεῖψαι ἢ πλεονάσαι, οὔτε τῷ βασιλεῖ τὸ παράπαν\nδιαψεύσασθαι. καὶ διὰ τοῦτο πόρρω τῶν ὀφθαλμῶν\nαὐτοῦ ἀπομακρύνας ἑαυτὸν ἀπέκρυψε, τὸν δέ γε\nπαῖδα τῷ βασιλεῖ ἐξαπέστειλεν. ὅθεν ἡ αἰτία τῷ τὴν\nτοῦ παιδὸς ἀναίρεσιν ἐπιτάξαντι πρόσεστιν.’ ἀπο-\nκριθεὶς δὲ καὶ ὁ τρίτος φιλόσοφος ἔφησεν· ‘οὐχ\nοὕτως ἐστὶν ὡς σὺ φής· οὐ γὰρ ὁ βασιλεὺς τοῦ\nπράγματος αἴτιος· ἀλλʼ ὥσπερ οὐδὲν ψυχρότερον\nτῆς τε καφουρᾶς καὶ τοῦ εύλου ὃ σάνταλον ἡ συνή-.\nθεια οἶδε καλεῖν, ἀμφότερα δὲ ἀλλήλοις παρά τινος\nσυντριβόμενα σπινθῆρας πυρὸς μᾶλλον ἀποτελοῦ-\nσιν, οὕτω καὶ ἅπας ἀνὴρ κἂν ἄγαν εἴη συνετὸς καὶ\nἀγχίνους, ἅμα τῷ αὐτὸν γυναικὶ προσομιλῆσαι καὶ\nμᾶλλον τῇ παῤ ἑαυτοῦ ποθουμένῃ, εὐθὺς ὑπ’ αὐ-\nτῆς τοῦ ἰδίου σκοποῦ πρὸς τὸ ταύτης μεθέλκεται\nθέλημα. ἡ γυνὴ τοίνυν τούτου ἐστὶν αἰτία τοῦ\nπράγματος, ὅτιπερ ψευδῶς τοῦ παιδὸς κατειποῦσα\nπρὸς ἀπώλειαν αὐτοῦ τὸν βασιλέα παρώτρυνε.’ παρ-\nελθὼν δὲ καὶ ὁ τέταρτος φιλόσοφος ἔφη· ‘οὐδ’\n\n\n\nοὕτως ἔχει ὡς εἴρηται. οὐδὲ γὰρ ἡ γυνὴ αἰτία κα-\nθέστηκεν, ἐπεὶ καὶ εἴωθεν ὡς τὰ πολλὰ ὄψις εὐει-\nδοῦς νεανίσκου θέλγειν τὴν φύσιν τῆς γυναικός,\nκαὶ ὡς ἁπαλωτέραν θηρᾶσθαι μᾶλλον, εἰ ἐτύγχανε\nκαὶ ἀλλήλοις αὐτούς κατὰ μόνας προσομιλεῖν. τότε\nγὰρ ἡ γυνὴ ἐπὶ πλέον πρὸς τὴν τοῦ νέου γαργαλίζε-\nται συνουσίαν καὶ διερεθίζει αὐτὸν εἰς ἐκπλήρωσιν\nτῆς ἰδίας ἐφέσεως. ὅθεν καὶ αὕτη ἡ γυνὴ τῷ αὐτῷ\nσυνεσχέθη ἔρωτι, ἐπεὶ δὲ οὐδαμῶς ὁ τοῦ βασιλέως\nυἱὸς αὐτῇ συγκατέθετο, ἀλλὰ καὶ μᾶλλον διαπειλεῖν\nἐδόκει αὐτῇ, ἐδεδίει πάντως αὐτὸν ἡ γυνὴ καὶ ἑαυ-\nτὴν ἔσπευδεν ὑφορωμένου κινδύνου διατηρῆσαι.\nκἀντεῦθεν τὴν τοῦ νέου ἀναίρεσιν ὡς αὐτῇ συμφέ-\nρουσαν ἐπετήδευεν. ὅθεν ἡ αἰτία τῷ νεανίσκῳ πρόσ-\nεστιν, ὅτι μὴ τὴν ἐντολὴν τοῦ διδασκάλου τετή-\nρηκεν, ἀλλʼ ἐφθέγξατο τῇ γυναικὶ δειμαλέον καὶ\nἀπότομον λόγον.ʼ ὑπολαβὼν δὲ καὶ ὁ Συντίπας λέγει\nοὐκ ἔστιν οὕτως ὡς ὑμεῖς φατε· οὐδὲ ὁ παῖς αἴτιος\nκαθέστηκε. καὶ γὰρ οὐδὲν τῆς ἀληθείας μεῖζον, καὶ\nπᾶς ὃς φάσκει σοφιστικὸν ἑαυτὸν τυγχάνειν, καὶ\nδιαψεύδεται ἐς τὰ μάλιστα, ἐξουδένωται πᾶσα ἡ αὐ-\nτοῦ σύνεσις, καὶ οὐκ ἔστι σοφὸς ὁ τοιοῦτος οὔτε\nμοίρᾳ σοφῶν συνηρίθμηται, ἀλλὰ τῆς τῶν ψευδολ-\nλόγων καὶ ὑποκριτῶν ὁμηγύρεως καθέστηκεν.ʼ\nὙπολαβὼν δὲ καὶ ὁ τοῦ βασιλέως υἱὸς λέγει τῷ\nπατρὶ· ‘δέσποτα βασιλεῦ, ἐπίτρεψον κἀμοὶ ἀπόλογόν\n\n\n\nτινα πρὸς ταῦτα εἰρηκέναι ὁ δὲ βασιλεὺς ἐκέλευσε\nκαὶ τὸν υἱὸν ἀποκριθῆναι. κἀκεῖνος εὐθὺς τοῖς φι-\nλοσόφοις φησίν· ‘ἡ ἐμὴ γνῶσις πρὸς τὴν ὑμετέραν\nσοφίαν ὡς μυῖα πρὸς δράκοντα πέφυκεν, ἀλλʼ ὅμως\nμου τῶν ῥημάτων ἀκούσατε. Ἦν γάρ τις ἀνὴρ ὃς\nἑστέασίν τινα πολυτελῆ παρετοιμασάμενος πολλοὺς\nδαιτυμόνας εἰς δεξίωσιν κέκληκεν. εἶτα τούτων ἀνα-\nπεσόντων καὶ ἐσθιόντων, γάλα τούτους πεπωκέναι\nπαρεσκεύασεν. ἔστειλεν οὖν πρὸς τὴν ἀγορὰν τὴν\nἑαυτοῦ δούλην ὠνήσασθαι γάλα τοῖς κληθεῖσιν ἀν-\nδράσιν. ἣ δὲ λαβοῦσα τὴν χύτραν ἐπὶ τὴν ἀγορὰν\nἐπορεύθη καὶ γάλα ὠνήσατο, καὶ ἐπιθεῖσα τὴν χύ-\nτραν τῇ ἑαυτῆς κεφαλῇ πρὸς τὴν τοῦ κυρίου αὐτῆς\nοἰκίαν ἐπανήρχετο. αὐτῆς δὲ πορευομένης, λοῦπος\nἄνωθεν καταπτάς, ὄφιν δέ τινα ἐπιφερόμενος, ἐπὶ\nτὴν χύτραν κατέρριψε τὸν ἰὸν τοῦ ὄφεως. οὗτος\nγὰρ σφόδρα ὑπὸ τῶν ὀνύχων τοῦ λούπου συνεχό-\nμενος, ἀπὸ τῆς πολλῆς βίας τὸν ἰὸν παρὰ τὸ τῆς\nχύτρας ἐξήμεσε στόμιον. τοῦ δέ γε ἰοῦ ἐν τῷ γάλακτι\nἐμεθέντος, οὐκ ᾔσθετο περὶ τοῦδε (οὐδὲν) τὸ παρά-\nπαν ἡ δούλη. ἀχθέντος οὖν εἰς τὸν οἶκον τοῦδε τοῦ\nγάλακτος, ἐκπεπώκεισαν οἱ δαιτυμόνες αὐτό, καὶ\nεὐθέως τεθνήκασιν ἅπαντες· εἴπατε οὖν μοι, φιλό-\nσοφοι, τίς τοῦ φόνου γέγονεν αἴτιος;“ εἷς δὲ τῶν\nφιλοσόφων ὑπολαβὼν ἔφη· ‘ὀ ἑστιάτωρ· ἔδει γὰρ\nαὐτὸν τοὺς δαιτυμόνας μὴ πρὶν πιεῖν παραδοῦναι\nτοῦ γάλακτος, ἄχρις ἂν ἐπιτρέψαι τὴν δούλην τοῦδε\n\n\n\nτοῦ γάλακτος ἀπογεύσασθαι, εἶθʼ οὕτω μετα-\nδοῦναι τοῖς φίλοις.“ ἀποκριθεὶς δὲ θάτερος τῶν\nαὐτῶν ἔφησε φιλοσόφων· ‘οὐχ οὕτως ἔχει τὸ πρᾶγμα·\nοὐ γὰρ ὁ ἑστιάτωρ παραίτιος, ἀλλὰ τῷ ὄφει ἡ αἰτία\nπρόσεστιν.ʼ ὑπολαβὼν δὲ ὁ ἕτερός φησιν· ‘οὐδὲ\nοὕτως ἔχει ὡς φατέ· οὐδὲ γὰρ ὁ ὄφις μέμψεως ἄξιος,\nἐπειδήπερ τῇ βίᾳ τῆς πιεζούσης αὐτὸν συνοχῆς, ὑφ᾿\nἧς καὶ ἀπαγχονισθῆναι κατηναγκάζετο, τὸν ἰὸν ἐξή-\nμεσεν.ʼ εἶτα καὶ ἄλλος ἀπεκρίνατο τῶν φιλοσόφων·\n‘ἡ αἰτία αὕτη τῷ λούπῳ μᾶλλον πρόσεστιν, ὅτιπερ\nἐκείνου κραταιῶς τὸν ὄφιν συνέχοντός τε καὶ ἄγχον-\nτος, εἰς τὸ ἐμέσαι ὁ ὄφις συνηλάθη.’ παρελθὼν δὲ\nκαὶ ὁ Συντίπας φησί· ‘γνωστὸν ὑμῖν, ὦ ἄνδρες,\nἔστω, ὡς ἅπαν θεοδημιούργητον ζῷον δύναμιν ἔχον\nζῳτικὴν οὐδὲν ἕτερον ἐσθίει ἀλλʼ ὅπερ αὐτοῦ τῇ\nφύσει ὁ θεὸς ἀπέταξε. τοιγαροῦν καὶ ὁ λοῦπος ἀπὸ\nτῶν τῆς γῆς ἑρπετῶν διατρέφεσθαι ὁρισθείς, ἀναί-\nτιος ἐπὶ τῷ συμβάντι καθέστηκεν.’ ὁ δὲ βασιλεὺς\nταῦτα εἰπόντων τῶν φιλοσόφων ἐνατενίσας τῷ υἱῷ\nλέγει πρὸς αὐτόν· ‘οἶμαι, ὦ υἱέ, ὡς οἱ παρόντες\nφιλόσοφοι οὐκ ἐπίστανται τίνι τῶνδε προσυπῆρχε\nτὸ σἴτιον. πλὴν ἀλλὰ σὺ φράσον μοι, τίς ὁ γεγονώς\nαἴτιος.’ ὁ δὲ παῖς τῷ βασιλεῖ ἀπεκρίνατο· ‘οὐ κατά\nτι, ὦ δέσποτα βασιλεῦ, οἱ φιλόσοφοι σφάλλονται,\nοὐδʼ ὡς τῇ ἀληθείᾳ προσκρούοντες ἀλληνάλλως\nφάσκουσι. πλὴν ὁ τοῖς τοῦ γάλακτος πεπωκόσι\n\n\n\nσυμβεβηκὼς κίνδυνος τῇ εἱμαρμένῃ τούτων ἀπέ-\nκειτο, καὶ ἢμελλον οὗτοι τῷ τοιῷδε τρόπῳ τοῦ\nβίου ὑπεξελθεῖνʼ. ὁ δὲ βασιλεύς τὸν λόγον ὡς\nλίαν εὐάρμοστον ἀποδεξάμενος, ἥσθη ἐπὶ τῇ τοῦ\nυἱοῦ πάνυ συνέσει καὶ τῇ τούτου συλλογιστικῇ\nκαὶ σοφιστικῇ ἀποκρίσει. καί φησι πρὸς τὸν Συν-\nτίπαν· ‘αἴτησαι ὃ ἂν ἐθέλοις καί σοι πρὸς τῆς ἐμῆς\nβασιλείας βραβευθήσεται. ἀλλὰ καὶ εἴ τις περισσοτέρα\nσοι πρόσεστι διδασκαλία, καὶ τήνδε τὸν υἱόν μου\nἐκδίδαξον’. ὁ δὲ Συντίπας ἔφη τῷ βασιλεῖ· ‘γνωστὸν\nἔστω τῷ κράτει σου, ὦ βασιλεῦ, ὡς οὐδὲν τῆς σο-\nφιστικῆς τέχνης καὶ λογιότητος τὸ παράπαν ἐνέλιπον,\nὅπερ μὴ τὸν υἱόν γε τὸν σὸν ἐξεδίδαξα, ὡς καὶ πάν-\nτων τῶν ὑπὸ τὴν βασιλείαν σου φιλοσόφων ὑπέρ-\nτερον αὐτὸν καταστῆναι.’ ὁ δὲ βασιλεὺς ὑπολαβὼν\nπρὸς τοὺς μεγιστᾶνας καὶ τοὺς ὑπ᾿ αὐτὸν φιλοσό-\nφους ἔφη· ‘ἆρά γε ταῦτα φιλαλήθως ἡμῖν ὁ Συν-\nτίπας φθέγγεται;’ οἳ δὲ ἀπεκρίναντο· ‘καὶ μάλα,\nὦ δέσποτα.ʼ ὃ δὲ τῷ υἱῷ ἐμβλέψας αὐτοῦ λέγει·\n‘σὺ δὲ τί φής, ὦ τέκνον; ἀληθείᾳ ταῦτα περὶ σοῦ\nγε ὁ σὸς φάσκει διδάσκαλος;’ οἱ δὲ φιλόσοφοι ἀντὶ\nτοῦ παιδὸς ἀποκριθέντες εἶπον· ‘οὐδεὶς ὡς ὁ υἱός\nσου ἐν τῇ τῶν λόγων διαπρέπει κομψότητι.’ λέγει\nοὖν καὶ ὁ παῖς τῷ βασιλεῖ· ‘γνωρίζω σου τῷ κράτει,\nὦ δέσποτα, ὡς εἴ τις τῶν ἀνθρώπων μὴ τελείαν\nσχοίη σύνεσιν, οὐκ ἀποδίδωσιν ἀγαθὰ τοῖς αὐτὸν\n\n\n\nεὐεργετήσασι. τὸν μέντοι τοιοῦτον διάστροφον μᾶλ-\nλον εἶναι γινώσκομεν. οὗτος δὲ ἀκριβῶς ἐπιμελη-\nσάμενος δοκιμώτατόν με τῇ φιλοσοφίᾳ καὶ τῇ γνώσει\nκατέστησε. καὶ χρὴ τοῦτον παρὰ τῆς σῆς βασιλείας\nἀξίαν τῆς ἐπιμελείας καὶ τὴν ἀμοιβὴν κομίσασθαι.\nἐπεὶ δʼ, ὦ βασιλεῦ, καὶ οὗτοί σου οἱ φιλόσοφοι ἐπι-\nμαρτυροῦσί μοι ὡς καὶ αὐτῶν δὴ τοῖς λόγοις ὑπερ-\nτερῶ, ἄκουσόν μου τῆς παρούσης διηγήσεως.\nΔύο γάρ τινα παιδία ἐτύγχανον, τὸ μὲν χρόνων\nπέντε, τὸ δὲ τριῶν. ἦν δὲ καί τις ἀνὴρ γηραιὸς καὶ\nἀνάπηρος ἅμα καὶ παράλυτος, ὃς συνέσει καὶ ἀγχι-\nνοίᾳ σὺν ἐκείνοις ὑπῆρχε κατάκοσμος.\nὉ δὲ βασιλεὺς τὸν εἱρμὸν ἀνακόπτων τοῦ διη-\nγήματος, λέγει τῷ υἱῷ ‘καὶ τίς ἦν, τέκνον, ἡ τούτων\nὑπόθεσιςʼ; ἀναλαβὼν δὲ ὁ παῖς τὸν λόγον ἄνωθεν\nδιηγεῖτο λέγων·\n‘Ἀνήρ τις ἦν κίναιδος. ὃς ἡνίκα περὶ γυναικὸς\nεὐειδοῦς ἠκηκόει, πρὸς ἐκείνην ἀκολασίας χάριν\nεὐθύς ἐπορεύετο. ἐδηλώθη γοῦν αὐτῷ ἐν μιᾷ περί\nτινος ὡραιοτάτης γυναικός, καὶ αὐτίκα πρὸς αὐτὴν\nἀπελήλυθε συνουσίας εἵνεκεν. εἶχε δὲ παῖδα ἡ γυνὴ\nἐκείνη ἐτῶν τριῶν τῇ ἡλικίᾳ τυγχάνοντα. ὃς τηνι-\nκαῦτα ἔτυχε λέγειν τῇ μητρί· ‘παρασκεύασόν μοι,\nὦ μῆτερ, ἔδεσμά τι τοῦ φαγεῖν. ἣ δὲ ὁρῶσα τὸν\nἄνδρα ἐκεῖνον πρὸς τὴν μετʼ αὐτῆς κατεπειγόμενον\nἀκολασίαν, λέγει πρὸς αὐτόν· ‘μικρόν με ἀνάμεινον,\n\n\n\nἄνθρωπε, ἄχρις οὗ τῷ ἐμῷ παιδὶ βρώσιμόν τι παρα-\nσκευάσω.’ ὃ δὲ ὑπολαβὼν ἔφη τῇ γυναικί· ‘ἄφες\nτό γε νῦν ἔχον τὴν τοῦ παιδὸς φροντίδα καὶ τοῦτο\nδὴ τὸ ἡμέτερον ἐκπλήρωσον ἔργον, μήπως γένοιτό\nμε χρονίσαι ὧδε.’ ἣ δὲ ἀντέφησε τῷ ἀνδρί· ‘εἰ\nἤδεις, ὦ ἄνθρωπε, ὁποίαν οὗτος ὁ παῖς μου τὴν\nἀγχίνοιαν κέκτηται, οὐκ ἂν τοιαῦτά μοι ἔλεγες.’ καὶ\nταῦτα εἰποῦσα εὐθέως ἐγείρεται καὶ ὅπερ ἦν\nἑψήσασα ἔδεσμα, ὀρύζιον τυγχάνον, παρέθηκε τῷ\nπαιδί. ὃ δὲ εἰ καὶ μὴ πάντη νήπιος ἦν τῷ χρόνῳ,\nἀλλʼ οὖν ὀδυρόμενος διετέλει καὶ τὴν μητέρα\nἠνάγκαζε περισσότερον αὐτῷ παρατεθεικέναι ὀρύζιον·\n‘οὐ γὰρ κεκόρεσμαι ἔτι’, φησίν, ‘ἀλλὰ πλείονος\nὀρέγομαι.’ ἡ δὲ μήτηρ ἐποίησε κατὰ τὸ τοῦ παιδὸς\nθέλημα· ὃ δὲ αὖθις καὶ ἑτέρας παραθήκης ἐφιέμενος\nἐπὶ πλέον πρὸς τὴν μητέρα ὠλοφύρετο. ὁ μέντοι\nἀκόλαστος ἐκεῖνος ἀνὴρ δυσχεραίνων ἐπὶ τῇ ἀσελγείᾳ\nτοῦ παιδὸς καὶ τῷ τούτου ἀδιακόπτῳ κλαυθμῷ, λέ-\nγει πρὸς αὐτόν· ‘λίαν τῷ ὄντι ἀναιδὴς καὶ ἀκόρεστος\nπέφυκας, καὶ οὐκ ἔνεστί σοι φρόνησις, ὡς ὁρῶ, τὸ\nπαράπαν. εἰ γὰρ τὸ τοιοῦτον ἔδεσμα πέντε ἀνδράσι\nπαρετέθη, δαψιλῶς ἂν αὐτοῖς εἰς κόρον διήρκεσεν.ʼ\nὁ δὲ παῖς ὑπολαβὼν ἔφη· ‘σὺ μᾶλλον πάσης ἀπε-\nστέρησαι φρονήσεως, ὡς τὸ παρὰ σοῦ νῦν ζητού-\nμενον καὶ ἐμῇ μητρὶ ἀπρεπῶς λεγόμενον σεαυτὸν\nἐπιζητεῖ καὶ πρᾶξιν μεταδιώκει θεῷ μεμισημένην.\nἐν ἐμοὶ δὲ τί καθορᾷς φρονήσεως ἐστερημένον ; ἀλλὰ\nκαὶ ἀπὸ τοῦδέ μου τοῦ κλαυθμοῦ ὅπερ ἀναίδειαν\n\n\n\nσὺ καλεῖς, τίνα ζημίαν ὅλως ὑφίσταμαι, μᾶλλον μὲν\nοὖν καὶ οἱ ὀφθαλμοί μου τοῖς δάκρυσι καθαρθέντες\nἐπὶ πλεῖον διεφωτίσθησαν, καὶ οἱ μυκτῆρές μου τῆς\nἐν αὐτοῖς ἀκαθαρσίας ἀπεσμήχησαν, καὶ τὸ παρατεθέν\nμοι ἔδεσμα προσετέθη μοι, καὶ διʼ αὐτοῦ τοῦ κλαυ-\nθμοῦ εἴ τι ἄρα καὶ ἤθελον ῥᾳδίως μοι προσεγένετο.’\nτούτων ὁ ἀνὴρ ἐκεῖνος τῶν συνετῶν ῥημάτων ἀκη-\nκοὼς συνῆκεν ὡς ὁ παῖς οὗτος αὑτοῦ μᾶλλον ὑπέρ-\nκειται τῇ φρονήσει. καὶ ὃς ἀναστὰς καὶ σχηματίσας\nἄμφω τὼ χεῖρε τῷ παιδὶ προσεκύνησε καί φησι· ‘μὴ\nμέμψῃ μοι, ἀξιῶ, περὶ ὧν σοι ἀπεφθεγξάμην. οὐ\nγὰρ ᾔδειν ὡς τοιαύτην ἐκέκτησο φρόνησιν.ʼ καὶ\nτοῦτο εἰπών, εὐθύς ἐκεῖθεν ὑπανεχώρησε μηδὲν\nἄτοπον ἐπὶ τῇ αὐτοῦ μητρὶ ἐργασάμενος.\nἌκουσον τοίνυν, ὦ δέσποτα βασιλεῦ, καὶ τῆς\nπερὶ τοῦ πενταετοῦς παιδὸς διηγήσεως. Ἄνδρες\nὑπῆρχόν τινες τρεῖς, οἳ καὶ ἀλλήλοις ἐτύγχανον\nκοινωνοί. ἐπί τινα δὲ διʼ ἐμπορίαν χώραν μακρὰν\nἐστάλησαν. τῆς δέ γε ὁδοιπορίας ἐχόμενοι εἴς τινα\nκώμην εἰσέρχονται καὶ παρά τινι γραΐδι τὴν κατάλυσιν\nἔθεντο. μετὰ δὲ ταῦτα ἔδοξεν αὐτοῖς ἐπὶ τὸ βα-\nλανεῖον ἀπελθεῖν καὶ ἀπολούσασθαι. καὶ λέγουσι\nτῇ γραΐδι· ‘ἑτοίμασον ἡμῖν, ὦ γύναι, τὰ χρειώδη\nσκεύη καὶ ἐπιβλήματα.’ ἣ δὲ πάντα αὐτοῖς ἡτοιμά\nσατο, μόνου τοῦ κτενὸς δʼ ἐπελάθετο. ἐκεῖνοι δὲ\nἐκβαλόντες ἅτινα ἐπεφέροντο χρυσίου τρία βαλάν-\nτια, ὧν ἔνδοθεν αὐτῶν τὸν κοινὸν θησαυρὸν εἶχον,\nτῇ γραΐδι παραδεδώκασι, καὶ ἐνετείλαντο αὐτῇ\n\n\n\nφυλάττειν αὐτὰ παῤ ἑαυτῇ· ‘καὶ μὴ δώσῃς πρός\nτινά τι τούτων ἄχρις ὅτου τοὺς τρεῖς ὁμοῦ πρὸς σὲ\nγεγονότας θεάσαιο.ʼ ταῦτα τῇ γραΐδι παραγγείλαν-\nτες, ἐπὶ τὸ βαλανεῖον ἀπῄεσαν. καὶ εἰσελθόντες\nἐπεὶ κτένιον ἔχειν οὐκ εἶδον, στέλλουσι θάτερον αὐ-\nτῶν τῇ γραΐδι τοῦ κομίσαι τὸ κτένιον. ὁ δὲ σταλεὶς\nεἶπεν αὐτῇ· ‘οἱ κοινωνοί μου διʼ ἐμοῦ σοι δηλοῦσιν,\nὦ γύναι· στεῖλον ἡμῖν τὸ παῤ ἡμῶν σοι παρατεθὲν\nχρυσίον.ʼ ἣ δὲ λέγει αὐτῷ· ‘οὐδαμῶς σοι δώσω τι,\nἄχρις ἂν οἱ τρεῖς ὁμοῦ γένοισθε.’ ὃ δὲ λέγει αὐτῇ·\n‘κατ’ ὄψιν ἰδού σοι ἑστήκασιν, ὡς ὁρᾷς, οἱ κοινωνοί\nμου καὶ φωνοῦσί σοι πόρρωθεν, δοῦναι μοι τὸ τοι-\nοῦτον χρυσίον.᾿ ταῦτα εἰπὼν φωνεῖ πρὸς ἐκείνους\nπερὶ τοῦ κτενὸς αὐτοῖς ἀνωνύμως καὶ ἀδήλως οὑ-\nτωσὶ λέγων· ‘οὐδέν μοι ἡ γραῦς παρέχει, εἰ μὴ\nὑμεῖς αὐτῇ ἐπιτρέψοιτε.’ οἳ δὲ ἐφώνησαν πρὸς αὐ-\nτὴν λέγοντες ‘πάρασχε, ὦ γύναι, αὐτῷ.’ ἣ δὲ ἐκβα-\nλοῦσα τὸ παρατεθὲν αὐτῇ χρυσίον ἐπέδωκεν αὐτῷ.\nἐκεῖνος δὲ τοῦτο εἰληφὼς εὐθέως ἐκεῖθεν ἀπέδρα.\nοἱ δὲ κοινωνοὶ τούτου ἐπὶ πολὺ αὐτὸν διετέλουν\nπροσμένοντες· εἶτα φωνοῦσι πρὸς τὴν γραΐδα· ‘ποῦ\nἐστιν ὁ πρὸς σὲ σταλεὶς ἐκεῖνος κοινωνὸς ἡμῶν, ὅτι\nμὴ ὅλως ἡμῖν ἀνεφάνη;’ ἡ δὲ γραῦς ἔφη τοῖς ἀν-\nδράσιν ὡς ‘τὸν θησαυρὸν ὑμῶν παῤ ἐμοῦ ἐπεζή-\nτησε, καὶ κατὰ τὴν ὑμετέραν προσφώνησίν τε καὶ\nπροτροπὴν παραδέδωκα τοῦτον αὐτῷ. ὃν καὶ λαβὼν\nὑπεχώρησε τῆς οἰκίας μου.’ οἳ δὲ ἀντεῖπον τῇ γυ-\n\n\n\nναικί· ‘ἡμεῖς κατʼ ἐναντίον αὐτὸν ἡμῶν ἀπεστάλ-\nκαμεν πρὸς σὲ ζητῆσαι τὸ κτένιον.ʼ ἡ δὲ γραῦς ‘ἀλλʼ\nἐκεῖνος’ φησί ‘τὸ χρυσίον ὑμῶν ἐξ ἐμοῦ ἐπεζήτησεν\nὡς ἀφʼ ὑμετέρας προτροπῆς. κἀγὼ δὲ παῤ ὑμῶν,\nὡς ἐφώνησε, προτραπεῖσα δοῦναι αὐτῷ, καθὼς\nἔφητε ἐκβαλοῦσα τοῦτο ἐπιδέδωκα πρὸς αὐτόν.’\nταῦτα οἱ ἔμποροι ἀπροσδοκήτως παρὰ τῆς γυναικὸς\nἐνωτισθέντες καὶ πικρῶς ἀθυμίᾳ βαρείᾳ κατασχε-\nθέντες, ταύτην ἀνάρπαστον ἅμα λαβόντες, πρὸς τὴν\nτῆς χώρας πορεύονται ἄρχοντα καὶ αὐτῷ τὰ τοῦ\nπράγματος ἐκτραγῳδοῦσι περιπαθῶς. ὁ δὲ ἄρχων\nἔφη τῇ γυναικί· ‘ἀπόδος αὐτοῖς τὸ παρατεθέν σοι\nπαῤ αὐτῶν χρυσίον.’ ἡ δὲ γραῦς ἀπεκρίνατο αὐτῷ·\n‘ἐγώ, κύριέ μου, ἀπέδωκα αὐτοῖς τὸν θησαυρὸν αὐ-\nτῶν.’ οἱ δ’ ἔμποροι πρὸς τὸν ἀντίλογον αὐτῆς ἀν-\nθυπέφερον· ‘ἡμεῖς, ὦ δικαστά, τρεῖς τυγχάνοντες\nκοινωνοί, ὅτε τῇ γραΐδι τὰ ἡμέτερα χρήματα παρε-\nθέμεθα, σὺν ἀσφαλείᾳ εὐθὺς αὐτῇ ἐνετειλάμεθα\nεἰπόντες ὡς „μηδαμῶς γε τῶν σῶν χειρῶν, ὦ γύναι,\nἡ τοιαύτη ἡμῶν ἐκβληθήτω παραθήκη, εἰ μήτοι γε\nτοὺς τρεῖς ἡμᾶς ὁμοῦ θεάσαιο ταύτην ἐπιζητοῦντας\nλαβεῖν ἀπὸ σοῦ·“ ὁ δὲ ἄρχων πάλιν ἔφη πρὸς τὴν\nγραΐδα· ‘ἀπόδος τὸ χρυσίον τοῖς ἐμπόροις, ὦ γύναι,\nκαὶ μηδὲν μηκέτι πρὸς ταῦτα ἀμφίβαλλε.’ ἡ δὲ γραῦς\nἀπὸ προσώπου ἔξεισι τοῦ ἄρχοντος ὀδυρομένη πικρῶς\nκαὶ γοερὸν ἀλαλάζουσα. μετὰ μικρὸν δὲ παῖς τις\nἐτῶν πέντε τυγχάνων ἔφη τῇ γυναικί, συναντήσας\n\n\n\n\nαὐτῇ θρηνῳδούσῃ, ἣν καὶ κατῴκτειρε τῆς πικρᾶς\nοἰμωγῆς· ‘τί οὕτως οἰκτρῶς ὀλοφύρῃ, ὦ γύναιʼ;\nἣ δὲ ἔφησε τῷ παιδί· ‘ἔασόν με, παῖ, τὴν τάλαιναν\nἀποδύρεσθαί μου τὴν συμφοράν.’ ὃ δὲ ἐπέκειτο\nβιάζων αὐτὴν καὶ τὴν αἰτίαν τοῦ ὀδυρμοῦ πυνθα-\nνόμενος, καὶ οὐ πρότερον ἀπέστη αὐτῆς ἄχρις οὗ\nπάντα αὐτῷ ἡ γυνὴ διεσάφησεν. ὃ δὲ ἀντέφη αὐτῇ·\n‘ἐγώ σε τῆς κατεχούσης ἀπαλλάξω νυνὶ συμφορᾶς.\nἀλλʼ εἰ βούλοιο ποιῆσοι με τοῦτο, δός μοι πρότερον\nἀργυροῦν ἕνα, ἵνα διʼ αὐτοῦ κάρυά μοι ἐξωνήσωμαι.ʼ\nἡ δὲ γυνή φησιν· ‘εἴπερ με τῆς χαλεπῆς ταύτης\nσυνοχῆς ἀπαλλάξεις, δώσω σοι τὸν ἀργυροῦν.ʼ ὁ δὲ\nπαῖς λέγει αὐτῇ· ‘ὑπόστρεψον τοίνυν πρὸς τὸν\nἄρχοντα καὶ λέξον αὐτῷ οὕτως· „γνωρίζω σοι, ὦ\nκύριέ μου, ὡς τρεῖς ἦσαν τυγχάνοντες οἱ κοινωνοί,\nοἳ τὸ χρυσίον μοι τοῦτο παρέθεντο, ὥσπερ δῆτα καὶ\nπρὶν ἐδηλώθη σου τῇ μεγιστότητι. οἳ καὶ ἐνετεί-\nλαντό μοι λέγοντες· „ὅρα μὴ δώσεις τινὶ ἐξ ἡμῶν\nτὰ παρατεθέντα σοι χρήματα, ἐὰν μήτοι γε οἱ τρεῖς\nὁμοθυμαδὸν παραγενοίμεθα πρὸς σέ.“ νυνὶ δὲ,\nκύριέ μου, ἰδού, τὸ χρυσίον παῤ ἐμοί ἐστι· πρόσ-\nταξον τοίνυν τοὺς τρεῖς κοινωνοὺς ἐπὶ τὸ αὐτὸ\nπαραστῆναί μοι, καθάπερ, ὡς ἔφην, κἀκεῖνοι σὺν\nἀκριβείᾳ μοι κατηγγυήσαντο. καὶ οὕτως ὁ κοινὸς\nαὐτῶν θησαυρὸς παῤ ἐμοῦ αὐτοῖς ἀποδοθήσεται.ʼ\nἐπὶ ταύταις τοιγαροῦν ταῖς τοῦ παιδὸς ἐκείνου πι-\nθαναῖς ὑποθήκαις ἡ γυνὴ σφόδρα ἡσθεῖσα ταχέως\nὑποστρέφει πρὸς τὸν ἡγεμόνα καὶ τὰ πρὸς τοῦ παι-\n\n\n\nδὸς παρατεθέντα [πρὸς αὐτὸν] ὡς εὐσύνοπτα καὶ\nσυνετὰ πρὸς αὐτὸν ἀπεφθέγξατο. ὁ δὲ ἡγεμὼν εὐ-\nλογοφανῶς λέγειν διαγνοὺς τὴν γυναῖκα, μεταστέλ-\nλεται τοὺς ἐμπόρους καί φησι πρὸς αὐτούς· ‘εὐλόγως\nἡμῖν ἡ γυνὴ ἥδε νυνὶ λέγει· ὅθεν αὐτῇ παραστή-\nσατε ὑμεῖς μεθʼ ἑαυτῶν καὶ τὸν ἕτερον ὑμῶν κοι-\nνωνόν, καθὼς ἄρα καὶ ὑμεῖς αὐτῇ ἐνετείλασθε.\nεἶθʼ οὕτως οί τρεῖς ὁμοθυμαδὸν τὸ χρυσίον ἀπο-\nλήψεσθε.’ τῆς οὖν τοιαύτης ἀποφάσεως παρὰ τοῦ\nδικαστοῦ ἐξενεχθείσης καὶ τῆς γυναικὸς μηκέτι παρὰ\nτῶν δύο ἀνδρῶν ἐκείνων καθελκομένης, συνῆκεν ὁ\nἄρχων ὡς παῤ ἑτέρου τινὸς ἡ ἐγκαλουμένη γραῦς\nτὸν ἔσχατον τόνδε ἀπόλογον ἐξεδίδακτο. καὶ προσ-\nκαλεσάμενος αὐτὴν ἐπυνθάνετο παῤ αὐτῆς, τίς\nἄρα ταύτῃ τὴν πιθανὴν ἀντίθεσιν ταύτην ὑπέθετο.\nἣ δὲ ἀπεκρίνατο· ‘παῖς μοι πενταέτης ἐντυχών καὶ\nὀδυρομένην ἑωρακώς, ᾤκτειρέ με καὶ τήνδε τὴν\nἀντίθεσιν ὑπεσήμανεν.’ ὁ δὲ ἡγεμὼν τὸν παῖδα\nπρὸς ἑαυτὸν εὐθὺς μετεστείλατο καὶ ἥξαντα ἐπηρώ-\nτησε λέγων αὐτῷ· ‘σύ, παῖ, ἀληθῶς τόνδε τὸν\nλόγον τῇ γραΐδι ὑπέθουʼ; ὃ δὲ ‘ναί,’ φησίν ‘ὦ κύριέ\nμου.’ ὁ δὲ δικαστὴς ἐκπλαγεὶς ἐπὶ τῇ τοῦ παιδὸς\nσυνέσει καὶ ἀγχινοίᾳ, εὐθέως αὐτὸν καθηγητὴν\nῥητόρων καὶ φιλοσόφων προβάλλεται.\nἌκουσον δέ, ὦ δέσποτα βασιλεῦ, καὶ τῆς περὶ\nτοῦ γηραιοῦ ἀνδρὸς διηγήσεως. Ἀνήρ τις ἦν ὃς εἰ-\nωθὼς ἐμπορεύεσθαι, ἀρωματικὰ ξύλα εἰς ἐμπορίαν\nὠνήσατο. ὃς καὶ μεμαθηκὼς περί τινος πόλεως ὡς\n\n\n\nσπάνις αὐτῇ τῶν τοιούτων, τάχος τὰ ἐωνημένα\nπαραλαβών, εἰς ταύτην ἤλαυνε τὴν πόλιν. ᾗ πλη-\nσίον γενόμενος ἔξωθεν τὴν κατάλυσιν ἐποιήσατο,\nμαθεῖν ἐντεῦθεν πρότερον ᾑρημένος πῶς ἄρα ἐν\nταύτῃ τῇ πόλει περὶ τούτων ἔχει τῶν ξύλων ἡ ὤνη-\nσις. ἐν δὲ τῷ μεταξὺ γυνή τις δούλη τῶν ἐν τῇ\nπόλει τινὸς τυγχάνουσα, τὸν ἔμπορον θεασαμένη,\n‘πόθεν, ὦ ἑταῖρε;’ πρὸς αὐτὸν ἔφη ‘καὶ τίνα εἰσὶν\nἃ ἐπιφέρῃ;’ ὁ δʼ ἔμπορος ‘ἔγωγε’ ἀπεκρίνατο ‘ὃ\nἐπιφέρομαι ξύλα εἰσὶν ἀρωματικά.’ δὲ εἰσελθοῦσα\nπρὸς τὸν ἑαυτῆς κύριον πάντα τὰ κατʼ ἐκεῖνον τὸν\nἔμπορον αὐτῷ διεσάφησεν. ὃ δὲ ποικίλος ὢν καὶ\nπανοῦργος τὸν τρόπον, αὐτίκα συναγαγὼν ἃ παῤ\nἑαυτὸν ἀρωματικὰ ξύλα ἐκέκτητο, ἐνέβαλε τῷ πυρί,\nὀλίγα ταῦτα ὑπάρχοντα. καὶ ἐμφυσήσαντος πολλή\nτις ἐκεῖθεν εὐωδία ἐξεπέμπετο. ἧς ὀσφρανθεὶς ὁ\nἔξωθεν ἔμπορος λέγει τοῖς περὶ αὐτόν· ‘εὐωδίας·\nπλείστης ἀρωματικῆς ὀσφραίνομαι. ἴδετε οὖν τὸ\nτάχος σὺν πολλῇ ἀκριβείᾳ μήπως τινὶ τῶν ἡμετέρων\nγόμων πυρκαϊά τις προσήγγισε, καὶ ἡμέτερα καίεται\nἀρώματα.’ οἳ δέ φασιν· ‘οὐδαμῶς πυρκαϊά τις ἢ\nσπινθὴρ τὸ παράπαν τινὸς τῶν ἡμετέρων ἥψατο\nγόμων.’ πρωίας δὲ γενομένης τὴν πόλιν εἰσέρχεται\nὁ ἔμπορος ᾧ καὶ εἰσελαύνοντι συναντᾷ ὁ τῆς δού-\nλης ἐκείνης δεσπότης. εἶτα πυνθάνεται παῤ αὐτοῦ,\n\n\n\nτί ἄρα εἶεν ἃ ἐν τῷ φόρτῳ αὐτοῦ κέκτηται. ὁ δʼ ἔμπορος\n‘ἀρωματικά’ φησί ‘κεκόμισμαι ξύλα εἰς ἐξώνησιν\nτοῖς βουλομένοις τῶν τῆς πόλεως τῆςδε κατοίκων.’\nαὖθις δʼ ἐκεῖνος ‘τίς σε, ὦ ἄνθρωπε, κατηνάγκασε\nταῦτα πρὸς ταύτην διακομίσαι τὴν πόλιν, τὰ δʼ\nἄλλʼ ἅ σοι ἐπικερδῆ ἐτύγχανεν εἴδη παραλιπεῖν; ἐν\nἀκριβείᾳ γὰρ ἴσθι ὡς τοῖς τοιούτοις οἱ ἐνταῦθα ἄν-\nθρωποι ξύλοις οἷα καυσίμῳ ὕλῃ τινὶ προσανέχουσι,\nκαὶ πρὸς ἔκκαυσιν καμίνου αὐτοῖς χρῶνται.’ ‘ἀλλ’\nἔγωγεʼ φησὶν ὁ ἔμπορος ‘ἠνώτισμαι ὡς ὑπὲρ πάσας\nτὰς πόλεις αὕτη μάλιστα ἐνδεὴς καὶ σπανίζουσα τῶν\nτοιούτων.’ ὃ δὲ πρὸς αὐτόν· ‘οἱ τοῦτ’ εἰρηκότες\nσοι πολύ σε ἠπάτησαν.’ τούτοις τοῖς λόγοις τὴν\nκαρδίαν πληγεὶς ὁ ἔμπορος συνεσχέθη τῇ λύπῃ. ὁ\nδέ γε ἀνὴρ ἐκεῖνος ἀνίᾳ τοῦτον συσχεθέντα ἑωρα-\nκώς, ἔφη αὐτῷ· ὀρῶ σε δεινῶς, ἑταῖρε, γεγονότα\nπερίλυπον, καί σε κατοικτείρω τῆς σφοδρᾶς ἀθυμίας.\nἄγε δὴ λοιπὸν διάπρασόν μοι πάντα τὸν φόρτον σου,\nκαὶ εἰ τι βούλει, παράσχω σοι ἐν πλήρει πίνακι.’ ὁ\nδʼ ἔμπορος συλλογισάμενος καθʼ ἑαυτὸν ἔλεγε· ‘βέλ-\nτιόν μοι οὖν, ὡς στοχάζομαι, πέφυκεν, εἴ τι δή μοι\nκαὶ δῴῃ ὁ ἄνθρωπος οὗτος, εἰληφέναι ἢ τὴν ἐμι-\nπορίαν μου ὅλην ἐαθῆναι ἀδιάπρατον.’ καὶ ταῦτα\nδιανοησάμενος, διεπώλησεν αὐτῷ τὸν ἑαυτοῦ φόρ-\nτον ἅπαντα, συναρεσθεὶς ὑπὲρ τῆς τιμῆς ἧς ἤμελλεν\n\n\n\n\n\nεἰληφέναι [, ἤτοι ἐν πίνακι πεπληρωμένῳ]. λαβὼν\nοὖν ὁ ἀνὴρ τὰ ἐωνημένα εἰς τὴν ἰδίαν οἰκίαν ἐκο-\nμίσατο. ὁ μέντοι ἔμπορος τὴν πόλιν διερχόμενος\nκατέλυσεν ἅμα τοῖς αὑτοῦ κοινωνοῖς παρά τινι γραΐδι\nγυναικί. καὶ αὐτῇ ἐπηρώτησε λέγων ‘πῶς ἄρα, ὦ\nγύναι, τὰ τῶν ἀρωμάτων ξύλα ἀπεμπολοῦνται τῇ\nπόλει;’ ἣ δὲ ἔφη πρὸς αὐτόν· ‘ἰσοστάθμῳ αὐτοῖς\nχρυσίῳ. πλήν, ὦ ἔμπορε, ἰδοὺ λέγω σοι, προσεκτι-\nκῶς ἔχε ἀπὸ τῶν τῆςδε τῆς πόλεως κατοίκων. παν-\nοῦργοι γὰρ ἅπαντες καὶ ποικίλοι πεφύκασι, καὶ οὐκ\nἔστι τινὰ τῶν ὧδε ἡκόντων μὴ παρὰ τῶν πολιτῶν\nαὐτῆς ὀλέθρῳ μικροῦ παρυφίστασθαι.’ ταῦτα εἰ-\nπούσης τῆς γραΐδος, ἐξῄ ει τοῦ οἴκου αὐτῆς μετ’\nὀλίγον τὰ κατὰ τὴν πόλιν ὀψόμενος, καὶ ὁρᾷ τρεῖς\nἄνδρας ἅμα καθεζομένους. οἷς θαμινὰ ἐνατενίζων\nεἱστήκει. κἀκείνων δὲ τὸν ἔμπορον τοῦτον ἑωρα-\nκότων, θάτερος τούτων εἰρήκει· ‘δεῦρο, ὦ πάτερ,\nσυ τε κἀγὼ πρὸς ἀλλήλους διαλεχθῶμεν, καὶ ὃς ἂν\nτοῦ ἑτέρου ὑπερτερήσῃ, ἐπιταξάτω τῷ ἡττηθέντι\nποιήσαι, ὅπερ ἂν ὁ νενικηκὼς βούλοιτο.’ ὁ δʼ ἔμ-\nπορος ἁπλοικῇ τῇ γνώμῃ καὶ ἀπεριέργῳ τῇ γνώσει\nστοιχῶν ‘ναί,’ φησί ‘καὶ γενέσθω καθὼς ἐκέλευσας.’\nεἶτα ἐκαθέσθησαν πρὸς ἀλλήλους διαλεγόμενοι· καὶ\nνενίκηκε τὸν ἔμπορον ὁ μῖμος ἐκεῖνος καὶ πανοῦργος\n\n\n\nἀνήρ, καὶ ἔφη αὐτῷ· ‘ἰδού, ὡς ὁρᾷς, τοῖς λόγοις\nπεριεγενόμην σου. λοιπὸν ὃ ἐπιτρέπω σοι ποίει.\nκαταπιεῖν σε βούλομαι τὰ τῆς θαλάσσης ὕδατα.’ ἐπὶ\nτοῖςδε ὁ ἔμπορος ἐν ἀθυμίᾳ καὶ ἀμηχανίᾳ γενό-\nμενος, οὐκ ἡδύνατο εὐλογοφανῆ τινα τῷ μίμῳ ἀν-\nτίθεσιν προβαλέσθαι καὶ τοὺς αὐτοῦ βρόχους διεκ-\nφυγεῖν. ἦν δὲ ὁ ἔμπορος γλαυκόφθαλμος· ἔτυχε\nδὲ καὶ ὁ μῖμος ὁ ἕτερος τῶν τριῶν μονόφθαλμος\nμὲν ὑπάρχων, γλαυκὸν δὲ καὶ αὐτὸν ἔχων. κἀκεῖνος\nδὲ ἀναστὰς ἐπελάβετο ἰσχυρῶς τοῦ ἐμπόρου λέγων\n‘σύ μου τὸν ἕτερον ἐσύλησας ὀφθαλμόν. ἄγωμεν\nτοίνυν ἀμφότεροι πρὸς τὸν τῆς πόλεως ἄρχοντα, ὡς\nἂν διʼ αὐτοῦ ἀποδώσῃς μοι ὃν σεσύληκάς μοι ὀφθαλ-\nμόν.’ ἠκηκόει δὲ ταῦτα καὶ ἡ τὸν ἔμπορον ὑποδε-\nδεγμένη γραῦς, καὶ ὅτι πρὸς τὸν τῆς χώρας ἄρχοντα\nὁ μῖμος ἐκεῖνος τὸν ἔμπορον εἷλκε. καὶ τούτοις\nἀπιοῦσι συναντήσασα ἔφησε πρὸς τὸν μῖμον· ‘ἔασον,\nἀξιῶ, τὴν σήμερον ἐγγυητικῶς παρ’ ἐμοὶ τὸν ἄνδρα\nτοῦτον τὸν ἔμπορον, κἀγ αὐτὸν ἕωοθεν πρωῒ παρα-\nστήσω σοι.’ ὃ δὲ εἴξας αὐτῆς τῇ αἰτήσει, δέδωκεν\nαὐτῇ τὸν ἄνθρωπον. ὃν καὶ λαβοῦσα ἡ γραῦς οἴκαδε\nἀνεχώρησε. καὶ ἤρξατο κατηγορεῖν αὐτοῦ λέγουσα\n‘οὐδέν σοι προπαρήγγειλα προσεκτικῶς ἔχειν ἀπὸ\nτῶν ἐν ταύτῃ (τῇ πόλει) πολιτῶν, ὅτι γε μῖμοι καὶ\nπονηροὶ τὴν γνώμην καὶ ποικίλοι πάντη πεφύκασι;\n\n\n\nκαὶ μηκέτʼ οὖν εἰς τοὐμφανὲς αὐτοῖς διεξέλθῃς\nτὸ σύνολον· ἐπεὶ δὲ τὸ πρότερον οὐκ ἐπείσθης τῇ\nπαραινέσει μου κἀντεῦθεν εὗρες τὰ τῆς παρακοῆς\nσου ἐπίχειρα, ἤδη γε νῦν μοι πείσθητι περὶ οὗ σοι\nσυνθέσθαι βεβούλημαι. γνωρίζω γάρ σοι ὡς οἱ\nτοιοῦτοι μῖμοι ἔχουσί τινα καθηγητὴν γηραιόν, ὃς\nκαὶ τοῖς τῆς πονηρίας πλεονεκτήμασι μάλα τῶν\nἄλλων διαφέρει καὶ ὑπερτερεῖ. ὅθεν καὶ πάντες οἱ\nμῖμοι καθʼ ἑκάστην ἑσπέραν παῤ αὐτὸν ὡς καθη-\nγητὴν προσφοιτῶσι καὶ αὐτῷ τὰ ἑκάστῳ διʼ ὅλης\nτῆς ἡμέρας εἰρημένα καὶ πεπραγμένα λεπτομερῶς\nἀπαγγέλλουσι. νῦν οὖν ἄκουσόν μου τῆς λυσιτελοῦς\nσυμβουλίας, καὶ ἀναστάς, ἄμειψόν σου τὸ σχῆμα καὶ\nἑαυτόν ὡς ἕνα τῶν μίμων ἐκείνων ἀμφίασον καὶ\nσχημάτισον. εἶτα λάθρα διελθών, ἐγκατάμιξον σε-\nαυτὸν τῇ αὐτῶν ὁμηγύρει. πλὴν ὅρα, μὴ φωραθῇς\nὑπ᾿ αὐτῶν. συμπορεύθητί τε αὐτοῖς ἕως τοῦ καθη-\nγητοῦ, καὶ πλησίον αὐτῷ στὰς λεληθότως οἷά τις\nτῶν τυχόντων καὶ κοινῶν τῆς πόλεως ἀνδρῶν, ἄκου\nσον περὶ ὧν αὐτῷ ἀπαγγελοῦσιν οἱ ὡμιληκότες σοι\nκαὶ ὧν ἐκεῖνος αὐτοῖς ἀποκριθήσεται. καὶ εἴ τι ἄρα\nπαῤ αὐτοῦ αὐτοῖς λαληθήσεται, σημείωσον ἐν τῇ\nδιανοίᾳ σου, ὡς ἂν τὰς πρὸς ἐκείνους αὐτοῦ ἀπο-\nκρίσεις τοῖς πολεμοῦσί σοι ἀντιπροθέμενος, κατὰ\nκράτος αὐτῶν τῆς πανουργίας περιγένοιο· καί σοι\nμέγιστον ἐντεῦθεν προσγενήσεται τὸ κέρδος. ὁ δʼ\n\n\n\nἔμπορος ἐποίησεν, ὅσα πρὸς τῆς γραὸς ἐξεδίδακτο.\nκαὶ μετὰ τὸ ἀμεῖψαι τὸ αὐτοῦ σχῆμα στὰς ἔγγιστα\nτοῦ γηραιοῦ ἐκείνου, πρῶτα μὲν ἑωράκει πρὸς οὐ-\nτὸν παραγενόμενον τὸν τὰ αὐτοῦ ξύλα τοῦ ἀρώμα-\nτος ὠνησάμενον. ὃς καὶ ἀνήγγειλε τῷ καθηγητῇ\nἐκείνῳ λέγων ‘ἐγὼ συναντήσας ἐμπόρῳ τινὶ ξύλα\nἀρωματικά τινα διακομίζοντι εἰς διάπρασιν, πάντα\nτὸν φόρτον αὐτοῦ ἐξωνησάμην, δοὺς αὐτῷ ὃ συμ-\nπεφώνηκα, ἤτοι πίνακα πεπληρωμένον ὧν ἂν δόξειεν\nαὐτῷ ἐπιζητῆσαι παῤ ἐμοῦ πραγμάτων.’ ὁ δὲ κα-\nθηγητὴς ἀπεκρίνατο αὐτῷ λέγων ‘καὶ τίνα γε ἄρα\nἐστὶν ἃ συνεφώνησας αὐτῷ δοῦναι; χρυσός; ἄργυ-\nρος; ὁ δὲ μῖμος ‘οὐχί᾿ φησί ‘κὕριέ μου· τούτων\nοὐδέν, ἀλλʼ εἴδη ἀνώνυμα ἅπερ αὐτὸς βουληθείη,\nπίνακα πεπληρωμένον.᾿ ἔφη δὲ πρὸς αὐτὸν ὁ καθη-\nγητής· ‘μεγάλως ἐσφάλης. εἰ γὰρ τετυχήκει τὸν\nἔμπορον ἀπὸ σοῦ ζητῆσαι ψύλλους, πίνακα πεπλη-\nρωμένον, ὧν τὸ ἥμισυ θηλείας, τὸ δʼ ἕτερον ἥμισυ\nἄρρενας ἔχειν, ἀλλὰ μὴν καὶ γλαυκοειδεῖς ὑπάρχειν,\nἆρά γε δυνάμεις σὺ εἶχες τοιαύτην δόσιν αὐτῷ πα-\nρασχεῖν; πῶς εἶχες αὐτὸν διαδρᾶναι’; ὁ δὲ μῖμος\nλέγει αὐτῷ· ‘οὐκ ἐπὶ τοσοῦτον, κύριέ μου, ὁ ἔμ-\nπορος οὗτος σεσόφισται, οὐδὲ τοιαῦτα πανουργεύε-\n\n\n\nσθαι ἱκανὸς ἦν ὁ νοῦς αὐτοῦ. ἀλλʼ, ὡς οἶμαι, εἴτε\nχρυσὸν εἴτε ἄργυρον ἐξ ἐμοῦ μέλλει ζητήσασθαι.’\nπροσελθὼν δὲ καὶ ὁ τῇ διαλέξει τὸν ἔμπορον νενι-\nκηκώς, ἀπήγγειλε λέγων· ‘κἀγὼ περὶ ὁμιλίας καὶ\nπλοκῆς λόγων τῷ ἐμπόρῳ συναμιλληθεὶς καὶ νικήσας\nαὐτόν, τέταχα πιεῖν τὰ θαλάττια ὕδατα ἅπαντα.\nοὕτω γὰρ παῤ ἡμῶν συμπεφώνητο, ὡς ἐπὶ λόγοις\nτὸν νικηθησόμενον, εἰ τι ᾄρα καὶ ἐπιτραπείη πρὸς\nτοῦ νικήσαντος, δέξασθαι καὶ ποιήσασθαι.’ ὁ δὲ\nκαθηγητὴς πρὸς αὐτὸν ἀπεκρίνατο· ‘οὐδὲ σύ γε\nκαλῶς πέπραχας. ἔστω γὰρ ἴσως ὅτι ἐκεῖνος ἀντείποι\nσοι· ,,ἄπιθι πρότερον καὶ ἀνάστειλον τοὺς τῇ θα-\nλάσσῃ ἐπιρρέοντας ποταμούς· εἶθʼ οὕτω πίομαι τὸ\nτῆς θαλάττης ὕδωρ, ὃ δὴ καὶ μόνον πεπωκέναι\nσυνεθέμην σοι.“ εἰ οὖν οὗτος οὕτω σοι λέξει, ἆρά\nγε σὺ εὐχερῶς ἕξεις τοὺς ποταμοὺς ἀναχαιτίσαι τῆς\nἀπὸ τῆς θαλάττης ἐπιρροῆς;’ ὁ δὲ μῖμος ‘ἀλλ᾿ ἴσθι’,\nφησίν ‘ὡς οὐχ ἱκανοῖ ἡ τοῦ ἐμπόρου φρόνησις τὸν\nτοιοῦτον [μοι] ἀντιφράσαι μοι ἀπόλογον.’ εἶτα καὶ\nὁ μονόφθαλμος μῖμος προσελθὼν ἔφη τῷ γηραιῷ·\n‘κἀγὼ ἐν τῇ ἀγορᾷ ἑώρακα, κύριέ μου, ἔμπορόν\nτινα ξένον, ὃς ἦν γλαυκοειδὴς τοὺς ὀφθαλμούς. καὶ\nτοῦτον κατασχὼν εἰρήκειν αὐτῷ· „σύ τε κἀγὼ γλαυ-\nκοί ἐσμεν ἄμφω, καὶ σύ μου τὸν ἕνα ἐσύλησας ὀφθαλ-\n\n\n\nμόν. λοιπὸν οὐδαμῶς σου ἀπόσχωμαι, ἕως ἂν τὸν\nἕνα σου ἐξελὼν ὀφθαλμὸν περιάψω μου τῷ μετώπῳ,\nἢ διὰ πάσης σου ἀναρρύσῃ τῆς περιουσίας. ὁ δὲ\nκαθηγητής ‘οὐδὲ σύ γέ τι κατώρθωσας ἔφη ‘εἰ\nγὰρ δόξει αὐτῷ ἀντιφράσαι σοι ὡς „πρότερον εἰς\nσύστασιν τῆς τοιαύτης σου προτάσεως ἔξελέ σου τὸν\nἕνα τοῦτον ὃν ἔχεις ὀφθαλμόν, κἀγὼ δʼ ὡσαύτως\nθάτερον τῶν ἐμῶν ἐκβαλῶ ὀφθαλμῶν, καὶ ἄμφω\nσταθμίσωμεν αὐτούς· καὶ εἰ μὲν ἰσόσταθμοι ἀλλή-\nλοις εὑρηθεῖεν, εὔδηλον ὅτι γε σός ἐστιν ὁ ἐμὸς εἷς\nὀφθαλμός· εἰ δέ τις τῶν σταθμιζομένων δύο ὀφθαλ-\nμῶν βαρύτερος τοῦ ἑτέρου ἐν τῇ τοῦ ζυγοῦ φανείη\nπλάστιγγι, οὔκουν σός ἐστιν ὁ θάτερός μου ὀφθαλ-\nμός, ἀλλὰ μᾶλλον καὶ ὑπὲρ τῆς αὐτοῦ ἐκβολῆς\nἀξίως εὐθυνθήσῃ.“ εἰ οὖν ταῦτά σοι ἀντιλέξειεν\nὁ ἔμπορος, οὐχὶ πάντη σε ἀποπείσει τῆς ἀντιθέσεως;\nκαὶ τὸ δὴ χείριστον, ὅτι γε τούτου ἐπὶ σοὶ γενομένου,\nσὺ μὲν τέλεον ἀποστερηθήσῃ τῆς ὁράσεως καὶ πάντη\nγενήσῃ ἀόμματος, οὗτος δὲ ἕνα τῶν ἑαυτοῦ ὀφθαλ-\nμῶν ὕστερον ἔχων, πάλιν τὸ φῶς καθορῶν ἔσται.’\nπρὸς ταῦτα ὁ μονόφθαλμος μῖμος ὑπολαβὼν λέγει\nτῷ καθηγητῇ· ‘ἀλλ’ οὐκ ἐπὶ τοσοῦτον πανοῦργος ὁ\nἔμπορος οὗτος, ὡς τοιάνδε μοι πιθανὴν ἀντιπρο-\nθέσθαι ἀπολογίαν.’ τούτων οὕτω παρά τε τῶν μίμων\nκαὶ τοῦ αὐτῶν καθηγητοῦ λαλουμένων τε καὶ ἀντι-\nφθεγγομένων, ἠκροᾶτο μάλα καλῶς καὶ λαθραίως\nπαῤ ὅλην ἐκείνην τὴν νύκτα ὁ ἔμπορος καὶ τῇ ἰδίᾳ\nταῦτα συνετήρει καρδίᾳ. πρωΐας δὲ γενομένης\n\n\n\nπαραγίνεται πρὸς τὸν ἔμπορον ὁ τὰ ἀρωματικὰ ὠνη-\nσάμενος ξύλα. καί φησιν ὁ ἔμπορος· ‘ἀπόδος μοι,\nὦ ἑταῖρε, εἴ τί μοι συνεφώνησας παρασχεῖν ὑπὲρ\nτοῦ διαπραθέντος σοι φόρτου.’ ὁ δὲ μῖμος ἔφη αὐτῷ·\n‘ζήτησον εἴ τι καὶ βούλοιο, κἀγὼ ἑτοίμως παράσχω\nσοι.’ ὁ δʼ ἔμπορος· ‘θέλω ἵνα μοι δῷς ἐν τῷ πίνακι\nψύλλους καθ᾿ ὅσον χωρήσειεν, ὧν τὸ μὲν ἥμισυ στῖφος\nἄρσεν, θῆλυ δὲ τὸ ἕτερον ἥμισυ, καὶ πάντας γλαυ-\nκοειδεῖς τὴν ἰδέαν αὐτῶν.’ οὕτως εἰπὼν τῷ μίμῳ ὁ\nἔμπορος ἰσχυρῶς αὐτὸν διετέλει ἀπαναγκάζων καὶ\nπολλῇ τῇ βίᾳ πρὸς αὐτὸν κεχρημένος, ἄχρις ἂν ὁ\nμῖμος καὶ ἄκων ἐδεδώκει αὐτῷ πλείονα ποσότητα\nτῆς δικαίας τιμῆς τῶν ἀρωματικῶν αὐτοῦ ξύλων·\nκαὶ οὕτως ἀπηλλάγη τῶν τοῦδε ὀχλήσεων. ἐντυχὼν\nδὲ καὶ τοῖς ἑτέροις δυσὶ μίμοις, τῷ τε περὶ τοῦ\nὀφθαλμοῦ διαμαχομένῳ καὶ τῷ τὴν θάλασσαν κατα-\nπιεῖν αὐτῷ ἐπιτρέψαντι, ἀπῄτει κἀκείνους πεποιηκέ-\nναι ἃ λάθρα παρὰ τοῦ αὐτῶν καθηγητοῦ ἠκηκόει.\nκαὶ διετέλει ἄγχων κἀκείνους, ἕως ἂν διʼ ὅσων δο-\nμάτων ὁ ἔμπορος ἐξ αὐτῶν (πεισθῆναι) ἠθέλησεν\nἀπολαβεῖν· καὶ οὕτως ἀπηλλάγησαν τῶν ὀχλήσεων.\nκαὶ νῦν, ὦ δέσποτα βασιλεῦ, ἐξ ὧν σοι διηγησάμην\nγίνωσκε ὅτι οἵ τε δύο παῖδες ἐκεῖνοι, ὁ τριετὴς καὶ\nὁ πενταετής, περὶ ὧν προειρήκειν σοι, καὶ οὗτος ὁ\nγηραιὸς καθηγητὴς πολλῇ τῇ γνώσει καὶ τῇ συνέσει\nκεκόσμηνται· καὶ κατʼ ἐκείνους κἀμὲ ὁ διδάσκαλος\nὁ ἐμὸς ἀπετέλεσε διδάσκαλον.ʼ\nὉ δὲ βασιλεὺς ὑπολαβὼν ἔφη τῷ υἱῷ· ‘γνώρι-\nσόν μοι, τέκνον, πῶς ἐν μὲν τοῖς προλαβοῦσι τρισὶν\nἔτεσιν οὐ μεμάθηκας τὴν νῦν προσγενομένην σοι\nλογιότητα, νυνὶ δὲ ἐν μόνοις τοῖς παρελθοῦσιν ἳξ\nμησὶν ἐπὶ τοσοῦτον ἐσοφίσθης;’ ὁ δὲ παῖς τῷ βασι-\nλεῖ ἀπεκρίνατο ὡς ‘τῷ τότε, ὦ βασιλεῦ, ἔτι μου\nνηπιάζοντος, οὐ συνήργουν ἀλλήλαις αἱ προσοῦσαί\nμοι τοῦ σώματος καὶ τῆς ψυχῆς αἰσθήσεις. τότε γάρ\nμου τὸ σῶμα ἀφήλικος πάντη τυγχάνοντος, οὔτε οἱ\nὀφθαλμοὶ οὔτε ἡ γλῶττα οὔτε ἡ καρδία ἀλλήλοις\nσυνεκρότουν πρὸς τὴν τῆς διδασκαλίας μάθησιν.\nοὐδὲ γὰρ δυνατὸν ἔτι νηπιόφρονα πεφυκότα γνῶσιν\nεὐχερῶς ἐκδιδάσκεσθαι, καθότι ἅπαν παιδίον ταῖς\nπαιδιαῖς καὶ τῇ ἀργίᾳ ἐνηδόμενον, οὐ προσεκτικῶς\nτὸν νοῦν περὶ τὴν διδασκαλίαν διατίθεται. κἀγὼ\nδέ, ὦ βασιλεῦ, τὸν αὐτὰν τρόπον τῷ τότε τῇ τε\nἡλικίᾳ καὶ τῇ διανοίᾳ διακείμενος, οὐδὲν ὅλως τῶν\nδιδασκομένων ἠδυνάμην καρπώσασθαι, ἅτε μὴ τού-\nτοις τὸ παράπαν τὸν ἐμαυτοῦ νοῦν προσερείδων,\nἀλλʼ ὡς νηπιώδης διεσπαρμένον αὐτὸν ἔχων. ἤδη\nδὲ ὁ διδάσκαλός μου Συντίπας τὸ νεάζον τῆς ἐμῆς\nἡλικίας περισκοπῶν, οὐκ ἐμβριθῶς με ἐξεδίδασκεν\nοὐδὲ τοῖς δυσχερέσι κατʼ ἀρχὰς λόγοις πρός με\nἐχρήσατο, ἵνα μὴ τῷ τῶν δυσχερῶν καὶ δυσλήπτων\nβάρει ἐξ ἀρχῆς καταπονηθείς πάντα τῆς ἐμῆς δια-\nνοίας ἀπορρίψω τὰ διδασκόμενα — καὶ γὰρ ᾔδει μου\nὁ διδάσκαλος ὅτιπερ, εἰ ἀμέτρως ἐξ ἀρχῆς με ἐκδι-\nδάξειεν, εὐχερῶς ἂν εἶχον ἀπʼ αὐτοῦ ἀφηνιάσαι καὶ\n\n\n\nἀποστῆναι, ἅτε βασιλέως τυγχάνων υἱός — ἀλλὰ κατὰ\nμικρὸν τοῖς λόγοις με διαρρυθμίζων οὕτω με δεξιῶς\nεἰς τὸ τέλειον τῆς φιλοσοφίας ἀνήγαγε. κἀγὼ δὲ\nτελεωτέρας ἐφαπτόμενος φρονήσεως συνετήρουν ἐν\nτῇ καρδίᾳ πάντα δὴ τὰ παῤ αὐτοῦ μοι ἐκδιδασκό-\nμενα, καὶ συναγαγὼν τὸν πρῴην μου διασπαρέντα\nλογισμόν, τώτε ὦτε συντείνας πρὸς ἀκοὴν καὶ τὴν\nγλῶτταν πρὸς λόγων μελέτην τε καὶ πλοκήν, καὶ\nτὰς χεῖρας πρὸς διάστιξιν (μεμαθηκὼς) συλλαβεῖν,\nοὕτως ἐπὶ (τὸν) καιρὸν τῶν ἓξ καὶ μόνων μηνῶν\nπάντα δὴ τὰ διδαχθέντα μοι ἀκριβέστατα κατέλα-\nβον, καὶ ἐν μεθέξει πάσης φιλοσοφίας καὶ συνέσεως\nγέγονα, συναραμένης πάντως καί της θείας δυνάμεως\nἐμοί τε καὶ τῇ παρὰ τοῦ ἐμὲ μυσταγωγοῦντος σπουδῇ.’\nτούτοις ὁ βασιλεὺς τοῖς τοῦ παιδὸς ῥήμασι σφόδρα\nτὴν καρδίαν ἡσθείς, εὐχαριστηρίους τῷ θεῷ λόγους\nἀνέπεμπε καὶ τὴν τοῦ παιδὸς σύνεσιν καὶ φιλοσοφίαν\nἐκθειάζων διετέλει τὰ μέγιστα, καὶ τῷ Συντίπᾳ\nὡμολόγει τὰς χάρτας. εἶτα κελεύει παραστῆναι αὐτῷ\nτὴν πονηρὰν ἐκείνην γυναῖκα, ἥτις τὸν αὐτοῦ υἱὸν\nἀπολέσαι ἐμηχανᾶτο καὶ ταύτης παραστάσης, λέγει\nπρὸς αὐτὴν ὁ βασιλεύς· ‘ἀνακάλυψόν μοι, ὦ γύναι,\nμηδὲν κατὰ φόβον ὑποστειλαμένη, τίνος χάριν τὸν\nἐμὸν υἱὸν ἀπολέσαι ἔσπευδες, καὶ τίς ἦν ὁ τρόπος\nτῆς τοιαύτης σου σκαιωρίας;’ ὑπολαβοῦσα δὲ ἡ γυνὴ\nἔφη· ‘οἶδας, ὦ κράτιστε βασιλεῦ, ὡς οὐδέν τινι τῶν\nἀνθρώπων τῆς ἰδίας ζωῆς καθέστηκε προσφιλέστερον.\n\n\n\n\nκἂν γάρ τις πενίᾳ εἴη συζῶν ἢ καί τινι βιωτικῇ περι-\nπετείᾳ πιέζοιτο, ἀλλʼ ὅμως καὶ οὗτος τῆς ἰδίας ζωῆς\nπεριέχεται. ἐγὼ τοίνυν τὸν παῖδά σου τούτου χάριν\nτῷ σῷ προστάγματι πρὸς ἐμαυτὴν ἔλαβον, ὡς διὰ\nτὴν τοῦ κράτους σου θεραπείαν κατὰ μόνας παῤ\nαὐτοῦ διαγνῶναι ὑπὸ ποίας αἰτίας ἐπεχόμενος οὐ\nφθέγγεται. καὶ διετέλουν παντοιοτρόποις πεύσεσι\nκαὶ θωπείαις τοῦτον ὑπερχομένη καὶ τὸ τῆς σιγῆς\nαὐτοῦ σκληρὸν μειλιχίοις τοῖς λόγοις διαλεαίνουσα,\nἄχρις ὅτου παρεσκεύασα τοῦτον ἕνα λόγον μοι ἀπο-\nκρίνασθαι. ὃν δὴ καὶ ὀργίλως καὶ ἀποτόμως φθεγ-\nξάμενος εἰρήκει πρός με ὡς ‘οὐδέν σοι, γύναι, τό γε\nνῦν ἔχον ἀποκριθήσομαι, ἄχρις ὅτου ἑπτὰ ἡμέραι\nτὸ ἀπὸ τοῦδε παρέλθοιεν. εἶθʼ οὕτως κατʼ ἀξίαν\nσοι ἀπολογήσομαι.’ ἐγὼ δὲ τούτῳ τῷ λόγῳ σφόδρα\nἐκθροηθεῖσα καὶ περιδεὴς λίαν καταστᾶσα καὶ κιν-\nδύνῳ παρὰ τοῦ παιδὸς ὑποβληθῆναι ὑφορωμένη,\nσυνεῖδον μηχανικῶς τὸν ἐξ αὐτοῦ διαφυγεῖν ὄλε-\nθρον. κἀντεῦθεν ὑπὸ σατανικῆς ἐνεργείας παρορ-\nμηθεῖσα κατεψευσάμην τοῦ παιδός σου, καὶ δολερῶς\nαὐτοῦ ἐπὶ τοῦ κράτους σου κατηγόρησα. καὶ τὸ\nἁμαρτηθέν μοι ἐπίσταμαι καὶ φανερῶς τοῦτο καθο-\nμολογῶ μὴ κατά τι ἀπαρνουμένη. σὺ δʼ ὦ μέγιστε\nβασιλεῦ, ἐπʼ ἐμοὶ τὰ δοκοῦντά σοι πρᾶξον, καθὼς\nἂν εὐδοκήσειε τὸ θεοκυβέρνητον κράτος σου.’ ὁ δὲ\n\n\n\nβασιλεὺς ἐμβλέψας τοῖς παρισταμένοις μεγιστᾶσιν\nαὐτοῦ, λέγει πρὸς αὐτούς· ‘ὁποίαν ὑμεῖς παρέχετε\nβουλὴν τῇ βασιλείᾳ μου περὶ τοῦ τοιούτου πράγμα-\nτος, καὶ ὁποίας ἡ γυνὴ αὕτη τῆς τιμωρίας (ἂν) εἴη\nἀξίαʼ; εἷς δὲ τῶν μεγιστάνων ὑπολαβὼν λέγει τῷ\nβασιλεῖ· ‘δίκαιόν ἐστιν, ὦ βασιλεῦ, χεῖρας καὶ πόδας\nἀποτμηθῆναι αὐτῆς.’ ἕτερος δὲ ‘οὐχ οὕτως εὖ ἔχει’\nφησί ‘μοι τὸ δίκαιον· ἀλλὰ προσήκει ζώσης αὐτῆς\nἐξορυχθῆναι τὴν καρδίαν.’ ἄλλος δὲ πάλιν αὐτῶν\nἀντέφη τὴν γλῶτταν αὐτῆς ἐκκοπῆναι. ἡ δὲ γυνὴ\nτῶν τοιούτων ἀκροωμένη ἀποφάσεων καὶ οἵας περὶ\nαὐτῆς τῷ βασιλεῖ τὰς τιμωρίας ὑποτιθέασι, τοιόνδε\nμῦθόν τινα πρὸς ἐκείνους ἐφθέγξατο, ‘ἔοικεν, ὦ\nμεγιστᾶνες’, λέγουσα ‘τά τε παῤ ὑμῶν ἀποφαινό-\nμενα κατʼ ἐμοῦ παραδείγματι ἀλώπεκός τινος, ἥτις\nνυκτὸς εἴς τινα πόλιν εἰσήρχετο. ἦν δὲ ἡ αὐτῆς\nεἰσέλευσις διὰ θυρίδος οἰκίσκου γινομένη ἀνδρός.\nτινος σκυτέως. ὁσάκις δὲ δἰ αὐτῆς τὴν ἐκείνου οἰ-\nκίαν εἰσήρχετο, τὰ τοῦδε κατήσθιε δέρματα. εἶτα ὁ\nσκυτεὺς ἐκεῖνος ἑωρακὼς τὰ γεγονότα ἐν τοῖς αὐτοῦ\nδέρμασι σπαράγματα, εὐθὺς αὐτῇ παγίδα ἰσχυροτά-\nτην ἵστησιν. ἡ δὲ ἀλώπηξ μετὰ ταῦτα κατὰ τὸ αὐτῇ\nσύνηθες εἰσερχομένη δἰ ἐκείνης πάλιν τῆς θυρίδος,\nπαραχρῆμα τῇ παγίδι συλλαμβάνεται. πονηρὰ δὲ ἡ\nκερδὼ καὶ ποικιλότροπος οὖσα, διά τινος εὐμεθόδου\nμηχανῆς τὴν περιέχουσαν αὐτὴν παγίδα διέφυγε.\nκαὶ περιήρχετο ἀνὰ πᾶσαν τὴν πόλιν τοῦ ἐντυχεῖν\nτινι ἑτέρᾳ θυρίδι, διʼ ἧς δυνηθείη ἐξιέναι τῆς πό-\nλεως· ἣ δὲ πανταχόθεν τετείχιστο. καὶ παῤ ὅλην\n\n\n\nτὴν νύκτα κοπιάσασα, οὐδʼ ὅλως ἔξοδόν τινα εὑρηκέναι\nἴσχυσε· τῆς δέ γε ἡμέρας διαυγαζούσης, διελογίσατο\nκαθʼ ἑαυτὴν καὶ εἶπεν ὡς ‘εἴπερ ἡ ἡμέρα ἐπισταίη,\nὑπὸ τῶν κυνῶν θεαθήσομαι, καὶ οὐ πρότερόν μου\nἀπόσχωνται, ἄχρις ἄν μου τὰς σάρκας διαμερίσων-\nται. ἀλλʼ ἔγωγε οἶδα, τί με δεῖ πεποιηκέναι. καὶ\nταῦτα εἰποῦσα ἐπὶ τὴν πύλην πορεύεται τῆς πόλεως,\nκαὶ ἑαυτὴν ἐγγὺς τῆς φλιᾶς ἔσωθεν ἐκτανύσασα,\nπροσεποιεῖτο εἶναι νεκρά τε καὶ ἄπνους. τούτῳ δὲ\nτῷ τρόπῳ ἐχρήσατο προσμένουσα διανοιγῆναι τὴν\nτῆς πόλεως πύλην, ὡς εὐθύς ἑαυτὴν ἀθρόον διʼ\nαὐτῆς φυγάδα ποιῆσαι καὶ τοῦ ὑφορωμένου ἀπαλ-\nλαγὴναι κινδύνου. οὕτω δὲ αὐτῆς ὡς νεκρᾶς ἐκτα-\nθείσης καὶ τῆς πύλης ὑπὸ τὴν ἕω διανοιχθείσης,\nἑωράκει τις ταύτην καὶ πρὸς ἑαυτὸν εἰρήκει· ‘ὄντως\nἡ κέρκος τῆς ἀλώπεκος τῆσδε λίαν ἐστὶ χρησιμεύουσα\nεἰς ἕτοιμον σπόγγον μυλικοῦ ἐργαστηρίου.ʼ ὃς τοῦτʼ\nεἰπὼν τὴν ἑαυτοῦ σπασάμενος εὐθέως μάχαιραν,\nἀπέτεμεν αὐτήν. ἡ δὲ ἀλώπηξ τῆς οὐρᾶς αὐτῆς ἐκ-\nκοπείσης σιωπῶσα γενναίως ὑπήνεγκεν. εἶτά τις\nἕτερος παριών καὶ ταύτην ἑωρακὼς ἔλεγεν οὕτως·\n‘ἀκήκοα ὡς εἴ τις τῶν νηπιαζόντων ἐπὶ πολὺ διατε-\nλοίη κλαυθμηρίζων, οὐδὲν ἅτερον αὐτῷ εἰς θερα\nπείαν καὶ ἀπόπαυσιν τοῦ κλαυθμοῦ αὐτοῦ ὡς ὦτα\nἀλώπεκος. ἅτινα εἰ παρὰ τοῦ παιδίου τοῦδε φέροιτο,\n\n\n\n\nοὐκ ἐπὶ πολὺ ὁ κλαυθμὸς αὐτῷ παρατείνει.’ καὶ\nταῦτα εἰπὼν τὰ τῆς ἀλώπεκος ἐκείνης ὦτα μαχαίρᾳ\nἀπέτεμεν. ἤνεγκε δὲ γενναίως καὶ τοῦτο ἡ ἀλώπηξ,\n(ἵνα) διὰ τὴν τῆς νεκρότητος (ἔμφασιν) ὑποφύγῃ\nθάνατον. ἕτερος δέ τις ἐκεῖσε τὴν διέλευσιν ποιού-\nμενος, ἔφη πρὸς τοὺς ἑτέρους· ‘κἀγώ’, φησίν ‘ὦ\nἄνδρες, ἠνώτισμαι ὡς εἴπερ τις τοὺς ὀδόντας ἀλγῶν\nἔσται καὶ ὀδυνώμενος, ὀφείλει ἀλώπεκος ἐκβαλεῖν\nὀδόντ (α) καὶ τῷ πάσχοντι ἐπιτιθέναι ὀδόντι, καὶ\nεὐθὺς τῆς τοῦ πάθους θεραπείας τεύξεται.ʼ οὕτως\nοὖν κἀκεῖνος ὁ ἀνὴρ εἰρηκώς, αὐτίκα λίθον ἀρά-\nμενος, πάντας τοὺς τῆς ἀλώπεκος ὀδόντας συνέτρι-\nψεν· κἀκείνη δὲ καὶ ταύτην γενναίως ὑπέμεινεν\nτὴν τιμωρίαν. καὶ οὕτω διετέλει τὰ ἀλγεινὰ ὑπομέ-\nνουσα, ἄχρις ὅτου ἕτερός τις ἀνὴρ παρερχόμενος\nἔφη ὡς ‘κἀγὼ ἀκήκοα, ὅτιπερ οὖν ἀκεσώδυνον φάρ-\nμακον ἡ τὴς ἀλώπεκος χρησιμεύει καρδία, καὶ ὅτι\nπάσαις ταῖς νόσοις θεραπευτικόν ἐστιν οὕτως οὖν\nκἀκεῖνος εἰπών, εὐθύς μάχαιραν σπασάμενος ἐξορύξαι\nτὴν αὐτῆς ἐπειρᾶτο καρδίαν. κατʼ ἐκείνην δὲ τὴν\nὥραν ἔτυχεν καὶ τὴν πύλην τῆς πόλεως διανοιγῆναι·\n\n\n\nκαὶ αὐτίκα ἡ ἀλώπηξ ἐκπηδήσασα πολλῷ τῷ τάχει\nδιὰ τῆς πύλης ἀπέδρασε καὶ τὸν ἐπηρτημένον διέ-\nφυγεν κίνδυνον. Κἀγὼ δὲ τὰ νῦν ἡ ἀθλία, ὦ βα-\nσιλεῦ, πάντα μὲν τἄλλα ἅπερ οἱ τοῦ κράτους σου\nμεγιστᾶνες συνεβουλεύσαντο τῇ βασιλείᾳ σου, ἑτοί-\nμως ἔχω ὑπομένειν, τὸ δὲ τὴν καρδίαν μου ἐξορυ-\nχθῆναι ὑπενεγκεῖν οὐ δεδύνημαι. θανάτου γὰρ βιαίου\nπαραίτιον πέφυκεν.\nἘπὶ τούτοις οὖν ἀποκριθεὶς ὁ τοῦ βασιλέως υἱὸς\nλέγει τῷ πατρὶ καὶ τοῖς παρεστηκόσι μεγιστάνοις·\n‘ἀληθῶς ἡ γυνὴ καὶ πρεπόντως φησίν· οὐ χρὴ γὰρ\nτοὺς τῶν ἀνδρῶν συνετοὺς καὶ φρενήρεις τὰ παρὰ\nτῶν γυναικῶν σφαλλόμενα ὑπὸ μέμψιν καὶ αἰτίασιν\nτιθέναι. λοιπὸν οὖν οὐδὲ ταύτῃ τῇ γυνῇ τιμωρίας\nκαὶ ποίνης προσήκει ἀπόφασις, ἀλλὰ τοῦτο μόνον\nδέον ἐπʼ αὐτῇ γενέσθαι, ἵνα ἡ αὐτῆς κεφαλὴ ἀπο-\nξυρισθῇ καὶ ἡ ὄψις αὐτῆς ἀσβόλῃ περιχρισθῇ, κώδωνά\nτε τοῦ αὐτῆς τραχήλου ἐξαρτήσωσιν, εἶτα καὶ ὄνῳ\nαὐτὴν ἀντιστρόφως ἐποχεῖσθαι παρασκευάσαντες\nἀνὰ πᾶσαν θριαμβεύσωσιν τὴν πόλιν, ἔμπροσθεν δὲ\n\n\n\n\n\nαὐτῆς δύο συμπεριτρεχόντων κήρυκες, μὲν εἷς\nαὐτῆς προπορευόμενος, ὁ δὲ ἕτερος ὄπισθεν ἐπακο-\nλουθῶν· οἳ καὶ ὀφείλουσιν βοᾶν εἰς ἐπήκοον πάν-\nτων ὅπερ ἐξειργάσατο ἀτόπημα ἡ γυνή.’ οὕτως\nεἰπόντος τοῦ παιδὸς ἥσθη ὁ βασιλεὺς ἐπὶ τοῖς λα-\nληθεῖσι, συνεμαρτύρουν δὲ καὶ οἱ μεγιστᾶνες ἀπο-\nδεχόμενοι. καί φησι πρὸς τὸν παῖδα ὁ βασιλεύς·\n‘ἄριστα, ὦ τέκνον, λελάληκας καὶ συνετῶς τῷ ὄντι\nἡμῖν συμβεβούλευκας. γενέσθω λοιπὸν ἐπὶ τῇ γυ-\nναικί, ὅπερ ὁ ἐμὸς υἱὸς ἡμῖν συνεβούλευσεν.’ καὶ\nδιεπράχθη ἐπὶ τῇ πονηρᾷ γυναικὶ καὶ σκολιᾷ ὅπερ ὁ\nτοῦ βασιλέως υἱὸς τῷ πατρὶ περὶ αὐτῆς συνῄνεσεν.\nΕἶτά φησιν ὁ βασιλεὺς τῷ φιλοσόφῳ Συντίπᾳ·\n‘ἀνακάλυψόν μοι, ὦ φιλόσοφε, καὶ ἀριδήλως πα-\nράστησον, πόθεν ἡ τοσαύτη σύνεσις καὶ φιλοσοφία\nτῷ υἱῷ μου προσεγένετο· μήτοι ἐξ αὐτῆς τῆς γεν-\nνήσεως φυσικὴν ἔσχε τὴν λογιότητα ἢ μᾶλλον διὰ\nτῆς σῆς ἐπιμελείας σεσόφισται’; ὑπολαβὼν δὲ ὁ\nΣυντίπας λέγει τῷ βασιλεῖ· ‘ἡ τοῦ υἱοῦ σου σύνεσις\nἅμα καὶ γνῶσις, ὦ βασιλεῦ, ἄνωθεν αὐτῷ ἐν πρώ-\nτοις κεχορήγηται· ἀλλὰ καὶ αὐτὴ ἡ τῆς γεννήσεως\nαὐτοῦ τύχη τὸ τῆς γνώσεως προτέρημα, ὡς σὺ μὲν\nἔφης, πεπλούτηκεν· ἔπειτα δὲ καὶ ὑπὸ τῆς ἐμῆς\n\n\n\n\n\nπάντως ἐπιμελείας καὶ σπουδῆς τὸ ἐν γνώσει ἀπα-\nράμιλλον ἔσχηκε. πλὴν περὶ τούτου καί τινός μου\nδιηγήσεως, ὦ βασιλεῦ, ἄκουσον.’ ὁ δὲ βασιλεὺς\n‘φράσον’, φησίν ‘ὦ βουλὴν σοφώτατε Συντίπα.’\nδὲ τοιαύτης πρὸς αὐτὸν ἐξηγήσεως ἀπήρξατο·\n‘Βασιλεύς τις ἦν ἐν τοῖς ἔκπαλαι χρόνοις· ὅς δὴ\nκαὶ πλείστους ἐφʼ ἑαυτὸν φιλοσόφους ἐπλούτει. ὧν\nὁ εἷς ἐτύγχανεν τῶν ἄλλων μᾶλλον διαφορώτατος.\nἦν δὲ ἐκείνῳ τῷ βασιλεῖ καί τις ἕτερος ἀνὴρ τὴν\nἀστροθεάμονα τέχνην ἄκρως ἐξησκημένος. τῷ γοῦν\nπρωτεύοντι ἐκείνῳ τοῦ βασιλέως φιλοσόφῳ υἱὸς\nγεννᾶται· περὶ οὗ καὶ τῷ βασιλεῖ ἀνηγγέλθη. ὁ δὲ\nβασιλεὺς εὐθὺς τὸν ἀστρολόγον προσεκαλέσατο· καὶ\nοὗτος περὶ τοῦ τεχθέντος τῷ φιλοσόφῳ παιδὸς πρό-\nτερον μεμαθηκώς, ἐξήτασεν περὶ τῆς αὐτοῦ τύχης,\nκαὶ τῷ βασιλεῖ δεδήλωκεν ὡς ‘ὁ παῖς οὗτος, ὡ δέ-\nσποτα, ἐξ ὧν με οἱ τῶν ἀστέρων δρόμοι διδάσκουσι,\nτὴν τῶν λῃστῶν καὶ κακούργων πονηρίαν κέκτηται·\nκαὶ ἐπὶ μακροὺς βιοτεύσει τοὺς χρόνους· ἀλλὰ καὶ\nκατʼ αὐτὴν τὴν τρισκαιδεκαετίαν τῆς αὐτοῦ ζωῆς\n\n\n\n\n\nμεγίστην κακουργίαν καὶ κλοπὴν διαπράξεται.’ τού-\nτων δὲ οὕτως παρὰ τοῦ ἀστρολόγου ῥηθέντων, λέγει\nπρὸς αὐτὸν ὁ τοῦ τεχθέντος πατήρ· ‘πάντα ἤδη\nφιλαλήθως τῷ βασιλεῖ τὰ τῆς τύχης τοῦ τεχθέντος\nπαιδὸς ἐγνώρισας;’ ὃ δὲ ‘ναί’, φησίν ‘ὦ φιλόσοφε,\nἀκριβῶς τὰ περὶ τοῦ παιδὸς ἐξετάσας καὶ συζητήσας\nεὗρον ὅτιπερ λῃστὴς γενήσεται καὶ λῃστῶν ὁ χαλε-\nπώτατος καὶ ὀλεθριώτατος.’ ὑπολαβὼν δὲ ὁ φιλό-\nσοφος λέγει τῷ βασιλεῖ· ‘ἔγωγε λοιπὸν τὸν ἐμὸν\nπαῖδα ῥυθμίσω καὶ ἐκπαιδεύσω τοῦ μή τινα αὐτὸν\nτοιαύτην πρᾶξιν νενοηκέναι, ἀλλὰ μᾶλλον τῶν ἀπη-\nγορευμένων αὐτὸν πρακτέων ἀπέχεσθαι, τῶν δὲ\nἀγαθῶν καὶ ἀξιεπαίνων ἀντέχεσθαι.ʼ ὁ μέντοι γεν-\nνηθεὶς παῖς ὀκτὼ μῆνας τῆς ἡλικίας ἀμείψας, τοῦ\nμητρῴου μαζοῦ εὐθὺς ἀποτέμνεται. τοῦτον δὲ μετὰ\nταῦτα ὁ πατὴρ ἐντὸς οἰκίσκου τινὸς ἐγκατακλείει,\nκαὶ ἤρξατο αὐτὸν διά τινων ἀπαλῶν καὶ λυσιτελῶν\nἐδεσμάτων ἐκτρέφειν τε καὶ ἀνατρέφειν, οὐ μὴν\nἀλλὰ καὶ πᾶσαν αὐτὸν ἀρετὴν ἐκδιδάσκειν καὶ\nσεμνότητα. καὶ οὕτω σὺν ἀκριβείᾳ τὸν υἱὸν ἀν-\nέτρεφεν· οὐκ εἴα τινὰ τὸ παράπαν πρὸς αὐτὸν\nεἰσέρχεσθαι, οὐδὲ ἔξωθεν τοῦ οἴκου τὸν παῖδα\n\n\n\n\nπροέρχεσθαι, ἀλλʼ οὐδὲ τῶν πονηρῶν τοῦ ἀνθρω-\nπίνου βίου πράξεων γνώριμόν τι τούτῳ καθίστατο\nσυνόλως. καὶ οὕτως ὁ παῖς ἀνατρεφόμενος τῆς\nπεντεκαιδεκαέτους ἡλικίας ἥψατο. εἶτά φησι πρὸς\nαὐτὸν ὁ τούτου πατήρ· ‘αὔριον, ὦ τέκνον, πρὸς\nτὸν βασιλέα πορεύσομαι καὶ σὲ μεθʼ ἑαυτοῦ ἀπαγα-\nγεῖν πρὸς αὐτὸν βούλομαι, ὡς ἂν χαίρειν αὐτῷ\nπροςφθέγξῃ καὶ ὡς δέον τούτῳ προσομιλήσῃς μετά\nγε τὴν συνήθη καὶ δουλοπρεπῆ προσκύνησιν. οὕτω\nμὲν (οὖν) ὁ φιλόσοφος τῷ ἑαυτοῦ υἱῷ ἔλεγε. καὶ\nἦν τοῦτον ἄκρως τῆς διδασκαλίας ἐκπαιδεύσας, ἅτε\nσπεύδων ψευδῆ (ἐνδείξασθαι τὴν τοῦ ἀστρολόγου\nμαντείαν. ὁ δὲ παῖς ἀκούσας ὅτι αὐτὸν ὁ) πατὴρ\nεἰς τὸν βασιλέα εἰσαγαγεῖν βούλεται, ἠγωνία μᾶλλον\nἐπὶ τῇ ἀκούσει, καὶ λογισμῷ συνεστρέφετο λέγων\n\n\n\n\n\nὡς ‘οὐδὲ ἄλλοτε τὸν βασιλέα τεθέαμαι, καὶ νῦν ὁ\nἐμὸς πατὴρ εἰς αὐτὸν εἰσαγαγεῖν με βούλεται. χρὴ\n(δὴ) κἀμὲ μυρεψικὰ καὶ ἀρωματικὰ εἴδη αὐτῷ προσ-\nενεγκεῖν καί τι ἕτερον, καὶ τὸ κράτος αὐτοῦ ὡς τὸ\nεἰκὸς ἐγκωμιάσαι. πλὴν ἀλλʼ ἐρυθριῶ τοιαῦτά τινα\nεἴδη ἀπὸ τοῦ ἐμοῦ πατρὸς ἐπιζητῆσαι. ἐπίσταμαι\nοὖν ὅμως τί με δεῖ πεποιηκέναι.’ τῇ ἐπιούσῃ νυκτὶ\nἐξέρχεται λάθρα τῆς πατρῴας οἰκίας καὶ εἰσέρχεται\nπρὸς τὸ τοῦ βασιλέως παλάτιον. εἶτα διορυγήν τινα\nκατὰ κλέπτας ἐν τῷ τούτου τοίχῳ ποιησάμενος,\nεἰσέδυ τὰ βασίλεια ἕως αὐτοῦ τοῦ βασιλικοῦ κοιτῶ-\nνος. καὶ αὐτίκα ὁ βασιλεὺς ἔξυπνος γενόμενος\nἀθρόον αὐτὸν ἑωράκει, καὶ τῇ αὐτοῦ θέῳ δειλίᾳ\nσυνεσχέθη. καὶ θροούμενος τὰ μέγιστα ἔλεγε καθʼ\nἑαυτὸν οὕτως, ὡς ‘εἰ μὴ ἐπὶ πλεῖστον οὗτος ἐφʼ\nἑαυτῷ τὸ θάρσος ἐκέκτητο, οὐκ ἄν οὕτως ἀωρὶ τῶν\nνυκτῶν τῆς ἐνθάδε κατετόλμησεν εἰσελεύσεως· καὶ\nεἴπερ αὐτῷ ἀντικαταστῆναι πειράσομαι, ἴσως ἀνελεῖν\nἐπιχειρήσει με.’ ταῦτʼ οὖν ὁ βασιλεὺς ἐκεῖνος συλ-\nλογισάμενος καὶ μᾶλλον ἡσυχάσας, παραχωρεῖ τῷ\nνέῳ [τῆς ἐκεῖθεν ἀπολήψεως] τοῦ εἰληφέναι τῶν\nεἰδῶν εἴ τι καὶ βούλοιτο. ὃς καὶ ἐκτείνας τὰς χεῖρας,\nτῶν ταύτῃ κειμένων βασιλικῶν ἥψατο ὑφασμάτων,\n\n\n\nκαί τινα τούτων σινδόνα ἐξείλκυσε πολλοῦ γε τιμίαν.\nἣν δὴ καὶ μόνην ἀναλαβὼν τῶν ἀνακτόρων τε ἐξελ-\nθὼν ἀπῄει πόρρωθεν. τὴν μέντοι σινδόνα εὐθὺς\nἀπεμπόλησε κἀκ τῆς τιμῆς μυρρίνης ἀρώματα καὶ\nἕτερα μυρεψικὰ δαψιλῶς εἴδη ὠνήσατο. ὁ μέντοι\nβασιλεὺς οὐδενὶ τὴν τοῦ νέου νυκτερινὴν τὸ παρά-\nπαν ἐπιστασίαν ἐγνώρισεν. ἕωθεν οὖν ὁ φιλόσοφος\nτὸν ἑαυτοῦ παῖδα παραλαβών, πρὸς τὸν βασιλέα\nπορεύεται. καὶ εἰσελθόντες, ἐπὶ τὴν γῆν αὐτὸν\nπροσεκύνησαν. καὶ εὐθὺς ὁ παῖς τὰ ἐωνημένα\nεὐώδη ἐκεῖνα καὶ τερπνότατα εἴδη τῷ ἄνακτι προσ-\nήνεγκε καὶ διʼ αὐτῶν τῆς προσαγωγῆς τοῦτον ἐγ-\nκωμιάζειν ἀπήρξατο. ἔφη δὲ καὶ ὁ φιλόσοφος πρὸς\nαὐτόν· ‘βασιλεῦ, ζῆθι εἰς τὸν αἰῶνα. ἰδού, ὡς\nὁρᾷς, τῷ κράτει σου τουτονί μου τὸν παῖδα παρέ-\nστησα. ὃν ὁ σὸς ἀστρολόγος περὶ αὐτὴν τὴν τρισ-\nκαιδεκαετίαν τῆς αὐτοῦ ζωῆς λῃστρικῆς ἐργασίας\nμέλλειν κατάρξασθαι προηγόρευσε. καὶ ἰδοὺ νῦν\nπεντεκαιδεκαέτης γέγονε καὶ οὐδαμῶς κλοπὴν ἐξειρ-\nγάσατο. τοίνυν ψευδὴς ὁ ἀστρολόγος ἤδη πεφώρα-\nται, καὶ αἱ τούτου προρρήσεις ληρώδεις ἀπεφάνθη-\nσαν.’ ὁ δὲ βασιλεὺς περιέργως τῇ ὄψει τοῦ νεανίσκου\nἐνατενίσας, ἐπεγνώκει αὐτόν, ὡς οὗτός ἐστιν ὁ τὴν\nδιορυγὴν τῇ νυκτὶ ἐργασάμενος κλέπτης καὶ τολ-\nμηρῶς εἰσδὺς τὰ βασίλεια καὶ τὴν ἐν τῷ κοιτῶνι\nαὐτοῦ κλοπὴν ποιησάμενος. καὶ ὑπολαβών, ‘οὗτός\nἐστιν’ ἔφη ‘ὁ κατὰ τῆς βασιλείας μου εἰσεληλυθὼς\nκλέπτης.’ καὶ ἐπιστώθη μᾶλλον ἐπʼ αὐτῷ ἡ τοῦ\nἀστρολόγου προαγόρευσις. Ἐκ ταύτης μου τῆς διη-\n\n\n\nγήσεως γνῶθι, ὦ κράτιστε βασιλεῦ, ὡς ἑκάστου τῇ\nγεννήσει ἰδία τις ἀπόκειται παρὰ θεοῦ ἔκβασις εὐ-\nτυχίας (ἢ ἀτυχίας). ὥσπερ ἐν μὲν τῇ τοῦ σοῦ υἱοῦ\nγεννήσει ἐσύστερον ἀπέβη αὐτῷ τὰ εὔχρηστα καὶ\nἐπαινετὰ καὶ εὐτυχίας ἀνάμεστα, ἐν δὲ τῇ γεννήσει\nτοῦ τεχθέντος παιδὸς τῷ φιλοσόφῳ τοῦ βασιλέως\nἐκείνου, περὶ οὗ προδιελαβόμην σοι, ἀπέβη τὰ\nἄχρηστα καὶ φευκτέα καὶ ἀπόβλητα καὶ ἀτυχίας\nπεπληρωμένα. ταῦτα τῷ βασιλεῖ Κύρῳ τοῦ Συν-\nτίπα διηγησαμένου, φησὶν ὁ βασιλεὺς πρὸς τὸν\nἑαυτοῦ παῖδα· ‘φράσον μοι, περιπόθητον τέκνον,\nπῶς ἄρα καὶ ὁποίῳ τρόπῳ ὁ σὸς μυσταγωγὸς Συν-\nτίπας τὴν τοσαύτην σε φιλοσοφίαν ἐξεδίδαξεν;’ ὁ\nδὲ παῖς τῷ πατρὶ ἀπεκρίνατο· ‘ἐπειδήπερ εἰσέτι,\nὦ δέσποτα, περὶ τούτου μαθεῖν σὺ ζητεῖς, γνωρίζω\nαὖθις τῷ κράτει σου, ὡς παραλαβών με ἀπὸ σοῦ ὁ\nἐμὸς διδάσκαλος καὶ εἰς τὸν αὐτοῦ οἶκον ἀπαγαγών,\nεὐθὺς οἰκίσκον νεωστί μοι ἐδείματο, καὶ τοῦτον\nἔσωθεν κοσμίως σεριχρίσας καὶ λευκότητι κατα\nγλαΐσας, πάντα ὅσα ἐκδιδάξαι με ἔδει ἐν τοῖς τοῦ\nοἴκου τοίχοις ἀνιστόρησε καὶ γράμμασι διεστίξατό\nτε καὶ ἀκριβῶς ἀνετάξατο. οὐ μὴν ἀλλὰ καὶ τὸν\nἥλιον καὶ τὴν σελήνην καὶ τοὺς ἀστέρας ἐν τοῖςδε\nἀνεζωγράφησεν. ἐνεχάραξε δὲ τοῖς αὐτοῖς τοίχοις\nἐν καλλωπίσμασι καὶ τὰ δέκα κεφάλαια τῆς τε σοφίας\n(καὶ) τῆς γνώσεως καὶ τῆς διδασκαλίας. ὧν τὸ\nπρῶτον κεφάλαιον περὶ σκαιοῦ τε καὶ λοιδόρου\n\n\n\nπαρεισάγει ἀνδρός, ὃς μεταξὺ δύο τινῶν εἴτε ὁμαιμό-\nνων εἴτε προσφιλῶν διενέξεις τε καὶ διαμάχας ἀναρ-\nριπίζει. τὸ δεύτερον περὶ φιλοσόφου ἀνδρὸς παρίστη-\nσιν, ὃς πολλὴν τῷ ἑαυτοῦ προσφιλεῖ ἐμποιεῖ τὴν\nὠφέλειαν. τὸ τρίτον περὶ δολιόφρονος ἀνδρὸς εἰσ-\nηγεῖται, ὃς οὐκ ἐπινυστάζειν οἶδε πώποτε τοῖς κα-\nκοῖς, δόλους καὶ σκαιωρίας κατὰ τοῦ ἑτέρου συρ-\nράπτων, ἐκείνου μὴ εἰδότος. τὸ τέταρτον περὶ ἀνδρός\nἐστιν ἀπρεπῶς ἑτέρῳ προσονειδίζοντος τὴν ἐκείνου\nτῷ σώματι ἐνυπάρχουσαν ἐκ λέπρας ἴσως ἀσχημο-\nσύνην τινὰ ἢ ἕτερόν τι τοιόνδε. τὸ πέμπτον, περὶ\nτοῦ μὴ δεῖν ἀποφαίνεσθαί τινα περί τινος πράγμα-\nτος ἢ κατηγορίας, πρὶν ἢ τὴν ταύτης βεβαιωθείη\nἀλήθειαν. τὸ ἕκτον κεφάλαιον περὶ τοῦ μὴ δεῖν τινα\nἐπὶ ἄφρονι ἀνδρὶ καὶ ἰδιωτικῶς ἔχοντι πεποιθέναι.\nτὸ ἕβδομον κεφάλαιον περὶ φθονεροῦ ἀνδρὸς ἐκδι-\nδάσκει, ζηλοτύπως πρὸς ἑτέρους ἄνδρας ἔχοντα διὰ\nτὸ ἐκείνους χρηστοῦ τινος ἐπαπολαύειν ἢ ἀξιεπαίνου\nτινὸς προτερήματος ἐν μετουσίᾳ τυγχάνειν· ὃς δὴ\nκαὶ βασκαίνων ἐκείνοις ἀνιᾶται μὲν καθʼ ἑαυτὸν καὶ\nφθόνῳ τήκεται, τοὺς δέ γε φθονουμένους κατʼ οὐ-\nδένα τρόπον ἐντεῦθεν λυμαίνεται. τὸ ὄγδοον κεφά-\nλαιον πέφυκε περὶ τοῦ δεῖν τινα πάντας ἀγαπᾶν\nκαὶ μηδαμῶς τῷ ποιήσαντι κακὸν ἀποδιδόναι τὰ\n\n\n\n\n\n\nὅμοια. τὸ ἔννατον κεφάλαιον παρίστησιν ὅτι χρὴ\nκαθώς τις θέλει ἵνα ποιῇ αὐτῷ ἕτερος, καὶ αὐτὸν\nἐκείνῳ ποιεῖν ὁμοίως. τὸ δὲ δέκατον κεφάλαιον δη-\nλοῖ περὶ τοῦ μὴ δεῖν τινα φιλιοῦσθαι καὶ ἀδελφο-\nποιεῖν τοῖς ἀσεβῶς τῶν πράξεων καὶ τυραννικῶς\nἔχουσι καὶ ἀδικίαις καὶ πλεονεξίαις χρωμένοις.’\nΤαῦτα οὕτως ὁ βασιλεὺς παρὰ τοῦ υἱοῦ ἐνη-\nχηθείς, εὐχαριστηρίους τῷ θεῷ λόγους ἀναπέμπει,\nκαὶ τῷ Συντίπᾳ διετέλει ἐγκωμιάζων· οὐ μὴν ἀλλὰ\nκαὶ δώροις τὸν ἄνδρα φιλοτίμοις ἐδεξιοῦτο. εἶτα\nλέγει πρὸς τὸν παῖδα οὑτωσί· τέκνον ποθεινότατον,\nἆρά γε τὰ συμβαίνοντά τινι ἐξ εἱμαρμένης τύχης\nσυμβαίνειν εἰώθασιν ;’ ὁ δὲ παῖς ἔφη τῷ βασιλεῖ·\n‘τοῦτο μὲν οὕτως ἔχειν, ὦ δέσποτα, πολλοὶ τῶν\nἀνθρώπων οἴονται· πλὴν τὸ αἴτιον τῶν συμβαινόν-\nτων λυπηρῶν ἐκ τῆς τῶν ἀνθρώπων γίνεται μο-\nχθηρίας. οὐ γὰρ δικαίως χρῶνται ταῖς πράξεσιυ,\nἀλλὰ σκολιῶς καὶ ἀδίκως. ἔθος γάρ ἐστιν αὐτοῖς,\nὅταν τινὶ τῶν φιλοσόφων ἀνδρῶν ἐντυγχάνωσι, τῷ\nτὰ χρηστὰ καὶ δέοντα καὶ λυσιτελῆ συμβουλεύοντι,\nεἰ μὴ καὶ πλουτοκομῶν καὶ τιμῆς διαπρέπων ὁ τοι-\n\n\n\n\nοῦτος ὑπάρχει, περιφρονεῖν μᾶλλον αὐτὸν καὶ ὡς\nἰδιωτικὸν παρορᾶν καὶ μὴ ἕνα τοῦτον ἡγεῖσθαι τῶν\nφιλοσόφων· διὸ οὐδὲ τὸ οὖς τοῖς ἐκείνου λόγοις τὸ\nπαράπαν ὑποκλίνουσιν. εἰ δέ τις κατὰ τὸν βίον\nεὐπραγῶν εἴη καὶ εὐθηνούμενος καὶ τιμῆς παρὰ\nπάντων ἀξιούμενος, σοφίας δὲ καὶ συνέσεως παντε-\nλῶς ἀπεστέρηται, ἐκείνῳ μᾶλλον οἱ ἄνθρωποι προσ-\nανέχουσι, κἂν ἰδιωτικῶς τοῦ νοὸς ἔχει. οὐ καλῶς\nτοῦτο δρῶσιν οἱ ἄνθρωποι, ἀλλὰ καὶ μᾶλλον κακο-\nτρόπως.’ Αὖθις οὖν ὁ βασιλεὺς τὸν υἱὸν ἐπερωτᾷ·\n‘τίνι ἄρα τὸ βασιλεύειν προσήκει;’ ὁ δὲ παῖς ‘τῷ\nσυνετῷ’ φησί ‘καὶ ἐχέφρονι, ὡς ἂν ἐντεῦθεν καὶ τὸ\nὑπήκοον καλῶς διακυβερνᾶται, καὶ μηδέν τι ἄδικον\nὑπό τινος συγχωρῆται γίνεσθαι, μηδʼ οὖ ὁ βασι-\nλεύων πρὸ τοῦ τὴν ἀλήθειαν εὐνόμως βεβαιοῦσθαι\nκαταδίκῃ τινὰ καθυποβάλλῃ, καὶ ὅπως τοῖς μὲν εὐ-\nθέσι καὶ ἀγαθοῖς ἀγαθὰ ἀποδιδῷ, τοῖς δὲ σκαιοῖς\nκαὶ κακοτρόποις τὰ ἀναλογοῦντα λυπηρά, τόν τε\nτοῦ θεοῦ φόβον πρὸ ὀφθαλμῶν ἔχ καὶ μηδὲν τοῦ\nδικαίου λογίζηται προτιμώτερον.’ Ἔφη δὲ πάλιν ὁ\nβασιλεὺς τῷ υἱῷ· ‘ποία βασιλεία, τέκνον, ἀσφα-\nλεστέρα καθέστηκε;’ καί φησιν ὁ παῖς· ‘ἡ τὸν θεὸν\n\n\n\nεὐλαβουμένη καὶ τὸ δίκαιον μεταδιώκουσα, ἥτις καὶ\nτοὺς πένητας οἰκτείρει καὶ τοὺς κακῶς ἔχοντας τῶν\nὑπηκόων καὶ βιωτικαῖς περιπετείαις πιεζομένους\nἀνακτᾶται καὶ εὐεργετεῖ.’ Ὁ βασιλεὺς ἔφη· ‘καὶ\nὁποίᾳ δὴ τῇ βασιλείᾳ οἱ ἄνθρωποι ἐπιτέρπονται’;\nὁ δὲ παῖς ‘τῇ ἐκ θείας προνοίας γεγενημένῃ’ φησί\n‘καὶ τῇ δικαίως πολιτευομένῃ καὶ πάσης ἀγαθοερ-\nγίας πρὸς τοὺς ὑπ’ αὐτὴν ἀντεχομένῃ.’ Αὖθις δὲ\nὁ βασιλεὺς παρὰ τοῦ υἱοῦ ἐπυνθάνετο· ‘ἆρά γε,\nὦ τέκνον, ἡ σοφιστεία τῶν φιλοσόφων τῆς τῶν\nἑτέρων περιγίνεται πανουργίας;’ ὁ δὲ υἱὸς ἔφη τῷ\nβασιλεῖ· ‘σφόδρα τῆς πανουργίας ἡ γνῶσις περι-\nγίνεται καὶ ἐφʼ ἅποσιν αὐτῆς ὑπερτερεῖν δύναται,\nἅτε τὰς τῶν πράξεων διαφορὰς ἀσφαλῶς διακρί-\nνουσα καὶ τῶν φύσει καλῶν τὰ ἐναντία διαιροῦσα.\nἡ γὰρ ἐνυπάρχουσά τισι πανουργία οὐ συνέσεως\nκαὶ σοφίας καθέστηκεν, ἀλλὰ ψιλῆς διανοίας καὶ\nπροθέσεως καὶ φρονήσεως.’ Ὁ δὲ βασιλεὺς πάλιν\nἐπερωτᾷ· ‘τίνος χάριν οὐκ αἰδοῦνταί τινα τὸ παρά-\nπαν οἱ φιλόσοφοι, ἀλλʼ ἰταμῶς τὴν αὐτῶν διδασκα-\nλίαν τοῖς πᾶσι προτείνονται;’ ὁ δὲ παῖς ὑπολαβὼν\nἔφη· ‘τούτου χάριν, βασιλεῦ, τὸ ἀναιδὲς ἔχουσιν,\nἐφʼ ᾧ διδάσκειν πάντας ἐπιποθοῦσι καὶ μάλιστα\nτοὺς συνετωτέρους καὶ τῆς σοφίας ἐφιεμένους.’\n‘Τίνες οὖν᾿ φησὶν ὁ βασιλεύς ‘ὑπάρχουσιν οἱ παρὰ\nτῶν φιλοσόφων μισούμενοι ὁ παῖς ἀπεκρίνατο·\n‘πάντες ὅσοι μὴ γνώμῃ εὐθυτάτῃ τὴν τούτων δι-\nδασκαλίαν προσίενται, ἀλλὰ τοὺς οὐτῶν ἐλέγχους\nπικρῶς ὑποφέρουσιν, ὡς τῇ ἀληθείᾳ προσκρούοντες.’\nΚαὶ ὁ βασιλεὺς πάλιν ἔφη· ‘ποῖος θησαυρὸς τῶν\nἄλλων ἐστὶν κρείσσων;’ ὑπολαβὼν ὁ υἱὸς αὐτῷ\nλέγει· ‘ὁ τῶν ἀγαθῶν ἔργων.’ Ὁ βασιλεὺς λέγει·\n‘τίνος χρῄζει κατὰ τῶν ἀντιπάλων;’ ὁ δὲ παῖς ‘τῆς\nἐπὶ τῷ θεῷ’ φησί ‘πεποιθήσεως.’ Ὁ βασιλεὺς λέγει·\n‘τίς τῷ ὄντι πλουσιώτατος πέφυκεν;’ ὁ δὲ παῖς ἔφη\n‘ὃς πέποιθεν ἐπὶ τὸ θεῖον καὶ ἀγαθοεργίαν κέκτη-\nται.’ Ὁ βασιλεὺς εἶπεν· ‘ποῖός ἐστιν ὁ τὴν κρείτ-\nτονα κεκτημένος ἀνάπαυσιν;’ ὁ παῖς ἔφη· ‘ὁ μὴ βα-\nσκαίνων τινί, καὶ ἑαυτὸν μὲν ἐπιμεμφόμενος ἕτερον\nδὲ μὴ κατακρίνων.’ Ὁ βασιλεὺς εἶπεν· ‘τίς ἄφρων\nὄντως τυγχάνει;’ ὁ δὲ παῖς λέγει· ‘ὁ μὴ συνιῶν τὸ\nἑαυτοῦ παράπτωμα καὶ μὴ πειθόμενος τῷ τὰ χρηστὰ\nαὐτῷ συμβουλεύοντι.’ Ὁ βασιλεὺς λέγει· ‘τίς τῶν\nἀνθρώπων ἀρίστην ἔχει καὶ φιλικὴν τὴν διάθεσιν;’\nὁ δὲ παῖς· ‘ὁ μή τινα τὸ παράπαν ἀνιῶν, μηδὲ\nζηλοτύπως πρός τινα διακείμενος.’ Ὁ βασιλεὺς εἶπεν·\n‘ποῖος λογισμὸς τῷ θεῷ καθέστηκε βδελυκτός;’ ὁ δὲ\nυἱὸς αὐτοῦ ἔφη· ‘ὅς ἐστιν ὑπερήφανος καὶ ἀλαζών.\n\n\n\nἀλλ μὴν μεμίσηται αὐτῷ καὶ ἀφροσύνη καὶ λόγων\nἀπρεπῶν ἀδολεσχία.’ ὁ βασιλεὺς λέγει· ‘ποία τῶν\nαἰσχρῶν πράξεων πλέα τῇ ἁμαρτίᾳ περιβάλλει τὸν\nχρώμενον;’ ὁ νέος ἔφη· ‘φθόνος καὶ ψευδομαρτυ-\nρία, ἀπληστία τε καὶ πλεονεξία, καὶ τὸ πορεύεσθαί\nτινα ὀπίσω τῶν αὐτοῦ θελημάτων διὰ τὸ μήτε τὸν\nθεὸν φοβεῖσθαι μήτε ἄνθρωπον αἰσχύνεσθαι. ἐφʼ\nοἷς ἀλόγως πλημμελεῖ τε καὶ ἁμαρτάνει. αὗται δὲ αἱ\nπράξεις τοῦ ἐφαμάρτου βίου πεφύκασιν.’ Ὁ βασιλεὺς\nλέγει· ‘καὶ τίς ἐστιν ὁ μὴ ταῦτα συνιείς;ʼ ὁ νέος\nἔφη· ‘ὅς ἐστιν ἀκόρεστος ἐν πᾶσι καὶ λίαν φιλάρ-\nγυρος. Ὁ βασιλεὺς εἶπεν· ‘τίνα ὀφείλει τις δεδοι-\nκέναι καὶ ὑποτρέμειν;’ ὁ δὲ παῖς λέγει· ‘τὸν μὴ φο-\nβούμενον (τὸν θεὸν) μηδὲ δικαίως κρίνοντα. ἀλλὰ\nμὴν πτοεῖσθαι δεῖ καὶ φίλον δολιόφρονα καὶ ὑπο-\nκριτὴν δύσνουν, ὃς ἄλλα μὲν τῷ στόματι φθέγγεται,\nἄλλα δὲ τῇ καρδίᾳ πονήρως συλλογίζεται. Ὁ βασι-.\nλεὺς ἔφη· ‘πῶς ἄρα οἱ ἄνθρωποι ἐπὶ πλεῖον ἀλλή-\nλους ἐχθραίνονται, ἤπερ τὴν φιλίαν ἀσπάζονται;’\nὁ δὲ παῖς λέγει· ‘ἐφ’ ᾧ ἡ μὲν τῆς ζημίας πρᾶξις\n\n\n\n\nεὐχερὴς τῷ πράττοντι καθίσταται, ἡ δὲ τῆς εὐποιίας\nδυσχερής ἐστιν μάλιστα.’ Αὖθις δὲ ὁ βασιλεύς·\n‘πῶς ὁ μὴν νοσῶν ἡδέως τὰς τῶν ἰατρῶν ἐντολὰς\nπροσίεται κἂν ἐπαχθεῖς εἶναι δοκοῦσιν, οἰ δὲ ἄνθρω-\nποι, ὅταν αὐτοῖς ἡ ἀλήθεια φθέγγηται, βαρέως\nταύτην φέρουσιν;’ ὁ δὲ υἱὸς ἔφη τῷ βασιλεῖ· ‘ὅτι-\nπερ ὁ μὲν νοσῶν τὰ τούτῳ προσφερόμενα φάρμακα,\nκἂν ἀηδῆ πως καὶ πικρότατα πεφύκασιν, ἀλλʼ ὡς\nὑγείας καὶ χαροποιοῦ εὐεξίας πρόξενα ἡδέως προσ-\nδέχεται· ὁ δὲ ἄφρων ἀνὴρ καὶ ἀσύνετος, ὅταν αὐτῷ\nἀληθῆ τε καὶ δέοντα λέγηται, βαρέως ταῦτα φέρει\nκαὶ δυσχεραίνει ἐπʼ αὐτοῖς, καθʼ ὅτι οὐχ ὑπό τινος\nβίας εἴτε ὀδύνης ὥσπερ ὁ νοσῶν συνωθεῖται πρὸς\nτὰ ἁρμόζοντα. διὰ γὰρ τοῦτο καὶ γέγραπται· ἔλεγχε\nσοφὸν καὶ ἀγαπήσει σε· δίδου σοφῷ ἀφορμὴν καὶ\nσοφώτερος ἔσται. καὶ μὴ ἔλεγχε ἄφρονα, ἵνα μή σε\nμισήσῃ· καὶ εἰς ἄφρονος ὦτα μὴ λέγε τοὺς λόγους\nσου, ἵνα μὴ μυκτηρίσῃ αὐτούς.’ Καὶ ὁ βασιλεὺς\nἔφη πάλιν τῷ υἱῷ· ‘πῶς ἄρα ὁ μὲν δαψιλῶς ἐσθίων\nεὐθὺς καὶ κορέννυται, ὁ δὲ χρημάτων ἐρῶν ἀκόρε-\nστον ἔχει τὴν περὶ ταῦτα ἔφεσιν;’ ὁ παῖς ἀπεκρίνατο·\n‘ἡ μὲν τὰ ὄψα δεχομένη τοῦ ἀνδρὸς γαστὴρ μετὰ\n\n\n\nτὴν τούτων δαψιλῆ μετάληψιν πάντως καὶ κόρον\nαὐτῶν, κἂν μὴ βούληται, λαμβάνει· ὀφθαλμοῦ δὲ\nλύχνος καθʼ ὅσον ὁρᾷ τὰ χρήματα, κατὰ τοσοῦτον καὶ\nαὐτῶν ἐφίεται καὶ ἀκορέστως πρὸς ταῦτα ἔχει, μέ-\nχρις ἂν διὰ θανάτου ὑπὸ τὸν χοῦν ἡ αὐτοῦ ὄψις\nὡς ἔθος καλυφθείη.’ Φησὶν οὖν αὖθις ὁ βασιλεύς·\n‘ὁποῖος (ἂν) ἀποβαίη ἄρα ὁ τοῦ φθονεροῦ ἀνδρὸς καὶ\nβασκάνου θάνατος;’ καὶ ὁ παῖς· ‘ἀνδρὸς τοιούτου\n(θάνατος) κέρδος τοῖς ἑτέροις γίνεται. οὐδεμία γὰρ\nτῶν ἀθέσμων πράξεων χείρων τῆς βασκανίας καθέ-\nστηκε, καὶ χρὴ πάντα ἄνθρωπον θερμῶς αἰτεῖσθαι\nτὸ θεῖον ὅπως ὁ φθόνος τῆς ἑαυτοῦ καρδίας ἐξαρ-\nθείη τέλεον. γνῶθι δέ, ὦ βασιλεῦ, ὡς ἅπας μὴ\nβασκαίνων ἄνθρωπος ἡδέως πάνυ ἐσθίει, ἡδέως δὲ\nπίνει, καὶ ἡδέως ὑπνώττει. ἡ γὰρ αὐτοῦ διαγωγὴ\nφροντίδος ἀπήλλακται, ὁ βίος αὐτοῦ ἀνώδυνος τέ-\nτακται, (ἡ) καθέδρα ἀμέριμνος καὶ ἡ στάσις ἄπονος:\nΤαῦτα οὖν, ὦ κράτιστε βασιλεῦ, ἅπερ παῤ ἐμοῦ\nἀκήκοας, αὐτάρκη πεφύκασιν εἰς διαγωγὴν ἀρίστην\nκαὶ βίον ἀκατάγνωστον τοῖς ἐχέφροσι κατὰ σὲ καὶ\nσυνετοῖς ἀνδ ράσι καὶ φιλοσοφίας ἐφιεμένοις.’\n"};
