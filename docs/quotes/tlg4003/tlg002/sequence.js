var sequence = {"name":"Marcianus, of Heraclea. Menippi periplus maris interni (epitome Marciani)","data":"Οἱ τοῖς συγγράμμασι τῶν παλαιῶν ἀβασανίστως\nἐντυγχάνοντες ἢ μὴ διαγινώσκειν ἐπιστάμενοι λόγου τε ἀρετὴν καὶ\nνοημάτων ἀκολουθίαν, πολλὴν παρέσχον, ὡς ἔοικεν, ἄδειαν τοῖς\nσυγγράφειν ἀπλῶς καὶ ὡς ἔτυχε βουλομένοις. Τοὺς μὲν οὖν\nἄλλους ἑτέροις ἐξετάζειν καταλιμπάνω, οἳ τῆς ἡμετέρας κρίσεως διʼ\nἀκριβῆ παίδευσιν πλέον τοῦτο ποιεῖν ἐπίστανται οἱ δὲ τοὺς περίπλους\nπροχείρως γράψαντες, καὶ τοὺς ἐντυγχάνοντας πείθειν\nἐθέλοντες, τόπων τε προσηγορίας καὶ σταδίων ἀριθμὸν διεξιόντες, καὶ\nταῦτα ἐπὶ χωρίων ἢ ἐθνῶν βαρβάρων, ὧν οὐδὲ τὰς προσηγορίας εἰπεῖν\nδύναιτο ἄν τις, αὐτόν μοι δοκοῦσι τὸν Βεργαῖον Ἀντιφάνη νενικηκέναι\nτῷ ψεύδει. Ὅσοι μὲν γὰρ μερικάς τινας ἐποιήσαντο\nπερίπλων διηγήσεις, ὧν καὶ τὰ χωρία σαφῶς ἐγίνωσκοω, καὶ τὴν\nἀναμέτρησιν τῆς θαλάττης οὐκ ἠγνόουν, καὶ πόλεις καὶ λιμένας καὶ τὰ\nδιαστήματα τούτων καταμαθόντες, οὗτοι δοκοῦσιν ἢ πάντα ἤ τά γε πλεῖστα μετὰ τῆς ἐνδεχομένης ἀληθείας ἐγγεγραφέναι ὅσοι\nδὲ ἢ τοῖς ἀπαγγείλασιν ἅπερ οὐκ ἐθεάσαντο πιστεύσαντες, ἢ τοῖς\nσυγγράψασιν ἅπερ ἀκριβῶς οὐκ ἔγνωσαν ἀκολουθήσαντες, ἐκλογάς τινας\nπερίπλων τῆς οἰκουμένης ἐποιήσαντο, οὗτοι δῆλον ὡς οὐχ ἑαυτοὺς μόνους ἠπάτησαν, ἀλλὰ καὶ τοὺς πεισθέντας τοῖς ὑπʼ\nαὐτῶν συγγραφεῖσι.\n2. Γράφω δὲ ταῦτα πολλοῖς μὲν ἐντυχὼν περίπλοις, πολὺν δὲ περὶ\nτὴν τούτων εἴδησιν ἀναλώσας χρόνον. Χρὴ τοίνυν ὅσοι παιδεύσεως ἐντὸς\nκατέστησαν, τούτων ἐξετάζειν τὰς τοιαύτας φιλομαθίας ὡς\nμήτε προχείρως πιστεύειν τοῖς λεγομένοις, μήτε ἄπιστον τήν\nοἰκείανγνώμην ἔμπροσθεν τῆς ἐκείνων φροντίδος ποιουμένους. Τούτους\nδὴ ἀκριβέστερον ἐπισκοπήσομεν. Οἱ γὰρ δὴ δοκοῦντες ταῦτα μετὰ λόγων\nἐξητακέναι, Τιμοσθένης ὁ Ῥόδιός ἐστιν, ἀρχικυβερνήτης\nτοῦ δευτέρου Πτολεμαίου γεγονὼς, καὶ μετʼ ἐκεῖνον Ἐρατοσθένης, ὃν\nΒῆτα ἐκάλεσαν οἱ τοῦ Μουσείου προστάντες, πρὸς δὲ τούτοις Πυθέας τε\nὁ Μασσαλιώτης καὶ Ἰσίδωρος ὁ Χαρακηνὸς καὶ Σώσανδρος ὁ κυβερνήτης,\nτὰ κατὰ τὴν Ἰνδικὴν γράψας, Σιμμέας τε ὁ τῆς οἰκουμένης\nἐνθεὶς τὸν περίπλουν· ἔτι μὴν Ἀπελλᾶς ὁ Κυρηναῖος καὶ Εὐθυμένης ὁ\nΜασσαλιώτης καὶ Φιλέας ὁ Ἀθηναῖος καὶ Ἀνδροσθένης ὁ Θάσιος καὶ Κλέων\nὁ Σικελιώτης, Εὔδοξός τε ὁ 'Ρόδιος καὶ Ἄννων ὁ Καρχηδόνιος, οἱ μὲν\nμερῶν τινων, οἱ δὲ τῆς ἐντὸς πάσης θαλάττης, οἱ δὲ\nτῆς ἐκτὸς περίπλουν ἀναγράψαντες· οὐ μὴν ἀλλὰ καὶ Σκύλαξ ὁ\nΚαρυανδεὺς καὶ Βωτθαῖος· οὗτοι δὲ ἑκάτεροι διὰ τῶν\nἡμερησίων πλῶν, οὐ διὰ τῶν σταδίων τὰ διαστήματα τῆς θαλάσσης\nἐδήλωσαν. Καὶ ἕτεροι δὲ πλείους εἰσὶν, οὓς περιττὸν οἶμαι\nκαταριθμεῖν.\n3. Μετὰ δὴ τούτων τοὺς πλείστους Ἀρτεμίδωρος ὁ\nἘφέσιος γεωγράφος καὶ Στράβων, γεωγραφίαν ὁμοῦ καὶ περίπλουν\nσυντεθεικότες, Μένιππός τε ὁ Περγαμηνὸς διάπλους γράψας,\nἀκριβέστεροι δοκοῦσι πάντων τῶν προειρημένων τυγχάνειν. Περὶ ὧν\nδιελθεῖν ἀναγκαῖον, ὡς ἂν μηδὲν ἀγνοήσαιεν οἱ περὶ τοῦτο τὸ μέρος\nτῆς γεωγραφίας σπουδάζοντες. Τιμοσθένης μὲν γὰρ,\nἔτι τῶν πλείστων τῆς θαλάσσης ἀγνοουμένων μερῶν, τῶ Ῥωμαίους μηδέπω\nπολέμῳ κεκρατηκέναι τούτων, περὶ λιμένων συγγράψας βιβλία, οὐ πᾶσιν\nἀκριβῶς ἐπεξῆλθε τοῖς ἔθνεσι τοῖς τῇ καθʼ ἡμᾶς παροικοῦσι θαλάττῃ.\nἈμέλει τῆς μὲν Εὐρώπης τὸ Τυρρηνικὸν πέλαγος ἀτελῶς\nπεριέπλευσε, τὰ δὲ περὶ τὸν Ἡράκλειον πορθμὸν οὔτε τῆς καθʼ ἡμᾶς\nοὕτε τῆς ἔξω θαλάττης ἴσχυσε γνῶναι. Ταὐτὰ δὲ καὶ κατὰ τὴν Λιβύην\nπέπονθεν, ἀπὸ τῆς Καρχηδόνος πάντος τοὺς ἐπέκεινα περὶ\nτὸν Ἡράκλειον πορθμὸν περί τε τὴν ἔξω θάλασσαν ἀγνοήσας τόπους.\nΤούτων δὲ τῶν ι΄ βιβλίων ἐπιτομὴν ἐν ἐνὶ πεποίηται βιβλίῳ· εἶτʼ ἐν\nἑτέρῳ πάλιν ἑωὶ τῶν καλουμένων σταδιασμῶν ἐπιδρομήν τινα συνέγραψεν.\nἘν ἅπασι δὲ τούτοις οὐδὲν τέλειον οὐδὲ σαφὲς ἀπαγγεῖλαι\nδεδύνηται. Ἐρατοσθένης δὲ ὁ Κυρηναῖος, οὐκ οἶδα τί παθὼν, τὸ\nΤιμοσθένους μετέγραψε βιβλίον, βραχέα τινὰ προσθεὶς, ὡς μηδὲ τοῦ\nπροοιμίου τοῦ μνημονευθέντος ἀποσχέσθαι, ἀλλʼ αὐταῖς λέξεσι κἀκεῖνο\nτοῦ οἰκείου προθεῖναι συγγράμματος. Ὅμοια δὲ τούτοις\nκαὶ οἱ ἄλλοι πεπόνθασιν, ἀσαφεῖς καὶ πεπλανημένας τὰς ἐκδόσεις\nποιησάμενοι. Ἀρτεμίδωρος δὲ ὁ Ἐφέσιος γεωγράφος κατὰ τὴν ἑκατοστὴν\nἑξακοστὴν ἐννάτην Ὀλυμπιάδα γεγονὼς, τὸ δὲ πλεῖστον μέρος τῆς ἐντὸς\nκαὶ καθʼ ἡμᾶς τυγχανούσης θαλάττης ἐκπεριπλεύσας,\nθεασάμενος δὲ καὶ τὴν νῆσον τὰ Γάδειρα καὶ μέρη τινὰ τῆς ἐκτὸς\nθαλάττης, ἢν ὠκεανὸν καλοῦσι, τῆς μὲν ἀκριβοῦς γεωγραφίας λείπεται,\nτὸν δὲ περίπλουν τῆς ἐντὸς Ἡρακλείου πορθμοῦ θαλάσσης καὶ τήν\nἀναμέτρησιν ταύτης μετὰ τῆς προσηκούσης ἐπιμελείας ἐν\nἕνδεκα διεξῆλδε βιβλίοις, ὡς σαφέστατον καὶ ἀκριβέστατον περίπλουν\nτῆς καθʼ ἡμᾶς ἀναγράψαι θαλάττης. Μένιππος δὲ ὁ Περγαμηνὸς,\nὃε καὶ αὐτὸς τῆς ἐντὸς\nθαλάττης περίπλουν ἐν τρισὶν ἤθροισε βιβλίοις, ἱστορικήν τινα καὶ\nγεωγραφικὴν ἐποιήσατο τὴν ἐπαγγελίαν.\n4. Ἐγὼ τοίνυν πάντων τῶν μνημονευθέντων προκρίνας Ἀρτεμίδωρον\nτὸν Ἐφέσιον, ἐπιτομὴν τῶν ἕνὅεκα βιβλίων τοῦ μνημονευθέντος\nἐποιησάμην, προσθεὶς καὶ ἐξ ἑτέρων παλαιῶν τὰ ἐλλείποντα, καὶ τὴν\nδιαίρεσιν τῶν ια' βιβλίων φυλάξας, ὡς μετρίαν μὲν\nγεωγραφίαν, τελειότατον δὲ περίπλουν ἀπεργάσασθαι. Θεασάμενος δὲ\nτοὺς πλείστους τῶν παλαιῶν ἢ μηδʼ ὅλως ἢ ἐπʼ ὀλίγον τῆς ἔξω θαλάσσης\nμνήμην ποιησαμένους, καὶ ταύτην ἀμυδρὰν καὶ τῆς ἀληθείας ἀπᾴδουσαν,\nἰδίαν ἐμαυτοῦ φροντίδα θέμενος τοῦ ὠκεανοῦ τοῦ ἕῴου\nτε καὶ μεσημβρινοῦ παντὸς ἐκατέρων τῶν ἠπείρων τῆς τε Λιβύης καὶ τῆς\nἈσίας, ἀπὸ τοῦ Ἀραβίου κόλπου μέχρι τῶν Σινῶν τοῦ ἔθνους, οὐ μὴν\nἀλλὰ καὶ τοῦ ἑσπερίου τε καὶ ἀρκτῴου ὠκεανοῦ τῶν τε τῆς\nΕὐρώπης τῶν τε τῆς Λιβύης μερῶν τὸν περίπλουν ἐν δυσὶ βιβλίοις\nσυνέγραψα. Καταμαθὼν δὲ καὶ Μένιππον μετρίαν μέν τινα τοῖς\nἐντυγχάνουσιν ἐκ τῶν οἰκείων βιβλίων παρεχόμτνον εἴδησιν, μὴ πᾶσι δὲ\nἀκριβῶς ἐπεξελθόντα, τὰ ἐλλείποντα πλεῖστα ὄντα προσθεὶς, καὶ προσέτιγε τὴν περὶ τοὺς τό πους καὶ τὰς διαιρέσεις τῶν ἐθνῶν σαφήνειαν,\nἥτις τὸ τέλειον τῆς γνώσεως τοῖς ἐντυγχάνουσι παρέχειν εἴωθε, τὴν\nἔκδοσιν τῶν τριῶν βιβλίων ἐποιησάμην, οὐκ ἀφελόμενος τῆς προσηγορίας\nτὸν πατέρα τούτων, οὐδὲ εἰς ἐμαυτὸν μεταστήσας τοὺς\nἀλλοτρίους πόνους, ὥσπερ οὐδὲ τοῦ πᾶσι πεφροντισμένως ἐπεξελθόντος\nἈρτεμιδώρου, ἀλλὰ τὰς μὲν ἐκείνων προσηγορίας ἐπιγράψας τοῖς\nβιβλίοις, ὡς ἂν μηδὲν εἰς τοὺς λογίους ἁμαρτάνειν δοκοίην θεοὺς, τὰς\nδὲ τούτων ἐπιτομὰς καὶ διορθώσεις τῶν ἐμαυτοῦ\nποιησάμενος πόνων ἐναργὲς γνώρισμα, ὥστε τοὺς ἐντυγχάνοντας μηδὲν\nμήτε τῶν παρʼ ἐκείνων συγγραφέντων, μήτε τῶν παρʼ ἡμῶν προστεθέντων\nἢ διορθώσεως ἐπιμελοῦς ἀξιωθέντων ἀγνοῆσαι.\n5. Περὶ δὲ τῆς διαφωνίας τῶν σταδίων εἴρηται μέν\nμοι καὶ ἐν τῷ προτέρῳ βιβλίῳ, ἐν ᾧ τὸν περίπλουν τοῦ ἑῴου παντὸς\nὠκεανοῦ πεποίημαι· κωλύει δὲ οὐδὲν καὶ νῦν ἐπὶ κεφαλαίων διεξελθεῖν.\nΠάντες, ὡς εἰπεῖν, ὅσοι περίπλους ἔγραψαν, περὶ μὲν τὰς πόλεις καὶ\nτὰ χωρία καὶ λιμένας καὶ νήσους ἢ οὐδὲν ὅλως ἢ βραχέα\nτινὰ καὶ ῥᾳδίας τῆς διορθώσεως ἀξιωθῆναι δυνάμενα διεφώνησαν περὶ δὲ\nτὸν ἀριθμὸν τῶν σταδίων ταῶν αὐτῶν πόλεων καὶ νήσων καὶ λιμένων\nπολλήν τινα διαφορὰν ἐποιήσαντο. Τῶν μὲν οὖν κόλπων καὶ τῶν\nἀκρωτηρίων ἡ διαφωνία σαφής· οἱ μὲν γὰρ πλησίον τῆς\nἠπείρου τοὺς κόλπους καὶ τὰ ἀκρωτήρια περιέπλευσαν, οἱ δὲ πορρωτέρω,\nκαὶ διὰ τοῦτο ἢ πλέονας ἢ ἐλάττονας περιέπλευσαν σταδίους τοῦ δὲ ἐκ’\nεὐθείας γινομένου πλοῦ οὐκ ἄν τις ῥᾶδίως εἴποι τὰς\nαἰτίας, εἰ μὴ ἄρα τῷ τάχει τοῦ σκάφους ἢ τῷ βράδει ἀναθῆναι τὸ\nπταῖσμα βουληθείη. Ὡμολογημένον γὰρ τοδθʼ ὅτι ἑπτακοσίους\nοὐριοδρομοῦσα ναῦς διὰ μιᾶς ἀνύει (τῆς) ἡμέρας, εὕροι\nδέ τις ἂν καὶ ἐννακοσίους\nσταδίους διαδραμοῦσαν ναῦν ἐκ τῆς τοῦ κατασκευάσαντος τέχνης τὸ\nτάχος προσλαβοῦσαν, καὶ ἑτέραν μόλις πεντακοσίους διανύσασαν, διὰ\nτὴν ἐναντίαν τῆς τέχνης αἰτίαν. Ἀλλʼ ὅμως συγγνώμης ἀξιοῦν χρὴ τὰ\nτοιαῦτα πταίσματα. Οὐ γὰρ ἐν ἠπείρῳ χωρίων τινῶν τὴν\nδιαμέτρησιν ἐποιήσαντο, ἀλλʼ ἐν ὕδατι καὶ πελάγεσιν ἐκ τῆς συνηθείας\nπλέον ἢ ἐξ ἑτέρας τινὸς ἐπιτεχνήσεως τὸν ἀριθμὸν τῶν σταδίων\nεὑρόντες.\n6. Διήρηκε δὲ ὁ Μένιππος τὸν περίπλουν τῶν τριῶν ἠπείρων, Ἀσίας\nτε καὶ Εὐρώπης καὶ Λιβύης, τὸν τρόπον τοῦτον· τὸν Ἑλλήσποντον καὶ\nΠροποντίδα ἅμα τῷ Θρᾳκίῳ Βοσπόρῳ καὶ προσέτιγε τὸν Εὔξεινον Πόντον\nἑκατέρων τῶν ἠπείρων, τῆς τε Ἀσίας καὶ τῆς Εὐρώπης, ἀφελὼν ἰδίᾳ\nπεριέπλευσε, πρότερον μὲν τὸν Πόντον, μετʼ ἐκεῖνον δὲ\nτὸν Θρᾴκιον Βόσπορον καὶ τὴν Προποντίδα ἅμα τῷ Ἑλλησπόντῳ, ἀπὸ τοῦ\nἱροῦ τοῦ καλουμένου Διὸς Οὐρίου, ὅπερ ἐπ’ αὐτοῦ κεῖται τοῦ στόματος\nτοῦ Πόντου, τοῦ περίπλου τὴν ἀρχὴν ἑκατέρων τῶν ἠπείρων ποιησάμενος.\nΜετὰ δὲ ταῦτα ἀπὸ τῶν λειπομένων τῆς Εὐρώπης μερῶν\nἀρξάμενος, περιπλεῖ πᾶσαν αὐτὴν μέχρι τοῦ Ἡρακλείου πορθμοῦ καὶ τῶν\nΓαδείρων τῆς νήσου. Εἶθ’ οὕτως εἰς τὴν ἀντιπέραν διαβὰς γῆν κατὰ τὸν\nἩράκλειον πορθμὸν, τοῦτʼ ἔστιν εἰς τὴς Λιβύην, ταύτην τε αὐτὴν\nπεριπλεῖ, καὶ συνάπτει ταύτῃ τὸν τῆς Ἀσίας περίπλουν\nμέχρι τοῦ προρρηθέντος Ἑλλησπόντου. Καὶ ἡ μὲν ὅλη τάξις τοῦ περίπλου\nτοῦτον ἔχει τὸν τρόπον, τὰ δὲ κατὰ μέρος ἑξῆσ ἐκβήσεται, σαφεστάρας,\nταθμ ττχίβτα τπγς δθιρδώσεως.\n7. Κατὰ τὸν Θράκιον ἐόσπορον καὶ τὸ στόμα τοῦ Εὐξείνου Πόντου\nἐν τοῖς δεξιοῖς τῆς Ἀσίας μέρεσιν, ἔπερ ἐστὶ τοῦ Βιθυνῶν ἔθνους,\nκεῖται χωρίον Ἱερὸν καλούμενον, ἐν ὡ νεώς ἐστι Διὸς Οὐρίου\nπροσαγορευόμενος. Τοῦτο δὲ τὸ χωρέον ἀφετήριόν ἐστι\nτῶν εἰς τὸν Πόντον πλεόντων. Εἰσπλεύσαντι δὲ εἰς τὸν Πόντον, δεξιὰν\nτὴν Ἀσίαν ἔχοντι καὶ περιπλέοντι τὸ λειπόμενον μέρος τοῦ Βιθωνῶν\nἔθνους, τὸ πρὸς τῷ Πόντῳ κείμενον, ὁ περίπλους οὕτως\nἔχει.\n8. Ἀπὸ Ἱεροῦ Διὸς Οὐρίου εἰς Ῥήβαν ποταμὸν εἰσὶ στάδιοι Ἀπὸ δὲ\nῬήβα ἐπὶ Μέλαιναν ἄκραν στάδιιοι ρν'. Ἀπὸ\nΜελαίνης ἄκρασ εἰς Ἀρτάνην ποταμὸν καὶ χωρίον\nστάδια ρν'· ἔχει δὲ καὶ λιμένιον πορθμίοις,\nπαράκειται δὲ καὶ νησίον ὃ σκεπάζει τὸν λιμένα. Ἀπὸ Ἀρτάνου ποταμοῦ\nεἰς Ψίλλιον ποταμὸν καὶ χωρίον στάδιοι ρμ'. Ἀπὸ Ψιλλίου ποταμοῦ εἰς Κάλπαν λιμένα καὶ\nποταμὸν στάδιοι σι'. τοῦτο δὲ τὸ ἐμπόριόν ἐστιν Ἡρακλεωτῶν, καὶ ποταμὸν ἔχει καὶ λιμένα καλόν. Ἀπὸ Κάλπα\nποταμοῦ εἰς Θυνιάδα νῆσον στάδιοι ξ'. Ἀπὸ Θυνιάδος νίσου εἰς\nΣαγγάριον ποταμὸν πλωτὸν στάδιοι σ'. Ἀπὸ Σαγγαρίου ποταμοῦ εἰς Ὕπιον\nποταμὸν στάδιοι ρπ'. Ἀπὸ Ὑπίου ποταμοῦ εἰς Δίαν πόλιν\nστάδιοι ξ'. ἔχει δὲ καὶ ὕφορμον. Ἀπὸ Δίας πόλεως εἰς Ἔλαιον ποταμὸν\nκαὶ ἐμπόριον στάδιοι ?? Ἀπὸ Ἐλαίου ποταμοῦ ἐπὶ τὸν Κάλητα ποταμὸν\nκαὶ ἐμπόριον στάδιοι ρκ΄. Ἀπὸ τοῦ Κάλητος ποταμοῦ εἰς Ἡλάκλειαν\nπόλιν μεγίστην στάδιοι π΄, Ἀπὸ δὲ τῆς Ἡρακλείας εἰς\nπόλιν Ἀπολλωνίαν, τὴν ἐν τῆ Εὐρώπῃ ἐν τῷ Θρακῶν ἔθνει καταντικρὺ\nκειμένην, στάδιοι α. Οἱ πάντες ἀπὸ Ἱεροῦ Διὸς Οὐρίου εἰς πόλιν\nἩράκλειαν εἰσὶ στάδιοι αφλ΄·\nἐπ’ εὐθείας δὲ πλέοντι ἀπὸ τοῦ Ἱεροῦ εἰς Ἡράκλειαν πόλιν στάδιοι\nασ΄. Ἀπὸ Ἡρακλείας εἰς Ποσείδειον, σάλος ἐνταῦθα,\nστάδιοι ρι΄. Ἀπὸ τοῦ Ποσειδείου εἰς Ὀξίνην ποταμὸν στάδιοι ??΄.\nὅρμμος πορθμίοις. Ἀπὸ τοῦ Ὀξίνου εἰς Σανδαράκην στάδιοι μ΄. ὅρμος\nπλοίοις. Ἀπὸ Σανδαράκης εἰς Κρηνίδας στάδιοι κ΄. ὅρμος συμμέτροις\nναυσίν. Ἀπὸ Κρη· νίδων εἰς Ψύλλαν χωρίον στάδιοι κ΄. Ἀπὸ Ψύλλης\nχωρίου εἰς Τίον πόλιν καὶ ποταμὸν Βιλλαῖον στάδιοι Ϟ΄. Οὗτος ὁ\nποταμὸς ὁρίζει Βιθυνίαν· τὰ δὲ ἐχόμενα Παφλαγονίας ἐστί. Τινὲς δὲ\nτὸν Παρθένιον ποταμὸν ὅριον Bιβυνῶν καὶ Παφλαγόνων\nεἶναι βούλονται. Οἱ πάντς, ἀπὸ Ἡρακλείας εἰς Τίον πόλιν καὶ ποταμὸν\nΒιλλαῖον στάδιοι το΄.\n9. Τῆς Παφλαγονίας τὰ παραθαλάσσια πάντα μέρη πρὸς\nτῷ Πόντῳ κείμενα τυγχάνει· τῆς δὲ Βιθυνίας τὰ μὲν προειρημένα πρὸς\nτῷ Πόντῳ, τὰ δὲ τούτου προηγουμενα κατὰ τὸν Θράκιον Βόσπορον καὶ τὸν\nἈστακηνὸν κόλπον καὶ ἔτι τὴν Προποντίδα μέχρι τοῦ Ῥυνδάκου ποταμοῦ.\nἈπὸ Τίου εἰς Ψίλιδα ποταμὸν στάδιοι ξ΄. Ἀπὸ Ψίλιδος εἰς\nΠαρθένιον ποταμὸν στάδιοι ο΄. Ἀπὸ Παρθενίου εἰς Ἄμαστριν πόλιν καὶ\nποταμὸν στάδιοι Ϟ΄. Οἱ πάντες ἀπὸ Τίου εἰς Ἄμαστριν στάδιοι σκ΄. Ἀπὸ\nἈμάστριδος εἰς Κρώμναν χωρίον στάδιοι ρν΄. Ἀπὸ Κρώμνης εἰς Κύτωρον\nχωρίον στάδιοι Ϟ΄· ἐνταῦθα σάλος.\nἈπὸ Κυτώρου εἰς Αἰγιαλὸν στάδιοι\nξ΄. Ἀπὸ Αἰγιαλοῦ εἰς Κλίμακα πόλιν στάδιοι ν΄. Ἀπὸ\nτῆς Κλίμακος εἰς Τιμολάϊον χωρίον στάδιοι ξ΄. Ἀπὸ Τιμολαΐου χωρίου\nἐπὶ Κάραμβιν ἀκρωτήριον ὑψηλὸν καὶ μέγα στάδιοι ρ΄. Καταντικρὺ δὲ\nτῆς Καράμβιδος ἄκρας ἐν τῆ Εὐρώπῃ κεῖται μέγιστον\nἀκρωτήριον τὸ καλούμενον Κριοῦ μέτωπον. Ἀπὸ Καράμβιδος ἄκρας εἰς\nκώμην Καλλιστρατίαν στάδιοι κʼ. Ἀπὸ Καλλιστρατίας εἰς Γάριον τόπον\nστάδιοι π΄. Ἀπὸ Γαρίου τόπου εἰς πόλιν Ἀβώνου τεῖχος, τὴν νῦν\nἸωνόπολιν λεγομένην, στάδιοι ρκ΄. Ἀπὸ Ἀβώνου τείχους\nἐπὶ Αἰγινήτην πολίχνιον καὶ ποταμὸν στάδιοι ρξ΄. Ἀπὸ\nΑἰγινήτου ἐπὶ Κίνωλιν κώμην καὶ ποταμὸν (ἔχει δὲ καὶ ὕφορμον εἶς τὴν\nκαλουμένην Ἀντικίνωλιν ) στάδιοι ξ΄. Ἀπὸ Κινώλιδος εἰς Στεφάνην\nκώμην στάδιοι ρν΄· ὅρμος ἐνθάδε. Ἀπὸ Στεφάνης εἰς\nΠοταμοὺς χωρίον στάδιοι ρκ΄· ἔστι δὲ εἴσπλους εἰς Ποταμοὺς\nπορθμίοις. Ἀπὸ Ποταμῶν χωρίου εἰς Συριάδα ἄκραν λεπτὴν στάδιοι ρκ΄.\nἈπὸ Συριάδος ἄκρας κόλπος ἐνδέχεται. Εἰσπλεύσαντι δὲ εἰς αὐτὸν εἰς\nἈρμένην κώμην καὶ λιμένα μέγαν εἰσὶ στάδιοι ν΄, Ἐστι δὲ\nπαρὰ τὸν λιμένα ποταμὸς Ὀχοσβάνης ὄνομα. Ἀπὸ Ἀρμένης εἶς Σινώπην\nπόλιν στάδιοι ν΄. Κεῖται δὲ ἐπὶ τῶν ἄκρων νησίον ὃ καλεῖται\nΣκόπελος. Ἔχει δὲ διέκπλουν τοῖς ἐλάττοσι πλοίοις, τὰ δὲ μείζονα\nπεριπλεῖν δεῖ, καὶ οὕτω καταίρειν εἰς τὴν πόλιν. Εἰσὶ\nδὲ τοῖς περιπλέουσι τὴν νῆσον πλείους ἄλλοι στάδιοι μ΄. Ἀπὸ δὲ\nΚαράμβιδος ἄκρας πλέοντι ἐπʼ εὐθείας εἰς Σινώπην στάδιοι ψ΄. Οἱ\nπάντες ἀπὸ Ἀμάστριδος εἰς Σινώπην στάδιοι αυν΄. Ἀπὸ δὲ Ἡρακλείας εἰς\nΣινώπην βμ΄. Ἀπὸ δὲ Ἱεροῦ εἰς Σινώπην εἰσὶ στάδιοι\nγφο΄. Ἀπὸ Σινώπης εἰς Εὔαρχον ποταμὸν στάδιοι π΄· οὗτος ὁ ποταμὸς\nἐρίζει Παφλαγονίαν καὶ τὴν ἐχομένην Καππαδοκίαν. Οἱ παλαιοὶ γὰρ τὴν\nΚαππαδοκίαν καθήκειν βούλονται μέχρι τοῦ Εὐξείνοω Πόντου τινὲς\nδὲ αὐτοὺς Λευκοσύρους ἐκάλεσαν· νυνὶ δὲ μετὰ τὴν Παφλαγονίαν τὰ ἐχόμενα μέχρι\nτῶν Βαρβαρικῶν ὁρίων ἰδίως Πόντος καλεῖται διῄρηται δὲ εἰς ἐπαρχίας\nδύο.\n10. Ἀπὸ Εὐάρχου ποταμοῦ εἰς Κάρουσαν χωρίον\nστάδιοι ο· ἔχει δὲ καὶ λιμένα τοῖς ἀφʼ ἐσπέρας ἀνέμοις. Ἀπὸ Καρούσς\nχιωρίου εἰς Ζάγωρον χωρέον στάδιοι ρπς. Ἀπὸ Ζαγώρου χιωρίου εἰς\nΖάληκον ποταμὸν καὶ κώμην έλίμενον στάδιοι ρκʼ. Ἀπὸ Ζαλήκου ποταμοῦ\nεἰς Ἅλυν ποταμὸν πλωτὸν στάδιοι ρκ. Ἀπὸ Ἀλωος ποταμοῦ\nεἰς λίμνην καὶ τὸν ὑπέρ αὐτῆς σάλον, ὅς καλεῖιαι Καύσταθμος, στάδιοι\nρκ. Ἀπὸ Ναυστάθμου εἰς ἑτέραν λίμνην καλουμένην Κωνώπιον ἀλίμενον\nστᾶ διοι ρκ΄. Ἀπὸ Κωνωπίου εἰς Ἀμισὸν πόλιν στάδιοι ρν΄. Οἱ πάντες ἀπὸ Σινώπης εἰς Ἀμισὸν στάδιοι Τον΄, Ἀπὸ δὲ Ἱεροῦ εἰς\nἈμισὸν εἰσὶ στάδιοι δφκ΄. Ἀπὸ Ἀμισοῦ ἑπὶ τὸν Λύκαστον ποταμὸν\nστάδιοι κʼ. Ἀπὸ τοῦ Λυ. κάστου εἰς κώμην καὶ ποταμὸν Χαδίσιον\nστάδιοι ρν\nἈπὸ Χαδισίου ἐπὶ τὸν Ἶριν ποταμὸν στάδιοι\nρ.. Λείπει.\n1. StephanusByzantiusἙρμώνασσα Μένιππος δὲ χωρίον\nΤραπεζοῦντος ἐν Περίπλῳ τῶν δύο Πόντων· Ἑκαταῖος δὲ καὶ Θεόπομπος πόλιν αὐτήν φασιν.\n2. Χαλδία, χώρα τῆς Ἀρμενίας. Μένιππος ἐν Περίπλῳ τῶν δύο\nΠόντων· « τὴν · μέχρι τούτων τῶν βαρβάρων\nἐστὶν ἡ Ποντικὴ βασιλεία· » καὶ κατά « Τιβαρνηίην καὶ Χαλδίην καὶ\nΣαννικήν. »\nΒΟΣΠΟΡΟΥ ΚΑΙ ΠΡΟΠΟΝΤΙΔΟΣ\nΠΕΡΙΠΛΟΥΣ.Βιθυνίας περίπλους.\n3. Μένιππος ἐν Περίπλῳ Βιθυνίας· « ἀπὸ Ἱεροῦ Διὸς Οὐρίου\nκαὶ τοῦ στόματος τοῦ Πόντου ἀριστερὰν ἔχοντι τὴν ἤπειρον καὶ\nἐπιπλέοντι εἰς Χαλκηδόνα τὴν πόλιν εἰσὶ στάδιοι ξ΄.\n» Μέμνηται ὁ αὐτὸς καὶ τῆς Χαλκίτιδος νήσου. Ἐκλήθη δὲ ἀπὸ\nΧάλκιδος τοῦ παρακειμένου ποταμοῦ, ὡς οἱ ἱστορικοὶ ἅπαντές φασι.\n\nΤΩΝ ΛΕΙΠΟΜΕΝΩΝ ΤΗΣ ΕΥΡΩΠΗΣ ΜΕΡΩΝ\nΠΕΡΙΠΛΟΥΣ.\n4. Nικόπολις, πόλις Ἠπείρου, ὡς Μαρκιανὸς.\n5. Σικελία ἡ νῆσος ικανία πρότερον ὠνομάζετο,\nεἶτα Σικλία ἐκλήθη, ἄς φησι Ἑλλάνικος Ἱερειῶν τῆς ῥᾶς β·· « ἐν\nδὲ τὺ αὐτῷ χρόνῳ καὶ Aσονες δπὸ τῶν Ἰαπύγων ἐξ Ἰταλίας\nἐξανέστησαν, ἄν ἦρχε Σικελός καὶ διαβάντες εἰς τὴν νῆσον τὴν\nτότε Σικανίαν καλουμένην περὶ τὴν Αἴτνην καθιζόμενοι ῷκουν αὐτοί\nτε καὶ ὁ βασιλεὺς αὐτῶν ικελὸς, βασιλείην\nἐγκαταστησάμενος καὶ ἐντεῦθεν ὁρμώμενος ὁ Σικελὸς οὗτος πάσης\nἡδν τῆς νήσου ταύτης, τότε Σικελίας καλουμένης ἀπὸ τοῦ Σικελοῦ\nτούτου, ὃς καὶ ἐν αὐτή ἐβασίλευσε. Καὶ Μένιππος δὲ\nταὐτά φησιν. Θουκυδίδης δὲ οὗτωςι « ἐλθόντες εἰς\nΣικελίαν κτλ.\n6. Nέρβῶν, ἐμπόριον καὶ πόλις Κελτική.. Μαρκιανὸς δὲ\nNαρβωνησίαν αὐτήν λέγει.\n"};
