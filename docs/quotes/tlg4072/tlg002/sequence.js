var sequence = {"name":"Eutocius. Commentarius in dimensionem circuli","data":"Ἐχόμενον ἂν εἴη τὸν ἐμὸν πληροῦντι σκοπὸν τοῖς\nσαφεστέροις καὶ βραχυτέρας ἐπιστάσεως δεομένοις τῶν\nὑπ᾿ Ἀρχιμήδους γεγραμμένων ἐντυγχάνοντι καὶ τὰ\nὁπωσοῦν ἐν αὐτοῖς ἐπεξεργασίας δεόμενα τὸν δυνατὸν\nτρόπον συνεχῇ ποιεῖν τοῖς πρότερον ὑφ᾿ ἡμῶν ἐν τῷ\nΠερὶ σφαίρας καὶ κυλίνδρου γεγραμμένοις εὐχῆς ὡς\nἀληθῶς ἀξίου τυγχάνοντος τοῦ καὶ τοῖς μείζοσι καὶ\nπλείονος φροντίδος δεομένοις ἐπιστῆναι. Εἴη δ᾿ ἂν ὡς\nπρὸς τὸ προκείμενον ἐφεξῆς τὸ γεγραμμένον Ἀρχιμήδει\nβιβλίδιον Κύκλου μέτρησιν τὴν ἐπιγραφὴν ἔχον, ἐν ᾧ\nτὴν πρόθεσιν τἀνδρὸς ἐξ αὐτῆς τῆς ἐπιγραφῆς γνωρίζομεν\nβούλεται γὰρ ἐπιδεῖξαι τίνι χωρίῳ εὐθυγράμμῳ ἴσος ἂν\nεἴη κύκλος, πρᾶγμα πάλαι πρὸς τῶν πρὸ αὐτοῦ κλεινῶν\nφιλοσόφων ἐζητημένον. Δῆλον γὰρ ὅτι τουτὶ ἂν εἴη τὸ\nζητούμενον, ὅπερ Ἱπποκράτης τε ὁ Χῖος καὶ Ἀντιφῶν\nζητήσαντες ἐπιμελῶς ἐκείνους ἡμῖν τοὺς παραλογισμοὺς\nεὑρήκασιν, οὓς ἀκριβῶς εἰδέναι νομίζω τούς τε τὴν\nΕὐδήμου Γεωμετρικὴν ἱστορίαν ἐπεσκεμμένους καὶ τῶν\nἈριστοτελικῶν μετασχόντας κηρίων. Ἀλλ᾿  ἔστι μὲν\nτοῦτο τὸ βιβλίον, ὥς φησιν Ἡρακλείδης ἐν τῷ Ἀρχιμήδους\nβίῳ, πρὸς τὰς τοῦ βίου χρείας ἀναγκαῖον· δείκνυσιν\nγὰρ ὅτι ἡ περιφέρεια τῆς διαμέτρου ἐστὶ τριπλασία καὶ\nἔτι ὑπερέχει ἐλάττονι μὲν ἢ ἐβδόμῳ μέρει, μείζονι δὲ ἢ\n\n\nδέκα ἑβδομηκοστομόνοις. Τοῦτο οὖν φησιν σύνεγγυς\nδεδεῖχθαι, εὑρῆσθαι μέντοι αὐτῷ διά τινων ἑλίκων εὐθεῖαν\nἴσην τῇ δοθείσῃ κύκλου περιφερείᾳ.\nΤὸ πρῶτον θεώρημα καὶ τοῖς ἐπὶ ποσὸν μαθημάτων\nγυμνασαμένοις οὐδεμίαν ἔχον ζήτησιν φαίνεται αὐτῶν\nτῶν Ἀρχιμήδους ῥημάτων σαφῶς ἐκτεθειμένων καὶ τὸ\nσυμπέρασμα πρὸς τὴν πρότασιν ἀνελλειπῶς\nἀποσωζόντων.\nΔοκεῖ δέ τινι κατακεχρῆσθαι πρὸς τὴν ἀπόδειξιν\nπράγματι μηδέπω δεδειγμένῳ. Ἐκθέμενος γὰρ τρίγωνον\nὀρθογώνιόν φησιν. Ἐχέτω τὴν μίαν τῶν περὶ τὴν ὀρθὴν\nἴσην τῇ ἐκ τοῦ κέντρου, τὴν δὲ λοιπὴν τῇ περιφερείᾳ·\nἀλλὰ περιφερείᾳ κύκλου ἴσην εὐθεῖαν λαβεῖν οὐδὲ πρὸς\nαὐτοῦ ἤδη δεδειγμένον εἶναι, ἀλλ᾿ οὐδὲ ὑπ᾿ ἄλλου\nπαραδεδομένον. Συνορᾶν δὲ ὅμως χρὴ ὡς οὐδὲν ἔξω τῶν\nπροσηκόντων ὑπ᾿ Ἀρχιμήδους γράφεται. Εἶναι γάρ τι\nμέγεθος τὴν περιφέρειαν τοῦ κύκλου παντί που δῆλον,\nοἶμαι, καὶ τοῦτο τῶν ἐφ᾿ ἓν διαστατῶν, ἔστιν δὲ καὶ\nεὐθεῖα τοῦ αὐτοῦ εἴδους κἂν εἰ μηδέπω οὖν ἐφάνη\nδυνατὸν περιφερείᾳ κύκλου ἴσην εὐθεῖαν πορίσασθαι,\nἀλλ᾿ ὅμως εἶναί τινα τῇ φύσει εὐθεῖαν ἴσην αὐτὸ πρὸς\nοὐδενός ἐστι ζητούμενον. Τὸ τοίνυν καὶ πρὸς Ἀρχιμήδους\nπροτεθὲν τοιοῦτόν ἐστιν, ὅτι τὸ τρίγωνον τὸ ὀρθογώνιον\nτὸ ἔχον ὡς προείρηται τὰς πλευρὰς ἴσον ἐστὶ τῷ κύκλῳ·\nὥστε τὸ προτεθὲν ἐκθέμενος οὐδεμιᾶς ἂν καταχρήσεως\nκρίνοιτο, θαυμαστὸς δ᾿ ἂν μᾶλλον κἀν τούτοις δόξειεν\nτοῖς οὕτως ὑπερμεγέθεσιν τῶν ζητημάτων σαφῆ καὶ\nῥᾳδίαν τὴν εὕρησιν ἐπιτιθείς.\nὩς δὲ εἴρηται, οὐδεμιᾶς δεῖ ζητήσεως τῷ πρώτῳ\nθεωρήματι. Τὸ γὰρ ΠΟΡ τρίγωνον ὅτι μεῖζόν ἐστιν ἢ τὸ\nἥμισυ τοῦ ΑΖΟΜ σχήματος, καὶ ὅτι ἀπλῶς περὶ τὸν\nδοθέντα κύκλον δυνατὸν εὐθύγραμμον περιγράψαι, ὥστε\nτὰ τμήματα τὰ μεταξὺ τῶν τοῦ κύκλου περιφερειῶν καὶ\nτῶν πλευρῶν τοῦ περιγραφομένου εὐθυγράμμου ἐλάττονα\nεἶναι τοῦ δοθέντος χωρίου, σαφῶς εἴρηται ἐν τοῖς\nεἰς τὸ πρῶτον τῶν Περὶ σφαίρας καὶ κυλίνδρου γεγραμμένοις\nἡμῖν.\nἘν τούτῳ τῷ θεωρήματι συνεχῶς ἐπιταττόμεθα τοῦ\nδοθέντος ἀριθμοῦ τὴν τετραγωνικὴν πλευρὰν εὑρεῖν.\nΤοῦτο δὲ ἀκριβῶς μὲν εὑρεῖν ἐπὶ ἀριθμοῦ μὴ ὄντος\nτετραγώνου ἀδύνατον· ἀριθμὸς μὲν γὰρ ἐφ᾿ ἑαυτὸν\nπολλαπλασιαζόμενος ποιεῖ τινα τετράγωνον ἀριθμὸν, ὁ\nἀριθμὸς δὲ καὶ μόριον ἐφ᾿  ἑαυτὰ γενόμενα οὐκέτι ἀριθμὸν\nποιεῖ πλήρη, ἀλλὰ καὶ μόριον. Ὁπως δὲ δεῖ σύνεγγυς\nτὴν δυναμένην πλευρὰν τὸν δοθέντα ἀριθμὸν εὑρεῖν\nεἴρηται μὲν Ἥρωνι ἐν τοῖς Μετρικοῖς, εἴρηται δὲ Πάππῳ\nκαὶ Θέωνι καὶ ἑτέροις πλείοσιν ἐξηγουμένοις τὴν Μεγάλην\nσύνταξιν τοῦ Κλαυδίου Πτολεμαίου ὥστε οὐδὲν ἡμᾶς\nχρὴ περὶ τούτου ζητεῖν ἐξὸν τοῖς φιλομαθέσιν ἐξ ἐκείνων\nἀναλέγεσθαι.\nΚαὶ ἡ ὑπὸ ΓΕΖ τρίτου ὀρθῆς | Ἐὰν γὰρ τὴν τοῦ\nἑξαγώνου περιφέρειαν διχοτομήσαντες καὶ τὸ ἥμισυ αὐτῆς\nπρὸς τῷ Γ ἀπολαβόντες ἐπιζεύξωμεν τὴν ΕΖ, ἔσται ἡ\nὑπὸ ΓΕΖ τρίτου ὀρθῆς. Ἡ γὰρ πρὸς τῷ Γ ἀποληφθεῖσα\nπεριφέρεια ἡμίσεια οὖσα τῆς τοῦ ἑξαγώνου δωδέκατόν\n\n\nἐστι τοῦ κύκλου. Ὥστε καὶ ἡ ὑπὸ ΓΕΖ γωνία πρὸς τῷ\nκέντρῳ οὖσα δωδέκατόν ἐστι τῶν τεσσάρων ὀρθῶν· τρίτου\nἄρα ὀρθῆς.\nἩ ΕΖ ἄρα πρὸς ΖΓ λόγον ἔχει, ὃν τϚ πρὸς ρνγ | Ὅτι\nδιπλῆ ἐστιν ἡ ΕΖ τῆς ΖΓ, δῆλον ἐντεῦθεν· ἐὰν γὰρ\nπροσεκβαλόντες τὴν ΖΓ ἐπὶ τὸ Γ καὶ ἴσην αὐτῇ ἀποθέμενοι\nἐπιζεύξωμεν ἀπὸ τοῦ Ε, συσταθήσεται ἡ πρὸς Γ τῷ γωνία\nδιμοίρου ὀρθῆς. Ἔστιν δὲ καὶ ἡ πρὸς τῷ Ε γωνία\nδιμοίρου ὀρθῆς. Ἔστιν δὲ καὶ ἡ πρὸς τῷ Ζ διμοίρου·\nἰσοπλεύρου ἄρα τριγώνου ἥμισύ ἐστι τὸ ΓΕΖ, καὶ διὰ\nτὸ τὴν βάσιν τοῦ ἰσοπλεύρου ἴσην οὖσαν τῇ ΕΖ δίχα\nτέμνεσθαι κατὰ τὸ Γ διπλῆ ἐστιν ἡ ΕΖ τῆς ΖΓ.\nἩ δὲ πρὸς ΓΖ λόγον ἔχει ὃν σξε πρὸς ρνγ | Ἐπεὶ\nγὰρ ἡ ΕΖ ὑπόκειται τϚ, ἐὰν αὐτὰ ἐφ᾿ ἑαυτὰ πολυπλασιάσωμεν,\nγενήσεται Μ γχλϚ. Ἡ δὲ ΓΖ ἐστὶ ρνγ· ὥστε\nτὸ ἀπʼ αὐτῆς ἔσται Μ γυθ. Ἐπεὶ οὖν τὸ ἀπὸ ΕΖ ἴσον\nἐστὶ τοῖς ἀπὸ ΕΓ, ΓΖ, ἐὰν ἀπὸ τοῦ ἀπὸ ΕΖ ὄντος Μ γχλϚ\nἀφέλωμεν τὸ ἀπὸ ΓΖ ὑπάρχον Μ γυθ, καταλειφθήσεται\nτὸ ἀπὸ ΕΓ Μσκζ, ὧν πλευρὰ τετραγωνικὴ σξε καὶ ἔτι\nμόριον ἐλάχιστον καὶ ἀνεπαίσθητον· λείπεται γὰρ ἡ\nτῶν σξε δύναμις τῆς ἀκριβοῦς μονάσιν β. Οἱ δὲ πολλαπλασιασμοὶ\nὑπόκεινται·\nἡ ΕΖ τϚ ἡ  ΖΓ  ρνγ τὰ δὲ σξε\nἐπὶ τϚ ἐπὶ  ρνγ ἐπὶ σξε\nΜ αω Μ ετ Μ Μ β ᾱ\nαωλϚ ε βφ ρν Μ β γχ τ\nὁμοῦ Μ γχλϚ τ ρνθ  ατκε\nὁμοῦ Μ γυθ\nλοιπὸν τὸ ἀπὸ ΕΓ ὁμοῦ Μσκε\nΜσκζ λείπει ἄρα μ\nβ εἰς τὸ ἀκριβές.\nΤετμήσθω οὖν ἡ ὑπὸ ΖΕΓ δίχα τῇ ΕΗ· ἔστιν ἄρα\nὡς ἡ ΖΕ πρὸς ΕΓ, ἡ ΖΗ πρὸς ΗΓ, διὰ τὸ τρίτον θεώρημα\nτοῦ ἕκτου βιβλίου τῆς Εὐκλείδου Στοιχειώσεως. Καὶ\nσυνθέντι ὡς συναμφότερος ἡ ΖΕ, ΕΓ πρὸς ΕΓ, ἡ ΖΓ πρὸς\nΓΗ, καὶ ἐναλλὰξ ὡς συναμφότερος ἡ ΖΕ, ΕΓ πρὸς ΖΓ,\nἡ ΕΓ πρὸς ΓΗ. Συναμφότερος δὲ ἡ ΕΖ, ΕΓ μείζων ἐστὶν\nἤπερ φοα· ἡ μὲν γὰρ ΖΕ ὑπόκειται τϚ, ἡ δὲ ΕΓ σξε καὶ\nἔτι μορίου τινός· ὥστε μείζονές εἰσι τῶν φοᾱ, Ἡ δὲ ΖΓ\nἐστὶν ρνγ· συναμφότερος ἄρα ἡ ΖΕ, ΕΓ πρὸς ΖΓ μείζονα\nλόγον ἔχει ἤπερ φοᾱ πρὸς ρνγ· ὥστε καὶ ἡ EΓ πρὸς ΗΓ\nμείζονα λόγον ἔχει ἤπερ φοᾱ πρὸς ρνγ.\nἩ ΗΕ ἄρα πρὸς ΗΓ δυνάμει λόγον ἔχει, ὃν Μ θυν πρὸς\nΜ γυθ | Συναχθήσεται δὲ τοῦτο οὕτως· ἐπεὶ γὰρ δέδεκται\nἡ ΕΓ πρὸς ΓΗ μείζονα λόγον ἔχουσα ἤπερ φοᾱ πρὸς\nρνγ, εἴ τις ὑποθοῖτο τὴν μὲν ΕΓ φοᾱ τὴν δὲ ΓΗ ρνγ,\nἔσται τὸ μὲν ἀπὸ ΕΓ Μ Ϛμᾱ, τὸ δὲ ἀπὸ ΓΗ Μ γυθ, συναμφότερα\n\n\nδὲ ἴσα ὄντα τῷ ἀπὸ ΕΗ ἔσται Μ θυν. Τούτων\nπλευρὰ τετραγωνικὴ φϥᾱ η΄ ἔγγιστα· ἐλλείπει γὰρ ὁ\nἀπὸ τοῦ φϥᾱ η΄ τετράγωνος εἰς τὸ ἀκριβὲς μ κα Ϛ ιε΄\nἔγγιστα· ἡ ἄρα ΕΗ πρὸς ΗΓ δυνάμει μὲν λόγον ἔχει ὃν\nΜ θυν πρὸς Μ γυθ, μήκει δὲ ὃν φϥᾱ η΄ ἔγγιστα πρὸς\nρνγ. Οἱ δὲ πολλαπλασιασμοὶ ὑπόκεινται·\nἡ ΕΓ φοα ἡ ΗΓ ρνγ φϥᾱ η΄\nἐπὶ φοᾱ ἐπὶ ρνγ ἐπὶ φϥᾱ η΄\nΜ Μ εφ Μ ετ Μ Μ εφξβ  L΄\nΜ ε δϠο ε βφ ρν Μ ε ηρϥ ῑᾱ δ΄\nφοᾱ τ ρνθ φϥᾱ η΄\nὁμοῦ Μ Ϛ μᾱ ὁμοῦ Μ γυθ ξβ  L΄ ῑᾱ δ΄ η΄ ξδ΄\nἐκ τούτων συνάγεται τὸ ἀπὸ ὁμοῦ Μ θυκη L΄ δ΄ ξδ΄\nΕΗ Μ θυν. ἐλλείπει ἄρα τοῦ\nἀκριβοῦς  μ κα Ϛ ιε΄\nἔγγιστα.\nΠάλιν δίχα ἡ ὑπὸ ΗΕΓ τῇ ΘΕ· διὸ τὸ αὐτὰ ἄρα ἡ ΕΓ\nπρὸς ΓΘ μείζονα λόγον ἔχει ἢ ὃν αρξβ η΄ πρὸς ρνγ |\nΓίνεται γὰρ διὰ τὴν διχοτομίαν τῆς γωνίας ὡς ἡ ΗΕ\nπρὸς ΕΓ, ἡ ΗΘ πρὸς ΘΓ. Καὶ συνθέντι ὡς συναμφότερος\nἡ ΗΕ, ΕΓ πρὸς ΕΓ, ἡ ΗΓ πρὸς ΓΘ, καὶ ἐναλλὰξ ὡς\n\n\nσυναμφότερος ἡ ΗΕ, ΕΓ πρὸς ΗΓ, ἡ ΕΓ πρὸς ΓΘ. Καὶ\nἔστιν ἡ μὲν ΕΓ φοᾱ καὶ ἔτι μορίου τινός, ἡ δὲ ΕΗ φϥᾱ η΄\nκαὶ ἔτι μορίου τινός· μείζονες ἄρα εἰσὶν ἢ ᾱρξβ η΄. Καὶ\nἔστιν ἡ ΗΓ ρνγ· συναμφότερος ἄρα ἡ ΗΕ, ΕΓ πρὸς ΗΓ\nμείζονα λόγον ἔχει ἤπερ ᾱρξβ η΄ πρὸς ρνγ.\nἩ ΘΕ ἄρα πρὸς ΘΓ μείζονα λόγον ἔχει ἢ ὃν ᾱροβ η΄\nπρὸς ρνγ | Ἐπεὶ γὰρ δέδεικται ἡ ΕΓ πρὸς ΘΓ μείζονα\nλόγον ἔχουσα ἤπερ ᾱρξβ η΄ πρὸς ρνγ, εἴ τις ὑποθοῖτο\nαὐτὰς οὕτως ἔχειν, ἔσται τὸ μὲν ἀπὸ ΕΓ Μ φλδ L΄ ξδ΄,\nτὸ δὲ ἀπὸ ΓΘ Μ γυθ. Τὸ ἄρα ἀπὸ ΕΘ ἴσον ὂν τοῖς ἀπὸ\nΕΓ, ΓΘ ἔσται Μ γϠμγ L΄ ξδ΄, ὧν πλευρὰ τετραγωνικὴ\nᾱροβ η΄ ἔγγιστα· λείπεται γὰρ τῆς ἀκριβοῦς δυνάμεως\nτὸ ἀπʼ αὐτῆς μ ξϚ L΄. Οἱ δὲ πολλαπλασιασμοὶ ὑπόκεινται·\nἡ ΕΓ ᾱρξβ η΄ ἡ ΘΓ ρνγ ᾱροβ η΄\nἐπὶ ᾱρξβ η΄ ἐπὶ ρνγ ἐπὶ ᾱροβ η΄\nΜΜΜ βρκε Μ ετ ΜΜΜ βρκε\nΜΜ Ϛ σιβ L΄ ε βφ ρν ΜΜ ζσιβ L΄\nΜ Ϛ γχρκζ L΄ τ ρνθ Μ ζ δϠρμη L΄ δ΄\nβσρκδ δ΄ ὁμοῦ Μ γυθ βσ ρμδ δ΄\nρκειβ L΄ ζ΄ L΄ δ΄ ξδ΄ ρκε ῑβ L΄ η L΄ δ΄ δ΄ ξδ΄\nὁμοῦ  Μ φλδ L΄ ξδ΄ ὁμοῦ Μ γωοζ ξδ΄\nτὸ ἀπὸ ΕΘ ἴσον τοῖς ἀπὸ ΕΓ, ΓΘ ἐλλείπει ἄρα τοῦ ἀκριἐστὶ\nΜ γϠμγ L΄ ξδ΄\nβοῦς μ ξς΄ L΄.\nἜτι δίχα ἡ ὑπὸ ΘΕΓ τῇ ΕΚ· ἡ ΕΓ ἄρα πρὸς ΓΚ μείζονα\nλόγον ἔχει ἢ βτλδ δ΄ πρὸς ρνγ | Πάλιν γὰρ διὰ τὴν\nδιχοτομίαν τῆς ὑπὸ ΘΕΓ γωνίας ἐστὶν ὡς ἡ ΘΕ πρὸς ΕΓ,\nἡ ΘΚ πρὸς ΓΚ. Καὶ συνθέντι ὡς συναμφότερος ἡ ΘΕ, ΕΓ\nπρὸς ΕΓ, ἡ ΘΓ πρὸς ΓΚ· ἐναλλὰξ ὡς συναμφότερος ἡ\nΘΕ, ΕΓ πρὸς ΘΓ, ἡ ΕΓ πρὸς ΓΚ. Καὶ ἐπεὶ δέδεικται ἡ ΘΕ\n\n\nᾱροβ η΄ καὶ ἔτι μορίου τινός, ἡ δὲ ΕΓ ᾱρξβ η΄ καὶ ἔτι\nμορίου τινός, συναμφότερος ἄρα ἡ ΘΕ, ΕΓ μείζων ἐστὶν\nἢ βτλδ δ΄. Καὶ ὑπόκειται ἡ ΘΓ ρνγ. Συναμφότερος ἄρα\nἡ ΘΕ, ΕΓ πρὸς ΘΓ μείζονα λόγον ἔχει ἤπερ βτλδ δ΄ πρὸς\nρνγ.\nἩ ΕΚ ἄρα πρὸς τὴν ΓΚ μείζονα λόγον ἔχει ἢ ὃν βτλθ δ΄\nπρὸς ρνγ | Πάλιν γάρ, ἐπεὶ ὑπόκειται ἡ μὲν ΕΓ βτλδ δ΄,\nἡ δὲ ΓΚ ρνγ, ἔσται τὸ μὲν ἀπὸ ΕΓ Μ ηψκγ ιϚ΄, τὸ δὲ ἀπὸ\nΓΚ Μ γυθ. Τούτοις δὲ ἴσον ἐστὶ τὸ ἀπὸ ΚΕ· ἔσται ἄρα\nΜ βρλβ ιϚ΄, ὧν πλευρὰ τετραγωνικὴ ἔγγιστα βτλθ δ΄·\nλείπει γὰρ τὸ ἀπʼ αὐτῆς τοῦ ἀκριβοῦς μ μᾱ L΄. Οἱ δὲ\nπολλαπλασιασμοὶ ὑπόκεινται·\nἡ ΕΓ βτλδ δ΄ ἡ ΓΚ ρνγ βτλθ δ΄\nἐπὶ βτλδ δ΄ ἐπὶ ρνγ ἐπὶ βτλθ δ΄\nΜΜΜ ηφ Μ ετ ΜΜΜΜ ηφ\nΜΜ θ ᾱ σοε ε βφ ρν ΜΜ θ βψοε\nΜ θϠ ρκζ L΄ τ ρνθ Μ θϠ σοζ L΄\nη ᾱσ ρκ ιϚ ᾱ ὁμοῦ Μ γυθ Μ η βψ σο πᾱ βδ΄\nφοε ζ L΄ ᾱ ιϚ΄ φοε ζ L΄ βδ΄ ιϚ΄\nὁμοῦ Μ ηψκγ ιϚ΄ ὁμοῦ Μ βϥ L΄ ιϚ΄\nἐκ τούτων συνάγεται τὸ ἀπὸ\nἐλλείπει ἄρα τοῦ ἀκριβοῦς\nΕΚ Μ βρλβ ιϚ΄ μ μᾱ L΄\nἜτι δίχα ἡ ὑπὸ ΚΕΓ τῇ ΕΛ· ἡ ΕΓ ἄρα τρὸς ΓΛ\nμείζονα λόγον ἔχει ἤπερ τὰ δχογ L΄ πρὸς ρνγ | Πάλιν\nγὰρ διὰ τὴν διχοτομίαν τῆς γωνίας ἐστὶν ὡς ἡ ΚΕ πρὸς\nΕΓ, ἡ ΚΛ πρὸς ΛΓ· καὶ συνθέντι ὡς συναμφότερος ἡ ΚΕ,\nΕΓ πρὸς ΕΓ, ἡ ΚΓ πρὸς ΓΛ· ἐναλλὰξ ὡς συναμφότερος\nἡ ΚΕ, ΕΓ πρὸς ΓΚ, ἡ ΕΓ πρὸς ΛΓ. Καὶ ἔστιν ἡ μὲν ΚΕ\nβτλθ δ΄ καὶ ἔτι μορίου τινός, ἡ δὲ ΕΓ βτλδ δ΄ καὶ ἔτι\n\n\nμορίου τινός· συναμφότερος ἄρα ἡ ΚΕ, ΕΓ μείζων ἐστὶν\nἢ δχογ L΄. Καί ἐστιν ἡ ΚΓ ρνγ· συναμφότερος ἄρα ἡ ΕΚ,\nΕΓ πρὸς ΚΓ μείζονα λόγον ἔχει ἤπερ δχογ L΄ πρὸς\nρνγ. Ὡς δὲ συναμφότερος ἡ ΚΕ, ΕΓ πρὸς ΚΓ, οὕτως ἡ\nΕΓ πρὸς ΓΛ· καὶ ἡ ΕΓ ἄρα πρὸς ΓΛ μείζονα λόγον ἔχει\nἤπερ δχογ L΄ πρὸς ρνγ.\nἘπεὶ οὖν ἡ ὑπὸ ΖΕΓ τρίτον οὖσα ὀρθῆς δωδέκατον\nμέρος ἐστὶ τῶν τεσσάρων ὀρθῶν, ταύτης δὲ ἡμίσεια ἡ\nὑπὸ ΗΕΓ, ἡ ὑπὸ ΗΕΓ εἰκοστοτέταρτον ἂν εἴη. Ταύτης\nδὲ ἡμίσεια ἡ ὑπὸ ΘΕΓ· ὥστε μη΄ ἐστιν. Ταύτης δὲ ἡμίσειά\nἐστιν ἡ ὑπὸ ΚΕΓ· ϥϚ΄ ἄρα ἐστίν ἧς ἡμίσεια οὖσα ἡ ὑπὸ\nΛΕΓ ρϥβ΄ ἐστίν.\nΚείσθω οὖν, φησίν, ἴση αὐτῇ ἡ ὑπὸ ΓΕΜ, καὶ ἐκβεβλήσθω\nἡ ΖΓ ἐπὶ τὸ Μ· ἡ ἄρα ὑπὸ ΛΕΜ διπλασία τῆς ὑπὸ\nΛΕΓ ϥϚ΄ ἐστὶ τῶν τεσσάρων ὀρθῶν· ὥστε καὶ ἡ ΛΜ πλευρά\nἐστι τοῦ περὶ τὸν κύκλον περιγραφομένου πολυγώνου\nπλευρὰς ἔχοντος ϥϚ.\nἘπεὶ οὖν ἡ ΕΓ πρὸς ΛΓ δὲδεικται μείζονα λόγον\nἔχουσα ἤπερ δχογ L΄ πρὸς ρνγ, καὶ ἔστι τῆς μὲν ΕΓ\nδιπλῆ ἡ ΑΓ, τῆς δὲ ΛΓ ἡ ΛΜ, καὶ ἡ ΑΓ ἄρα πρὸς ΛΜ\nμείζονα λόγον ἔχει ἤπερ δχογ L΄ πρὸς ρνγ· ἀνάπαλιν\nἄρα ἡ ΛΜ πρὸς ΑΓ ἐλάττονα λόγον ἔχει ἤπερ ρνγ πρὸς\nδχογ L΄. Καὶ ἐπεὶ ἡ ΛΜ πολυγώνου ἐστὶ πλευρὰ τοῦ\n\n\nπλευρὰς ἔχοντος ϥϚ, ἡ περίμετρος ἄρα τοῦ πολυγώνου\nἐστὶ Μ δχπη· ὁ γὰρ ϥϚ ἐνὶ τὸν ρνγ πολλαπλασιαζόμενος\nτοῦτον ποιεῖ· ἡ περίμετρος ἄρα τοῦ πολυφώνου πρὸς\nτὴν ΑΓ διάμετρον ἐλάττονα λόγον ἔχεῖ ἤπερ Μ δχπη\nπρὸς δχογ L΄. Ἡ περίμετρος ἄρα τοῦ πολυγώνου τῆς\nδιαμέτρου τοῦ κύκλου ἐστὶ τριπλασία καὶ ἔτι ὑπερέχει\nμ χξζ L΄. Ταῦτα δὲ ἐλάττονά ἐστι τοῦ ἑβδόμου τῆς\nδιαμέτρου μιᾶς μονάδος ἑβδόμῳ μέρει· τὰ γὰρ ἑπταπλάσια\nτῶν χξζ L΄, ἅπερ ἐστὶ δχοβ L΄, ἐλὰττονά ἐστι τῆς διαμέτρου\nμ ᾱ. Ἐπεὶ οὖν τὸ πολύγωνον ἔλαττόν ἐστιν ἢ τριπλάσιον\nκαὶ ἔτι ἑβδόμῳ ὑπερέχον, ἡ δὲ περίμετρος τοῦ κύκλου\nἐλάσσων ἐστὶ τῆς τοῦ πολυγώνου, πολλῷ ἄρα ἡ τοῦ\nκύκλου περιφέρεια τῆς διαμέτρου ἐστὶ τριπλασία καὶ\nἔτι ὑπερέχει ἐλάσσονι ἢ ἑβδόμῳ μέρει.\nἙξῆς δὲ κατασκευάζων τὸ λοιπὸν μέρος τοῦ θεωρήματός\nφησιν· ἔστω κύκλος περὶ διάμετρον τὴν ΑΓ, καὶ τρίτου\nὀρθῆς ἡ ὑπὸ ΒΑΓ. Τοῦτο δὲ ἔσται, ἐὰν ἀπὸ τοῦ Γ τῇ\nτοῦ ἑξαγώνου ἴσην ἀπολαβόντες τὴν ΓΒ ἐπιζεύξωμεν\nτὴν ΑΒ· ἡ γὰρ ἐπὶ τῆς τοῦ ἑξαγώνου περιφερείας βεβηκυῖα\nγωνία πρὸς μὲν τῷ κέντρῳ διμοίρου ἐστὶν ὀρθῆς, πρὸς δὲ\nτῇ περιφερείᾳ τρίτου.\nἘπεὶ οὖν ὀρθή ἐστιν ἡ ὑπὸ ΑΒΓ, τρίτου δὲ ἡ ὑπὸ\nΒΑΓ, διμοίρου ἄρα ἐστὶν ἡ ὑπὸ ΑΓΒ. Ἐὰν ἄρα προσεκβάλλοντες\nτὴν ΓΒ ἐπὶ τὸ Β καὶ ἴσην αὐτῇ ἀπολαβόντες\nἀπὸ τοῦ Α ἐπιζεύξωμεν, ἰσόπλευρον ἔσται τὸ τρίγωνον,\nκαὶ διὰ τὸ τὴν ΑΒ κάθετον διχοτομεῖν τὴν βάσιν διπλῆ\n\n\nἐστιν ἡ ΑΓ τῆς ΓΒ. Ἐὰν οὖν πάλιν λάβωμεν τὴν ΑΓ\nᾱφξ, ἔσται ἡ ΓΒ ψπ, καὶ τὸ μὲν ἀπὸ ΑΓ ἔσται Μ γχ,\nτὸ δὲ ἀπὸ ΓΒ Μ ηῡ. Καὶ ἐὰν ἀφέλωμεν τὸ ἀπὸ ΓΒ ἀπὸ\nτοῦ ἀπὸ ΑΓ, λοιπὸν καταλειφθήσεται τὸ ἀπὸ ΑΒ Μ εσ,\nὧν πλευρὰ τετραγωνικὴ ᾱτνᾱ ἔγγιστα· περιττεύει γὰρ\nτὸ ἀπʼ αὐτῆς τοῦ ἀκριβοῦς μ ᾱ. Διό φησιν· ἐλάσσονα\nλόγον ἔχει ἡ ΑΒ πρὸς ΒΓ ἤπερ ᾱτνᾱ πρὸς ψπ. Οἱ δὲ\nπολλαπλασιασμοὶ ὑπόκεινται·\nἡ ΑΓ ᾱφξ ἡ ΓΒ ψπ ᾱντᾱ\nἐπὶ ᾱφξ ἐπὶ ψπ ἐπὶ ᾱντᾱ\nΜΜΜ ΜΜ Ϛ ΜΜΜ ᾱ\nΜΜΜ Μ Ϛ Ϛυ ΜΜΜ ετ\nΜΜ γχ ὁμοῦ Μ ηυ ΜΜ ε βφν\nᾱτνᾱ\nὁμοῦ Μ γχ\nὁμοῦ Μ εσᾱ\nἂν ἀφέλωμεν τὸ ἀπὸ ΒΓ ἀπὸ τοῦ\nπεριττεύει τοῦ ἀκριβοῦς\nἀπὸ ΓΑ, καταλείπονται Μ εσ. μ ᾱ.\nΤετμήσθω δίχα ἡ ὑπὸ ΒΑΓ τῇ ΑΖΗ. Ἐπεὶ οὖν ἴση\nἐστὶν ἡ ὑπὸ ΒΑΗ τῇ ὑπὸ ΗΓΒ, ἐπὶ γὰρ τῆς αὐτῆε περιφερείας\nβεβήκασιν, ἀλλὰ καὶ τῇ ὑπὸ ΗΑΓ, καὶ ἡ ὑπὸ\nΗΓΒ ἄρα τῇ ὑπὸ ΗΑΓ ἐστὶν ἴση. Καὶ κοινὴ ἡ ὑπὸ ΑΗΓ\nὀρθή· καὶ λοιπὴ ἄρα ἡ ὑπὸ ΗΖΓ λοιπῆ τῇ ὑπὸ ΑΓΗ\nἐστὶν ἴση. Ἰσογώνιον ἄρα ἐστὶ τὸ ΑΗΓ τρίγωνον τῷ\nΓΗΖ τρινώνῳ· ἔστιν ἄρα ὡς ἡ ΑΗ πρὸς ΗΓ, ἡ ΓΗ πρὸς\nΗΖ καὶ ἡ ΑΓ πρὸς ΓΖ. Τῶν γὰρ ἰσογωνίων τριγώνων\nἀνάλογόν εἰσιν αἱ πλευραί, καὶ ὁμόλογοι αἱ τὰς ἴσας\nγωνίας ὑποτείνουσαι.\nἈλλ᾿  ὡς ἡ ΑΓ πρὸς ΓΖ, συναμφότερος ἡ ΓΑΒ πρὸς\nΓΒ· καὶ ὡς συναμφότερος ἄρα ἡ ΒΑΓ πρὸς ΓΒ, ἡ ΑΗ\nπρὸς ΗΓ | Ἐπεὶ γὰρ ἡ ὑπὸ ΒΑΓ γωνία δίχα τέτμηται\nὑπὸ τῆς ΑΖ, ἔστιν ὡς ἡ ΒΑ πρὸς ΑΓ, ἡ ΒΖ πρὸς ΖΓ.\nΚαὶ συνθέντι ὡς ἀμφότερος ἡ ΒΑ, ΑΓ πρὸς ΑΓ, ἡ ΒΓ\nπρὸς ΓΖ· καὶ ἐναλλὰξ ὡς συναμφότερος ἡ ΒΑ, ΑΓ πρὸς\nΒΓ, ἡ ΑΓ πρὸς ΓΖ. Καὶ ἔστιν ἡ μὲν ΑΒ ἐλάσσων ἢ ᾱτνᾱ,\nἡ δὲ ΑΓ ᾱφξ, ἡ δὲ ΒΓ ψπ· συναμφότερος ἄρα ἡ ΑΒ,\nΑΓ πρὸς ΒΓ ἐλάσσονα λόγον ἔχει ἤπερ βϠῑᾱ πρὸς\nψπ· καὶ ἡ ΑΓ ἄρα πρὸς ΓΖ ἐλάσσονα λόγον ἔχει ἤπερ\nβϠῑᾱ πρὸς ψπ. Ὡς δὲ ἡ ΑΓ πρὸς ΓΖ, ἡ ΑΗ πρὸς ΗΓ·\nκαὶ ἡ ΑΗ ἄρα πρὸς ΗΓ ἐλάσσονα λόγον ἔχει ἤπερ βϠῑᾱ\nπρὸς ψπ. Διὰ οὖν ταῦτα ἔσται τὸ μὲν ἀπὸ ΑΗ Μ γϠκα,\nτὸ δὲ ἀπὸ ΗΓ Μ ηυ. Καί ἐστιν αὐτοῖς ἴσον τὸ ἀπὸ ΑΓ·\nκαὶ αὐτὸ ἄρα ἔσται Μ βτκᾱ· ὧν πλευρὰ τετραγωνικὴ\nγῑγ L΄ δ΄ ἔγγιστα ὑπερέχει γὰρ τὸ ἀπ᾿  αὐτῶν τῆς\n\n\nἀ0κριβοῦς δυνάμεως μ τξη ιϚ΄. Διὰ ταῦτα οὖν φησιν ὅτι\nἡ ΑΓ πρὸς ΓΗ ἐλάσσονα λόγον ἔχει ἤπερ γῑγ L΄ δ΄\nπρὸς ψπ. Οἱ δε πολλαπλασιασμοὶ ὑπόκεινται·\nἡ ΑΗ βϠῑᾱ ἡ ΗΓ ψπ γῑγ L΄ δ΄\nἐπὶ βϠῑᾱ ἐπὶ ψπ ἐπὶ γῑγ L΄ δ΄\nΜ Μ Μ β ΜΜ Ϛ ΜΜ θ ᾱφ ψν\nΜ Μ θϠ Μ Ϛ Ϛυ Μ ρλε β L΄\nθλθ ᾱ L΄ L΄ δ΄\nΜ θρῑ ὁμοῦ Μ ηῡ\nαφ ε ᾱ L΄ δ΄ η΄\nβϠῑᾱ\nψν β L΄ L΄ δ΄ η΄ ιϚ΄\nὁμοῦ Μ γϠκᾱ\nὁμοῦ Μ βχπθ ιϚ΄\nτὰ ἀπὸ τῶν ΑΗ, ΗΓ Μ βτκᾱ\nὑπερέχει τοῦ ἀκριβοῦς\nμ τξη ιϚ΄.\nΔίχα ἡ ὑπὸ ΓΑΗ τῇ ΑΘ | Διὰ οὖν τὴν διχοτομίαν\nτῆς γωνίας καὶ τὴν ὁμοιότητα τῶν τριγώνων καὶ ἀναλογίαν\nτῶν πλευρῶν καὶ τὸ συνθέντι καὶ ἐναλλάξ ἐστιν ὡς\n\n\nσυναμφότερος ἡ ΗΑ, ΑΓ πρὸς ΗΓ, ἡ ΑΘ πρὸς ΘΓ. Καὶ\nὑπέκειτο ἡ μὲν ΑΗ ἐλάσσων ἢ βϠῑᾱ, ἡ δὲ ΑΓ ἐλάσσων\nἤπερ γῑγ L΄ δ΄· συναμφότερος ἄρα ἡ ΗΑ, ΑΓ ἐστὶν\nἐλάσσων ἢ εϠκδ L΄ δ΄. Η δὲ ΗΓ ἐστὶ ψπ· συναμφότερος\nἄρα ἡ ΗΑ, ΑΓ πρὸς ΗΓ ἐλάσσονα λόγον ἔχει ἤπερ\nεϠκδ L΄ δ΄ πρὸς ψπ· ὥστε καὶ ἡ ΑΘ πρὸς ΘΓ ἐλάσσονα\nλόγον ἔχει ἤπερ εϠκδ L΄ δ΄ πρὸς ψπ. Ὥστε ἡ ΑΘ πρὸς\nΘΓ ἐλάσσονα λόγον ἔχει ἤπερ υνε L΄ δ΄ πρὸς ξ· ἑκατέρα\nγὰρ ἑκατέρας ἐστὶ μέρος ιγ΄· καὶ τὰ τούτων τετραπλάσια,\nἡ ΑΘ πρὸς ΘΓ ἐλάσσονα λόγον ἔχει ἤπερ ᾱωκγ πρὸς\nσμ· διὰ τοῦτο γάρ φησιν ὅτι ἑκατέρα ἑκατέρας ἐστὶ\nδ ιγ΄. Καὶ ἐπεὶ ἡ ΑΘ ἐστὶν ᾱωκγ, τὸ ἄρα ἀπʼ αὐτῆς ἐστι\nΜ γτκθ. Ἔστιν δὲ καὶ ἡ ΘΓ σμ καὶ τὸ ἀπ᾿  αὐτῆς Μ ζχ·\nκαὶ ἔστι τοῖς ἀπὸ ΑΘ, ΘΓ ἴσον τὸ ἀπὸ ΑΓ· ἔστιν ἄρα\nΜϠκθ· ὧν πλευρὰ τετραγωνικὴ ᾱωλη θ ια΄· τὸ γὰρ\nἀπ᾿  αὐτῆς ὑπερέχει τοῦ ἀκριβοῦς μ τκᾱ ἐγγύς. Ὥστε\nἡ ΑΓ πρὸς ΘΓ ἐλάσσονα λόγον ἔχει ἤπερ ᾱωλη θ ια΄\nπρὸς σμ, Οἱ δὲ πολλαπλασιασμοὶ ὑπόκεινται·\nἡ ΑΘ αωκγ ἡ ΘΓ σμ αωλη θ΄ια΄\nἐπὶ αωκγ ἐπὶ σμ ἐπὶ αωλη θ΄ ια΄\nΜΜΜ γ Μ η ΜΜΜ η ρια θ΄ϥ ι\nΜΜΜ Ϛ βυ ΜΜΜ △Ζ Ϛυ πη η οβ η\nὁμοῦ Μ ζχ\nΜΜ Ϛ υξ ΜΜ δϡ σμ γ γ β η\nγ βυξθ θια\nτλβ η Ϛυ σμ ξδ η η\nὁμοῦ Μ γτκθ θ θ θ\nτούτοις ἴσον τὸ ἀπὸ ΑΓ ρια θ΄ η γ γ η πα΄ ϥθ΄\nΜϡκθ ἐστίν. ϥ ι οβ η β η η ϥθ΄ ρκα΄\nὁμοῦ Μ ασν αγοερ ἐγγύς\nὑπερέχει ἄρα τοῦ ἀκριβοῦς μ τκᾱ ἐγγύς.\nἜτι δίχα ἡ ὑπὸ ΘΑΓ γωνία τῇ ΚΑ | Πάλιν οὖν διὰ\nτὴν διχοτομίαν τῆς γωνίας καὶ τὴν ὁμοιότητα τῶν τριγώνων\nκαὶ τὴν ἀναλογίαν τῶν πλευρῶν καὶ τὸ συνθέντι καὶ\nἐναλλάξ ἐστιν ὡς συναμφότερος ἡ ΘΑ, ΑΓ πρὸς ΓΘ,\nἡ ΑΚ πρὸς ΚΓ. Ἀλλὰ συναμφότερος ἡ ΘΑ, ΑΓ ἐλάσσων\nἐστὶν ἢ γχξα θ ια΄, ἐπειδὴ ἡ μὲν ΘΑ ὑπόκειται αωκυ,\nἡ δὲ ΑΓ αωλη θ ια΄. Ἔστιν δὲ καὶ ἡ ΘΓ σμ· συναμφότερος\nἄρα ἡ ΘΑ, ΑΓ πρὸς ΘΓ ἐλάσσονα λόγον ἔχει ἤπερ\nγχξα θ ια΄ πρὸς σμ· ὥστε καὶ ἡ ΑΚ πρὸς ΚΓ ἐλάσσονα\nλόγον ἔχει ἤπερ γχξα θ ια΄ πρὸς σμ. Καὶ ἐπεὶ τῶν μὲν\nγχξα θ ια΄ τὸ ια καὶ μ΄ ἐστὶ αζ, τῶν δὲ σμ ξϚ, ἡ ΑΚ\nἄρα πρὸς ΚΓ ἐλάσσονα λόγον ἔχει ἤπερ αζ πρὸς ξϚ.\nΚαὶ ἔστι τὸ μὲν ἀπὸ ΑΚ Μ δμθ, τὸ δὲ ἀπὸ ΚΓ δτνϚ,\nοἷς ἴσον ὂν τὸ ἀπὸ ΑΓ ἐσνὶ Μ ηυε· ὧν πλευρὰ τετραγωνικὴν\nαθ Ϛ΄ ἔγγιστα ὑπερέχει γὰρ τὸ ἀπʼ αὐτῆς τοῦ ἀκριβοῦς\nμιβ γ΄ λϚ΄. Ἡ ΑΓ ἄρα πρὸς ΓΚ ἐλάσσονα λόγον ἔχει\nἤπερ αθ Ϛ΄ πρὸς ξϚ΄, Οἱ δὲ πολλαπλασιασμοὶ ὑπόκεινται·\nἡ ΑΚ αζ ἡ ΚΓ ξϚ αθ Ϛ΄\nἐπὶ αζ ἐπὶ ξϚ ἐπὶ αθ Ϛ΄\nΜ ζ΄ γχ τξ Μ θρξϚ΄ L΄ Ϛ΄\nτξ λϚ\nζμθ  θπα α L΄\nὁμοῦ, δτνϚ\nὁμοῦ Μ δμθ ρξϚ L΄ Ϛ΄ α L΄ λϚ΄\nὁμοῦ Μ ηυιζ γ΄ λϚ΄\nτούτοις ἴσον τὸ ἀπὸ ΑΓ ἐστὶ\nὑπερέχει τοῦ ἀκριβοῦς\nΜ ηυε.\nμ ιβ γ΄ λϚ΄.\nἜτι δίχα ἡ ὑπὸ ΚΑΓ γωνία τῇ ΑΛ | Διὰ τὰ αὐτὰ\nδή ἐστιν ὡς συναμφότερος ἡ ΚΑ, ΑΓ πρὸς ΚΓ, ἡ ΑΛ\nπρὸς ΛΓ. Καὶ ἔστιν ἡ μὲν ΑΚ ἐλάσσων ἢ αζ, ἡ δὲ ΑΓ\nἐλάσσων ἢ αθ Ϛ΄, ἡ δὲ ΚΓ ξϚ. Συναμφότερος ἄρα ἡ\nΚΑ, ΑΓ πρὸς ΚΓ ἐλάσσονα λόγον ἔχει ἤπερ βιϚ Ϛ΄\nπρὸς ξϚ. Καὶ ἡ ΑΛ ἄρα πρὸς ΛΓ ἐλάσσονα λόγον ἔχει\nἤπερ βιϚ Ϛ΄ πρὸς ξϚ. Καὶ ἐπεὶ ἡ ΑΛ ὑπόκειται βιϚ Ϛ΄\nκαὶ τὸ ἀπʼ αὐτῆς δϡκη λϚ, ἡ δὲ ΛΓ ξϚ καὶ τὸ ἀπ᾿ αὐτῆς\nδτνϚ, ἴσον δὲ αὐτοῖς ἐστι τὸ ἀπὸ ΑΓ, ἔσται ἄρα\nΜ θσπδ λϚ΄· ὧν πλευρὰ τετραγωνική ἐστι βιζ δ΄ ἔγγιστα·\n\n\nὑπερέχει γὰρ τὸ ἀπʼ αὐτῆς τοῦ ἀκριζοῦς μιγ L΄ κ΄.\nὭστε ἡ ΑΓ πρὸς ΓΑ ἐλάσσονα λόγον ἔχει ἤπερ βιζ δ΄\nπρὸς ξϚ, Οἱ δὲ πολλαπλασιασμοὶ ὑπόκεινται·\nἡ ΑΛ βιϚ Ϛ΄ ἡ ΛΓ ξϚ βιζ δ΄\nἐπὶ βιϚ Ϛ΄ ἐπὶ ξϚ ἐπὶ βιζ δ΄\nΜΜΜ βτλγ γ΄ γχ τξ ΜΜΜ δφ\nτξ λϚ\nΜ ρξα L΄ Ϛ΄ ὁμοῦ δτνϚ Μ ροβ L΄\nΜ βξ λϚ α Μ δο μθ α L΄ δ΄\nτλγ γ΄ α L΄ Ϛ α λϚ΄ φβ L΄ α L΄ δ΄ ιϚ΄\nὁμοῦ Μ δϡκη λϚ΄ ὁμοῦ Μ θσϥζ L΄ ιϚ΄\nτούτοις ἴσον ὂν τὸ ἀπὸ ΑΙ περιττεύει τοῦ ἀκριβοῦς\nἐστὶ Μ θσπδ λϚ΄ μιγ L΄ κ΄.\nἘπεὶ οὖν ἡ ΑΓ πρὸς ΓΛ ἐλάσσονα λόγον ἔχει ἤπερ\nιβζ  δ΄ πρὸς ξϚ, ἀνάπαλιν ἄρα ἡ ΛΓ πρὸς ΓΑ μείζονα\nλόγον ἔχει ἤπερ ξϚ πρὸς βιζ δ΄. Καὶ ἐπεὶ ἡ ΓΒ περιφέρεια\n\n\nἕκτον ἐστὶ τοῦ κύκλου, ἡ ΗΓ ἄρα ιβ΄ μέρος ἐστίν,\nἡ δὲ ΘΓ κδ΄, ἡ δὲ ΚΓ μη΄, ἡ δὲ ΛΓϥϚ΄· ὥστε ἡ ΛΓ εὐθεῖα\nπολυγώνου ἐστὶ πλευρὰ ϥϚ πλευρὰς ἔχοντος. Καὶ ἔστιν\nἡ ΛΓ ξϚ· ἡ ἄρα τοῦ πολυγώνου περίμετρος πρὸς τὴν\nτοῦ κύκλου διάμετρον μείζονα λόγον ἔχει ἤπερ ϚτλϚ\nπρὸς βιζ δ΄. Ταῦτα δέ ἐστι τριπλάσια καὶ ἔτι ὑπερέχει\nσπδ δ΄, ἅπερ μείζονά ἐστι δέκα ἑβδομηκοστομόνων· ὅ\nἐστι μκζ L΄ Ϛ΄ ἔγγιστα, τὰ δὲ δεκαπλάσια τούτων σοζ·\nπολλῷ ἄρα ἡ τοῦ κύκλου περιφέρεια μείζων ἐστὶν ἢ\nτριπλασία καὶ δέκα ἑβδομηκοστόμονα.\nὩς μὲν οὖν ἐνεχώρει, οἱ παῤ αὐτοῦ εἰρημένοι ἀριθμοὶ\nμετρίως ἐσαφηνίσθησαν ἰστέον δὲ ὅτι καὶ Ἀπολλώνιος\nὁ Περγαῖος ἐν τῷ Ὠκυτοκίῳ ἀπέδειξεν αὐτὸ διʼ ἀριθμῶν\nἑτέρων ἐπὶ τὸ σύνεγγυς μᾶλλον ἀγαγών. Τοῦτο δὲ ἀκριβέστερον\nμὲν εἶναι δοκεῖ, οὐ χρήσιμον δὲ πρὸς τὸν\nἈρχιμήδους σκοπόν ἔφαμεν γὰρ αὐτὸν σκοπὸν ἔχειν\nἐν τῷδε τῷ βιβλίῳ τὸ σύνεγγυς εὑρεῖν διὰ τὰς ἐν τῷ βίῳ\nχρείας. Ὥστε οὐδὲ Σπόρος ὁ Νικαεὺς εὔκαιρον εὑρεθήσεται\nμέμψιν ἐπάγων Ἀρχιμήδει ὡς μὴ ἀκριβῶς εὑρόντι\nποίᾳ εὐθείᾳ ἴση ἐστὶν ἡ τοῦ κύκλου περιφέρεια, ἐξ ὧν\nαὐτὸς ἐν τοῖς Κηρίοις φησὶν τὸν ἑαυτοῦ διδάσκαλον,\nΦίλωνα λέγων τὸν ἀπὸ Γαδάρων, εἰς ἀκριβεστέρους\nἀριθμοὺς ἀγαγεῖν τῶν ὑπ᾿  Ἀρχιμήδους εἰρημένων, τοῦ\n\n\nτε ζ΄ φημὶ καὶ τῶν ῑ οα΄· ἅπαντες γὰρ ἐφεξῆς φαίνονται\nτὸν σκοπὸν αὐτοῦ ἠγνοηκότες. Κέχρηνται δὲ καὶ τοῖς\nτῶν μυριάδων πολλαπλασιασμοῖς καὶ μερισμοῖς, οἷς οὐκ\nεὔκολον παρακολουθεῖν τὸν μὴ διὰ τῶν Μάγνου Λογιστικῶν\nἠγμένον. Εἰ δέ τις ὅλως ἐβούλετο εἰς ἔλαττον αὐτὸ\nκαταγαγεῖν, ἐχρῆν τοῖς ἐν τῇ Μαθηματικῇ συντάξει\nΚλαυδίου Πτολεμαίου εἰρημένοις ἀκολουθοῦντα διὰ τῶν\nμοιρῶν καὶ λεπτῶν καὶ τῶν ἐν τῷ κύκλῳ εὐθειῶν τοῦτο\nποιεῖν, καὶ πεποιήκειν ἂν ἐγὼ τοῦτο, εἰ μή, ὅπερ πολλάκις\nεἶπον, ἐνενόουν ὡς οὔτε ἀκριβῶς δυνατὸν διὰ τῶν ἐνταῦθα\nεἰρημένων εὑρεῖν τῇ τοῦ κύκλου περιφερείᾳ ἴσην εὐθεῖαν,\nκαὶ εἴ τις τὸ σύνεγγυς καὶ παρὰ μικρὸν προσέχοι, ἀρκεῖ\nτὰ ὑπ᾿  Ἀρχιμήδους ἐνταῦθα εἰρημένα.\nΕὐτοκίου Ἀσκαλωνίτου ὑπόμνημα εἰς τὴν Ἀρχιμήδους\nτοῦ κύκλου μέτρησιν ἐκδόσεως παραναγνωσθείσης τῷ\nΜιλησίῳ μηχανικῷ Ἰσιδώρῳ ἡμετέρῳ διδασκάλῳ.\n"};
