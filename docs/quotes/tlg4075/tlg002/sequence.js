var sequence = {"name":"Marinus, 5th century. Commentarium in Euclidis data","data":"MARINI PHILOSPHI COMMENTARIUS\nIN EUCLIDIS DATA.Πρῶτον δεῖ θέσθαι, τί τὸ δεδομένον· ἔπειτα, τί\nτὸ χρήσιμον τῆς περὶ τούτου πραγματείας, εἰπεῖν· καὶ\nτρίτον, ὑπὸ τίνα ἐπιστήμην ἀνάγεται.\nὉρίζονται δὴ τὸ δεδομένον πολλαχῶς, καὶ ἄλλως\nμὲν οἱ παλαιότεροι, ἄλλως δὲ οἱ νεώτεροι· διὸ καὶ\nσυνέβη χαλεπὴν εἶναι τὴν ἀληθῆ περὶ αὐτοῦ ἀπόδοσιν\nκαὶ ἔνιοι μὲν οὐδὲ ὁρισμόν τινα αὐτοῦ ἀποδεδώκασιν,\nἴδιον δέ τι τοῦ δεδομένου εὑρίσκειν ἐπειράθησαν·\nἕτεροι δὲ συμπλέξαντες ἤδη τὰ παρʼ ἐκείνων ὁρίζεσθαι\nαὐτὸ ἐπεχείρησαν καὶ οὐδὲ οὗτοι συμφώνως ἑαυτοῖς.\nἐοίκασι δὲ πάντες ἐκ μιᾶς καὶ τῆς αὐτῆς ἐννοίας καὶ\nὑπολήψεως ὁρμηθέντες λέγειν τι περὶ αὐτοῦ· κατα-\nληπτὸν γάρ τι τὸ δεδομένον εἶναι ὑπέλαβον. διὸ τῶν\nἁπλούστερον καὶ μιᾷ τινι διαφορᾷ περιγράφειν τὸ δεδο-\nμένον προθεμένων οἱ μὲν τεταγμένον, ὡς Ἀπολλώνιος\nἐν τῷ περὶ νεύσεων καὶ ἐν τῇ καθόλου πραγματείᾳ,\nοἱ δὲ γνώριμον, ὡς ∠ιόδωρος· οὕτω γὰρ τὰς ἀκτῖνας\nκαὶ τὰς γωνίας δεδόσθαι λέγει καὶ πᾶν τὸ εἰς γνῶσίν\nτινα ἐλθόν, καὶ εἰ μὴ ῥητὸν εἵη. ἔνιοι δὲ ῥητὸν αὐτὸ\nεἶναι ἀπεφήναντο, ὥσπερ δοκεῖ ὁ Πτολεμαῖος, δεδο-\nμένα ἐκεῖνα προσαγορεύων, ὧν τὸ μέτρον ἐστὶ γνώρι-\n\n\n\nμον ἤτοι πρὸς ἀκρίβειαν ἢ τὸ σύνεγγυς. καὶ τὸ ἐν\nὑποθέσει δὲ παρὰ τοῦ προβάλλοντος ἐκτιθέμενον\nδεδομένον εἶναί τινες ὑπειλήφασιν. λέγουσι δὲ καὶ\nἄλλον τρόπον ἐν ταῖς πρώταις στοιχειώσεσι τὸ δοθὲν\nκαὶ τὴν δοθεῖσαν, τουτέστιν ἡλίκην ἄν τις ἀφορίσῃ\nκαὶ δῷ εὐθεῖαν. ταῦτα δὲ πάντα κατάληψίν τινα\nβούλεται σημαίνειν. ὅθεν καὶ μάλιστα τῶν ὅρων ἐκεῖνοι\nεὐδοκιμοῦσιν, ὅσοι γε μάλιστα τὸ καταληπτὸν ἐμφανί-\nζουσιν, ὡς προϊοῦσιν ἡμῖν ἔσται καταφανές.\nνυνὶ δὲ καὶ τῶν μὴ μόνον ψιλῶς καὶ ἑνί τινι\nχαρακτηριζόντων τὴν τοῦ δεδομένου φύσιν, οἷον δὲ\nὁρισμὸν αὐτοῦ ποιούντων, τὰς διαφορὰς ἐκθώμεθα.\nσυγκεφαλαιούμενοι δὲ καὶ τούτων οἱ τρόποι εὐαρίθμη-\nτοι γίνονται. οἱ μὲν γὰρ τεταγμένον ἄμα καὶ πόρι-\nμον τὸ δεδομένον εἶναι ἀφωρίσαντο, ἕτεροι δὲ τὸ\nτεταγμένον ἅμα καὶ γνώριμον, τινὲς δὲ τὸ γνώριμον\nἄμα καὶ πόριμον. φαίνονται δὲ καὶ οὗτοι πάντες πρὸς\nτὴν κατάληψιν ἤτοι λῆψιν καὶ εὕρεσιν τοῦ δεδομένου\nἀφεωρακότες τὸν εἰρημένον τρόπον ὁρίζεσθαι. ἵνα δὲ\nταύτην τε αὐτῶν τὴν ἔννοιαν καταδησώμεθα, ἔτι γε\nμὴν καὶ τὸν ἀληθῆ τοῦ προκειμένου ὅρον ἐκ πολλῶν ,\nτῶν παραδεδομένων ἕλωμεν, ἐπισκεπτέον πρότερον\nἑκάστου τῶν ἁπλῶν τὸ σημαινόμενον καὶ τῶν τούτοις\nἀντικειμένων, τοῦ τε ἀτάκτου λέγω καὶ ἀγνώστου καὶ\nἀπόρου καὶ ἀλόγου, ὡς πρὸς τὴν ἐνεστῶσαν γεω-\nμετρικὴν ὕλην. ἐπιτείνεται γὰρ τὰ τοιαῦτα καὶ ἐπὶ τὰ\nφυσικὰ πράγματα καὶ τὰς ἄλλας δὲ μαθηματικὰς ἐπι-\nστήμας.\nὑπογράφουσι τοίνυν τὸ τεταγμένον τὸ ἀεὶ ταὐτὸν\nσωζόμενον, καθʼ ὃ τετάχθαι λέγεται, ἤτοι κατὰ μέγεθος\nἢ εἶδος ἢ ἄλλο τι τῶν τοιούτων· ἢ καὶ ἑτέρως· ὅπερ\nμὴ ἐνδέχεται ἄλλοτε ἄλλως γίνεσθαι, ἀλλὰ μοναχῶς\nἐν ἀφωρισμένῳ τινὶ τόπῳ. οἷον, ὡς τύπῳ εἰπεῖν, ἡ\nδιὰ δύο σημείων ἑστηκότων γραφομένη εὐθεῖα τετάχθαι\nλέγεται τῷ μὴ ἄλλως καὶ ἀστάτως ἄγεσθαι. ἄτακτος\nδέ ἐστιν ἡ διὰ δυεῖν περιφέρεια· πολλαχῶς γὰρ καὶ\nἀστάτως γράφεται, καὶ μείζονος καὶ ἐλάττονος κύκλου\nἐπʼ ἄπειρον γραφομένων διὰ τῶν δύο σημείων. πάλιν\nδὲ τεταγμένη ἐστὶν ἡ διὰ τριῶν σημείων περιφέρεια.\nἔστι δὲ καὶ τὰ τοιαῦτα τῶν τεταγμένων, ὡς τὸ ἐπὶ\nτῆς δοθείσης εὐθείας ἰσόπλευρον τρίγωνον συστή-\nσασθαι· εἰ γὰρ καὶ διχῶς γίγνεται, ἀλλὰ καθʼ ἑκάτερον\nμέρος τῆς εὐθείας μοναχῶς καὶ ἀμεταπτώτως· καὶ τὴν\nδοθεῖσαν εὐθεῖαν εἰς τὸν δοθέντα λόγον τεμεῖν· μο-\nναχῶς γὰρ ἂν καὶ τοῦτο γένοιτο ἐπὶ θάτερα τῆς διχο-\nτομίας. ἄτακτα δέ ἐστι τὰ τούτοις ἀντικειμένως ἔχοντα,\nὡς τὸ σκαληνὸν συστήσασθαι καὶ τὴν εὐθεῖαν ἀορί-\nστως τεμεῖν. πρόσκειται δὲ τῷ ὅρῳ τὸ καθʼ ὅ τέτακται,\nἐπεὶ δύναταί τι ἕν καὶ ταὐτὸν ὄν πῇ μὲν τεταγμένον,\nἄλλως δὲ ἄτακτον εἶναι, οἷον τὸ ἰσόπλευρον τρίγωνον,\nμὲν ἰσόπλευρόν ἐστιν, τέτακται, μεγέθει δὲ οὐχ\nὥρισται πᾶν.\nγνώριμον δέ ἐστι τὸ γιγνωσκόμενον ὡς τὸ δῆλον\nἡμῖν καὶ καταλαμβανόμενον, ἄγνωστον δὲ τὸ μὴ γιγνω-\nσκόμενον μηδὲ καταλαμβανόμενον ὑφʼ ἡμῶν· οἷον τὸ\nμῆκος τῆς ὁδοῦ γνώριμον εἶναι λέγεται, καθʼ ὅ, πόσων\n\n\n\n\nἐστὶ σταδίων, κατέλαβον, καὶ τοῦ τριγώνου ὅτι αἰ ἐν-\nτὸς δυσὶν ὀρθαῖς ἴσαι, καὶ ὅτι ἡ ἐκ δύο ὀνομάτων\nἄλογός ἐστιν. ἔτι μὴν καὶ τὰ τοιάδε γνώριμα λέγεται,\nὡς τὸ μίαν εἶναι τὴν ἐφαπτομένην τῆς ἕλικος ἀπὸ τοῦ\nἔξω δοθέντος σημείου ἐπὶ θάτερα μέρη. εἰ γὰρ καὶ\nἄλλη εἴη, δύο εὐθεῖαι χωρίον περιέξουσιν, ὅπερ ἀδύνα-\nτον. ἄγνωστα δὲ οὐ τὰ ἄλογά ἐστιν, ἀλλὰ τὰ μὴ\nγιγνωσκόμενα μηδὲ καταλαμβανόμενα ὑφʼ ἡμῶν.\nπόριμον δέ ἐστιν, ὃ δυνατοί ἐσμεν ἤδη ποιῆσαι\nκαὶ κατασκευάσαι, τουτέστιν εἰς ἐπίνοιαν ἀγαγεῖν.\nἄλλως δὲ πάλιν ὁρίζονται τὸ πόριμον ἤτοι τὸ διʼ ἀπο-\nδείξεως ποριζόμενον, ἢ ὅταν τι φαινόμενον καὶ χωρὶς\nἀποδείξεως· οἷόν ἐστι τὸ κέντρῳ καὶ διαστήματι κύκλον\nγράψαι καὶ τὸ τρίγωνον συστήσασθαι οὐ μόνον ἰσό-\nπλευρον, ἀλλὰ καὶ σκαληνόν, καὶ τὴν ἐκ δύο ὀνομάτων\nεὑρεῖν καὶ τρεῖς εὐθείας ῥητὰς δυνάμει μόνον συμ-\nμέτρους· καὶ τὰ ἀπειραχῶς δὲ γινόμενα πόριμά ἐστιν,\nὥσπερ τὸ διὰ δύο σημείων κύκλον γράψαι. ἄπορον\nδέ ἐστι τὸ ἀντικειμένως ἔχον, ὡς ὁ τοῦ κύκλου τετρα-\nγωνισμός· οὕπω γάρ ἐστιν ἐν πόρῳ, εἰ καὶ οἷόν τε\nαὐτὸ πορισθῆναι καί ἐστιν ἐπιστητόν· ἐπιστήμη γὰρ\nαὐτοῦ οὔπω κατείληπται. νῦν δὲ περὶ τοῦ ἤδη ὄντος\nἐν πόρῳ ὁ λόγος ἀποδίδοται, ὅπερ καὶ κυρίως πόρι-\nμον ἐπονομάζουσιν. τὸ γὰρ μήπω ὄν ἐν πόρῳ, ἐν-\nδεχόμενον δὲ πορισθῆναι ποριστὸν ἰδίως προσαγορεύου-\nσιν. ἄπορον δέ ἐστιν, ὡς εἴρηται, τὸ τῷ πορίμῳ ἀντι-\nκείμενον, τουτέστιν οὗ ἡ ζήτησις ἀδιάκριτός ἐστιν.\nῥητὸν δέ ἐστιν, οὑπερ ἔχομεν εἰπεῖν μέγεθος ἢ εἶδος\n\n\n\nἢ θἐσιν· ἀλλʼ οὗτος μὲν ὁ ὅρος κοινότερός ἐστιν, ἰδίως\nδὲ καὶ καθʼ αὑτὸ ῥητόν ἐστιν, ὅ κατά τινα γιγνώσκο-\nμεν ἀριθμὸν πρὸς τὸ τῇ θέσει μέτρον, παλαιστήν, εἰ\nτύχοι, ἢ δάκτυλον.\nοὕτω δὴ προδιωρισμένων ῥᾷον ἔσται λοιπὸν ἐπι-\nσκοπεῖν τήν τε κοινωνίαν τῶν εἰρημένων καὶ τὴν δια-\nφοράν, καὶ πρῶτον, ὅπως ἔχει τὸ τεταγμένον πρὸς τὸ\nγνώριμον καὶ τὰ τούτοις ἀντικείμενα πρὸς ἄλληλα.\nοὐκ ἔστι δὴ τῶν ἀντιστρεφόντων τὰ τοιαῦτα οὐδὲ μὴν\nἐκείνων, ἐν οἷς τὸ ἕτερον τοῦ ἑτέρου ἐπὶ πλέον ἐστίν.\nεἰ γὰρ καὶ κοινὰ αὐτοῖς πολλὰ ὑπάρχει, ὡς τὸ διὰ\nδύο σημείων εὐθεῖαν γράψαι καὶ διὰ τριῶν κύκλον\nκαὶ ἰσόπλευρον συστήσασθαι, ἀλλὰ τὸ τετραγωνίζειν\nτὸν κύκλον τεταγμένον μέν, ἄγνωστον δέ· καὶ ὅτι μία\nτῆς ἕλικος ἀφʼ ἑνὸς σημείου ἐφάπτεται, τῶν τεταγμέ-\nνων καὶ μὴ ἐνδεχομένων ἄλλως ἔχειν ἐστίν· οὐ μὴν\nκαὶ ἔγνωσται αὐτοῦ ἡ ἀπόδειξις ἤτοι κατασκευή. πάλιν\nδʼ αὗ ἡ ἐπʼ ἄπειρον τομὴ καὶ ἡ τοῦ σκαληνοῦ σύστασις\nἔγνωσται μέν, οὐκέτι δὲ καὶ τέτακται, ὥστε φανερόν,\nὅτι ἔσται τοῦ τεταγμένου τὸ μὲν γνώριμον, τὸ δὲ\nἄγνωστον, καὶ ἀνάπαλιν δὲ τοῦ γνωρίμου τὸ μὲν\nτεταγμένον, τὸ δὲ ἄτακτον. καὶ οὕτως ἔχει ταῦτα\nπρὸς ἄλληλα, ὡς τὸ λογικὸν πρὸς τὸ πεζόν· οὔτε γὰρ\nἐξισάζει τὰ τοιαῦτα οὔτε μὴν τὸ ἕτερον τοῦ ἑτέρου\nἐπὶ πλέον ἐστίν.\nὁμοίως δὲ ἔχει καὶ τὸ τεταγμένον καὶ τὸ ἄτακτον\nπρὸς τὸ πόριμον καὶ τὸ ἄπορον· κοινωνία τε γὰρ αὐτοῖς\nἔνεστι πλείστη καὶ διαφέρει ἀλλήλων τὸν εἰρημένον\n\n\n\nτρόπον. ἡ γὰρ ἕλιξ τέτακται μέν, ἀλλʼ οὐκ ἧν τοῖς\nπρὸ Ἀρχιμήδους πορίμη. καὶ τὰ ἀπειραχῶς δὲ γιγνό-\nμενα καὶ ἀτάκτως πόριμα μέν ἐστιν, ἐὰν τὴν κατα-\nσκευὴν ἐπινοῇ τις αὐτῶν καὶ τὴν σύστασιν, οὐκέτι δὲ\nκαὶ τεταγμένα. οἷον σκαληνὸν τρίγωνον ἐπινοῆσαι καὶ\nεἰς τὴν κατασκευὴν αὐτοῦ ἀναγαγεῖν τὴν διάνοιαν ἀπὸ\nτοῦ ἰσοπλεύρου οὐ χαλεπὸν ἀλλʼ εὐποριστόν ἐστιν, καί-\nτοι τῶν ἀτάκτων ὄν καὶ ἀπείρων.\nοὕτω δὲ ἔχει καὶ πρὸς τὸ ῥητὸν καὶ ἄλογον τὸ\nτεταγμένον τε καὶ τὸ ἄτακτον· κοινωνοῦντα γὰρ ἀλλή-\nλοις πολλαχῇ καὶ διενήνοχε τὸν εἰρημένον τρόπον.\nοὐδὲ γὰρ ταῦτα ἐξισάζει ἀλλήλοις οὐδὲ τὸ ἕτερον τοῦ\nἑτέρου ἐστὶ περιληπτικόν· ἡ γὰρ ἐκ δύο ὀνομάτων καὶ\nαἱ οὕτως κατειλημμέναι ἄλογοι τεταγμέναι μέν εἰσιν,\nοὐκέτι δὲ καὶ ῥηταί, καὶ ὁ τῆς διαμέτρου λόγος πρὸς\nτὴν πλευράν. πολλὰ δὲ καὶ τῶν ῥητῶν ἄτακτά ἐστιν,\nὡς τὰ πολλαχῶς καὶ ἀορίστως γινόμενα· δύναται γὰρ\nκαὶ σκαληνὸν τρίγωνον μετρεῖσθαι ὑπὸ τοῦ προτε-\nθέντος καὶ ὁρισθέντος ῥητοῦ μέτρου, καίτοι ἄτακτον\nὑπάρχον.\nτοῦ δὲ γνωρίμου πρὸς τὸ πόριμον τὴν μὲν ὁμοιό-\nτητα παντί γε διιδεῖν ῥᾴδιον, τὴν δὲ διαφορὰν χαλε-\nπὸν ἑλεῖν· σύνεγγυς γάρ ἐστι τὴν φύσιν ἀλλήλων,\nὥστε καὶ ἐξισάζειν δοκεῖν. οὐ μὴν ἀλλὰ κὰν τούτοις\nἀκριβῶς ἐπιβλέψαντι ὀφθήσεταί τις ἐνοῦσα διαφορά·\nὅτι μὲν γὰρ μία ἐστὶν ἡ τῆς ἕλικος ἀφʼ ἑνὸς σημείου\nἐφαπτομένη, συμφανές ἐστι καὶ γνώριμον· ἀλλʼ οὐ διὰ\nτοῦτο ἤδη καὶ πόριμόν ἐστι τὸ πρόβλημα μήπω κατ-\n\n\n\nειλημμένον. ὥστε τὸ γνώριμον πᾶν οὐκέτι πόριμον·\nτὸ μέντοι πόριμον πᾶν καὶ γνώριμον· ἐπὶ πλέον ἄρα\nτὸ γνώριμον τοῦ πορίμου.\nπάλιν δʼ αὖ τὸ γνώριμον καὶ τὸ ῥητὸν πῇ μὲν\nκοινωνεῖ, πῇ δὲ καὶ διαφέρετον ἀλλήλων τὸν προειρη-\nμένον τρόπον. αί γὰρ εἰρημέναι ἄλογοι γνώριμοι μέν\nεἰσιν, οὐκέτι δὲ καὶ ῥηταί· ὁ δὲ ἀριθμὸς πᾶς ῥητὸς\nμέν ἐστιν, οὐκέτι δὲ καὶ γνώριμος πᾶς. καὶ τὸ μὲν\nῥητὸν τοῖς κατὰ ταὐτὸν ἔθος ὁμοίως ῥητόν ἐστιν, καὶ\nοὐ τῷ μὲν ῥητὸν ἔσται τι μῆκος, τῷ δὲ οὔ· ἐπὶ γὰρ\nταὐτὸν ἀνοίσουσι μέτρον. γνώριμον δὲ τῷ μὲν γίγνεται\nταὐτὸν μῆκος, τῷ δὲ οὔ, κἂν ἐν τῇ αὐτῇ συνηθείᾳ\nὦσιν. ἴσως δὲ κἀνταῦθα χαλεπόν τί ἐστιν εὑρεῖν\nῥητὸν μέν, ἄγνωστον δέ· δοκεῖ γὰρ καὶ τοῦ ῥητοῦ\nἐπὶ πλέον εἶναι τὸ γνώριμον.\nὅτι δὲ καὶ τὸ πόριμον καὶ τὸ ἄπορον διαφέρει τοῦ\nτε ῥητοῦ καὶ ἀλόγου, φανερὸν ἐκ τούτων· πόριμα γὰρ\nεἶναι δυνατὸν καὶ τῶν ἀλόγων τινά, οὐδὲν δὲ τῶν\nῥητῶν ἄλογον. ἡ δὲ συγγένεια τούτων αὐτῶν καθάπερ\nκαὶ τῶν ἄλλων παντὶ καταφανής· οὕτω μέντοι καὶ\nταῦτα ἔχει πρὸς ἄλληλα, ὥστε τὸ πόριμον ἐπὶ πλέον\nεἶναι δοκεῖν τοῦ ῥητοῦ.\nἔξεστι δὲ τῶν προειρημένων τὴν διαφορὰν ἐπισκο-\nπεῖν καὶ τῇδε. ῥητὸν μὲν γὰρ καὶ ἄλογον κατὰ τὴν\nἐπὶ τὸ μέτρον ἀναφορὰν λέγεται, οὐ πρὸς τὴν ἡμετέ-\nραν γνῶσιν ἀναπεμπόμενον. δύναται γάρ τι ῥητὸν ὄν\nμὴ εἶναι ἡμῖν γνώριμον, ὅπως ῥητόν ἐστιν, μηδὲ κατ-\nειλῆφθαί πω, ὅτι ῥητόν ἐστιν. τὸ δὲ τεταγμένον καὶ\n\n\n\nἄτακτον τῶν καθʼ αὑτὸ καὶ κατʼ ἰδίαν φύσιν θεω-\nρουμένων ἐστίν, κἂν ὑφʼ ἡμῶν μήπω καταλαμβάνηται.\nπολλὰ γοῦν τεταγμένα φύσει ὕστερον Ἀρχιμήδης ἔδειξε\nτοῖς πρὶν οὐ θεωρηθέντα, ὅτι τέτακται. γνώριμον δὲ\nκαὶ ἄγνωστον κατὰ τὴν πρὸς ἡμᾶς ἀναφορὰν λέγεται.\nὥστε διαφέροι ἂν τὰ εἰρημένα ἀλλήλων, εἴπερ τὸ μὲν\nπρὸς ἡμᾶς ἔχει τὴν ἀναφοράν, τὸ δὲ πρὸς τὴν φύσιν,\nτὸ δὲ πρὸς τὸ μέτρον.\nδιωρισμένης δὲ καὶ τῆς κοινωνίας καὶ διαφορᾶς\nτῶν προτεθέντων ἑπόμενον ἂν εἴη λοιπόν, τί ποτέ ἐστι\nτὸ δεδομένον ἐπισκέψασθαι. ὅσοι τοίνυν τὸ καθʼ ὑπό-\nθεσιν διδόμενον ὑπὸ τοῦ προβάλλοντος οἴονται εἶναι\nτὸ δεδομένον, διαμαρτάνουσι τοῦ ζητουμένου. τὰ γὰρ\nστοιχεῖα πάντα τῶν δεδομένων συντέτακται οὐ περὶ\nτοῦ καθʼ ὑπόθεσιν τοιούτου, ὡς ἔξεστιν ἰδεῖν ἐπιοῦσι\nταῖς περὶ τούτου πραγματείαις. διὸ δεῖ καὶ ἡμᾶς\nἀφέντας τὴν τοιαύτην ὑπόληψιν τοὺς παρὰ τῶν ἄλλως\nὁριζομένων λόγους ἐξετάσαι· ἔσται δὲ τὸ καθʼ ὑπό-\nθεσιν διδόμενον τὸ ἀκολούθως ταῖς ἀρχαῖς θεωρού-\nμενον. ὁρίζονται δὴ οἱ μὲν ὀνομαστικοῖς ὅροις χρώ-\nμενοι ἑνί τινι τῶν εἰρημένων αὐτὸ χαρακτηρίζοντες,\nὡς ἐν ἀρχῇ εἴρηται. πάντες δὲ σχεδὸν ὥσπερ κοινὴν\nἔννοιαν περὶ τοῦ δεδομένου δοκοῦσιν ἐσχηκέναι· κατα-\nληπτὸν γάρ τι αὐτὸ εἶναι ὑπέλαβον, ὡς αὐτὸ ἐμφαίνει\nτὸ τοῦ δεδομένου ὄνομα, καὶ μάλιστα οἱ τὸ καθʼ ὑπό-\nθεσιν δεδομένον ὑπογράφοντες. ἔνιοι δὲ πρὸς τὸ\nσυγχωρούμενον ἀπέβλεψαν. χρώμενοι δὴ καὶ ἡμεῖς τῷ\nεἰρημένῳ ὥσπερ κανόνι καὶ κριτηρίῳ δυνησόμεθα\n\n\n\nεὑρίσκειν τὸν τέλειον τοῦ δεδομένου ὁρισμόν. δῆλον\nδέ, ὅτι καὶ ἐξισάζειν ἤτοι ἀντιστρέφειν αὐτὸν δεήσει\nπρὸς τὸ ὁριστόν· καὶ γὰρ τοῦτο ὑπάρχειν δεῖ τοῖς\nὀρθῶς ἀποδιδομένοις ὁρισμοῖς. ἔστι δὲ τοῦ προκειμέ-\nνου τοιοῦτος ἐν μὲν τοῖς ἁπλούστερον εἰρημένοις\nὁρισμοῖς ὁ τὸ πόριμον ὁρισάμενος, ἐν δὲ τοῖς συμ-\nπεπλεγμένοις ὁ τὸ γνώριμον ἅμα καὶ πόριμον· ἀτελεῖς\nδὲ οἱ λοιποὶ πάντες. οὔτε γὰρ ὁ τὸ τεταγμένον ὁρι-\nζόμενος αὐτάρκης πρὸς τὴν τοῦ δεδομένου περιοχὴν\nδιὰ τὸ μήτε πᾶν μήτε μόνον τὸ τεταγμένον εἶναι κατα-\nληπτόν, ἀλλὰ καὶ τῶν ἀτάκτων τινά, ὡς ἐπιδέδεικται·\nοὔτε ἐκεῖνος ἱκανὸς ὁ γνώριμον αὐτὸ ἀφοριζόμενος·\nοὐδὲ γὰρ τοῦτο πᾶν ἐστι καταληπτόν, εἰ καὶ μόνον·\nτὸ γὰρ ἄγνωστον οὐκ ἂν εἴη καταληπτόν. οὐδὲ μὴν\nὁ ῥητὸν αὐτὸ ἀποφαινόμενος ὅρος τέλειος ἔσται· οὐδὲ\nγὰρ τοῦτο μόνον καταληπτόν, ἐπεὶ καὶ τῶν ἀλόγων\nτινά· ἴσως δὲ οὐδὲ πᾶν τὸ ῥητὸν καταληπτόν, ὡς καὶ\nτοῦτο διώρισται πρότερον. λείπεται δὴ ἐν τοῖς ὀνο-\nμαστικῶς ἀποδεδομένοις τὸ πόριμον, ὅπερ δοκεῖ μάλιστα\nτὴν κατάληψιν ἐμφαίνειν· καὶ γὰρ πᾶν τὸ πόριμον\nκαταληπτὸν καὶ μόνον. τῷ δὲ τοιούτῳ καὶ ὁ Εὐκλείδης\nἐχρήσατο ὅρῳ τὰ εἴδη τοῦ δεδομένου πάντα ὑπογράφων.\nτῶν δὲ συνθέτων ὁρισμῶν μόνος τέλειός ἐστιν ὁ γνώ-\nριμον ἅμα καὶ πόριμον τὸ δεδομένον ἀφοριζόμενος,\nγένει μὲν ἀνάλογον ἔχων τὸ γνώριμον, διαφορᾷ δὲ\nτὸ πόριμον. ὁ δὲ τεταγμένον ἅμα καὶ πόριμον λέγων\nἀτελής· οὐ μόνα γὰρ τὰ τοιαῦτά ἐστι δεδομένα. καὶ\nὁ τεταγμένον καὶ ῥητὸν ὁμοίως ἐλλειπῶς περιέχει τὸ\n\n\n\n\nδεδομένον. ὁ δὲ τὸ γνώριμον ἅμα καὶ τεταγμένον διὰ\nτὸ ὑπερβάλλειν τὸ προκείμενον οὐχ ὑγιὴς ἔσται· οὐδὲ\nγὰρ πᾶν τὸ τοιοῦτο δεδομένον ἐστίν. μόνοι δὴ λοιπὸν\nδοκοῦσι καθικνεῖσθαι τῆς ἐννοίας τοῦ δεδομένου οἱ\nγνώριμον ἅμα καὶ πόριμον αὐτὸ εἶναι ἀποφηνάμενοι·\nτὸ γὰρ τοιοῦτο πᾶν καταληπτὸν καὶ μόνον· ταῦτα δὲ\nἀμφότερα δεῖ ὑπάρχειν τοῖς ἐπιστημονικῶς ἀποδεδομέ-\nνοις ὁρισμοῖς. ἐγγὺς δὲ τούτων εἰσὶν οἱ συντιθέντες\nκαὶ οὕτως· δεδομένον ἐστίν, ὃ πορίσασθαι δυνάμεθα\nδιὰ τῶν κειμένων ἡμῖν ἐν ταῖς πρώταις ὑποθέσεσί τε\nκαὶ ἀρχαῖς. τῶν δὲ προειρημένων εἴη ἂν καὶ ὁ\nΕὐκλείδης πανταχοῦ τῷ πορίσασθαι χρώμενος, εἰ καὶ\nπαραλιμπάνει τὸ γνώριμον ὡς παρεπόμενον τῷ πορίμῳ·\nαἰτιάσαιτο δʼ ἄν τις αὐτὸν εὐλόγως ὡς οὐ πρότερον\nκοινῶς τὸ δεδομένον ὁρισάμενον, ἀλλʼ ἀμέσως τῶν\nεἰδῶν αὐτοῦ ἕκαστον, καίτοι ἐν τῇ γεωμετρικῇ στοι-\nχειώσει φαίνεται πρὸ τῶν εἰδῶν τῆς γραμμῆς τὴν\nἁπλῶς γραμμὴν ὁρισάμενος καὶ τὰ ἄλλα ὁμοίως.\nδιακριθέντος τοίνυν κοινότερον καὶ ὡς πρὸς τὴν\nπαροῦσαν χρείαν τοῦ δεδομένου ἐφεξῆς ἂν εἴη τὸ χρή-\nσιμον τῆς περὶ αὐτοῦ πραγματείας ἀποδοῦναι. ἔστι\nδὴ καὶ τοῦτο τῶν πρὸς ἄλλο ἐχόντων τὴν ἀναφοράν·\nπρὸς γὰρ τὸν ἀναλυόμενον λεγόμενον τόπον ἀναγκαι-\nοτάτη ἐστὶν ἡ τούτου γνῶσις. ὅσην δὲ ἔχει δύναμιν\nἐν ταῖς μαθηματικαῖς ἐπιστήμαις καὶ ταῖς συγγενῶς\nἐχούσαις ὀπτικῆς τε καὶ κανονικῆς ὁ ἀναλυόμενος τό-\nπος, ἐν ἄλλοις διώρισται, καὶ ὅτι ἀποδείξεώς ἐστιν\n\n\n\nεὕρεσις ἡ ἀνάλυσις καὶ ὅπως πρὸς εὕρεσιν τῆς τῶν\nὁμοίων ἀποδείξεως ἡμῖν συμβάλλεται καὶ ὅτι μεῖζόν\nἐστι τὸ δύναμιν ἀναλυτικὴν κτήσασθαι τοῦ πολλὰς\nἀποδείξεις τῶν ἐπὶ μέρους ἔχειν.\nεἰς πάσας τοίνυν τὰς τοιαύτας ἐπιστήμας χρησίμη\nοὖσα ἡ περὶ τοῦ δεδομένου θεωρία, ἐπείπερ καὶ εἰς\nἀνάλυσιν μέγα συμβάλλεται, εἰκότως ἂν ῥηθείη ἀνά-\nγεσθαι οὐχ ὑπὸ μίαν τινὰ ἐπιστήμην, ἀλλʼ εἰς τὴν\nκαθόλου λεγομένην μαθηματικήν. αὕτη δέ ἐστιν ἡ\nπερί τε πλήθη καὶ μεγέθη καὶ χρόνους καὶ τάχη ἔχουσα\nκαὶ τὰ τοιαῦτα πάντα, καθάπερ δὴ καὶ ἡ περὶ λόγους\nκαὶ ἀναλογίας καὶ τὰς πανταχοῦ μεσότητας πραγμα-\nτευομένη. πρὸς ταύτην τοίνυν τὴν τῶν δεδομένων ἐπι-\nστημονικὴν κατάληψιν χρησιμωτάτην οὖσαν τὸ τῶν\nδεδομένων βιβλίον ὁ Εὐκλείδης ἐξεπόνησεν, ὃν καὶ\nστοιχειωτὴν κυρίως ἐπωνόμασαν. πάσης γὰρ σχεδὸν\nμαθηματικῆς ἐπιστήμης στοιχεῖα καὶ οἷον εἰσαγωγὰς\nπροέταξεν, ὡς γεωμετρίας μὲν ὅλης ἐν τοῖς ιγ΄ βιβλίοις\nκαὶ τῆς ἀστρονομίας ἐν τοῖς Φαινομένοις, καὶ μουσικῆς\nδὲ καὶ ὀπτικῆς ὁμοίως στοιχεῖα παραδέδωκεν· καὶ δὴ\nκαὶ τῆς περὶ τοῦ δεδομένου πάσης πραγματείας ἐν τῷ\nπροκειμένῳ βιβλίῳ στοιχείωσιν ἀναλυτικὴν ἐποιήσατο.\nγεωμετρικὸς δὲ ὢν ὁ ἀνὴρ διαφερόντως τοὺς κοινοὺς\nπερὶ τοῦ δεδομένου λόγους τοῖς μεγέθεσιν ἰδίως\nἐφήρμοσεν, ὃν τρόπον ἐποίησε καὶ ἐπὶ τῶν καθόλου\nλόγων ὡς ἐπὶ μεγεθῶν ἰδίως αὐτοὺς πραγματευσά-\nμενος ἐν τῷ πέμπτῳ βιβλίῳ τῆς ἐπιπέδου.\nκοινῶς μὲν οὖν εἴρηται, τί τὸ δεδομένον καὶ ὑπὸ\n\n\n\nποίαν ἐπιστήμην ἀνάγεται καὶ ὅτι χρησιμωτάτη ἐστὶν\nἡ περὶ αὐτοῦ θεωρία. προσκείσθω δὲ τοῖς εἰρημένοις\nκαὶ ἡ περιγραφὴ τῆς περὶ αὐτοῦ ἐπιστήμης. ἔσται δὴ\nαὕτη, ὡς ἐκ τῶν εἰρημένων φανερόν, κατάληψις τῶν\nδεδομένων κατὰ πάντα τρόπον καὶ τῶν περὶ αὐτὰ\nσυμβαινόντων. ἰδίως δὲ καὶ ὡς πρὸς τὸ προκείμενον\nβιβλίον λεγέσθω εἶναι μέθοδος στοιχείωσιν περιέχουσα\nτῆς ὅλης περὶ τῶν δεδομένων ἐπιστήμης· ἕξει δὲ καὶ\nαὐτὴ τὸ χρήσιμον ἀκολούθως καὶ τὰ ἄλλα κατὰ τὴν\nἀναφορὰν τὴν πρὸς τὸ δεδομένον. διῄρηται δὲ τὸ\nβιβλίον πρὸς τὰ τοῦ δεδομένου εἴδη, καὶ τὸ μὲν πρῶ-\nτον αὐτοῦ τμῆμα περιέχει τὰ κατὰ λόγον δεδομένα\nτὸ δὲ δεύτερον τὰ τῇ θέσει· ἐπὶ δὲ τούτοις τὰ τῷ\nεἴδει· ἁπλοῦν γὰρ ἧν τὸ περὶ τῶν μεγέθει δεδομένων.\nκατέσπαρται δὲ καὶ ταῦτα μερικῶς ἐν τοῖς ἄλλοις καὶ\nμάλιστα ἐν τοῖς κατὰ τὸ εἶδος δεδομένοις. ἤρξατο δὲ\nἀπὸ τῶν λόγῳ καὶ θέσει δεδομένων, ἐπεὶ καὶ ἐκ τούτω\nσυνίσταται τὰ τῷ εἴδει δεδομένα. καὶ ἄλλως δὲ ἡ\nδιαίρεσις αὐτῷ τοῦ βιβλίου γεγένηται, εἴς τε τὰ καθ\nὅλου μεγέθη καὶ εἰς γραμμὰς καὶ ἐπίπεδα καὶ κυκλικα\nθεωρήματα. τῇ δὲ ὁμοίᾳ τάξει ἐχρήσατο καὶ ἐπὶ τῶν\nὅρων ἤτοι ὑποθέσεων τοῦ βιβλίου. τρόπῳ δὲ τῆς\nδιδασκαλίας οὐ τῷ κατὰ σύνθεσιν ἐνταῦθα ἡκολού\nθησεν, ἀλλὰ τῷ κατὰ ἀνάλυσιν, ὡς ὁ Πάππος ἱκανῶς\nἀπέδειξεν ἐν τοῖς εἰς τὸ βιβλίον ὑπομνήμασιν.\n"};
