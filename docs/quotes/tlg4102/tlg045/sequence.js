var sequence = {"name":"Catenae (Novum Testamentum). Catena in epistulam Joannis iii (catena Andreae) (e cod. Oxon. coll. nov. 58)","data":"ΩΑΝΝΟΥ ΕΠΙΣTΟΛH Γ.\nΥΠΟΘΕΣΙΣ.Εστιν ἡ Ἐπιστολἠ περὶ φιλοξενίας. καὶ πρῶτον μὲν ἀποδέχεται\nτὸν Γάϊον μαρτυρούμενον παρὰ πάντων ἐπὶ φιλοξενίᾳ, καὶ\nπροτρέπει τῇ αὐτῇ προθέσει ἐμμένειν καὶ προπέμπειν καὶ δεξιοῦσθαι\nτοὺς ἀδελφούς. πάλιν τὲ αὐτοῦ μὲν τὴν προφορὰν\nἀποδέχεται· αἰτιᾶται δὲ Διοτρεφῆ, ὡς μήτε αὐτὸν παρέχοντα\nτοῖς πτωχοῖς, ἀλλὰ καὶ κωλύοντα τοὺς ἄλλους, καὶ πολλὰ\nφλυαροῦντα, τοὺς δὲ τοιούτους λέγει ἀλλοτρίους εἶναι τῆς ἀληθείας,\nκαὶ μὴ εἰδέναι τὸν Θεόν. Δημήτριον δὲ συνίστησι μαρτυρῶν\nαὐτῶ τὰ κάλλιστα.\nΚΕΦ. Α.Εὐχὴ ὑπὲρ τελειώσεως καὶ εὐχαριστίας ἐφ’ ὁμολογίᾳ φιλοξενίας a τῶν\nἀδελφῶν διὰ Χριστόν.\nὉ πρεσβύτερος Γαΐῳ τῷ ἀγαπητῷ, ὃν ἐγὼ ἀγαπῶ ἐν\nἀληθείᾳ. ἀγαπητὲ, περὶ πάντων εὔχομαί σε εὐοδοῦσθαι\nκαὶ ὑγιαίνειν, καθὼς εὐοδοῦταί σου ἡ ψυχή.\nΚαὶ ταύτην τὴν Έπιστολὴν γράφει, συνιστῶν τινας ἀδελφούς·\nγράφει δὲ Γαίῳ· μαρτυρεῖ δὲ αὐτῷ φιλοξενίαν πολλὴν, ἣν καὶ\nμεγάλων ἐπαίνων ἀξιοῖ. τὸν γὰρ ἀγαθοποιοῦντα ἐκ τοῦ Θεοῦ εἰναι\nλέγει· πλεῖον δὲ αὐτὸν διεγείρει, καὶ ἐξ ὧν διαβάλλει τὸν μὴ\nτοῦτο ἐγνωκότα ποιεῖν Διοτρεφῆ. ἐπαινεῖ δὲ καὶ Δημήτριον τὸ\nαὐτὸ πράσσοντα, καὶ μαρτυρίαν αὐτῷ τῆς ἀρετῆς παρέχεται\nπιστήν. σύντομος δὲ αὕτη ἡ Ἐπιστολὴ διὰ τὴν προειρημένην\nαἰτίαν ἐν τῇ β΄ Ἐπιστολῇ.\nἘχάρην γὰρ λίαν, ἐρχομένων ἀδελφῶν καὶ μαρτυρούντων\nσου τῆ ἀληθείᾳ, καθὼς σὺ ἐν ἀληθείᾳ περιπατεῖς·\nμειζοτέραν τούτων οὐκ ἔχω χαρὰν, ἵνα ἀκούω τὰ\nἐμὰ τέκνα ἐν ἀληθείᾳ περιπατοῦντα. ἀγαπητὲ, πιστὸν\nποιεῖς ὃ ἐὰν ἐργάσῃ εἰς τοὺς ἀδελφοὺς καὶ εἰς τοὺς\nξένους, οἳ ἐμαρτύρησάν σου τῆ ἀγάπῃ ἐνώπιον Ἐκκλησίας·\nοὓς καλῶς ποιήσεις προπέμψας ἀξίως τοῦ Θεοῦ.\nὑπὲρ γὰρ τοῦ ὀνόματος ἐξῆλθον, μηδὲν λαμβάνοντες\nἀπὸ τῶν ἐθνῶν· ἡμεῖς οὖν ὀφείλομεν ἀπολαμβάνειν τοὺς\nτοιούτους, ἵνα συνεργοὶ γενώμεθα τῆ ἀληθείᾳ.\nΠαιδεύων ἡμᾶς μὴ ἀναμένειν τοὺς δεομένους πότε πρὸς ἡμᾶς\nἔλθωσιν, ἀλλ’ αὐτοὺς ἐπιτρέχειν καὶ καταδιώκειν· οὕτως ὁ Λὼτ,\nοὕτως ὁ Ἀβραὰμ ἐποίησαν.\nΜένει ἐν τῇ εὐαγγελικῇ διδασκαλίᾳ ὁ κατ’ αὐτὴν φρονῶν καὶ\nπράττων, ἀπάγει δὲ ἑαυτὸν ἀπ’ αὐτῆς ὁ ἐναντίως αὐτῆς ἐνεργῶν καὶ\nδοξάζων· εἶτα ἐπεὶ διὰ πρακτικοῦ καὶ θεωρητικοῦ γίνεταί τινος ὁ\nΘεὸς, ὁ τῶν ὅλων κτίστης, ὡς τοῦ Ἀβραὰμ, εἰπὼν αὐτῷ, “ ἐγὼ\n“ Θεὸς σός.’’ ὁ ἔξω τῆς ὀρθῆς πίστεως καὶ τῆς τηρήσεως τῶν\nΧριστοῦ ἐντολῶν ἄθεος ἐστιν, ἑαυτὸν ἀποσχοινίσας τοῦ ἔχειν Θεόν.\nἀθέου δὲ ὄντος τοῦ ἀπαγαγόντος ἑαυτὸν τῆς θείας παιδεύσεως τῷ\nεἰρημένῳ τρόπῳ, ὁ μένων ἐν αὐτῇ Πατέρα καὶ Υἱὸν ἔχει. ἐν τῷ\nγὰρ τηροῦντι τὸν λόγον αὐτοῦ, εἶπεν ὁ Υἱὸς, ἐλεύσεσθαι ἅμα τῷ\nΠατρὶ ἐπὶ τῷ μεῖναι παρ’ αὐτῷ, γενομένῳ ἁγίῳ ναῷ, οἰκοδομηθέντι\nἐκ τηρήσεως τῶν θείων ἐντολῶν· διττοῦ ὄντος τοῦ ἔχειν Θεόν τὸ μὲν\nἕτερον κοινὸν πάντων τῶν κτισμάτων, ταὐτὸν σημαῖνον τὸ ἔχειν\nκτίστην· τὸ δὲ ἕτερον λοιπὸν μόνων τῶν διὰ καλοκαγαθίας θερα-\nπευόντων αὐτόν· καθὸ σημαινόμενον “ Θεὸς Ἀβραὰμ καὶ Ἰσαὰκ\n“ καὶ Ἰακὼβ,” καὶ συνόλως τῶν Ἑβραίων εἴρηται. ἐπίστησον\nκαὶ τοῖς οὕτω λεχθησομένοις. “ ὁ ἔχων τὸν Υἱὸν,” φησὶ, “ καὶ τὸν\n“ Πατέρα ἔχει.’’ καὶ ἔμπαλιν, ὡς πείθεσθαι ἐκ τούτου τῆς θεότητος\nτὸ ὁμοούσιον· ἐπεὶ γὰρ ὁ Πατὴρ ἐν Υἱῷ, ὁ ἔχων τὸν Υἱὸν, ἔχει\nκαὶ τὸν Πατέρα. ἀλλὰ καὶ πάλιν καὶ ἀντιστρέφει· ὁ ἔχων τὸν\nΠατέρα ἔχει καὶ τὸν Υἱὸν, ὄντα ἐν τῷ Πατρί. εἴτις ἐνίστασθαι\nβουλόμενος λέγοι· καὶ ὁ τοὺς μαθητὰς ἔχων ἔχει τὸν Υἱὸν, καὶ ὁ\n\n\nτὸν Υἱὸν τὸν Πατέρα, κατὰ τὸ “ ὁ δεχόμενος ὑμᾶς ἐμὲ δέχεται, καὶ\nὁ ἐμὲ δεχόμενος δέχεται τὸν ἀποστείλαντά με. οὐχ ὃν δεῖ τρόπον\nἐνιστάμενος· περὶ γὰρ διδασκαλίας εἴρηται ταῦτα· ἐπείπερ ὁ\nδεξάμενος τοὺς Ἀποστόλους, συγκαταθέσει τῇ πρὸς τὴν διδασκαλίαν,\nαὐτὸν ἐδέξατο, δι’ αὐτῶν Υἱὸν καὶ Πατέρα διδάσκοντας. Καὶ\nἑτέρως. Ἐπεὶ καὶ ὁ μένων ἐν τῇ διδαχῇ ἔχει τὸν Πατέρα καὶ τὸν\nΥἱὸν, ἔμενον δὲ οἱ Ἀπόστολοι ἐν τῇ διδαχῇ, ὡς καὶ κηρύττειν αὐτὴν,\nὁ δεξάμενος αὐτοὺς ὄντας ναὸν Θεοῦ, δι’ αὐτοῦ τοῦ δέχεσθαι\nαὐτοὺς, ἔχει τὸν ἐν αὐτοῖς Υἱὸν καὶ Πατέρα.\n* Περὶ τῆς Διοτρεφοῦς φαυλότητος καὶ μισαδελφίας.\nἜγραψα ἂν τῇ ἐκκλησίᾳ· ἀλλ’ ὁ φιλοπρωτεύων\nαὐτῶν Διοτρεφὴς οὐκ ἐπιδέχεται ἡμᾶς. διὰ τοῦτο, ἐὰν\nἔλθω, ὑπομνήσω αὐτοῦ τὰ ἔργα ἃ ποιεῖ, λόγοις πονηροῖς\nφλυαρῶν ἡμᾶς· καὶ μὴ ἀρκούμενος ἐπὶ τούτοις,\nοὔτε αὐτὸς ἐπ’ ἐπιδέχεται τοὺς ἀδελφοὺς, καὶ τοὺς βουλομένους\nκωλύει, καὶ ἐκ τῆς ἐκκλησίας ἐκβάλλει. ἀγαπητὲ,\nμὴ μιμοῦ τὸ κακὸν, ἀλλὰ τὸ ἀγαθόν· ὁ ἀγαθοποιῶν,\nἐκ τοῦ Θεοῦ ἐστίν· ὁ κακοποιῶν, οὐχ ἑώρακε τὸν\nΘεόν.\nΜηδεμιᾶς κοινωνίας οὔσης φωτὶ πρὸς σκότος, ἢ συμφωνίας\nΧριστοῦ πρὸς Βελίαρ, ὁ ἀγαθοποιῶν πρακτικῶς, Θεὸν τὸν Χριστὸν\nἔχων ὑπάρχοντα φῶς ἀληθινὸν, πόρρω τοῦ σκότους καὶ τοῦ Βελίαρ\nἐστίν. ἀλλὰ καὶ ἐπεὶ ἐναντίον τὸ ἀγαθοποιεῖν τῷ ποιεῖν τὸ κακὸν,\nὁ κακοποιὸς δι’ αὐτοῦ τοῦ οὕτως ἐνεργεῖν, ἐκ τοῦ Βελίαρ καὶ τοῦ\nσκότους ὣν, οὐχ ἑώρακε τὸν Θεὸν, οὐδὲ κατὰ πόσον γνῶσιν αὐτοῦ\nἔχων. “ πᾶς γὰρ ὁ ἁμαρτάνων, οὐχ ἑώρακε τὸν Θεὸν, οὐδὲ ἔγνωκεν\n“ αὐτόν· ἐπεὶ δὲ τὸ ὁρᾶν σῶμα ἣ μὴ ὁρᾶν, τῷ χρᾶσθαι ὄψει καὶ μὴ\nχρᾶσθαι γνωρίζεται ὁρωμένου τοῦ μαθητοῦ. καὶ τῷ κακοποιοῦντι,\nἐὰν ὄψιν ἔχῃ· μὴ βλεπομένου δὲ τοῦ στερουμένου ὄψεως, κἂν ἀγαθοποιὸς\nᾖ· ἀντιρρήτως οὓς ἅμα δείκνυται· εἴγε ἀγαθοποιοῦντι, διὰ\nτὸ καθαρὰν καρδίαν ἔχειν, ὁρᾶται, καὶ ὄψεως λείπεται οὐχ ὁρώμενος\nτῷ κακοποιοῦντι, ὀξυωπέστατος b ᾖ,παρόσταται τὰ ἐναντία εἶναι,\n\n\n\nκαὶ διὰ τοῦτο ἀσυνύπαρκτα τὸ κακοποιεῖν καὶ ἀγαθοποιεῖν· καὶ\n“ ἔκκλινον ἀπὸ κακοῦ καὶ ποίησον ἀγαθὸν, καὶ παραπλησίως\nγεγραμμενων.\nΚΕΦ. Β.Περὶ Δημητρίου ᾧ μαρτυρεῖ τὰ κάλλιστα.\nΔημητρίῳ μεμαρτύρηται ὑπὸ πάντων, καὶ ὑπ’ αὐτῆς\nτῆς ἀληθείας· καὶ ἡμεῖς δὲ μαρτυροῦμεν, καὶ οἶδας ὅτι\nἡ μαρτυρία ἡμῶν ἀληθής ἐστι.\nὩς οἶμαι οὗτός ἐστιν ὁ τοὺς ἀργυροῦς ναοὺς ποιῶν τῆς Ἀρτεμίδος,\nὁ στασίασας ποτὲ κατὰ Παύλου τοῦ Ἀποστόλου.\nΚΕΦ. Γ.Περὶ ἀφίξεως αὐτοῦ πρὸς αὐτοὺς ἐν τάχει ἐπ’ ὠφελείᾳ.\nΠόλλα εἶχον γράφειν, ἀλλ’ οὐ θέλω διὰ μέλανος καὶ\nκαλάμου σοι γράψαι· ἐλπίζω δὲ εὐθέως ἰδεῖν σε, καὶ\nστόμα πρὸς στόμα λαλήσομεν· εἰρήνη σοι· ἀσπάζονταί\nσε οἱ φίλοι. ἀσπάζου τοὺς φίλους κατ’ ὄνομα.\nἀμήν.\nΤέλος τῆς Ἰωάννου καθολικῆς γ΄ Ἐπιστολῆς.\n"};
