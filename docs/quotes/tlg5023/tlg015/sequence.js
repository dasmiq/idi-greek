var sequence = {"name":"Scholia in Euripidem. Scholia in Euripidis Orestem (scholia vetera et scholia recentiora Thomae Magistri, Triclinii, Moschopuli et anonyma)","data":"I. ὈΡΕΣΤΗΣ τὸν φόνον τοῦ πατρὸς μεταπορευόμενος ἀνεῖλεν Αἴγισθον καὶ Κλυταιμνήστραν. μητροκτονῆσαι δὲ τολμήσας παραχρῆμα τὴν δίκην ἔδωκεν ἐμμανὴς γενόμενος. Τυνδάρεω δὲ, τοῦ πατρὸς τῆς ἀνῃρημένης, κατηγορήσαντος κατ’ αὐτοῦ ἔμελλον κοινὴν Ἀργεῖοι ψῆφον ἐκφέρεσθαι περὶ τοῦ τί δεῖ παθεῖν τὸν ἀσεβήσαντα. κατὰ τύχην δὲ Μενέλαος ἐκ πλάνης ὑποστρέψας ἐκ τῆς νυκτὸς μὲν Ἑλένην εἰσαπέστειλε, μεθ’ ἡμέραν δ’ αὐτὸς ἦλθε. καὶ παρακαλούμενος ὑπὸ Ὀρέστου βοηθῆσαι αὐτῷ ἀντιλέγοντα Τυνδάρεων μᾶλλον ηὐλαβήθη. λεχθέντων δὲ λόγων ἐν τοῖς ὄχλοις ἐπηνέχθη τὸ πλῆθος ἀποκτείνειν Ὀρέστην. ...... ἐπαγγειλάμενος αὐτὸν εἰς τὸν βίον προΐεσθαι. συνὼν δὲ τούτοις ὁ Πυλάδης, ὁ φίλος αὐτοῦ, συνεβούλευσε πρῶτον Μενελάου τιμωρίαν λαβεῖν, Ἑλένην ἀποκτείναντας. αὐτοὶ μὲν οὖν ἐπὶ τούτοις ἐλθόντες διεψεύσθησαν τῆς ἐλπίδος, θεῶν τὴν Ἑλένην ἁρπασάντων· Ἠλέκτρα δὲ Ἑρμιόνην ἐπιφανεῖσαν ἔδωκεν εἰς χεῖρας αὐτοῖς, οἱ δὲ ταύτην φονεύειν ἔμελλον. ἐπιφανεὶς δὲ Μενέλαος καὶ βλέπων ἑαυτὸν ἅμα γυναικὸς καὶ τέκνου στερούμενον ὑπὸ αὐτῶν ἐπεβάλετο τὰ βασίλεια πορθεῖν. οἱ δὲ φθάσαντες ὑφάψειν ἠπείλησαν. ἐπιφανεὶς δὲ ὁ Ἀπόλλων Ἑλένην μὲν ἔφησεν εἰς θεοὺς διακομίζειν, Ὀρέστῃ δὲ Ἑρμιόνην ἐπέταξε λαβεῖν, Πυλάδῃ δὲ Ἠλέκτραν συνοικίσαι, καθαρθέντι δὲ τοῦ φόνου Ἄργους ἄρχειν.\nII.Ἀριστοφάνους γραμματικοῦ ὑπόθεσις.Ὀρέστης διὰ τὴν τῆς μητρὸς σφαγὴν, ἅμα καὶ ὑπὸ τῶν Ἐρινύων δειματούμενος, καὶ ὑπὸ τῶν Ἀργείων κατακριθεὶς θανάτῳ, μέλλων φονεύειν Ἑλένην καὶ Ἑρμιόνην, ἀνθ’ ὧν Μενέλαος παρὼν οὐκ ἐβοήθησεν, διεκωλύθη ὑπὸ Ἀπόλλωνος. παρ’ οὐδετέρῳ δὲ κεῖται ἡ μυθοποιία. ἡ μὲν σκηνὴ τοῦ δράματος ὑπόκειται ἐν Ἄργει· ὁ δὲ χορὸς συνέστηκεν ἐκ γυναικῶν Ἀργείων ἡλικιωτίδων Ἠλέκτρας, αἳ καὶ παραγίνονται ὑπὲρ τῆς τοῦ Ὀρέστου πυνθανόμεναι συμφορᾶς. προλογίζει δὲ Ἠλέκτρα. τὸ δὲ δρᾶμα κωμικωτέραν ἔχει τὴν καταστροφήν.\nἩ δὲ διασκευὴ τοῦ δράματός ἐστι τοιαύτη· πρὸς τὰ τοῦ Ἀγαμέμνονος βασίλεια ὑπόκειται Ὀρέστης κάμνων καὶ κείμενος ὑπὸ μανίας ἐπὶ κλινιδίου, ᾧ προσκαθέζεται πρὸς τοῖς ποσὶν Ἠλέκτρα. διαπορεῖται δὲ τί δήποτε οὐ πρὸς τῇ κεφαλῇ καθέζεται. οὕτω δὲ μᾶλλον ἐδόκει τὸν ἀδελφὸν τημελεῖν, πλησιαίτερον οὕτω προσκαθεζομένη. ἔοικεν οὖν διὰ τὸν χορὸν ὁ ποιητὴς διασκευάσαι. διηγέρθη γὰρ ἂν Ὀρέστης ἄρτι καὶ μόλις καταδαρθεὶς, πλησιαίτερον αὐτῷ τῶν κατὰ τὸν χορὸν γυναικῶν παρισταμένων. ἔστι δὲ ὑπονοῆσαι τοῦτο ἐξ ὧν φησιν Ἠλέκτρα τῷ χορᾷ σῖγα σῖγα, λεπτὸν ἴχνος ἀρβύλης. πιθανὸν οὖν ταύτην εἶναι τὴν πρόφασιν τῆς τοιαύτης διαθέσεως.\nΤὸ δρᾶμα τῶν ἐπὶ σκηνῆς εὐδοκιμούντων, χείριστον δὲ τοῖς ἤθεσι. πλὴν γὰρ Πυλάδου πάντες φαῦλοι ἦσαν.\nΙΙΙ.Ἐνταῦθα ὁ Εὐριπίδης ἀπὸ τῆς μέσης ὑποθέσεως ἄρχεται· παρέλιπε γὰρ τὴν τοῦ Ὀρέστου ἀνατροφὴν, ὅπως ἀνετρέφετο παρὰ τοῦ παιδαγωγοῦ εἰς τὸν Στροφίου οἶκον, τοῦ πατρὸς τοῦ Πυλάδου· φίλος γὰρ ἦν τοῦ Ἀγαμέμνονος ὁ Στρόφιος· καὶ ὅπως μηχανήσαντες ἀπῆλθον εἰς τὴν Κλυταιμνήστραν ὅ τε Ὀρέστης καὶ Πυλάδης καὶ παιδαγωγὸς φέροντες ταύτῃ καὶ κιβώτιον πεπληρωμένον τῆς κόνεως τοῦ Ὀρέστου. μέμνηται δὲ τούτου ὁ Σοφοκλῆς καὶ οὗτος ἐν ἑτέρῳ δράματι.\nἜθος τοῖς τραγικοῖς τὸ ἐν προοιμίῳ ὡς ἐν ὀλίγῳ παραδηλοῦν τοῦ ὅλου δράματος τὴν ἔννοιαν, ὡς καὶ ἐνταῦθα ποιεῖ ὁ Εὐριπίδης καὶ πανταχοῦ. τὸ δὲ δρᾶμα τῆς Ἑκάβης καὶ τοῦ παρόντος δράματος τὸ τέλος ἀπὸ πένθους ἄρχονται καὶ λήγουσιν εἰς χαράν.\nIV.Ὅτε κατὰ τῶν Τρώων ἡ Ἑλλὰς ὥρμησεν, Ἀγαμέμνων στρατηγὸς ᾑρέθη παντὸς τοῦ στόλου, ἄτε προέχειν τῶν ἄλλων δοκῶν ἀρχῆς τε μεγέθει καὶ πλήθει νεῶν· ἑκατὸν γὰρ ναῦς εἰς τὴν τοῦ στόλου συντελείαν εἰσέφερε. καὶ ὃς μέλλων ἀνάγεσθαι καταλείπει τῶν οἴκοι πραγμάτων αὐτοῦ ἐπιμελητὴν καὶ προστάτην Αἴγισθον. ἐπεὶ δὲ πολὺς ἠνύετο χρόνος καὶ Ἀγαμέμνων οὐκέτ’ ἐπανῄει, οἷα δὴ πολλὰ γίνεται, συνῆλθεν ἀθέσμως Αἴγισθος Κλυταιμνήστρᾳ τῇ τοῦ Ἀγαμέμνονος γυναικί. μαθόντες δὲ Κλυταιμνήστρα καὶ Αἴγισθος τήν τε Τροίαν ἁλοῦσαν καὶ Ἀγαμέμνονα μετὰ τῶν ἄλλων οἴκαδε πλέοντα, βουλεύονται τοῦτον τῆς οἰκίας ἐπειλημμένον ἀποκτενεῖν, ἵνα μὴ τούτῳ γνωσθέντος τοῦ σφῶν πονηρεύματος αὐτοὶ παραδοθεῖεν θανάτῳ· ὃ δὴ καὶ ἤνυσαν. καὶ ἐπανελθόντα τὸν Ἀγαμέμνονα ἀποκτείνουσι· χιτῶνα γὰρ μὴ διεξόδους κεφαλῆς καὶ χειρῶν ἔχοντα μετὰ τὸ λουτρὸν ἐνδιδύσκουσι καὶ ἐν τῷ πελέκει τοῦτον φονεύουσι. μεταξὺ γοῦν τοῦ Ἀγαμεμνονείου φόνου Ἠλέκτρα τὸν ἀδελφὸν Ὀρέστην, ἵνα μὴ καὶ οὗτος ἀναιρεθείη, κλέψασα καί τινι δοῦσα παιδαγωγῷ εἰς Φωκίδα παρὰ Στρόφιον πέμπει, φίλον καὶ συγγενῇ τοῦ πατρὸς αὐτῆς τυγχάνοντα. Ὀρέστης δὲ εἰς ἄνδρας ἥκων, παραλαβὼν Πυλάδην τὸν παῖδα Στροφίου, ἐφ’ ᾧ μετ’ αὐτοῦ Αἴγισθον καὶ Κλυταιμνήστραν τιμωρήσαιτο, καταλαμβάνει λάθρα τὸ Ἄργος. καὶ χρησμὸν παρὰ τοῦ Πυθίου δεξάμενος τοῦτο ποιεῖν, πρῶτον μὲν ἔρχεται πρὸς τὸν τοῦ πατρὸς τάφον καὶ θύει, εἶτά τι μηχανᾶται τοιόνδε· τὸν γὰρ παιδαγωγὸν, ᾧ παρὰ τῆς Ἠλέκτρας πάλαι πιστευθεὶς ἧκεν, ὡς ἔφημεν, εἰς τὴν Φωκίδα, τοῦτον προπέμπει εἰς Αἴγισθον καὶ Κλυταιμνήστραν λέγοντα ὡς Ὀρέστης ἐν Πυθικοῖς ἄθλοις ἀνῃρέθη καὶ νῦν ἄνδρες τὰ τούτου ὀστᾶ ἐν κιβωτίῳ κομίζουσιν, ἵνα πατρέων γοῦν τάφων τύχῃ. ὑπαχθέντες δὲ τῇ τοιαύτῃ ἀπάτῃ Κλυταιμνήστρα καὶ Αἴγισθος, ἵνα μὴ μακρολογῶ, ἀναιροῦνται ὑπὸ Ὀρέστου καὶ Πυλάδου, πρώτη μὲν Κλυταιμνήστρα, ὕστερος δὲ Αἴγισθος. μητροκτονήσας τοίνυν Ὀρέστης Ἐριννύσι παραχρῆμα τὴν δίκην ἔδωκε μανείς. Μενέλαος δὲ ἐκ Τροίας ἐλθὼν, ὕστερος γὰρ Ἀγαμέμνονος ἐπανῆκε, καὶ τῷ Ναυπλίῳ λιμένι προσσχὼν, νυκτὸς μὲν Ἑλένην εἰσπέμπει πρὸς Μυκήνας, μεθ’ ἡμέραν δὲ αὐτὸς εἰσῄει, καὶ τὸν Ὀρέστην μεμηνότα εὑρὼν, παρακαλεῖται μὲν ὑπὸ Ὀρέστου καὶ Ἠλέκτρας σῶσαι αὐτούς. ὁ γὰρ τῆς Κλυταιμνήστρας πατὴρ Τυνδάρεως πάντας Ἀργείους κατ’ αὐτῶν ἐκίνησεν, ἵνα τούτους ὡς μητροκτόνους ἀνέλοιεν. ὡς δὲ τὸν Τυνδάρεων ἀντιλέγοντα εὗρε, καὶ ἅμα καὶ αὐτὸς ὑπολογιζόμενος ὡς εἰ Ὀρέστης ἀναιρεθείη, βασιλεὺς αὐτὸς ἔσται τοῦ Ἄργους, οὐκ ἤθελεν Ὀρέστῃ τε καὶ τῇ ἀδελφῇ συμμαχεῖν, ἀλλὰ τὸ τῶν Ἀργείων πλῆθος ἔλεγεν εὐλαβεῖσθαι. πρῶτον μὲν οὖν Ὀρέστης καὶ Τυνδάρεως διελέχθησαν πρὸς ἀλλήλους, ὁ μὲν ὡς οὐ δικαίως ἀνείλετο Κλυταιμνήστραν δεικνὺς, Ὀρέστης δὲ ὡς καὶ μάλα δικαίως, εἰ καὶ μυριάκις αὐτὴν ἔδει τεθνάναι. ἔπειτα ἐκκλησίας ἐν ἀκροπόλει Μυκηνῶν γενομένης καὶ συνιόντων τῶν προὐχόντων ἐν Ἄργει, Ὀρέστης ὑπὸ Πυλάδου φοράδην ἐκεῖσε κομίζεται. λόγων δὲ πολλῶν γινομένων, καὶ τῶν μὲν βοηθούντων Ὀρέστῃ, τῶν δὲ ἐναντιουμένων, τέλος ἐνίκησαν οἱ κακοί. καὶ κατακρίνεται Ὀρέστης αὐτός τε καὶ ἡ ἀδελφὴ λίθοις βληθέντες ἀποθανεῖν. Ὀρέστης δὲ ἐπηγγείλατο πρὸς τὸ πλῆθος αὐτοχειρίᾳ ἑαυτὸν καὶ τὴν ἀδελφὴν ἀποσφάξαι. καὶ ὁ φίλος Πυλάδης καὶ παρὰ τὴν συμφορὰν φίλος ἔμεινε καὶ κοινωνεῖν αὐτῷ τῆς τελευτῆς ἠξίωσε προθυμότατα. ἐπεὶ δὲ σφίσι τοῦτο παθεῖν προὔκειτο, συμβουλεύει Πυλάδης Μενέλεω πρῶτον τιμωρίαν λαβεῖν, λέγων ὡς οὐ δεῖ τοῦτον τρυφᾶν ἡμῶν ἀπιόντων. ὅθεν εἰσελθόντες εἴσω τῶν βασιλείων, Ἑλένης δῆθεν δεησόμενοι, ἵνα μὴ περιίδῃ σφᾶς ὀλλυμένους, ἀλλὰ χεῖρα ὀρέξῃ καὶ Μενέλεων καὶ ἄκοντα πρὸς σωτηρίαν κινήσῃ, ἐπεὶ ταύτην φονεύειν ἔμελλον, ταύτης μὲν ἥμαρτον, ὑπὸ Ἀπόλλωνος ἁρπασθείσης κελεύσει Διὸς, Ἑρμιόνην δὲ συλλαμβάνουσιν ἐκ τοῦ τῆς Κλυταιμνήστρας τάφου ἐπανήκουσαν· πρώην γὰρ αὐτὴν Ἑλένη πεπόμφει τῇ ἀδελφῇ θύσουσαν. λαβόντες δὲ Ἑρμιόνην καὶ ἔνδοθεν τὰς τῶν βασιλείων ἀσφαλίσαντες πύλας ἀνῆλθον έν μετεώρῳ τῶν βασιλείων ἔχοντές τε τὴν Ἑρμιόνην καὶ ξίφος πρὸς τῇ δέρῃ αὐτῆς, καὶ μέλλοντες μετὰ τὴν ταύτης διαχείρισιν, ἄν μὴ σφᾶς Μενέλεως σώσῃ καὶ τοὺς δόμους ὑφάψειν πυρί. Μενέλεως μὲν ὑπὸ τούτων Ἑλένην τεθνάναι μαθὼν, ἵνα κἂν σώσῃ τὴν παῖδα ἐλθὼν, ἤρξατο πορθεῖν τὰ βασίλεια, ἐπιφανεὶς δὲ Ἀπόλλων διήλλαξε τούτους, Ἑλένην μὲν εἰς οὐρανοὺς φήσας διακομίσαι, Μενέλεων δὲ ἑτέραν λαβεῖν κελεύσας γυναῖκα, Ὀρέστῃ δὲ Ἑρμιόνην συνάψαι μετὰ τὴν τοῦ φόνου κάθαρσιν· ἧς Ἀθήνησιν ἔτυχε, μετὰ Ἐριννύων εἰς Ἄρειον πάγον κριθεὶς, ὅτε καὶ καταδικασθῆναι μέλλοντα ὑπὸ πάντων θεῶν Ἀθηνᾶ ψῆφον βαλοῦσα νικῆσαι τοῦτον ἐποίησε. καὶ οὕτως Ὀρέστης ὕστερον Ἑρμιόνην γυναῖκα λαμβάνει κατὰ τὸ τοῦ Ἀπόλλωνος θέσπισμα, καὶ Ἄργους κρατεῖ, Πυλάδῃ δὲ Ἠλέκτραν δίδωσι, τὴν καὶ πρότερον ὑπ’ αὐτοῦ κατεγγυηθεῖσαν τούτῳ. ἰστέον δὲ ὅτι πᾶσα τραγωδίᾳ σύμφωνον ἔχει καὶ τὸ τέλος· ἐκ λύπης γὰρ ἄρχεται καὶ εἰς λύπην τελευτᾷ· τὸ παρὸν δὲ δρᾶμά ἐστιν ἐκ τραγικοῦ κωμικόν· λήγει γὰρ εἰς τὰς παρ’ Ἀπόλλωνος διαλλαγὰς ἐκ συμφορῶν εἰς εὐθυμίαν κατηντηκός· ἡ δὲ κωμῳδία γέλωσι καὶ εὐφροσύναις ἐνύφανται.\n1.―139. Ἡ ΕΙΣΘΕΣΙΣ τοῦ δράματος ἐκ μονοστροφικῆς ἐστι περιόδου, οἱ δὲ στίχοι εἰσὶν ἰαμβικοὶ τρίμετροι ἀκατάληκτοι ρλη′. ὧν τελευταῖος τόνδ’ ἐξεγεῖραι συμφορὰ γενήσεται. ἐπὶ ταῖς ἀποθέσεσι παράγραφος, ἐπὶ δὲ τῷ τέλει κορωνίς.\n140.―165. Τὰ τοιαῦτα εἴδη καλεῖται ἀλλοιόστροφα· εἰσὶ δὲ καὶ κατὰ σχέσιν. τῆς παρούσης οὖν στροφῆς τὰ κῶλα ιγ′, καὶ τὰ τῆς ἀντιστροφῆς τοσαῦτα. ἐφεξῆς γὰρ κεῖται ἡνωμένη, καὶ οὐκ ἐκ διαστήματος. τὸ α′ ἀσυνάρτητον ἐκ τροχαϊκοῦ ἰθυφαλλικοῦ καὶ ἰαμβικῆς βάσεως, ἐχούσης τὸν α′ πόδα ἀνάπαιστον. τὸ β′ ἰαμβικὸν τρίμετρον ἀκατάληκτον. τὸ γ′ καὶ δ’ παιωνικὸν ἡμιόλιον ἐκ παίωνος δ’ καὶ ἰάμβου. τὸ ε′ ἀντισπαστικὸν μονόμετρον ὑπερκατάληκτον. τὸ ϛ′ ὅμοιον δίμετρον ὑπερκατάληκτον ἐξ ἐπιτρίτου α′ καὶ παίωνος γ′ καὶ συλλαβῆς. ἐν τῷ τῆς ἀντιστροφῆς κώλῳ ἀντίσπαστον ἔχει καὶ ἰωνικὸν ἀπ’ ἐλάττονος. τὸ ζ′ ἰωνικὸν ἀπὸ μείζονος τρίμετρον καταληκτικὸν, ἐξ ἰωνικοῦ, διιάμβου καὶ μολοττοῦ, ἢ κρητικοῦ. τὸ δέ γε τῆς ἀντιστροφῆς κῶλον πεντασύλλαβον ἔχει διίαμβον. τὸ η′ ἰωνικὸν ἀπὸ μείζονος τρίμετρον βραχυκατάληκτον ἐκ παίωνος δ’ καὶ ἰωνικοῦ καὶ δύο συλλαβῶν ἀδιαφόρων. τὸ θ’ ἰαμβικὸν ἑφθημιμερὲς καθαρόν. τὸ ι′ ὅμοιον, δίμετρον ἀκατάληκτον ἐκ χορείων. τὸ ια′ ὅμοιον δίμετρον ἀκατάληκτον ἐξ ὁμοίων ποδῶν. τὸ ιβ’ ὅμοιον δίμετρον βραχυκατάληκτον ἐξ ὁμοίων ποδῶν. τὸ ιγ′ ἰωνικὸν τρίμετρον καταληκτικὸν ἐκ παίωνος δ’, διιάμβου καὶ κρητικοῦ, ἢ δακτύλου. ἐπὶ τῷ τέλει ἀμφοτέρων παράγραφος.\n154.ἴαμβος χρὴ εἶναι οὗτος ὁ στίχος, ὡς καὶ ὁ τῆς στροφῆς, διὸ οὕτως ἐγράφη παρ’ ἡμῶν ποίαν τύχαν, ποίαν δὲ συμφοράν. καὶ ἔστι τὸ ποι τὸ δεύτερον κοινὴ συλλαβὴ, διὸ καὶ τὸ παρ’ ἡμῶν ἐπινοηθὲν ἐπὶ ταῖς κοιναῖς συλλαβαῖς ἐπετέθη σημεῖον, ὡς καὶ ἐ τοῖς ἄλλοις τοῖς τοιούτοις.\n166.―173. Σύστημα κατὰ περικοπὴν ἀνομοιομερὲς μὲν τῷ πρὸς τὰς στροφὰς, ὁμοιομερὲς δὲ τῷ μετὰ τὴν ἑξῆς κειμένην στροφὴν συστήματι, οὗ ἡ ἀρχὴ θρόει τίς κακῶν. ἔστι δὲ κώλων ή. τὸ α′ ἀντισπαστικὸν τρίμετρον βραχυκατάληκτον, ἐξ ἀντισπάστου, ἐπιτρίτου β′ καὶ ἰάμβου. τὸ β′ ἰαμβικὸν ἑφθημιμερές. τὸ γ′ ἀντισπαστικὸν δίμετρον καταληκτικὸν, Φερεκράτειον, ἐξ ἀντισπάστου καὶ κρητικοῦ· ἐνταῦθα δὲ τὸ κρητικὸν ἔχει τετρασύλλαβον. τὸ δ’ ἰαμβικὸν ἑφθημιμερὲς, ὅμοιον τῷ β′. τὸ ε′ τροχαϊκὸν δίμετρον ἀκατάληκτον. τὸ ϛ′ ἐκ χορείων, ὅμοιον τῷ α′. τὸ ζ′ παιωνικὸν δίμετρον ἀκατάληκτον, ἐκ παίωνος δ′ καὶ κρητικοῦ. τὸ η′ τροχαϊκὸν ἰθυφαλλικόν. εἰ δὲ βούλει, ἀντισπαστικὸν ἡμιόλιον. ἐπὶ τῷ τέλει παράγραφος.\n174.―186. Ἡ δευτέρα αὕτη στροφὴ κώλων ἐστὶ ιγ′. τὸ α′ τροχαϊκὸν πενθημιμερὲς ἐκ δύο χορείων· εἰ δὲ βούλει, ἰαμβικόν. τὸ β′ καὶ γ′ παιωνικὰ ἡμιόλια, ἐκ παιώνων δ′ καὶ ἰάμβων. τὸ δ′ ἰαμβικὸν δίμετρον βραχυκατάληκτον ἐκ χορείων· εἰ δὲ βούλει, ὅμοιον τῷ α′, καὶ τῆς ἐκεῖ μακρᾶς διαλελυμένης ἐν τούτῳ. τὸ ε′ ὅμοιον τῷ β′. τὸ ϛ′ παιωνικὸν τρίμετρον βραχυκατάληκτον, ἐκ παιώνων πρώτων β′, τοῦ β′ πενταβράχεος, καὶ δύο συλλαβῶν ἀδιαφόρων. τὸ ζ′ καὶ τὸ η′ ὅμοια τῷ β′ καὶ γ′. τὸ θ′ παιωνικὸν δίμετρον ἀκατάληκτον, ἐκ παίωνος β′ καὶ α′. τὸ ί ἀναπαιστικὸν δίμετρον βραχυκατάληκτον ἐκ β′ ἀναπαίστων καὶ ἰάμβου· εἰ δὲ βούλει, ἰωνικὸν δίμετρον ἀκατάληκτον, ἐκ παίωνος γ′ καὶ διιάμβου. τὸ ια′ δακτυλικὸν ἑφθημιμερές. τὸ ιβ′ τροχαϊκὸν, ἢ ἰαμβικὸν ἐκ τριῶν χορείων καὶ συλλαβῆς. τὸ ιγ′ ἴωνικὸν ἀπὸ μείζονος τρίμετρον ἀκατάληκτον, ἐκ παίωνος α′ ἀντὶ ἰωνικοῦ, διτροχαίου καὶ ἐπιτρίτου διὰ τὴν ἀδιάφορον, ἢ ἰωνικοῦ. ἐπὶ τῷ τέλει παράγραφος, καὶ διπλῆ ἔσω καὶ ἔξω νενευκυῖα, ἡ μὲν ἐν ἀρχῇ τοῦ κώλου, ἡ δὲ κατὰ τὸ τέλος, δηλοῦσα ἔχειν ἀνταπόδοσιν.\n182.οὐχί: οὔμενουν χρὴ γράφειν ἐνταῦθα, ἢ οὐδαμῶς· ἁρμόξει γὰρ ἀμφότερα τῷ μέτρῳ, τὸ δὲ οὐχί ἐλλιπές ἐστιν.\n187.―194. Τὸ παρὸν σύστημα ὅμοιόν ἐστι τῷ τῆς προειρημένης στροφῆς συστήματι, οὗ ἡ ἀρχὴ ὁρᾷς ἐν πέπλοις. καὶ τούτῳ γὰρ κῶλα ὁμοίως ἐστὶν η′. ἐπὶ τῷ τέλει παράγραφος.\n189. 190.οὐδὲ γὰρ πόθον ἔχει βορᾶς. πρόδηλος ἆρ’ ὁ πότμος: ἴσχει πόθον, χρὴ γράφειν, οὐ πόθον ἔχει· οὕτω γὰρ ἔχει πρὸς τὸ τοῦ πρώτου συστήματος κῶλον οἰκείως. καὶ τὸ ἄρα δὲ ἐνταῦθα, εἰ καὶ συμπερασματικόν ἐστιν, ἀλλ’ οὖν ἀντὶ μακροῦ λαμβάνεται παρὰ τοῖς ποιηταῖς, ὡς καὶ τὸ ἀπορηματικὸν ἐνίοτε ἀντὶ βραχέος. διὸ τοῦτο μὲν περισπᾶται ἀντιστρόφως, ἐκεῖνο δὲ ὀξύνεται.\n194. Δίκα ἐνταῦθα γράφε, μὴ δίκαια· οὕτω γὰρ ἔχει πρὸς τὸ μέτρον ὀρθῶς.\n195.―207. Ἡ ἀντιστροφὴ αὕτη τῆς β′ στροφῆς, ἧς ἡ ἀρχὴ πότνια πότνια νύξ καὶ αὐτὴ κώλων ἐστὶν ὁμοίων ἐκείνῃ καὶ ἰσομέτρων ιγ′, ἐν μέντοι τῷ ϛ′ κώλῳ πεντασυλλάβους ἔχει τοὺς δύο παίωνας· ἐπὶ τῷ τέλει δύο διπλαῖ, ἡ μὲν ἐν ἀρχῇ τοῦ τελευταίου κώλου, ἡ δὲ κατὰ τὸ τέλος, ἀμφότεραι μὲν ἔξω νενευκυῖαι, δηλοῦσαι ὅτι τέλος ἔσχε τὰ ἀποδιδόμενα, ἤτοι τὰ ἀνταποδιδόμενα, ἐν τῷ ιβ′ κώλῳ.\n208.―315. Αἱ ἑξῆς αὗται ἀμοιβαὶ περίοδοι στίχων εἰσὶν ἰαμβικῶν τριμέτρων ἀκαταλήκτων ρή, ὧν τελευταῖος κάματος βροτοῖσιν ἀπορία τε γίνεται. μετὰ μέντοι τὸν ξζ′ στίχον καὶ τὸν ξθ′ κῶλα δύο μονόμετρα βραχυκατάληκτα. ἐπὶ ταῖς ἀποθέσεσι παράγραφος, ἐπὶ δὲ τῷ τέλει κορωνίς.\n316.―331. Τὰ τοιαῦτα εἴδη τῶν χορῶν καλεῖται κατὰ σχέσιν, ὡς εἴρηται. ἔστι δὲ τὸ ᾆσμα μιᾶς στροφῆς, εἰσὶ δὲ τὰ κῶλα τῆς στροφῆς ιϛ′, καὶ τὰ τῆς ἀντιστροφῆς τοσαῦτα. τὸ α′ ἰαμβικὸν μονόμετρον βραχυκατάληκτον, ἤτοι κώλου τμῆμα. τὸ β′ παιωνικὸν δίμετρον ἀκατάληκτον, ἐκ παιώνων δ’ δύο. τὸ γ′ ὅμοιον ἡμιόλιον ἐκ παίωνος δ’ καὶ ἰάμβου. τὸ δ’ ἀντισπαστικὸν τρίμετρον ἀκατάληκτον ἐξ ἀντισπάστου, παίωνος α′ καὶ κρητικοῦ διὰ τὴν ἀδιάφορον. τὸ ε′ καὶ τὸ γ′ κατὰ πάντα ὅμοια. τὸ ϛ′ ὅμοιον τῷ δ’. τὸ ζ′ χοριαμβικὸν τρίμετρον καταληκτικὸν ἐκ χοριάμβου, ἐπιτρίτου α′ καὶ κρητικοῦ διὰ τὴν ἀδιάφορον. τὸ τῆς ἀντιστροφῆς δὲ κῶλον πεντασύλλαβον ἔχει τὸν ἐπίτριτον. τὸ η′ ἀσυνάρτητον ἐκ παιωνικῶν ἡμιολίων δύο συγκείμενον. ἕκαστον δὲ ἐκ παίωνός ἐστι δ’ καὶ ἰάμβου. τὸ θ′ καὶ ί κατὰ πάντα ὅμοια. τὸ ιά ἀντισπαστικὸν δίμετρον ὑπερκατάληκτον ἐξ ἐπιτρίτου α′, παίωνος α′ καὶ συλλαβῆς· εἰ δὲ βούλει, ἀκατάληκτον. τὸ ιβ′ χοριαμβικὸν δίμετρον καταληκτικὸν ἐκ χοριάμβου καὶ μολοσσοῦ. τὸ δέ γε τῆς ἀντιστροφῆς κῶλον ἐπίτριτον ἔχει γ′ ἀντὶ χριάμβου. τὸ ιγ′ ἐξ ἐπιτρίτον γ′ καὶ α′ καὶ συλλαβῆς. τὸ δ’ ἀντισπαστικὸν δίμετρον ὑπερκατάληκτον, τῶν β′ πρώτων ποδῶν χορείων. τὸ ιε′ παιωνικὸν τρίμετρον ἀκατάληκτον, ἐκ παιώνων δ’ δύο. τοῦ β′ ἐνταῦθα μὲν πεντασυλλάβου, ἐν δὲ τῷ τῆς ἀντιστροφῆς κώλῳ ἑξασυλλάβου, καὶ κρητικοῦ διὰ τὴν ἀδιάφορον. τὸ ιϛ′ ἰωνικὸν ἀπ’ ἐλάττονος τρίμετρον καταληκτικὸν ἐκ παίωνος δ’ ἀντὶ ἰωνικοῦ, διιάμβου καὶ κρητικοῦ. ἐπὶ τῷ τέλει τῆς μὲν στροφῆς παράγραφος, τῆς δὲ ἀντιστροφῆς κορωνίς.\n323. Τινύμεναι διὰ τὸ μέτρον ἓν ν′ ὀφείλεις γράφειν. οὕτω γὰρ ἔχει πρὸς τὸ κῶλον τῆς ἀντιστροφῆς οἰκείως.\n348.―355. Τοῦτο οὐκ ἔστιν ἐπῳδὸς, ὡς ἄν τις ἴσως οἰηθείη διὰ τὸ κεῖσθαι μετὰ τὴν στροφὴν καὶ ἀντιστροφὴν, ἀλλὰ καλεῖται σύστημα ἐπιφθεγματικὸν, ὡς προσφθεγγόμενον τὸν Μενέλαον προσιόντα. αἱ μὲν γὰρ ἐπῳδοὶ οὐκ εἰσὶ μονοειδοῦς μέτρου, ἀλλὰ διάφοροι, τοῦτο δὲ μονοειδοῦς· κώλων γάρ ἐστιν ἀναπαιστικῶν η′, ὧν τὸ γ′ καὶ τὸ ϛ′ μονόμετρα, ἤτοι ἀναπαιστικὴ βάσις, τὰ λοιπὰ δίμετρα ἀκατάληκτα, τὸ δὲ η′ καταληκτικὸν, ἤτοι ἑφθημιμερὲς, ὃ καλεῖται παροιμιακόν. ἐπὶ τῷ τέλει παράγραφος.\n356.―728. Αἱ ἑξῆς αὗται περίοδοι τριμέτρων ἀκαταλήκτων εἰσὶν τοα′, ὧν τελευταῖος κρείσσων γαλήνης ναυτίλοισιν εἰσορᾶν. ἐπὶ ταῖς ἀποθέσεσι παράγραφος, ἐπὶ δὲ τῷ τέλει κορωνίς.\n523.ἀμυνῶ: οὐ χρὴ γράφειν ἀμύνω ἐπὶ ἐνεστῶτος, μοκρὰ γάρ ἐστιν ἐπὶ τοῦ ἐνεστῶτος τὰ διὰ υνω ῥήματα· ἀλλ’ ἀμυνῶ ἐπὶ μέλλοντος. οὕτω γὰρ ἁρμόζεται τῶ μέτρῳ. ὁ γὰρ μέλλων τῆς ε′ συζυγίας τῶν βαρυτόνων τὰ ἀμετάβολα, φησὶ, τηρεῖ μετὰ συστολῆς τῆς παραληγούσης, καὶ περισπωμένου τοῦ τόνου.\n729.―806. Ἁρμιδίως ἐνταῦθα τῷ τροχαϊκῷ ἐχρήσατο μέτρῳ πρὸς σπουδὴν τοῦ ὑποκριτοῦ· εἰσὶ γὰρ οἱ ἐντεῦθεν στίχοι τροχαϊκοὶ τετράμετροι καταληκτικοὶ οη′, ὧν τελευταῖος μυρίων κρείσσων ὁμαίμων ἀνδρὶ κεκτῆσθαι φίλος. ἐπὶ τῷ τέλει κορωνίς.\n807.―830. Τὰ τοιαῦτα εἴδη τῶν χορῶν καλεῖται ἐπῳδικὰ, ὡς εἴρηται. ἔστι δὲ τὰ παρόντα τριὰς ἐπῳδικὴ, καὶ εἰσὶ τῆς στροφῆς τὰ κῶλα ιβ′, καὶ τὰ τῆς ἀντιστροφῆς τοσαῦτα. τὸ α′ χοριαμβικὸν δίμετρον ἀκατάληκτον, ἐκ διτροχαίου πεντασυλλάβου καὶ χοριάμβου· εἰ δὲ βούλει, ἰωνικὸν, ἢ παιωνικὸν δίμετρον ὑπερκατάληκτον, ἐκ παιώνων δύο α′ καὶ β′ καὶ συλλαβῆς. τὸ β′ καὶ τὸ γ′ ὅμοια κατὰ πάντα. τὸ δὲ δ’ ἰωνικὸν τρίμετρον ἀκατάληκτον ἐκ παίωνος δ’, ἰωνικοῦ ἀπὸ μείζονος καὶ ἐπιτρίτου β′. τὸ ε′ ἐπιχοριαμβικὸν τρίμετρον ἀκατάληκτον, καλούμενον Εὐπολίδειον, ἑκατέρωθεν ἔχον ἰαμβικὰς συζυγίας, μέσον δὲ τὸν χορίαμβον, καὶ ἔστι τῶν πολυσχηματίστων. τὸ ϛ′ ἰωνικὸν ἀπὸ μείζονος τρίμετρον βραχυκατάληκτον ἐκ παίωνος δ’, ἰωνικοῦ καὶ τροχαίου. ἔχει δὲ ἐνταῦθα τὸν ἰωνικὸν πεντασύλλαβον. τὸ ζ′ ἀναπαιστικὸν πενθημιμερές. ἐνταῦθα δὲ καὶ δάκτυλον ἔχει τὸν α′ πόδα. τὸ η′ ὅμοιον ἑφθημιμερές. εἰ δὲ ἐν τοῖς κώλοις ἀναρμόστως οἱ πόδες κεῖνται, οὐ θαῦμα· τοῦ αὐτοῦ γὰρ μέτρου εἰσὶν ἀμφότεροι, ὅ τε δάκτυλος καὶ ὁ ἀνάπαιστος. τὸ θ′ προσοδιακὸν δίμετρον ἀκατάληκτον, ἐξ ἰωνικοῦ ἀπ’ ἐλάττονος καὶ χοριάμβου διὰ τὴν ἀδιάφορον. ἐνταῦθα δὲ πεντασύλλαβον ἔχει τὸν ἰωνικόν. τὸ ί ἰωνικὸν ἀπ’ ἐλάττονος τρίμετρον βραχυκατάληκτον ἐξ ἐπιτρίτου γ′ ἀντὶ ἰωνικοῦ, καὶ σπονδείου. τὸ ια′ ἰαμβικὸν ἑφθημιμερὲς, τοῦ β′ ποδὸς ἀναπαίστου· εἰ δὲ βούλει, ἰωνικὸν ἀπὸ μείζονος δίμετρον ἀκατάληκτον, ἐκ παίωνος β′ καὶ ἐπιτρίτου β′. τὸ ιβ′ ἰαμβικὸν δίμετρον βραχυκατάληκτον. ἐπὶ τῷ τέλει τῆς στροφῆς καὶ τῆς ἀντιστροφῆς παράγραφος.\n823.ἀσέβεια μεγάλη: ἀσέβεια ποικίλη γράφε, μὴ μεγάλη, ἵν’ οἰκείως ἔχῃ τὸ κῶλον πρὸς τὸ τῆς στροφῆς. αὕτη ἡ κατασκευὴ πρὸς τὸ οὐ καλὸν διὰ μέσου ῥηθέντος. Bar. 74.\n829.τιμῶν χάριν: τίνων χάριν γράφειν δεῖ καὶ μὴ τιμῶν. τοῦτο μὲν γὰρ μακρὸν ἔχει τὸ ί, ἐκεῖνο δὲ βραχύ. καὶ μὴ ἐσαεί, ἀλλ’ ἐσαιεί· οὕτω γὰρ ἔχει τὰ κῶλα οἰκείως πρὸς τὰ τῆς στροφῆς. Bar. 74.\n832.―844. Τῆς ἐπῳδοῦ ταύτης τὰ κῶλά ἐστι ιγ′. τὸ α′ ἀναπαιστικὸν δίμετρον ἀκατάληκτον, ἐκ δύο δακτύλων καὶ δύο ἀναπαίστων, τοῦ β′ διαλελυμένου καὶ γεγονότος προκελευσματικοῦ, ἤτοι τετραβράχεος. τὸ β′ ἀναπαιστικὴ βάσις, ἤτοι μονόμετρον. εἰ δὲ βούλει, ἰωνικὸν ἀπὸ μείζονος μονόμετρον ὑπερκατάληκτον. τὸ γ′ ἀσυνάρτητον ἐκ δακτυλικοῦ διμέτρου καὶ τροχαϊκοῦ ἰθυφαλλικοῦ. εἰ δὲ βούλει, ἀντισπαστικὸν τρίμετρον καταληκτικὸν, ἐξ ἐπιτρίτου τετάρτου, διιάμβου καὶ βακχείου. τὸ δ’ τροχαϊκὸν ἰθυφαλλικὸν, τοῦ γ′ ποδὸς ἀναπαίστου. εἰ δὲ βούλει, ἰωνικὸν ἀπ’ ἐλάσσονος, ἐκ τροχαϊκῆς συζυγίας, ἤτοι ἐπιτρίτου β′ καὶ ἀναπαίστου. καὶ ἔστιν ἑφθημιμερές. τὸ ε′ ὅμοιον ἰωνικὸν ἐξ ἐπιτρίτου α′ καὶ ἀναπαίστου. τὸ ϛ′ παιωνικὸν δίμετρον ὑπερκατάληκτον ἐκ παιώνων πρώτων δύο καὶ συλλαβῆς. τὸ ζ′ ἀναπαιστικὸν ἑφθημιμερές. τὸ η′ ἰαμβικὸν δίμετρον βραχυκατάληκτον, τοῦ α′ ποδὸς ἀναπαίστου. εἰ δὲ βούλει, ἰωνικὸν ἀπ’ ἐλάττονος ἑφθημιμερὲς ἐκ παίωνος γ′ ἀντὶ ἰωνικοῦ καὶ μολοσσοῦ. τὸ θ′ χοριαμβικὸν δίμετρον ἀκατάληκτον διὰ τὴν ἀδιάφορον. τὸ ί ἐπιχοριαμβικὸν δίμετρον ἀκατάληκτον ἐξ ἐπιτρίτου β′ πεντασυλλάβου καὶ χοριάμβου, τὸ ια′ προσοδιακὸν δίμετρον ὑπερκατάληκτον ἐκ χοριάμβου, ἰωνικοῦ ἀπὸ μείζονος καὶ συλλαβῆς. τὸ ιβ′ τροχαϊκὸν ἑφθημιμερὲς, τῶν πρώτων δύο ποδῶν χορείων. τὸ ιγ′ ἀντισπαστικὸν δίμετρον ὑπερκατάληκτον ἐξ ἀντισπάστου, διιάμβου καὶ συλλαβῆς. ἐπὶ τῷ τέλει κορωνὶς καὶ παράγραφος· ταῦτα γάρ ἐστι σημεῖα τοῦ τέλους τῆς ἐπῳδοῦ.\n844.―959. Αὗται αἱ περίοδοι στίχων εἰσὶν ἰαμβικῶν τριμέτρων ἀκαταλήκτων ριγ′. ὧν τελευταῖος ὡς εἰς στεναγμοὺς καὶ γόους δραμουμένη. ἐπὶ ταῖς ἀποθέσεσι παράγραφος, ἐπὶ δὲ τῷ τέλει κορωνίς.\n960―970. Τὰ τοιαῦτα εἴδη καλεῖται κατὰ σχέσιν, ὡς εἴρηται, καὶ εἰσὶ τῆς παρούσης στροφῆς τὰ κῶλα ια′, καὶ τὰ τῆς ἀντιστροφῆς τοσαῦτα. τὸ α′ ἴαμβος τρίμετρος ἀκατάληκτος καθαρός. τὸ β′ ὅμοιον, ἐπιμεμιγμένον χορείοις. τὸ γ′ τροχαϊκὸν ἰθυφαλλικόν. τὸ δ′ ὅμοιον τῷ β′. τὸ ε′ ἀσυνάρτητον, ἐκ β′ τροχαϊκῶν πενθημιμερῶν. τὸ ϛ′ ἴαμβος τρίμετρος. τὸ ζ′ ὅμοιον, ἐπιμεμιγμένον καὶ ἑτέροις ποσί. τὸ η′ τροχαϊκὸν δίμετρον ἀκατάληκτον. τὸ θ′ ἰαμβικὸν δίμετρον ἀκατάληκτον, τοῦ α′ ποδὸς χορείου, τοῦ β′ ἀναπαίστου. τὸ ί τροχαϊκὸν ἑφθημιμερὲς, ὃ καλεῖται Εὐριπίδειον, ἢ ληκύθιον. τὸ ια′ ἀσυνάρτητον ἐξ ἰαμβικῆς βάσεως, καὶ τροχαϊκοῦ ἰθυφαλλικοῦ. ἐπὶ τῷ τέλει ἀμφοτέρων παράγραφος.\n973.οὕτω χρὴ γράφειν καὶ τὰ παρόντα κῶλα, ἵν’ εἴη πρὸς τὰ μέτρα ὀρθά· καὶ ὁ οἶκος ὁ πάλαι διὰ τὰς εὐδαιμονίας ζηλωτὸς ὢν βέβηκε καὶ οἴχεται. καὶ τὸν ἄλλον στίχον πολύστονά τε δὴ καὶ πολύπονα, ἵν’ εἴη ἴαμβος, ὡς ὁ τῆς στροφῆς. ἐλλιπὴς γὰρ ἦν, διὸ καὶ διωρθώθη παρ’ ἡμῶν, καὶ οἶμαι ὡς καλῶς.\n982.―1012. Μετὰ τὴν κατὰ σχέσιν στροφὴν ἑτέραν τίθησιν ἀπολελυμένην στροφήν· εἰσὶ γὰρ τὰ παρόντα εἴδη μονόστροφα καὶ συστηματικὰ κατὰ περιορισμοὺς ἀνίσους, καὶ μετρικὰ ἄτακτα. τὰ κῶλα πάντα λζ′. τὸ α′ περίοδος ἐξ ἰαμβικῆς καὶ τροχαϊκῆς βάσεως. τὸ β′ ἰαμβικὸν δίμετρον ἀκατάληκτον καθαρόν. τὸ γ′ τροχαϊκὸν ἑφθημιμερὲς Εὐριπίδειον. τὸ δ’ ἐπιωνικὸν τρίμετρον βραχυκατάληκτον, ἐκ παίωνος δ’, ἰωνικοῦ ἀπὸ μείζονος κατὰ συνίζησιν καὶ ἰάμβου. τὸ ε′ ἰαμβικὸν δίμετρον ὑπερκατάληκτον. τὸ ϛ′ ἰωνικὸν ἀπ’ ἐλάττονος δίμετρον ὑπερκατάληκτον ἐξ ἐπιτρίτου α′, παίωνος δ’ ἀντὶ ἰωνικοῦ καὶ συλλαβῆς. τὸ ζ′ ὅμοιον τῷ β′. τὸ η′ ὅμοιον ἐκ χορείων δι’ ὅλου. τὸ θ′ ἰαμβικὴ βάσις. τὸ ί τροχαϊκὸν ἰθυφαλλικόν. τὸ ια′ ἀσυνάρτητον ἐξ ἀναπαιστικῆς βάσεως καὶ ἰαμβικοῦ διμέτρου βραχυκαταλήκτου· εἰ δὲ βούλει, χοριαμβικὸν τρίμετρον βραχυκατάληκτον, ἐκ σπονδείου, διιάμβου καὶ σπονδείου αὖθις. τὸ ιβ′ ὅμοιον τῷ β′. τὸ ιγ′ ὅμοιον ἑφθημιμερὲς, τοῦ β′ ποδὸς χορείου. τὸ ιδ’ ἰωνικὸν τρίμετρον βραχυκατάληκτον, ἐξ ἰωνικοῦ ἀπ’ ἐλάττονος, διιάμβου καὶ δύο συλλαβῶν ἀδιαφόρων. τὸ ιε′ ὅμοιον τῷ ιγ′, καθαρὸν ἰαμβικόν. τὸ ιϛ′ ἀσυνάρτητον ἐκ δύο τροχαϊκῶν ἑφθημιμερῶν· εἰ δὲ βούλει, ἐξ ἰθυφαλλικῶν καὶ ἰαμβικῆς βάσεως. τὸ ιζ′ τροχαϊκὸν πενθημιμερές. τὸ ιη′ ἰωνικὸν δίμετρον ἀκατάληκτον, ἐκ παίωνος α′, ἀντὶ ἰωνικοῦ ἀπὸ μείζονος, καὶ τροχαϊκῆς συζυγίας, ἤτοι ἐπιτρίτου β′· εἰ δὲ βούλει, ἰαμβικὸν ἑφθημιμερὲς, τοῦ α′ ποδὸς δακτύλου. τὸ ιθ′ ὅμοιον τῷ β′. τὸ κ′ ὅμοιον τῷ γ′. τὸ κα′ ἴαμβος τρίμετρος. τὸ κβ′ ὅμοιον τῷ ιέ. τὸ κγ′ ὅμοιον κατὰ πάντα τῷ η′. τὸ κδ’ ἀναπαιστικὸν πενθημιμερές. τὸ κε′ τροχαϊκὸν τρίμετρον ἀκατάληκτον, τοῦ α′ ποδὸς χορείου, ὃ καλεῖται Στησιχόρειον, ἔχον τὸ Πινδαρικὸν ἔθος, ἴαμβον δηλονότι τὸν τελευταῖον πόδα. τὸ κϛ′ ἰαμβικὸν τρίμετρον βραχυκατάληκτον, τοῦ α′ ποδὸς χορείου. τὸ κζ′ ὅμοιον καθαρὸν ἰαμβικόν. τὸ κη′ ὅμοιον τῷ κδ′. τὸ κθ′ δακτυλικὸν τετράμετρον· κατὰ γὰρ μονοποδίαν μετρεῖται τὰ δακτυλικὰ, ὡς εἴρηται. τὸ λ′ ὅμοιον. τὸ λα′ ἀναπαιστικὴ βάσις· εἰ δὲ βούλει, δακτυλικὸν τρίμετρον. τὸ λβ′ ὅμοιον καταληκτικὸν, ἤτοι ἑφθημιμερές. τὸ λγ′ ἀναπαιστικὴ βάσις. τὸ λα′, εἰ καὶ ἀναπαιστικὴ βάσις ἐγράφη, ἀλλ’ οὐκ ἔστιν· ἔστι γὰρ ἀναπαιστικὸν δίμετρον ἀκατάληκτον. ὡσαύτως καὶ τὸ λγ′ δακτυλικὸν τρίμετρον. τὸ λδ′ ὅμοιον, δίμετρον ἀκατάληκτον, τοῦ α′ ποδὸς ἔχοντος συνίζησιν τῶν δύο βραχέων εἰς βραχὺ, ἵνα ἀνάπαιστος γένηται. τὸ λε′ ὅμοιον καθαρόν. τὸ λϛ′ ὅμοιον τῷ γ′ Εὐριπίδειον. τὸ λζ′ ὅμοιον κατὰ πάντα τῷ ιε′, οἵου βούλει μέτρου. ἐπὶ ταῖς ἀποθέσεσι τῶν συστημάτων παράγραφος, ἐπὶ δὲ τῷ τέλει κορωνίς.\n1013―1017. Σύστημα κατὰ περικοπὴν ἀνομοιομερὲς, κώλων ἀναπαιστικῶν ἕξ. ὧν τὸ δ’ μονόμετρον, τὰ δὲ λοιπὰ δ′ δίμετρα ἀκατάληκτα, τὸ δὲ ϛ′ καταληκτικὸν, ἤτοι ἑφθημιμερὲς παροιμιακόν. ἐπὶ τῷ τέλει παράγραφος.\n1018―1245. Καὶ αἱ ἑξῆς αὗται περίοδοι στίχων εἰσὶν ἰαμβικῶν τριμέτρων ἀκαταλήκτων σκη′, ὧν τελευταῖος ἢ ζῆν ἅπασιν ἢ θανεῖν ὀφείλεται. μετὰ δὲ τὸν λδ ′ καὶ τὸν ρλζ′ τμῆμα κώλον τὸ φεῦ. ἐπὶ ταῖς ἀποθέσεσι παράγραφος, ἐπὶ δὲ τῷ τέλει κορωνίς.\n1248―1250. Τὰ ἑξῆς ταῦτα εἴδη καλεῖται καὶ, ὡς εἴρηται, ἀλλοιόστροφα· εἰσὶ δὲ κατὰ σχέσιν. τῆς παρούσης οὖν στροφῆς τὰ κῶλα εἰσὶ ε′. τὸ α′ ἰωνικὸν ἀπὸ μείζονος δίμετρον καταληκτικὸν ἐκ παίωνος β′ ἀντὶ ἰωνικοῦ καὶ κρητικοῦ. τὸ β′ ὅμοιον τρίμετρον ἀκατάληκτον ἐκ παίωνος β′, ἰωνικοῦ πεντασυλλάβου καὶ ἐπιτρίτου α′. τὸ γ′ ὅμοιον τρίμετρον βραχυκατάληκτον ἐκ παίωνος δ′ ἀντὶ ἰωνικοῦ ἀπ’ ἐλάττονος, διιάμβου καὶ δύο συλλαβῶν ἀδιαφόρων. τὸ δ′ παιωνικὸν δίμετρον ἀκατάληκτον ἐκ δύο παιώνων δ′. τὸ ε′ ἰωνικὸν δίμετρον ἀκατάληκτον ἐκ παίωνος β′ ἀντὶ ἰωνικοῦ ἀπὸ μείζονος καὶ διιάμβου. ἐπὶ τῷ τέλει παράγραφος καὶ δύο διπλαῖ διὰ τὴν ἀνταπόδοσιν, ἡ μὲν ἐν ἀρχῇ τοῦ κώλου, ἡ δὲ κατὰ τὸ τέλος. Bar. 74\n1251. 1252. Σύστημα κατὰ περικοπὴν στίχων ἰαμβικῶν β′. ἐπὶ τῷ τέλει παράγραφος.\n1248. 1249.τίνα θροεῖς λόγον, σὺ πότνια: οὕτω χρὴ γράφειν τόδε τὸ κῶλον· οὕτω γὰρ ἔχει οἰκείως πρὸς τὸ κῶλον τῆς ἀντιστροφῆς· εἰ δὲ ἄλλως γράψεις, οὐχ ἁρμόσει τῷ μέτρῳ. Bar. 74.\n1253―1257. Ἡ β′ αὕτη στροφὴ κώλων ἐστὶ ε′. τὸ α′ ἰαμβικὸν δίμετρον ἀκατάληκτον, τῶν δύο πρώτων ποδῶν χορείων. τὸ β′ παιωνικὸν ἡμιόλιον ἐκ παίωνος δ′ καὶ ἰάμβου. τὸ γ′ ἰωνικὸν ἀκατάληκτον τρίμετρον ἐκ παιώνων β′ ἀντὶ ἰωνικοῦ ἀπὸ μείζονος καὶ διιάμβου διὰ τὴν ἀδιάφορον. τὸ δ’ ἰαμβικὸν ἑφθημιμερὲς, τοῦ β′ καὶ γ′ ποδὸς ἀναπαίστου· εἰ δὲ βούλει, προσοδιακὸν δίμετρον ὑπερκατάληκτον, ἐκ παίωνος β′, ἀντὶ ἰωνικοῦ ἀπὸ μείζονος, καὶ χοριάμβου καὶ συλλαβῆς. τὸ ε′ ὅμοιον ἀντεστραμμένον πρῶτον ἔχον τὸν χορίαμβον· εἰ δὲ βούλει, δακτυλικὸν ἑφθημιμερές. εἶτα παράγραφος καὶ β′ διπλαῖ.\n1258. 1259. Σύστημα κατὰ περικοπὴν στίχων ἰαμβικῶν τριῶν. ἐπὶ τῷ τέλει παράγραφος.\n1261.―1265. Ἡ γ′ αὕτη στροφὴ κώλων ἐστὶν ε′. τὸ α′ καὶ β′ παιωνικὸν ἡμιόλιον, ἐκ παίωνος δ′ καὶ ἰάμβου. τὸ γ′ ἰαμβικὸν καθαρὸν ἑφθημιμέρες. τὸ δ’ ἀναπαιστικὴ βάσις, εἰ δὲ βούλει, ἰωνικὸν ἀπὸ μείζονος, μονόμετρον ὑπερκατάληκτον. τὸ ε′ ὅμοιον τῷ α′. ἐπὶ τῷ τέλει παράγραφος καὶ δύο διπλαῖ, ἡ μὲν ἐν ἀρχῇ τοῦ κώλου, ἐκτὸς νενευκυῖα, ἡ δὲ κατὰ τὸ τέλος, ἐντὸς νενευκυῖα.\n1266.―1270. Ἡ ἀντιστροφὴ αὕτη τῆς α′ ἐστὶ στροφῆς, ἧς ἡ ἀρχὴ Μυκηνίδες ὦ φίλαι. κώλων γάρ ἐστι καὶ αὕτη ε′ ἰσομέτρων ἐκείνοις. τὸ μέντοι α′ κῶλον τετρασύλλαβον ἔχει τὸν κρητικόν. τὸ δὲ β′ οὐ καλῶς εἶχε· διὸ καὶ ἀντιγέγραπται παρ’ ἐμοῦ, καὶ ἔχει νῦν ὀρθῶς. ἐπὶ τῷ τέλει παράγραφος.\n1271. 1272. Κατὰ περικοπὴν ἴαμβοι β′ τρίμετροι. ἐπὶ τῷ τέλει παράγραφος. Bar. 74.\n1273―1277. Ἡ ἀντιστροφὴ αὕτη τῆς β′ ἐστὶ στροφῆς, ἧς ἡ ἀρχὴ τί δέ με τόδε χρέος. κώλων γάρ ἐστι καὶ αὕτη ἰσομέτρων ἐκείνῃ ε′. ἐπὶ τῷ τέλει παράγραφος.\n1278.―1280. Κατὰ περικοπὴν ἴαμβοι τρίμετροι γ′. ἐπὶ τῷ τέλει παράγραφος. Bar. 74.\n1281.―1285. Ἡ ἀντιστροφὴ αὕτη τῆς τρίτης ἐστὶ στροφῆς, ἧς ἡ ἀρχὴ δόχμια νῦν κόρας. καὶ αὕτη γὰρ κώλων ἐστὶν ὁμοίων ἐκείνῃ ε′, ἐν μέντοι τῷ ε′ κώλῳ ἀντὶ ἰάμβου ἔχει σπονδεῖον· ἀδιάφοροι γάρ εἰσιν αἱ καταλήξεις τῶν κώλων καὶ ὁ παρατέλευτος πούς· ἔνθα γὰρ ἰαμβικὴ κεῖται συζυγία, ἐναλλάττουσι τοὺς χρόνους, καὶ ἀντὶ διιάμβου ἐπιτιθέασιν ἐπίτριτον, ὃς σύγκειται ἐκ σπονδείου καὶ ἰάμβου, ἢ ἐξ ἰάμβου καὶ σπονδείου. ἔστι δὲ ὅτε κεῖται καὶ δισπόν δειον. ἐπὶ τῷ τέλει τῆς παρούσης ἀντιστροφῆς παράγραφος.\n1288.―1290. Τὰ ἑξῆς ταῦτα εἴδη καλεῖται κυρίως ἀνομοιόστροφα, διὰ τὸ μὴ εἶναι κατὰ σχέσιν. ἔστι γοῦν τῆς παρούσης στροφῆς τὰ κῶλα δ′. τὸ α′ παιωνικὸν ἡμιόλιον ἐκ παίωνος δ′ καὶ σπονδείου. τὸ β′ ἰωνικὸν ἀπ’ ἐλάσσονος ἡμιόλιον ἐξ ἰωνικοῦ καὶ σπονδείου. τὸ γ′ καὶ δ′ ὅμοια τῷ πρώτῳ. ἐπὶ τῷ τέλει παράγραφος.\n1291. 1292. Κατὰ περικοπὴν στίχοι β′ ἰαμβικοί. ἐπὶ τῷ τέλει παράγραφος. Bar. 74.\n1295. a. b. Ἡ στροφὴ αὕτη κώλων ἐστὶ β′. τὸ α′ ἀντισπαστικὸν ἡμιόλιον ἐξ ἀντισπάστου καὶ τροχαίου. τὸ β′ ἰαμβικὸν καθαρὸν πενθημιμερές. ἐπὶ τῷ τέλει παράγραφος.\n1296.―1298. Κατὰ περικοπὴν στίχοι ἰαμβικοὶ γ′. ἐπὶ τῷ τέλει παράγραφος.\n1299.―1300. Ἡ στροφὴ αὕτη κώλων ἐστὶ β′. τὸ α′ δακτυλικὸν τετράμετρον. τὸ β′ ἀσυνάρτητον ἐκ δακτυλικῆς διποδίας καὶ τροχαϊκοῦ ἰθυφαλλικοῦ. ἐπὶ τῷ τέλει παράγραφος.\n1302―1310. Σύστημα κατὰ περικοπὴν ἀνομοιομερὲς κώλων η′. τὸ α′ δακτυλικὸν τετράμετρον καθαρόν. τὸ β′ καὶ γ′ καὶ τὸ δ′ καὶ ε′ ἀναπαιστικὰ δίμετρα ἀκατάληκτα· ἔχει δὲ τὸ γ′ τὸν β′ πόδα προκελευσματικὸν, ἤτοι τετράβραχυν, τὸ δὲ ε′ τὸν β′ πόδα χορεῖον. τὸ ϛ′ ἰαμβικὸν ἑφθημιμερὲς ἐκ χορείων. τὸ ζ′ ὅμοιον. τὸ η′ τροχαϊκὸν δίμετρον ἀκατάληκτον. ἐπὶ τῷ τέλει δύο διπλαῖ ἔξω νενευκυῖαι, ἡ μὲν ἐν ἀρχῇ τοῦ κώλου, ἡ δὲ κατὰ τὸ τέλος.\n1311.―1360. Αἱ ἑξῆς αὗται περίοδοι στίχων εἰσὶν ἰαμβικῶν τριμέτρων ἀκαταλήκτων μή, ὧν τελευταῖος τὰς μὲν γὰρ οἶδα συμφορὰς, τὰς δ’ οὐ σαφῶς. μετὰ δὲ τὸν μβ′ κῶλα τρία. τὸ α′ ἰωνικὸν ἀπὸ μείζονος τρίμετρον ἀκατάληκτον ἐξ ἰαμβικῆς συζυγίας καὶ παιώνων β′ ἀντὶ ἰωνικοῦ. τὸ β′ ἀντισπαστικὸν μονόμετρον ὑπερκατάληκτον καθαρόν. τὸ γ′ ἰωνικὸν ἐξ ἰωνικοῦ ἀπὸ ἐλάττονος, διιάμβου καὶ δακτύλου. ἐπὶ ταῖς ἀποθέσεσι παράγραφος καὶ ἐπὶ τῷ τέλει κορωνίς.\n1361.―1368. Σύστημα κατὰ περικοπὴν ἀνομοιομερὲς κώλων καὶ στίχων θ′. τὸ α′ παιωνικὸν ἡμιόλιον ἐκ παίωνος δ’ καὶ ἰάμβου. τὸ β′ ὅμοιον δίμετρον ὑπερκατάληκτον, ἐκ παιώνων β′ δύο καὶ συλλαβῆς· εἰ δὲ βούλει, ἰαμβικὸν ἑφθημιμερὲς, τοῦ β′ ποδὸς χορείου, τοῦ δὲ γ′ δακτύλου. τὸ γ′ ἀναπαιστικὸν δίμετρον ὑπερκατάληκτον. τὸ δ’ ἰαμβικὸν δίμετρον ἀκατάληκτον ἐκ τριῶν χορείων καὶ πυρριχίου, ἢ ἰάμβου διὰ τὴν ἀδιάφορον. τὸ ε′ τροχαϊκὸν πενθημιμερές· εἰ δὲ βούλει, ἀντισπαστικὸν μονόμετρον ὑπερκατάληκτον ἐξ ἐπιτρίτου δ′ καὶ συλλαβῆς. τὸ ζ′, η′, θ′ ἰαμβικοὶ τρίμετροι ἀκατάληκτοι. ἐπὶ τῷ τέλει παράγραφος.\n1369.―1379. Τὰ τοιαῦτα εἴδη καλεῖται μονοστροφικὰ καὶ μετρικὰ ἄτακτα. εἰσὶ δὲ καὶ ἀνομοιόστροφα· οὐ γὰρ ἔχει σχέσιν πρὸς τὸ ἑξῆς. τὰ δὲ κῶλα τῆς παρούσης στροφῆς εἰσὶν ια′. τὸ α′ ἰωνικὸν τρίμετρον ἀκατάληκτον ἐκ τροχαϊκῆς συζυγίας, ἤτοι ἐπιτρίτου δ′, παίωνος β′ ἀντὶ ἰωνικοῦ ἀπὸ μείζονος, καὶ διτροχαίου. τὸ β′ τροχαϊκὸν δίμετρον ἀκατάληκτον. τὸ γ′ ἰαμβικὸν τρίμετρον καταληκτικόν. τὸ δ′ τροχαϊκὸν ἑφθημιμερὲς Εὐριπίδειον. τὸ ε′ δακτυλικὸν τρίμετρον ἐκ σπονδείων. τὸ ϛ′ τροχαϊκὸν ἰθυφαλλικόν. τὸ ζ′ ὅμοιον ἔφθημιμερές. τὸ η′ ὅμοιον δίμετρον ἀκατάληκτον, τοῦ α′ ποδὸς χορείου, τοῦ δὲ τελευταίου ἀδιαφόρου· εἰ δὲ βούλει, ἰωνικὸν δίμετρον ὑπερκατάληκτον, ἐκ παίωνος δ′ καὶ β′ ἀντὶ ἰωνικοῦ ἀπὸ μείζονος καὶ συλλαβῆς. τὸ θ′ ἰαμβικὸν ἑφθημιμερὲς, τοῦ γ′ ποδὸς χορείου. τὸ ι′ τροχαϊκὸν ἑφθημιμερές. τὸ ια′ παιωνικὸν δίμετρον ἀκατάληκτον ἐξ ἀντισπάστου καὶ δακτύλου. ἐπὶ τῷ τέλει παράγραφος. ἐν εἰσθέσει στίχος ἴαμβος τρίμετρος.\n1381.―1392. Καὶ ἡ παροῦσα στροφὴ μονόστροφός ἐστι κώλων ιε′. τὸ α′ ἀναπαιστικὸν ἑφθημιμερές. τὸ β′ τροχαϊκὸν δίμετρον ἀκατάληκτον, τοῦ α′ ποδὸς χορείου. τὸ γ′ ἰωνικὸν ἀπὸ μείζονος δίμετρον καταληκτικὸν ἐξ ἰωνικοῦ καὶ χορείου, ἢ ἀναπαιστικοῦ διὰ τὴν ἀδιάφορον. τὸ δ′ τροχαϊκὸν ἑφθημιμερὲς Εὐριπίδειον. τὸ ε′ ὅμοιον τῷ β′, τροχαϊκὸν καθαρόν. τὸ ϛ′ ἀντισπαστικὸν δίμετρον καταληκτικὸν ἐξ ἀντισπάστου καὶ κρητικοῦ. εἰ δὲ βούλει, τροχαϊκὸν ὅμοιον τῷ δ′, ἰάμβου ἀρχομένου. τὸ ζ′ ἰωνικὸν ἀπὸ μείζονος τρίμετρον καταληκτικὸν ἐκ παίωνος δ′, ἰωνικοῦ καὶ ἀμφιβραχέος, ἢ βακχείου διὰ τὴν ἀδιάφορον. τὸ η′ ἐπιχοριαμβικὸν δίμετρον ἀκατάληκτον ἐκ διιάμβου καὶ χοριάμβου. τὸ θ′ ἰαμβικὸν ἑφθημιμερὲς, τοῦ γ′ ποδὸς χορείου· εἰ δὲ βούλει, ἰωνικὸν δίμετρον ἀκατάληκτον ἐξ ἐπιτρίτου γ′, καὶ παίωνος δ′. τὸ ι′ παιωνικὸν ἡμιόλιον ἐκ παίωνος δ’ καὶ σπονδείου. τὸ ια′ τροχαϊκὸν ὅμοιον τῷ ε′. τὸ ιβ′ ἰαμβικὸν δίμετρον βραχυκατάληκτον. τὸ ιγ′ παιωνικὸν δίμετρον ἀκατάληκτον ἐκ παιώνων δ′ δύο. τὸ ιδ′ δακτυλικὸν τετράμετρον καθαρόν. τὸ ιε′ ὅμοιον ἑφθημιμερὲς, ὃ καλεῖται λογαοιδικὸν, διὰ τὸ ἔχειν ἐπὶ τῷ τέλει τροχαϊκὴν συζυγίαν. ἐπὶ τῷ τέλει παράγραφος, ἐν εἰσθέσει δὲ στίχοι ἴαμβοι τρίμετροι β′, εἶτα παράγραφος.\n1395.―1424. Καὶ ἡ παροῦσα στροφὴ μονόστροφός ἐστι κώλων λβ′. τὸ α′ ἀναπαιστικὸν δίμετρον ἀκατάληκτον· εἰ δὲ βούλει, ἀσυνάρτητον ἐκ δακτυλικῆς καὶ ἀναπαιστικῆς βάσεως. τὸ β′ τροχαϊκὸν δίμετρον ἀκατάληκτον. τὸ γ′ ἰαμβικὸν πενθημιμερὲς, τοῦ α′ ποδὸς χορείου. τὸ δ′ ἀναπαιστικὸν δίμετρον ἀκατάληκτον, ἔχον συνίζησιν κατὰ τὸν α′ πόδα. τὸ ε′ ἰαμβικὸν δίμετρον ἀκατάληκτον, τοῦ α′ ποδὸς χορείου, τοῦ δ′ ἀναπαίστου. τὸ ϛ′ τροχαϊκὸν τρίμετρον ὑπερκατάληκτον. τὸ ζ′ ἰαμβικὸν τρίμετρον βραχυκατάληκτον. τὸ η′ ἰαμβικὸν τρίμετρον ἀκατάληκτον, ἔχον κατὰ τὸν ε′ πόδα συνίζησιν. τὸ θ′ ἀναπαιστικὸν ἑφθημιμερές. τὸ ι′ ὅμοιον δίμετρον ἀκατάληκτον, τοῦ δ′ ποδὸς χορείου, ἢ ἀναπαίστου διὰ τὴν ἀδιάφορον. τὸ ια′ ὅμοιον καθαρόν. τὸ ιβ′ ὅμοιον. τὸ ιγ′ ἀσυνάρτητον ἐξ ἀναπαιστικῆς βάσεως, ἢ δακτυλικῆς (δύο γάρ εἰσι σπονδεῖοι) καὶ ἰαμβικοῦ πενθημιμεροῦς. τὸ ιδ′ ἰαμβικὴ βάσις, ἤτοι μονόμετρον. τὸ ιε′ τροχαϊκὸν τρίμετρον βραχυκατάληκτον τὸ ιϛ′ ὅμοιον δίμετρον ὑπερκατάληκτον. τὸ ιζ′ ἰαμβικὸν δίμετρον ἀκατάληκτον. τὸ ιη′ ὅμοιον, δίμετρον καταληκτικὸν, ἤτοι ἑφθημιμερές. τὸ ιθ′ ὅμοιον τρίμετρον καταληκτικὸν, τοῦ δ’ ποδὸς χορείου· ἴαμβος γάρ ἐστι τρίμετρος ἐλλιπὴς μιᾷ συλλαβῇ. τὸ κ′ ὅμοιον τῷ ιϛ′. τὸ κα′ ἰαμβικὸν δίμετρον ἀκατάληκτον ἐκ τριῶν χορείων καὶ ἰάμβου. τὸ κβ′ ὅμοιον ἐκ δύο χορείων καὶ ἀναπαίστου καὶ ἰάμβου, ἢ πυρριχίου διὰ τὴν ἀδιάφορον. τὸ κγ′ ὅμοιον ἐκ δ′ χορείων. τὸ κδ′ δακτυλικὸν δίμετρον· εἰ δὲ βούλει, χοριαμβικὸν ἡμιόλιον ἐκ χοριάμβου καὶ δύο συλλαβῶν ἀδιαφόρων. τὸ κε′ ὅμοιον τῷ ιη′. τὸ κϛ′ ἀντισπαστικὸν μονόμετρον ὑπερκατάληκτον καθαρόν. τὸ κζ′, τὸ κη′, τὸ κθ′, τὸ λ′, τὸ λα′, καὶ τὸ λβ′ ὅμοιά εἰσι κατὰ πάντα, καὶ εἰσὶν ἰωνικὰ ἡμιόλια, ἐκ τροχαϊκῆς συζυγίας, ἤτοι ἐπιτρίτου β′, ἀντὶ ἰωνικοῦ ἀπ’ ἐλάττονος, καὶ ἰάμβου, πλὴν τὸ μὲν κζ′ κῶλον ἀντὶ ἰάμβου ἔχει πυρρίχιον διὰ τὴν ἀδιάφορον, τὸ δὲ λα′ χορεῖον. ἐπὶ τῷ τέλει παράγραφος, καὶ ἐν εἰσθέσει στίχος ἴαμβος τρίμετρος.\n1426.―1451. Καὶ ἡ παροῦσα στροφὴ μονόστροφός ἐστι κώλων λα′. τὸ α′ ἀναπαιστικὸν δίμετρον ἀκατάληκτον. τὸ β′ καὶ τὸ γ′ καὶ τὸ δ′ ὅμοια δίμετρα καταληκτικὰ, ἤτοι ἑφθημιμερῆ. τὸ ε′ τροχαϊκὸν ἰθυφαλλικόν. τὸ ϛ′ προσοδιακὸν δίμετρον ἀκατάληκτον ἐκ παίωνος α′, ἀντὶ ἰωνικοῦ ἀπὸ μείζονος, καὶ χοριάμβου. τὸ ζ′ ὅμοιον τῷ ε′ ἰθυφαλλικόν. τὸ η′ προσοδιακὸν, ἐναντίον τῷ προρρηθέντι, ἐκ χοριάμβου καὶ παίωνος δ′, ἀντὶ ἰωνικοῦ ἀπ’ ἐλάττονος. εὕρηται γὰρ καὶ παρὰ Πινδάρῳ τὸ προσοδιακὸν καὶ ἀπ’ ἐλάττονος συγκείμενον, καὶ οὐ μόνον ἀπὸ μείζονος. τὸ θ′ ὅμοιον τῷ β′· εἰ δὲ βούλει, προσοδιακὸν δίμετρον ὑπερκατάληκτον ἐξ ἰωνικοῦ ἀπὸ μείζονος, χοριάμβου καὶ συλλαβῆς. τὸ ι′ ὅμοιον τῷ ϛ′ ἐκ παίωνος β′ ἀντὶ ἰωνικοῦ ἀπὸ μείζονος, καὶ χοριάμβου· εἰ δὲ βούλει, ἀναπαιστικὸν δίμετρον βραχυκατάληκτον, ἐξ ἰάμβου ἀρχόμενον. τὸ ια′ ἀναπαιστικὴ βάσις. τὸ ιβ′ παιωνικὸν δίμετρον καταληκτικὸν ἐκ παίωνος δ’ καὶ χορείου, ἢ ἀναπαίστου διὰ τὴν ἀδιάφορον· εἰ δὲ βούλει, τροχαϊκὸν πενθημιμερὲς ἐκ τροχαίου καὶ δύο βραχέων ἀντὶ μιᾶς μακρᾶς. τὸ ιγ′ δακτυλικὸν πενθημιμερές· εἰ δὲ βούλει, χοριαμβικὸν ἡμιόλιον, ἢ ἰαμβικὸν δίμετρον βραχυκατάληκτον. τὸ ιδ′ ἰωνικὸν ἡμιόλιον ἐκ παίωνος β′, ἀντὶ ἰωνικοῦ ἀπὸ μείζονος, καὶ σπονδείου. εἴη ἂν καὶ ἰαμβικὸν πενθημιμερὲς, τοῦ β′ ποδὸς ἀναπαίστου. τὸ ιε′ ἀντισπαστικὸν δίμετρον ὑπερκατάληκτον, ἐκ τριῶν χορείων. τὸ ιϛ′ ὅμοιον. τὸ ιζ′, ιη′, ιθ′ ἐξ ἐπιτρίτου α′ καὶ ἰάμβου. τὸ κ′ ἀντισπαστικὸν δίμετρον ὑπερκατάληκτον ἐξ ἀντισπάστου καὶ κρητικοῦ. τὸ κα′ ἰαμβικὸν δίμετρον ὑπερκατάληκτον καθαρόν. τὸ κβ′ τροχαϊκὸν δίμετρον ἀκατάληκτον καθαρόν. τὸ κγ′ ὅμοιον δίμετρον καταληκτικὸν Εὐριπίδειον, τοῦ α′ ποδὸς χορείου. τὸ κδ′ ἰαμβικὸν δίμετρον βραχυκατάληκτον. οὕτω γάρ μοι δοκεῖ ταῦτα βέλτιον εἶναι γράφειν. τὸ γὰρ κακὸς Φωκεύς μόνον ἀδιάγνωστόν ἐστι τίνος ἂν εἴη μέτρου, εἰ καὶ δοκεῖ ἀντισπαστικόν. τὸ κε′ ἴαμβος τρίμετρος ἀκατάληκτος. τὸ κϛ′ ἰαμβικὸν τρίμετρον βραχυκατάληκτον, συνίζησιν ἔχον ἐν τῷ α′ ποδί· εἰ δὲ βούλει, ἔστω ὁ β′ ἀνάπαιστος. τὸ κζ′ τροχαϊκὸν δίμετρον ὑπερκατάληκτον. τὸ κη′ καὶ τὸ κθ′ τροχαϊκὰ καὶ ἰθυφαλλικά. τὸ λ′ τροχαϊκὸν πενθημιμερές. τὸ λα′ ἰαμβικὸν, ὅμοιον τῷ κϛ′. ἐπὶ τῷ τέλει παράγραφος, καὶ ἐν εἰσθέσει ἴαμβος τρίμετρος.\n1453.―1471. Καὶ ἡ παροῦσα στροφὴ μονόστροφός ἐστιν, κώλων δὲ κϛ′. τὸ α′ δακτυλικὸν ἢ ἀναπαιστικὸν ἑφθημιμερὲς, ἐπεὶ ἐκ σπονδείων ἐστί. τὸ β′ ἀναπαιστικὸν δίμετρον βραχυκατάληκτον. τὸ γ′ ὅμοιον δίμετρον ἀκατάληκτον. τὸ δ’ ἀναπαιστικὸν, ὅμοιον τῷ δευτέρῳ. τὸ ε′ τροχαϊκὸν δίμετρον βραχυκατάληκτον, ὃ καλεῖται ἰθυφαλλικόν. τὸ ϛ′ τροχαϊκὸν τρίμετρον καταληκτικὸν, συνίζησιν ἔχον ἐν τῷ γ′ ποδί. τὸ ζ′ ἰαμβικὸν δίμετρον ἀκατάληκτον. τὸ η′ τροχαϊκὸν πενθημιμερές. τὸ θ′ ἀντισπαστικὸν τρίμετρον κατάληκτον, ἐκ διιάμβου, ἀντισπάστου καὶ κρητικοῦ. τὸ αὐτὸ εἴη ἂν καὶ ἀσυνάρτητον ἐξ ἰαμβικοῦ διμέτρου βραχυκαταλήκτου καὶ τροχαϊκοῦ πενθημιμεροῦς. τὸ ι′ τροχαϊκὸν ἑφθημιμερὲς καθαρόν. τὸ ια′ ἰαμβικὸν δίμετρον ὑπερκατάληκτον. τὸ ιβ′ τροχαϊκὸν τρίμετρον βραχυκατάληκτον, Στησιχόρειον καλούμενον, ἔχον τὸ Πινδαρικὸν ἔθος, ἴαμβον δηλονότι τὸν τελευταῖον πόδα. εἰ δὲ μή ἐστιν ἀκατάληκτον, ― τοιοῦτον γάρ ἐστι τὸ Στησιχόρειον, ―οὐδὲν θαυμαστόν. τὸ ιγ′ ὅμοιον τῷ ζ′, ἰαμβικόν. τὸ ιδ’ τροχαϊκὸν ὅμοιον τῷ ι. τὸ ιε′ ἀντισπαστικὸν δίμετρον καταληκτικὸν ἐξ ἀντισπάστου καὶ δακτύλου. τὸ ιϛ′ ἀναπαιστικὸν δίμετρον ἀκατάληκτον, τοῦ β′ ποδὸς χορείου. εἰ δὲ τὸ ἴαχεν ἐκτεταμένον βούλει εἶναι, ὡς ηὐξημένης τῆς ἀρχούσης τοῦ παρατατικοῦ, εἴη ἂν τὸ κῶλον τροχαϊκὸν δίμετρον ὑπερκατάληκτον, τοῦ β′ καὶ τοῦ γ′ ποδὸς δακτύλου. εἴη δὲ καὶ ἰωνικὸν ἀπὸ μείζονος τρίμετρον καταληκτικὸν, ἐκ διτροχαίου, παίωνος β′ καὶ μολοσσοῦ. τὸ ιζ′ τροχαϊκὸν τρίμετρον βραχυκατάληκτον· εἰ δὲ βούλει, ἀσυνάρτητον ἐκ τροχαϊκοῦ ἰθυφαλλικοῦ καὶ ἀναπαιστικῆς βάσεως, ἢ δακτυλικῆς. τὸ ιη′ ἀσυνάρτητον ἐξ ἰαμβικοῦ πενθημιμεροῦς καὶ ἀναπαιστικῆς βάσεως. τὸ ιθ′ ἰαμβικὸν τρίμετρον βραχυκατάληκτον, τοῦ β′ ποδὸς χορείου, τοῦ δὲ δ’ ἀναπαίστου· εἰ δὲ βούλει, ἀντισπαστικὸν τρίμετρον ἀκατάληκτον ἐκ παίωνος β′, ἀντισπάστου καὶ διιάμβου διὰ τὴν ἀδιάφορον. τὸ κ′ τροχαϊκὸν ἰθυφαλλικὸν, τοῦ β′ ποδὸς καὶ τοῦ γ′ χορείου. τὸ κα′ τροχαϊκὸν ἑφθημιμερὲς Εὐριπίδειον. τὸ κβ′ ἰαμβικὸν πενθημιμερές. τὸ κγ′ ἰαμβικὸν ὅμοιον τῷ ζ’. τὸ κδ′ ἰαμβικὸν τρίμετρον. τὸ κε′ δακτυλικὸν τρίμετρον καταληκτικὸν εἰς δισύλλαβον. τὸ κϛ′ ἰαμβικὸν δίμετρον βραχυκατάληκτον. ἐπὶ τῷ τέλει παράγραφος, καὶ ἐν εἰσθέσει ἴαμβος. Bar. 74.\n1472. Κατὰ περικοπὴν ἴαμβος. Bar. 74.\n1473.―1503. Καὶ ἡ παροῦσα στροφὴ μονόστροφός ἐστιν, ὡς καὶ αἱ προρρηθεῖσαι, κώλων δὲ λη′. τὸ α′ ἰαμβικὸν τρίμετρον βραχυκατάληκτον, τοῦ α′ ποδὸς ἀναπαίστου. τὸ β′ ἴαμβος τρίμετρος ἀκατάληκτος καθαρός. τὸ γ′ ὅμοιον. τὸ δ′ ὅμοιον δίμετρον ἀκατάληκτον. τὸ ε′ ὅμοιον τῷ δευτέρῳ καὶ τρίτῳ. τὸ ϛ′ ἀσυνάρτητον ἐξ ἰαμβικοῦ πενθημιμεροῦς καὶ ἀναπαιστικοῦ ὁμοίου. τὸ ζ′ τροχαϊκὸν ἰθυφαλλικόν. τὸ η′ παιωνικὸν τρίμετρον κατάληκτον ἐκ παιώνων α′ δύο καὶ βακχείου. τὸ θ′ ἰαμβικὸν ὅμοιον τῷ β′, τοῦ ε′ ποδὸς χορείου. τὸ ι′ τροχαϊκὸν δίμετρον ὑπερκατάληκτον καθαρόν. τὸ ια′ ἀναπαιστικὸν δίμετρον βραχυκατάληκτον, τοῦ β′ ποδὸς χορείου. τὸ ιβ′ ὅμοιον δίμετρον ὑπερκατάληκτον, τοῦ β′ ποδὸς δακτύλου. τὸ ιγ′ δακτυλικὸν τετράμετρον, τοῦ ιγ′ ποδὸς προκελευσματικοῦ τετραβραχέος. τὸ ιδ′ ἀναπαιστικὸν δίμετρον ἀκατάληκτον, τοῦ γ′ ποδὸς προκελευσματικοῦ. τὸ ιε′ ὅμοιον καθαρὸν ἀναπαιστικόν. τὸ ιϛ′ ἀναπαιστικὴ βάσις. τὸ ιζ′ ἰαμβικὸν ὅμοιον τῷ δ′. τὸ ιη′ ἴαμβος ὅμοιος τῷ β′. τὸ ιθ′ τροχαϊκὸν ἰθυφαλλικὸν, τοῦ α′ ποδὸς χορείου. τὸ κ′ χοριαμβικὸν ἡμιόλιον ἐκ χοριάμβου καὶ ἰάμβου. εἴη δὲ καὶ τροχαϊκὸν πενθημιμερὲς, δακτύλου ἀρχομένου. τὸ κα′ ἰωνικὸν τρίμετρον βραχυκατάληκτον ἐκ παίωνος δ’ ἀντὶ ἰωνικοῦ ἀπ’ ἐλάττονος, διιάμβου καὶ τροχαίου. τὸ κβ′ τροχαϊκὸν ἑφθημιμερὲς, τοῦ β′ ποδὸς χορείου. τὸ κγ′ ἀντισπαστικὸν τρίμετρον κατάληκτον ἐξ ἐπιτρίτου α′, διιάμβου καὶ βακχείου. τὸ κδ′ ἴαμβος ὅμοιος τῷ β′, τοῦ δ′ ποδὸς ἀναπαίστου. τὸ κε′ ἰαμβικὸν ὅμοιον τῷ δ′. τὸ κϛ′ ὅμοιον ἑφθημιμερές. τὸ κζ′ ἀναπαιστικὸν δίμετρον ἀκατάληκτον, τοῦ γ′ καὶ δ’ ποδὸς χορείου· εἰ δὲ βούλει, ἰωνικὸν ἀπὸ μείζονος τρίμετρον κατάληκτον ἐξ ἰωνικοῦ, παίωνος α′ καὶ χορείου, ἢ ἀναπαίστου διὰ τὴν ἀδιάφορον. τὸ κή ἰαμβικὸν ὅμοιον τῷ κϛ′. τὸ κθ′ δακτυλικὸν τετράμετρον ἀκατάληκτον· εἰ δὲ βούλει, ἀναπαιστικὸν δίμετρον· τέσσαρες γάρ εἰσι σπονδεῖοι. τὸ λ′, τὸ λα′ καὶ τὸ λβ′ τροχαϊκὰ πενθημιμερῆ. τὸ λγ′ ἰαμβικὸν, ὅμοιον τῷ κϛ′. τὸ λδ′ ἴαμβος ὅμοιος τῷ β′, τὸν α′ πόδα ἔχων ἀνάπαιστον. τὸ λε′ ἰαμβικὸν δίμετρον ἀκατάληκτον ἐκ δ′ χορείων. τὸ λϛ′ καὶ λζ′ ἀναπαιστικὰ δίμετρα βραχυκατάληκτα. τὸ λη′ τροχαϊκὸν ἑφθημιμερὲς Εὐριπίδειον, τοῦ α′ καὶ β′ ποδὸς χορείου. ἐπὶ τῷ τέλει δύο διπλαῖ ἡ μὲν ἐν ἀρχῇ τοῦ κώλου, ἡ δὲ κατὰ τὸ τέλος, δηλοῦσαι ὡς τέλος ἔχει τὰ ἀνομοιόστροφα, ἀμφότεραι μέντοι ἔξω νενευκυῖαι. ἐν εἰσθέσει δὲ σύστημα κατὰ περικοπὴν ἀνομοιομερὲς στίχων ἰαμβικῶν τριμέτρων ἀκαταλήκτων γ′. ἐπὶ τῷ τέλει παράγραφος. Bar. 74.\n1488. προβολάν κάλλιον γράφειν ἢ προβολήν· οὕτω γὰρ ἔχει πρὸς τὸ μέτρον ὀρθῶς καὶ ἔν τισι τῶν παλαιῶν βιβλίων οὕτως εὕρηται. Bar. 74.\n1506.―1536. Ἡ ἀμοιβαία αὕτη περιστροφὴ, ἤτοι περίοδος, στίχων ἐστὶ τροχαϊκῶν τετραμέτρων καταληκτικῶν λα′, ὧν τελευταῖος παρθένον τε καὶ δάμαρτα δύο νεκρὼ κατόψεται. εἰκότως δὲ τῷ τροχαϊκῷ κέχρηται μέτρῳ πρὸς τὸν τοῦ Ὀρέστου δρόμον. ἐπὶ τῷ τέλει κορωνίς. Bar. 74.\n1537. 1538. Τὰ τοιαῦτα εἴδη καλεῖται, ὡς εἴρηται, ἀνομοιόστροφα κυρίως, διὰ τὸ μὴ εἶναι κατὰ σχέσιν. εἰσὶν οὖν τῆς παρούσης στροφῆς κῶλα δ′. τὸ α′ ἰαμβικὸν δίμετρον ἀκατάληκτον. τὸ β′ τροχαϊκὸν ἑφθημιμερὲς, τοῦ α′ ποδὸς χορείου, τοῦ δὲ γ′ δακτύλου. τὸ γ′ τροχαϊκὸν ὅμοιον πενθημιμερὲς, τοῦ β′ ποδὸς δακτύλου· εἰ δὲ βούλει, ἔστω καὶ τὰ δύο ἰωνικὰ, τὸ ἓν δίμετρον ὑπερκατάληκτον, ἐκ παίωνος δ’ ἀντὶ ἰωνικοῦ ἀπ’ ἐλάττονος καὶ δευτέρου καὶ συλλαβῆς, τὸ δὲ ἄλλο ἐκ διτροχαίου καὶ δύο συλλαβῶν. τὸ δ′ τροχαϊκὸν ἀκατάληκτον. ἐπὶ τῷ τέλει παράγραφος. Bar. 74.\n1537.Ἰὼ ἰὼ τύχα τύχα: οὕτω βέλτιον γράφειν τὸ α′ τοῦ χοροῦ κῶλον, διὰ τὴν χασμωδίαν· εὕρηται γὰρ ἔν τισι τῶν βιβλίων οὐ μόνον Ἰὼ ἰὦ τύχα ἀλλὰ καὶ ἰὼ ἰὼ τύχα τύχα, δι’ ὃ καὶ οὕτως ἐγράφη παρ’ ἡμῶν διὰ τὴν χασμωδίαν. Bar. 74.\n1539. 1540. Κατὰ περικοπὴν ἴαμβοι δύο. Bar. 74.\n1541. Ἡ β′ αὕτη στροφὴ κώλων ἐστὶ δ’. τὸ α′ καὶ β′ ἰαμβικὰ δίμετρα βραχυκατάληκτα· εἰ δὲ βούλει, παιωνικὰ ἡμιόλια, διὰ τὸ κοινὴν ἔχειν ἐν τῷ πρώτῳ ποδὶ συλλαβὴν, τὸ μὲν α′ ἐκ παίωνος τετάρτου καὶ ἰάμβου, τὸ δὲ β′ ἐκ τοιούτου παίωνος καὶ σπονδείου. τὸ γ′ ἀντισπαστικὸν δίμετρον καταληκτικὸν ἐξ ἀντισπάστου καὶ δακτύλου, ὃ καλεῖται Φερεκράτειον. τὸ δ′ ἰαμβικὴ βάσις ἤτοι μονόμετρον· εἰ δὲ βούλει, ἀντισπαστικὸν μονόμετρον. ἐπὶ τέλει παράγραφος. Bar. 74.\n1543. 1544. Κατὰ περικοπὴν ἴαμβοι β′, εἶτα παράγραφος. Bar. 74.\n1545.―1549. Ἡ τρίτη αὕτη στροφὴ κώλων ἐστὶ ζ′. τὸ α′ τροχαϊκὸν δίμετρον ἀκατάληκτον, τοῦ α′ ποδὸς χορείου. τὸ β′ ὅμοιον πενθημιμερὲς, τοῦ ω′ ποδὸς χορείου. τὸ γ′ ἰαμβικὸν τρίμετρον βραχυκατάληκτον ἐξ ἀναπαίστων καὶ ἰάμβων· εἰ δὲ βούλει, προσοδιακὸν τρίμετρον ὑπερκατάληκτον ἐκ παίωνος γ′ ἀντὶ ἰωνικοῦ ἀπ’ ἐλάττονος, χοριάμβου, παίωνος γ′ αὖθις καὶ συλλαβῆς. τὸ δ′ περίοδος ἐξ ἰαμβικῆς καὶ τροχαικῆς βάσεως. τὸ ε′ καὶ τὸ ϛ′ παιωνικὰ ἡμιόλια ἐκ παίωνος δ′ καὶ ἰάμβου· εἰ δὲ βούλει, τροχαϊκὰ πενθημιμερῆ, τοῦ α′ ποδὸς χορείου. τὸ ζ′ ἀντισπαστικὸν μονόμετρον ὑπερκατάληκτον ἐξ ἀντισπάστου καὶ συλλαβῆς. ἐπὶ τῷ τέλει δύο διπλαῖ, ἡ μὲν ἐν ἀρχῇ τοῦ κώλου, ἡ δὲ κατὰ τὸ τέλος, ἔξω νενευκυῖαι. Bar. 74.\n1549.―1553. Σύστημα κατὰ περικοπὴν ἐν ἐκθέσει τῶν ἀνομοιοστρόφων εἰδῶν στίχων τροχαϊκῶν τετραμέτρων καταληκτικῶν ε′. ἐχρήσατο δὲ κἀνταῦθα τῷ τροχαϊκῷ μέτρῳ διὰ τὸν ταχὺν δρόμον τοῦ Μενελάου, καὶ διὰ τὸ μετὰ σπουδῆς δραμεῖν τὴν Ἠλέκτραν καὶ βοῆσαι τοῖς ἐν τῷ οἴκῳ οὖσι καὶ τὸν φόνον ἐργαζομένοις. ἐπὶ τῷ τέλει παράγραφος. Bar. 74.\n1554.―1681. Αἱ συστηματικαὶ αὗται περίοδοι στίχων εἰσὶν ἰαμβικῶν τριμέτρων ἀκαταλήκτων ρκη′, ὧν τελευταῖος Μενέλαε, καὶ σοῖς, Λοξία, θεσπίσμασιν. ἐχρήσατο δὲ ἐνταῦθα ἰαμβικῷ διὰ τὸ λῆξαι Μενέλαον τοῦ δρόμου καὶ ἱστάμενον ποιεῖσθαι τοὺς λόγους. ἐπὶ ταῖς ἀποθέσεσι παράγραφος, καὶ ἐπὶ τῷ τέλει κορωνίς. Bar. 74.\n1682.―1693. Ὁ ἐπίλογος οὗτος τοῦ δράματος ἐκ δύο συστημάτων σύγκειται. καὶ εἰσὶ τοῦ μὲν πρώτου συστήματος τὰ κῶλα ἀναπαιστικὰ θ′, ὧν τὰ μὲν η′ δίμετρα ἀκατάληκτα, τὸ δὲ θ′ καταληκτικὸν, ἤτοι ἑφθημιμερὲς παροιμιακὸν, τοῦ δευτέρου δὲ συστήματος τὰ κῶλα γ′· τὸ α′ ὅμοιον ἀναπαιστικὸν δίμετρον ἀκατάληκτον, τὸ δὲ β′ ἀναπαιστικὴ βάσις, τὸ δὲ τρίτον ὅμοιον ἑφθημιμερές. ἐπὶ τῷ τέλει τοῦ πρώτου παράγραφος, τοῦ δὲ δευτέρου κορωνὶς, ἡ περατοῦσα τὸ δρᾶμα.\n1.Ὀυκ ἔστιν οὐδὲν δεινόν: ἐπειδὴ ἡ τοῦ πατρὸς αὐτῆς δυστυχία ὑπερῇρεν ἁπάσας, διὰ τοῦτο αὕτη γνωματευομένη ταῦτά φησι καθ’ αὑτήν. δείξει δὲ ὡς ἐξ ἀρχῆς τὸ γένος αὐτῆς συμφοραῖς ὑπέκειτο. Gu. I. ἵνα μὴ καθ’ ἕκαστον ἀπαριθμῆται τὰ συμβαίνοντα τοῖς ἀνθρώποις κακὰ, περιλαμβάνει διὰ τοῦ γενικοῦ ὀνόματος τοῦ δεινοῦ, διαιρουμένου εἰς πάθη καὶ συμφοράς. καὶ πάθη μέν ἐστι τὰ συμπίπτοντα τοῖς σώμασι νοσήματα, συμφοραὶ δὲ αἱ ἐπερχόμεναι τοῖς ἀνθρώποις θλίψεις. καὶ τὸ ὧδ’ εἰπεῖν ἔπος διὰ τοῦτ’ ἔφη, διότι καθολικῶς ἐξήνεγκεν. ἐπεὶ δὲ πάθος καὶ συμφορὰν εἴρηκε, προτιμᾷ τὸ θηλυκὸν τοῦ οὐδετέρου, ἀποδιδοὺς τὸ ἧς πρὸς τὸ συμφορά. γίνωσκε δὲ ὅτι, ὅταν εὑρεθῶσι δύο ὀνόματα, ἀρσενικὸν καὶ θηλυκὸν, μάλιστα μὲν τὸ ἀρσενικὸν προτιμᾶται τοῦ θηλυκοῦ, συμβαίνει δὲ ἔστιν ὅτε καὶ τὸ ἀνάπαλιν. ὁ αὐτὸς δὲ λόγος ἐστὶ καὶ ἐπὶ τῶν θηλυκῶν καὶ οὐδετέρων. ἀλλὰ μὴν καὶ τοῦτο πολλάκις γίνεται. κειμένου γὰρ ἀρσενικοῦ καὶ θηλυκοῦ καὶ οὐδετέρου ὀνόματος, ἀποδίδοται ἡ σύνταξις πρὸς τὸ οὐδέτερον, ὡς εἰς πρᾶγμα. Gu. I.\nοὐκ ἔστιν οὐδὲν δεινόν: τὸ δεινὸν ὄνομα γενικόν ἐστι, διαιρεῖται δὲ εἰς πάθος καὶ συμφοράν. καὶ πάθος μὲν λέγεται τὰ νοσήματα, συμφορὰ δὲ αἱ δυστυχίαι καὶ περιπέτειαι. A.I.\nοὐκ ἔστιν οὐδὲν δεινόν: οὔτε ἀκοὴ οὔτε θέαμα ἔστιν οὕτω δεινόν ὅπερ οὐχ ὑφίσταται ἡ τῶν ἀνθρώπων φύσις. τοῦτο δέ φησι παρ’ ὅσον ἔκτοπον καὶ ἀλλόκοτον ὑπέστη τιμωρίαν ὁ Τάνταλος, ἢ διὰ τὰς τοῦ γένους συμφορὰς, ἢ δι’ ἑαυτὴν, ὥς γε τλημόνως συνυποφέρει τῷ ἀδελφῷ τὴν τύχην, ἢ διὰ τὸν Ὀρέστην. A.B.M. I.\nἌλλως. ὧδ’ εἰπεῖν ἔπος: ἤγουν ὡς ἐν συντόμῳ λόγῳ εἰπεῖν, οὐκ ἔστι τι δεινὸν, οὔτε πάθος οὔτε συμφορὰ, ἧς οὐκ ἂν τὸ βάρος ἡ τῶν βροτῶν φύσις ἀπενέγκοιτο. εἰς θηλυκὸν δὲ ἐξ οὐδετέρου τὸν λόγον ἀπέδωκεν, ἐπειδὴ προτιμᾶται τοῦ οὐδετέρου τὸ θηλυκόν. A. B.\nοὐκ ἔστιν οὐδὲν δεινόν: ὡς ἐπέρχεται δηλονότι εἰπεῖν ἔπος οὕτως, ἤτοι ὡς ἐν συντόμῳ εἰπεῖν, οὐκ ἔστιν οὐδὲν χαλεπὸν, οὐδὲ πάθος καὶ κάκωσις, οὐδὲ συμφορὰ ἀπὸ θεῶν πεμφθεῖσα, ἧς οὐκ ἂν βαστάσει βάρος ἡ φύσις ἀνθρώπου.I.\nἔπος: λόγον. περισσὸν, Ἀττικῶς. Fl. 6. 9. 17. 21. 34. 56. 59. 76. Gu.\n2.οὐδὲ πάθος: πάθος ἐπὶ σώματος τὸ τραῦμα καὶ ἡ πληγὴ, ἣν ξίφει τις ἐπλήγη ἢ τοιούτῳ τινὶ, ὃ ἀπὸ μὲν τοῦ ποιοῦντος λέγεται πρᾶγμα καὶ πρᾶξις, ἀπὸ δὲ τοῦ πάσχοντος πάθος, ὥσπερ τὸ λῆμμα ἀπὸ μὲν τοῦ λαμβάνοντος λέγεται λῆμμα, ἀπὸ δὲ τοῦ διδόντος δῶρον, ἀπὸ τούτου πάθος καὶ ἐπὶ ψυχῆς ἡ ἧττα, ἣν ἡττήθη τις ὑπὸ ἀδικίας, ἢ ἀκολασίας, ἢ τοιούτου τινός. λέγεται πάθος καὶ αὐτὴ ἡ ἀδικία καὶ ἡ ἀκολασία καὶ ἡ δειλία καὶ ὅσα τοιαῦτα προσβάλλει ἡμῖν, ὥσπερ λέγεται βέλος καὶ τὸ πεμπόμενον καὶ τὸ τραῦμα τὸ ἀπὸ τῆς βολῆς τοῦ βέλους. τούτων δὴ τῶν παθῶν τῶν προσβαλλόντων, ἤγουν τῆς ἀδικίας, τῆς ἀκολασίας, καὶ τῶν τοιούτων, ἐπικρατεῖν ὁ λογισμὸς δύναται, οὐ καταλύων αὐτὰ, ἀλλ’ ὑπείκων αὐτοῖς. τὰ δὲ ἔτερα, ἤγουν αἱ πληγαὶ καὶ αἱ ἧτται αἱ ὑπὸ τούτων, ἀφανίζεται ἰατρευόμενα, ὡς μηδὲ οὐλὴν καὶ ἴχνος τι αὐτῶν καταλείπεσθαι. ἐνταῦθα δὲ πάθος λέγει σώματος ἤγουν πληγὴν καὶ κάκωσιν. Gr. I.\nοὐδὲ πάθος: πάθος λέγεται σωματικὸν νόσημα, οἷον λώβη καὶ ἕτερα, ὅσα ἀπὸ τοῦ σώματος ἀναδίδονται· συμφορὰ δὲ θεήλατος ἡ ἀπὸ θεοῦ πεμπομένη, οἷον λοιμικὸν νόσημα, λιμὸς καὶ ἐπιδρομὴ ὑετοῦ. οὐκ ἔστιν οὐδὲν δεινὸν καὶ χαλεπὸν πρᾶγμα, οὐδὲ πάθος, οὐδὲ συμφορὰ θεήλατος καὶ ἐκ θεοῦ ἐλθοῦσα, ὅπερ οὐχ ὑφίσταται ἡ τῶν ἀνθρώπων φύσις. Fl. 59.\nθεήλατος: θεόθεν ἐπερχομένη. A. ἀπὸ θεοῦ πεμπομένη. Fl. 6. 9. 17. 34. 56. 59. 76. Gr. ἐκ θεοῦ παραγενομένη. Gu.\nοὐδὲ συμφορὰν θεήλατον: γράφουσί τινες οὐδὲ συμφορὰ θεήλατος, ἀγνοοῦντες δέ· ἀπὸ κοινοῦ γὰρ ληπτέον τὸ ἔστιν εἰπεῖν. M.\n3.ἧς: διὰ τί εἰρηκὼς ἔπος καὶ πάθος πρὸς τὸ θηλυκὸν τὰ ἑξῆς συνέταξε, φάσκων ἧς οὐκ ἂν ἄραιτ’ ἄχθος. φαμὲν οὖν ὅτι προτιμᾶται τοῦ οὐδετέρου τὸ θηλυκὸν καὶ διὰ τοῦτο πρὸς αὐτὸ ἐποίησε τὴν σύνταξιν. A. M. Fl. 33.\nἄχθος: ἄχθος ἐπὶ σώματος, ἄχος ἐπὶ ψυχῆς. Fl. 6. 9. 17. 21. 34. 59. 76. Gr. βάρος. καὶ Ὅμηρος φησὶ τλητὸν γὰρ Μοῖραι θυμὸν θέσαν ἀνθρώποισιν. Gu.\n4.―14.ὁ γὰρ μακάριος: προδιόρθωσις. Gu. ὁ γὰρ μακάριος Τάνταλος, ― καὶ οὐκ ὀνειδίζω τὰς τύχας, ― γεννηθεὶς, ὡς λέγουσιν, ἀπὸ τοῦ Διὸς, φοβούμενος τὴν πέτραν τὴν ὑπερκειμένην τῆς κεφαλῆς, κρέμαται ἐν τῷ ἀέρι, καὶ δίδωσι ταύτην τὴν τιμωρίαν, ὡς μὲν λέγουσιν, ὅτι ἄνθρωπος ὢν, ἔχων ἀξίωμα κοινῆς τραπέζης ἴσον τοῖς θεοῖς, ἔσχε γλῶσσαν ἀκράτητον, νόσον αἰσχίστην καὶ χαλεπωτάτην. οὗτος ὁ Τάνταλος ἐγέννησε Πέλοπα, καὶ ἀπὸ τοῦδε ἔφυ ὁ Ἀτρεὺς, ᾧ Ἀτρεῖ ἡ Μοῖρα ἡ Κλωθὼ ξήνασα καὶ κατασκευάσασα, ἤτοι παρασχοῦσα, τὰ στέμματα καὶ τὴν βασιλείαν, ἐπέκλωσε, καὶ εἱμαρμένον ἐποίησε, θέσθαι καὶ ποιῆσαι ἔριν πόλεμόν τε τῷ Θυέστῃ, ὄντι συγγόνῳ καὶ ἀδελφῷ. I.\nὁ γὰρ μακάριος: κατασκευὴν ποιούμενος ὁ ποιητὴς τῆς ἰδίας προτάσεως τῆς ὅτι πάντα φέρει τὰ δεινὰ ἡ ἀνθρωπότης ἐπιφέρει ὅτι καὶ αὐτοὶ οἱ μακάριοι καὶ ὄλβιοι δόξαντες ἄνθρωποι οὐκ ἄμοιροι συμφορῶν καὶ παθῶν γεγόνασιν. ἐξ ἑνὸς δὲ τοῦ Ταντάλου καὶ ἄλλους παραδηλοῖ. τὸν Τάνταλον δὲ καὶ οὐκ ἄλλον τῇ ὑποθέσει προείληφε διὰ τὸ ἐξ ἐκείνου τοῦ γένους καὶ τὸν Ὀρέστην κατάγεσθαι. A. μακάριον γὰρ αὐτὸν καλῶ, φησὶ, καὶ οὐ δυστυχῆ, ἵνα μὴ ὀνειδίσω αὐτῷ.\nἌλλως. ὁ ποτὲ μακάριος. οὐ γὰρ ὀνειδίζουσά φησιν, ἀλλὰ βουλομένη παραστῆσαι ὅτι πάντα τὰ δεινὰ ὑφίστανται ἄνθρωποι· καὶ Ὅμηρος τλητὸν γὰρ Μοῖραι θυμὸν θέσαν ἀνθρώποισι. καλῶς δὲ τὸ ὡς λέγουσι προσέθηκεν· οὐ γὰρ πείθομαι τὸν Δία τοὺς ἰδίους παῖδας οὕτως αἰκίζεσθαι. A. B. M. I.\nὁ γὰρ μακάριος: ἐπαινεῖταί τις ἐφ’ οἷς ποιεῖ καλοῖς καὶ ψέγεται ἐφ’ οἷς ποιεῖ κακοῖς· μακαρίζεται δὲ ἐφ’ οἷς ἔχει καλοῖς, ἢ ἀπολαύει. ἀφ’ οὗ μακάριος ὁ μακαρισμοῦ ἄξιος ἐφ’ οἷς ἔχει καλοῖς, ἢ ἀπολαύει. καὶ μακάριον τέλος οὗ ὁ τυχὼν μακαρίζεται. καὶ μακάριον ἔργον ἐφ’ ᾧ ὁ ἐργασάμενος μακαρίζεται. ἐνταῦθα δὲ τὸ μακάριος κατ’ εὐφημισμὸν λέγεται· οὐ γὰρ ἀπέλαυσεν ὁ Τάνταλος καλῶν, ἵνα διὰ ταῦτα μακαρίζηται, ἀλλὰ κακώσεων μᾶλλον καὶ κολάσεων. Gr. I.\nμακάριος: εὐδαίμων διὰ τὴν τῶν θεῶν συνήθειαν. Gu. κοὐκ ὀνειδίζω τύχας ἡ Ἠλέκτρα προσέθετο, ἵνα δείξῃ ὅτι οὐχὶ ὀνείδει τῷ πάππῳ προφέρουσα ταῦτα λέγει, ἀλλ’ ἵνα τῆς ἀνθρωπείας φύσεως ἐκ τῆς ἐνδοξότητος τούτου ἀποδείξῃ τὸ εὐτελὲς, καὶ ὅτι πᾶς ἄνθρωπος πάθεσι καὶ συμφοραῖς ὑπόκειται. Α. καὶ οὐ λέγω ἄθλιος καὶ ταλάντατος, εἰς ὀνειδισμὸν προφέρουσα τὰς τύχας· ἀπὸ γὰρ τῶν συμβεβηκότων αὐτῷ ἄθλιος μᾶλλον ἦν καὶ ταλάντατος. Gr. Fl. 6. 9. 21. 56. 59.\n5.Διὸς πεφυκώς: Τμώλου καὶ Πλουτοῦς υἱὸς ὁ Τάνταλος, Ταντάλου δὲ καὶ Εὐρυανάσσης Πέλοψ, Βροτέας, Νιόβη· Πέλοπος δὲ καὶ Ἱπποδαμείας Ἀτρεὺς, Θυέστης, Δίας, Κυνόσουρος, Κορίθιος, Ἵππαλμος, Ἵππασος, Κλέων, Ἀργεῖος, Ἀλκάθους, Ἕλειος, Πιτθεὺς, Τροίζην, Νικίππη, Λυσιδίκη, καὶ ἔκ τινος Ἀξιόχης νόθος Χρύσιππος. τούτῳ φθονοῦντες οἱ λοιποὶ Πελοπίδαι, ὡς προκρινομένῳ παρὰ τοῦ πατρὸς, ἀναπείθουσιν ἅμα τῇ μητρὶ τοὺς πρεσβυτάτους Ἀτρέα καὶ Θυέστην ἀνελεῖν τὸν παῖδα. οἱ δὲ ἀποκτείναντες εἰς φρέαρ ἐνέβαλον. ὁ δὲ Πέλοψ ὑπόπτους ἔχων τοὺς παῖδας ἐκβάλλει τῆς πατρίδος ἐπαρασάμενος. τούτων ἄλλοι μὲν ἄλλῃ ᾤκησαν, Ἀτρεὺς δὲ καὶ Θυέστης ἐν τῇ Τριφυλίᾳ κατῴκησαν ἐν Μακέστῳ. καὶ Ἀτρεὺς μὲν Κλεόλαν τὴν Δίαντος ἀγαγόμενος ἔσχε Πλεισθένη τὸ σῶμα ἀσθενῆ, ὃς Ἐριφύλην γήμας ἔσχεν Ἀγαμέμνονα καὶ Μενέλαον καὶ Ἀναξιβίαν. νέος δὲ τελευτῶν ὁ Πλεισθένης καταλείπει τῷ πατρὶ τοὺς παῖδας. Θυέστης δὲ λαβὼν Λαοδάμην ἔσχεν Ὀρχομενὸν, Ἀγαυὴν, Κάλλαιον. τῶν δὲ Ἡρακλειδῶν κατασχόντων τὴν Πελοπόννησον ἔχρησεν ὁ θεὸς αὐτοὺς μὲν ἀποστῆναι Λακεδαίμονος, τοὺς δὲ Πελοπίδας βασιλεῦσαι. A.B. C.M.I.\nΔιὸς πεφυκώς: Ζεὺς, Τάνταλος, Πέλοψ, οὗ Ἀτρεὺς καὶ Θυέστης· ἐκ τοῦ Ἀτρέως Ἀγαμέμνων καὶ Μενέλαος· ἐκ τοῦ Θυέστου Ἀγλαὸς, Ὀρχομενὸς, Κάλαος· ἐκ τοῦ Ἀγαμέμνονος Ἠλέκτρα, Χρυσόθεμις, Ἰφιγένεια, Ὀρέστης· ἐκ τοῦ Μενελάου μόνη ἡ Ἑρμιόνη. Gu.\nὡς λέγουσι: οὐκ ἐνδοιάζουσά φησιν εἰ παῖς ἦν τοῦ Διὸς ὁ Τάνταλος, ἀλλ’ ὀνειδίζουσα τῷ δαίμονι ὅτι τοὺς ἰδίους ἐκγόνους τοσοῦτον ἐν ταῖς δυσδαιμονίαις παρορᾷ. A. B. C.M.I.\nΤάνταλος: ἀπὸ τοῦ τάλας Τάνταλος ὠνόμασται, οἱονεὶ ταλάντατος· ἀθλιώτατα γὰρ πέπονθεν. Fl. 21.\n6.κορυφῆς — πέτρον: ἄνω κείμενον. B. τὸν ὑπεράνω τῆς κορυφῆς δεδοικὼς πέτρον. Gr. Fl. 6. 9. 17. 21. 56. 59. 76. ὑπερκείμενον. M. ὑπερκρεμάμενον, ἀναφαινόμενον. Gu.\nδειμαίνων: φοβούμενος. B. ἐκ τούτου παροιμία Ταντάλου φόβον φοβοῦμαι, ἔτι τε πρὸς τὴν ἑτέραν ἱστορίαν Ταντάλου δίψαν διψῶ. Gu.\n7.ἀέρι ποτᾶται: τινὲς μέν φασιν, ὧν ἐστι καὶ Εὐριπίδης, ἐν ἀέρι τὸν Τάνταλον κρέμασθαι, κἀνταῦθα τὴν δίκην ὑπέχειν ὧν ἐξήμαρτεν, ἐξειπὼν τοῖς βροτοῖς τὰ τῶν θεῶν ἀπόρρητα (τοῦτο γάρ ἐστι τὸ ἀκόλαστον ἔσχε γλῶσσαν) καὶ τῆς ἀμβροσίας μεταδούς. ἕτεροι δὲ λέγουσιν ἐν Ἅιδου τοῦτον κολάζεσθαι, ἱστάμενον μέσον ὕδατος ἄχρι τοῦ πώγωνος καὶ διψῶντα. ἡνίκα δὲ ἐπιχειρήσει πιεῖν, ἀθρόον τό τε ὕδωρ ἀφίσταται, καὶ ὁ ἐν τῇ κεφαλῇ πέτρος κάτεισιν, ὡς δῆθεν πατάξων αὐτόν. οὐ μόνον δὲ οὗτος ἐν Ἅιδου κολάζεται, ἀλλὰ καὶ Σίσυφος καὶ Τιτυὸς καὶ Ἰξίων καὶ αἱ Δαναοῦ παῖδες. Gu. I.\nἀέρι ποτᾶται: ἐπεὶ διὰ γλωσσαλγίας ἥμαρτεν ὁ Τάνταλος, σιωπῇ αὐτὸν κολάζει ὁ Ζεὺς θεός. οὔτε γὰρ ἐν τῷ οὐρανῷ αὐτὸν τιμωρεῖται, ἵνα μὴ συνδιαλέγηται θεοῖς, ἢ λαλούντων ἀκούῃ, οὔτε ἐπὶ γῆς, ὅπως μὴ ἐξείποι τοῖς ἀνθρώποις ἅτινα εἶδεν ἐν τῷ οὐρανῷ, οὔτε καθ’ Ἅιδου, ὡς μὴ καὶ ἄλλους ὁρῶν κολαζομένους ἁμαρτωλοὺς παραμυθοῖτο, ἀλλ’ ἐν ἀέρι μετέωρον, ὅπως μηδενὶ φθεγγόμενος μᾶλλον ἀνιῷτο. A.B. C.M.I.\nἀέρι ποτᾶται: κατὰ τὸν ἀέρα κρέμαται. Gr. ἐξήπλωται, μετεωρίζεται, φέρεται ὥσπερ πτηνός. Gu.\nτίνει: δίδωσι. Gr. ἀνταποδίδωσι. Gu.\n8.―10.ὡς μὲν λέγουσιν: οὐκ ἀπέδωκε τῷ μὲν τὸν δέ. M. ὅτι ἄνθρωπος ὢν, ἔχων ἀξίωμα κοινῆς τραπέζης ἴσον τοῖς θεοῖς, ἔσχε γλῶσσαν ἀκράτητον, λέγω νόσον αἰσχίστην καὶ χαλεπωτάτην. I.\n9.κοινῆς τραπέζης ἀξίωμ’ ἔχων ἴσον: παρὰ τὸ δαιτὸς ἐΐσης. M. κοινῆς τραπέζης ἀξιούμενος ὤφειλεν εἰπεῖν. ἐπεὶ δὲ ἡ κοινὴ τράπεζα τὴν αὐτὴν τιμὴν τοῖς μεταλαμβάνουσιν αὐτῆς δίδωσι, διὰ τοῦτο εἶπεν ἀξίωμ’ ἔχων ἴσον. Gr. I.\nἴσον: ὅρα ἐνταῦθα ὅπως χρῆται ὁ ποιητὴς τὸ ἴσον τὸ ι ὡς βραχύ. οὐ γάρ ποτε ἐν τέλει στίχου ποὺς εὑρίσκεται συγκείμενος ἐκ μακροῦ καὶ βραχέος, ἀλλὰ τοὐναντίον. Gu\n10.ἀκόλαστον: ἐπεὶ ἀκολάστῳ τινὶ λόγῳ φασὶν αὐτὸν κολάζεσθαι. εἰ γὰρ μετέδωκε τῆς ἀμβροσίας κατὰ τὸν Πίνδαρον τοῖς βροτοῖς, μᾶλλον ἂν τῆς φιλανθρωπίας παρὰ θεῶν ἐθαυμάζετο. αἰσχίστην δὲ νόσον τὴν γλωσσαλγίαν φησὶν, ὅτι πορνεία μὲν καὶ γαστριμαργία καὶ τὰ λοιπὰ πάθη σὺν τῇ βλάβῃ ἔχουσί τι καὶ τερπνὸν, ἡ δὲ γλωσσαλγία καὶ τούτου ἐστέρηται, καὶ ὅτι τὰ μὲν ἄλλα πάθη τὸν χρώμενον βλάπτει, αὕτη δὲ κατὰ τοῦ θείου ὁπλίζεται. A. B. M.I. ἀπαίδευτον. Gr. ἄσεμνον, ὑβριστικὸν, ἄτιμον, ἀνουθέτητον. κολάζω κατὰ Ἀττικοὺς τὸ νουθετῶ. Gu. ἐξέδωκεν τὰ μυστήρια. Fl. 21. ἄσεμνον. M.\nαἰσχίστην: κακίστην. οὐδὲν γὰρ ἀθυρογλώσσου φαυλότερον. Gu.\n11.οὗτος φυτεύει Πέλοπα: ἐξ Εὐρυθεμίστης τῆς Ξάνθου, ἢ Κλυτίας τῆς Ἀμφιδάμαντος, ὡς ἱστορεῖ Φερεκύδης .. . . .. δὲ ἱστορεῖ ἐξ Εὐρυανάσσης τῆς Πακτωλοῦ. B. M. ἐξ Εὐρυθεμίστης τῆς Ξάνθου, ἢ Κλυτίας τῆς Ἀμφιδάμαντος, ὡς ἱστορεῖ Φερεκύδης, ὁ Τάνταλος ἐγέννησε τὸν Πέλοπα. I. ἀντὶ τοῦ γεννᾷ. μεταφορικῶς ἀπὸ τῶν ἐνύδρων. M. γεννᾷ. ἀντὶ τοῦ ἐγέννησε. Gr. Fl. 59. 76.\n12.ᾧ στέμματα ξήνασα: τοῦτό φησιν ὅτι ἡ Μοῖρα βασιλείαν μελετήσασα τῷ Ἀτρεῖ οὐ καθαρὰν ταύτην αὐτῷ ἐχαρίσατο, ἀλλὰ διὰ τῆς ἀδελφικῆς συμφορᾶς. δύο γὰρ ὄντοιν ἀδελφοῖν Πελοπίδαιν, Θυέστου καὶ Ἀτρέως, τῆς βασιλείας ὀφειλομένης τῷ Θυέστῃ ὡς πρωτοτόκῳ, ταύτην ἡ Μοῖρα τῷ δευτέρῳ Ἀτρεῖ προσεποιήσατο. ἐκεῖνον μὲν γὰρ ἡ φύσις ἐκάλει πρὸς τὴν ἀρχὴν, τοῦτον δὲ ἡ πονηρία καὶ ἐπιτέχνησις εἰς τὸ κράτος ἀνήγαγε. ταύτην γὰρ τὴν πονηρίαν καὶ ἐπιτέχνησιν Μοῖραν ἐμυθεύσαντο οἱ σοφοί· μόρος γὰρ λέγεται ἡ κακοπάθεια καὶ μορεῖν τὸ κακοπαθεῖν· ὅθεν προσλήψει τοῦ ἰῶτα μοῖρα· ἡ γὰρ πονηρία μετὰ πλείστης κακοπαθείας καὶ μόχθου νικᾷ τὴν εὐθύτητα. διὰ τοῦτο καὶ λέγεται ἡ Μοῖρα κλώθουσα καὶ ξαίνουσα. A.\nᾧ στέμματα: τὸν τῆς ἀρχῆς στέφανον. Αἰσχίνης γὰρ στέμματα τὰ ἔριά φησιν ἀπὸ τοῦ στέφειν τὰς ἠλακάτας· ἐξ ὧν γίνονται οἱ στέφανοι τῶν βασιλέων. ξήνασα δὲ ἀντὶ τοῦ προξενήσασα καὶ παρασχομένη, ἢ ἀντὶ τοῦ ἐριουργήσασα, κατασκευάσασα. ὁ δὲ νοῦς, ἡ τῷ Ἀτρεῖ περιποιησαμένη τὴν βασιλείαν θεὰ πόλεμον καὶ ἔριν πρὸς τὸν ἀδελφὸν ἐπέκλωσε. γράφεται δὲ καὶ Ἔρις, ἵνα ᾖ, ἡ θεὰ Ἔρις τὸν πόλεμον ἐπέκλωσε Θυέστῃ καὶ Ἀτρεῖ. οὐ παράλογον δὲ καὶ ἄλλον θεὸν ἐπικλώθειν, ὡς καὶ τὰς Μοίρας. Ὅμηρος γάρ φησι τῷ οἱ ἐπεκλώσαντο θεοὶ οἶκόνδε νέεσθαι. A. B. M.I.\nΤρεῖς εἰσι Μοῖραι, Κλωθὼ, Λάχεσις καὶ Ἄτροπος. τούτων ἡ μὲν Κλωθὼ τὰ ἑνὶ ἑκάστῳ μέλλοντα συμβήσεσθαι κλώθει καὶ κατασκευάζει, ἡ δὲ Λάχεσις λαγχάνει καὶ κληροῖ καὶ ἐπικυροῖ ταῦτα καὶ οἷον ἐπισφραγίζει, ἡ δὲ Ἄτροπος ἄτρεπτα καὶ ἀμετακίνητα καὶ ὡς οὐκ ἂν ἄλλως γενησόμενα τίθησιν. Gu. I.\nστέμματα: βασιλείαν. Gr. ἀπὸ συμβόλου τὸ κύριον. Gu.\nξήνασα: κατασκευάσασα. Gr. προξενήσασα, ἐριουργήσασα. Gu. τὸ δὲ ξήνασα διὰ τοῦτο προσέθηκε, διότι ἐπέκλωσεν εἶπε· ξαίνουσι γὰρ πρῶτον τὸ ἔριον αἱ βουλόμεναι νῆμα κατασκευάσαι γυναῖκες. Bar. Gu.\nἐπέκλωσεν: εἱμαρμένον ἐποίησε. Gr. κατεσκεύασε. Gu.\nθεά: ἡ Μοῖρα, ἡ Κλωθώ. Gr. ἡ τύχη. Gu.\n13.ἔριν Θυέστῃ πόλεμον: πολέμιον, ἐριστικὸν. C. ἀρσενικὸν, τὸν ἐριστικὸν, ὡς τὸ Ἡσιόδειον μᾶλλον δὲ κακῶν ῥεκτῆρα καὶ ὕβριν ἀνέρα τιμήσουσιν. C.\nΘυέστῃ: ἀντὶ τοῦ Θυέστην ὄντα σύγγονον θέσθαι. M.\n14.θέσθαι: ἀντὶ τοῦ τὴν αἰτίαν τῆς φιλονεικίας αὐτῶν. M. ὥστε ποιῆσαι. Gr. ποιήσασθαι. G.\nτί τἄρρητα: ἐπειδὴ ἡ ἔρις τοῖς ἀδελφοῖς γέγονε διὰ τὴν μοιχείαν τῆς Ἀερόπης, ἣν γυναῖκα οὖσαν Ἀτρέως ὁ ἀδελφὸς αὐτοῦ Θυέστης ἐμοίχευσε. καὶ ὤφειλεν ἐνταῦθα λαληθῆναι τὸ τῆς ἔριδος αἴτιον, διὰ δὲ τὸ ἄρρητον καὶ ἄφραστον τῆς ὑποθέσεως καὶ μηδὲ πρέπον διὰ κόρης τῆς Ἠλεκτρας ἐκλαληθῆναι φησὶν ὁ ποιητὴς δι’ αὐτῆς τί τἄρρητ’ ἀναμετρήσασθαί με δεῖ, ἤγουν τί με δεῖ τὰ μὴ εἰρημένα λαλεῖσθαί τινι καὶ μάλιστα ἐμοὶ ὡς παρθένῳ ἀναμετρήσασθαι καὶ ἀπαριθμῆσαι χρεὼν, ἢ τὸ ἀπαριθμῆσαι ἐν τῷ ἀριθμῷ τῶν λεγομένων ἐκθεῖναι. Α. ἀντὶ τοῦ εἰς μέτρον θεῖναι ἐμὲ παρθένον οὖσαν τὰ ἄρρητα, ἤτοι τὰ μὴ πρέποντα λέγεσθαι ὡς αἰσχρά. I.\nἀναμετρήσασθαι: ἀνεμέτρει τὸ χωρίον παρ’ Ἀριστοφάνει ἀντὶ τοῦ διεμέτρει· ἀναμετρήσασθαι δὲ ἐνταῦθα ἀντὶ τοῦ ἀναλαβεῖν καὶ διηγήσασθαι, ἀπὸ μεταφορᾶς τῶν τὰ μετρηθέντα ἐξ ἀρχῆς ἀναλαμβανόντων καὶ μετρούντων. καθὸ λέγεται καὶ τὸ ἀνακοινωσώμεθα τὸν λόγον παρὰ Πλάτωνι ἀντὶ τοῦ ἐξ ἀρχῆς ἀναλαβόντες κοινωσώμεθα. τὸ ἑξῆς, ᾧ παρθένοι μὲν τρεῖς ἔφυμεν ἐκ μιᾶς μητρὸς ἀνοσιωτάτης, ἡ Χρυσόθεμις καὶ ἡ Ἰφιγένεια καὶ ἐγὼ ἡ Ἠλέκτρα καὶ ἄρσην ὁ Ὀρέστης. Gr. I.\nἀναμετρήσασθαι: διὰ τοῦ ἀναμετρήσασθαι τὸ πλῆθος τῶν κακῶν ἐσήμανεν. ἢ οὖν ὡς πολλὰ, ἢ ὡς ἄτοπα παραπέμπεται, ἢ ὡς παρθένος παραιτεῖται λέγειν, διὰ τὴν μοιχείαν Θυέστου, ἢ τὸν ἄθεσμον Αἰγίσθου γάμον. οὗτος γὰρ ἦν παῖς Πελοπείας τῆς θυγατρὸς, ἢ Στερόπιδος, δι’ ἧς ἐποίησεν αὐτὸν Θυέστης. A.B. C.M.I.\nτἄρρητα: τὰ μὴ πρέποντα λέγεσθαι, ὡς αἰσχρά. λέγει δὲ τὰ τῆς μοιχείας τοῦ Θυέστου. Gr. μὴ δυνάμενα ῥηθῆναι διὰ τὸ πλῆθος, ἢ διὰ τὸ εἶναι δύσφημα. Gu.\nἀναμετρήσασθαι: ἐξαριθμῆσαι, καταλέξαι, εἰπεῖν. Gu. ἀναλαβεῖν καὶ διηγήσασθαι. Gu.\n15.―27.ἔδαισε δ’ οὖν νιν: εὐώχησεν αὐτὸν τὸν Θυέστην ὁ Ἀτρεὺς, τὰ τέκνα αὐτοῦ δηλονότι ἀποκτείνας. ἀπὸ τοῦ Ἀτρέως δὲ ―τὰς γὰρ ἐν μέσῳ δυστυχίας σιγῶ, ― ἔφυ ὁ κλεινὸς Ἀγαμέμνων, κλεινὸς μὲν, ὡς ὑπὲρ τῆς Ἑλλάδος εἰς Τροίαν στρατεύσας· εἰ δὴ κλεινὸς, ὡς ἀθλίως ἀποθανὼν καὶ τὴν τῆς γυναικὸς ὑποστὰς μοιχείαν, ὁ Μενέλεώς τε ἀπὸ μητρὸς Κρητικῆς τῆς Ἀερόπης. εἰς γυναῖκα δὲ ἔλαβεν ὁ μὲν Μενέλαος τὴν Ἑλένην, τὴν μισουμένην ὑπὸ τῶν θεῶν, ὁ δὲ Ἀγαμέμνων ὁ ἄναξ τὸ λέχος τῆς Κλυταιμνήστρας (περιφραστικὼς ἀντὶ τοῦ τὴν Κλυταιμνήστραν) τὸ ἐπίσημον καὶ διάδηλον, διὰ τὸν φόνον δηλονότι, εἰς Ἕλληνας· ᾧ Ἀγαμέμνονι παρθένοι μὲν τρεῖς ἐγεννήθημεν ἐκ μιᾶς ἀνοσιωτάτης μητρὸς, Χρυσόθεμις, Ἰφιγένεια, καὶ ἐγὼ ἡ Ἠλέκτρα, ἄρσην τε Ὀρέστης· ἥτις Κλυταιμνήστρα περιβαλοῦσα καὶ περικρύψασα τὸν ἄνδρα ἐν ἱματίῳ κυκλοτερεῖ, μὴ ἔχοντι διέξοδον, ἔκτεινεν· ὧν δὲ χάριν, ἔκτεινε δηλονότι, οὐ καλόν ἐστι παρθένῳ λέγειν, τουτέστιν ἐμοὶ τῇ παρθένῳ· ἀφίημι τοῦτο ἀσαφὲς καὶ ἄρρητον σκοπεῖσθαι ἐν τῷ δήμῳ. I.\n15.ἔδαισε: ἐδείπνησεν. C. M. ἐπειδὴ μετὰ τὸ ψωμισθῆναι τὰ τέκνα τὸν Θυέστην ἐχρήσθη ἐν τῇ Πυθίᾳ ἐρωτῶν πῶς τιμωρήσαιτο τὸν ἀδελφὸν μιγῆναι τῇ θυγατρὶ Πελοπείᾳ καὶ τὸν ἐκ ταύτης τεχθησόμενον δεινὰ κατεργάσασθαι τοὺς Ἀτρείδας. οὗτος δ’ ἦν Αἴγισθος. A.B. C. Fl. 10. 33. καὶ ἔθρεψεν αὐτὸν, ἐδείπνισε τὰ τέκνα αὐτοῦ καὶ αὐτὸν τὸν Θυέστην, ἔδωκεν αὐτῷ ἑστιᾶσαι τὰ ἑαυτοῦ τέκνα καὶ ἑστίασιν. Fl. 21.\n16.τὰς γὰρ ἐν μέσῳ: ἐπεὶ κακῆς πράξεως ὑπεμνήσθη, διὰ τοῦτο οὐκ εἶπεν ὁ πάππος ὁ ἐμὸς, ἀλλ’ Ἀτρεύς. C.M. ἤγουν τὰ συμβάντα πρὸς ἀλλήλους κακὰ, καὶ τὴν τῆς γυναικὸς αὐτοῦ πρὸς Θυέστην μοιχείαν, καὶ ὅτι διὰ τοῦτο κατὰ θαλάσσης ταύτην ἀφῆκεν. Bar. Gu. ἐν μέσῳ τύχας λέγει τὴν μίξιν τοῦ Θυέστου τὴν μετὰ τῆς αὐτοῦ θυγατρὸς Πελοπείας, ἀφ’ ἧς ἔτεκε τὸν Αἴγισθον τὸν μοιχὸν τῆς Κλυταιμνήστρας. Fl. 59. τὴν μοιχείαν Ἀερόπης αἰνίττεται, ἢ τὴν γυναῖκα Πλεισθένους, ὃν ἀνεῖλεν Θυέστης. Fl. 10.\n18.Κρήσσης: οὐ γὰρ ἂν Ἑλληνὶς γυνὴ τοιαῦτα ἔπραξε. τοῦτο οὖν προσέθηκεν ἐλευθερῶν μὲν τὰς Ἑλληνίδας, κωμῳδῶν δὲ τὰς Κρήσσας. Α.C. M. τὸ ἀρσενικὸν Κρής, καὶ κλίνεται Κρητός· τὰ γὰρ εἰς ης ὀξύτονα μονοσύλλαβα περιττοσυλλάβως κλινόμενα διὰ τοῦ τος, οἷον Κρής Κρητός, βλής βλητός, σής σητός. Fl. 21.\nἈερόπης ἄπο: πάλιν τὴν μοιχείαν Ἀερόπης αἰνίττεται ἢ τὴν γονὴν Πλεισθένους, ὃν ἀνεῖλε Θυέστης. C.M. ὁ μὲν Ἀτρεὺς ἐφόνευσε τοὺς παῖδας τοῦ Θυέστου, εἶθ’ οὕτως παρέβαλε τῷ Θυέστῃ, καὶ ἔφαγεν αὐτούς. ὁ δὲ Θυέστης ἔγημε τὴν γυναῖκα τοῦ Ἀτρέως, ἥτις ἦν Ἀερόπη. C.\nθεοῖς στυγούμενον: οὐχ ὡς μισουμένην παρὰ θεῶν προφανῶς ἡ Ἠλέκτρα εἶπεν, ἀλλ’ ὡς ἐν εὐχῆς τρόπῳ καὶ ὡς ἐὰν οὕτως εἶπεν, ἣν μισήσειαν οἱ θεοί. A. τὴν θεομίσητον. Gr. διὰ τὸ πολλῶν κακῶν αἰτίαν γενέσθαι. Gu.\n21.ἐπίσημον: τὸ ἐπίσημον ἐπὶ σωφροσύνῃ ἔφη, ὡς καὶ Ὅμηρος ἡ δή τοι τὸ πρὶν μὲν ἀναίνετο ἔργον ἀεικὲς δῖα Κλυταιμνήστρη· φρεσὶ γὰρ κέχρητ’ ἀγαθῇσιν. ἢ οὖν πρὸ τούτου ἐπίσημον, ἢ νῦν ἐπὶ μοιχείᾳ ἐπίσημον. A.B. M.\nἐπίσημον: διάδηλον διὰ τὸν φόνον. Gr. ἔνδοξον, περιβόητον διὰ τὴν ἀνυπέρβλητον ὕστερον αὐτῆς κακίαν. ἐπίσημον καὶ ἐπὶ καλῷ καὶ ἐπὶ κακῷ, ἐνταῦθα δὲ ἐπὶ κακῷ. Gu.\n23.Χρυσόθεμις: καὶ Ὅμηρος Χρυσόθεμις καὶ Λαοδίκη καὶ Ἰφιάνασσα. καὶ οὗτος Ἰφιγένειαν μὲν τὴν Ἰφιάνασσαν καλεῖ, Ἠλέκτραν δὲ τὴν Λαοδίκην διὰ τὸ πολυχρόνιον ἴσως τῆς παρθενίας, οἱονεὶ ἄλεκτρός τις οὖσα, ὡς αὐτὸς καὶ οὕτως φησὶν ὦ παρθένε μακρὸν δὴ μῆκος Ἠλέκτρα χρόνου. A. B.C.M. Fl. 10. 33. 59.\nΧρυσόθεμις: οὗτος ὁ ποιητὴς τρεῖς λέγει θυγατέρας γεννηθῆναι τῷ Ἀγαμέμνονι· ὁ δὲ Σοφοκλῆς ἐν τῷ δευτέρῳ δράματι τέσσαρας μετὰ τῆς Ἰφιανάσσης. Gu. ἱστοροῦσί τινες ὡς ἡ Ἠλέκτρα πρῶτον μὲν ἐκαλεῖτο Ἰφιάνασσα, διὰ δὲ τὸ παραταθῆναι εἰς μακρὸν τὸν τῆς παρθενίας αὐτῆς καιρὸν καὶ ἄνανδρον μεῖναι μέχρι πολλοῦ, οὕτως ἐκλήθη, ὡς ἔστι συμβαλεῖν τοῦτο ἀπὸ τῆς ἐτυμολογίας τοῦ ὀνόματος· ἀπὸ γὰρ τοῦ α στερητικοῦ μορίου καὶ τοῦ λέκτρου ἡ κοίτη. Gu.\n24.ἀνοσιωτάτης: ἀδικωτάτης, μιαρωτάτης. Fl. 6. 9. 17. 21. 56. 76.\n25.ἀπείρῳ: κυκλοτερεῖ. Gr. ἀδιεξοδεύτῳ, μὴ διεξόδους ἔχοντι κεφαλῆς καὶ χειρῶν. Gu. ἄπειρον, ὃ οὐκ ἦν διαπερᾶσαι χερσὶν ἢ κεφαλῇ. Fl. 33.\nπεριβαλοῦσα: περικαλύψασα, ἐνδύσασα, ὡς τὸ περιέβαλε τὸν ἅγιον τοῖς δεσμοῖς. Gu.\nὑφάσματι: ἱματίῳ. Gr. χιτῶνι. Gu. ἡ γὰρ Κλυταιμνήστρα χιτῶνα ὕφανεν οὔτε ταῖς χερσὶν οὔτε τῇ κεφαλῇ ἔκδυσιν ἔχοντα, ὅπως μὴ Ἀγαμέμνων ἀμύνασθαι δύνηται τοὺς φονεύοντας. Καὶ ἄλλως. ἀντὶ τοῦ χιτῶνι. ἄπειρον ὃ οὐκ ἦν περᾶν χερσὶν ἢ κεφαλῇ, ὥσπερ ἄπειρον δίκτυόν φαμεν. καλῶς δὲ εἶπεν, ἣ πόσιν· εἰ γὰρ εἶπε τὸν ἐμὸν πατέρα, δι’ ἑαυτὴν ἐδόκει κατηγορεῖν τῆς μητρός. Αἰσχύλος δέ φησιν ἀμήχανον τεύχημα καὶ δυσέκλυτον. A. B. M.\n27.οὐ καλόν: οὐ γὰρ προσήκει παρθένον μοιχείας καὶ μιασμάτων ἀνόμων μεμνῆσθαι. Gu.\nἀσαφές: ἄδηλον. Gr. σκοτεινὸν, ἄρρητον. Gu.\n28.―33.Φοίβου δ’ ἀδικίαν: τοῦ δὲ Ἀπόλλωνος κατὰ τί πρέπει κατηγορεῖν ἀδικίαν; πείθει δὲ, ἀντὶ τοῦ ἔπεισε, τὸν Ὀρέστην κτεῖναι τὴν μητέρα, ἥτις ἐγέννησεν αὐτὸν, πρᾶγμα δηλονότι προστάξας, οὐ φέρον πρὸς ἅπαντας εὔκλειαν καὶ καλὴν φήμην. ὅμως δὲ ἀπέκτεινε πεισθεὶς τῷ θεῷ. καὶ ἐγὼ μετέσχον τοῦ φόνου, καθὰ γυνὴ, τουτέστι συνεβούλευσα, ὁ Πυλάδης τε, μετέσχε τοῦ φόνου δηλονότι, ὃς συνέπραξεν ἡμῖν τάδε. Ι.\n28.Φοίβου δ’ ἀδικίαν: ἐν ἤθει ταῦτα· φησὶ μὲν γὰρ οὐ κατηγορήσειν τοῦ θεοῦ, ὅμως γε μὴν ὕστερον ὑπερπαθήσασα καταβοᾷ τοῦ Ἀπόλλωνος, καὶ δι’ ὧν ἐδόκει μὴ κατ’ αὐτοῦ λέγειν, διὰ τούτων ἐλέγχεται αὐτοῦ κατηγοροῦσα. τὸ δὲ ἀκόλουθον ἦν· ὁ δὲ Ἀπόλλων οὐκ ἄδικος μὲν, ὅμως πείθει Ὀρέστην ἀποκτεῖναι τὴν μητέρα. πρὸς οὐχ ἅπαντας δὲ τὴν εὔκλειαν φέρειν εἴρηκεν, ἐπειδὴ οἱ μὲν ἐπῄνουν αὐτὸν, οἱ δὲ οὔ. A.B. M.I.\nΦοίβου δ’ ἀδικίαν: οὐ γὰρ πρέπει θεοῖς ἀδικία· ἀγαθῶν γὰρ δοτῆρές εἰσι. τοῦτο δὲ λέγει ὥσπερ δυσχεραίνουσα διὰ τὴν τοῦ ἀδελφοῦ μανίαν· δοκεῖ γὰρ τοῦτο λογιζομένη, ὡς, εἰ δικαίως παρὰ τοῦ Φοίβου ὁ τῆς μητρὸς φόνος ἐθεσπίσθη Ὀρέστῃ, οὐκ ἔδει τοῦτον μανῆναι θεῷ ὑπακούσαντα. Gu.\nτί δεῖ: κατὰ τί ἀντὶ τοῦ οὐδέν, Gr. πρέπει. Gu. Fl. 6. 9. 17. 21. 59. 76.\nκατηγορεῖν: κατηγορεῖ τὸ σκυλάκιον τὸ προελθὸν πρῶτον τῆς μητρὸς τὸν πατέρα ἀντὶ τοῦ δεικνύει ἐν ἑαυτῷ. κατηγορεῖν καὶ τὸ κατά τινος ἀγορεύειν, καὶ ἔχει τὴν σύνταξιν ἀπὸ γενικῆς εἰς αἰτιατικὴν, οἷον κατηγορῶ σου φόνον, κατηγορῶ σου ἀδικίαν. καὶ ἔστι μὲν ἡ τετελεσμένη σύνταξις αὐτοῦ αὕτη. ἔστι δ’ ὅτε καὶ μετὰ γενικῆς μόνης λέγεται. τὸ τοιοῦτο δὲ καὶ ἐν ἄλλοις συμβαίνει πλείστοις, οἷον τὸ προσέχω ἐντελῶς μὲν λεγόμενον ἐν τῷ λόγῳ ἔχει καὶ τὸν νοῦν, οἷον προσέχω τὸν νοῦν τοῖς λεγομένοις· λέγεται δὲ καὶ προσέχω τοῖς λεγομένοις χωρὶς ἐκείνου. καὶ τὸ φθονῶ ἐντελῶς μὲν ἔχον τῆς συντάξεως ἀπὸ δοτικῆς εἰς γενικὴν συντάσσεται, οἷον φθονῶ σοι τοῦδε. λέγεται δὲ καὶ φθονῶ σοι μόνον, καὶ ἔτι φθονῶ τῆς σῆς ἀρετης. Gr. Fl. 6. 9. 17. 21. 34. 56. 59. 76.\n29.σφ’: σφίν καὶ νίν καὶ μίν ἐπὶ ταῖς ἄλλαις πτώσεσιν οὐχ εὑρίσκεται. Fl. 21.\n30.πρὸς οὐχ ― φέρον: οἱ μὲν γὰρ ἐπῄνουν αὐτόν· διὸ τὸ πρὸς οὐχ ἅπαντας εἶπεν. M. πρᾶγμα. Gr. Fl. 6. 9. 17. 21. 56. 59. 76. οὐ γὰρ ἅπαντες ἀποδέχονται τοῦτο, ἀλλ’ οἱ μὲν, οἱ δ’ οὔ. Gu.\nεὐκλείαν φέρον: ἐκτέταται τὸ ᾱ τοῦ εὐκλεία Ἀττικῶς. ἀντὶ τοῦ εὐκλείαν φέροντος Ἀττικῶς, τοῦ κτεῖναι δηλονότι. M.\nεὔκλειαν: καλὴν φήμην. Gr. τιμὴν, δόξαν. Gu.\n31.οὐκ ἀπειθήσας: οὐκ ἀπειθὴς γενόμενος, παρακούσας τῷ Ἀπόλλωνι. Fl. 59.\n32.οἷα δὴ γυνή: ὥσπερ ἀδύνατος ἡ γυναικεία φύσις μεταλαβεῖν φόνου· οὐ γὰρ κεκοινώνηκε τοῦ φόνου ἡ Ἠλέκτρα, ὡς καὶ Ὀρέστης φησίν σὺ μὲν γὰρ ἐπένευσας τάδ’, εἴργασται δ’ ἐμοί. Ἄλλως. ζητεῖται τί δήποτε ἀνωτέρω παρθένον ἑαυτὴν εἰρηκυῖα, ὅπου φησὶν ὧν δ’ ἕκατι, παρθένῳ λέγειν οὐ καλόν, ἐνταῦθα γυναῖκα ἑαυτὴν λέγει. λεκτέον δὲ ὅτι οἷα δὴ γυνὴ πρὸς τὸ θηλυκὸν γένος σκοπουμένη, ὡς οὐδὲν μὲν ἔπραξεν, ἀλλὰ τοσοῦτον ὅσον ἂν γυνή τις ἐργάσαιτο.\nἌλλως. ὡς γυνὴ, συμβουλεύσασα, παραθαρρύνασα, ὑπομνήσασα τοῦ πατρός. οὐ γὰρ αὐτόχειρ γέγονε τῆς μητρὸς, ἀλλὰ λόγοις παρώρμησε κατ’ αὐτῆς τὸν ἀδελφόν. τάχα δὲ διὰ τοῦ οἷα δὴ γυνή παρονειδίζει τῇ μητρί· ἐκείνη γὰρ αὐτόχειρ γέγονε τοῦ Ἀγαμέμνονος, οὐ κατὰ γυναῖκα. A. B.M.I.\nοἷα δὴ γυνή: ὅσον δὲ δύνανται αἱ γυναῖκες εἰς φόνον πρᾶξαι ὥσπερ ἀδύνατος ἡ γυναικεία φύσις μεταλαβεῖν φόνου. τοσοῦτον ἔπραξα, ὅσον ἂν γυνή τις ἐργάσηται συμβουλεύσασα, παραθαρρύνασα, ὑπομνήσασα τοῦ πατρός· οὐ γὰρ αὐτόχειρ γέγονε κἀκείνῳ εἰς τὸν φόνον τῆς μητρὸς, ἀλλὰ λόγοις παρώρμησεν ἱσταμένη ἔξωθεν καὶ περισκοποῦσα. Fl. 59. ἐκοινώνησα καθὰ ἂν μετάσχοι γυνή. Fl. 6. 9. 17. 21. 56. 59. 76.\n33.Πυλάδης: Φώκου παῖδες Κρῖσος καὶ Πανοπεύς. τούτοιν ὁ Κρῖσος ἔκτισε τὴν νῦν Κίρραν, τότε Κρῖσαν καλουμένην, καὶ παῖς αὐτῷ ἐξ Ἀντιφατείας τῆς Ναυβόλου Στρόφιος ἐγένετο. οὗ Ἀστυδάμεια καὶ Πυλάδης ἐκ Κυδραγόρας τῆς ἀδελφῆς Ἀγαμέμνονος. A. B. M.I.\n34―45.ἐντεῦθεν: ἤτοι ἐξ ἐκείνου συντακεὶς καὶ συμμιγεὶς ὁ τλήμων Ὀρέστης νόσῳ ἀγρίᾳ, ἤτοι μανίᾳ, νοσεῖ· ὁ δὲ, ἀντὶ τοῦ ὅς δὴ, πεσὼν ἐν κοίτῃ κεῖται. ὁ φόνος γὰρ τῆς μητρὸς ἐλαύνει καὶ ταράσσει αὐτὸν μανίαισιν, ὑπὸ μανιῶν, τῶν Ἐριννύων δηλονότι. αἰδοῦμαι γὰρ ὀνομάζειν καὶ λέγειν θεὰς Εὐμενίδας, τὰς Ἐριννύας δηλονότι, αἳ ταράσσουσι τόνδε διὰ φόβου. ἕκτον δὲ ἦμαρ τόδε, ἐστὶ δηλονότι, ἐξότου σφαγαῖς καὶ διὰ σφαγῆς θανοῦσα ἡ μήτηρ ἐκαθάρθη τὸ δέμας διὰ τοῦ πυρός· δι’ ὧν ἡμερῶν οὔτε τροφὴν ἐδέξατο διὰ τοῦ λαιμοῦ, οὐ λουτρὰ ἔδωκε τῷ σώματι, ἤτοι οὐκ ἐνίψατο· κρυφθεὶς δὲ ἔσω τῶν ἱματίων, ὅταν μὲν κουφισθῇ τὸ σῶμα ἀπὸ τῆς νόσου, ἔμφρων γενόμενος δηλονότι, δακρύει, ποτὲ δὲ ἀπὸ τῆς κοίτης πηδᾷ, καθὰ πῶλος ἀπὸ ζυγοῦ δρομαῖος καὶ ταχύς. I.\n34.ἐντεῦθεν: μετὰ τὴν ματροκτονίαν. Fl. 59. ἐξ ἐκείνου. Gr. ἐκ τῆς αἰτίας ταύτης. ἐκ τούτου, μετὰ τὸ γενέσθαι τὸν φόνον. Gu.\nἀγρίᾳ: ἀγριότητος ποιητικῇ. Gr. Fl. 6. 9. 17. 21. 56. 59. 76. ἀφορήτῳ. μεγάλῃ. Gu.\nσυντακείς: συγκολληθείς. M. Fl. 10. συμφθαρείς. Fl. 6. 9. 17. 21. 59. 76. Gu. συμπλακείς. Fl. 2.\n35.τλήμων: παρὰ μὲν τῷ ποιητῇ τλήμων ὁ ὑπομονητικὸς, παρὰ τοῖς τραγικοῖς τλήμων ὁ δυστυχής. A.M. Fl. 10.\nὁ δέ: ὅς. Gu.\n36.δέ: γάρ Gu.\nτροχηλατεῖ: κατεπείγει, οἷον μετὰ τρόχου καὶ ἁρμάτων ἐλαύνει. τρόχος γὰρ ὁ δρόμος. A.B.M. I. ταχέως ὁ δρόμος. A.B. M. I. ταχέως καὶ ἁρμάτων ἐλαύνει. τρόχος γὰρ κινεῖσθαι ποιεῖ ὧδε κἀκεῖσε δίκην τροχοῦ. B. Fl. 21. ταράσσει, ἐλαύνει. Gr. κινεῖ δίκην τροχοῦ. Gu.\n37.μανίαισιν: νόσοις μανικαῖς. Gu.\nὀνομάζειν: ὀνομάζειν γὰρ αἰδοῦμαι θεὰς τὰς Ἐρινῦς. οὐκ ὀνομάζουσι δὲ, ἀλλ’ εὐφημιζόμενοι σεμνὰς θεὰς ἢ Εὐμενίδας καλοῦσιν. ὀνόματα δὲ τῶν Ἐρινύων, Τισιφόνη, Μέγαιρα καὶ Ἀλληκτώ. A. B. MI. ὄνομα ἡ λέξις καὶ ὀνομάζειν τὸ λέγειν. Gu.\nὀνομάζειν γὰρ αἰδοῦμαι θεὰς Εὐμενίδας: τουτέστιν εὐλαβοῦμαι λέγειν ὅτι αἱ Εὐμενίδες, ἤγουν αἱ Ἐριννύες, ποιοῦσιν αὐτὸν μαίνεσθαι, αἳ τοῦτον ἐξαμιλλῶνται καὶ ἐλαύνουσιν ἐν φόβῳ. ἔστι δὲ τὸ σχῆμα κατὰ παράλειψιν· ὃ γὰρ ηὐλαβεῖτο λέγειν εἴρηκεν. οἱ δὲ πολλοὶ οὕτω νοοῦσιν· αἰδοῦμαι τὰς Εὐμενίδας λέγειν θεὰς, ἀντὶ τοῦ εὐλαβοῦμαι λέγειν αὐτὰς εἶναι τοῦ θείου γένους, ὡς κακῶν παρεκτικάς. τὸ δὲ ἐξαμιλλῶνται εἶπεν, ἐπειδὴ οἱ ἀγωνιζόμενοι πρὸς ἀλλήλους ἐν γυμνασίοις ἄνω καὶ κάτω στρέφονται τοῖς ἀγωνίσμασιν. Gu. I.\n38.Εὐμενίδας: Εὐμενίδας φησὶν αὐτὰς κατ’ ἀντίφρασιν. μᾶλλον γάρ εἰσι δυσμενίδες ἢ εὐμενίδες· τὴν γὰρ τῆς μανίας νόσον αὗται τοῖς ἀνθρώποις προσάγουσιν ἐπεκδικοῦσαι. Fl. 21.\nἐξαμιλλῶνται: ἐκ τοῦ καθεστηκότος ἐλαύνουσι. B. ταράσσουσιν, εἰς ἀγῶνα ἐμβάλλουσιν. Fl. 6. 9. 17. 21. 56. 59. 76. Gr. δίκην τῶν ἁμιλλωμένων κινεῖσθαι ποιοῦσιν. Gu. συνεχῶς φοβοῦνται. Fl. 10.\n39.ἐξ ὅτου σφαγαῖς: καὶ Ὅμηρος ἤτοι ὃ τὸν κτείνας δαίνυ τάφον Ἀργείοισιν· αὐτῆμαρ δέ οἱ ἦλθε. A. B.M. I.\n40.καθήγνισται δέμας: καθωσίωται, κέκαυται. ἁγνείαν γὰρ ἐκάλεσε τὴν διὰ πυρὸς φθορὰν τοῦ σώματος.\nἌλλως. κεκάθαρται· πάντα γὰρ καθαίρει τὸ πῦρ, καὶ ἁγνὰ δοκεῖ εἶναι τὰ καιόμενα, τὰ δὲ ἄταφα μεμιασμένα. A.B. M.I. ὑπὸ Πυρὸς ἐκαθάρθη. Gr.\n41.ὧν οὔτε σῖτα: ἀφ’ ὧν, ἢ δι’ ὧν ἓξ ἡμερῶν οὐκ ἔφαγεν. ἐμφαίνει δὲ ὡς προσηνέχθη μὲν τῷ στόματι αὐτοῦ τροφὴ, ἀλλὰ καταπιεῖν οὐκ ἠδυνάτο. A.B.M.I.\nδιὰ δέρης: τοῦ λαιμοῦ. Gr. φάρυγγος. Gu. τράχηλος καὶ αὐχὴν τὸ ὄπισθεν, δέρη καὶ δειρὴ τὸ ἔμπροσθεν. Gr. Fl. 6. 9. 17. 21. 56. 76.\n42.οὐ λούτρ’ ἔδωκε: οὐκ ἐκαθαρίσθη τῷ προσώπῳ, οὐκ ἐνίψατο, ἢ οὐκ ἐλούσατο· οἱ γὰρ Ἕλληνες συνεχῶς καὶ σχεδὸν καθ’ ἡμέραν ἐλούοντο. Fl. 59.\nχλανιδίων: τῶν ἁπαλῶν σκεπασμάτων τῶν ἐπὶ τῆς κοίτης. ἱματίων. Gu.\n43.― 45.ὅταν μὲν σῶμα κουφισθῇ νόσου: ἀκόλουθον τῷ ἄραιτ’ ἄχθος τὸ κουφισθῇ νόσου. M. ὅταν μὲν κουφισθῇ τῆς μανίας, εἴσω τῶν στρωμάτων κρυβεὶς λυπεῖται, ἐξ οἵων ἄρα εἰς οἷα ἐμπέπτωκε λογιζόμενος, ὅταν δὲ τῇ μανίᾳ κάτοχος ᾖ, ἄνω καὶ κάτω φέρεται ἁλλόμενος καὶ οὐκ ἐν δεμνίοις κεῖται, ἀλλ’ ἀποπηδᾷ μὲν δρομαῖος ὥσπερ πῶλος ἀπαλλαγεὶς τοῦ ζυγοῦ. Gu.\n43.σῶμα: κατὰ τό. Fl. 59.\nκουφισθῇ: ῥαϊσθῇ καὶ ἀπαλλαγῇ. Gu. ἐλαφρωθῇ. Fl. 59. ἀπὸ τῆς μανίας. Gr. Fl. 59.\n44.ἔμφρων δακρύει: ἀντὶ τοῦ ἔμφρων γενόμενος. ἄμεινον δὲ ὑφὲν ἔμφρων δακρύει. M.\nἔμφρων: γενόμενος. B. Gr. δέον ἐμφρόνως εἰπεῖν, πρὸς τὸ Ὀρέστης ἔμφρων εἶπεν. Gu. σώας ἔχων τὰς φρένας. Fl. 59.\n45.ἀπὸ ζυγοῦ: ὁ ἄποθεν τοῦ ζυγοῦ, ὅ ἐστιν ἀδάμαστος. M.\n46.― 70. Ἐκυρώθη δὲ τοῖς Ἀργείοις (τὸ περιέχον ἀντὶ τοῦ περιεχομένου) μήτε ἐν οἴκοις μήτε ἐν θυσίαις δέχεσθαι ἡμᾶς τινὰ μητροκτονήσαντας, μήτε προσαγορεύειν· κυρία δὲ, ἤτοι ὡρισμένη καὶ κεκυρωμένη, ἥδε ἡ ἡμέρα, ἐν ᾗ ἐξοίσει ἡ πόλις τῶν Ἀργείων τὴν ἀπόἡ πόλις τῶν Ἀργείων τὴν ἀπόφασιν, εἰ πρέπει θανεῖν ἡμᾶς ἐν πετρώματι λιθοβολησίμῳ, ἢ ξίφος ἀκονήσαντά τινα βαλεῖν ἐπὶ τοῦ αὐχένος ἡμῶν δηλονότι. ἔχομεν δὲ δή τινα ἐλπίδα ὥστε μὴ θανεῖν· ἥκει γὰρ ἀπὸ τῆς Τροίας ὁ Μενέλαος εἰς τὴν γῆν τὴν ἑαυτοῦ, δηλονότι εἰς τὴν πατρίδα, τὸν λιμένα δὲ τὸν Ναύπλιον, τὸν ἀπό τινος Ναυπλίου οὕτω λεγόμενον, διανύσας κώπῃ, ἐνελιμένισε τῷ αἰγιαλῷ, ἐπὶ πολὺν χρόνον ἐκ τῆς Τροίας πλανηθείς· τὴν δὲ πολλῶν στεναγμῶν αἰτίαν Ἑλένην προέπεμψεν εἰς τὸν οἶκον τὸν ἡμέτερον, ἐπιτηρήσας νύκτα, ἵνα μή τις ἰδὼν πορευομένην κατὰ τὴν ἡμέραν ὧν οἱ παῖδες ἀπέθανον ἐν τῇ Τροίᾳ λιθοβολήσῃ αὐτήν· ἔστι δὲ ἔσω κλαίουσα τὴν ἀδελφὴν καὶ τὴν δυστυχίαν τῶν δωμάτων. ἔχει δὲ δή τινα παραμυθίαν τῶν θλίψεων· ἣν γὰρ ὁ Μενέλαος ἀπὸ τῆς Σπάρτης ἀγαγὼν ἔλιπε κατὰ τοὺς οἴκους, ὅτε ἔπλει εἰς τὴν Τροίαν, τῇ ἐμῇ τε μητρὶ παρέδωκεν ἀνατρέφειν, τὴν παρθένον λέγω τὴν Ἑρμιόνην, ἐπὶ ταύτῃ χαίρει καὶ ἐπιλήθεται τῶν δυστυχιῶν. βλέπω δὲ πᾶσαν εἰσέλευσιν, πότε ὄψομαι τὸν Μενέλαον ἥκοντα, ὅτι κατὰ τὰ ἄλλα ἐπ’ ἀσθενοῦς ῥώμης ὀχούμεθα καὶ φερόμεθα, ἐὰν μὴ σωθῶμεν κατά τι παρ’ ἐκείνου. ἄπορον χρῆμα ὑπάρχει δηλονότι ὁ δόμος ὁ δυστυχῶν. I.\n46.ἔδοξε δ’ Ἄργει: φανερὸν ὅτι ἐν Ἄργει ἡ σκηνή τοῦ δράματος ὑπόκειται. A.B.M. I. Ὅμηρος δὲ ἐν Μυκήναις φησὶν εἶναι τὰ βασίλεια τοῦ Ἀγαμέμνονος, Στησίχορος δὲ καὶ Σιμωνίδης ἐν Λακεδαιμονίᾳ. A.B.I.\nμὴ πυρὶ δέχεσθαι: τὸ ἑξῆς, ἔδοξε δ’ Ἄργει τῷδε μήθ’ ἡμᾶς στέγαις δέχεσθαι. πρὸς δὲ τὸ πῦρ οὐδὲν ἀνταπέδωκεν· ἔξωθεν οὖν προσυπακουστέον τὸ ἐναύειν. καὶ ἔστι σχῆμα Ἀττικὸν, μὴ πυρὶ ἐναύειν, ἀντὶ τοῦ μήτε πυρὸς ἐναύειν. οὐ γὰρ τὸ δέχεσθαι πρὸς τὸ πῦρ ληπτέον. A. B. M.I.\nἔδοξε δ’ Ἄργει: ἀπὸ τοῦ περιέχοντος τὸ περιέχομενον. B. ἔδοξε δὲ τῷ Ἄργει, ἤγουν τῷ λαῷ, μήτε δέχεσθαι ἡμᾶς ἐν ταῖς στέγαις καὶ ἐν τοῖς οἴκοις μητροκτονοῦντας καὶ φονεύσαντας τὴν μητέρα, μήτε δέχεσθαι ἐν πυρὶ, ἤγουν ἐν ταῖς θυσίαις, μήτε προσλαλεῖν ἡμᾶς τινά. Fl. 59.\nἔδοξε: ἐκυρώθη. Gr. ἐκρίθη, ἐτυπώθη, ἀρεστὸν, ἐφάνη. Gu.\n47.προσφωνεῖν: χαιρετίζειν. Gr. προσλαλεῖν ἡμᾶς. Gu. Fl. 6. 9. 17. 21. 56. 59. 76.\n48.μητροκτονοῦντας: ἀντὶ τοῦ μητροκτονήσαντας. Gr. τὴν μητέρα φονεύσαντας, κατ’ ἀντιχρονισμὸν. Gu.\nκυρία δ’ ἥδ’ ἡμέρα: ἐν ταύτῃ ἐστὶ τὸ κῦρος. Gr. Fl. 6. 9. 17. 21. 59. 76. κυρωθεῖσα, ὡρισμένη, τετυπωμένη. Gu.\nἡμέρα: ἤγουν ἡ σήμερον. Fl. 59.\n49.ἐν ᾗ διοίσει: ἀντὶ τοῦ ἐξοίσει. Gr. ἐξενέγκῃ, κομίσει. Gu. ἡ διά ἀντὶ τῆς ἐξ, ὡς τὸ διεγράψατέ με τῆς πολιτείας, ἤγουν ἔξω ἐβάλετε. Gu. τῆς ψήφου γὰρ ἀποφηναμένης θανεῖν αὐτοὺς διὰ ξίφους, οἱ δὲ αὐτόχειρα μᾶλλον τὸν φόνον αὐτῶν ποιήσασθαι εἵλοντο. Gu.\n50.χρή: πεπρωμένον ὑπάρχει. Gu.\nνώ: δυϊκῶς νώ ἡμεῖς οἱ δύο. M. ἡμᾶς. M. Gr.\nλευσίμῳ: βολαῖς πέτρων. B. λιθολεύστῳ. Gu. λιθοβολησίμῳ. Gr.\nπετρώματι: λιθάσματι. M. Gu.\n51.ἢ φάσγανον θήξαντ’: δυϊκῶς τὸ φάσγανον θήξαντε. κέκριται δὲ, φησὶν, ἡμᾶς τελευτῆσαι· πότερον δὲ λίθοις βληθέντας ἢ ξίφει, τήμερον κρινοῦσιν. A.B.M.I.\nθήξαντ’: ἀκονήσαντα τινά. Gr. ἡμᾶς. Gu.\n54.λιμένα δὲ Ναυπλίειον: Ναύπλιος γὰρ Ἀργεῖος ἀνὴρ, ναυτικῆς ἔμπειρος, λιμένα κατασκευάσας ἀφ’ ἑαυτοῦ ἐκάλεσε Ναυπλίειον. ἦν δὲ οὗτος υἱὸς Ποσειδῶνος καὶ Ἀμυμώνης. ἢ ὅτι ἐν λιμένι διέτριβεν, ἐκ τούτου ὁμώνυμος αὐτῷ ὁ λιμήν. A. B.M.I.\nΝαυπλίειον: Ναύπλιος λιμὴν ἐκλήθη ἀπὸ Ναυπλίου, ἀνδρὸς Ἀργείου, υἱοῦ Ποσειδῶνος καὶ Ἀμυμώνης, εὑρόντος πρώτου τὰ ναυτικά. ἔστι δὲ καὶ ἕτερος ἀνὴρ Ναύπλιος, πατὴρ Παλαμήδους, ὃς ἀμυνόμενος τοὺς Ἕλληνας διὰ τὸν ἐν Τροίᾳ τοῦ παιδὸς φόνον, ἐπιτηρήσας ὅτε ἀνέστρεφον ἐκεῖθεν, οὓς ἂν εὗρε χειμαζομένους ἀπ’ αὐτῶν τῷ τῆς θαλάσσης βυθῷ παρεδίδου· ἔστι δὲ οὗτος ὁ λιμὴν ἐν Ἄργει. Bar. Gu.\nἐκπληρῶν πλάτῃ: ἤτοι τὴν ὁδὸν διαπεπερακὼς ταῖς κώπαις τὸν λιμένα προσορμίζεται ταῖς ἀκταῖς. ἀπὸ δὲ τῶν πλατῶν τὰς ναῦς σημαίνει. πλάτη δὲ τὸ πλατὺ τῆς κώπης, ὃ καθίεται εἰς τὴν θάλασσαν. A. B. M.I. ἀντὶ τοῦ διανύσας κώπῃ. Gr. ἐκτελῶν, διαπερῶν. Gu.\n55. γράφεται ἡ λέξις παρ’ Ἀριστείδῃ. Gu.\nἀκταῖσιν ὁρμεῖ: αἰγιαλοῖς ἐλλιμενίζει. Gu. ἀντὶ τοῦ τῷ αἰγιαλῷ ἐνελιμένισεν. Gr.\nδαρὸν―χρόνον: ἐπὶ πολὺν χρόνον. Gr. πολύν. M.\n56.ἄλαισι: πλάναις. M. Gr.\nπλαγχθείς: πλανηθείς. M. Gr.\nπολύστονον: τὴν αἰτίαν πολλοῦ στόνου. B. τὴν πολλῶν στεναγμῶν αἰτίαν. Gr. ἢ τὴν ἀξίαν. Gu. Bar.\n57.εἰσιδών: περισσὴ ἡ εἰς. Gr. Fl. 6. 9. 17. 21. 56. 59. 76.\n58.μεθ’ ἡμέραν: οὐκ ὀρθῶς νῦν ποιοῦσιν αὐτὴν τῶν ὑποκριτῶν προεισπορευομένην καὶ τὰ λάφυρα προεισπορευόμενα μεθ’ ἡμέραν· ῥητῶς γὰρ αὐτὴν νυκτὸς ἀπεστάλθαι φησί. τὰ δὲ κατὰ τὸ δρᾶμα ἡμέρᾳ συντελεῖται. A.B. M.I. μεθ’ ἡμέραν Ἀττικῶς· καθ’ ἡμέραν καὶ εἰς ἡμέραν κοινῶς. Gu.\nὑπ’ Ἰλίῳ: ἡ ὑπό ὅταν σημαίνῃ τὴν ὑποκάτω, κατὰ κοινοὺς γενικῇ, κατὰ δὲ Ἀττικοὺς δοτικῇ. Gu.\n59.ἐς πέτρων ἔλθῃ βολάς: λιθοβολήσῃ. ἡ εὐθεῖα ὁ πέτρος. Gr. Fl. 6. 9. 21. 56. 59. 76.\n60.προὔπεμψεν: ἔμπροσθεν ἔπεμψεν. Gr. Fl. 6. 9. 17. 21. 56. 59. 76. προαπέστειλεν. Gu.\n61.συμφοράς τε δωμάτων: συμφορὰ οὐ μόνον ἡ δυστυχία, ἀλλὰ καὶ ἡ συνέλευσις, ὡς ἔχει καὶ τὸ τοῦ Σοφοκλέους κἀπὶ συμφορᾷ γεγηθὸς ἕρπει δάκρυον ὀμμάτων ἄπο. Gu.\n62.παραψυχήν: παραμυθίαν. Gr. παρηγορίαν. Gu.\n64.ἔλιφ’ ὅτ’ ἐς Τροίαν ἔπλει: ὁ Μενέλαος δηλονότι, ὅνπερ ἑξῆς ἐπάγει. ἐδεδίει γὰρ ἡ Ἑλένη ἡμέρας ἐπιπολούσης εἰσελθεῖν, ἵνα μὴ ὑπὸ τῶν πατέρων, ὧν κατὰ Ἴλιον οἱ παῖδες ἔπεσον, ἀναιρεθῇ. αὕτη γὰρ τούτου αἰτία καὶ ἑτέρων πολλῶν. διὰ τοῦτο νυκτὸς ἐπικαταλαβούσης εἰσῄει μή τινα ἔχουσα κατ’ ὄψιν. A.\n67.εἴσοδον: διέλευσιν, δίοδον, ὁδόν. Gu.\n68.τά γ’ ἄλλα: ἀντὶ τοῦ ἐπ’ ἀσθενοῦς δυνάμεως φερόμεθα. B. κατὰ τὰ ἄλλα γὰρ ἐπ’ ἀσθενοῦς ῥώμης κρεμώμεθα, ἤγουν οὐδεὶς ἕτερος ἔστιν ὁ βοηθήσων ἡμᾶς, ἐὰν μὴ παρὰ τοῦ Μενελάου σωθῶμεν. Fl. 59.\n70.ἄπορον χρῆμα: ἄπορον χρῆμα ὑπάρχει ὁ δόμος τῶν δυστυχῶν, ἤγουν τοὺς δυστυχοῦντας οὐδεὶς ἔστιν ὁ βοηθῶν αὐτούς. Fl. 59. ἤγουν οἱ δυστυχοῦντες ἀποροῦσιν ὅ τι καὶ δράσουσιν. Gu.\n71.―80.ὦ παὶ Κλυταιμνήστρας: ὦ θύγατερ τῆς Κλυταιμνήστρας καὶ τοῦ Ἀγαμέμνονος, παρθένε ἐπὶ μακρὸν δὴ μῆκος χρόνου, πῶς σύ τε, ὦ τάλαινα, ἔφυς δηλονότι κατὰ κοινοῦ, ὁ σός τε κασίγητος Ὀρέστης οὗτος ἔφυ καὶ ἐγένετο φονεὺς τῆς μητρός; τοῖς προσφθέγμασι γάρ σου, ἤγουν τῇ πρὸς σὲ ὁμιλίᾳ, οὐ μιαίνομαι, ἀνατιθεῖσα τὸν φόνον εἰς τὸν Ἀπόλλωνα. καίτοι θρηνῶ τὸν θάνατον τῆς Κλυταιμνήστρας τῆς ἐμῆς ἀδελφῆς, ἣν, ἀφ’ οὗ ἔπλευσα πρὸς τὴν Ἴλιον, (ὅπως δὲ καὶ πῶς ἔπλευσα, ἀπὸ μήνιδος θείας,) οὐκ εἶδον, στερηθεῖσα δὲ τῆς ἀδελφῆς θρηνῶ τὰς τύχας καὶ τὰς δυστυχίας. ἰστέον δὲ ὅτι ἡ αὐτὴ Ἠλέκτρα παρ’ Ὁμήρῳ Λαοδίκη εἴρηται, ἢ κατὰ τρόπον διωνυμίας Ἠλέκτρα ἐκλήθη, διὰ τὸ κατ’ ὄψιν ἠλεκτρῶδες καὶ χρυσοειδὲς, ἢ κατὰ λόγον τινὰ σκώμματος, διὰ τὸ πολὺν χρόνον ἄλεκτρον μεῖναι χόλῳ Κλυταιμνήστρας, ὃ δὴ καὶ Εὐριπίδης νῦν παρίστησιν ἐν τῷ παρθένε δὴ μῆκος. I.\nὦ παῖ Κλυταιμνήστρας: τοῦ προσήκοντος ἤθους ἐξέπεσεν ὁ Εὐριπίδης· νῦν γὰρ πρῶτον ἀλλήλας ἀποβλέπουσι, καὶ ἀήθως πάνυ οὔτε ἀσπάζονται ἀλλήλας οὔτε προσφωνοῦσιν, ἅμα δὲ δυσωπεῖ τὴν Ἠλέτραν, καὶ λυπεῖ ὑπομιμνήσκουσα τοῦ ὀνόματος Κλυταιμνήστρας καὶ προστάττουσα. A. B. M.I. ἀκολούθως δὲ καὶ τόδε διὰ μέσου. ἡ μὲν Ἑλένη ἔξεισιν ἔχουσα χοὰς καὶ τὸν βόστρυχον ἀποτετμημένον. τὸ δὲ ἑξῆς, μακρὸν δὴ μῆκος χρόνου παρθένε, Ἠλέκτρα, ἀντὶ τοῦ, ὦ πολυχρόνιε παρθένε, ἤτοι πολλῷ χρόνῳ παρθενευομένη. τοῦτο δὲ ὑβρίζουσα αὐτήν φησιν, ὡς αἰτίαν ἔχουσαν καὶ διὰ τοῦτο μὴ γαμουμένην. παρεμφαίνει δὲ διὰ τούτου ὅτι εὐμοιρίας νομίζει τέλος τὸν γάμον. B.M.I. ἐξιοῦσα τῶν δόμων ἡ Ἑλένη κατέχει χοὰς καὶ βόστρυχον τῶν οἰκείων τριχῶν ἀποτετμημένον. Gu.\n72.μακρὸν δὴ μῆκος: ὅ ἐστι πολὺν χρόνον παρθενεύουσα. τοῦτο δὲ καὶ ὑβρίζουσά φησιν ὡς αἰτίαν ἐχούσῃ καὶ διὰ τοῦτο μὴ γαμουμένῃ. A. ἔστιν δηλονότι, ἐξ ὅτου οὐκ οἶδα ὑμᾶς. παρασιώπησις. Fl. 21. ἥτις ἦσθα παρθένος ἐπὶ πολὺν χρόνον· διὰ γὰρ τοῦτο ἐκλήθης πολὺν χρόνον οὖσα παρθένος. Fl. 6.\n73.πῶς, ὦ τάλαινα: διὰ τοῦτο ὠνείδισεν αὐτὴν ὡς μητροφόνου ἀδελφήν. οἱ δὲ τοῖς ἐναγέσι προσφθεγγόμενοι αὐτοὶ δοκοῦσι μιαίνεσθαι, ὡς καὶ ἐν Ἡρακλεῖ καὶ Ἰξίονι δέδεικται. A. ἔχετε δηλονότι. Gr. Fl. 6. 9. 17. 21. 59. 76.\n74.φονεὺς ἔφυ: δέον ἔφυτε εἰπεῖν, ἐπειδὴ καὶ ἀμφότεροι τὸν φόνον εἰργάσαντο, ἡ μὲν βουλευσαμένη, ὁ δὲ πράξας, ὁ δὲ εἰπὼνσύ τε κασίγνητός τε σός πρὸς τὸν Ὀρέστην ἀπέδωκε, διὰ μὲν τοῦ συμπαραλαβεῖν ἀμφοτέρους δεικνύων βουλευσαμένους τὸν φόνον, διὰ δὲ τοῦ ἔφυ μόνον τὸν Ὀρέστην εἰργασμένον. ἢ οὕτω, δέον εἰπεῖν, πῶς ἔχετε, ὦ τάλαινα σύ τε κασίγνητός τε σὸς, τλήμων Ὀρέστης, ὁ δὲ τὴν ὁρμὴν τῆς προτάσεως, ἤτοι τὸ ἔχετε, ἐάσας, ἐπειδὴ Ὀρέστης ἐφόνευσε τὴν μητέρα, πρὸς τοῦτον τὴν ἀπόδοσιν ἐποιήσατο. ἀγνοοῦντες δέ τινες τὸ ὅδε ἀντὶ τοῦ ὅστις φασίν. ἔστι δὲ τὸ ὅδε διὰ μέσου δεικτικόν. Gu. I.\n75.προσφθέγμασιν: προσφωνήμασι· κατὰ γὰρ τὴν πρὸς σὲ ὁμιλίαν οὐ μιαίνομαι. Gr. Fl. 6. 9. 17. 21. 56. 59. 76. ὁμιλίαις, προσλαλιαῖς. Gu.\nσέθεν: ἀπὸ σοῦ. συνάπτεται δὲ πρὸς τὸ μιαίνομαι. Gu.\n76.εἰς Φοῖβον ἀναφέρουσα τὴν ἁμαρτίαν: καὶ τοῦτο πανούργως· ἀναμάρτητον γὰρ τὸ θεῖον. ἐμφαίνεται οὖν ὡς καταψευδομένων αὐτῶν τοῦ Ἀπόλλωνος. A. B.M. I. εἰς Φοῖβον κρύπτει τὴν μοιχείαν αὐτῆς καὶ εἰς τὸν θεὸν ἀναφέρει τοῦτο. Fl. 59.\n77.καίτοι: σημείωσαι ὅτι τὸ καίτοι μετὰ μετοχῆς συντάσσε ται, εἰ μὴ κατὰ στιγμὴν ᾖ. Gu.\n78.ἣν ἐπεὶ πρὸς Ἴλιον ἔπλευσα: ἣν οὐκ εἶδον ἀφ’ οὗ εἰς τὴν Ἴλιον ἔπλευσα· διὰ μέσου γὰρ τὸ ὅπως ἔπλευσα, εἶτα, ὥσπερ αἰτίαν λέγουσα τοῦ πλοῦ, θεομανεῖ πότμῳ φησὶν, ἀντὶ τοῦ ὑπὸ εἱμαρμένης μανεῖσα, ἢ μοίρᾳ θεοῦ μανεῖσα.\nἌλλως. ἣν οὐκ εἶδον ἀφ’ οὗ πρὸς Ἴλιον ἔπλευσα· εἰ δὲ θέλεις γνῶναι πῶς ἔπλευσα, γίνωσκε ὅτι θεομανεῖ πότμῳ. κρύπτει δὲ τὴν μοιχείαν, καὶ ὑπὸ βίας δαίμονός τινος ἦχθαι εἰς Τροίαν φησίν. A.B. M.I.\n79.ὅπως δ’ ἔπλευσα: διὰ μέσου ταῦτα, ἤγουν ὁ τρόπος τοῦ ἐμοῦ ἀπόπλου ὑπὸ δυστυχίας ἦν θεομανής. Gr. I.\nθεομανεῖ πότμῳ φησὶν ἀντὶ τοῦ ὑπὸ εἱμαρμένης ἐλαθεῖσα. κρύπτει δὲ τὴν μοιχείαν, ἄδηλον τίνος ἀπολειφθεῖσα θρηνεῖ, τοῦ μὴ εἰδέναι τὴν Κλυταιμνήστραν, ἢ τοῦ γνῶναι τὴν αἰτίαν τῆς μοιχείας ἢ τοῦ φόνου. Fl. 33. ἀπὸ μήνιδος θείας δυστυχίᾳ. Gr.\n80.ἀπολειφθεῖσα δ’ αἰάζω τύχας: ἄδηλον τίνος ἀπολειφθεῖσα θρηνεῖ, τοῦ μὴ εἰδέναι τὴν Κλυταιμνήστραν, ἢ τοῦ γνῶναι τῆς πορνείας τὴν αἰτίαν. A. B. M. ἢ τὸ καταλαβεῖν ζῶσαν τὴν Κλυταιμνήστραν ἀπολειφθεῖσα τοῦ γνῶναι τὸν τρόπον τῆς ἐμῆς φυγῆς. A.\nτύχας: τὰς δυστυχίας. Gr. ἡ τύχη μέση λέξις ἐστὶ καὶ ἐπὶ δυστυχίας λαμβανομένη καὶ ἐπὶ εὐτυχίας, ὡς καὶ ἡ ὀσμὴ καὶ ἐπὶ εὐωδίας λαμβάνεται καὶ ἐπὶ δυσωδίας. Fl. 59.\n81.―87.Ἑλένη: ὦ Ἑλένη, τί λέγοιμι ἄν σοι, ἄγε, ἥτις σὺ παροῦσα ὁρᾷς τὸν γόνον, ἤτοι τοὺς παῖδας τοῦ Ἀγαμέμνονος, ἐν συμφοραῖς; ἐγὼ μὲν ἄϋπνος πάρεδρος θάσσω, ἀντὶ τοῦ παρακάθημαι, ἀθλίῳ νεκρῷ· νεκρὸς γὰρ οὗτος χάριν μικρᾶς ἀναπνοῆς, τουτέστιν ἐγγύς ἐστι νεκροῦ, διότι σμικρὰν ἔχει πνοήν· τὰς τούτου δὲ δυστυχίας οὐκ ὀνειδίζω· σὺ δὲ εἶ μακαρία, μακάριός τε ὁ σὸς πόσις Μενέλαος, ἥκετε εἰς ἡμᾶς ἀθλίως δυστυχήσαντας. I.\n81.Ἑλένη, τί σοι λέγοιμ’ ἄν: πρὸς πάσας τὰς ὕβρεις ἀντέθηκε τὸ Ἑλένη, ὅθεν καὶ χιάζεται ὁ στίχος. σεσημείωται γὰρ τὸ ὄνομα τῆς Ἑλένης. αἰνίττεται δὲ ὅτι πονήρως κερτομεῖ περὶ τούτων πυνθανομένη περὶ ὧν παροῦσα ὁρᾷ. A. B.M.I.\nἌλλως. τὸ Ἑλένη, τί σοι λέγοιμ’ ἂν, βαρυνομένου ἦθος δηλοῖ κατὰ τοὺς παλαιούς. ἡ γὰρ τοῦ κυρίου ὀνόματος χρῆσις ποτὲ μὲν βαρύτητός ἐστιν, ὡς ἐνταῦθα, ποτὲ δὲ ἀφελείας, ὡς παρ’ Ὁμήρῳ ἐν τῇ ζ′ ῥαψωδίᾳ, ὡς ἀπὸ τῆς Ἀνδρομάχης, Ἕκτορ, ἀτὰρ σύ μοι ἐσσὶ πατὴρ καὶ πότνια μήτηρ. I.\nτί σοι λέγοιμ’ ἄν: τίς χρεία διηγήσασθαί σοι ἅτινα ὁρᾷς; τί δὲ ὁρᾷς; ἐν συμφοραῖς τὸν Ἀγαμέμνονος γόνον. δῆλον δὲ ὅτι οὐ τὸν Ὀρέστην μόνον λέγει, ἀλλὰ καὶ ἑαυτὴν Ἀγαμέμνονος γόνον· περὶ τῶν δύο γὰρ καὶ ἡ Ἑλένη ἐπύθετο λέγουσα πῶς, ὦ τάλαινα, σύ τε κασίγνητός τε σός· εἰκότως οὖν καὶ αὐτὴ ἐπάγει τὴν ἑαυτῆς ἄϋπνον δυσδαιμονίαν καὶ τὴν Ὀρέστου νόσον. B.I.\n82.ἐν συμφοραῖσι τὸν Ἀγαμέμνονος γόνον: τὴν ἀπολογίαν δι’ ἑνὸς ἐδήλωσεν ὀνόματος· καὶ Ὀρέστης γὰρ κρινόμενος εἰς τὴν τοῦ πατρὸς κατέφυγε φιλοτιμίαν A. B. M.I.\nἅ γε: ἥτις ἢ ἅτινα. Gu.\nπαροῦσ’: ἐπιδημοῦσα ἐνταῦθα. Fl. 59.\nὁρᾷς: ἀντὶ τοῦ ὁράσεις. ἀντιχρονία. Fl. 21.\n83.ἐγὼ μὲν ἄϋπνος: ἐγὼ μὲν μὴ καθεύδουσα παρεδρεύω ἕνεκα τοῦ μικρὸν ἐμπνεῖν τοῦτον, εἶτα δυσχεραίνουσά φησι τῷ ἀθλίῳ νεκρῷ, ἵν’ ᾖ νεκρῷ ὄντι ἀθλίῳ καὶ βεβαίωσις τούτου, νεκρὸς γὰρ οὗτος. B.M.\nἌλλως. ἐγὼ μὲν ἄϋπνος θάσσω παρεδρεύουσα τῷ ἀθλίῳ νεκρῷ οὕνεκα σμικρᾶς πνοῆς, ὅ ἐστιν ὅπως μὴ ἀποψύξας λάθῃ με, φυλάττω. A.B. C.M. Fl. 33.\nνεκρὸς γὰρ οὗτος οὕνεκα σμικρᾶς πνοῆς: ἕνεκα τοῦ πνεύματος νεκρός ἐστι. νεκρὸν γάρ τι ἔχει πνεῦμα καὶ μόλις ἀναπνεῖ. ἢ οὕτως, αὐτὸ μὲν, φησὶ, τὸ πνεῦμα αὐτοῦ νεκρόν ἐστι. A. B. M.\nοὕνεκα: τὸ οὕνεκα λαμβάνεται καὶ ἀντὶ τοῦ χάριν καὶ ἀντὶ τοῦ διότι. ἔνθα οὖν ἔνι ἀναγκαῖον πεσεῖν τὸ ἕνεκα, γράφεται καὶ τὸ οὕνεκα, οὐ μὴν ἀνάπαλιν, ἔνθα γράφεται τὸ οὕνεκα, ἵνα γραφῇ καὶ τὸ ἕνεκα. πῶς γὰρ μέλλει γράφειν εἰς τὸν Ὁμηρικὸν στίχον ἀντὶ τοῦ οὕνεκα τὸ ἕνεκα, τὸν λέγοντα οὕνεκα τὸν Χρύσην ἠτίμησεν; οὐ γὰρ λαμβάνεται καὶ τὸ ἕνεκα διπλῶς ἀντὶ τοῦ διότι καὶ ἀντὶ τοῦ οὕνεκα. Fl. 59. διότι μικρὰν εἶχε πνοὴν, ἐγγύς ἐστι νεκροῦ. Gu.\n85.τὰ τούτου δ’ οὐκ ὀνειδίζω κακά: σιωπῶ τὰ κατὰ τοῦτον, ἵνα μὴ δόξω αὐτῷ ὀνειδίζειν τὴν μητροκτονίαν, καὶ διὰ μὲν τῆς σιωπῆς τὸ πλῆθος τῶν κακῶν αὐτοῦ ἐσήμανεν, ἐμφαίνει δὲ ὅτι σὺ μὲν ὠνείδισας αὐτῷ εἰποῦσα ὅτι μητρὸς ὅδε φονεὺς ἔφυ, ἐγὼ δὲ οὔ. A. B.C. M. Fl. 33. 59.\n86.σὺ δ’ εἶ μακαρία: πλεονάζει τὸ ὑπαρκτικὸν ῥῆμα, ἵν’ ᾖ, σὺ δὲ εἶ μακαρία καὶ ὁ ἀνὴρ ὁ σὸς μακάριος. εἰς τὸ πόσις τελεία στιγμὴ, τὸ δὲ ἑξῆς ἀπολύτως. B.M.\nσὺ δ’ εἶ μακαρία: τινὲς στίζοντες εἰς τὸ πόσις τὸ ἑξῆς κομματικὸν ἐκφέρουσιν, ἀπατηθέντες ἐκ τοῦ ὑπαρκτικοῦ ῥήματος τοῦ σὺ δ’ εἶ μακαρία, κἀνταῦθα ἕτερον προσλαμβάνοντες. φασὶ γὰρ οὕτω· σὺ δ’ εἶ ὦ Ἑλένη, μακαρία, καὶ ὁ σὸς πόσις μακάριός ἐστιν, εἶτα λέγουσι τὸ ἥκετον ἐφ’ ἡμᾶς ἀθλίως πεπραχότας κομματικόν. τὸ δὲ οὐκ ἔστι τοιοῦτον, ἀλλ’ εἰποῦσα ἡ Ἠλέκτρα, σὺ δὲ, ὦ Ἑλένη, μακαρία εἶ, ὤφειλεν εἰπεῖν, καὶ ὁ σὸς πόσις μακάριός ἐστι· νῦν δὲ οὐχ οὕτως, ἀλλὰ καινοπρεπῶς ἐξήνεγκε, πρὸς μὲν τὴν Ἑλένην ὑπαρκτικῷ ῥήματι χρησάμενος ἑνικῷ τῷ εἶ, πρὸς δὲ τὸν Μενέλαον ἀντὶ τοῦ ἐστι τὸ ἥκετον εἰποῦσα, συμπεριλαμβάνουσα ἀμφοτέρους, Ἑλένην τε καὶ Μενέλαον. Gu.\n87.ἥκετον: ἤλθετε πρὸς ἡμᾶς. τῇ προσθήκῃ δὲ τοῦ ἐφ’ ἡμᾶς τραχύτερον αὐτὸ ἐποίησεν· ἁρπασόμενοι γὰρ ἤλθετε ἡμᾶς, φησίν. ἔοικε δὲ τῷ ἑπτὰ ἐπὶ Θήβας. A.B. M. Fl. 33.\n88.πόσον χρόνον: ἐπὶ πόσον δὲ χρόνον πεπτωκὼς κεῖται ὅδε ἐν τοῖς δεμνίοις; I.\nπόσον χρόνον δέ: πάντως δέδοικε μὴ ὀλίγον χρόνον δυστυχοῦσι, διὸ οὐδὲ τὸν χρόνον εἶπεν ἡ Ἠλέκτρα. A. B.M.\n89.ἐξ οὗπερ αἷμα: ἀφ’ οὗ καιροῦ διεπράξατο τὸν τῆς μητρὸς φόνον. I. οὐ πρὸς τὴν πεῦσιν ἀπεκρίνατο· ἡ μὲν γὰρ ἤρετο ἀπὸ ποίου χρόνου νοσεῖ, ἡ δὲ εἶπεν ἀφ’ οὗ τὴν μητέρα ἀνεῖλε. τοῦτο δὲ πάλιν ὁμοίως ἄδηλόν ἐστι τῇ Ἑλένῃ. A. B.M.I.\nαἷμα γενέθλιον: γενέθλια πληθυντικῶς ἡ ἐν γεννήσει τινὸς τελουμένη ἑορτὴ, ὥσπερ γαμήλια ἡ ἐν γάμῳ, καὶ ἐγκαίνια ἡ ἐν ἐγκαινισμῷ. κατὰ ταῦτα λέγεται καὶ Κρόνια ἡ ἑορτὴ τοῦ Κρόνου, καὶ Διάσια ἡ τοῦ Διὸς, καὶ Τιτάνια ἡ τῶν Τιτάνων, καὶ ἕτερα. ἐνταῦθα δὲ γενέθλιον αἷμα λέγει ἀντὶ τοῦ μητρῷον, ἀπὸ τῆς γεννήσεως μετάγων τὸν λόγον ἐπὶ τὴν αἰτίαν τῆς γεννήσεως, ἤγουν τὴν μητέρα. Gu. I.\n90.ὦ μέλεος: καὶ οὗτος, ὅτι μητέρα ἀνεῖλε, μέλεος, κἀκείνη, ὅτι ὑπὸ παιδὸς ἀνῃρέθη, μελέα τυγχάνει. A. B.C. M.I. τὸ δὲ ὡς ἀντὶ τοῦ πῶς, ἢ ὅπως. I.\n91.ἔχει τάδ’: διάκειται. Gr. ἃ λέγεις. Gu.\nἀπείρηκ’: ἐξητόνησα. Gr. ἀπείρηκα, ἀπηγόρευσα, ἀπεῖπον, ἤγουν οὐ δύναμαι βαστάζειν ταῦτα. Gu.\nκακοῖς: ἐν ταῖς δυστυχίαις. Gr. οὕτως ἔχει ὁ Ὀρέστης ὡς μηδὲν ἰσχύειν ὑπὸ τῶν κακῶν. Fl. 21.\n92.πρὸς θεῶν: ἕνεκα τῶν θεῶν, καταπεισθείης ἂν ἐμοὶ κατά τι, ὦ παρθένε; I.\nπείθοι’ ἄν: ὡς τὸ ἦ ῥά τι πείθοιο, ὅττι κεν εἴπω; Gu.\n93.ὡς ἄσχολός γε: λίαν εἰμὶ ἄσχολος, ἤγουν σχολῆς ἐστερημένη, τουτέστι λίαν ἀσχολοῦμαι, ἤτοι περισπῶμαι ἐν τῇ προσεδρείᾳ τοῦ ἀδελφοῦ. Gr. I. προεδρία ἡ προτίμησις καὶ ἡ πρωτοκαθεδρία· προσεδρεία δὲ ἡ ἐπίμονος καὶ διηνεκὴς ἀσχολία δίφθογγον. Gu. I. ὡς\nἄσχολός γε συγγόνου προσεδρίᾳ: οὔ σοι πείσομαι ὡς ἀσχολουμένη περὶ τὴν προσεδρίαν τοῦ ἀδελφοῦ, ἀντὶ τοῦ, εἰ μὲν τὸ κελευόμενον παρὰ σοῦ χωρίζει με τοῦ ἀδελφοῦ, οὐ πείσομαι ὡς ἀσχολουμένη· εἰ δὲ οὐ χωρίζει, πείσομαι. A. C.M.\nἌλλως. τοῦτό σοι, φησὶ, πεισθείην ὃ μὴ ἀπασχολήσει με τῆς προσεδρίας τοῦ ἀδελφοῦ. ἢ παντελῶς ἀπαρνεῖται τὴν ὑπούργησιν, τουτέστιν οὐ πείθομαί σοι, ὅτι ἄσχο λός εἰμι τῇ προσεδρίᾳ τοῦ ἀδελφοῦ, ἵν’ ᾖ τὸ ὡς ἀντὶ τοῦ ὅτι. ἔνιοι δὲ λείπειν φασὶ τὸ μή, ἵν’ ᾖ εἰρωνεία, πείθομαί σοι, ὅτι μὴ ἄσχολός εἰμι τῇ τοῦ ἀδελφοῦ προσεδρίᾳ· ἄσχολος γάρ ἐστιν. ἔνιοι, πῶς οὖν, φησὶ, φησὶ, πεισθῶ ἀσχολουμένη τῇ νοσοκομίᾳ τοῦ ἀδελ φοῦ, ἢ ὡς σχολὴν ἄγουσα; ἵν’ ᾖ ἐν ἐρωτήσει. B.M.I. ἀντὶ τοῦ μέγα ἐστὶ τὸ πρᾶγμα· ἢ βραχὺ τὸ ͞͞ω͞͞͞͞ς ἀντὶ τοῦ ὅτε, ἵν’ ᾖ ἀντὶ τοῦ ὅτε μὴ ἄσχολος. λείπει γὰρ τὸ ͞μ͞η. M.\nὡς ἄσχολος: οὐ πεισθήσομαι, παρακαθημένη τἀδελφῷ, κἀνταῦθα οὐκ ἔχουσα ἄδειαν. ἐμμέριμνός εἰμι μὴ ἄδειαν ἔχουσα. Gu. τὸ προσεδρία Ἰωνικὸν διὰ τὸ μέτρον· τὸ γὰρ δρι δίφθογγον γράφεται. Gu.\nἄσχολος: σχολὴ λέγεται ἡ ἄδεια καὶ ἡ ἀργία· ἀσχολία δὲ τάχα ἡ οὐκ ἔχουσα σχολὴν καὶ ἄδειαν, ἀλλὰ ἔχουσα ἔργον τι. Fl. 59.\n94.βούλει: θέλεις. Gu. πρὸς τὸν τάφον τῆς ἀδελφῆς ἐμοῦ ἀπελθεῖν; Gr. I. ἁπλούστερον αὐτῇ διαλέγεται, ὅτι μέλλει δεῖσθαι αὐτῆς. ἐνταῦθα δὲ παραφυλάττεται καὶ μητρὸς εἰπεῖν σῆς, ἵνα μὴ δόξῃ ὀνειδίζειν αὐτῇ. δεῖ γὰρ εἶναι κολακευτικὸν τὸν δεόμενόν τινος. A. B. M.I.\n95.μητρός: κελεύεις τῆς ἐμῆς μητρὸς τίνος χάριν; νῦν μητέρα αὐτὴν ἐκάλεσε, δεικνῦσα ὅτι οὐδὲ τὴν πρώτην λοιδορίαν προσήκατο. ἢ ὅτι διὰ τοῦ ὀνόματος τῆς ἐχθρᾶς μητρὸς παραιτεῖται τὴν αἴτησιν. ἀλλ’ ἡ μὲν κολακεύουσα συγγενικῷ ὀνόματι ἐχρήσατο, ἡ δὲ παραιτουμένη τὴν κολακείαν εἶπε μητρὸς τῆς ἐμῆς. B.M.I.\n96.κόμης ἀπαρχάς: φέρουσα ἀπαρχὰς τῆς κόμης καὶ χοὰς καὶ θυσίας ἐμάς. ἀπαρχὴ ἐλέγετο οὐ μόνον τὸ πρῶτον τῇ τάξει, ἀλλὰ καὶ τὸ πρῶτον τῇ τιμῇ. ὅθεν καὶ ἀπαρχὰς καρπῶν προσῆγον οἱ παλαιοὶ καὶ ὠνόμαζον τὰ κρείττονα ἐκλεγόμενοι. καταχρηστικῶς δὲ καὶ τὰς θυσίας ἐτέλουν ἐπὶ τοῖς τεθνεῶσιν οἱ παλαιοὶ, καὶ ἀπαρχὰς ἐκάλουν. I.\nχοάς: χοαὶ αἱ χεόμεναι τοῖς νεκροῖς σπονδαί. M. Fl. 21. τάξις ἦν, ὅτε τις γυνὴ ἐλθοῦσα εὗρε συγγενῆ τινα ἴδιον τεθνηκότα, ἀποκόψαι τὰ ἄκρα τῆς κόμης καὶ πέμψαι ὡς θυσίας εἰς τὸ σῆμα τοῦ νεκροῦ. ταύτας οὖν ὁ Εὐριπίδης ἀπαρχὰς ὀνομάζει. Fl. 21.\n97.σοὶ δ’ οὐχὶ θεμιτόν: σοὶ δὲ οὐχὶ θεμιτὸν, ἀντὶ τοῦ οὐ δυνατὸν, ἔρχεσθαι πρὸς τὸν φιλούμενον τάφον. I. οὐκ ἐν καιρῷ παρρησιάζεται ἡ Ἠλέκτρα, καίτοι πρὸ ὀλίγου φάσκουσα ἐλπίδα ἔχειν εἰς τὸν Μενέλαον. καὶ ἐὰν μὲν ἐν ἐρωτήσει ᾖ ὁ λόγος, μετριώτερός ἐστιν· ἐὰν δὲ ἑτέρως, ἄντικρυς ἐναγῆ καὶ μὴ ἀξίαν οὖσαν προσπελάζειν τῷ τάφῳ ἀποδεικνύει τὴν Ἑλένην διὰ τῶν πεπραγμένων αὐτῇ τοῖς φίλοις. A. B.M. I. ἢ ἄλλως πως πικρῶς θέλει αὐτὴν ὁμολογῆσαι δι’ ὃ φυλάσσεται προσελθεῖν τῷ τάφῳ. M.\n98.δεῖξαι γάρ: οὐ θεμιτὸν δηλονότι· αἰσχύνομαι γὰρ δεῖξαι τὸ σῶμα, ἀντὶ τοῦ ἐμαυτὴν, τοῖς Ἀργείοις. I. τὸ γάρ ἀντὶ τοῦ ἀλλά. Fl. 59. περισσὸν τὸ γάρ. Fl. 33.\nαἰσχύνομαι: πανούργως τὸν φόβον αἰσχύνην (Fl. αἰδὼ) ἐκάλεσεν. Gu. Fl. 59.\n99.ὀψέ γε: ὀψὲ τοῦ χρόνου, ἀντὶ τοῦ μόλις, τανῦν φρονεῖς εὖ, τότε ἀφεῖσα τοὺς δόμους αἰσχρῶς. I.\nτότε λιποῦσ’: μὴ φρονοῦσα τότε καλῶς, ὅτε ὑπῆρχες τοὺς οἴκους λιποῦσα, ὅτε ἠκολούθησας τῷ Πάριδι. Gu. οὐδαμῶς ἀνώμαλον τὸ τῆς Ἠλέκτρας ἦθος. A. M. Fl. 21. 59. τοῦτο, φησὶν, ἀπῆλθες, ταῦτα οὐκ ἂν ἐγίνοντο· σὺ τούτων ἀρχηγός. δακρύουσα δὲ τοῦτό φησιν. M.\n100.ὀρθῶς ἔλεξας: ἀληθῶς εἶπας, οὐ μέντοι προσφιλῶς ἐμοί. A.M.I.\n101.αἰδὼς δέ: τίς δὲ δὴ αἰδὼς ἔχει σε εἰς τοὺς Μυκηναίους; ἀντὶ τοῦ, τίνα δὲ αἰδῶ ἔχεις εἰς τοὺς Μυκηναίους; τουτέστι, τίς ἐστιν ἡ αἰδὼς, ἣν αἰδῇ τοὺς Μυκηναίους; Gr. Fl. 59. 76. I. ἐντροπή. Fl. 59.\nἐς Μυκηναίους: Ἀργείους· ἐν γὰρ τῷ Ἄργει αἱ Μυκῆναι· μέσον τῶν Μυκηναίων φανῆναι, εἰς Μυκηναίους ἐλθεῖν. Gu.\n102.δέδοικα: τοὺς πατέρας τῶν νεκρῶν τῶν πεσόντων ὑπὸ τῇ Τροίᾳ. I. μόλις ἐλεγχομένη τὸ ἀληθὲς εἶπε. M. Fl. 59.\n103.δεινὸν γὰρ Ἄργει: δεινὸν γὰρ, ἀντὶ τοῦ χαλεπῶς, ἀναβοᾷ καὶ ἀνακηρύττῃ τῷ Ἄργει, ἀντὶ τοῦ τοῖς Ἀργείοις, διὰ στόμα, ἤτοι διὰ τῶν στομάτων ἁπάντων. I.\nἀναβοᾷ διὰ στόμα: διὰ τοῦ στόματος, ὡς τὸ διά τ’ ἔντεα καὶ μέλαν αἷμα. A. τὸ δὲ ἀναβοᾷ δευτέρου προσώπου ἐστὶ παθητικῆς διαθέσεως, ἀντὶ τοῦ καταβοᾷ σύ. ὁ δὲ νοῦς, δεινῶς γὰρ διὰ στόματος τοῦ Ἄργους ἀναβοᾷ σύ. A.B.C.M. I.\nδεινὸν γάρ: εἰς φόβον ἄγει τὴν Ἑλένην ἡ Ἠλέκτρα πλείονα. Fl. 59.\nἀναβοᾷ: φημίζῃ καὶ κατὰ γλῶσσαν στρέφῃ. Gu.\n104.σύ νυν χάριν: σὺ δὴ λύσασα τὸν φόβον δὸς ἐμοὶ χάριν. I.\nτὸν φόβον λύσασα: διὰ τὸ τὸν φόβον λῦσαι. Gr. Fl. 6. 9. 17. 21. 50. 76.\n105.οὐκ ἂν δυναίμην: βλέψαι εἰς τὸν τάφον τῆς μητρός. I. ἐσχηματισμένον. Gu.\n106.αἰσχρόν γε: ὅμως ἀπρεπὲς καὶ ἄσχημον τὰς δουλίδας φέρειν τάδε. I.\nπροσπόλους: κυρίως δὲ πρόσπολοι λέγονται αἱ δοῦλαι. M. πρόσπολος ὁ δοῦλος, πρόπολος δὲ χωρὶς τοῦ σ ὁ νεωκόρος· ἀμφίπολος δὲ ἡ κατὰ κύκλον περιστροφή. προπαροξύνονται δὲ ταῦτα πάντα, ὡς μετὰ προθέσεως συντιθέμενα· τὸ δὲ δικασπόλος διὰ τὸ μὴ μετὰ προθέσεως συντεθεῖσθαι παροξύνεται. Fl. 21.\n107.τί δ’ οὐχὶ θυγατρός: διὰ τί οὐ πέμπεις τὸ δέμας τῆς Ἑρμιόνης, περιφραστικῶς ἀντὶ τοῦ τὴν Ἑρμιόνην. I.\n108.εἰς ὄχλον ἕρπειν: οὐ καλὸν, ἔστι δηλονότι, ταῖς παρθένοις βαδίζειν εἰς τὸ πλῆθος. I. εἴποι τις, τί οὖν; ταῖς τελείαις τοῦτο καλόν; ἔστιν οὖν εἰπεῖν ὅτι ἐν Σπάρτῃ εἰώθασι γυμνάζεσθαι αἱ γυναῖκες καὶ παρθένοι· ὥστε δέδοται μὲν παρθένοις εἰς ὄχλον ἕρπειν, οὐ μὴν καθόλου, ἀλλ’ ἐπὶ ὡρισμένοις πράγμασιν, οἷον κανηφορούσαις, ἢ γυμναζομέναις, οὐ μὴν ἄλλο τι πραγματευομέναις. A. B.M.I.\nπαρθένοις: ταῖς νεάνισιν, οὐ γὰρ ταῖς ἀγάμοις. ἄγαμος γὰρ καὶ ἡ Ἠλέκτρα. παρθένος τέ ἐστιν ἥ τε ἀμιγὴς καὶ ἡ ἄρτι ἡβῶσα. ἢ πάλιν κακονόως οὐ παρθένον βούλεται δεῖξαι τὴν Ἠλέκτραν, ὅτι οὐκ ἐπείσθη αὐτῇ. A. B.M.I. ἕρπειν κυρίως ἐπὶ ὄφεως. Fl. 21.\n109.καὶ μήν: ἀνταποδοίη τὰς ἀνατροφὰς τῇ τεθνηκυίᾳ. I.\nτροφάς: ἀντὶ τοῦ χάριν ἕνεκα τῆς ἀνατροφῆς ἧς ἀνέθρεψεν αὐτήν. Gr. ὑπ’ ἐκείνης γὰρ ἀνετράφη. Gu. Bar. ἀντὶ τοῦ τροφεῖα. A. M. ἀνθ’ ὧν ἀνετράφη ὑπ’ αὐτῆς ἀμοιβὴν διδοῦσα. A M. Fl. 59. καὶ μὴν οὐ μέλλει ἀπελθεῖν ἀλλαχόσε, καὶ ἔνι μεμπτὸν εἰς τὰς παρθένους, εἰ μὴ ἵνα δώσει τὰ τροφεῖα τῇ ἀναθρεψάσῃ αὐτήν. Fl. 59.\n110.―125. Ὀρθῶς ἔλεξας, πείθομαί τε, ὦ κόρη, σοὶ, καὶ πέμψω τὴν θυγατέρα· εὖ γὰρ καὶ καλῶς λέγεις. ὦ τέκνον Ἑρμιόνη, ἔξελθε ἔμπροσθεν τῶν δόμων, καὶ λάβε ἐν ταῖς χερσὶ τάσδε τὰς χοὰς καὶ τὰς ἐμὰς κόμας· ἀπελθοῦσα δὲ εἰς τὸν τάφον τῆς Κλυταιμνήστρας ἄφες τὰ μελίκρατα τοῦ γάλακτος, ἤτοι τὰ ἀπὸ μέλιτος καὶ γάλακτος κεκραμένα, τὴν ἄχνην τε καὶ τὸν οἰνωπὸν, ἤτοι τὸν λεπτότατον, τόνδε οἶνον, καὶ στᾶσα ἐπὶ τοῦ ἄκρου χώματος, ἤτοι ἐπὶ τοῦ ἄκρου τοῦ τάφου, λέξον τάδε· ἡ ἀδελφὴ ἡ Ἑλένη δεξιοῦταί σε ταῖσδε ταῖς χοαῖς, φόβῳ, ὑπὸ τοῦ φόβου, τοῦ προσελθεῖν εἰς τὸ σὸν μνῆμα, φοβουμένη τὸν ὄχλον τῶν Ἀργείων. παρακάλει δὲ αὐτὴν ἔχειν γνώμην εὐμενῆ καὶ πραεῖαν ἐμοί τε καὶ σοὶ καὶ τῷ πόσει τῷ ἐμῷ, τοῖν τε ἀθλίοιν τοῖνδε, ἤγουν τῷ Ὀρέστῃ καὶ τῇ Ἠλέκτρᾳ, οὓς ἀπώλεσεν ὁ θεὸς, ἤτοι ὁ Ἀπόλλων. ἃ δὲ καιρὸς, ἁρμόδιος δηλονότι, ἐνεργεῖν εἰς τὴν ἐμὴν ἀδελφὴν, δωρήματα τῶν νεκρῶν, ἅπαντα ὑπισχνοῦ. ἄπιθι, ὦ τέκνον μου, σπεῦδε, καὶ δοῦσα χοὰς τῷ τάφῳ λίαν τάχιστα μέμνησο τῆς εἰς τοὐπίσω ὁδοῦ. I.\n115.γάλακτος: λείπει ἡ μετά, ἵν’ ᾖ μετὰ γάλακτος. A.C.M.\nοἰνωπόν τ’ ἄχνην: τὸν λεπτότατον οἶνον ἢ ἄχνην λέγει, οἱονεὶ κορυφήν. ὅταν γὰρ ἐπιχέηται οἶνος τῷ ἐκ μέλιτος καὶ γάλακτος κράματι, ἐπιπολαίως κεῖται. Gu. I.\nοἰνωπόν τ’ ἄχνην: ἐμφαντικῶς τὴν δαψιλῆ τοῦ οἴνου ῥύσιν διὰ τῆς ἄχνης ἐσήμανε. τοῦτο δὲ ἐπὶ τῶν κυμάτων εἴρηται, ἀποπτύει δ’ ἁλὸς ἄχνην. οἱ δὲ κυρίως τὴν οἰνόχροα τρίχα φασί. λάχνη γὰρ ἡ θρὶξ, ἀλλ’ ἄχνη τὸ λεπτὸν μέρος, ὃ κατέχειν τις οὐ δύναται, οἱονεὶ ἀέχη τὶς οὖσα. A.B. C.M.I.\nοἰνωπόν: τὴν οἰνάνθην. Gr. τὴν λευκὴν τρίχωσιν. τὸ καθαρὸν τοῦ οἴνου καὶ λαμπρόν. Gu. εἰς τρία διαιρεῖται ὁ οἶνος, εἰς τὸ ἄνθος, εἰς αὐτὸν τὸν οἶνον καὶ εἰς τὸν τρυγίαν. καὶ ἄνθος μὲν τὸ ἐπάνω τοῦ πίθου, ἤγουν τὸ πρῶτον, οἶνος δὲ τὸ μέσον τρυγίας δὲ ἡ ὕλη ἤγουν τὸ κάτω. ὡσαύτως καὶ τὸ αἷμα εἰς τρία καὶ τὸ γάλα. καὶ τὸ μὲν καθαρώτερον τοῦ αἵματος ἀποτελεῖται εἰς τὸ ἧπαρ εἰς τὸ δεξιὸν μέρος, τὸ δὲ χνοωδέστατον εἰς τὴν χοληδόκον κύστιν, εἰς τὸν σπλῆνα δὲ ὁ τρυγίας. ὡσαύτως καὶ τὸ γάλα· τὸ μὲν καθαρώτερον καὶ λιπωδέστατον τὸ ἐπάνω, ὅπερ γίνεται βούτυρος, τὸ δὲ μέσον ὁ ὄρρος, τὸ δὲ κάτωθεν ὡς τρυγίας, ὅπερ ποιεῖ τὸν τυρόν. Fl. 59.\n116.ἐπ’ ἄκρου χώματος: ἀντὶ τοῦ ἐπ’ ἄκρον χῶμα. M. ἀντὶ τοῦ εἰπεῖν τὸ ἄκρον τοῦ χώματος τὸ ἄκρον χῶμα λέγουσιν οἱ Ἀττικοὶ, ὡς ἐνταῦθα καὶ παρὰ Σοφοκλεῖ καὶ γλῶτταν ἄκραν ῥιπτεῖ θερίσας, ἤγουν τὸ ἄκρον τῆς γλώττης. Gu.\n117.ταῖσδε δωρεῖται χοαῖς: δωροῦμαι, τὸ παρέχω, ἀπὸ δοτικῆς εἰς αἰτιατικὴν ἔχει τὴν σύνταξιν, ὡς τὸ δωροῦμαί σοι χρήματα. δωροῦμαι δὲ τὸ δεξιοῦμαι καὶ φιλοφρονῶ ἀπὸ αἰτιατικῆς εἰς δοτικὴν, ὡς τὸ δωροῦμαι τὸν φίλον χάρισι λογικαῖς. I. τὸ δωρεῖσθαι εἰ μὲν σημαίνει τὸ χαρίζεσθαι καὶ διδόναι ἁπλῶς, συντάσσεται πρὸς μὲν τὸ πρόσωπον δοτικῇ, πρὸς δὲ τὸ πρᾶγμα αἰτιατικῇ, οἷον δωροῦμαί σοι τόδε· ὅτε δὲ τὸ φιλοφρονεῖσθαι καὶ δεξιοῦσθαι, ὡς ἐνταῦθα, ἐναλλὰξ πρὸς μὲν τὸ πρόσωπον αἰτιατικῇ, πρὸς δὲ τὸ πρᾶγμα δοτικῇ, οἷον δωροῦμαί σε τῷδε. Gu. τιμᾷ σε. Fl. 59.\n118.ταρβοῦσά τε: περιττὸς ὁ τ̄ε̄. βούλεται δὲ λέγειν φόβῳ ταρβοῦσα. M.\n119.εὐμενῆ: γρ. πρευμενῆ, ὅ ἐστι πραϋμένη καὶ προσφιλῆ. M.\nἄνωγε: κέλευε. Gr. παρακάλει, λέγε αὐτήν. ἀνώγω κυρίως τὸ προστάσσω. Gu.\n121.τοῖν τ’ ἀθλίοιν τοῖνδε: καὶ αὐτῶν μέμνηται, ἵνα μὴ δόξῃ παντελῶς λιθοκάρδιος εἶναι, ὅμως μετὰ ἀρᾶς· τὸ γὰρ οὓς ἀπώλεσεν θεός δοκεῖ μὲν συναχθομένη λέγειν, πανούργως δὲ ἐμφαίνει ὅτι καὶ θεοῖς ἀπηχθημένοι εἰσίν· οὐ γὰρ ἀπολλύει εἶπεν, ἀλλὰ ἀπώλεσεν, ὡς ἐγνωσμένης ἤδη τῆς παρὰ θεῶν δυσμενείας. A. B.M.I.\n122.ἃ δ’ εἰς ἀδελφήν: ἃ δὲ νενόμισται τοῖς νεκροῖς ποιεῖν, ταῦτα κἀμὲ ὑπισχνοῦ εἰς τὴν ἀδελφὴν ποιεῖν. A.B.C. M.I. Ἄλλως. ἅπαντα δὲ δωρήματα τὰ τῶν νεκρῶν δωρήματα, ἃ εὐκαίρως εἰς ἀδελφὴν ἐμὴν ἐκπονεῖν ὑπισχνοῦ. B.M. I. Ἄλλως. ἃ δὲ δωρήματα τῶν κάτω, τουτέστι προσήκοντα τοῖς κάτω, καιρός ἐστι, δηλονότι ἁρμόδιος, ἐνεργεῖν ἐμὲ εἰς τὴν ἐμὴν ἀδελφὴν, ἅπαντα ὑπισχνοῦ. Gr. I. ἃ δὲ δωρήματα τῶν νερτέρων καιρὸς ὑπάρχει ἐκπονεῖν εἰς τὴν ἐμὴν ἀδελφὴν, ἅπαντα ὑπισχνοῦ. διὰ δὲ τοῦ ἐκπονεῖν ἐδήλωσεν ὅτι μεγαλοπρεπῆ τινα, πέπλους, ἔμελλε κατασκευάσαι. ἦθος γὰρ εἶχον τοῦτο ἐπὶ τοῖς τάφοις πέπλους ἐκτίθεσθαι, ὡς καὶ ἡ τοῦ Ὀδυσσέως Πηνελόπη τὸν ἱστὸν, ὃν ὕφαινε θέλουσα τοὺς μνηστῆρας ἐκφυγεῖν, ἐπὶ τὸν τοῦ Ὀδυσσέως ἔμελλε θεῖναι τάφον. Fl. 59.\n123.νερτέρων: τῶν κάτω, ἤγουν τῶν νεκρῶν. Gr. ἃ δωροῦνται οἱ ζῶντες τοῖς νεκροῖς. Gu.\n126.― 135. ὦ φύσις καὶ κάλλος, λίαν εἶ μέγα κακὸν ἐν τοῖς ἀνθρώποις καὶ σωτηριῶδες τοῖς καλῶς κεκτημένοις καὶ ἔχουσιν. ἐθεάσασθε, πῶς κατὰ τὰς ἄκρας ἀπέκοψε τὰς τρίχας, σώζουσα καὶ φυλάττουσα τὸ κάλλος· ἔστι δὲ ἡ πάλαι γυνὴ, ἤτοι κακὴ, τουτέστιν οὐ μετεβλήθη. εἴθε σε μισήσειαν οἱ θεοὶ, ὅτι ἀπώλεσας ἐμὲ καὶ τόνδε, ἤγουν τὸν Ὀρέστην, καὶ πᾶσαν τὴν Ἑλλάδα. φεῦ, τάλαινά εἰμι ἐγώ. αὗται παραγίνονται αἱ προσφιλεῖς θρηνήτριαι τοῖς ἐμοῖς θρηνήμασιν· ἴσως μετακινήσουσι τοῦ ὕπνου τόνδε ἠρεμοῦντα, τὸ ἐμὸν δὲ ὄμμα ἐκτακῆναι ποιήσουσι διὰ δακρύων, ὅταν ὁρῶ τὸν ἀδελφὸν μαινόμενον. I.\nὦ φύσις, ἐν ἀνθρώποισιν: ἰδοῦσα ἡ Ἠλέκτρα τὴν Ἑλένην τεμοῦσαν μὲν ἄκρας τὰς τρίχας, σώζουσαν δὲ τὸ πρόσθεν κάλλος, ἀποτείνεται πρὸς τὴν φύσιν, καὶ λέγει ταύτην εἶναι σωτήριόν τε τοῖς κεκτημένοις καλῶς αὐτὴν καὶ βλαπτικὸν τοῖς μὴ οὕτως. καὶ ἡ Ἑλένη φυσικῶς οὖσα κακὴ, εἰ καὶ ἔδοξε ποσῶς τὴν ἀδελφὴν θρηνεῖν, καὶ διὰ τοῦτο ἀποκεκοφέναι τὰς τρίχας, ἀλλὰ πανούργως τοῦτο πεποίηκεν, ἐξ ὧν ἄκρας αὐτὰς ἔτεμε τοῦτο πιστωσαμένη. εἰ γὰρ κατὰ ἀλήθειαν ἐθρήνει, πάντα τὸν πλόκαμον ἔδει τεμεῖν. καὶ ταῦτα μὲν οὕτως. οἱ δὲ λέγοντες φύσιν τὸ κάλλος οὔ μοι δοκοῦσι λέγειν εὐλόγως. τὸ δὲ ἔστιν ἡ πάλαι γυνή ἢ κατὰ μορφὴν νοητέον, ἤγουν ἡ αὐτή ἐστι καὶ νῦν ἥτις καὶ πρὸ τοῦ τὰς τρίχας ἀποκόψαι, καὶ οὐδ’ ὁτιοῦν ἠλάττωται τὸ κάλλος αὐτῆς, ἢ κατὰ προαίρεσιν, ὅτι ἡ αὐτή ἐστι καὶ νῦν ἥτις καὶ πρώην, καὶ οὐδὲν ὑπὸ τῶν κακῶν σεσωφρόνισται. Gu. I. παρυπογράφεται τήν τε ἀναχώρησιν τῆς Ἑλένης καὶ τὴν Ἑρμιόνην ἀπερχομένην ἐν τῷ τάφῳ καὶ λέγει, ὦ φύσις. ἡ φύσις διχῶς λαμβάνεται, καὶ ἐπὶ καλοῦ καὶ ἐπὶ φαύλου· ἔχει τις φύσιν καλὴν ὅστις ἐστὶν ἀγαθὸς, ἥμερος, πρᾶος, δίκαιος. ἔχει ἕτερος φύσιν κακὴν, ὁ κλέπτης, ὁ μοιχὸς, ὁ πόρνος, ὁ ἄδικος. τοῦτο ἡ Ἠλέκτρα λέγει ἐνταῦθα. ὦ φύσις, ὡς καὶ λίαν μέγα κακὸν ὑπάρχεις ἐν τοῖς ἀνθρώποις, τοῖς γε κακῶς τὴν φύσιν χρωμένοις ἀνθρώποις μέγα κακὸν ὑπάρχεις, σωτήριόν τε πρᾶγμα ὑπάρχεις τοῖς κεκτημένοις καλῶς αὐτήν. Fl. 59.\nὦ φύσις, ἐν ἀνθρώποισιν: οἱ μέν φασι συνωνυμεῖν τῇ μορφῇ καὶ τῇ δομῇ, οἱ δὲ τὴν εὐπρέπειαν τοῦ σώματος καὶ τὸ κάλλος, οἱ δὲ τὸν τρόπον καὶ τὴν φύσιν ἑκάστου ὡς μέγα κακὸν ὁ φαῦλος τρόπος καὶ ἐπιβλαβής ἐστιν τοῖς κεκτημένοις καὶ ὁ ἀγαθὸς πάλιν ἐπωφελής ἐστιν τοῖς καλῶς κεκτημένοις. πολλοὶ γὰρ διὰ τὸ κάλλος εὐεργέτησαν τὰς πατρίδας. A. B. C.M.\n127.σωτήριόν τε τοῖς καλῶς κεκτημένοις: πολλοὶ γὰρ τὸ κάλλος ἐπὶ σωτηρίᾳ ἑαυτῶν καὶ τῆς πατρίδος ἐκτήσαντο, ὧν ἐστιν εἷς ὁ Γανυμήδης παρὰ θεοῖς εἶναι ἀξιωθεὶς καὶ ἵππῳ ἀθανάτῳ κοσμήσας τὴν θρεψαμένην. καὶ ἡ Ἀμυμώνη δὲ διὰ τὸ ἴδιον κάλλος τὸ ἄνυδρον Ἄργος πολύυδρον ἐποίησε διὰ τῆς ἐπιμιξίας τοῦ Ποσειδῶνος. A. B. M. Fl. 21.\n128.εἴδετε παρ’ ἄκρας: τὸ εἴδετε ἀντὶ τοῦ ἴδοι τις ἂν, ὡς τὸ φαίης κε ζάκοτόν τιν’ ἔμμεναι καὶ τὸ ἔνθ’ οὐκ ἂν βρίζοντα ἴδοις. ἔνιοι δέ φασι ταῖς δμωσὶ ταῦτα λέγειν, οἱ δὲ πρὸς τὸ θέατρον, ὃ καὶ ἄμεινον. ἐφελκυστικὸς γάρ ἐστιν ἀεὶ μᾶλλον τῶν θεατῶν ὁ ποιητὴς, οὐ φροντίζων τῶν ἀκριβολογούντων. A.B.C.M.I.\nὡς ἀπέθρισεν: ὡς ἐν τῇ σμικρότητι τῆς ἀφαιρέσεως μηδὲν ἀπολείπειν τοῦ ὑγιοῦς, μηδὲ τῷ κάλλει λυμήνασθαι. A.B. M.I.\nεἴδετε: ἐθεάσασθε πῶς κατὰ τὰς ἄκρας ἀπέκοψε τὰς τρίχας, φυλάσσουσα τὸ κάλλος. οὐ κάτ’ ἐρώτησιν δὲ, ἀλλ’ ἀποφαινομένη ταῦτα λέγει. Gr. τὸ παρά τοῦ παρ’ ἄκρας καὶ τὸ ἀπό τοῦ ἀπέθριξε ταυτόν ἐστι· τὸ γὰρ ἄκρας αἰτιατική ἐστιν, ἢ γενικὴν νοητέον, ἵν’ ᾖ ἀπὸ τοῦ ἄκρου αὐτὰς ἔτεμε. Gu.\n129.ἡ πάλαι γυνή: ἤτοι πονηρὰ, ἢ τὰ αὐτὰ φρονοῦσα ἃ καὶ πρότερον. τοῦ γὰρ εἶναι εὔμορφος ἐπιμελεῖται. ἐλέγχει δὲ αὐτὴν ὅτι οὐδὲ τοῖς ἁμαρτήμασι σεσωφρόνισται, ἀλλ’ ἐν τοῖς ἤθεσι μεμένηκεν. A.B. C.M.I. ἢ κατὰ τὴν αὐτὴν μορφὴν, ἢ κατὰ τὸν αὐτὸν τρόπον. I. οὐκ ἠλλάχθη. Gr.\n130.θεοί σε μισήσειαν: λάθρα τοῦτο εἶπεν. Gu.\n131.πᾶσάν θ’ Ἑλλάδα: τὰ κατὰ μέρος εἰποῦσα ἐπήνεγκε τὸ καθόλου, ὡς καὶ Ὅμηρος ἦ κεν γηθήσαι Πρίαμος Πριάμοιό τε παῖδες ἄλλοι τε Τρῶες A.B.M.I.\n131―135. Ἰδοῦσα ἡ Ἠλέκτρα τὸν χορὸν τῶν Ἀργείων γυναικῶν ἐλθόντα ἐπισκέψασθαι τὸν Ὀρέστην, καὶ φοβηθεῖσα μή πως ἐγεροῦσιν αὐτὸν ἀπὸ τοῦ ὕπνου, διακόψασα τὸν λόγον, ὃν περὶ τῆς Ἑλένης ἔλεγε, μετὰ λύπης λέγει ὢ τάλαιν’ ἐγώ. αἱ φίλαι ξυνῳδοὶ, ἤγουν αἱ συνθρηνοῦσαι μετ’ ἐμοῦ, αὖ καὶ πάλιν πάρεισι καὶ προσέρχονται, ὡς φαίνεται, ὅτι καὶ πρῶτον ἐκεῖ ὑπῆρχον. ἴσως ἠρεμοῦντα τὸν Ὀρέστην μεταστήσουσι καὶ διεγεροῦσιν ἀπὸ τοῦ ὕπνου ἀπό τε τῆς ὁμιλίας καὶ τοῦ κτύπου τῶν ποδῶν αὐτῶν· ἐπεὶ γὰρ πλῆθος ἦν, θόρυβον ἔμελλε ποιῆσαι εἰσερχόμενον· καὶ εἰ ἐγεροῦσιν αὐτὸν, ἐκτήξουσι τὸ ἐμὸν ὄμμα ἐν τοῖς δακρύοις. ἐπεὶ γὰρ ἔβλεπεν αὐτὸν δαιμονιζόμενον καὶ πάσχοντα, κλαίειν ἔμελλεν ὡς ἀδελφή. Fl. 59.\n132.― 139.αἵδ’ αὖ πάρεισι: κατὰ τὸ σιωπώμενον ἔρχονται αἱ γυναῖκες ἰδεῖν τὸν Ὀρέστην πῶς ἔχει, καὶ ἐθεάσατο αὐτάς. B.M.I. καὶ ἰδοῦσα αὐτάς φησιν, ὦ φίλταται γυναῖκες, δι’ ἡσύχου ποδὸς καὶ πορείας ἔρχεσθε, καὶ μὴ κτυπεῖτε, μηδ’ ἔστω κτύπος. ἡ σὴ μὲν γὰρ φιλία πραεῖα καὶ εὐμενὴς, ἀλλ’ ἐν τῷ ἐξεγεῖραι τοῦτον γενήσεται συμφορά. I.\n135.δακρύοις ἀδελφόν: προσεκτικῶς μετὰ ἤθους προενεκτέον τὸν λόγον. A.\n138.πρευμενής: ἀντὶ τοῦ πραεῖα, προσφιλὴς, πραϋμένη. M.\n140.σῖγα σῖγα: ἠρέμα, ἀψοφητὶ καὶ μετὰ ἡσυχίας. πρόσφορος δὲ τῷ πάθει καὶ ἡ τοῦ ῥυθμοῦ ἀγωγὴ δοχμιάζουσα. A.B. C.M.I. λεπτὸν δὲ ἴχνος ἀρβύλης ἀντὶ τοῦ κούφως καὶ ἐλαφρῶς τιθεῖτε τὸν πόδα μετὰ τῆς ἀρβύλης. εἰ δὲ γράφεται λευκὸν ἴχνος, ἀπὸ μέρους τὸ ὅλον, ὡς τὸ ἀργυρόπεζα Θέτις. ἴχνος δὲ λέγει τὸν πόδα, καὶ ἀρβύλη ἐστὶν εἶδος ὑποδήματος γυναικείου κοίλου καὶ βαθέος. B.I. Ἄλλως. εἰ μὲν λευκόν, συνάπτεται τῷ σῖγα σῖγα, καὶ λέγεται κατὰ ἀντίπτωσιν οὕτως· μετὰ σιγῆς, μετὰ σιγῆς τιθεῖτε τὴν ἀρβύλην τοῦ λευκοῦ ἴχνους, ἤγουν τοῦ λευκοῦ ποδός. εἰ δὲ λεπτόν, στίζεται μετὰ τὸ σῖγα σῖγα, καὶ ἔχει τὸ πᾶν οὕτως· μετὰ σιγῆς, μετὰ σιγῆς, ἔρχεσθε δηλονότι, εἶτα λεπτὸν τιθεῖτε, ἀντὶ τοῦ ἥσυχον, τὸ ἴχνος, ἀντὶ τοῦ τὴν βάσιν τῆς ἀρβύλης. ἐστὶ δὲ ἀρβύλη εἶδος γυναικείου ὑποδήματος. Gr. I. Ἄλλως. μετὰ σιγῆς τιθεῖτε τὸ λευκὸν ἴχνος τῆς ἀρβύλης, ἀντιστρόφως, ἀντὶ τοῦ τὴν ἀρβύλην τοῦ λευκοῦ ἴχνους, ἤτοι τοῦ λευκοῦ ποδός. εἰ δὲ λευκὸν γράφεται, σύναπτε οὕτως, μετὰ σιγῆς, ἔρχεσθε δηλονότι, τιθεῖτε τὸ ἴχνος τῆς ἀρβύλης ἐλαφρὸν, μὴ κτυπεῖτε, μηδ’ ἔστω κτύπος. I. ἀρβύλης εἶδος ὑποδήματος γυναικείου ἀπὸ τοῦ ἁρμόζειν καὶ βύειν τοὺς πόδας. Gu.\n141.τιθεῖτε: ποιητικῶς, ἀντὶ τοῦ τιθῶμεν. εἰσελήλυθε δὲ ὁ χορὸς κατὰ τὴν ὑπόθεσιν ἔσω. A.I.\n142.― 145.ἀποπρὸ βᾶτε: ἀντὶ τοῦ πόρρω μοι καὶ χωρὶς τῆς κοίτης γίνεσθε. τὸ δὲ ὁλόκληρόν φασί τινες ἀπόπροθι. διαθέσεως δὲ ἐμφαντικὸν τὸ μοι, ὡς τὸ Πάτροκλέ μοι δειλῇ πλεῖστον. A.C.M.\nἌλλως. ἀπορπό μοι: τὸ ὁλόκληρον τούτου τινές φασιν ἀπόπροθι. καὶ τὸ παρ’ Ὁμήρῳ οὕτως ἐκδέχονται τυτθὸν ἀποπρὸ νεῶν. A.B.M.I.\nἰδοὺ, πείθομαι: τοῦτο εἰκὸς ὀξύτερον εἰρηκέναι τὸν χορόν· διὸ καὶ Ἠλέκτρα περιδεὴς γενομένη εἶπεν ἆ ἆ. φυσικῶς δὲ τὸ ἆ ἆ εἶπε πρῶτον, ἐπειδὴ καὶ αὕτη πρώτη ὑπὸ τῆς φύσεως φωνὴ εὕρηται. ἀμέλει γοῦν, ἐπειδὰν πλῆθός τι θεάσηταί τις παραδόξων, εὐθὺς οὐδὲν ἕτερον ἀναβοᾷ ἢ τὸ ἆ ἆ, τῆς φύσεως ἀγούσης ἐπὶ τοῦτο. εἶτά φησι πρὸς τὸν χορὸν, τοιαύτην πέμπε μοι φωνὴν οἷός ἐστιν ἦχος σύριγγος καλάμων λεπτῶν ἐν τοῖς ἕλεσιν ἀποτελούμενος· οὐ γὰρ τὸ ὄργανον τῆς σύριγγός φησι. τοῦτο γὰρ πολύφωνον ὂν καὶ τὸν Ἐνδυμίωνα ἐγεῖραι δύνατ’ ἄν. A.B.C. M.I.\nἀποπρὸ βᾶτε: μακρὰν τῆς κοίτης πορεύθητε ἐκεῖσε. ἀποπρὸ, ἤτοι ἄγαν μακράν. I.\nἀποπρό: ἰδοῦσα ταύτας ἡ Ἠλέκτρα ἐρχομένας πρὸς τὴν στρωμνὴν τοῦ Ὀρέστου λέγει πρὸς αὐτάς· ἄπο καὶ μακρὰν πρόβατε καὶ ἐξέλθετε ἐκεῖσε καὶ ἀπεκεῖ, ἤγουν ἀπὸ τῆς στρωμνῆς μακρὰν καθίσατε. Fl. 59. ἄπωθεν τῆς κοίτης ἐπιτείνατε εἰς τὸ ἔμπροσθεν τὴν πορείαν, ἄπωθεν κατ’ ἐπίτασιν τῆς εἰς τὸ ἔμπροσθεν πορείας. Fl. 6. 9. 17. 21. 56. 59. 76. Gr. πόρρω μοι καὶ χωρὶς τῆς κοίτης. B.\nμοι: χάριν ἐμοῦ. I.\n144.ἰδού: ἢ θέασαι, ἢ νῦν. Gu.\n145.ἆ ἆ: ἐπίρρημα ἐφεκτικόν. Gr. Fl. 6. 9. 17. 21. 34. 56. 76. φώνει μοι, ὦ φίλα, καθὰ πνοὴ ἀπὸ λευκοῦ δόνακος. I.\nσύριγγος ὅπως πνοά: ἀπήχησις. M. ἀθορύβως φώνει μοι, ὡς πνοὴ συρίγξεως δόνακος. οὐ γάρ φησι σύριγγος τοῦ αὐλοῦ· οὗτος γὰρ καὶ Ἐνδυμίωνα ἀνεγεῖραι δύναται. A. B.M.I.\n146.δόνακος: δόναξ κάλαμος λεπτὸς ἐν τοῖς ἕλεσι φυόμενος. τινὲς δέ φασι τὸ ἰδιωτικῶς λεγόμενον ῥαγάζιον, οὐ καλῶς λέγοντες· οὐ γὰρ ἀπὸ τούτου σῦριγξ γίνεται. Gu. I.\n147.ἴδ’ ἀτρεμαίαν: ἰδοὺ, φέρω βοὴν ἀτρεμαίαν καὶ ἀθόρυβον καὶ λίαν ὑπόροφον καὶ λεπτὴν, ἤγουν ἥσυχον. I. ἐπίρρημα ἀντὶ τοῦ ἰδού. ἀθόρυβον, οὐ ταραχὴν ἐμποιοῦσαν, λεπτήν. Gr.\nἴδ’ ἀτρεμαίαν: μικρὸν σὺ, φησὶ, κελεύεις με φωνεῖν, ὡς ψιθυρίζει τῇ τοῦ ἀνέμου κινήσει κάλαμος· ἔγω δὲ ἔλαττον αὐτοῦ φέρω βοὴν, ὡς ὑπ’ ὀρόφου γινομένην. ὁ δὲ ὄροφος κάλαμός ἐστιν ἀσθενής τε καὶ λεπτὸς καὶ παπυρώδης, οὗ μέμνηται καὶ Ὅμηρος, λαχνήεντ’ ὄροφον λειμωνόθεν ἀμήσαντες. ἐκ τούτου δέ εἰσι καὶ αἱ γλωσσίδες τῶν αὐλῶν. ὡς ἀσθενὴς δὲ καὶ ἀσθενῆ ποιεῖται τὴν ἀπήχησιν τῷ μὴ ἀνθίστασθαι τῇ βίᾳ τοῦ πνεύματος. A. B.C.M.I.\nὡς ὑπόροφον φέρω βοάν: τινές φασι βοὴν ὑπόροφον τὴν μὴ δυναμένην ἐκτὸς τοῦ οἴκου ἐξακούεσθαι, ἄλλοι δὲ ὄροφον λέγουσι λεπτόν τινα κάλαμον παπυρώδη, πιστούμενοι τοῦτο ἐκ τοῦ ἄνωθεν τῆς Ἠλέκτρας λόγου. εἰπούσης γὰρ ἐκείνης πρὸς τὸν χορὸν, ὦ φίλη, φώνει ὥσπερ πνοὴ καὶ ἀπήχησις σύριγγος λεπτοῦ δόνακος, ἀπολογούμενος ὁ χορός φησι, θέασαι ὅτι φέρω βοὴν ἥσυχον, ὑπόροφον, του τέστι τὴν γινομένην ὑπὸ ὀρόφου. μέμνηται δὲ καὶ Ὅμηρος τοῦ ὀρόφου λέγων \"λαχνήεντ’ ὄροφον λειμωνόθεν ἀμήσαντες.’ ἐκ τούτου δὲ τοῦ ὀρόφου ποιοῦσιν οἱ παῖδες αὐλοὺς λεπτὸν ἠχοῦντας καὶ μὴ δυνάμενον ἐξακούεσθαι διὰ τὴν ἀσθένειαν. Gu. I.\nὑπόροφον: ὄροφος λεπτὸς κάλαμος εἰς ὀροφὰς ἐπιτήδειος. ὑπώροφον οὖν τὴν μὴ διικνουμένην ἔξω τοῦ ὀρόφου, ὅ ἐστι βραχεῖαν. B.M.I.\n148.―151.ναὶ οὕτως: ναὶ οὕτω, φώνει δηλονότι, κάταγε κάταγε, ἤγουν ταπείνου τὴν σὴν φωνὴν, πρόσελθε ἡσύχως, ἡσύχως ἐλθέ. ἀπόκριναι δὲ δι’ ἣν αἰτίαν ἤλθετε καὶ χρείαν. χρόνια γὰρ, ἀντὶ τοῦ χρονίως, ἤτοι βραδέως, πεσὼν ὅδε ὁ Ὀρέστης εὐνάζεται καὶ ἀναπαύεται. I.\n149.κάταγε κάταγε: τῇ ἐπαναλήψει μεμίμηται τὴν ἠρεμαίαν προϊέμενον φωνήν· ἅτε γὰρ οὐκ ἐξακουομένης, δεύτερον ταῖς αὐταῖς κέχρηται λέξεσι. B.M.I.\nκάταγε κάταγε: τὸ κάταγε ἐναντίον ἐστὶ τῇ ἀνατάσει τῆς βοῆς. σημαίνει δὲ τὸ κάταγε τὸ πρόσελθε, ἀφ’ οὗ καὶ καταγωγαὶ οἱ λιμένες. χρόνια δὲ ἀντὶ τοῦ ἀπὸ πολλοῦ χρόνου. τοῦτο δὲ ἀναφορὰν ἔχει πρὸς τὸ πρόσιθι ἀτρέμας. ὁ δὲ νοῦς, χρονίως, ὅ ἐστι διὰ χρόνου, ἐκοιμήθη. A.B. C.M.I.\nκάταγε: ἀπὸ μεταφορᾶς τῶν καταγομένων νεῶν εἰς τοὺς λιμένας. Gr. Fl. 6. 9. 17. 21. 34. 56. 59. 76. κάτελθε καὶ σεαυτὴν φέρε. Gu.\n150.λόγον ἀπόδος: ἀντὶ τοῦ ἀπόκριναι. Gr. ἀπολογίαν. Gu.\n151.χρόνια: χρονίως, βραδέως. Gr. μόλις. καὶ διὰ τοῦτο οὐ βούλομαι ὑμᾶς ὄχλον αὐτῷ παρασχούσας ἐξαναστῆσαι. Gu.\n152.πῶς ἔχει: πῶς διάκειται ὁ Ὀρέστης; μετάδος ἡμῖν λόγου, ὦ φίλη. I.\n154.τίνα τύχαν εἴπω: τὴν περὶ αὐτοῦ τύχην, πότερον ἐπὶ τὸ χεῖρον ἢ ἐπὶ τὸ ἄμεινον νένευκεν. B.C.M. τίνα δυστυχίαν αὐτοῦ εἴπω, τίνα δὲ συμφοράν; ἔτι μὲν ἀναπνεῖ, βραχὺ δὲ καὶ ὀλίγον ἀναστένει. I.\n156.τί φῂς, ὦ τάλας: ὁ Ὀρέστης δηλονότι. I.\nὦ τάλας: οἰκειούμενος τὰς συμφορὰς ὁ χορὸς καὶ συναχθόμενος γεγωνότερον ἀνέκραγε τὸ ὦ τάλας. διό φησιν ὀλεῖς, εἰ βλέφαρα κινήσεις. A. B.C.M. I. δεῖ δὲ νοεῖν στεναγμόν τινα γεγενῆσθαι μετὰ τὸ ὦ τάλας ὑπὸ τοῦ χοροῦ, ἵνα εὔλογον ᾖ τὸ παρὰ τῆς Ἠλέκτρας εἰρημένον σὺ γάρ νιν, ὦ τάλαινα, θωύξασ’ ἔβαλες ἐξ ὕπνου. B.M.I. τί φῄς, πρὸς τὴν Ἠλέκτραν, ὦ τάλας, πρὸς τὸν Ὀρέστην. I.\n157.ὀλεῖς: εἰ τοῦ ὕπνου ἀλλοτριώσεις ἢ μεταστήσεις. B. M. ἀπολεῖς ἐμὲ, εἰ κινήσεις τὰ βλέφαρα ἐκείνου, φέροντος ἡδονὴν ὕπνου γλυκυτάτην. I.\nὀλεῖς: ἀπολεῖς ἐμέ. Gr. ἢ αὐτόν. Gu.\nεἰ βλέφαρα κινήσεις: ἤγουν ἐὰν διϋπνίσῃς αὐτὸν, ἐὰν ἐξεγείρῃς τοῦ ὕπνου. Fl. 33. 59.\n158. ὕπνου χαρὰν τὸ βαθύτατον τοῦ ὕπνου, ὃ ἐν τοῖς ἑξῆς ὕπνου θέλγητρόν φησι. A. B. M. ἀντὶ τοῦ φερόμενον ἐν χαρᾷ Fl. 21. ἀντὶ τοῦ φέροντος τὴν ἡδονὴν τὴν γλυκυτάτου τοῦ ὕπνου. Gr. καρπουμένῳ. Gu.\n159.μέλεος: τάλας διὰ τὰς ἐκ θεῶν πράξεις. ἠρέμα δέ πως ἀρνεῖται τὴν πρᾶξιν Ὀρέστου εἰς τὸν θεὸν ἀναφέρουσα τὴν ἁμαρτίαν. A.B. M. μετὰ στεναγμοῦ δὲ ταῦτα λέγει, ὥς φησιν Ἠλέκτρα, σὺ γάρ νιν, ὦ τάλαινα, θωΰξασ’ εἶχεν ἡ Γῆ τὸν τρίποδα, εἶτα παρὰ Θέμιδος λαβών. B. M. ὦ ἄθλιος, ἕνεκα τῶν πράξεων τῶν θεοστυγεστάτων. ὦ τάλας, φεῦ ἕνεκα τῶν μόχθων. I.\n162.―165.ἆ ἆ: ἄδικος ὢν ὁ Λοξίας ἄδικα ἄρα τότε εἶπεν, ὅτε ἐπὶ τῷ τρίποδι τῆς Θέμιδος ἐδίκασεν, ἤγουν ἔκρινε, τὸν ἀπόφονον φόνον τῆς ἐμῆς μητρὸς, ἤγουν τὸν μισητὸν καὶ μὴ ἄξιον ὄντα γενέσθαι. Gr. I.\nἄδικος: ἀντὶ τοῦ οὐ δικαίως ἔδοξεν εἰρηκέναι. B. τοῦτ’ ἐστὶ τὸ ἀλλαχοῦ εἰρημένον πρὸς τὰς τύχας γὰρ τὰς φρένας κεκτήμεθα. ἐπειδὴ γὰρ ἔδοξεν ἀτυχῶς τῷ Ὀρέστῃ πεπτωκέναι τῆς μητρὸς ὁ φόνος, ἄδικος ὁ Λοξίας νενόμισται· ἢ τὸ ἄδικα ἐδίκασεν ἐμφαίνει ὅτι δικαίως μὲν ἐμαντεύσατο τὸν φόνον τῆς μητρὸς, αδικεῖ δὲ τῷ φόνον τῆς μητρὸς, ἀδικεῖ δὲ τῷ δράσαντι μὴ ἐπικουρῶν. τὸ δὲ ἑξῆς οὕτως· ὁ ἄδικος Λοξίας ἄδικα τότε ἐδίκασεν, ὅτε ἐπὶ τρίποδος Θέμιδος τὸν ἀπόφονον ἔλακεν ἐμῆς μητρός (καὶ Ἀριστοφάνης ἔλακεν ἐκ τῶν στεμμάτων τραγικῇ λέξει χρησάμενος) ὅτε τὸν ἀπόφονον τῆς ἐμῆς μητρὸς ἐπὶ τρίποδι Θέμιδος ἔλακεν ὁ Λοξίας. A B.C. M.I. τὸ ἀπόφονον Ἀπόλλωνι, οὐκ Ὀρέστῃ ἐγκαλοῦσά φησιν. ἔνιοι δὲ ἀπόφονον ἐδέξαντο τὸν ἄτοπον φόνον, τὴν δὲ ἀπό πρὸς τὸ ἔλακεν, ἀπέλακεν, ἀντὶ τοῦ ἀπεφθέγξατο. A.B. M.I.\nἄδικος: οἱ λαμβάνοντες εἰς τὸ ἄδικος ἔξωθεν τὸ ὑπάρχει καὶ στίζοντες ἐνταῦθα οὐ καλῶς ποιοῦσι. τὸ δ’ οὕτως ἔχει· δέον γὰρ οὕτως εἰπεῖν, ἀδίκως ἔλακε τότε ὁ Λοξίας ἄδικα, ὁ δὲ ἄδικος εἶπε πρὸς τὸ Λοξίας. ἀπατῶνται δὲ ἐκ τοῦ ἄδικα, οὐκ εἰδότες ὅτι τὸ ἄδικος καὶ τὸ ἄδικα ταυτοδυναμοῦσιν, ὥστε εἰ καὶ ἓν τούτων ἀπῆν, ἄρτιος ἂν ἦν ὁ λόγος. Gu. I. ἄδικος ὢν ὁ Λοξίας ἄδικα ἄρα τότε εἶπεν, ὅτε ἐπὶ τρίποδι τῆς Θέμιδος ἐδίκασεν, ἤγουν ἔκρινε, τὸν ἀπόφονον φόνον τῆς ἐμῆς μητρὸς, ἤγουν τὸν μισητὸν καὶ μὴ ἄξιον γενέσθαι. τὸ δὲ ἔλακεν οὐ παρακείμενός ἐστιν, ὡς οἴονταί τινες, ἀλλ’ ἀόριστος β′, διὸ καὶ βραχὺ ἔχει τὸ α. λέλακα γάρ ἐστιν ὁ παρακείμενος, ὡς καὶ Ἡσίοδος τὸ λέληκας. I.\n163.ἀπόφονον: κακόφονον, ὡς αἴτιον ἡμῖν συμφορῶν, τὸν μισητὸν καὶ μὴ ἄξιον ὄντα γενέσθαι. Gu. ἄτοπον. Gu. ὡς λέγομεν γάμος ἄγαμος, ὅταν τις οὐκ ἀγάγηται γυναῖκα ξένην, ἀλλὰ συγγένειαν ἔχουσαν μετ’ αὐτοῦ, οὕτω καὶ φόνος ἀπόφονος, ἤγουν μισητός· οὐ γὰρ ἦν ὁ φόνος εἰς ἕτερον ἀλλότριον, ἀλλὰ εἰς τὴν αὐτοῦ μητέρα. καὶ ἄλλο δέ· ὅτι ὁ φόνος τῆς μητρὸς αὐτοῦ ἐπὶ κακῷ ἐγένετο αὐτῷ· παράφρων γὰρ ἐγένετο ὁ Ὀρέστης καὶ εἰς ψῆφον ἦσαν θανάτου, καὶ κατὰ τοῦτο ἀπόφονος, ἤγουν μισητὸς κακὸς φόνος. Fl. 59.\n163.ἐπὶ τρίποδι Θέμδος: οὕτω νοητέον, ἢ ἐν τῷ τρίποδι τῆς Θέμιδος, ἤγουν τῆς δικαιοσύνης, ἐν ᾧ καθημένη ἡ Πυθία καὶ ὑπὸ τοῦ Ἀπόλλωνος κατεχομένη τὰ δίκαια πᾶσιν ἐθέσπιζεν, ἢ, ὥς φησί τινες, ὅτι ὁ τρίπους πρότερον ἦν τῆς Γῆς, εἶτα τῆς Θέμιδος, (ἡ δὲ Θέμις θεὰ παρ’ Ἕλλησιν ἔφορος δικαιοσύνης,) εἶτα τοῦ Ἀπόλλωνος ἐγένετο, παρὰ Θέμιδος λαβόντος. Gu.\n165.Λοξίας: λοξίας ὁ Ἀπόλλων καλεῖται, ὅτι λοξὰ καὶ διπλῶς νοούμενα ἐμαντεύετο. καὶ γὰρ τῷ Κροίσῳ, ὅτε στρατεύσειν κατὰ Κύρου ἔμελλεν, ἐρωτήσαντι εἰ τοῦ ἐχθροῦ περιέσται εἶπε Κροῖσος Ἅλυν διαβὰς μεγάλην ἀρχὴν καταλύσει. τοῦτο δὲ ἦν παντάπασιν ἄγνωστον, εἴτε τὴν οἰκείαν, εἴτε τὴν τοῦ Κύρου. ὅθεν ἀπατηθεὶς ὁ Κροῖσος, καὶ μεγάλην ἀρχὴν τὴν τοῦ ἀντιδίκου ὑπολαβὼν, ἐλθὼν καταλέλυκε τὴν οἰκείαν τοσοῦτον ὡς καὶ ὑπὸ τοῦ ἐχθροῦ ἑαλωκὼς εἰς πῦρ ἐμβεβλῆσθαι, ὃν εἰ μὴ ὁ Ζεὺς οἰκτείρας ἀφῆκεν ὕδωρ ἐπὶ τὴν φλόγα, τάχ’ ἂν ἀπωλώλει, ἔργον πυρὸς γενόμενος. ἦν δὲ ὁ Κροῖσος Λυδῶν βασιλεύς. Gu. I.\nΛοξίας: Ἱστορία. τὸ μὲν παλαιὸν βοσκός τις ἔβοσκε πρόβατα ὄρος εἰς ὄρος καὶ ἀναμεταξὺ τοῦ ὄρους ἐκείνου ἦν χάος, ὃ εὑρέθη πρῶτον ὑπὸ ἑνὸς τῶν προβάτων. ἰδὼν δὲ τοῦτο ὁ βοσκὸς ὅτι παραφυλάττει λαβὼν τὸ πρόβατον καὶ παρακύψας καὶ αὐτὸς ἐκεῖσε ἤρξατο λαλεῖν στίχων πλοκὰς καὶ ἕτερα ἐξαίσια. ἰδόντες δὲ τοῦτον τινὲς τῶν ἀνθρώπων στίχων πλοκὰς λέγοντα ἠρώτων αὐτὸν πῶς ἄρα τοιαῦτα λαλεῖ. ὁ δὲ εἶπεν ὅτι εἰς τὸ ὄρος ἐν ᾧ ἔβοσκον τὰ πρόβατα ἐκεῖσε μεμάθηκα ἀπὸ χάους τινός. ἀκούσαντες δὲ οἱ ἐγχώριοι ἔκτισαν ἐκεῖσε ναὸν τῷ Ἀπόλλωνι, ἐν ᾧ καὶ τρίποδον χαλκὸν ἔστησαν διὰ τὸ χρᾶσθαι ἀκούσαντες δὲ οἱ ἐγχώριοι ἔκτισαν ἐκεῖσε 4 ναὸν τῷ Ἀπόλλωνι, ἐν ᾧ καὶ τρίποδον χαλκὸν ἔστησαν διὰ τὸ χρᾶαὐτῷ σθαι τῇ μαντείᾳ, στήσαντες ἄνωθεν τοῦ χαλκοῦ γυναῖκα παρθένον, ἵνα ἀνακρούει αὐτὸν, καὶ ἐξ αὐτοῦ τοὺς χρησμοὺς δέχονται. Λοξίαν δὲ λέγουσι τὸν Ἀπόλλωνα διὰ τὸ ποιεῖσθαι ἐξεστραμμένους τοὺς χρησμούς. C.\n166.ὁρᾷς: κινεῖ τὸ δέμας ἐν τοῖς πέπλοις. I.\n167.σὺ γάρ νιν, ὦ τάλαινα, θωΰξασ’: σὺ γὰρ ἀγρίως βοήσασα ἐξέβαλες τοῦ ὕπνου αὐτόν. τὸ γὰρ ὦ τάλας γεγωνότερον εἶπεν ὁ χορός. B.I.\nθωΰξασ’: θηριώδει βοῇ χρησαμένη. καὶ ἴσως εἴρηται παρὰ τοὺς θῶας. τινὲς δέ φασιν ὅτι φωνῇ θρηνώδει ἐχρήσατο ὁ χορὸς γραφῆναι μὴ δυναμένῃ, ἰυγμῷ ἢ καὶ ἰυγμοῦ τραχυτέρᾳ, ὅπερ εἰώθασι ποιεῖν αἱ γυναῖκες ἐπὶ τοῖς ὑπερβάλλουσι κακοῖς· ἃ γὰρ μὴ δύναται γράφεσθαι, ταῦτα δι’ ἑτέρων προσώπων δηλοῦται· οἷόν τι καὶ παρὰ τῷ κωμικῷ οἰκέτου στενάξαντος ἑτερός φησιν ἀκούεις, ὡς στένει; BM.I.\nθωΰξασ’: ἀγρίως (μεγάλως Gu.) βοήσασα. Gr.\nἔβαλες: ἤγουν ἐξύπνισας αὐτὸν, εἰποῦσα τὸ ὦ τάλας. Fl. 59. ἐλάσασα. M. φωνήσασα. C. ἀπὸ τοῦ σὺ γάρ νιν ἕως τοῦ θωΰξασα ἡ Ἠλέκτρα. B. M. τὸ γὰρ ὦ τάλας γεγωνότερον εἶπεν ὁ χορὸς θηριώδει φωνῇ καὶ ἀσήμῳ χρησάμενος. Α.\nἔβαλες ἐξ ὕπνου: ἡ ἐξ πρόθεσις πρὸς τὸ ἔβαλες. ἐξέβαλες δὲ ἀντὶ τοῦ ἐξήγειρας. M.\n169.εὕδειν μὲν οὖν ἔδοξα: ἀντὶ τοῦ δοκῶ. καθησυχάσουσα δὲ τὴν Ἠλέκτραν φησὶν ὅτι καθεύδειν αὐτὸν νομίζω· διὸ ἐπιφέρει τὸ ὑπνώσσει ὁριστικόν. λέγει νῦν ὡς ἀμφίβολον εἰποῦσαν οὐκ ἔπεισε· μὴ ταράσσου, φησὶν ὁ χορὸς, κοιμᾶται γάρ. τὰ γὰρ δύο σσ ἐνεστῶτος ποιοῦσι τὸ ῥῆμα. B. M.I. ἐνόμισα αὐτὸν ἐν βάθει κοιμᾶσθαι, Ἄλλως. τὸ ἔδοξα ἀντὶ τοῦ δοκῷ, ἐξ οὗ ἐπάγει τὸ ὑπνώσσει ὁριστικὸν, ἐπεὶ πρώην ἀμφίβολον εἶπε καὶ οὐκ ἔπεισε. A.\n170.οὐκ ἀφ’ ἡμῶν: οὐκ ἀφ’ ἡμῶν, ἀποστήσῃ δηλονότι, οὐκ ἀπὸ τῶν οἴκων πάλιν ἀναστρέψεις τὸν σὸν πόδα, μεθεμένα καὶ ἀφεῖσα τοῦ κτύπου; I. μακράν. Fl. 59.\n171.πάλιν: εἰς τοὐπίσω. Gu.\nἀνά: σύναπτε τὸ ἀνά πρὸς τὸ ἑλίξεις. Gu.\nπάλιν―ἑλίξεις: ἀναστρέψεις τὸν σὸν πόδα. ἐκ παραλλήλου τὸ πάλιν καὶ τὸ ἀνά. Gr. Fl. 6. 9. 17. 21. 56. 59. 76.\n172.μεθεμένα: ἀποστᾶσα. Gr. ἀπολειφθεῖσα. Gu. ἀφεῖσα, ἀποστᾶσα τοῦ κτύπου οὗ ποιεῖς. Fl. 59.\n173.λέγεις εὖ: ἀληθῶς καὶ καλῶς λέγεις. ταῦτα δέ φησι σκοπήσασα ἀπὸ τοῦ κοιμωμένου. B.M.I. ἀντὶ τοῦ ἀληθῶς λέγεις. ὡς καὶ αὐτὴ θεωρήσασα αὐτὸν κοιμώμενόν φησιν. A.C.\n174.πότνια πότνια: ὦ νὺξ σεβασμία, ἡ τοὺς ὕπνους παρεχομένη τοῖς πολυπόνοις ἀνθρώποις. (δίδωσι δὲ τοὺς ὕπνους ἡ νὺξ ἐξαιρέτως διὰ τὸ ὑγρὰ εἶναι τῇ ἀποστάσει τοῦ ἡλίου τοῦ ξηραίνοντος τὸν ἀέρα.) ἐλθὲ ἀπὸ τοῦ ἐρέβους, μόλε ταχεῖα ἐπὶ τὸν δόμον τὸν Ἀγαμεμνόνειον· ὑπὸ γὰρ ὀδυνῶν καὶ συμφορᾶς φθειρόμεθα. I.\nνὺξ ὑπνοδότειρα: ἐπικαλεῖται τὴν νύκτα πρὸς τὸ κοιμίσαι τὸν Ὀρέστην. ὁ γὰρ κατὰ φύσιν ὕπνος ἐξ ὑγρότητος γίνεται. ὑγρὰ δὲ οὖσα ἡ νὺξ, ἀφισταμένου τοῦ ἡλίου τοῦ ξηραίνοντος καὶ θερμαίνοντος τὸν ἀέρα, ἐπάγει τὸν ἐξ ὑγρότητος γινόμενον ὕπνον. ὁ τοίνυν Ὀρέστης ἐξηραμμένος ὑπὸ νόσου τε καὶ ἀσιτίας, ὑγρανθεὶς τῷ νυκτερινῷ καταστήματι, μᾶλλον κοιμηθήσεται, ἄλλως τε καὶ τῶν αἰσθήσεων ἠρεμουσῶν ἐν σκότει ἕπεται ὕπνος ἡσυχίᾳ αἰσθήσεων καὶ κινήσεων. ἔδει δὲ ἐκ χάους εἰπεῖν, ὡς Ἡσίοδος ἐκ χάεος ἔρεβός τε μέλαινά τε νὺξ ἐγένοντο. A. B.C. M.I. Ἄλλως. τοῦτο τὸ μέλος ἐπὶ ταῖς λεγομέναις νήταις ᾄδεται, καὶ ἔστιν ὀξύτατον· ἀπίθανον οὖν τὴν Ἠλέκτραν ὀξείᾳ φωνῇ κεχρῆσθαι, καὶ ταῦτα ἐπιπλήσσουσαν τῷ χορῷ. ἀλλὰ κέχρηται μὲν τῷ ὀξεῖ ἀναγκαίως, οἰκεῖον γὰρ τῶν θρηνούντων, λεπτότερον δὲ ὡς ἔνι μάλιστα. B.I.\n175.ὑπνοδότειρα: ἡ τοὺς ὕπνους δωρουμένη τοῖς πολυπόνοις βροτοῖς. δίδωσι δὲ τοὺς ὕπνους ἡ νὺξ ἐξαιρέτως, διὰ τὸ ὑγρὰ εἶναι τῇ ἀποστάσει τοῦ ἡλίου τοῦ ξηραίνοντος τὸν ἀέρα. I.\n176.ἐρεβόθεν: ἐρεβόθεν ἐλθεῖν τὴν νύκτα καλεῖ, τουτέστιν ἀπὸ τοῦ χάους· κατερχομένου γὰρ τοῦ ἡλίου εἰς τὸ ὑπὸ γῆς ἡμισφαίριον σκότος ἐπάνω τῆς γῆς γίνεται, ὥσπερ ἐκ τῶν κάτωθεν ἀνιέναι δοκοῦν, οὐχ ὡς ὂν ἐν τοῖς κάτω καὶ ἀνερχόμενον, ἀλλὰ τῇ ἀπουσίᾳ τοῦ φωτὸς τοῦτο ὑφίσταται, οὐκ ἔχον αὐτὸ καθ’ ἑαυτὸ οἰκείαν ὑπόστασιν. ἐλθεῖν δὲ λέγει τὴν νύκτα, οὐχ ἵνα γένηται νὺξ, ―πῶς γὰρ οἷόν τε ἡμέρας οὔσης;― ἀλλ’ ἐπειδὴ ἐν νυκτὶ ὑπνώττουσιν ἄνθρωποι, διὰ τοῦτο τοῦτό φησιν· ἄλλως τε καὶ οἱ κοιμώμενοι ὥσπερ νύκτα ἔχουσι διὰ τὸ μὴ ὁρᾶν. Gu. I.\nκατάπτερος: ταχεῖα. M. ταχεῖα ἀντὶ τοῦ ταχέως. Gr.\n181.διοιχόμεθα: ἐφθάρμεθα. Gr.\n182.κτύπον ἠγάγετ’: ἀντὶ τοῦ ἐποιήσατε. I. καὶ τοῦτο κατὰ ἀναφώνησιν λέγει ἡ Ἠλέκτρα. M.\n183.σῖγα σῖγα: μετὰ σιγῆς, διαλέγου μοι δηλονότι, φυλασσομένη καὶ ἐκφεύγουσα τὸν εἰς ὕψος τοῦ στόματος κέλαδον· παρέξεις, ὦ φίλη, ἡδονὴν ὕπνου ἥσυχον, εἰ τοῦτο ποιήσεις. I.\nσῖγα σῖγα φυλασσομένα: οὐ σιωπήσεις, φησὶν, ἀπὸ τοῦ στόματος φυλασσομένη τὸ ἀνακελαδεῖν καὶ τὴν ἀπὸ τῆς κοίτης τοῦ ὕπνου χάριν ἥσυχον αὐτῷ παρέξεις; ἢ τὸν κέλαδον ἄποθεν τοῦ λέχους ποιουμένη; οἷον, οὐ σιγήσεις καὶ μετὰ ἡσυχίας αὐτὸν ἐάσεις κοιμηθῆναι; A.B. C.M.I. φυλασσομένα: ἤγουν ἀφεῖσα μεγάλην βοὴν πλησίον τῆς αὐτοῦ κοίτης, καὶ πόρρω γενομένη, ὀνήσεις αὐτὸν ὡς ὑπνώσσοντα. I.\n184.ἀνακέλαδον: τὴν εἰς ὕψος φωνήν. Gr. μέγαν ἦχον. Gu.\n187. θρόει, τίς κακῶν. λέγε ποῖον τέλος ἐκδέχεται, πότερον δύναται ῥαΐσαι, ἢ οὔ; εἰπὲ ποῖον ἒσται τὸ πέρας, ποῖον τέλος αὐτὸν μένει. ἆρά γε ῥαΐσει τῆς νόσου ἢ οὔ; B.M.I.\n188.τί δ’ ἄλλο: εἶπας. Gr.\n189.οὐδὲ γὰρ πόθον ἔχει βορᾶς: ἴσχει πόθον χρὴ γράφειν, οὐ πόθον ἔχει· οὕτω γὰρ ἔχει πρὸς τὸ τοῦ πρώτου συστήματος κῶλον οἰκείως. καὶ τὸ ἄρα δὲ ἐνταῦθα, εἰ καὶ συμπερασματικόν ἐστιν, ἀλλ’ οὖν ἀντὶ μακροῦ λαμβάνεται παρὰ τοῖς ποιηταῖς, ὡς καὶ τὸ ἀπορηματικὸν ἐνίοτε ἀντὶ βραχέος. διὸ τοῦτο μὲν περισπᾶται ἀντιστρόφως, ἐκεῖνο δὲ ὀξύνεται. I.\nπόθον: ὄρεξιν. Fl. 59.\nβορᾶς: τροφῆς. Gr. Fl. 6. 9. 17. 21. 56. 59. 76.\n190.πρόδηλος: εἰ μὴ γὰρ ἐσθίει, τεθνήξεται. B. M. προφανής. Gr. Fl. 6. 9. 17. 21. 56. 59. 76. φανερός. Gu.\nἆρ’: εἰ ταῦθ’ οὕτως ἔχει. Gu.\nὁ πότμος: ἡ τύχη τοῦ θανάτου δηλονότι. Gr. Fl. 6. 9. 17. 21. 56. 76.\n191. ἐξέθυσεν. ἀντὶ τοῦ ἀπώλεσεν ἡμᾶς ὁ Ἀπόλλων, πατροφόνου μητρὸς αἷμα δοὺς, οἷον ἐνδοὺς ἡμῖν καὶ κελεύσας τὸν τῆς μητρὸς φόνον ἐργάσασθαι. τὸ δὲ ἑξῆς, μέλεον ἀποδοὺς αἷμα, φόνον πατροκτόνου μητρός. A. B. C.M.I. Ἄλλως. ἡ ἐξ πρὸς τὸ πατροφόνου, τουτέστι δοὺς ἡμῖν τὸ αἷμα καὶ τὸν φόνον τῆς πατροφόνου μητρὸς, οἷον ἐγχειρίσας ἡμῖν καὶ κελεύσας ἀπὸ τοῦ φόνου καὶ τοῦ αἵματος τῆς μητρὸς τιμωρῆσαι καὶ τῷ πατρί. δύναται δὲ καὶ ἀποδούς. A. B. M.I. ἡ ἐξ εἰς τὸ δοὺς, ἐκδούς. B.\nἐξέθυσ’: ἐφόνευσεν. Gr. ἀπώλεσεν. Gu. Fl. 6. 9. 17. 21. 55. 76.\n192.ἀπόφονον: οὐκ ἄξιον ὄντα γενέσθαι. ἀπὸ φυγῆς ἄξιον φόνον. Gr. Fl. 6. 9. 21. 56. δούς: ἀντὶ τοῦ συχχωρήσας καὶ κελεύσας τὸν τῆς μητρὸς φόνον ἐργάσασθαι, τὸν φόνον τῆς μητρὸς τὸν μέλεον, τὸν ἀπόφονον καὶ τὸν μισητὸν, τὸν ἐπὶ κακῷ γεγονότα. Fl. 59.\n193. πατροφόνου, τῆς τὸν ἐμὸν πατέρα φονευσάσης. Gr. Fl. 6. 17. 21. 56. 59. 76.\n194.δίκᾳ μέν: ὠφείλετο μὲν γὰρ αὐτὴ ἀναιρεθῆναι, οὐ μέντοι παρὰ τοῦ παιδός. B.M.I.\nδίκᾳ μὲν, καλῶς δ’ οὔ: ἀντὶ τοῦ δίκαιον μὲν αὐτὴν ἀναιρεθῆναι, ἀνελοῦσαν τὸν ἄνδρα, οὐ μέντοι εὐκλεὲς οὐδὲ πρεπῶδες ἦν ὑπὸ τοῦ παιδὸς εὐθύνας δοῦναι αὐτὴν τοῦ φόνου. B.M.I. ἐν τούτῳ ὑπομιμνήσκεται καὶ τῆς Ἠλέκτρας. M.\nΔίκα ἐνταῦθα γράφε, μὴ δίκαια. οὕτω γὰρ ἔχει πρὸς τὸ μέτρον ὀρθῶς. I.\nδίκαια: τὰ κατὰ τὸν φόνον. Gr. δικαίως δοὺς τὸν φόνον, τὸ αἷμα. Gu.\nκαλῶς: εὐπρεπῶς.\nδ’ οὔ.: διότι ὑπὸ τοῦ υἱοῦ. Gr. οὐδὲ γὰρ ὑπὸ παιδὸς ἔδει θανεῖν αὐτήν. Gu.\nἔκανες, ἔκανες: ἐφόνευσας· ὅθεν τὸ κανοῦν λέγεται, εἰς ὃ φέρεται ἡ ἱερουργικὴ μάχαιρα. Ἄλλως. φονεύσασα ἀνῃρέθης, τουτέστιν ὁ κατὰ σοῦ πραχθεὶς φόνος ἄμυνα ἐγένετο, καὶ οὐκ ἀδικία· σὺ γὰρ πρώτη ἐφόνευσας τὸν πατέρα, καὶ ἀνῃρέθης. A. B. M.I.\nἔκανες: ἐφόνευσας. Gr. τὸν πατέρα. Gu.\nἔθανες: ἀντὶ τοῦ ἐθανάτωσας. Gr. Fl. 6. 9. 17. 21. 56. 59. 76. ὑπὸ τῶν τέκνων ἐθανατώθης. Gu.\n196.ἀπὸ δ’ ὤλεσας: ὁ δέ ἀντὶ τοῦ γάρ, ἵν’ ᾖ ὁ νοῦς ἐπεξήγησις, ἔθανες· ἀπώλεσας γὰρ τὸν πατέρα ζῶσα, καὶ θανοῦσα τὰ τέκνα διὰ τοῦ αἵματος. A. B.M.I.\nἀφ’ αἵματος: ἀπὸ αἰτίας τοῦ φόνου τοῦ σοῦ. Gr. Fl. 6. 9. 17. 21. 59. 76.\n199.τέκνα τε τάδε: δεικτικῶς φησιν ἑαυτὴν καὶ Ὀρέστην. I.\nἔθανες―αἵματος: εἰποῦσα ἡ Ἠλέκτρα πρὸς τὴν μητέρα τὸ ἐφόνευσας τὸν οἰκεῖον ἄνδρα, ἐφονεύθης ὑπὸ τῶν τέκνων, πάλιν φησὶν, ὅμοιον μὲν τῇ προτέρᾳ ἐννοίᾳ, ἔχει δέ τι καὶ πλέον· τὸ γὰρ ἀπώλεσας πατέρα καὶ πρόσθεν εἰρήκει, τὸ δὲ καὶ τὰ τέκνα τάδ’ ἀπώλεσας νῦν φησι. πῶς δὲ ἀπώλεσας καὶ τὰ τέκνα; ἀπὸ τοῦ αἵματος καὶ τοῦ φόνου σέθεν καὶ σοῦ· ὁ γὰρ σὸς παῖς Ὀρέστης ἀποκτείνας σε δίκην ἔδωκε τῆς μητροκτονίας μανεὶς, ἧς καὶ αὐτὴ μετέχειν φησὶν, ἐν στοναχαῖς καὶ γόοις διάγουσα· ἀνθ’ ὧν ὁρᾷ τὸν ἀδελφὸν μεμηνότα καὶ μηκέτ’ ὄντα καθ’ ἑαυτόν. Gu. I.\n200.ἰσονέκυες: ἐπειδὴ εἶπεν ἰσονέκυες, κατασκευάζει πῶς εἰσιν ἰσονέκυες, λέγουσα πρὸς τὸν Ὀρέστην, σὺ γὰρ, Ὀρέστα, ἐν νεκροῖς τό τε πλεῖον μέρος τῆς ἐμῆς ζωῆς οἴχεται ἐν δάκρυσι συνεχέσι καὶ στεναγμοῖς. τὸ δὲ ἄγαμος, ἐπὶ δ’ ἄτεκνος, οὕτως συντακτέον· τὸ ἐπί εἰς τὸ ἕλκω καταβιβαστέον, ἵν’ ᾖ οὕτως, ἐπιέλκω δὲ, ἤτοι ἐφέλκω, εἰς τὸν αἰὲν χρόνον ἡ μέλεος τὸν βίοτον καὶ τὴν ζωήν μου ἄτεκνος, ἄγαμος, ἅτε, ἀντὶ τοῦ καθά, ἄγαμος. A.\nἰσονέκυες: ἀντὶ τοῦ διὰ τὸν σὸν φόνον καὶ ἡμεῖς ἀπολώλαμεν. A. B. I. ἴσοι νεκροῖς ἐσμὲν, ἀντὶ τοῦ ὅμοιοι νεκροῖς, τουτέστι νεκροῖς ἐοίκαμεν. Gr. Fl. 6. 9. 17. 21. 59. 76.\n201.οἴχεται: ἐφθάρη, ἔφθαρται. Gu.\n202.βίου τὸ πλέον μέρος: ἀντὶ τοῦ καὶ τὸ πλέον μέρος τοῦ ἐμοῦ βίου, ἤγουν τῆς ἐμῆς ζωῆς, ἔφθαρται. Gr.\n203.στοναχαῖσι: λάμβανε τὸ ἐν στοναχαῖσί τε καὶ γόοις ἤ πρὸς τὸ οἴχεται, ἢ πρὸς τὸ ἕλκω. Gu.\n205.ἄγαμος: ἀντὶ τοῦ ἄτεκνος, ἐπὶ τούτῳ δὲ ἄγαμος Gr. δέον ἀγάμως καὶ ἀτέκνως εἰπεῖν, ὁ δὲ πρὸς τὸ ἥτις εὐθεῖαν ἐξήνεγκεν. Gu.\nἄτεκνος: περισσὸν τὸ ἄτεκνος· ἡ γὰρ ἄγαμος καὶ ἄτεκνος. ἢ ἀναστρεπτέον τὴν σύνταξιν, ἄτεκνος, ἐπειδὴ ἄγαμος· ἐνεδέχετο γὰρ τὴν γήμασαν εἶναι ἄτεκνον. διὸ προσέθηκεν ἄγαμος. A.B. C.M.I. ἐπειδὴ ἐγὼ ἡ ἀθλία ἄγω χρόνον εἰς τὴν διηνεκῆ μου ζωὴν ἀτεκνίας. C.\nἅτε: ἀντὶ τοῦ καθά ὀφείλει νοεῖσθαι, ἵν’ ᾖ βραχὺ τὸ α. οὕτω γὰρ ἔχει πρὸς τὸ τῆς στροφῆς κῶλον ὀρθῶς· τὸ γὰρ ἀντὶ τοῦ ἥτις οὐκ ἔχει καλῶς. I.\nἅτε βίοτον: ἥτις ἡ μελέα εἰς τὸν ἀεὶ χρόνον ἕλκω τὸν βίοτον, ἤγουν τὴν ζωὴν, τουτέστιν ἀκούσιον ζωὴν ἔχω· διὰ γὰρ τοῦ ἕλκω τὸ ἀκούσιον παριστᾷ, ὥσπερ φαμὲν ὅτι ἕλκουσιν οἱ βόες τὴν ἅμαξαν καὶ τὸ ἄροτρον· οὐ γὰρ ἑκουσίᾳ γνώμῃ ταῦτα σύρουσιν, ἀλλ’ ὑπ’ ἀνάγκης. τοῦτό φησιν ἡ Ἠλέκτρα τὸν θάνατον αἱρετώτερον ἡγουμένη τῆς ζωῆς. Gr. I.\n208.ὅρα παροῦσα: ὦ παρθένε Ἠλέκτρα, παραγενομένη πλησίον σκόπει, ἵνα μὴ ἀποθανὼν ὅδε ὁ ἀδελφὸς λανθάνει σέ· οὐ γὰρ ἀρέσκει ἐμοὶ τῷ λίαν παρειμένῳ, ἤτοι κατὰ τὸ λίαν παρειμένον καὶ ἐκλελυμένον, τῷ ἀκινήτῳ, τῷ πάνυ ἐκλελυμένῳ τῶν σῶν μανιῶν. νῦν οὐ τραγῳδεῖ, ἀλλ’ ἐν τῇ μανίᾳ. I.\n210.οὐ γάρ μ’ ἀρέσκει: Ἀττικὸν τὸ σχῆμα· Ἀριστοφάνης σὲ δὲ ταῦτ’ ἀρέσκει; A. ὅτι οὐχί μοι ἀρέσκει ἀγνώστως παρακαθέζεσθαι ἐπὶ τῷ λίαν παρειμένῳ καὶ διαλελυμένῳ Ὀρέστῃ καὶ μὴ εἰδέναι εἴτε ζῇ εἴτε οὔ. C.\nπαρειμένῳ: τῷ πάνυ ἐκλελυμένῳ τῷ σώματι. M.\n211.ὦ φίλον ὕπνου θέλγητρον: ὦ προσφιλὴς τοῦ ὕπνου θελκτικὴ δύναμις, βοηθὸν κατὰ τῆς νόσου, λίαν προσῆλθες ἐμοὶ ἡδὺ καὶ εὐφραντικὸν, ἐν προσήκοντι καιρῷ. ὦ λήθη τῶν κακῶν σεβασμία, λίαν ὑπάρχεις σοφὴ καὶ τοῖς δυστυχοῦσι θεὸς, ἀξία εὐχῆς. ἀπὸ ποίου τόπου, πότε, ἦλθον ὧδε; πῶς δὲ καὶ κατὰ τίνα τρόπον ἀφικόμην; ἐπιλανθάνομαι γὰρ στερηθεὶς τῶν πρὶν φρενῶν, τῶν ἐν τῇ μανίᾳ δηλονότι. I.\nὕπνου θέλγητρον: τὸ βαθύτατον τοῦ ὕπνου, τὸ μάλιστα θέλγειν δυνάμενον τοὺς ἀσθενοῦντας· ὁ γὰρ ἐλαφρὸς ὕπνος φαντασίαις ἀναμέμικται. A. B.C.M.I. Ἄλλως. τὸ θέλγον, ἡδῦνον, τὸ προσφιλέστατον καὶ βαθύτατον καὶ κάλλιστον τοῦ ὕπνου. A.\nἐπίκουρον: φυσικῶς δὲ τὸν ὕπνον οἶδεν ἐπίκουρον τῶν κακῶν. B.I. τοῖς γὰρ νοσοῦσιν οὐδὲν ἄλλο πλὴν ὕπνος ἐστὶ τῆς νόσου φάρμακον. Gu. I. ὦ προσφιλὴς τοῦ ὕπνου θελκτικὴ δύναμις, βοηθὸν κατὰ τῆς νόσου. Gr. I.\n213.ὦ πότνια λήθη: οἱ γὰρ δυστυχοῦντες εὔχονται τῶν κακῶν οἷς σύνεισιν ἀπηλλάχθαι καὶ εἰς λήθην ἐλθεῖν. διὰ τοῦτο καὶ ὁ Ὀρέστης ἐν τῷ καθεστηκότι γενόμενος καὶ τῆς μανίας ἐπ’ ὀλίγον ἀπαλλαγεὶς τὴν τῶν κακῶν λήθην πότνιαν καλεῖ καὶ εὐκταίαν τοῖς δυστυχοῦσι θεόν. Gu. I.\nπότνιαν εἶπε τὴν λήθην τῶν κακῶν, ἐπεὶ πάντας τιμῶμεν τοὺς παραμυθουμένους. A. B.C. M.I. Ἄλλως. ἔοικε τὴν Λητὼ καλεῖν οὗτος· ὑπνοῦντες γὰρ νυκτὸς πάντων ἐπιλανθανόμεθα. τὸ δὲ πότνια λέγει, ὅτι οἱ σεβόμενοι προσπίπτουσι τοῖς θεοῖς. ποτνιᾶσθαι δέ ἐστι τὸ προσπίπτειν καὶ παρακαλεῖν μετὰ δακρύων. I.\nτὸ δὲ ὡς εἰ σοφή ἀντὶ τοῦ λίαν σοφῶς ἐπενοήθης ὑπὸ τῆς φύσεως. τὸ δὲ τῶν κακῶν οἰκείως προσέθηκεν, ἐπειδὴ καλόν τι χρῆμα τῶν κακῶν ἡ λήθη. A. B. C.M.I.\nὦ πότνια λήθη: λήθη, ἤγουν τῶν κακῶν, ὁ ὕπνος ὑπάρχει· ὅσας γὰρ ἂν λύπας ἔχῃ ἄνθρωπος, ὑπνώσας λανθάνεται αὐτῶν. οὕτω καὶ ὁ Ὀρέστης ὑπνώσας ἐπελάθετο τῶν κακῶν ὧν εἶχεν, ἤγουν τῆς μανίας καὶ τοῦ φόνου τῆς μητρός. ὡς ἔοικε δὲ, κατεκλίθη ἐν οἵῳ τρόπῳ ἔφθασε δαιμονιζόμενος, εἶτα ἐλθὼν ἐν φρονήσει καὶ ἐξυπνίσας λέγει· ἀπὸ ποίου τόπου καὶ πότε ἦλθον ἐνταῦθα· ἀμνημονῶ γὰρ ἀπολειφθεὶς τῶν πρὶν φρενῶν, ἤγουν στερηθεὶς τῶν μανιωδῶν καὶ ἐφθαρμένων φρενῶν, καὶ εἰς νοῦν ἐλθὼν ἀρτίως τῶν ὑγιῶν φρενῶν ἐγνώρισα ποῦ εἰμί. ἢ ἄλλως· ἀπολειφθεὶς τῶν πρότερον σώων φρενῶν καὶ μαινόμενος γεγονὼς ἀμνημονῶ ποῦ ἦλθον καὶ ποῦ εἰμί. Fl. 59.\nκακῶν: τῶν ἀλγεινῶν, τῶν δυστυχιῶν. Gr. Fl. 6. 9. 17. 21. 56. 59. 76.\n215.πόθεν: ἀπὸ ποίου τόπου. Gr.\nποτ’: ἄρα ἤ. Gu. περισσόν. Gr. Fl. 6. 9. 17. 21. 56. 59. 76.\nἦλθον: ἐμπερίβολος. Fl. 33.\n216.ἀμνημονῶ: ἐπιλανθάνομαι τί πέπρακταί μοι ἐν τῇ νόσῳ τῆς μανίας. Gu.\nτῶν πρὶν ἀπολειφθεὶς φρενῶν: τῶν πρὶν φρενῶν ἀπολειφθεὶς ἐν τῇ μανίᾳ, οὐχὶ νῦν ἀπολειφθεὶς τῶν φρενῶν ἀμνημονῶ, ἀλλ’ ἐν τῇ νόσῳ· τὸ γὰρ ὄργανον, δι’ οὗ ἀναφέρομεν τὰ πραττόμενα, συννοσεῖ τῷ σώματι. ἀμνημονῶ τί πέπρακταί μοι ἐν τῇ νόσῳ, τῶν προτέρων φρενῶν ἀπολειφθεὶς καὶ μανείς. A. B. C. M. I. Ἄλλως. πέπονθα ἀπολειφθεὶς τῶν πρὸ τῆς μανίας φρενῶν.\nἌλλως. τῶν πρίν: ἕως τούτου ὀφείλει στίζειν, εἶτα, ἀπολειφθεὶς φρενῶν. δεῖ δὲ νοεῖν οὐχὶ νῦν ἀπολειφθεὶς τῶν φρενῶν, ἀλλὰ τότε· νῦν γὰρ φρονίμως διαλέγεται. A. στερηθείς. Gr. πόρρω γενόμενος ὑπὸ τῆς μανίας. Gu.\n217.ὦ φίλταθ, ὡς μ’ ηὔφρανας: ὦ φίλτατε, λίαν εὔφρανας ἐμὲ κοιμηθείς. βούλει ἵνα θίγω καὶ ἅψωμαί σου καὶ ἵνα ἀναβαστάσω σου τὸ σῶμα; I.\n218.βούλει θίγω σου: φιλαδέλφου κόρης τὸ ἦθος καὶ λόγους ἐμιμήσατο. B. M. διότι μὲν ἤρξατο θιγεῖν, θίγω ἐνεστῶτα καὶ οὐ θίξω εἶπε· διότι δὲ ἔμελλε κουφιεῖν, κουφίσω ἐπὶ μέλλοντος καὶ οὐ κουφίζω εἶπε. διὰ τοῦτο καὶ τὸ βούλει ποσῶς μὲν πρὸς τὸ θίγω νοεῖται, τὸ δὲ ὅλον πρὸς τὸ ἀνακουφίσω. ἢ καὶ τὸ θίγω ὑποτακτικὸν νόει. Gu. I. ὁμοιόν ἐστι τῷ τί σοι θέλεις δῆτ’ εἰκάθω, ὅ φησι Σοφοκλῆς. Gu.\n219.λαβοῦ λαβοῦ: σφόδρα δεομένου ἡ φωνὴ, διὸ καὶ τῇ ἐπαναλήψει κέχρηται. A. B.C.M.\nἔκ τ’ ὄμορξον: καὶ αὐχμώδη κόμην ἄφελε προσώπου. A.C. ἤτοι ἅψαι, ἀποσπόγγισον δὲ ἐκ τοῦ ἀθλίου σώματος καὶ ἐκ τῶν ἐμῶν ὀμμάτων τὸν πεπηγότα ῥύπον. I.\n220.ἀφρώδη πέλανον: τὸν πεπηγότα ῥύπον ὑπὸ τοῦ ἀφροῦ. A. B. C.M. κυρίως πέλανος τὸ λεπτὸν πέμμα ᾧ χρῶνται πρὸς τὰς θυσίας, παρὰ τὸ πεπλατύνθαι. οἱ δέ φασι καὶ πᾶν ἐξ ὑγροῦ πεπηπαρὰ γός. ἔνιοι δὲ τὴν παιπάλην. ἐκ γὰρ ταύτης ὡς ἐπὶ τὸ πλεῖἢ στον γίνεται. παρὰ τὸ παλῦναι, ὅ ἐστι λευκᾶναι. Ὅμηρος ἐπάλυνεν ἀρούρας. λευκὸν γὰρ τὸ πέμμα. οἱ δὲ ἀπὸ τοῦ πελάζειν καὶ ἱκετεύειν τοὺς θεοὺς δι’ αὐτῶν. A. B. M. καλῶς μὲν εἶπεν ἀφρώδη πέλανον ἐπὶ τοῦ στόματος, ἐπὶ δὲ τῶν ὀμμάτων οὐ δεῖ προσλαμβάνειν τὸ ἀφρώδη πέλανον, ἀλλ’ . . . . . . μόνον πέλανον. ἐπὶ γὰρ τῶν ὀμμάτων ῥύπος γίνεται, ἀφρῶδες δ’ οὔ. A.\nπέλανον: κυρίως πέλανος τὸ λεπτὸν πέμμα, ᾧ χρῶνται πρὸς τὰς θυσίας. ἔνιοι δέ φασι καὶ πᾶν ἐξ ὑγροῦ πεπηγμένον παρὰ τὸ παλῦναι, ὅ ἐστι λευκᾶναι. πέλανον ἐνταῦθα τὸν πεπηγότα ῥύπον ὑπὸ τοῦ ἀφροῦ. Gr. I. πέλανος σημαίνει δύο, τὸν σίελον, ὡς ἐνταῦθα, καὶ εἶδος θύματος, ἤτοι τὸν πλακοῦντα, ὡς Αἰσχύλος ἐν τρίτῳ φησίν. Gu. πέλανος προσηγορικὸν ὄνομα, ὁ ἀφρός· κατὰ παντὸς γὰρ ἀφροῦ λέγεται ἡ λέξις ἀπὸ τοῦ πελάζειν ἄνω, ὡς κουφοτέρως· τὰ γὰρ κοῦφα τὰ ἄνω ζητοῦσιν, ὡς τὸ ἀσκός. ἀποσπόγγισον τὸν ἀφρώδη πέλανον· οἱ γὰρ δαιμονιζόμενοι καὶ ἐκ τῶν στομάτων αὐτῶν ἀφροὺς πέμπουσι, καὶ ἐκ τῶν ὀμμάτων δάκρυα, καὶ ἐκ τῶν ὀφθαλμῶν λήμας· πλεονάζει γὰρ τὸ ὑγρὸν, καὶ μὴ ἔχον ἔξοδον ἐξέρχεται ἀπὸ τοῦ στόματος καὶ ἀπὸ τῶν ὀφθαλμῶν· ἀπὸ γὰρ τῆς πλημμελείας τοῦ στομάχου πλεονάσαν τὸ ὑγρὸν, γίνονται αἱ ἀναθυμιάσεις, καὶ μὴ ἔχον ἔξοδον τὸ πνεῦμα ἀνέρχεται τὰ ἄνω μέρη ζητοῦν ἔξοδον, καὶ μὴ εὑρίσκον ἀθροιζόμενον ἐκεῖσε σκοτίζει τὸν ἐγκέφαλον, καὶ τὰ μέλη σπαράσσει ζητοῦν ἔξοδον, καὶ οὕτω σκοτισθέντος τοῦ ἐγκεφάλου γίνεται παράφρων ὁ ἄνθρωπος, ἕως οὗ ἐκφορηθῇ τὸ πνεῦμα· οὕτω γὰρ εἰσέρχεται τὸ πνεῦμα καὶ ἐν τῇ γῇ καὶ σείει αὐτὴν, μὴ ἔχον τοῦ ἐξελθεῖν. Fl. 59.\n221.ἰδού: ποιῶ δηλονότι ὃ λέγεις. Gr. I. ὃ συμβουλεύεις ἐμοὶ, ἢ τὸ ὑπούργημα. Gu. ἰδοὺ, ποιῶ δηλονότι ὃ λέγεις τὸ ὑπούργημα τὸ εὐφραντὸν, καὶ οὐκ ἀπαρνοῦμαι τὸ θεραπεύειν τὰ μέλη τὰ ἀδελφικὰ ἐν χειρὶ ἀδελφικῇ. I.\nοὐκ ἀναίνομαι: ἀπαρέσκομαι, ἀπαρνοῦμαι. Bar. συναινῶ τὸ συμφωνῶ καὶ ἐπινεύω, ᾧ ἐναντίον τὸ ἀναίνομαι· παραινῶ τὸ συμβουλεύω· ἐπαινῶ τὸ εὗ λέγω. Gr. I.\nἀναίνομαι: ἀπαρνοῦμαι. Gr. ἀπὸ γὰρ φρονήσεως λέγεις. Gu.\n222.ἀδέλφ’ ἀδελφῇ χειρὶ θεραπεύειν μέλη: τὴν ἀπὸ τοῦ γένους ἀνάγκην προβάλλεται πρὸς τὸ μὴ δυσωπῆσαι τῇ θεραπείᾳ τὸν ἀδελφόν. A.B.M.\n223.ὑπόβαλε πλευροῖς πλευρά: ἀστείως ταῦτα πεποίηται τοῖς λόγοις καὶ τοῖς ἤθεσι καὶ τῇ κατὰ τὴν σκηνὴν διαθέσει. A. B. C.M. ὑπόθου τοῖς ἐμοῖς πλευροῖς τὰ σὰ πλευρὰ, καὶ τὴν κόμην τὴν αὐχμώδη καὶ κατάξηρον ἔξελε τοῦ προσώπου· ἀμυδρὰ γὰρ βλέπω τοῖς ὀφθαλμοῖς. I.\nαὐχμώδη: ἐπομβρία, ὅταν ἐπάλληλοι ὄμβροι ὦσιν, ᾧ ἐναντίον ἡ ἀνομβρία. αὐχμὸς δὲ ἡ ἀπὸ τῆς ἀνομβρίας ξηρότης· ἀφ’ οὗ αὐχμηρὸς καὶ αὐχμώδης ἁπλῶς ὁ ξηρότητος μετέχων. Gr. I.\n224.ἄφελε προσώπου: τουτέστιν ἀποδιάστησον τὴν ἔμπροσθεν οὖσαν τῶν ὀφθαλμῶν μου κόμην· ἀσθενῆ γὰρ λεύσσω ταῖς κόραις διὰ τὸ ἐπικεῖσθαί μοι τὰς τρίχας. γράφεται καὶ, λεπτὰ γὰρ λεύσσω νόσῳ, ἵν’ ᾖ, ἡ νόσος με ποιεῖ λεπτὸν λεύσσειν. A. B.C.M. I.\n225.ὦ βοστρύχων: ὦ κάρα ἄθλιον πινῶδες τῶν βοστρύχων, ἀντιστρόφως ἀντὶ τοῦ, ὦ βόστρυχοι κάρας ἀθλίας πινώδους καὶ ῥυπαρᾶς, λίαν ἠγριωμένοι ἐστὲ (πρὸς τὸ βόστρυχοι) διὰ τῆς μακρᾶς ἀλουσίας. I.\nπινῶδες ἄθλιον: ἀντὶ τοῦ αὐχμηρὸν καὶ ῥυπῶδες. πίνος γὰρ ὁ ῥύπος· πίνῳ δέ οἱ αὐαλέος χρὼς ἐσκλήκει. B.M.I. κατὰ ἀναστροφὴν εἶπεν· οὐ γὰρ ἔστι τῶν βοστρύχων τὸ κάρα, ἀλλὰ τοῦ κάρα οἱ βόστρυχοι. ἢ ὅτι οὐδὲν ἄλλο ἐπιλείπεται τῇ κεφαλῇ ἢ μόνον οἱ βόστρυχοι, ἵν’ ᾖ, ὦ τῶν βοστρύχων ἄθλιον κάρα. παρακα θίσασα δὲ ἔξωθεν εἰς πλευρὰν καὶ ἁψαμένη τῶν τριχῶν ταῦτά φησι πρὸς τὸν Ὀρέστην. A.B.C. M.I.\n227.κλῖνόν μ’ ἐς εὐνήν: θὲς ἐμὲ πάλιν εἰς τὴν εὐνήν· ὅταν ἀφήσῃ ἐμὲ ἡ νόσος τῆς μανίας, ἄναλκις καὶ ἀσθενής εἰμι κατὰ τὸ δέμας. I.\nὅταν μ’ ἀνῇ νόσος: ἢ ἡ διὰ τῆς μανίας νόσος, ἢ ἐπιθετικῶς μανιὰς νόσος. B. M.I.\nὅταν μ’ ἀνῇ: περὶ γὰρ τὸν καιρὸν τῆς μανίας εὐτονοῦσιν οἱ μαινόμενοι, ἐκτεινομένων τῶν νεύρων καὶ πνεύματος πληρουμένων· χαλωμένης δὲ τῆς μανίας καὶ τοῦ πνεύματος ἐπιλείποντος παρίενται. ἐν δὲ ἀνέσει διαγενόμενος Ὀρέστης λέλυται. A.B.M.I. τὸ ἀνῇ ἀντὶ τοῦ ἀφήσει καταλύσασα τοῦτον. A.\n228.ἄναρθρος: ἀδύναμος, μὴ δυνάμενος κεχρῆσθαι τὰ μέλη τῶν ἄρθρων. B.M.I.\nκἀσθενῶ μέλη: ἤγουν οὐ δύναμαι χρῆσθαι ταῖς χερσὶ καὶ τοῖς ποσὶ πρὸς ὑπουργίαν, καταβαλούσης τῆς νόσου. I.\n229.ἰδοὺ, φίλον τοι: τὸ κατακεῖσθαι ἐπαχθὲς μέν ἐστι καὶ πονηρίας πλέων, ἀναγκαῖον δὲ τοῖς κάμνουσιν. C. ἰδοὺ, κλίνω σε, προσφιλές ἐστι τῷ νοσοῦντι ἡ κοίτη, λυπηρὸν ὂν τὸ κεῖσθαι, ὅμως δὲ ἀναγκαῖον. I.\n230.ἀνιαρόν: καίπερ. Gu. ἀλγεινόν. Gu. ἐφ’ ὅσον γὰρ νοσῶν ἐν τῇ κλίνῃ κεῖται, φόβον ἑαυτῷ καὶ τοῖς ὁρῶσι παρέχει. Gu.\nτὸ κτῆμα: τὸ δέμνιον δηλονότι. Fl. 21.\n231.αὖθις: πάλιν στῆσόν με εἰς ὀρθὸν καὶ στρέφε τὸ δέμας. I.\nἀνακύκλει: ἀνακίνει, ἀνόρθου, ἐξέγειρε· συμβαίνει γὰρ τὸν κείμενον κυκλοτερῆ τὴν ἀνάστασιν ποιεῖσθαι. B.C.M.I,\n232.δυσάρεστον οἱ νοσοῦντες: οἱ γὰρ νοσοῦντες οὐκ ἀρέσκονται τοῖς παροῦσιν, ἀεὶ δὲ πρὸς τὸ μέλλον ὁρῶσι. B.M.I. δυσάρεστον πρᾶγμα οἱ νοσοῦντες ὑπὸ τῆς ἀπορίας. I. δυσκόλως ἀρεσκόμενον. Fl. 33.\nἀπορίας: καὶ ἀσθενείας. Fl. 59. ἣν αὐτοῖς ἡ νόσος ἐμ βάλλει. Gu. Fl. 59.\n233.ἦ κἀπὶ γαίας: ἆρα θέλεις θεῖναι τοὺς πόδας ἐπάνω τῆς γῆς, θεὶς ἴχνος χρόνιον, ἤτοι βραδεῖαν βάσιν; ἡ μεταβολὴ πάντων εὐφραντὸν πρᾶγμα, ὑπάρχει δηλονότι. I.\n234.μεταβολὴ πάντων γλυκύ: προσυπακουστέον τὸ κακῶν. κεκωμῴδηται δὲ ὁ στίχος. τὸ γὰρ ἐξ ὑγιείας εἰς νόσον μεταβάλλειν οὐκ ἔστιν ἡδύ. φησὶ γοῦν ὁ κωμικός ὁ πρῶτος εἰπὼν μεταβολὴ πάντων γλυκύ οὐχ ὑγίαινε, δέσποτ’· ἐκ μὲν γὰρ κόπου γλυκεῖ’ ἀνάπαυσις, ἐξ ἀλουσίας δ’ ὕδωρ, (καὶ τὰ τοιαῦτα.) ἣν δ’ ἐκ πλουσίου πτωχὸς γένηται, μεταβολὴ μὲν, ἡδὺ δ’ οὔ. ὥστ’ οὐχὶ πάντων ἐστὶ μεταβολὴ γλυκύ.—A. B. C. M.I.\nμεταβολὴ πάντων γλυκύ: τὸ μεταβάλλεσθαι εἴτε ἀπὸ χείρονος πρὸς τὸ βέλτιον, εἴτε ἀπὸ βελτίονος πρὸς τὸ χεῖρον, ἡδύτατόν ἐστιν αὐτῷ τῷ μεταβαλλομένῳ· οὐδὲ γὰρ ἂν μετεβάλλετο, εἰ μὴ ἥδετο τῇ μεταβολῇ, ὥστε οἱ λέγοντες τὸν Εὐριπίδην οὐκ ὀρθῶς εἰρηκέναι τοῦτο οὐ καλῶς λέγουσιν. Gu. I.\nμεταβολή: λείπει τὸ κακῶν, ὅταν μεταβληθῇ τι ἀπὸ τῶν κακῶν εἰς τὸ καλὸν γλυκύ. B. ἡ μεταβολὴ τῶν ἴσων. Gu. Fl. 6. 9. 17. 21. 55. 59. 76.\nπάντων: πραγμάτων. Fl. 59.\n235.μάλιστα: ἤτοι ναί· ἔχει γὰρ τόδε, τὸ ἀνορθωθῆναι δηλονότι, ὑπόληψιν, ἤτοι ἐλπίδα, ὑγείας. καλὸν δὲ τὸ δοκεῖν, κἂν μακρὰν ᾖ τῆς ἀληθείας. I.\nδόξαν γὰρ τόδ’ ὑγιείας ἔχει: τὸ ἀναστῆναι. ὁπόταν γὰρ εὐθυμῇ ψυχὴ τῇ τῆς ἐλπίδος ὑπολήψει, συνδιασώζεται τὸ σῶμα. καὶ Σιμωνίδης τὸ δοκεῖν καὶ τὰν ἀλάθειαν βιᾶται. A.B.M.I.\n236.κρεῖσσον δέ: ἀντὶ τοῦ ἰσχυρὸν μέν. M.\nτὸ δοκεῖν: καλὸν δὲ τὸ διεγείρεσθαι τὴν ψυχὴν τῇ δόξῃ τῆς ὑγείας ἢ τοιούτου τινὸς, καὶ μὴ καταπίπτειν ἐν ταῖς νόσοις ἢ ἑτέροις τοιούτοις, κἂν μακρὰν ᾖ τῆς ἀληθείας ἡ δόξα. Gr. Fl. 6. 9. 17. 21. 56. 59. 76.\n237.ὦ κασίγνητον κάρα: περιφραστικῶς ἀντὶ τοῦ ὦ ἀδελφέ. B. ὦ ἀδελφὲ, κατὰ περίφρασιν. Gr. αὐτάδελφον. Gu. ὦ ἀδελφὲ, ἐν ὅσῳ ἀφιᾶσί σε αἱ Ἐριννύες φρονεῖν καλῶς. I. διὰ τοῦτο εἶπεν ὅτι οἱ ἐν περιστάσει ὄντες ἀεὶ τὸ ἐπάγγελμα τοῦ μέλλοντος λέγεσθαι δεδοίκασιν. A. C.M. ἡ παρά καὶ τὸ ἐμοῦ προσληπτέον. M.\n239.λέξεις τι καινόν: πάντως καινότερόν τι ἐπαγγέλλεις. M. λέξεις τι νέον; καὶ εἰ μὲν ἐπὶ καλῷ ἡμῶν, εὐχαριστίαν ἕξεις· εἰ δὲ εἰς βλάβην τινὰ, ἀφορῶν δηλονότι, ἀρκούντως ἔχω ἕνεκα τοῦ δυστυχεῖν. Florr. I.\n241.Μενέλαος ἥκει: ὁ Μενέλαος παραγέγονεν, ὁ ἀδελφὸς τοῦ σοῦ πατρός· ἐν Ναυπλίῳ δὲ, λιμένι δηλονότι, καθωρμίσθησαν τὰ σέλματα, ἤγουν αἱ καθέδραι, περιφραστικῶς ἀντὶ τοῦ αἱ νῆες. I.\nσοῦ κασίγνητος πατρός: διὰ τοῦ σοῦ κασίγνητος πατρός ψυχαγωγεῖ τὸν ἀδελφὸν, ὑπομιμνήσκουσα τοῦ πατρὸς, καὶ ἐλπίδας ἀγαθὰς ὑποτίθεται διὰ τοῦ θείου. περιπαθέστερον δὲ ποιεῖ τὸ δρᾶμα καὶ πόρρωθεν διαβάλλουσα τὸν Μενέλαον, καθὸ ἐλπισθεὶς βοηθήσειν οὐκ ἐβοήθησεν. A. B.C.M.I.\nὥρμισται: ἢ ἀντὶ τοῦ ἐλλιμένισται, ἢ ἀντὶ τοῦ ἐλιμένισαν· ὅπερ εἰ εἴποις, αἰτιατικὴν νοήσεις τὰ σέλματα. Gu. I. ἀπὸ μέρους τὸ πᾶν· μέρος γὰρ τῶν νηῶν τὰ σέλματα. Gu.\n243.πῶς εἶπας; ἥκει φῶς; ἤτοι σωτηρία, ἐπὶ ταῖς ἐμαῖς καὶ σαῖς δυστυχίαις, ἀνὴρ συγγενὴς, καὶ χάριτας ἔχων, ἃς ὁ πατὴρ ἐχαρίσατο αὐτῷ; Gr. I. Florr. ἤγουν ἔργα εὐχαριστίας ἄξια. Gr. Florr.\n245.ἥκει: δέχου τὴν πίστωσιν τήνδε τῶν ἐμῶν λόγων, ἐπαγόμενος Ἑλένην ἐκ τῶν Τρωϊκῶν τειχέων. I.\nτὸ πιστόν τόδε λόγων: τὸ ἑξῆς οὕτως, τοῦτο πιστὸν δέχου τῶν ἐμῶν λόγων. οἱ δὲ οὕτω, τὸ πιστὸν τῶν ἐμῶν λόγων δέχου τοῦτο, ἀντὶ τοῦ πίστευε τοῖς ἐμοῖς λόγοις, πίστιν δέχου ταύτην βεβαίαν καὶ ἀσφαλῆ μαρτυρίαν, τῷ καὶ τὴν Ἑλένην αὐτῷ συνεπιδημῆσαι· ὅπου γὰρ Ἑλένη, πάντως που καὶ Μενέλαος. A. B. C.M.I. ὡς τοῦ τὴν Ἑλένην ἀχθῆναι μολύναντος τὴν εὐπραξίαν Μενελάου. A.M.\n246.Ἑλένην ἀγόμενος: ἔρχεται ἄγων τὴν Ἑλένην· δέχου τὸ πιστὸν τῶν ἐμῶν λόγων. C. ἄγεταί τις γυναῖκα, ἀντὶ τοῦ λαμβάνει· ἐπάγεται δὲ δοῦλον ἢ ἕτερόν τις, ἀντὶ τοῦ μεθ’ ἑαυτοῦ ἄγει. καὶ ἐπάγεται τόδε ἐν παθητικῇ σημασίᾳ, ἀντὶ τοῦ μεθ’ ἕτερον, ἢ μεθ’ ἕτερα ἄγεται. Gr. I.\n247.εἰ μόνος ἐσώθη: μᾶλλον ἂν ἦν ζηλωτὸς καὶ μακαριστός. εἰ δὲ ἐπάγεται τὴν σύνευνον, ἥκει ἔχων μέγα κακόν. I.\n249.ἐπίσημον ἔτεκε Τυνδάρεως: μέγα γὰρ αὐτὴν κακὸν τῇ Ἑλλάδι ἔτεκεν. M. Στησίχορός φησιν ὡς θύων τοῖς θεοῖς Τυνδάρεως Ἀφροδίτης ἐπελάθετο, δι’ ὃ ὀργισθεῖσα ἡ θεὸς διγάμους τε καὶ τριγάμους καὶ λειψάνδρους αὐτοῦ τὰς θυγατέρας ἐποίησεν. ἔχει δὲ ἡ χρῆσις οὕτως οὕνεκά ποτε Τυνδάρεως ῥέζων πᾶσι θεοῖς μιᾶς λάθετ’ ἠπιοδώρου Κύπριδος. κείνα δὲ Τυνδάρεω κούραισι χολωσαμένα διγάμους τε καὶ τριγάμους τίθησι καὶ λιπεσάνορας. καὶ Ἡσίοδος δέ τῇσιν δὲ φιλομμειδὴς Ἀφροδίτη ἠγάσθη προσιδοῦσα, κακὴν δέ σφ’ ἔμβαλε φήμην. Τιμάνδρη μὲν ἔπειτ’ Ἔχεμον προλιποῦσ’ ἐβεβήκει, ἵκετο δ’ ἐς Φυλῆα, φίλον μακάρεσσι θεοῖσιν. ὣς δὲ Κλυταιμνήστρη προλιποῦσ’ Ἀγαμέμνονα δῖον Αἰγίσθῳ παρέλεκτο καὶ εἵλετο χείρον’ ἀκοίτην. ὣς δ’ Ἑλένη ᾕσχυνε λέχος ξανθοῦ Μενελάου.—A. B. M.I.\nἐπίσημον: ἀντὶ τοῦ πολυθρύλητον. περισσὸν δὲ τὸ ἄρθρον. M. ὁ Τυνδάρεως ἔτεκε γένος θυγατέρων διάδηλον καὶ ἐξάκουστον εἰς τὸν ψόγον. I. ὁ Τυνδάρεως ἐγέννησε γένος θυγατέρων πολυθρύλλητον εἰς ψόγον. C. περιφανές. Gr. ἔκδηλον, ἐξάκουστον. Gu.\n250.γένος θυγατέρων: τὴν Ἑλένην καὶ τοὺς ταύτης μνηστῆρας. B.\n251.σύ νυν δίαφερε: τουτέστιν, ἐπείπερ ἐκείνας ὡς φαύλας κακίζεις, σκόπει μὴ καὶ αὐτὴ περιπέσῃς τοῖς ἴσοις, ἀλλ’ ἀποχὴν τῶν κακῶν ἔχε, καὶ μὴ μόνον τὰ ἄριστα λέγε, ἀλλὰ καὶ κατὰ νοῦν ἀεὶ ἔχουσα πρᾶττε. Gu. I.\nδιάφερε: διάφορος ἔσο. Gr. Fl. 6. 9. 17. 21. 56. 59. 76. διαφορὰν λάμβανε καὶ ἀποχὴν, ἔξω γενοῦ. Gu. ἀπέχου. Fl. 18.\nτῶν κακῶν: γυναικῶν. Gr. Fl. 6. 9. 17. 21. 56. 59. 76.\nἔξεστι γάρ: αὐτεξούσιος γὰρ ἡ ἀρετή. καὶ Ὅμηρος ἐπεὶ μάθον ἔμμεναι ἐσθλός. A.C.M. Fl. 10. 21. ἐκδεδομένον ἐστί. Gr. Fl. 6. 9. 17. 21. 56. 76. ἀντὶ τοῦ δυνατόν ἐστί σοι. Fl. 18.\n253.οἴμοι, κασίγνητε: ὤμοι, ὦ ἀδελφὲ, ταράσσεται τὸ σὸν ὄμμα, ταχέως μετεβλήθης εἰς λύσσαν καὶ μανίαν, ἄρτι σώας ἔχων τὰς φρένας. I.\nὄμμα σὸν ταράσσεται: φυσικῶς· καθόλου γὰρ τῶν τῆς ψυχῆς παθῶν εἰκόνες οἱ ὀφθαλμοί. αἰφνίδιοι δὲ τῶν λυσσωδῶν νοσημάτων αἱ μεταβολαὶ γίνονται. A. B.C.M.I. ὃ δεῖγμα τοῦ μεταπεσεῖν σε αὖθις εἰς μανίαν. Gu.\n254.ταχὺς δὲ μετέθου: ἀντὶ τοῦ ταχέως εἰς μανίαν μετεβλήθης ἄρτι σώας ἔχων τὰς φρένας. A. B.M. ὁ νοῦς, μετεποιήθης καὶ μετεβλήθης εἰς λύσσαν. M. ἔστι καὶ τὸ ἐναντίον, μετέθετό τις λύσσαν ἀντὶ τοῦ ἀπέθετο. Gu.\n255.ὦ μῆτερ: ὦ μῆτερ, ἱκετεύω σε, μὴ ἐπίφερέ μοι τὰς ὕφαιμον ὁρώσας ἀγρίας κόρας, ἤτοι τὰς Ἐριννύας. αὗται γὰρ, αὗται κινοῦν ται καὶ ὁρμῶσι πλησίον ἐμοῦ. I. αἱματωποὺς τὰς Ἐριννῦς λέγει ὡς τοὺς μαινομένους ὕφαιμον ποιούσας βλέπειν καὶ ταραχῶδες. Gu. I.\n256.τὰς αἱματωπούς: τὰ συμβαίνοντα τοῖς πάσχουσι ταῦτα τοῖς προεστῶσι τοῦ πάθους θεοῖς ἀνατιθέασιν οἱ ποιηταί· οἷόν τι καὶ Ὅμηρός φησι περὶ τῶν λιτῶν χωλαί τε ῥυσαί τε παραβλῶπές τ’ ὀφθαλμώ ἐκ τῶν ἀποβαινόντων παθῶν εἰδωλοποιήσας αὐτάς. οὕτω καὶ τὸν Πλοῦτον τυφλὸν λέγουσιν, ὅτι ἀκρίτως ποιεῖ πλουσίους, καὶ τὸν Καιρὸν ὀπισθοφάλακρον, ὅτι τοῦ παρῳχημένου ἀδύνατον ἀντιλαμβάνεσθαι. καὶ κωφὸν δὲ αὐτὸν ὁ Δημοσθένης φησὶν, ὅτι μετακαλούμενος οὐχ ὑπακούει. A.B.M. Gu. I. αἱματωποὺς εἶπε τὰς Ἐρινύας ὁ Εὐριπίδης ἐκ τοῦ τοὺς μαινομένους ὕφαιμον βλέπειν καὶ ταραχῶδες, ὡς Φοῖβος ὁ τοῦ φοιβᾶν τοὺς μάντεις, ὅ ἐστι μαίνεσθαι, αἴτιος, καὶ πολύμοχθος Ἄρης καὶ τὰ τοιαῦτα. A. B.M. ὦ μῆτερ τὰς αἱματοποιοὺς καὶ δρακοντώδεις κόρας ἐπ’ ἐμοὶ μὴ ἐπίσειε, ἤγουν μετακίνει. M. δρακοντώδεις δὲ λέγει τὰς ἐχούσας δράκοντος, ἤτοι ὄφεως, ὀδόντας. Gu. I.\nὦ μῆτερ: δοκεῖ τὸ εἴδωλον τῆς μητρὸς παριστάμενον ὁρᾶν καὶ ἐπισείειν κατ’ αὐτοῦ τὰς Ἐρινύας. A. δοκεῖ τὸ εἴδωλον Ὀρέστῃ παριστάμενον. Fl. 33.\nμὴ’ πίσειε: ἀπείλει. Gr. Fl. 21. μὴ ἐπίφερε. Gu. ἐπίβαλε. Fl. 18. ἐπίπεμψον. Fl. 10.\n257.αὗται γάρ: ἐκ τοῦ ἀφανοῦς ὑπέθετο τὰς Ἐρινύας αὐτὸν διωκούσας, ἵνα τὴν δόξαν τοῦ μεμηνότος ἡμῖν παραστήσῃ, ὡς εἴγε παρήγαγεν αὐτὰς εἰς μέσον, ἐσωφρόνει ἂν ὁ Ὀρέστης, τὰ αὐτὰ πᾶσιν ὁρῶν. ταῦτα δὲ νεώτερα· Ὅμηρος γὰρ οὐδὲν τοιοῦτον εἶπε περὶ Ὀρέστου. A.B. M.I.\n258.μέν’, ὦ ταλαίπωρε: μένε ἀτρέμας καὶ ἡσύχως ἔχε ἐν τοῖς δεμνίοις· οὐδὲν γὰρ ὁρᾷς ἀφ’ ὧν δοκεῖς σαφῶς εἰδέναι. I.\n259.ὁρᾷς γὰρ οὐδέν: τὰ γὰρ φαντασιώδη ἀνυπόστατα. A.C. Ἄλλως. ὃ γὰρ τὸ τῶν σωφρονούντων ὄμμα διαφεύγειν συμβέβηκεν, τοῦτο κατὰ τὴν πλάνην τοῖς μαινομένοις ὁρᾶσθαι συμβέβηκεν. A. B. M. ὅθεν καὶ οὗτος τὰς Ἐρινύας ἐνθουσιαστικῶς φαντάζεται ὁρᾶν. τὸ δὲ ἱέριαι προπαροξύνεται ὡς τὸ τιμώριαι καὶ αἴτιαι καὶ τὰ τοιαῦτα. ἱερείας δὲ αὐτὰς καλεῖ παρ’ ὅσον ἐξυτηρετοῦνται αὐτοῖς. ἀποστέλλουσι γὰρ αὐτοῖς τὰς ψυχάς. A. B. C.M.I.\nσάφα: ποιητικῶς ἀντὶ τοῦ σαφῶς. Gr. Fl. 6. 9. 17. 21. 56. 76.\nεἰδέναι: βλέπειν εἰπεῖν ἔμελλεν· ὅτι δὲ ὃ βλέπει τις γινώσκει, οὕτως ἐξήνεγκεν. Gu.\n260.ὦ Φοῖβ’, ἀποκτενοῦσι: ὦ Ἄπολλον, φονεύσουσί με αἱ ἄγριαι καὶ ἀναιδεῖς γοργώπιδες, αἱ καταπληκτικαὶ τοῖς ὀφθαλμοῖς, αἱ ἱέρειαι καὶ φονεύτριαι τῶν νεκρῶν, αἱ φοβεραὶ θεαί. I.\nαἱ κυνώπιδες: αἱ ἄγριαι. Gr. ἀναιδεῖς. Gu.\n261.γοργῶπες: γοργώπιδες. Gr. καταπληκτικαὶ τοῖς ὀφθαλμοῖς, καταπληκτικὰ ἔχουσαι ὄμματα. Gu.\nἐνέρων: νεκρῶν τῶν ἀδίκως θνησκόντων. Gu.\nτὸ ἱέρειαι ἱερίαι χρὴ γράφειν Ἰωνικῶς, ἵν’ ἔχῃ πρὸς τὸ μέτρον ὀρθῶς. τὰ γὰρ διὰ τοῦ εια προπαροξύτονα Ἰωνικῶς οἱ ποιηταὶ παροξύτονα ποιοῦντες διὰ τοῦ ία γράφουσι, τὸ αὐθάδεια αὐθαδία λέγοντες, καὶ τὸ εὐσέβεια εὐσεβία, καὶ τὰ τοιαῦτα, ὃ καὶ ἐξετάζων εὑρήσεις. I. φονεύτριοι. Gr. ὑπουργοὶ, ὡς θανατοῦσαι. Gu.\n262.μεθήσω: ἀφήσω. Gr.\nἐμπλέξασα: ἐμβαλοῦσα. Fl. 33.\n263.σχήσω: ἐφέξω, κωλύσω. Gr. Fl. 6. 17. 9. 21. 56. 59. 76. κρατήσω. Fl. 33.\n264.μέθες, μί ’ οὖσα: ἔασον, ἄφες, μία οὖσα τῶν ἐμῶν ἐριννύων καὶ μανιῶν, μέσον με κατέχεις, ἵνα βάλῃς εἰς τὸν Τάρταρον. I. καὶ σὺ μία οὖσα τῶν κατ’ ἐμοῦ Ἐρινύων ἀπόστηθι. τινὲς δὲ ἐρινύων τῶν μανιῶν, ἵν’ ᾖ ἄνες με τῆς μανίας ἀναχωρήσασά μου. A.B.C. M.I.\n265.μέσον μ’ ὀχμάζεις: συνέχεις, ἢ ἐπαίρεις. ἴδιον δὲ τῶν μαινομένων τὸ τοὺς κηδομένους ἀποσείεσθαι καὶ δοκεῖν βλάπτεσθαι μᾶλλον παρ’ αὐτῶν. A.B.M.I. κουφίζεις. Gr. κρατεῖς, συνέχεις, ἐπαίρεις. Gu.\nὈχμάζω γίνεται ἀπὸ τοῦ ἔχω, ἕξω, ἔχμα, οὐ μόνον ἡ ἐξοχὴ, ἀλλὰ καὶ ἡ συνοχή. ἀπὸ δὲ τοῦ ἔχμα γίνεται ἐχμάζειν, τὸ κωλύειν καὶ ἐπέχειν, καὶ ἐχμάσαι, τὸ κατασχεῖν καὶ ἑλεῖν, ὃ παρὰ τῷ Εὐριπίδῃ ἐνταῦθα διὰ τοῦ ο κεῖται, μέσον μ’ ὀχμάζεις. I.\n266.ἐπικουρίαν: βοήθειαν. Gu.\n267.τὸ θεῖον: τοὺς θεούς. Gr. τὰς Ἐριννύας. Gu.\nδυσμενές: ἐχθρόν. Gr. Fl. 6. 9. 17. 21. 34. 56. 59. 76.\n268.δὸς τόξα: δός μοι τὰ τόξα τὰ ἐκ κεράτων σκευαζόμενα, τὰ δῶρα τοῦ Ἀπόλλωνος, δι’ ὧν εἶπεν ὁ Ἀπόλλων τιμωρήσασθαι ἐμὲ τὰς Ἐριννύας, εἰ εἰς φόβον ἄγοιεν ἐμὲ ἐν λυσσήμασι καὶ μανίαις, ἐκ παραλλήλου. I.\nδὸς τόξα μοι κερουλκά: τὰ διὰ κεράτων ἑλκόμενα ἢ τὰ κῆρα καὶ θανατηφόρον μοῖραν φέροντα, B. τὰ διὰ τῶν κεράτων ἕλκοντα τὴν νευρὰν, ἢ τὸ βέλος, ὡς τὸ κεραελκὴς ταῦρος, ἢ παρὰ τὸ ἐκ κεράτων εἶναι καὶ ἕλκεσθαι, τοῦτο δὲ εἶπεν ὡς τῶν Ἐρινύων ἐψαυκυιῶν αὐτοῦ. A. B. C.M. Στησιχόρῳ ἑπόμενος τόξα φησὶν αὐτὸν εἰληφέναι παρὰ Ἀπόλλωνος. ἔδει οὖν τὸν ὑποκριτὴν τόξα λαβόντα τοξεύειν. (B.M. I.) οἱ δὲ νῦν ὑποκρινόμενοι τὸν ἥρωα αἰτοῦσι μὲν τὰ τόξα, μὴ δεχόμενοι δὲ σχηματίζονται τοξεύειν. εἰ δὲ ὁ μαινόμενος ἐπ’ ἐνίων ὑγιαίνει μὴ θαυμάσωμεν. ἡ γὰρ νόσος ποικίλη τῶν μεμηνότων, ὡς κἀν ταῖς Τρῳάσιν ἡ Κασάνδρα τοσόνδε δ’ ἐκτὸς στήσομαι βακχευμά των. B.M.\nδῶρα Λοξίου λέγει ἢ ὑπὸ τῆς μανίας δοκῶν χαρισθῆναι αὐτῷ ταῦτα παρὰ Ἀπόλλωνος, ἢ διότι τοξικός ἐστιν ὁ θεὸς, καὶ τὰ παρ’ ἀνθρώποις τόξα ὡσπερεὶ δῶρα ἐκείνου. Gu. I.\nκερουλκά: τὰ ἐκ κεράτων κατεσκευασμένα καὶ ἑλκυόμενα. Gr. Fl. 6. 9. 17. 21. 33. 56. 59. 76. τὰ διὰ τῶν κεράτων ἕλκοντα τὴν νευρὰν (ἢ τὸ βέλος addit Fl.) ἢ τὰ ἐκ κεράτων συντεθειμένα. Gu. Fl. 21.\n269.Ἀπόλλων: Ἀπόλλων ἀπὸ τοῦ ἀεὶ βάλλειν. C.\nἐξαμύνασθαι: ἀποσοβήσασθαι. Fl. 33. τιμωρήσασθαι. Gr. μαχέσασθαι. Gu.\n270.μανιάσι: πάντες τὸ μανιάσι πρὸς τὸ λυσσήμασι συνάπτοντες οὕτω φασὶ, μανικοῖς λυσσήμασιν, ἀγνοοῦντες ὅτι τὸ μὲν μανιάσι θηλυκόν ἐστι, τὸ δὲ λυσσήμασιν οὐδέτερον. σὺ δὲ τούτους ἐάσας ἀσυνδέτως λέγε κεχωρισμένα οὕτως· εἴ με ἐκφοβοῖεν μανιάσι καὶ μανίαις, ἐν λυσσήμασι καὶ ἐν μανίαις, ἵν’ ὦσιν ἀμφότερα τὸ αὐτό. Gu. I.\nμανιάσι λυσσήμασι: ταῖς μανιώδεσι λύσσαις. σχῆμα δέ ἐστι περίφρασις τὸ μανιάσι λυσσήμασιν, ὡς τὸ φοίνικι λίνῳ, ἀρσενικὸν μετὰ οὐδετέρου. ἀπὸ δὲ τοῦ ἡ μανιὰς τὸ μανιάσι· μανιώδεσι λυσσήμασιν, ἢ μανίαις καὶ λυσσήμασιν. B. M.I.\n271.βεβλήσεταί τις: τοξευθήσεταί τις ἀπὸ τῶν θεῶν διὰ χειρὸς ἀνθρωπίνης; I.\n272.εἰ μὴ ’ξαμείψει: ναὶ, τοξευθήσεται, εἰ μὴ ἀποστήσεταί τις τῶν Ἐριννύων τοῦ ἐμοῦ προσώπου, μακρὰν τῶν ἐμῶν ὀμμάτων. οὐκ ἀκούετε, ὦ Ἐριννύες δηλονότι, οὐχ ὁρᾶτε πτερωτὰς γλυφίδας, λέγω δὲ τὰ βέλη, ἐξερχομένας ἐκ τῶν μακρὰν βαλλόντων τόξων; I.\n274.πτερωτὰς γλυφίδας: τοὺς ἐπτερωμένους ὀϊστούς. Gu.\n275.ἆ ἆ: ἐπίρρημα ἐφεκτικόν. I.\nτί δῆτα μέλλετ’; ἐξακρίζετ’ αἰθέρα: στιγμὴ εἰς τὸ μέλλετε· τὸ δὲ ἑξῆς, εἰς τὰ ἄκρα τοῦ αἰθέρος πέτεσθε, καὶ μέμφεσθε τὰ λόγια τοῦ Ἀπόλλωνος καὶ μὴ ἐμέ. πτερωτὰς δὲ καὶ οὗτος τὰς Ἐρινύας ὑποτίθεται. A. B.C. M.I. ἀκρίζω δὲ τὸ ἄκρον κόπτω. I.\nμέλλετ’: ἀντὶ τοῦ βραδύνετε. M.\nἐξακρίζετ’: ἀντὶ τοῦ τὰ ἄκρα τοῦ αἰθέρος καταλαμβάνετε. M. εἰς τὸν ἄκρον αἰθέρα τρέχετε. Gr. Fl. 6. 9. 17. 34. 56. 59. 76. ἤγουν τῶν ἄκρων τοῦ ἀέρος ἐπιλαμβάνεσθε. Gu.\n276.αἰτιᾶσθε: αἴτια ἡγεῖσθε. Gu.\nθέσφατα: κελεύσματα· καὶ γὰρ ἄνωθεν εἶπεν, ὅταν ἀπῄτει τὴν Ἠλέκτραν τὰ τόξα, ὡς Ἀπόλλων αὐτῷ ἐπέταξε μάχεσθαι Ἐριννύσι τοῖς τόξοις. I.\n277.ἔα: ἐκπληκτικὸν ἢ θαυμαστικὸν ἐπίρρημα τὸ ἔα. A.C.M.\nἔα, τί χρῆμ’ ἀλύω: διὰ ποίαν αἰτίαν ἀδημονῶ; B. M. τί τὸ πρᾶγμα καὶ τίς ἡ νόσος αὕτη καθ’ ἣν ἀδημονῶ καὶ ἠπόρημαι; παρὰ τὴν ἄλην· ἡ δ’ ἀλύουσ’ ἀπεβήσετο. A. B.C. M.I. ἐπὶ ἐκπλήξεως τὸ ἔα. διὰ τί χρῆμα ἐν ἀμηχανίᾳ εἰμὶ, πνεῦμα ἀναπέμπων ἐκ τῶν πνευμόνων; τὸ ἀλύειν δὲ ποτὲ μὲν οἱ ποιηταὶ ἀντὶ τοῦ δάκνεσθαι καὶ ἀπορεῖσθαι λαμβάνουσιν, ὡς ἐνταῦθα, καὶ παρὰ τῷ ποιητῇ ἡ δ’ ἀλύουσ’ ἀπεβήσετο, ποτὲ δὲ ἀντὶ τοῦ γαυριᾶν καὶ χαίρειν, ὡς τὸ ἢ ἀλύεις, ὅτι Ἶρον ἐνίκησας τὸν ἀλήτην. I.\n278.ποῖ ποῖ: τὸ ποῖ τοπικόν. ποῦ, ποῦ ἐπηδήσαμεν καὶ ἐκινήθημεν ἀπὸ τῆς κοίτης; ἐκ κυμάτων γὰρ, ἤτοι ἐκ τῆς τοῦ κλύδωνος μανίας καὶ ταραχῆς, βλέπω πάλιν γαληνὰ καὶ ἥσυχα. I.\nἡλάμεσθα: ἐπηδήσαμεν. Gr. ἐκινήθημεν. ἐπλανήθημεν, ἠλαυνόμεθα. Gu.\n279.γαλήν’ ὁρῶ: κεκωμῴδηται ὁ στίχος διὰ Ἡγέλοχον τὸν ὑποκριτήν. οὐ γὰρ φθάσαντα διελεῖν τὴν συναλοιφὴν ἐπιλείψαντος τοῦ πνεύματος τοῖς ἀκροωμένοις τὴν γαλῆν δόξαι λέγειν τὸ ζῷον, ἀλλ’ οὐχὶ τὰ γαληνά. πολλοὶ μὲν οὖν αὐτὸ διέπαιξαν τῶν κωμικῶν, Ἀριστοφάνης καὶ Στράττις ἐν Ἀνθρωπορραίστῃ καὶ τῶν μὲν ἄλλων οὐκ ἐμέλησέ μοι μελῶν, Εὐριπίδου δὲ δρᾶμα δεξιώτατον διέκναισ’ Ὀρέστην, Ἡγέλοχον τὸν Κυντάρου μισθωσάμενος τὰ πρῶτα τῶν ἐπῶν λέγειν. καὶ ἐν ἄλλοις παίζων φησί γαλῆν ὁρῶ. B. ποῖ, πρὸς θεῶν; ποῖ ποῖ, γαλῆν; A. γαλήν’. B. ἐγὼ δ’ ᾤμην γαλῆν λέγειν σ’ ὁρᾶν. καὶ Σαννυρίων ἐν Δανάῃ τί οὖν γενόμενος εἰς ὀπὴν ἐνδύσομαι; ζητητέον. φέρ’ εἰ γενοίμην γαλῆ; ἀλλ’ Ἡγέλοχος οὗτός με μηνύσειεν ἂν ὁ τραγικὸς ἀνακράγοι τ’ ἂν εἰσιδὼν μέγα, ἐκ κυμάτων γὰρ αὖθις αὖ γαλῆν ὁρῷ.-A. B.M.I.\n280.―285.σύγγονε, τι κλαίεις: ὦ ἀδελφὴ, διὰ τί κλαίεις, θεῖσα τὴν κεφαλὴν ἔσω τῶν πέπλων; αἰδοῦμαί σε μεταδιδούς σοι τῶν ἐμῶν πόνων, ὄχλησιν παρέχων σοὶ τῇ παρθένῳ διὰ τῶν ἐμῶν νόσων. μὴ χάριν τῶν ἐμῶν κακῶν ἐν σεαυτῇ φθείρου· σὺ μὲν γὰρ συνῄνεσας καὶ συνεβούλευσας ἐπὶ τάδε, εἴργασται δ’ ὑπ’ ἐμοῦ ὁ τῆς μητρὸς φόνος. I.\n281.αἰσχύνομαι: καὶ ἐντρέπομαι. Fl. 59.\nμεταδιδούς: μετέχειν διδούς. Gr. Fl. 6. 9. 17. 21. 34. 56. 59. 76.\n283.συντήκου: ἐν σεαυτῇ φθείρου, διαρρέου. Gr. διαρρέου. Fl. 6. 9. 17. 56. 59. 76. πάσχε, δαμάζου. Gu.\n284.ἐπένευσας: συνῄνεσας. Gr. κατένευσας, συνεβούλευσας. Gu. καὶ συνείργησας. Fl. 59.\nτάδε: τὸ κτεῖναι τὴν μητέρα. Gr. Fl. 6. 9. 17. 21. 56. 59. 76. ἃ ἔπραξα. Gu.\nσὺ μὲν γάρ: ἐγὼ μὲν γὰρ εἰργασάμην, σὺ δὲ ἐπένευσας. θέλει δὲ εἰπεῖν ὅτι οὐ μετέχεις τοῦ φόνου, ἐπεὶ οὐδὲ ἔπραξας· διὸ οὐδὲ ὀφείλεις ἄχθεσθαι. A. B.C.M.I.\n285.Λοξίᾳ δέ: τῷ Ἀπόλλωνι δὲ μέμφομαι, ὅστις διεγείρας καὶ παρακινήσας ἐμὲ εἰς ἔργον ἀνοσιώτατον διὰ μὲν τῶν λόγων εὔφρανε, διὰ δὲ τῶν ἔργων οὐδαμῶς. I.\nΛοξίᾳ δέ: οὐ σοὶ μέμφομαι, ἀλλὰ τῷ Ἀπόλλωνι, ὅτι πείσας με φονεῦσαι τὴν μητέρα οὐ βοηθεῖ. A.C.M. τῷ Λοξίᾳ μέμφομαι, ἤτοι τῷ Ἀπόλλωνι, καὶ οὐχὶ σοὶ, ὅτι πείσας με φονεῦσαι τὴν μητέρα οὐ βοηθεῖ. τοῦτο γὰρ σημαίνει τὸ ἐπάρας, ἀναπτερώσας καὶ πείσας εἰς ἔργον ἀνοσιώτατον. B.I. εἶπε γὰρ ὡς δεῖ ἐκδικητὴν τοῦ πατρῴου φόνου γενέσθαι με. I.\n286.ὅστις μ’ ἐπάρας: ἀναπτερώσας καὶ διατείνας εἰς ἔργον ἀνοσιώτατον. M. διεγείρας. Gr. παρακινήσας, ὑψώσας, καταπείσας. Gu. ἀναπείσας. Fl. 59.\nἔργον ἀνοσιώτατον: ἀπειρηκὼς τῇ νόσῳ ὃ πρὶν εὐσεβὲς ᾤετο νῦν ἀνόσιον καλεῖ. A. B.C.M.\n287.τοῖς δ’ ἔργοισιν οὔ: βοηθεῖ. Fl. 10. ὡς ὑποσχομένου τοῦ θεοῦ βοηθήσειν. A.C.M. Fl. 10. οὐκ ηὔφρανε δηλονότι. Gu.\n288.οἶμαι δέ: οἶμαι δὲ τὸν ἐμὸν πατέρα, εἰ ἐξιστόρουν καὶ ἠρώτων κατὰ πρόσωπον εἰ πρέπει κτεῖναι τὴν μητέρα, πολλὰς λιτὰς διὰ τῆς ἐκτάσεως τῶν χειρῶν ποιῆσαι αὐτὸν, τοῦδε τοῦ γενείου δηλονότι ἁψάμενον, μήποτε ὦσαι ξίφος εἰς σφαγὴν τῆς τεκούσης, ἐπειδὴ οὔτε ἐκεῖνος ἔμελλεν ἀναβιῶναι καὶ πάλιν ζῆσαι, ἐγὼ δὲ ὁ τλήμων ἔμελλον (κατὰ κοινοῦ) τοιάδε κακὰ ἐκπληρώσειν καὶ ὑπομενεῖν. I. εἰ νῦν τὸν ἡμέτερον πατέρα κατ’ ὄψιν ἐξιστόρουν καὶ ἔδει ἵνα κτείνω τὴν μητέρα εἰς ἀναζώωσιν αὐτοῦ καὶ ἀπαλλαγὴν τῶν ἐμῶν κακῶν, πολλὰς λιτὰς παρέσχε μοι ἂν, ἵνα ταύτην, ἐὰν μὴ ἐκεῖνος ἔμελλε ζῆν, μὴ κτείνω. C. κατὰ πρόσωπον. Gr. ἐνώπιον πρὸς πρόσωπον. Gu.\n289.ἐξιστόρουν: ἠρώτων, ἐξήταζον. B.M.\nνιν: τὸ νιν ἐπὶ τῶν τριῶν γενῶν λαμβάνεται, αὐτόν, αὐτήν, αὐτό. A.B.C.M.\nτὸ νιν πρὸς τὸ ἐκτεῖναι σύναπτε εἰς τὴν σύνταξιν, πρὸς δὲ τὸ ἱστόρουν τὸ πατέρα. Gu.\n291.μή ποτε τεκούσης: μηδέποτε ἐπὶ τῇ σφαγῇ τῆς μητρὸς ὠθῆσαι τὸ ξίφος. A.B.M.\n294.―300.καὶ νῦν: περιφραστικῶς, ὦ ἀδελφὴ, ἀνακάλυπτε σαυτὴν δηλονότι, ἤγουν ἀνακαλύπτου, ἄπελθέ τε καὶ ἀπόστηθι ἐκ τῶν δακρύων, ἤτοι μὴ δάκρυε, καὶ εἰ λίαν διακείμεθα ἀθλίως. ὅταν δὲ ἴδῃς τἀμὰ, ἤτοι ἐμὲ λειποθυμήσαντα, τουτέστι μανέντα, σὺ τὸ δεινὸν ἐμοῦ καὶ τὸ διαφθαρὲν τῶν φρενῶν, ἤτοι τὴν διαφθορὰν, ἔπεχε καὶ κώλυε, παραμυθοῦ τε. ὅταν δὲ στένῃς σὺ, πρέπει παρόντας ἡμᾶς νουθετεῖν σε τὰ προσφιλῆ· αἱ ἐπικουρίαι δὲ αὗται καλαί εἰσι τοῖς φίλοις. I.\nκαὶ νῦν ἀνακάλυπτε: τὴν ὄψιν δηλονότι· ἐσκέπαστο γὰρ ὑπὲρ τοῦ μὴ λυπεῖν τὸν ἀδελφὸν δακρύοις. Ἄλλως. σεαυτὴν ἀποκάλυπτε· ἔκλαιε γὰρ κρᾶτα θεῖσ’ ἔσω πέπλων. B.M.I. ἀπὸ τούτου καὶ ἀνακαλυπτήρια, τὰ διδόμενα δῶρα τοῖς νεονύμφοις ὅταν πρῶτον ἀνακαλύπτωνται τοῖς ἀνδράσι καὶ τοῖς συγγενέσιν ὁρώμεναι. I.\n295.ἄπελθε: ἀντὶ τοῦ παῦσαι τῶν δακρύων. B. Fl. 10. εἰς τὸ μὴ κλαίειν μετάβηθι. Gu.\n298.ἴσχαινε: λέπτυνε· παρὰ τὸ ἰσχνῶ ἰσχναίω παράγωγον, ὅθεν καὶ ἰσχάς. γράφεται καὶ ἴσχανε, ἀντὶ τοῦ ἔπεχε, πράϋνε, κούφιζε. B.M.I.\n299.χρή σε νουθετεῖν φίλα: νουθετεῖν σε τὰ φίλα καὶ παραμυθεῖσθαί σε, τὰ φίλα καὶ προσηνῆ λέγοντα. λείπει οὖν τὸ λέγοντα, τὰ φίλα λέγοντα. B.C.M. παραμυθεῖσθαι. Gr. παραινεῖν. Gu. φίλα ἀντὶ τοῦ φίλως, ἢ ὦ φίλη. Fl. 21. τὰ προσφιλῆ. Gr.\n300.αἵδε: αὗται αἱ παρ’ ἀλλήλων πρὸς ἀλλήλους ἐγκαίρως γινόμεναι. Gu. Bar.\n301.ἀλλ’, ὦ τάλαινα: πορευθεῖσα ἔσω τῶν δωμάτων, ἐκταθεῖσαδὸς ὕπνῳ τὸ ἄϋπνον βλέφαρον, (ἀντιστρόφως, ἀντὶ τοῦ ἐκταθεῖσα δὸς ὕπνον τῷ ἀΰπνῳ βλεφάρῳ,) καὶ τροφὴν λάβε, λουτρά τε βάλλε ἐπὶ τῷ σώματι, τουτέστι νίψαι· εἰ γὰρ ἀφήσεις ἐμὲ, ἢ ἐν τῇ προσεδρείᾳ καὶ τῇ προσμονῇ κτήσῃ τινὰ νόσον, ἐφθάρμεθα· σὲ γὰρ μόνην ἔχω βοηθὸν, τῶν ἄλλων, ὡς ὁρᾷς, ὢν μεμονωμένος καὶ ἐστερημένος. I.\n302.ὕπνῳ: πρωθύστερον. Fl. 6. 9. 56. 59.\nβλέφαρον: τὸ ὄμμα. Gu.\nἐκταθεῖσα: πρὸς τὴν κλίνην ἀνακλιθεῖσα. Gu.\n303.σῖτόν τ’ ὄρεξαι: διὰ τούτων λέγει, μὴ ἄγαν ἀγρύπνει καὶ λιμῷ διάφθειρε σεαυτὴν, ἵνα μὴ νοσήσῃς. εἰ γὰρ τῷ προσεδρεύειν κτήσῃ νόσον τινὰ καὶ ἀποστῇς, κἀγὼ τῆς σῆς παρουσίας ἐστερημένος ἀπόλλυμαι. A.B. C.M. ἔκτεινον τὴν χεῖρά σου εἰς τροφὴν, ἀντὶ τοῦ ἐκτείνασα τὴν χεῖρα βάλε. εἰ γὰρ καταλίπῃ με, ἀπολιγωρήσασα τῆς νοσοκομίας, ἀπόλλυσαι. B. τροφὴν λάβε. Gr. σεαυτῇ. Gu.\nλουτρά: καθάρσια. Gu. ἀντὶ τοῦ νίψαι. Gr.\nβάλευ: Αἰολικὸν, βαλοῦ. Gu.\n304.προλείψεις: ἀφήσῃς, ἤγουν ἐὰν ἀποθάνῃς. Gr. Fl. 6. 9. 17. 56. 59. 76. καταλείπεις με ἀπολιγωρήσασα τῆς νοσοκομίας ἐν τῷ προσεδρεύειν μοι. Fl. 10.\n307.―315.οὐκ ἔστι: οὐκ ἔστι δυνατὸν δηλονότι τοῦτο· σὺν σοὶ θελήσω καὶ θανεῖν καὶ ζῆν· διάκειται γὰρ ὁμοίως καὶ ζῆν με καὶ ἀποθανεῖν δηλονότι· ἐὰν γὰρ ἀποθάνῃς σὺ, γυνὴ, οὖσα δηλονότι, τί δράσω; πῶς μόνη βιώσω, ἀνάδελφος, ἀπάτωρ, ἄφιλος; εἰ δὲ ἀρέσκει σοι, πρέπει δρᾶν τάδε, ἃ εἶπας δηλονότι. ἀλλὰ κλῖνον τὸ δέμας εἰς τὴν κοίτην, καὶ μὴ τὸ ταρβοῦν καὶ ἐκφοβοῦν, ἤτοι τὸ φοβεῖσθαι ποιοῦν σε ἐκ τῶν δεμνίων καὶ τῆς κοίτης, ἄγαν ἀποδέχου, ἤτοι πίστευε ἀληθῶς εἶναι, μένε δὲ ἐπὶ τοῦ στρωτοῦ λέχους, ἤτοι ἐπὶ τοῦ σοῦ στρώματος. κἂν μὴ νοσῇς γὰρ, ἀλλὰ ὑπολαμβάνῃς νοσεῖν, κάματος καὶ κακοπάθεια ἀπορία τε, ἤτοι ἀπελπισμὸς τῆς ὑγείας, σοὶ δηλονότι, ὡς καὶ τοῖς ἄλλοις βροτοῖς. ἔστι δὲ κακόσχημον εἰς ὑπερβολήν· ἄλλως γὰρ ἤρξατο καὶ ἄλλως ἀπέδωκεν. I.\nοὐκ ἔστι: ἐπειδὴ εἶπεν αὐτὸς, εἰ γὰρ προλείψεις με, φησὶν ὅτι οὐ προλείψω σε. Α.C. οὐχ ὑπάρχει τοῦτο παρ’ ἐμοὶ, ἤγουν οὐκ ἀποδέχομαι σὲ μόνον ἐᾶσαι ἐνταῦθα κεῖσθαι, αὐτὴ δὲ τροφαῖς καὶ ὕπνῳ προσέχειν. Gu. I.\nοὐκ ἔστι: ἀντὶ τοῦ οὐ προλείψω σε. B. Fl. 10.\nαἱρήσομαι: βουλήσομαι. Gu. Fl. 21. προκρίνω. Gu.\n308.ἔχε γὰρ ταυτόν: ὁμοίως ἔχουσιν ἐμοὶ ἀμφότερα· ὁ γὰρ σὸς θάνατος καὶ ἐμὸς θάνατός ἐστι καὶ ἡ σὴ ζωὴ ἐμὴ ζωή. ἥκιστα γάρ μοι τὸ ζῆν ἥδιστον σοῦ θανόντος, μᾶλλον δὲ καὶ νέκρωσις νομισθήσεται, διὰ τὸ ἔρημον ἀπολειφθῆναί με βοηθείας. Gu. I.\nἔχει γὰρ ταυτόν: τὸ ζῆν με καὶ ἀποθανεῖν ταυτόν ἐστιν, ἐὰν σὺ τελευτήσῃς. ἢ τὸ ἔχει ἀντὶ τοῦ σχήσει. ὁ δὲ λόγος, ἐὰν σὺ ἀποθάνῃς, ταυτόν μοι πάθος γενήσεται, ὅ ἐστι, κἀγὼ συντεθνήξομαί σοι. A.B. C.M.I. ἕξει γὰρ ταυτόν με πάθος ὅπερ καὶ σέ. M. ἕξει ἐμὲ πάθος ὃ καὶ σὲ, ἤτοι κἀγὼ συντεθνήξω. Fl. 10.\n310.εἰ δὲ σοὶ δοκεῖ: τουτέστιν, εἰ βούλει με φυγεῖν, πείθομαι. C.M.\n311.δρᾶν χρὴ τάδε: κατὰ συνεκδοχὴν καὶ πρὸς τὸ δοκεῖ καὶ πρὸς τὸ χρή ληπτέον. Gu. I.\n313.καὶ μὴ τὸ ταρβοῦν ἄγαν ἀποδέχου: μὴ ἐν ὑποψίᾳ ἔχε μηδὲ φαντάζου τὸ ἐκφοβοῦν σε. ἀποδέχου δὲ ἀντὶ τοῦ ὑποδέχου, προσδέχου. A.B. C. M. τουτέστι μὴ ἔχε τὴν ὑποψίαν κατὰ νοῦν ἀεὶ τῆς μανίας· τοῦτο γάρ ἐστι τὸ ἄγαν ἀποδέχου. ταρβοῦν δὲ ἐκ δεμνίων λέγει, οὐχ ὅτι τὰ δέμνια ἐποίει αὐτὸν μαίνεσθαι, ἀλλ’ ὅτι κείμενος ἐκεῖ φόβον ἐξ Ἐριννύων ἐδέχετο, κατεχόμενος τῇ μανίᾳ. Gu. I.\n314.κἂν μὴ νοσῇς: Καλλίστρατος τὴν ἐκτὸς τοῦ σ γραφὴν διδάσκει, κἂν μὴ νοσῇ γὰρ, ἀλλὰ δοξάζῃ νοσεῖν, ἵν’ ᾖ ἀπὸ τοῦ Ὀρέστου εἰς τὸ κοινὸν μεταβεβηκὼς ὁ λόγος. B.M.I. δοξάζῃς ἀντὶ τοῦ δοξάζῃ τις, ὡς τὸ φαίης κε ζάκοτόν τ’ ἔμμεναι. B.M.\nΤοῦτο καθολικῶς ἔδει ἐξενεγκεῖν οὕτω· κἂν μὴ νοσῇ τις, ἀλλὰ δοξάζῃ νοσεῖν, κάματος αὐτῷ καὶ ἀπορία γίνεται. νῦν δὲ τὸ μὲν ἥμισυ τοῦ γνωμικοῦ πρὸς τὸν Ὀρέστην ἐπέφερε, τὸ δὲ ἥμισυ καθόλου εἶπεν. ἔστι δὲ τοῦτο καινόσχημον, εἰ καὶ ὁ Καλλίστρατος τὴν ἐκτὸς τοῦ σ διδάσκει γραφήν. καὶ μὴν καὶ ἑτέρα καινότης ἔστιν ἐνταῦθα· ἡ γὰρ πρότασις ἑνικῶς ἐκφέρεται, ἡ δὲ ἀπόδοσις πληθυντικῶς, δηλοῦντος τοῦ ποιητοῦ ὅτι εἰς πάντας τοὺς ἀνθρώπους τοῦτο γίνεται. Gu. I.\nδοξάζῃς: φαίνεσαι νῦν. ἐκ τούτου γὰρ τοῦ δοξάζειν ἡμᾶς τοὺς ἀσθενεῖς ἀπηλλαγμένους τῆς νόσου ἀμελεῖται, καὶ οὕτως γίνεται κάματος. Fl. 21. ἕπεται γὰρ ἐκ τῆς νόσου τοῖς ἀνθρώποις ἄρτι ληγούσης ἡ ταλαιπωρία. Fl. 18.\n315.κάματος: σοὶ τῷ Ὀρέστῃ ἀσθενεῖ. Fl. 33. κακοπάθεια, ἀγανάκτησις. Gu.\nἀπορία: ἀσθένεια. Fl. 59. ἀδυναμία. Fl. 18. ἀπόγνωσις. Gu.\n316.αἷ αἶ: ὦ θεαὶ δρομικαὶ καὶ ταχεῖαι καὶ σεβάσμιαι, αἵτινες ἐλάχετε ἐν δάκρυσι καὶ ἐν γόοις χορὸν κακοβάκχευτον, ἤτοι λυπηρὸν, εἰς ὂν οὐκ ἔστι δηλονότι βακχεύσασθαι καὶ χαρῆναι, μέλαιναι Εὐμενίδες (κατ’ εὐφημισμόν· δυσμενίδες γάρ εἰσι κατὰ τὸν ὀρθὸν καὶ ἀληθῆ λόγον.) αἵτινες κινεῖσθε ἀνὰ τὸν ἐπὶ πολὺ τεταμένον ἀέρα, λαμβάνουσαι δίκην, παρακαλῶ, ἐάσατε τὸν υἱὸν τοῦ Ἀγαμέμνονος, ὥστε λήθην λαβεῖν τῆς σφοδρᾶς μανίας τῆς ὁρμητικῆς. φεῦ ἕνεκα τῆς κακοπαθείας καὶ τῶν δυστυχιῶν, οἵων κακῶν, ὦ τάλας, ἐπιθυμήσας ἔρρεις καὶ φθείρῃ τὴν ἀπόφασιν τοῦ τρίποδος, ἤτοι τὴν κακὴν μαντείαν, ἣν ὁ Φοῖβος εἶπε κατὰ τὴν γῆν, ὅπου λέγονται εἶναι δηλονότι οἱ μεσόμφαλοι μυχοὶ τῆς γῆς, ἤτοι αἱ καταδύσεις καὶ οἰκήσεις. I.\n317.δρομάδες: πανταχοῦ περιτρέχουσαι, καὶ τιμωρούμεναι τοὺς ἀνθρώπους, ἢ περιτρέχειν ποιοῦσαι τοὺς μεμηνότας. A. B. C.M.I.\n318.Ποτνιάδες: ἀπὸ τῶν Ποτνιάδων ἵππων μετήνεγκεν, αἳ μανεῖσαι ἔφαγον τὸν Γλαῦκον. B. M. μανιοποιοί. Πότνιαι γὰρ χωρίον ἐστὶ Βοιωτίας, ἔνθα φαγοῦσαι βοτάνην αἱ Γλαύκου ἵπποι καὶ μανεῖσαι διεσπάσαντο τὸν ἴδιον δεσπότην Γλαῦκον, τὸν Βελλεροφόντου πατέρα, ἐν τῷ ἐπιταφίῳ Πελίου. Πότνιαι δὲ πόλις Βοιωτίας, ὅθεν ὁ Γλαῦκος γευσάμενος ἐμμανὴς γέγονε καὶ ἥλατο εἰς τὴν θάλασσαν ὁ Ἀνθηδόνος. B.C.M.I.\nΠοτνιάδες: κακομανιοποιοί. Fl. 21. μανιοποιοί. Πότνια γὰρ χώρα ἐστὶ Βοιωτίας, ἔνθα μανεῖσαι αἱ Γλαύκου ἵπποι τὸν ἴδιον δεσπότην Γλαῦκον διεσπάραξαν. Ἄλλως. Ποτνιάδας φησὶ τὰς Ἐρινύας ἀφ’ ἱστορίας τοιαύτης. Πότνιά ἐστι τόπος ἐν τῇ Βοιωτίᾳ· ἐφύοντο γοῦν ἐκεῖ βοτάναι μανίας ἐμποιητικαὶ, εἰς ὃν, ὡς λόγος ἐρεῖ, παραγενόμενος καὶ Γλαῦκος μετὰ τῶν ἵππων αὐτοῦ γευσάμενος τῶν βοτανῶν καὶ ἐμμανεῖσαι διέφθειραν τὸν Γλαῦκον. ἐπειδὴ καὶ Ἐριννύες αἴτιαι μανιῶν εἰσι, διὰ τοῦτο ταύτας φησὶ Ποτνιάδας. Fl. 6. σεβάσμιαι κατ’ εὐφημισμὸν, μανοποιοί. Gu.\n319.ἀβάκχευτον: ἤτοι κακοβάκχευτον, τὸν κακὴν ἔχοντα βακχείαν, οὐ πρέπουσαν τῷ Διονύσῳ, ἀλλ’ ἐν θρήνοις καὶ γόοις ἐξεταζόμενον, ἢ παρόσον ἄοινα καὶ νηφάλια ταῖς θεαῖς ταύταις τὰ ἱερὰ συντελεῖται, ἢ τὸν μεγάλως ἐκβακχεύοντα. A. B. C.M.I. ἀβάκχευτον καὶ δυσβάκχευτον, οὐ βακχεύουσαι, ὡς ὁ Βάκχος, ἀλλὰ κακῶς. Fl. 21.\nθίασον: κλῆρον. Fl. 21.\n321.μελαγχρῶτες: μέλαιναι· χθόνιαι γάρ εἰσιν, ἢ μελαίνουσαι τοὺς νοσοῦντας, ὡς καὶ πρὸς τὸν Μενέλαον ὁ Ὀρέστης φησὶν ἔδοξ’ ἰδεῖν τρεῖς νυκτὶ προσφερεῖς κόρας. A.B.M. I. αἱ μέλανα χρῶτα ἔχουσαι. Fl. 21. μελανσώματοι. Fl. 9. τοῦτο λέγει διὰ τὸ τοὺς μαινομένους μέλανας τὸ χρῶμα ποιεῖν. Gu.\nΕὐμενίδες: Ἐριννύες θεαὶ τρεῖς παρ’ Ἕλλησιν, ἔφοροι φόνου καὶ τιμωρούμεναι τοὺς φονεῖς. καλοῦνται δὲ Ἀληκτὼ, Μέγαιρα καὶ Τισιφόνη. Gu. IL.\n322.τὸν ταναὸν αἰθέρα: ἀνὰ τὸν αἰθέρα πάλλεσθε πτερωταὶ οὖσαι. Ὅμηρος ἠεροφοῖτις Ἐρινύς. ταναὸν δὲ αἰθέρα τὸν λεπτομερῆ τροπικῶς· τὰ γὰρ τεινόμενα τῶν σωμάτων λεπτύνεται. τὸ δὲ ἀμπάλλεσθε, ὡς ἀνακινουσῶν αὐτῶν τὸν ἀέρα ἐμφαντικῶς, τουτέστιν ἀναπάλλεσθε τοῖς πτεροῖς, κατὰ τὸν Ὁμηρικὸν Ποσειδῶνα, τὸν σείοντα τοῖς ποσὶ τὴν γῆν καὶ τῇ πορείᾳ τὸ ὄρος. A. B.C.M.I.\n323. τὸ δὲ τινύμεναι δίκαν ἀντὶ τοῦ τιμωρίαν λαμβάνουσαι ὑπὲρ αἵματος καὶ φόνου. A.B.M.I.\nἌλλως. πῶς δὲ ἐνταῦθα λέγει τιννύμεναι φόνον; οὐ γὰρ ἀνταποδιδοῦσιν αὗται φόνον, ἀλλὰ μᾶλλον ἐκδικοῦσι τοὺς φόνους. λέγομεν οὖν ὅτι ἐξ ὧν ποιοῦσι τοὺς φονεῖς μαίνεσθαι παραπλήσιον ποιοῦσιν ὥσπερ ἂν εἰ καὶ ἐφόνευον. ἢ τὸ τιννύμεναι φόνον ἀντὶ τοῦ τιμωρούμεναι νοητέον τοὺς φονεῖς· τίω γὰρ οὐ μόνον τὸ ἀνταποδί δωμι, ἀλλὰ καὶ τὸ τιμῶ καὶ τὸ τιμωρῶ· ἵν’ ᾖ τὸ μὲν αἵματος τιννύμεναι δίκην ἀντὶ τοῦ ἀναποδιδοῦσαι, τὸ δὲ τιννύμεναι φόνον ἀντὶ τοῦ ἐκδικοῦσαι τὸν φόνον καὶ τιμωρούμεναι τοὺς φονεῖς. ἢ εἰ τὸ φόνων μεγαλογραφεῖται, λάβοις ἂν ἀπὸ κοινοῦ τὸ δίκαν, καὶ τὸ τιννύμεναι, ὡς καὶ τὸ πρῶτον, ἐρεῖς. Gu. αἵματος, ἤγουν λαμβάνουσαι δίκην φόνου, τουτέστι κολάζουσαι διὰ φόνον (φόνου Florr.), ἤγουν φονεύουσαι. Gr. Fl. 6. 9. 21. 56. 57.\n327.φοιταλέου: ὁρμητικῆς. Gr. τῆς ποιούσης τοὺς μαινομένους ὁρμᾶν. Gu. τῆς λύσσης τῆς τοὺς μαινομένους ποιούσης φοιτᾶν, ὅ ἐστι περιιέναι. M.\nμόχθων: τὸ φεῦ μόχθων καθ’ ἑαυτὸν, τουτέστι δυστυχής ἐστι χάριν τῶν μόχθων. B. M. λύσσα καὶ μανία καὶ φοῖτος ἔνεστι. B. M. πόνων λέγω τῶν τῆς μητρὸς φόνου ἔργων. Gu.\n328.οἵων, ὦ τάλας, ὀρεχθείς: ἐπιθυμήσας· ἐκτείνεται γὰρ τὴν διάνοιαν ὁ ἐπιθυμῶν πρὸς τὸ ποθούμενον. τοῦτο κατ’ ἰδίαν ἀναπεφώνηκεν· ἢ τὸ φεῦ συντέτακται, ἵν’ ᾖ, φεῦ, ἰὼ Ζεῦ, οἵων μόχθων ὁ τάλας ὀρεχθεὶς ἔρρεις. M. ὡς πρὸς αὐτὸν ἀπέτεινε τὸν λόγον· οἵων πραγμάτων σὺ ὁ τάλας ἐπιθυμήσας (λέγει δὲ τοῦ φόνου τοῦ κατὰ τῆς μητρὸς) οἴχῃ καὶ διέφθαρσαι, ἀπὸ τοῦ τρίποδος δεξάμενος τὴν μαντείαν, ἣν ὁ Φοῖβος ἔλακεν. B.M.I.\nοἵων: δι’ οἵων, κακῶν δηλονότι, ἔρρεις ἑαυτὸν κτεῖναι, φθείρεις ἑαυτὸν. Fl. 21.\nὀρεχθείς: ἀγαπήσας. Fl. 33.\n329. ἀπόφατιν δὲ πρόσταξιν, ἀπόφασιν κατ’ ἐκεῖνο τὸ πέδον. B.\n330.δεξάμενος: ὁ οἰκῶν. Fl. 18. σύ. Gu.\nἀνὰ δάπεδον: κατὰ τὴν γῆν. Gr. ἔδαφος. ἤγουν τὸ Ἀπόλλωνος οἴκημα τὸ καλούμενον Δελφούς. Gu.\n331.μεσόμφαλα: ὀμφαλὸς κέκληται ἡ Πυθὼ, παρὰ τὸ τὰς ὀμφὰς τὰς ὑπὸ τοῦ θεοῦ χρηστηριαζομένας λέγειν, ἢ παρὰ τὸ εἶναι ἐν μέσῳ τῆς οἰκουμένης τὴν Πυθώ. λέγεται γὰρ τὸν Δία μαθεῖν βουλόμενον τὸ μέσον τῆς γῆς, δύο ἀετοὺς ἰσοταχεῖς ἀφεῖναι, τὸν μὲν ἀπὸ δύσεως, τὸν δὲ ἀπὸ ἀνατολῆς, καὶ ἐκεῖσε αὐτοὺς ἀπαντῆσαι, ὅθεν ὀμφαλὸς ἐκλήθη. ἀνακεῖσθαί τε χρυσοῦς ἀετούς φασι τῶν μυθευομένων ἀετῶν ὑπομνήματα. B.M. I. ἡ Δῆλος γὰρ μεσαιτάτη ἐστὶ τοῦ παντὸς κόσμου, ἢ τῶν Κυκλάδων νήσων. ἢ παρὰ τὰς ὀμφὰς καὶ τὰς φήμας. A.B.C,\nλέγονται: καλοῦνται, ᾄδονται. Gu.\nμυχοὶ γᾶς: καταδύσεις, οἰκήσεις. Gr. κοιλότητες. Gu. καταδύσεις, θεμέλιοι. Fl. 6. 9. 17. 21. 56. 59. 76. περισσὸν ἦν τὸ γᾶς, ἤγουν μυχοὶ γῆς· διὸ καὶ ἐξεβλήθη παρ’ ἐμοῦ· ἀρκεῖ γὰρ τὸ δάπεδον. Bar.\n332.―339.ἰὼ Ζεῦ: φεῦ, ὦ Ζεῦ. τίς ὁ ἀγὼν οὗτος ὁ φονικὸς ἔρχεται παρακινῶν σὲ τὸν ἄθλιον, ᾧτινι, ἤγουν σοὶ, δάκρυα δάκρυσι συμβάλλει καὶ συνάπτει τις τῶν ἐχθρῶν, κινῶν εἰς τοὺς δόμους τῶν φόνων τῆς σῆς μητρός. κατολοφύρομαι, λίαν θρηνῶ, σε δηλονότι. I.\n332.ἰὼ Ζεῦ: πρὸς τὸ ἄνω σχετλιαστικὸν μετὰ ἤθους ἀναπεφώνηται. M.\nἰὼ Ζεῦ: ὦ ἐπὶ ἀποτροπῇ. Gr. Fl. 6. 9. 17. 21. 56. 59. 76.\n333.τίς ἔλεος: εἰς τὸ τίς ἔλεος στιγμὴν δεδωκότες λείπειν τῷ λόγῳ φήσομεν τὸ γενήσεται καὶ τὸ τίς ἀντὶ τοῦ οὐδεὶς, ἵν’ ᾖ ὁ νοῦς οὕτως, τίς ἔλεος γενήσεται τῷ Ὀρέστῃ, ἀντὶ τοῦ οὐδεὶς ἐλεήσει σε, Ὀρέστα. Ἄλλως. τίς ἄρα, φησὶ, τοῦτον ἐλεήσει; τίς δὲ ὁ κίνδυνος οὗτος καὶ ἡ μανιώδης νόσος ἐπέρχεται ἐπὶ σὲ τὸν μέλεον, ταχύνων σε καὶ ἐξεγείρων, τουτέστιν ἆρα δαίμων τις ἐπιπέμπει τούτῳ τὰς Ἐρινύας. Ἢ καὶ ἄλλως. τίς ἐλεήσει αὐτὸν, ἔξωθεν ἀκουσόμεθα τὸ οὐδείς. διὰ τί; οὗτος γὰρ αὐτῷ ὁ κίνδυνος, ὁ ἐκ τῶν Ἐρινύων ἐπέρχεται φόνιος, μεθ’ ὁρμῆς φερόμενος ἐπὶ σὲ τὸν μέλεον. Ἄλλως. τίς ἔλεός ἐστι τούτῳ τῷ Ὀρέστῃ, ᾧ δάκρυα δάκρυσι συμβάλλεταί τις ἀλάστωρ, πορεύων εἰς δόμους, ἀντὶ τοῦ ἕλκων αὐτὸν τῇ μανίᾳ καὶ ἀναβακχεύων κατὰ τὸν οἶκον, ὅστις ἀλάστωρ ἐγείρει τὸ αἷμα τῆς μητρός. B. M.I.\nἌλλως. τίς ἔλεός ἐστι τούτῳ τῷ Ὀρέστῃ, ᾧ δάκρυα ἐπιβάλλει τις τῶν ἀλαστόρων δαιμόνων, τὸ αἷμα τῆς μητρὸς πορεύεσθαι καὶ διατρέχειν αὐτὸν κατὰ τὸν οἶκον ποιοῦν. τινὲς δὲ ἤκουσαν τὸ ἀλαστόρων δόμον ἀντὶ τοῦ εἰς Ἅιδου, κατὰ τὸν οἶκον τῶν ἀλαστόρων. καὶ τίς δὲ ἡ νόσος πορεύεσθαι αὐτὸν ποιοῦσα εἰς Ἅιδου; ἡ δὲ παρακοπὴ, οἵων μόχθων ἐπιθυμήσας, ὦ τάλας, διέφθαρσαι, δεξάμενος ἀπὸ τοῦ τρίποδος τὴν μαντείαν, ἣν ὁ Ἀπόλλων εἶπε κατὰ τοὺς Δελφοὺς, ἔνθα γῆς ὀμφαλὸς λέγεται. τίς ἐλεήσει αὐτὸν, ὦ Ζεῦ; τοιοῦτος γὰρ αὐτῷ ἀγὼν ὁ ἐκ τῶν Ἐριννύων ἐπέρχεται διὰ τὸν τῆς μητρὸς φόνον, μεθ’ ὁρμῆς φερόμενος. μετέβαλλε δ’ ἀπὸ τοῦ περὶ αὐτοῦ λόγου εἰς τὸν πρὸς αὐτόν. I.\nτίς ὅδ’ ἀγών: τίς ὅδε ὁ κίνδυνος φόνιος ἔρχε ται, παροξύνων σὲ τὸν μέλεον, ὃς δάκρυα δάκρυσι συνάπτει, τίς, λέγω, τῶν ἐχθρῶν, πορεύων εἰς τὸν δόμον τὸ αἷμα, ἤγουν τὸν φόνον τῆς σῆς μητρὸς, ὃ σὲ ἀναβακχεύει. Gr. I.\nτίς ἔλεος: ἔσται σοὶ τῷ Ὀρέστῃ. Gu. ἀντὶ τοῦ, πόθεν ἂν γίνοιτο ἔλεος. Gr.\nἀγών: κίνδυνος, νόσος, ἡ καταλαμβάνουσά σε μανία. Gu.\n334.φόνιος: φονικὸς, δαιμονιώδης. Gu.\nἔρχεται: ἐπέρχεται κίνδυνος καὶ φόβος. B.\n335.θοάζων: ἐπιδιώκων, ταχύνων, διεγείρων, ἐκμαίνων. κῆτος θοάζον Ἀνδρομέδᾳ. B. M. παροξύνων. Gr. κινῶν, ἐκμαίνων. Gu. σοι. Gr. ἢ τῷ ἀγῶνι. Gu.\nᾧ δάκρυα δάκρυσι συμβάλλει: συνάγει καὶ συμμίσγει ἐπάλληλα δάκρυα. Ὅμηρος συμβάλλετον ὄβριμον ὕδωρ. ἢ συνάπτει, ἵν’ ᾖ ἡ μεταφορὰ ἀπὸ τῶν συμβαλλόντων τοῖς σχοινίοις ἕτερα καὶ ἐπιμηκέστερα ποιούντων, οἷον ἐπὶ τοῖς δάκρυσι συνάπτει δάκρυα. Ἀριστοφάνης ὥσπερ σχοινία συμβάλλοντες εἰς τὰς ὁλκάδας. B.M.I.\nᾧ δάκρυα: ὃ γράφε ἀντὶ τοῦ ὅστις, καὶ δόμον, μὴ δόμους, λέγων οὕτως, ὃς καὶ ὅστις ἀγὼν, δηλονότι ὁ φόνιος, συμβάλλει καὶ συνάπτει τοῖς δάκρυσι δάκρυα. ἐπεὶ δὲ οὐκ ἐποίει ταῦτα ὁ ἀγὼν, ἀλλά τις τῶν θεῶν, ἐπήγαγε, τίς, λέγω, τῶν ἀλαστόρων, καὶ τῶν ἐχθρῶν, πορεύων καὶ ἐπιφέρων εἰς τὸν δόμον τὸ αἷμα τῆς σῆς μητρὸς, ὅπερ σὲ ποιεῖ μαίνεσθαι. οἱ δὲ γράφοντες τὸ ω μέγα διὰ τὸ συμβάλλει ἀγνοοῦσι τὰ μέτρα. I.\n338.ὅ σ’ ἀναβακχεύει: τουτέστιν ὅπερ τῆς μητρὸς ἀναβακχεύει σε καὶ μαίνεσθαι ποιεῖ. ἢ ὅστις ἀλαστόρων ἀνακινεῖ τὸ αἷμα τῆς μητρός σου, μὴ ἐῶν αὐτὸ ἠρεμεῖν ἀτιμώρητον. B.I. ὅ σ’ ἀναβακχεύει. τινὲς στίζουσιν εἰς τὸ ὅ σ’ ἀναβακχεύει, ἵν’ ᾖ ὅπερ σε τὸ αἷμα. γράφεται δὲ καὶ ὃς σὲ ἀναβακχεύει, ἀλάστωρ σὲ ἀνακινεῖ καὶ μαίνεσθαι ποιεῖ. M. διχῶς στίζουσιν. ἀποδίδοται οὖν πρὸς μὲν τὴν πρώτην στιγμὴν, τίς οὗτος φόνιος ἔρχεται ἀγὼν, ᾧ ἀγῶνι δάκρυα δάκρυσι συμμίσγει καὶ συμβάλλει τις τῶν ἀλαστόρων, πορεύεσθαι ποιῶν τὸ αἷμα τῆς σῆς μητρὸς εἰς τοὺς οἴκους καὶ μὴ ἐῶν αὐτὸ ἠρεμεῖν ἀτιμώρητον, ἢ ὅ σε, τὸ αἷμα δηλονότι, ἀναβακχεύει καὶ μαίνεσθαι ποιεῖ· πρὸς δὲ τὴν δευτέραν στιγμὴν, ὅτι τοσοῦτον ἔρχεται φόνιος ἀγὼν, δάκρυα δάκρυσι συμμίσγει τις τῶν ἀλαστόρων, ὅς σε ἀναβακχεύει πορεύων καὶ περιέλκων ματέρος αἷμα σᾶς, ὅ ἐστιν ἀνακινῶν τὸ αἷμα τῆς μητρός σου κατὰ τοὺς οἴκους σου, καὶ μὴ ἠρεμῶν αὐτὸ εἶναι ἀτιμώρητον. B.M.I.\n340.―344. ὁ μέγας ὄλβος οὐ μόνιμος καὶ διηνεκὴς ἐν τοῖς βροτοῖς· ἀνατινάξας δὲ δαίμων τις, αὐτὸν δηλονότι, καθὰ λαῖφος καὶ ἄρμενον νηὸς ταχείας, κατέκλυσεν, ἤτοι βυθισθῆναι ἐποίησεν ὡς ἐν κύμασι πόντου ὀλεθρίοις καὶ χαλεποῖς. τὸ δὲ δεινῶν πόνων διὰ μέσου, ἀντὶ τοῦ φεῦ, ἕνεκα τῶν δεινῶν πόνων. I.\nὁ μέγας ὄλβος: περισσὸν τὸ ἓν ὡς. ὁ δὲ λόγος, οὐ μόνιμος ὁ μέγας ὄλβος· κατέκλυσε γὰρ αὐτὸν δαίμων τις, ὡσεὶ λαῖφος ἀκάτου θοᾶς τινάξας κατέκλυσε τοῖς ὀλεθρίοις καὶ λάβροις κύμασι πόντου. οὕτω καὶ τὸν ὄλβον κατέκλυσε τινάξας ὑπὸ δεινῶν πόνων. ὅσον γὰρ δύναται πνεῦμα κατὰ νηὸς ἐν θαλάσσῃ, τοσοῦτον ἀνθρώπων ἡ τύχη. A.B. C.M.I. Ἄλλως. ὡς ἐν πόντῳ λάβροις ὀλεθρίοις ἐν κύμασι δαίμων τις ἀκάτου θοᾶς λαῖφος κατέκλυσεν, οὕτω καὶ τὸν μέγαν ὄλβον κατέκλυσε τινάξας ὑπὸ δεινῶν πόνων. Ἄλλως. κλύζεσθαι δαίμων τις παρεσκεύασε τὸν ὄλβον, ὑπὸ ἀστάτων ἔργων δηλονότι, ὡς λαῖφος ἀκάτου θοᾶς ἀνατινάξας κλύζεσθαι ἐποίησεν ἐν κύμασι πόντου λάβροις καὶ ὀλεθρίοις. Καὶ ἄλλως. ἀνατινάξας γὰρ δαίμων τις, ὅ ἐστιν ἄνωθεν ἐκ τοῦ οὐρανοῦ πέμψας δηλονότι τὸν ὄλβον οὕτως κλύζεσθαι ἐποίησεν ὑπὸ τῶν ἀστάτων ἔργων ὡς ναῦν ἐν κύμασι πόντου λάβροις καὶ ὀλεθρίοις. τὸ γὰρ λαῖφος ἀκάτου θοᾶς περιφραστικῶς τὴν ναῦν. ἀνατινάξας δέ τις δαίμων τὸν ὄλβον κατέκλυσεν αὐτὸν καὶ κατεπόντισεν ὡς ἀκάτου θοᾶς λαῖφος πόντου λάβροις ὀλεθρίοις κύμασιν. ὅσον γὰρ δύναται πνεῦμα κατὰ νηὸς ἐν θαλάσσῃ, τοσοῦτον καὶ κατὰ τὸν βίον τῶν ἀνθρώπων ἡ τύχη. A. τὸ δὲ δεινῶν πόνων ἐν μέσῳ ἀναπεφώνηται. ἢ οὕτως· ὡς δὲ πόντου λάβροις ὀλεθρίοις ἐν κύμασι δαίμων τις ἀκάτου θοᾶς λαῖφος κατέκλυσεν, οὕτω καὶ τὸν μέγαν ὄλβον κατέκλυσε τινάξας ὑπὸ δεινῶν πόνων. B. M.I.\n341.ἀνὰ δὲ λαῖφος: ἀνατινάξας δέ τις δαίμων τὸν ὄλβον κατέκλυσεν αὐτὸν καὶ κατεπόντισεν, ὡς ἀκάτου θοᾶς λαῖφος πόντου λάβροις καὶ ὀλεθρίοις κύμασιν. ὅσον γὰρ δύναται πνεῦμα κατὰ νηὸς ἐν θαλάσσῃ, τοσοῦτον κατὰ τὸν βίον ἡ τύχη τῶν ἀνθρώπων. ἢ οὕτως· κλύζεσθαι παρεσκεύασέ τις θεὸς τὸν ὄλβον ἄστατον ὄντα ὑπὸ τῶν δεινῶν πόνων, τουτέστιν ἔργων. Ὅμηρος αὐτὰρ ἐπεὶ παύσαντο πόνου. ὡς γὰρ κλύζεται ναῦς ἐν θαλάσσῃ, οὕτω καὶ ἡ τῶν ἀνθρώπων τύχη ὑπὸ ἀστάτων ἔργων. τὸ γὰρ τῆς τύχης ῥεῦμα μεταπίπτει ταχύ. B. M.I.\nἌλλως. ἀνατινάξας δέ τις δαίμων ἤ τις δαιμόνων αὐτὸν, δηλονότι τὸν ὄλβον, ὥσπερ λαῖφος ἀκάτου θοῆς κατέκλυσεν ὥσπερ ἐν κύμασι πόντου λάβροις ὀλεθρίοις. τὸ δὲ δεινῶν πόνων διὰ μέσου, ἀντὶ τοῦ φεῦ, ἕνεκα τῶν δεινῶν πόνων. Gr. I. Ἄλλως. τὸ λάβροις ὀλεθρίοις ἐν κύμασι πρὸς τὸ δεινῶν πόνων σύναπτε, καὶ μὴ λάμβανε ὑπό ἔξωθεν, μηδὲ ὡς πόντου μετὰ τόνου τὸ ὥς ἔκφερε, ὥς τινές φασιν, οὕτω δὲ, ὁ μέγας ὄλβος καὶ ἡ μεγάλη εὐδαιμονία οὐ μόνι μος καὶ διηνεκής ἐστιν ἐν τοῖς βροτοῖς· ἀνατινάξας δὲ καὶ ταράξας αὐτόν τις δαίμων, ὥσπερ λαῖφος ἀκάτου καὶ νηὸς θοᾶς καὶ ταχείας, κατέκλυσε καὶ ἠφάνισεν ἐν λάβροις καὶ σφοδροῖς ὀλεθρίοις κύμασι δεινῶν πόνων καὶ δυστυχιῶν, ὥσπερ πόντου κύμασι δηλονότι. ἰστέον δὲ ὅτι, ἐπειδὴ λαῖφος εἶπε, διὰ τοῦτο καὶ κατέκλυσεν εἶπε καὶ κύμασι, δεικνὺς ὅτι ἡ τοῦ ὄλβου ἀνατροπὴ ἀνατροπῇ λαίφους ἔοικε καὶ αἱ τῶν δεινῶν πόνων ἐπελεύσεις κύμασιν ὀλεθρίοις. τὸ δὲ θεογόνων γάμων λέγει, ἐπειδὴ καὶ ὁ Τάνταλος υἱὸς ἦν Διός. Gu. I. ἢ οὕτω. κατέκλυσε δὲ αὐτόν τις δαίμων, ὥσπερ ἐν λάβροις ὀλεθρίοις κύμασι δεινῶν πόνων, ὥσπερ κατακλύζει λαῖφος ἀκάτου θοᾶς ἐν λάβροις ὀλεθρίοις κύμασι πόντου, ἀνατινάξας καὶ ἀνατρέψας τοῦτον. Gu.\n340.οὐ μόνιμος: οὐκ ἐν μονῇ ἐστιν, ἤγουν οὐ μένει. Gr. Fl. 17. 59. 76. στάσιμος. Gu.\n345.―347.τίνα γὰρ ἔτι: ἀλγῶ οὖν, φησὶ, τὴν ψυχὴν ὡς ἐπὶ ἰδίοις κακοῖς καὶ συναποφέρομαι τὴν ψυχήν· τίς γὰρ ἕτερος οἶκός ἐστι σέβεσθαι παρ’ ἡμῶν ἄξιος ἢ οὗτος, ὃς ἐκ θεῶν ἔχει τὴν καταβολήν; ἀρχηγὸς γὰρ τῆς γονῆς ὁ Ζεὺς, ὅστις ἐφύτευσε Τάνταλον Πλουτοῖ συνελθών. A. B. C.M.I.\nτίνα γάρ: πρὸς τὸ ἄνω κατολοφύρομαι τίνα γὰρ ἔτι πάρος. M. πρὸς τὸ κατολοφύρομαι ἀποδίδοται. Gr. Fl. 6. 9. 17. 21. 34. 56. 59. 76.\n346.ἢ τόν: καταγόμενον. Gr. Fl. 6. 9. 17. 21. 34. 56. 59. 76.\n348.καὶ μὴν βασιλεύς: ἐν τοῖς τέλεσιν εἰώθασιν οἱ ἀπὸ τοῦ χοροῦ μεταλλάττειν φεύγοντες τὴν μονῳδίαν τοῦ λόγου. τὸ δ’ ἑξῆς, καὶ μὴν βασιλεὺς ὅδε δὴ στείχει Μενέλαος ἄναξ, τῶν Τανταλιδῶν ἐξ αἵματος ὢν, πολλῇ δ’ ἁβροσύνῃ δῆλος ὁρᾶσθαι τῶν Τανταλιδῶν ἐξ αἵματος ὢν, ὅ ἐστι, διὰ τοῦ σχήματος ἐμφαίνει τὴν εὐγένειαν. B.M.I.\n349.ἁβροσύνῃ: διὰ τῆς πολλῆς δὲ ἁβροσύνης, ἤγουν τρυφερότητος. Gr. Fl. 6. 9. 17. 21. 34. 56. 59. 76. βασιλικῷ μεγέθει, τρυφῇ ἱματίων καὶ τῶν περὶ αὐτὸν ἀκολούθων. Gu. τῇ τρυφῇ τοῦ βαδίσματος, ἤγουν τῆς ὄψεως. M. Fl. 21. πλουσιότητι. Fl. 33.\n350.δῆλος ὁρᾶσθαι: ὁρᾶται δῆλος ἐν πολλῇ ἁβροσίᾳ. Fl. 21.\n352.ὦ χιλιόναυν: ἀπὸ τούτων αὐτὸν ἐγκωμιάζει ἀφ’ ὧν ἐμεγαλύνετο. τῷ δὲ ἀπηρτισμένῳ ἀριθμῷ ἐχρήσατο· τοσαῦται γὰρ ἦσαν αἱ νῆες τῶν Ἑλλήνων, χίλιαι πρὸς ταῖς ρπϛ′. A.C.M. I. δι’ ὧν δοκεῖ αὐτὸν ἐπαινεῖν, διὰ τούτων λυπεῖ, ἀναμιμνήσκουσα τῶν ἀπολλυμένων ἐν τῇ Τροίᾳ. A.B. C.M.I. τὸ δὲ θεόθεν πράξας ἅπερ ηὔχου προσέθηκεν, ἐπειδὴ τὸν πόλεμον κατορθώσας ἔλαβε τὴν Ἑλένην. σὺ οὖν, φησὶν, εὐτυχῶς ἀπηλλάχθης, ὁ δὲ Ὀρέστης δυστυχεῖ. B. M. I. σὺ μὲν οὐ μετέχεις, φησὶ, τῆς δυστυχίας τῶν Τανταλιδῶν. B.M.I.\nὁρμήσας: παρορμήσας, κινήσας. Gr. Fl. 6. 9. 17. 21. 56. 59. 76. ἐλλιμενίσας. Gu.\n353.εἰς γῆν Ἀσίαν: ἤγουν Ἀσιανὴν, τὴν Τροίαν. Gr. Fl. 6. 9. 17. 21. 56. 59. 76. νεώτερον τὸ τῆς Ἀσίας ὄνομα. B.\n354.ὁμιλεῖς: συνδιάγεις. Gr. Fl. iidem.\n355.θεόθεν: ἀπὸ τοῦ θεοῦ.\nπράξας: τελέσας.\nἅπερ εὔχου: δἰ εὐχῆς ἐποιοῦ. Gr. Florr. iidem.\n356. ὦ δῶμα, τῇ μὲν, ταύτῃ τῇ μερίδι δηλονότι, ἡδέως βλέπω σε, ἐλθὼν ἀπὸ τῆς Τροίας, τῇ δὲ, ἤγουν ταύτῃ τῇ ἑτέρᾳ μερίδι δηλονότι, ἰδὼν καταστένω· κύκλῳ γὰρ περιληφθεῖσαν ὑπὸ ἀθλίων κακῶν οὐπώποτε εἶδον ἄλλην οἰκίαν μᾶλλον, σοῦ δηλονότι. τὰς τύχας γὰρ, ἤγουν τὰ συμβεβηκότα τῷ Ἀγαμέμνονι, ἔμαθον ὁποίῳ θανάτῳ ὤλετο παρὰ τῆς γυναικὸς, προσίσχων καὶ πλησιάζων τῷ Μαλέᾳ τὴν πρῷραν· ἐκ γὰρ τῶν κυμάτων τῆς θαλάσσης ὁ μάντις τοῖς ναυτίλοις, ἀντὶ τοῦ τῶν ναυτίλων, ὁ προφήτης τοῦ Νηρέως, ὁ Γλαῦκος, ὁ ἀψευδὴς θεὸς, ἐξήγγειλεν ἐμοὶ, ὅς μοι παρασταθεὶς ἐμφανῶς εἶπε τάδε· ὦ Μενέλαε, κεῖται θανὼν ὁ σὸς ἀδελφὸς, ἐμπεσὼν λουτροῖς πανυστάτοις, τῆς ἀλόχου, ἤγουν ἃ ἡ ἄλοχος ἔλουσεν αὐτόν· ἐπλήρωσε δὲ δακρύων πολλῶν ἐμὲ καὶ τοὺς ἐμοὺς ναύτας. ἐπεὶ δὲ ἔψαυσα τῆς Ναυπλίας χθονὸς, ἤδη δάμαρτος, τῆς ἐμῆς δηλονότι, ἐξορμιζομένης ἐνθάδε, νομίζων τὸν Ὀρέστην, τὸν παῖδα τοῦ Ἀγαμέμνονος, καὶ τὴν μητέρα περιβαλεῖν χερσὶ φίλαις, ὡς εὐτυχοῦσιν, ἤκουσά τινος ἁλιέως τὸν ἀνόσιον φόνον τῆς Τυνδάρεω θυγατρός. καὶ νῦν εἴπατε, ὦ νεάνιδες, ὅπου ἐστὶν ὁ τοῦ Ἀγαμέμνονος παῖς Ὀρέστης, ὃς ὑπέμεινε τὰ δεινὰ κακά· βρέφος γὰρ τότε ἦν ἐν ταῖν χεροῖν τῆς Κλυταιμνήστρας, ὅτε κατελίμπανον τὴν οἰκίαν ἀπιὼν εἰς Τροίαν, ὥστε οὐκέτι ἂν γνωρίσαιμι αὐτὸν ἰδών. I.\nὦ δῶμα: ἀπὸ πρώτης παρόδου σημειοῦται τὸ κακόηθες τῆς γνώμης Μενελάου· καὶ γὰρ οὐδὲ εἰς Σπάρτην ἀνήχθη, ἀλλὰ πρότερον εἰς Ἄργος ὡς ἐξελάσων Ὀρέστην, ὡς καὶ ἐν τοῖς ἑξῆς δῆλός ἐστι, καίτοι τῶν πάλαι πολεμίων φειδόμενος. ἐν γὰρ τῇ ζ′ ῥαψῳδίᾳ κωμῳδεῖται παρὰ τῷ ποιητῇ, συγχωρῶν ζῆν τὸν Ἄδραστον δόσιν χρημάτων ἐπαγγελλόμενον. A.B. M.I.\nτῇ μέν: ἀντὶ τοῦ ἐν μέρει. B.\n357.καταστένω: στενάζω. Gu. θλίβομαι. Fl. 21.\n358.εἱλιχθεῖσαν: περιληφθεῖσαν. Gr. κυκλωθεῖσαν, συσχεθεῖσαν. Gu.\n362.Μαλέᾳ: ὄρος Λακωνικῆς ἐστι τὸ Μάλεον. Ὅμηρος Μαλειάων ὄρος αἰπύ. B. ἀκρωτήριόν ἐστιν ὁ Μαλέας περὶ Λακεδαιμονίαν λεγόμενον παρά τισιν ἰδιωτικῶς ὄνου κατωμάγουλον. Gu.\n363.ἐξήγγειλε: Ὁμηρικὸς ζῆλος τὸ ἐξήγγειλε καὶ τὸ εἶπεν. Gu.\nὁ ναυτίλοισι: τοῖς γὰρ ναύταις οὗτος ὡς φίλος καὶ θαλάσσῃ ἐστὶ καὶ ἰχθύσι τὰ πεπρωμένα βάζει. A.C.\n364.Νηρέως προφήτης: οὗτος Ἀνθηδόνιος ἁλιεὺς, ἑωρακὼς δὲ ἰχθῦν παρὰ τὴν ψάμμον βοτάνης γευσάμενον καὶ ἀναζήσαντα, φαγὼν καὶ αὐτὸς γέγονεν ἀθάνατος, ἀλλ’ οὐκ ἀγήραος· ἐφ’ ᾧ κατεπόντισεν ἑαυτόν. μαντεύεται δὲ ὡς ὁ παρ’ Ὁμήρῳ Πρωτεὺς καὶ παρὰ Πινδάρῳ Τρίτων τοῖς Ἀργοναύταις. A. B.C.M. Gu. I. τὴν δὲ βοτάνην, ἧς ἐγεύσατο, φασί τινες ἀείζωον εἶναι. Gu.\n365.ἐμφανῶς κατασταθείς: τουτέστιν οὐκ ἐντὸς θαλάσσης ὢν καὶ ἀφανῶς μοι τοῦτο εἰπὼν, ἀλλ’ ἐμφανῶς καὶ ἐνώπιον στὰς καὶ διηγησάμενος. Gu. I. ὅς μοι πλησίον σταθεὶς τάδε εἶπεν ἐμφανῶς. Gr. Fl. 6. 9. 17. 21. 56. 59. 76. φανερῶς (Fl. 36.) καὶ οὐ διά τινος φαντάσματος. Gu. προδήλως. Fl. 21.\n367.λουτροῖσιν ἀλόχου: ἃ ἡ ἄλοχος ἔλουσεν αὐτόν. Gr. τουτέστιν ἐν λουτροῖς ὑπὸ τῆς ἰδίας γυναικὸς ἀνῃρέθη. Gu.\nπεριπεσών: περισσὴ ἡ περί, καὶ ἔστιν ὁ νοῦς, ἀποθανὼν, πεσὼν, ἀπολωλὼς τοῖς πανυστάτοις λουτροῖς τῆς ἀλόχου· ἢ περιπεσὼν ἀντὶ τοῦ συντυχὼν τοῖς λουτροῖς τῆς ἀλόχου· λουσαμένῳ γὰρ Ἀγαμέμνονι τὸν χιτῶνα περιήγαγεν ὡς ἐν Ἑκάβῃ φησὶ κτεῖν’, ὡς ἐν Ἄργει φόνια λουτρά σ’ ἀναμένει. A.B.C.M.I.\n369.Ναυπλίας: Ναύπλιος λιμήν· ἀπὸ τούτου καὶ Ναυπλία χθών. ἀπὸ Ναυπλίου τοῦ πατρὸς Παλαμήδους. Gr. Fl. 6. 9. 17. 21. 56. 59. 76.\n370.ἤδη δάμαρτος: μέμνηται τῆς γυναικὸς οὐκ ἐν δέοντι ἔρωτι, μεγίστῳ δὲ μᾶλλον. A.C.\n371.δοκῶν Ὀρέστην: ὕπουλα πάντα τὰ ῥήματα Μενελάου, ἀφ’ οὗ ὁ ποιητὴς τὸ ἄστατον τῆς Λακεδαιμονίων γνώμης κωμῳδεῖ, ὡς καὶ ἐν Ἀνδρομάχῃ ὦ πᾶσιν ἀνθρώποισιν ἔχθιστοι βροτῶν, Σπάρτης ἔνοικοι, δόλια βουλευτήρια. πρὸ γὰρ Διοκλέους, ἐφ’ οὗ τὸν Ὀρέστην ἐδίδαξε, Λακεδαιμονίων πρεσβευσαμένων περὶ εἰρήνης ἀπιστήσαντες Ἀθηναῖοι, οὐ προσήκαντο ἐπὶ ἄρχοντος Θεοπόμπου, ὃς ἦν πρὸ Διοκλέους, ὡς ἱστορεῖ Φιλόχορος. A.B. C.M.I.\n372.περιβαλεῖν: περιβάλλω τινὰ ἀντὶ τοῦ περιπτύσσομαι· καὶ περιβάλλει ὁ θεὸς τὸν οὐρανὸν ἐν νεφέλαις ἀντὶ τοῦ ἐνδύει· καὶ παρὰ Φιλοστράτῳ περιβάλλων τοῖς τείχεσιν ἄνδρας ὡπλισμένους ἀντὶ τοῦ κύκλῳ τιθείς. Gr. I. ἀντὶ τοῦ περιλαβεῖν. M. περιπτύξασθαι. Gr. Fl. 6. 9. 17. 56. 59. 76. περιπλακῆναι. Gu. Fl. 33.\n373.ὡς εὐτυχοῦντας: κακοήθως, ὡς ὑγιῶς ἔχοντας. A.C. Ἄλλως. εἰώθασιν οἱ ἄνθρωποι τὰς τῶν ἐχθρῶν ἀτυχίας εὐτελεῖς λογίζεσθαι, βουλόμενοι μέχρι θανάτου τὴν ἀτυχίαν αὐτῶν προκόπτειν. καὶ ὁ Μενέλαος τοίνυν ἐφεδρεύων τῇ τοῦ Ὀρέστου ἀρχῇ μόνον τὸ ζῆν αὐτὸν εὐτυχίαν ὁρίζεται. ἀλλὰ τὰ κατὰ τὸν Ἀγαμέμνονα ἠπιστάμην, καὶ τὸν ἐκείνου θάνατον ἐδάκρυσα, ἐλπίζων δὲ περιπτύσσεσθαι τὸν Ὀρέστην καὶ τὴν μητέρα, ὡς σωζομένους, παρ’ ἐλπίδας ἤκουσα τῆς Κλυταιμνήστρας τὸν θάνατον· τὸ γὰρ εὐτυχοῦντας ἀντὶ τοῦ σώους καὶ ὑγιεῖς. A. B. C.M.I.\nἀλικτύπων: τῶν ἁλιέων, ἀπὸ τοῦ κτυπεῖν ταῖς κώπαις. ἢ τῶν ναυτῶν. B.M.\nἁλιτύπων: ἁλιέων, οἳ ταῖς κώπαις τύπτουσι τὴν θάλασσαν Laud. 89. Gr.\nἀνόσιον φόνον λέγει τὸν τῆς Κλυταιμνήστρας, ὅτι ὑπὸ τοῦ ταύτης υἱοῦ Ὀρέστου ἐπράχθη. δέον δὲ εἰπεῖν εὐσεβῆ φόνον, κακοήθως ἀνόσιον καὶ ἀσεβῆ φόνον καλεῖ τὴν τιμωρίαν Κλυταιμνήστρας. ἔδει γὰρ αὐτὴν οὐχ ἅπαξ, ἀλλὰ καὶ μυριάκις ἀπολωλέναι, αὐτόχειρα, ἤτοι φονέα, τοῦ οἰκείου ἀνδρὸς γενομένην, ἀλλ’ οὖν ὑπ’ ἄλλου του, καὶ οὐχ ὑπὸ Ὀρέστου τοῦτο γεγενῆσθαι. Gu. I.\n374.παιδός: γρ. θυγατρός. M.\n375.καὶ νῦν ὅπου: ἀντὶ τοῦ ὅπου ἐστὶν ὁ Ἀγαμέμνονος γόνος. M.\n376.τὰ δεινά: κἀκ τούτου δῆλός ἐστιν ὁ Μενέλαος πονηρῶς ταῦτα λέγων. δέον γὰρ εἰπεῖν, ὃς ἤμυνε τῷ πατρί, φησὶν, ὃς τὰ δεινὰ εἴργασται κακά. B. M. φοβερὰ, τὸν τῆς μητρὸς φόνον. Gu.\nἔτλη: ἐτόλμησεν. Gr. ἐκαρτέρησεν. Gu.\nεἴργασται: δῆλός ἐστι πονηρὸς Μενέλαος, δέον εἰπεῖν, ὃς ἤμυνε τῷ πατρί. Fl. 10.\n379.ὥστ’ οὐκ ἂν γνωρίσαιμ’ ἄν: ὅτε ἐν ἑνὶ ῥήματι δύο λέγεται ἄν, ὡς ἐνταῦθα, τὸ μὲν ἕν ἐστι δυνητικὸς σύνδεσμος, τὸ δὲ ἕτερον παραπληρωματικὸς ἀντὶ τοῦ δή. Bar. Gr.\n380.ὅδ’ εἰμ’ Ὀρέστης: ὦ Μενέλαε, ὅδε, ἤγουν ἐγὼ, εἰμὶ ὁ Ὀρέστης, ὃν ἱστορεῖς, ἤτοι περὶ οὗ ἐρωτᾷς. ἐγὼ ἑκὼν δηλώσω σοι τὰ ἐμὰ κακά. πρωτόλεια δὲ, ἤτοι πρώτως καὶ κατὰ πρῶτον λόγον, θιγγάνω καὶ ἅπτομαι τῶν σῶν γονάτων ἱκέτης, ἀντὶ τοῦ ἱκετικῶς, ἀπὸ στόματος ἀφύλλου καὶ ξηροῦ ἐξάπτων καὶ ἀνατιθεὶς λιτάς· σῶσόν με· παραγέγονας δὲ αὐτὸς εἰς καιρὸν, ἤτοι εἰς αὐτὴν τὴν ἀκμὴν τῶν κακῶν. I.\nἱστορεῖς: ἢ περὶ οὗ ἐρωτᾶς, ἢ ὃν ὁρᾷς. εἴρηται γὰρ ἡ ὄψις ἱστορία, ὡς ἂν εἴποιμεν ἱστόρησα τὴν πόλιν. B. ζητεῖς. Gr. ἐρευνᾷς, ὁρᾷς, λέγεις. Gu. ὁρᾷς οὐ γνωρίζων. Fl. 21.\n381.τἀμὰ κακά: ἤγουν ἐμαυτὸν οὕτω κακῶς ἔχοντα. Gr. Fl. 6. 9. 17. 21. 59. 76.\n382.πρωτόλεια: ἀντὶ τοῦ πρὸ πάντων σε λιτανεύω, καὶ ταύτην πρώτην ἱκεσίαν ἐπὶ σὲ ποιοῦμαι, οὐπώποτέ τινα ἄλλον ἱκετεύσας. πρωτόλεια δὲ κυρίως ἡ τῆς λείας ἀπαρχή· νῦν δὲ πρωτόλειά φησι τῆς ἱκεσίας τὴν ἀπαρχήν. καταχρηστικῶς γὰρ πρωτόλεια πάντα τὰ πρῶτά φασι. B.M. πρωτόλεια ἀντὶ τοῦ πρῶτον. σύνθετον ἀντὶ ἁπλοῦ. B.M. πρωτόλειον μὲν κυρίως λέγεται τὸ ἀπὸ τῆς λείας ἐξαίρετον, τὸ ἀνατιθέμενον τῷ θεῷ. ἐνταῦθα δὲ πρωτόλειον ὡς ἐπίρρημα ἐδέξατο ἀντὶ τοῦ κατὰ πρῶτον λόγον ἢ πρωτοτύπως. A. σύνθετὸν ἀντὶ ἁπλοῦ, πρωτόλεια ἀντὶ τοῦ πρῶτα πάντων. Fl. 21. πρὸ πάντων σὲ λιτανεύω. Fl. 10. πρωτόλεια δὲ κυρίως αἱ πρῶται τῆς λείας ἀπαρχαὶ, ἃς ἀνέφερον τοῖς θεοῖς ὡς αἰτίοις τῆς νίκης. δέον δὲ εἰπεῖν ἱκετικῶς, ἱκέτης εἶπε πρὸς τὸ θιγγάνω. Gu. I.\n383.ἀφύλλου στόματος: εἰώθασιν οἱ παλαιοὶ, ὅτε ἱκέτευον τοὺς ὑπερέχοντας, φέρειν ἐν χερσὶ στέφανον ἐκ φύλλων ἢ δάφνης ἢ ἐλαίας. ὁ δὲ νοῦς τοιοῦτος· πρὶν διηγήσομαι τὰ ἐμὰ κακὰ, ἅπτομαι τῶν σῶν γονάτων, ἐξάπτων καὶ φέρων παρακλήσεις ἐξ ἀφύλλου στόματος, τουτέστι μόνον διὰ λόγων δέομαι, καὶ οὐ προτείνω κλάδον, ὡς ἔθος. ἢ τὸ ἀφύλλου στόματος νοητέον ἀντὶ τοῦ καταξήρου ὑπὸ τῆς νόσου· περιαιρεθέντων γὰρ τῶν φύλλων ἐκ τῶν δένδρων ξηρὰ τὰ δένδρα τυγχάνει. διὰ τί δὲ ἐκ δάφνης ἢ ἐξ ἐλαίας φύλλα προέτεινον, καὶ οὐκ ἐξ ἄλλου φυτοῦ; φαμὲν ὡς ἐπεὶ ταῦτα τὰ φυτὰ ἀειθαλῆ τυγχάνει καὶ ἱερά· ἡ μὲν γὰρ δάφνη τῷ Ἀπόλλωνι ὡς μαντικῷ ἀνετίθετο, ἡ δὲ ἐλαία τῇ Ἀθηνᾷ ὡς καταδειξάσῃ πρώτῃ αὐτὴν ἐν Ἀθήναις. διὰ τοῦτο ἐξιλεοῦντο τούτοις μόνοις, καὶ οὐκ ἄλλοις τισὶ φυτοῖς. Gu. I.\nἀφύλλου στόματος: ἀντὶ τοῦ ἄνευ στεμμάτων. M. ὅτι τὴν φυλλάδα ἱκετεύοντες προύτεινον, ὡς παρ’ Ὁμήρῳ ὁ Χρύσης στέμματ’ ἔχων ἐν χερσὶν ἑκηβόλου Ἀπόλλωνος· ἢ κέκληται φυλλὰς, ἐπεὶ ἐκ φύλλων ἤτοι ἐλαίας, ἢ δάφνης, ἢ, ὥς τινες, τὸ ἐκ τούτων ἄνθος ἐστὶ καὶ ταύτην τῶν γονάτων ἐξάπτουσι τῶν ἱκετευομένων. ἐπεὶ οὖν ἔθος ἐστὶ τοῖς ἱκετεύουσι φυλλάδα προτείνειν, τοῦτο δὲ νῦν οὐ πάρεστι, διὰ τοῦτό φησι τὴν ἐκ στόματος καὶ λόγων μόνων ἱκεσίαν ποιεῖσθαι. τὸ δὲ ἐξάπτων ἔφη παρ’ ὅσον οὓς ἱκέτευον, τούτοις παρετίθεσαν τὰς ἱκετηρίας. Ἀχαῖος Ἀζᾶσι νῦν οὖν ἡμεῖς ἱκέται θαλλούς τε θεῶν τε σέβας τίθεμεν πρὸ ποδῶν τῶν σῶν, λῆξαι τῆς ἀστερόπου Ζηνὸς θυσίας. τινὲς δὲ ἀφύλλου στόματος ἤκουσαν τοῦ κατεξηραμμένου διὰ τὴν νόσον, ἀντὶ τοῦ ἄνευ ἱκετηρίας, ἀπὸ μεταφορᾶς τῶν δένδρων, ἅτινα μὴ ἔχοντα φύλλα ὡς ἐπὶ τὸ πολὺ ξηρὰ εὑρίσκεται. B.M.I.\nἀφύλλου στόματος ἐξάπτων λιτάς: τιμαῖς βιάζων ἐκεῖνον γενέσθαι αὐτῷ εἰς βοηθόν. οἰ γὰρ ποιούμενοι τὰς λιτὰς πρὸς τὸ θεῖον ἀεὶ κλάδους ἐπιφέρονται νεωστὶ δρεφθέντας ἐκ δένδρων καὶ θάλλοντας καὶ φύλλων κομῶντας καὶ εἰρίοις πολυχρόοις ἀναδεδεμένους, οὓς καὶ εἰρεσιώνας ἐκάλουν. τρόπον οὖν τινα ταῦτα λέγει ὁ Ὀρέστης πρὸς τὸν Μενέλαον ὅτι ἔδει τὰς λιτὰς ὡς θεῷ σοι προσαγαγεῖν μετὰ κλάδων, νῦν δὲ διὰ τὸ μὴ δύνασθαι τοῦτο, ἐπειδὴ πανταχόθεν εἰλοῦμαι καὶ κωλυόμενος τοῦ ἐκ στόματος προαγομένου ταύτας προσάγω. A.\nἌλλως. ἱκέτης ἀφύλλου στόματος: ἄνευ στέμματος. τὴν γὰρ φυλλάδα ἱκετεύοντες προέτεινον, ὡς παρ’ Ὁμήρῳ Χρύσης στέμματ’ ἔχων. ἐπεὶ οὖν ἔθος τοῖς ἱκετεύουσι φυλλάδα προτείνειν, τοῦτο δὲ νῦν οὐ πάρεστι, διὰ τοῦτό φησι τὴν ἐκ στόματος καὶ λόγων μόνον ἱκεσίαν ποιεῖσθαι. τινὲς δὲ ἀφύλλου τοῦ κατεξηραμμένου διὰ τὴν νόσον, ἀντὶ τοῦ ἄνευ ἱκετηρίας, ἀπὸ μεταφορᾶς τῶν δένδρων, ἅτινα μὴ ἔχοντα φύλλα ξηρὰ εὑρίσκονται. A.C.\n385.ὦ θεοί: τί βλέπω; τίνα τῶν νεκρῶν βλέπω. I. ἰδὼν ὁ Μενέλαος Ὀρέστην ταῦτα σχετλιάζων φησί. Fl. 21.\nτίνα δέδορκα: τίνα ἐκ τῶν νεκρῶν βλέπω; M.\n386.εὖ γ'εἶπας: καλῶς με νεκρόν ἐκάλεσας οὺ γὰρ ζῶ ὑπὸ τῶν κακῶν. ὅσον ἧκεν εἰς τὰ κακὰ ζῷ. B.M. καλῶς ἔφης, ὅτι νεκρός εἰμι δηλονότι· οὐ γὰρ ζῷ ὑπὸ τῶν κακῶν, ὁρῶ δὲ φῶς. I. ὅτι τίνα νερτέρων δέδορκας. Fl. 21.\nοὐ γὰρ ζῷ: οὐκ ἄλλο κέκτημαι τῶν ζώντων εἰ μὴ μόνον τὸ ὁρᾶν τὸ φάος. Fl. 21.\n387.ὡς ἠγρίωσαι: λίαν ἠγριωμένος εἶ, ὦ τάλας, κατὰ τὸν πλόκαμὸν τὸν αὐχμηρὸν καὶ κατάξηρον. I. τὸ αὐχμηρὸν ἑρμηνεία ἐστὶ τοῦ ἠγρίωσαι. Gu.\n388.οὐχ ἡ πρόσοψις: οὐχ ἡ θεωρία μαστίζει ἐμὲ, ἀλλὰ τὰ ἔργα. I. τὸ οὐχ ἡ πρόσοψις οὐ πρὸς τὸν λόγον τοῦ μέσον τὸ ἠγρίωσαι ἐστὶν, ἀλλὰ πρὸς τὸ τίνα δέδορκα νερτέρων; Gu.\nαἰκίζεται: μαστίζει. Gr. ἀφανίζει, λυπεῖ εἰς μνήμην ἰόντα. Gu. φθείρει. Fl. 21.\n389. δεινὸν δὲ καὶ ἄγριον βλέπεις ταῖς ξηραῖς καὶ ἀγρίαις κόραις τῶν ὀμμάτων. I.\nδεινόν: χαλεπὸν, φοβερόν. Gu.\nξηραῖς κόραις: ἀντὶ τοῦ κατεσκληκυίαις, νεκραῖς. B. τῶν γὰρ ἀΰπνων οἱ ὀφθαλμοὶ ξηροί. Gu.\n390.τὸ σῶμα φροῦδον: ἀντὶ τοῦ εἰς ὄνομα μόνον λείπεται τὰ ἐμὰ καὶ εἰς ὄνομα μόνον σαλεύει τὰ κατ’ ἐμὲ, ἐπεὶ τὸ σῶμα ἅπαν μοι φροῦδον γέγονεν. A. C.M.\nτὸ σῶμα φροῦδον: ἐστὶ δηλονότι, ἀντὶ τοῦ ἠφάνισται, ὑπερβολικῶς. Gr. I. τὸ δὲ ὄνομα, ἤτοι τὸ καλεῖσθαί με μητροκτόνον, οὐ λέλοιπέ με, ἀντὶ τοῦ οὐκ ἀφῆκεν ἐμέ. I. ἐπεὶ ὁ Μενέλαος εἶπε πρὸς τὸν Ὀρέστην ὅτι δεινὸν λεύσσεις ὀμμάτων ξηραῖς κόραις, ἀποκρινόμενος ὁ Ὀρέστης φησὶ, τί λέγεις; ἅπαν μου τὸ σῶμα ἀπολώλει, καὶ σὺ περὶ τῶν ὀμμάτων μου μόνον ποιῇ τὸν λόγον. Gu. I.\n391.ὦ παράλογόν μοι: ὦ ἀμορφία σὴ, ἡ φανεῖσα ἐμοὶ παραλόγως καὶ παρ’ ἐλπίδα. I.\n392.ὅδ’ εἰμὶ μητρὸς τῆς ταλαιπώρου φονεύς: ἤτοι ὅτι ἀνεῖλεν αὐτὴν ταλαίπωρόν φησιν, ἢ προσαγόμενος αὑτὸν εἰς ἔλεον διὰ τοῦ καθομολογεῖν τὴν ἀνόσιον ἑαυτοῦ πρᾶξιν· (οὐ γὰρ πρὸ πράξεως καὶ μετὰ τὴν πρᾶξιν οἱ αὐτοὶ τυγχάνομεν·) ἢ ὑπομιμνήσκων ἑαυτὸν ὅτι ἔκδικος τοῦ πατρὸς ὑπάρχει. A. B. C.M.I. ταλαίπωρος δὲ παρὰ τὴν πώρην, ὃ δηλοῖ τὸ πένθος. Ἀντίμαχος πωρητὺν ἀλόχοισι καὶ οἷς τεκέεσσιν ἕκαστος ἀντὶ τοῦ πένθος λέγει. B.M.I.\n393.ἤκουσα: ἀκήκοα· φείδου δὲ λέγειν ἀντὶ τοῦ λέγε τὰ κακὰ ὀλιγάκις. I.\nφείδου δ’ ὀλιγάκις: λείπει τὸ ὥστε. ἤκουσα, ὥστε φείδου λέγειν τὰ κακὰ, οἷον παραιτοῦ τὰ κακὰ πολλάκις λέγειν. ὀλιγάκις δὲ ἀντὶ τοῦ οὐδ’ ὅλως, ὡς τὸ ἦ ὀλίγον οἱ παῖδα ἐοικότα γείνατο Τυδεύς. διὸ λέγειν ἀναγκάζεται ὁ Ὀρέστης, πλουσίως καὶ πολυτελῶς ἔχω τὰ κακά. B. M.I.\nφείδου: ἤγουν ἡ φειδὼ μὴ ἄλλη τις ἔστω σοι ἢ τὸ λέγειν τὰ κακὰ ὀλιγάκις. I. φείδου δὲ καὶ παραιτοῦ ὀλιγάκις ἀντὶ τοῦ οὐδ’ ὅλως, ὡς τὸ ἦ ὀλίγον οἱ παῖδα ἐοικότα γείνατο Τυδεύς. Gu. παραιτοῦ, ὥστε πλειστάκις, κατ’ ἀντίφρασιν. B.\nὀλιγάκις: οὐδὲ ὅλως. M.\nλέγειν: θέλε λέγειν, ἀντὶ τοῦ λέγε. Gr. Fl. 6. 9. 17. 56. 76.\n394.φειδόμεθ’: διὸ λέγειν ἀναγκάζεται πλουσίως καὶ πολυτελῶς ἔχων τὰ κακά. M. ἡ τύχη δὲ εἰς ἐμὲ πλούσιος ἕνεκεν τῶν κακῶν. I. συστελλόμεθα. Fl. 21. φείδομαι τὸ ἐλεῷ, τὸ ἀκριβολογοῦμαι καὶ τὸ ὑποστέλλομαι, ὡς ἐνταῦθα. Fl. 21.\n395.τί χρῆμα: τί ἐστὶ τὸ χρῆμα, ὃ πάσχεις; τίς νόσος ἀπόλλυσί σε; I. μετὰ γὰρ τὴν μανίαν ἡ ἔννοια τῶν κακῶν αὐτὸν ἐδάμαζεν. A.C.M.\n396.ἡ σύνεσις: ἐγκαλοῦσί τινες· πῶς γὰρ, φασὶν, αἰτιᾶται τὴν σύνεσιν, τὸ πᾶν αἴτιον τῶν Ἐρινύων ἐχουσῶν; ἀγνοοῦσι δὲ ὅτι ὑπὸ δισσῶν φησιν ἀπόλλυσθαι, περὶ μὲν τὸν καιρὸν τῆς ὑγιείας ὑπὸ τῆς συνειδήσεως, ἐν δὲ τῇ λύσσῃ ὑπὸ τῶν Ἐρινύων. ὃ καὶ ἐπάγει μανίαι τε μητρὸς αἵματος, τῆς μητρὸς ἣν ὑφίσταμαι τιμωρίαν, ταύτην διδοὺς ὑπὸ τοῦ τῆς μητρὸς φόνου. A. B.M.I.\nἡ σύνεσις: ἀντὶ τοῦ ἡ συνείδησις, ὅτι σύνοιδα ἐμαυτῷ δηλονότι πεποιηκὼς δεινά. I. σύνοιδα δεινὰ εἰργασμένος, καὶ σύνοιδα ἐμαυτῷ δεινὰ εἰργασμένῳ. Gr. I.\n397.πῶς φῂς: πῶς λέγεις; σοφὸν, ἤτοι συνετὸν καὶ φρόνιμον τὸ σαφὲς καὶ εὔγνωστον, οὐ τὸ μὴ σαφὲς καὶ τὸ ἄγνωστον. I. τοῦτο ἔμφασιν ἔχει ὅτι μόνον τὸ σύνεσις ἤκουσε Μενέλαος, καὶ οὐ τὸ ὅτι σύνοιδα· τοῦτο γὰρ σαφέστατόν ἐστι, τὸ δὲ σύνεσις μόνον ἔχει τὴν ἀσάφειαν. Gu. I.\nσοφόν τοι τὸ σαφές: διὰ τὸ μὴ πρὸς ἔπος ποιήσασθαι τὴν ἀπόκρισιν, τούτου ἕνεκεν λέγει αὐτὸν ἀσαφῶς εἰρηκέναι. A. B. C. M.I. Ἄλλως. ἐπεὶ αὐτὸς μὲν τὴν ἰδέαν ἐπύθετο τῆς νόσου, ὁ δὲ τὸ συνειδὸς ἔφη· τοῦτο δὲ οὐ πάντως νόσος. τούτου χάριν φησὶν αὐτὸν ἀσαφῶς εἰρηκέναι. τίς οὖν ἐστιν ἡ ἀπὸ τῆς συνειδήσεως νόσος; ἡ λύπη, ὡς ἑξῆς λέγει, ὅτι σύνοιδα δεινὰ εἰργασμένος. μετὰ γὰρ τὴν μανίαν ἡ ἔννοια τῶν κακῶν αὐτὸν ἐδάμαζεν. A. B.I. οὐ τὸ μὴ σαφὲς λέγειν ἐστὶ σοφὸν, ἀλλὰ τὸ λέγειν σαφές. B.M.\n398. λύπη μάλιστά ἐστιν ἡ διαφθείρουσά με. I.\n399.δεινὴ γάρ: ἰσχυρὰ γὰρ καὶ χαλεπὴ ἡ θεὸς, ἤτοι ἡ λύπη, ἀλλ’ ὅμως ἰάσιμος, ἤτοι δυναμένη θεραπευθῆναι. I.\nθεός: θεὸν καλεῖ τὴν λύπην· πάντα γὰρ τὰ πράγματα παρὰ τοῖς παλαιοῖς εἶχον θεούς. Fl. 21.\n400.μανίαι τε: αἱ τιμωρητικαὶ τοῦ αἵματος τῆς μητρὸς, ἃς ὑφίσταμαι, τιμωρίαν ταύτην διδοὺς ὑπὲρ τοῦ τῆς μητρὸς φόνου. A. C. M. καὶ αἱ μανίαι, διαφθείρουσιν ἐμὲ δηλονότι, καὶ αἱ τιμωρίαι καὶ ἐκδικήσεις τοῦ φόνου τῆς μητρός. Gr. I. κατὰ κοινοῦ τὸ διαφθείρουσι. M.\n401.ἤρξω: ἤρξω δὲ πότε τῆς λύσσης, ἤτοι τῆς μανίας; τίς ἡμέρα ἦν τότε; I.\nἤρξω δὲ λύσσης πότε: καὶ τοῦτο πονηρῶς· θέλων γὰρ ἐξελέγξαι τὸν ἀνεψιὸν ὡς θεομισῆ φησιν ἤρξω δὲ λύσσης πότε, θέλει δὲ μαθεῖν εἰ χρόνιόν ἐστι τὸ νόσημα καὶ δυσίατον. ὁ δέ φησιν, ἐν ᾖ ἡμέρα τὸ τῆς μητρὸς μνῆμα ἐξώγκουν. A. B.M.I.\n402.ἐν ᾗ τάλαιναν: γράφεται ἐν ᾗ ταλαίνης μητρὸς ἐξώγκουν τάφον, ὅ ἐστι, τὸ χῶμα ὑπέβαλλον. B.M. ἀναχωματισμόν. B. ἐν ᾗ, ἡμέρᾳ δηλονότι, ἐξώγκουν τὴν τάλαιναν μητέρα τάφως, ἀντιστρόφως, ἀντὶ τοῦ ἐν ᾗ ἐξώγκουν τὸν τάφον τῆς ταλαίνης μητρός. I.\nμητέρ’ ἐξώγκουν: ἐν ᾗ ἡμέρα ὑψηλοποίουν τὸ τῆς μητρὸς μνῆμα. A. M. κατεχώννυον, ἐκάλυπτον. Gr. ἐτίμων. M. Gu. εἰκότως εἶπε τὸ ἐξώγκουν· οἱ γὰρ τῶν παλαιῶν τάφοι συναγωγὴ χωμάτων ἦσαν εἰς ὕψος διήκουσα, βουνῷ ἐοικυῖα. Gu. I. ὅθεν καὶ μέχρι τοῦ νῦν τύμβον ταύτην κατονομάζουσιν. I. τῷ χώματι ὑπέβαλον. Fl. 10.\n403.πότερα κατ’ οἴκους: ἆρα κατὰ τοὺς οἴκους ἤρξω, τῆς λύσσης δηλονότι, ἢ παρακαθήμενος τῇ πυρᾷ; I. ἀπὸ κοινοῦ τὸ ἤρξω· τουτέστιν ἐν ποίᾳ ἡμέρᾳ ἥρξω καὶ ἐν ποίῳ τόπῳ; κακοήθως δὲ καὶ τοῦτο. A. B. M.I. ὁ δὲ φιλαλήθως λέγει, κατὰ τὴν νύκτα πέπονθα τηρῶν τὴν ἀναίρεσιν καὶ τὴν ἀνάληψιν τῶν ὀστέων, τουτέστιν ἵνα μή τις ἀφέληται ταῦτα. I.\nπυρᾷ: τῷ τάφῳ. Gr. τῇ τοῦ σώματος αὐτῆς καύσει. Gu.\n404.φυλάσσων ὀστέων ἀναίρεσιν: ἤγουν πότε τὸ σῶμα ἀναλωθὲν ἡμεῖς τὰ ὀστᾶ λάβωμεν· ἢ ἀναίρεσιν ἀντὶ τοῦ φθορὰν, ἤγουν σκοπῶν μὴ τὰ ὀστᾶ φθαρῇ τῷ πυρί. Gu. ἤγουν ἀνακομιδὴν, ἀνάληψιν, συλλογήν. Gu.\n405.παρῆν τις ἄλλος: ὃς ἀνώρθου τὸ σὸν σῶμα, σφαλλόμενον δηλονότι ὑπὸ τῆς μανίας; I.\nὤρθευεν: ἐπεμελεῖτο. Fl. 33. ἐνοσοκόμει. M. Fl. 10. ἐκυβέρνα. Gu.\n406.Πυλάδης: ναὶ Πυλάδης, ὁ συνδρῶν, ἐμοὶ δηλονότι, τὸ αἷμα καὶ τὸν φόνον τῆς μητρὸς, ἐκ παραλλήλου. I.\n407.φαντασμάτων: ὑπὸ ποίων δὲ φασμάτων νοσεῖς τάδε; I. ἤγουν τίς φαντασία ποιεῖ σε νοσεῖν ταῦτα ἃ νοσεῖς; Fl. 21.\n408.ἔδοξ’: νυκτὶ ὁμοίας, ἀντὶ τοῦ φοβερὰς, ὡς ὁ ποιητὴς νυκτὶ ἐοικώς. B. M. ἐνόμισα ἰδεῖν τρεῖς κόρας ὁμοίας νυκτί. I. ἤγουν μελαίνας add. Gr. Florr.\n409.οἶδ’ ἃς ἔλεξας: οἶδα ἃς ἔλεξας, οὐ βούλομαι δὲ ὀνομάσαι καὶ εἰπεῖν. I.\n410.σεμναὶ γάρ: ἀποτρέπου λέγειν ἀπαίδευτα, ἤγουν τοῦ μέμφεσθαι αὐτὰς ἀφίστασο· σεμναὶ γὰρ καὶ σεβάσμιαί εἰσι. I.\nἀπαίδευτα: ἀπαίδευτός ἐστιν ὁ ἐνταῦθα γράφων ἀπαίδευτα καὶ τῶν μέτρων παντάπασιν ἀμαθής. σὺ δ’ εἰ βούλει μὴ ἀπαίδευτος εἶναι, ἀπαίδευτον ἑνικῶς γράφε· οὕτω γὰρ ἔχει πρὸς τὸ μέτρον ὀρθῶς. I.\nἀπαίδευτα: ἀντὶ τοῦ ἀπαιδεύτως φυλάττου ὀνομάζειν αὐτάς. πῶς δὲ ἀπαιδεύτως, καλῶν αὐτὰς Ἐρινύας; A. B. C.M.I. Ἄλλως. εὐπαίδευτα κατὰ ἀντίφρασιν ἀντὶ τοῦ ἀπαιδεύτως. ἢ οὕτως· εὐπαιδεύτως δὲ ποιεῖς, ὀνομάζειν αὐτὰς Ἐρινύας παραιτούμενος. B.M.I.\n411.αὐταί σε βακχεύουσιν: ἤτοι ἐκμαίνουσι καὶ ταράττουσί σε τῷ συγγενεῖ φόνῳ, ἤτοι διὰ τὸν φόνον τῆς μητρός. I.\nΚακοήθως τῷ ὀνόματι ἐχρήσατο τῆς μανίας, κακόηθες δὲ καὶ τὸ ὑπομιμνήσκειν αὐτὸν τοῦ φόνου τῆς μητρός. ἤρκει γὰρ τὸ αὗταί σε βακχεύουσιν A.B.C.M. I. ὁμοίως δὲ καὶ τῷ εἰπεῖν οὐ δεινὰ πάσχειν δεινὰ τοὺς εἰργασμένους γυμνὸν δείκνυται τὸ κακόηθες Μενελάου· κατέκρινε γὰρ αὐτοῦ χωρὶς κρίσεως. B.C.I. γυμνὸν ἐνταῦθα δείκνυται τὸ ἦθος τοῦ Μενέλεω· κέκρικε γὰρ αὐτὸν ἄνευ κρίσεως. M. τὸ δὲ συγγενεῖ φόνῳ διὰ τὴν μητέρα. ἀλλ’ ἔστιν ἡμῖν ἀναφορὰ τῆς συμφορᾶς Ὀρέστης εἶπεν, ὁ δὲ Μενέλαος, οὐ δεινὰ πάσχειν δεινὰ τοὺς πεπραγμένους. καὶ κατέκρινεν αὐτὸν, φησὶν ὁ Ὀρέστης, χωρὶς κρίσεως. A.\nσυγγενῇ φόνον: λείπει ἡ διά, ἵνα ᾖ διὰ τὸν συγγενῆ φόνον. B.M.\n412.οἴμοι: οἴμοι ἕνεκα τῶν διωγμῶν, ὑφ’ ὧν ἐλαύνομαι ὁ τάλας. I.\n413.οὐ δεινόν: ἤτοι θαυμαστὸν πάσχειν χαλεπὰ τοὺς πεποιηκότας δεινά. I.\n414. ἀλλ’ ἔστιν ἡμῖν ἀναφορὰ καὶ μετάθεσις τῆς ξυμφορᾶς καὶ τοῦ συμβεβηκότος. I. τὸ ἑξῆς οὕτως· ἀλλ’ ἔστιν ἡμῖν ἀναφορὰ τῆς συμφορᾶς, ὁ Φοῖβος, κελεύσας τὸν τῆς μητρὸς διαπράξασθαι φόνον. ὁ δὲ Μενέλαος διακόψας τὸν λόγον φησὶ, μὴ θάνατον εἴπῃς, τὸν τοῦ πατρὸς δηλονότι· ὑπελάμβανε γὰρ τοῦτον βούλεσθαι προτείνειν αὐτόν. Gr. I. ὁ μὲν Ὀρέστης διὰ τὸν Ἀπόλλωνα εἶπεν, ὡς κελεύσαντα τὸν φόνον, τὸ ἔστιν ἡμῖν ἀναφορὰ τῆς συμφορᾶς, τουτέστιν εἰς Ἀπόλλωνα ἀναφέρομεν τὴν αἰτίαν τῶν παρόντων· ὁ δὲ Μενέλαος, οἰόμενος αὐτὸν λέγειν τὸν τοῦ πατρὸς θάνατον, ἐκκλείων αὐτὸν τῆς ἀπολογίας φησὶ, μὴ τὸν θάνατον τοῦ πατρὸς προβαλλόμενος λέγε, ὡς δι’ ἐκεῖνον τὴν μητέρα ἀποκτείνας εἰς τὰ παρόντα ἐμπέπτωκας. Gu. I.\nἀλλ’ ἔστιν ἡμῖν ἀναφορά: τῶν συμβάντων πραγμάτων. B.M. ἐπεὶ εἶπεν ὁ Μενέλαος οὐ δεινὰ πάσχειν δεινὰ τοὺς εἰργασμένους καὶ κατέκρινεν αὐτὸν, ὁ Ὀρέστης φησὶν ἀλλ’ ἔστιν ἡμῖν τῆς συμβάσης τύχης ἀναφορά, ὅ ἐστι, δυνάμεθα τοῦ συμβάντος πράγματος τὴν αἰτίαν ἀναγαγεῖν εἴς τινα, ὥστε μὴ εἶναι ἡμᾶς αἰτίους δεινῶν πράξεων. εἶτα ὁ Μενέλαος μὴ θάνατον εἴπῃς τοῦ πατρός· οὐ γὰρ σοφόν. εἰ γὰρ καὶ διὰ τὸν πατέρα ἀνεῖλες τὴν μητέρα, δεινὰ πέπραχας· σὺ γὰρ οὐκ ὤφειλες θάνατον ἐπαγαγεῖν τῇ μητρὶ, ἀλλ’ ἡ δημοσία κρίσις. εἶτα Ὀρέστης λέγων ὅτι ὁ Ἀπόλλων ἔκρινε, καὶ διὰ τοῦτο οὐ δεινὰ διεπραξάμην, εἴ γε θεὸς ὁ κρίνας καὶ κελεύσας, εἶτα ὁ Μενέλαος· τοῦτο τὸ δεινὸν ἔκρινεν ἀμαθὴς ὤν. εἶτα Ὀρέστης· εἴτε ἀμαθεῖς εἴτε σοφοὶ οἱ θεοὶ οὐκ οἶδα, τοῦτο δὲ οἶδα, ὅτι δουλεύομεν καὶ πειθόμεθα αὐτοῖς, ὁποῖοι ἂν εἰσὶν, εἴτε σοφοὶ εἴτε φαῦλοι. εἶτα ὁ Μενέλαος· εἰ αὐτός σοι ἐκέλευσε, πῶς οὐκ ἐλεεῖ νοσοῦντα καὶ μαινόμενον; εἶτα Ὀρέστης· ἴσως ἐλεήσει· ἀεὶ γὰρ βραδύνει τὸ θεῖον. A. B.M.I.\nἌλλως. ὅρα τὸ εὐφυὲς τοῦ ποιητοῦ, πῶς δι’ ἀμφοτέρων τῶν προσώπων τούτων τοῦ Ὀρέστου καὶ τοῦ Μενελάου τὰς ἐναντίας τῶν ἀνθρώπων δόξας ὑποδηλοῖ. ἐπεὶ γὰρ οἱ μὲν τῶν ἀνθρώπων λέγουσι τιμωρεῖν τὸ θεῖον τοῖς πάσχουσιν, οἱ δ’ ἀδιαφοροῦσι, διὰ μὲν τοῦ Ὀρέστου τὸ βοηθεῖσθαι παρὰ τοῦ θείου τοὺς κάμνοντας συνίστησι, διὰ δὲ τοῦ Μενελάου σοφιστικῶς ἀπαγορεύει, ἐκεῖθεν δὲ τὴν ὑφὴν τοῦ λόγου προὐκατεσκεύασεν. εἰπόντος γὰρ τοῦ Μενελάου ἀπὸ τοῦ οἶδα μὲν αὐτὰς, ὀνομάσαι δ’ οὐ βούλομαι καὶ καθεξῆς τοῦ Ὀρέστου εἰς μομφὴν τῶν Εὐμενίδων κινηθέντος ὁ Μενέλαος τρόπον τινὰ τοῦτον ἀπεστρέψατο εἰπὼν αὗταί σε βακχεύουσι συγγενεῖ φόνῳ, δηλονότι ἃς κατευτελίζεις καὶ οὐ θέλεις καλεῖσθαι Εὐμενίδας λέγων, εὐπαίδευτα δ’ ἀποτρέπου λέγειν, ἤτοι ἀπόφευγε τὸ προστιθέμενον αὐταῖς ὄνομα τὸ Εὐμενίδες, παρὰ τὸ εὖ πεπαιδευμένων καὶ σοφῶν λέγειν, καὶ λέγε δήπουθεν τὸ οἰκεῖον αὐταῖς ὄνομα, ἤ αἱ ἀλάστορες, αἱ Τελχῖνες, αἱ φονεύτριαι. πρὸς τὸ βακχεύουσιν ὁ Ὀρέστης ἐπιτακτικῶς εἶπε τὸ οἴμοι διωγμῶν οἷς ἐλαύνομαι τάλας, ὁ δ’ ἀντεῖπεν οὐ δεινὰ πάσχειν δεινὰ τοὺς εἰργασμένους, ἤγουν μὴ τὰς θεὰς μέμφου, ἑαυτὸν δὲ τὸν αἴτιον τοῦ πάσχειν τὰ δεινὰ ὡς δεινὰ ἐργασάμενον. εἶτα ἐκείνου φεύγοντος τὴν πρᾶξιν καὶ πρὸς τὸν Φοῖβον ταύτην ἀναφέροντος ὁ Μενέλαος ἀπεπέμψατο μὴ εἶναι λέγων τὸ θεῖον ἀμαθὲς τοῦ καλοῦ καὶ τοῦ δικαίου, ἐκείνου δὲ ἐπιμείναντος τῇ ἐνστάσει καὶ λέξαντος ὅτι δουλεύομεν τοῖς θεοῖς, ἤτοι ποιοῦμεν ἃ παρ’ αὐτῶν κελευόμεθα, κἂν μὴ λίαν ἐπιστάμεθα τί πρᾶγμά εἰσιν οἱ θεοὶ, ὁ Μενέλαος τὸν οἰκεῖον βουλόμενος συστῆσαι λόγον ὅτι οὐκ ἐκ θεοῦ ἐκεῖνος, ἀλλ’ ἐκ θυμοῦ τὸ πραχθὲν, φησὶν ὅτι πάντως ἂν ἐβοήθησέ σοι ὁ θεὸς, εἴπερ καὶ προσέταξεν. ὡς δ’ εἶπεν ἐκεῖνος μέλλει τὸ θεῖον, ἤτοι βραδύνει, ἐν ταῖς ἀντιδόσεσι ταῖς φαύλαις τε καὶ ταῖς ἀγαθαῖς ὡς ὂν φύσει τοιοῦτον, σοφιστικῶς ἐκεῖνος ἐπήγαγε τὸ ὡς ταχὺ μετῆλθόν σ’ αἷμα μητρὸς αἱ θεαί, ἤτοι ἀπῄτησαν. ἔκλεψε δ’ αὐτὸν διὰ τῆς μέσης ἐρωτήσεως τῆς πόσον χρόνον δὲ μητρὸς οἴχονται πνοαί, ἀποκριθέντος ἐκείνου τὸ πόσον τοῦ καιροῦ ἀνεῖλεν ἐκεῖ τὸ μέλλει τὸ θεῖον διὰ τοῦ ὡς ταχὺ μετῆλθον αἷμα μητρός.\nΦοῖβος κελεύσας: ἀπὸ κοινοῦ οὕτως συντάξεις, ὅτι ἐκέλευσεν ἂν τοῦτο ὁ Φοῖβος καὶ ἐπιστεύθης ἀληθεύειν, ἐὰν ἦν ἀμαθέστερος καὶ πλέον σοῦ ἀμαθὴς τοῦ καλοῦ καὶ τοῦ δικαίου. τοῦτο δὲ εἶπεν ὡς φαυλίσας τὴν ἀναφορὰν, ὡς τάχα ψευσαμένου τοῦ Ὀρέστου καὶ τούτῳ τῷ τρόπῳ φεύγοντος τὴν μομφὴν τοῦ μητρικοῦ φόνου. κρεῖσσον γὰρ ἦν ἡ αἰτία ἐὰν ἦν αὕτη ὁ θάνατος τοῦ πατρὸς τοῦ θεὸν. . . . . . A.\n415.μὴ θάνατον εἴπῃς: ὅρα ἵνα μὴ εἴπῃς τὸν θάνατον, τοῦ πατρὸς δηλονότι. τοῦτο γὰρ οὐ φρόνιμον. I. ὁ μὲν γὰρ τὸν Ἀπόλλωνα ᾐνίξατο αἴτιον τῆς μανίας, ὁ δὲ ᾤετο τὸν τοῦ πατρὸς λέγειν θάνατον. ἀποκλείων οὖν αὐτῷ ἀπολογίας φησὶ, μὴ λέγε τὸν θάνατον τοῦ πατρὸς, μηδ’ αὐτὸς ἁμαρτὼν εἰς τὸν πατέρα ἀνάφερε τὴν ἁμαρτίαν. εὔηθες γὰρ τὸ αὐτόν τινα ἁμαρτάνοντα ἄλλῳ περιτιθέναι τὴν αἰτίαν. (B.M.I.) σὺ γὰρ, φησὶν, αὐτὸς αἴτιος τυγχάνεις. ἢ οὕτω, μὴ... τὸν παρὰ μητρὸς φόνον, μηδὲ λέγε ὅτι τοῦτον προστέταξαι παρὰ τοῦ κρείττονος πράττειν. οὐ γὰρ ἁρμόζει θεῷ τὸ πρᾶγμα· ὅθεν σιώπα καὶ κρύπτε τὸ ἀμαθὲς τοῦ δαίμονος, καὶ μὴ εἰς τὴν ἡμέραν τὸν θάνατον ἀνένεγκε· οὐ γὰρ σοφόν ἐστι τοῦτο· ἀλλὰ τὸν θάνατον τοῦ πατρός. τοῦτο γὰρ οὐ ... δεῖ ἀντιφονεύειν τὸν φονέα. M.\n416.Φοῖβος κελεύσας: ὁ Ἀπόλλων κελεύσας ἐκπρᾶξαι, ἀντὶ τοῦ διαπράξασθαι, τὸν φόνον τῆς μητρός. I.\nΦοῖβος: οὐ τοῦτο βούλομαι εἰπεῖν δηλονότι, ἀλλ’ ὁ Φοῖβος. Fl. 21.\n417.ἀμαθέστερός γ’ ὤν: ἐν ἤθει ὁ λόγος. B. ἀμαθής. B. Gr. ἀντὶ τοῦ ἀμαθής ἐστι. M. εἰ τοῦτο ἐκέλευσεν, ἀμαθής ἐστιν· ἵν’ ἐκ τοῦ ἐναντίου δηλώσῃ ὅτι οὐκ ἐκέλευσεν ὁ θεός· οὐ γάρ ἐστιν ὁ θεὸς ἀμαθής. Ἄλλως. μετὰ συλλογισμοῦ τοῦτο εἴρηκεν· εἰ γὰρ οὐκ ἀμαθὴς ὁ θεὸς, δῆλον ὅτι οὐδὲ προσέταξε τοῦτο ποιεῖν. A.B.C. M.I. θέλει ἐνταῦθα δεῖξαι ὁ Μενέλαος τῷ Ὀρέστῃ ὅτι οὐχ ὁ Ἀπόλλων προσέταξεν αὐτῷ τὸν τῆς μητρὸς φόνον, ἀλλ’ οἴκοθεν ἐργασάμενος τοῦτον, ἐπειδὴ δυστυχεῖ, προβάλλεται τὸν Ἀπόλλωνα. ἐδήλωσε δὲ τοῦτο διὰ τοῦ εἰπεῖν ἀμαθέστερος ὤν. πρὸς ὃ Ὀρέστης ἀπαντᾷ λέγων, ὑποτασσόμεθα τοῖς θεοῖς ὅ τι περ ἄρα εἰσὶν, εἴτε ἀμαθεῖς, εἴτε μή. Gu. I.\nτῆς δίκης: τῆς δικαιοσύνης, εἰ τοῦτο ἐκέλευσεν. Gu.\n418.δουλεύομεν: ἀνεπίγνωστον γὰρ ἔχουσι τοῖς ἀνθρώποις τὴν γνώμην, ὁποίας ἄρα, φησὶν, εἰσὶ δυνάμεως, καὶ ὅμως δουλεύομεν αὐτοῖς. A.C. δουλεύομεν θεοῖς ἀνθρώπων ἔχουσι τὴν μορφὴν, ἢ ὁποίας ὦσι δυνάμεως ἢ κρίσεως, δουλεύομεν αὐτοῖς. τοῦτο δὲ πρὸς τὸ ἀμαθέστερός γ’ ὤν. B.M.I.\nὅ τι ποτ’ εἰσὶν οἱ θεοί: ἀκαίρως τοῦτο· ἑώρακε γὰρ τὸν Ἀπόλλωνα καὶ ἀκήκοεν αὐτὸν αἴτιον· ὡς εἴ τις ἰδὼν ἀετὸν λέγει, τί ποτέ ἐστιν ἢ ἀετός; B.M.\n419.κᾆτ’ οὐκ ἀμύνει: καὶ εἶτα οὐ βοηθεῖ ὁ Ἀπόλλων τοῖς σοῖς κακοῖς. I. πανοῦργος πᾶσα ἡ ἐρώτησις· ὁ μὲν γάρ φησιν ὅτι ὁ Ἀπόλλων μοι ἐκέλευσεν ἀνελεῖν τὴν μητέρα, ὁ δὲ ἀντεπάγει, καὶ πῶς ὁ κελεύσας ἀναιρεῖν τὴν μητέρα οὐκ ἐλεεῖ σε μαινόμενον; τοῦ δὲ εἰπόντος ὅτι μελλητικόν ἐστι τὸ θεῖον, πάλιν ὁ Μενέλαός φησι, πῶς οὖν αἱ Ἐρινύες ταχέως μετῆλθον; οὐκ εἰσὶ καὶ αὗται θεαί; ἐλέγχει οὖν αὐτὸν ὡς καταψευδόμενον. B.M.I.\nἀμύνει: ἐκδικεῖ. Gr. Fl. 6. 9. 17. 21. 34. 56. 59. 76. συνεργεῖ Fl. 33.\n420.μέλλει: βοηθῆσαι, ἢ μέλλει ἀντὶ τοῦ βραδύνει· τὸ θεῖον γάρ ἐστι φύσει τοιοῦτον, ἤγουν βραδὺ, τουτέστι μακρόθυμον. I. ἤγουν μέλλει καὶ πρὸς βοήθειαν καὶ πρὸς κόλασιν· πρὸς μὲν βοήθεiαν, ἵνα δοκίμιον λήψηται τῆς προαιρέσεως τῶν τῆς βοηθείας αὐτοῦ ἀπολαύσειν μελλόντων· πρὸς δὲ κόλασιν, ἵνα τῷ χρόνῳ ἐπανάξῃ αὐτοὺς πρὸς ἃ δεῖ Gu. I.\nτὸ θεῖον δ’ ἐστὶ τοιοῦτον φύσει: ἤγουν μέλλει ἀεὶ τὸ θεῖον, ὀκνηρόν ἐστι πρὸς τὰς ἀμοιβὰς, γυμνάζον ἡμῶν τὴν διάνοιαν. C.\n421.πόσον: ἐπὶ πόσον δὲ χρόνον οἴχονται, καὶ ἐφθαρμέναι εἰσὶν, αἱ πνοαὶ, ἤτοι αἱ ζωτικαὶ δυνάμεις καὶ ἐνέργειαι, τῆς μητρός; I.\nπόσον χρόνον δὲ μητρός: ἐχρῆν εἰπεῖν πόσῳ χρόνῳ. τὸ μητρός κακοήθως καὶ δυσωπητικῶς. καὶ διὰ τοῦ εἰπεῖν δὲ ὡς ταχὺ μετῆλθόν σε ἐλέγχει αὐτὸν ὡς ἀθεεὶ πεπραχότα τὸν φόνον, ὅπου γε αἱ μὲν Ἐρινύες εὐθέως τῇ μητρὶ συνεμάχησαν, ὁ δὲ Ἀπόλλων ἀναβάλλεται τὴν συμμαχίαν. ἢ ἀνθυποφορά ἐστι τοῦ εἰρημένου ὑπὸ Ὀρέστου, τὸ θεῖόν ἐστι τοιοῦτον φύσει. A. B.C.M.I.\n422.ἕκτον τόδ’ ἦμαρ: ἤτοι ἓξ ἡμέραι εἰσὶν, ἐξ οὗ ἐφθάρησαν δηλονότι, ἔτι ἡ πυρὰ τοῦ τάφου θερμὴ, ἤτοι ὁ τόπος ἐν ᾧ ἐκάη τὸ σῶμα. I.\n423.ὡς ταχύ: λίαν ταχέως ἐτιμωρήσαντό σε αἱ θεαὶ, διὰ τὸν φόνον τῆς μητρός. I.\nμετῆλθον: τὸ μετῆλθον εἰ μὲν ἀντὶ τοῦ ἐτιμωρήσαντο εἴποις, εὐθεῖαν τὸ αἷμα νοήσεις, οὕτω λίαν ταχὺ ἐτιμωρήσαντό σε αἱ θεαὶ καὶ τὸ αἷμα καὶ ὁ φόνος τῆς μητρός· εἰ δὲ ἀντὶ τοῦ ἀπῄτησαν, αἰτιατικὴν οὕτω, λίαν ταχέως ἀπῄτησάν σε αἱ θεαὶ τὸ αἷμα καὶ τὸν φόνον τῆς μητρός. Gu. I.\nὡς ταχύ: λίαν ταχέως, ἤγουν τάχιστα, ἐτιμωρήσαντό σε διὰ τὸν φόνον τῆς μητρός. Gr.\nαἷμα μητέρος: ἀντὶ τοῦ ἕνεκεν τοῦ αἵματος. Fl. 21.\n424.οὐ σοφός: ἀντὶ τοῦ σοφιστὴς, ἤτοι ἀπατεὼν, ἀληθὴς δὲ καὶ φανερὸς κακὸς, ἔφυς κατὰ κοινοῦ, εἰς τοὺς φίλους. I. οὐ σοφὸς εἶ διαρρήδην μοι ὀνειδίζων τῆς μητρὸς τὸ αἷμα, ἀληθὴς δέ· ἀληθεύει γὰρ λέγων διὰ τὸν φόνον ἀμύνεσθαι αὐτὸν τὰς Ἐρινύας. A. B. M.I. πρὸς ὃν κλαπεὶς ὁ Ὀρέστης εἰς κολακείαν αὐτοῦ προὔθετο τὸ οὐ σοφὸς, ἀληθὴς δ’ εἰς φίλους ἔφυς κακός. τοῦτο δὲ τὸ ἔπος ἐναντιοφανές ἐστιν. ἐναντιοφανῆ δὲ λέγεται τὰ ῥητὰ τὰ μὴ τοῖς ἄνωθεν... τῇ ἀπάτῃ κειμένῃ φράσει συναρμοζόμενα, νοήματι δὲ ἢ συντάξει θεραπευόμενα. σκόπει γὰρ ὅτι πρὸς ὕβριν ἐστὶ τοῦ Μενελάου τὸ οὕτως εἰπεῖν οὐ σοφὸς ἔφυς, ἀληθὴς δὲ καὶ τέλειος κακὸς εἰς τοὺς φίλους, καὶ ποῦ δὲ τὸν ἱκέτην ὑβρίζειν τὸν ἱκετευόμενον. θεραπευτικὸν δὲ τὸ ἔπος τῇ συντάξει οὕτως, οὐ σοφὸς κακὸς εἰς φίλους ἔφυς, ἀληθὴς δὲ ἔφυς σοφός. τὸ δὲ νόημα τοιοῦτον, σοφὸς μὲν ἀληθὴς λέγεται ὁ ὄντως σοφὸς, σοφὸς δὲ κακὸς ὁ σοφιστὴς καὶ ἀπατεὼν καὶ πιθανολογούμενος. λέγει τοίνυν αὐτῷ κολακικῶς ὅτι ἐσόφισάς με, ὦ Μενέλαε, εἰπόντος βραδὺ εἶναι τὸ θεῖον πρὸς συνασπισμὸν, ἀντειπὼν ὡς ταχὺ μετῆλθον αἷμα μητρὸς θεαὶ, σὺ δὲ ἀληθὴς εἶ σοφὸς, οὐ κακὸς σοφὸς εἰς φίλους, ἤγουν διὰ τῆς σοφιστείας καὶ πιθανότητος πλανήτης τῶν φίλων. A.\nὈνειδίζοντος Μενελάου Ὀρέστης φησὶν οὕτω πρὸς αὐτόν. ἐπεὶ διαρρήδην ἡμᾶς ὀνειδίζεις, οὐ σοφὸς εἶ, ἀληθὴς δὲ κακός· ἀληθὴς μὲν, ὡς οὐδὲν ὧν κατ’ ἐμοῦ λέγεις ψευδῶς λέγων, κακὸς δὲ, ὡς ἐναργῶς ὀνειδίζων. ἐχρῆν γάρ σε χρωματίζοντα τοὺς λόγους ἐκφέρειν πρὸς παραμυθίαν, ἀλλ’ οὐ πρὸς λύπην. Gu. I.\nοὐ σοφός: εἶ δηλονότι, ἤγουν ἐπιτήδειος. Gr. Fl. 6. 9. 17. 21. 59. 76. πανοῦργος, ὡς σχηματίζεσθαι μὲν φιλίαν, τὰ τῶν ἐχθρῶν δὲ φρονεῖν. Gu. Fl. 6.\nἔφυς κακός: ἀντὶ τοῦ ὑπάρχεις. M.\n425.πατρός: τοῦ πατρὸς δὲ ἡ τιμωρία καὶ ἡ ἐκδίκησις κατὰ τί ὠφελεῖ σε; I. ἐν ἐρωτήσει ὁ λόγος, ὠφελεῖ τί σε ἡ εἰς τὸν πατέρα γενομένη ἐκδίκησις; ἢ οὕτως, οὐ προέστη σου ὁ πατὴρ, ὥστε ἀποσοβῆσαι τὰς Ἐρινύας; B.I. τῆς ἀναιρέσεως τοῦ πατρὸς, τὸ τιμωρίαν σε λαμβάνοντα φονεῦσαι τὴν μητέρα, τίς δύναται συνάρασθαί σοι πρὸς τὸ μηδὲν παθεῖν, ὡς φονέα; A.B. M.I.\nπατρὸς δὲ δὴ τί σ’ ὠφελεῖ τιμωρία: οἱ Ἀττικοὶ προπαροξύνουσι μόνον τοῦτο, τιμωρία. τὸ δέ τις ἄμεινον βαρύνειν δὴ τίς. Fl. 21.\n426.οὔπω: οὔπω, ὠφέλησε δηλονότι· τὸ μέλλον δὲ λέγω ἴσον ἀπραξίᾳ καὶ ἀποτυχίᾳ. I.\nτὸ μέλλον: οὐ προσωφέλησε, μέλλει δὲ ὠφελήσειν δηλονότι. Gr. Fl.6. 9. 17. 21. 56. 59. 76. τὸν βραδυσμόν. Fl. 10. τὸ βραδύνειν. Gu.\nἀπραξίᾳ: ἀργίᾳ. Gr. Fl. 6. 9. 17. 34. 56. 59. 76. ἀποτυχίᾳ. Gu. ἀργὸν τὸ δῶρον, ματαία ἡ χάρις. Fl. 59.\n427.τὰ πρὸς πόλιν δὲ πῶς ἔχεις δράσας τάδε: ἤγουν πῶς διάκεινται οἱ πολῖται πρὸς σὲ, τὸν τῆς μητρὸς ἐργασάμενον φόνον. Gu. I.\nτὰ πρὸς πόλιν: πονηρῶς πάλιν ἐρωτᾷ, ἵνα, εἰ μὲν εὐμενεῖς ἔχει τοὺς πολίτας, ἀφέξηται τοῦ ἐπιχειρήματος, εἰ δὲ ἐχθραίνοντας, ἐπιθέμενος κρατήσῃ. A.B.M.I.\n428.μισούμεθ’: οὕτω μισούμεθα ὥστε μὴ προσαγορεύειν ἡμᾶς τινά. I.\n429.οὐδ’ ἥγνισαι: οὐδὲ ἐκαθάρθης κατὰ τοὺς νόμους τὸ σὸν αἷμα, ἀντὶ τοῦ τὸ αἷμα καὶ τὸν φόνον τῶν σῶν χειρῶν; Gr. I. νόμος γὰρ ἦν ἀποκαθαίρεσθαι τοὺς ἐμφύλιον φόνον πεπραχότας. ὁ δὲ νοῦς, οὐκ ἐκαθάρθης ἀπὸ τοῦ ὑπὸ σοῦ πεπραγμένου φόνου; ἢ σὸν αἷμα ἀντὶ τοῦ συγγενικὸν φόνον. A. B. M.I.\nοὐδ’ ἥγνισαι: οὐκ ἐκαθάρθης εἰς τὸν φόνον, ὃν ἐποίησας, καθώς ἐστι νόμος καθαίρεσθαι τοὺς φονεῖς τὰς χεῖρας τὰς ἐργασαμένας τὸν φόνον. Gu. κεκάθαρσαι ὅνπερ ἔδρασας φόνον, ἢ τὸ συγγενικόν. Gu.\n430.ἐκκλείομαι: οὐδαμῶς ἥγνισμαι· ἐκκλείομαι γὰρ τῶν δωμάτων, ἤτοι ἔξω κλείομαι, οὐκ ἐῶμαι εἰσελθεῖν ὅπη μόλω, καὶ ἔλθω, ἐπὶ τὸ ἁγνισθῆναι δηλονότι. I. ἐκβάλλεται ὁ ἔνδον ὢν, ἐκκλείεται δὲ ὁ μὴ εἰσελθεῖν συγχωρούμενος. I.\n431.τίνες πολιτῶν: τίνες πολῖται ἁμιλλῶνται, ἤτοι ἐκβαλεῖν σε τῆς γῆς σπουδάζουσιν; I.\nἐξαμιλλῶνται: ἐπιδιώκουσι, φιλονεικοῦσιν ἐκβάλλειν τῆς γῆς σπουδάζοντες. B.M. Fl. 21. ἐκδιώκουσιν. ἐνήλλακται δὲ ἡ πτῶσις. M. διώκουσιν, ἐκβαλεῖν τῆς γῆς σπεύδουσιν. Gr. Fl. 6. 9. 17. 21. 56. 59. 76. ἐξελαύνουσι. Gu. ἐκβάλλουσι. Fl. 34. ἀποπέμπουσι. Fl. 33.\n432.Οἴαξ: ὁ Οἴαξ ἀναφέρων καὶ ἀνατιθεὶς τῷ πατρὶ, τῷ ἐμῷ δηλονότι, τὸ μῖσος τῆς Τροίας, τὸ ἐπὶ Τροίᾳ μῖσος τοῦ πατρὸς ἀναφέρων εἰς ἐμέ. I.\nΟἴαξ: Ναυπλίου καὶ Κλυμένης τῆς Ἀτρέως ἐγένοντο Οἴαξ καὶ Παλαμήδης. ὁ δὲ Παλαμήδης ἀπελθὼν εἰς Τροίαν τὰ μέγιστα ὤνησε τὸν Ἑλληνικὸν λαόν· λιμωττόντων γὰρ ἐν Αὐλίδι, καὶ περὶ τὴν διανομὴν τοῦ σίτου δυσχεραινόντων τε καὶ στασιαζόντων, πρῶτον μὲν τὰ Φοινίκων διδάξας ἴσην αὐτοῖς καὶ ἀνεπίληπτον τὴν διανομὴν ἐν τούτοις ἐπραγματεύσατο. ἔπειτα καὶ περὶ κύβους ἔτρεψεν αὐτῶν τὴν ὀλιγωρίαν· καὶ μέτρα ἐξεῦρε καὶ ψῆφον, ὥστε μέγα ἔχειν ὄνομα παρὰ τοῖς Ἕλλησι. τούτῳ δὲ φθονήσαντες οἱ περὶ τὸν Ἀγαμέμνονα καὶ Ὀδυσσέα καὶ Διομήδη τοιόνδε τι σκευωροῦσι κατ’ αὐτοῦ· λαβόντες γὰρ Φρύγα αἰχμάλωτον, χρυσίον κομίζοντα Σαρπηδόνι, ἠνάγκασαν γράψαι Φρυγίοις γράμμασι περὶ προδοσίας ὡς παρὰ Πριάμου πρὸς Παλαμήδην. καὶ τοῦτον μὲν φονεύουσι, θεράποντα δὲ Παλαμή δους. πείθουσι χρήμασιν ἅμα τοῖς Τρωϊκοῖς χρήμασι καὶ τὸ γραφὲν πινάκιον ὑπὸ τὴν κλίνην θέσθαι Παλαμήδους. αὐτοὶ δὲ παρελθόντες προδοσίαν κατήγγελλον τοῦ ἥρωος καὶ φωραθῆναι τὴν σκηνὴν ἐκέλευον. εὑρεθέντος δὲ τοῦ πινακίου καὶ τῶν χρημάτων ὑπὸ τὴν κλίνην λίθοις φονεύεται Παλαμήδης. Ναύπλιος δὲ ἀκούσας ἧκεν εἰς Ἴλιον δικάσαι τὸν φόνον τοῦ παιδός. τῶν δὲ Ἑλλήνων κατολιγωρούντων αὐτοῦ πρὸς τὸ κεχαρισμένον τοῖς βασιλεῦσιν, ἀποπλεύσας εἰς τὴν πατρίδα καὶ πυθόμενος ἀποπλεῖν τοὺς Ἕλληνας ἧκεν εἰς Εὔβοιαν, καὶ χειμῶνα φυλάξας φρυκτωρίας ἧψε περὶ τὰς ἄκρας τῆς Εὐβοίας. οἱ δὲ εὐεπίβατον νομίσαντες τὸν τόπον προσορμίζονταί τε καὶ ἐν ταῖς πέτραις ἀπόλλυνται πάμπολλοι. τὸν δὲ Παλαμήδους θάνατον οἱ μὲν ἐν Γεραιστῷ, οἱ δὲ ἐν Τενέδῳ, οἱ δὲ ἐν Κολωνοῖς τῆς Τρωάδος ὑποτίθενται. φασὶ δὲ αὐτὸν εὑρεῖν φρυκτωρίας καὶ μέτρα καὶ σταθμοὺς καὶ πεττοὺς καὶ γράμματα καὶ φυλακὰς καὶ δίσκους καὶ ἀστρολογίας. A. B.M.I.\nΟἴαξ ἀδελφὸς ἦν Παλαμήδους, ὃς εἰς Τροίαν μετὰ τῶν Ἑλλήνων ἐστράτευσε, καὶ θαυμασθεὶς ὡς οὐδεὶς τῶν πώποτε γενομένων ἐπὶ σοφίᾳ, φθονηθεὶς ὑπὸ Ὀδυσσέως καὶ Διομήδους καὶ Ἀγαμέμνονος ἀνῃρέθη λίθοις, ἀνθ’ ὧν ὁ ἀδελφὸς αὐτοῦ Οἴαξ ἀμυνόμενος Ἀγαμέμνονα,―τοῦτο γάρ ἐστι τὸ τῆς Τροίας μῖσος ἀναφέρων πατρί,― συναγωνίζεται τὸν κατὰ τοῦ Ὀρέστου θάνατον. διὸ καὶ Ὀρέστης ἐρωτηθεὶς ὑπὸ Μενελάου, τίς ἐστὶν ὁ διώκων αὐτὸν, Οἴαξ φησίν. οὗτος ὁ Παλαμήδης λέγεται εὑρηκέναι ιζ′ γράμματα μήπω τότε ὄντα, ἀλλὰ Φοινίκων ἐχρῶντο γράμμασιν οἱ ἄνθρωποι, ἄλλοι δὲ ἄλλοις. εὗρε δὲ καὶ πεττοὺς πρὸς παραμυθίαν τῶν Ἑλλήνων καὶ φρυκτωρίας καὶ σταθμοὺς καὶ ψήφους καὶ ἀστρολογίας. Gu. I.\nτὸ Τροίας: ἀντὶ τοῦ ἐπὶ Τροίας, μῖσος τοῦ πατρὸς ἀναφέρων εἰς ἐμὲ ἐνήλλακται. M.\n433.συνῆκα: ἐνόησα. Gu. ἔγνων· ὁ φόνος σε κολάζει τοῦ Παλαμήδους. I.\nτιμωρεῖ: τιμωρεῖταί σε, ἤγουν κολάζει ἕνεκεν τοῦ φόνου τοῦ Παλαμήδους. Gr. τιμωρεῖ καὶ κολάζει· δι’ ἐκεῖνον γὰρ σοι μάχεται Οἴαξ. τιμωρῶ δὲ οὐ μόνον τὸ βοηθῶ, ἀλλὰ καὶ τὸ κολάζω, ὥσπερ καὶ τὸ τιμωροῦμαι κατὰ ἀμφοτέρας εὕροις τὰς χρήσεις. Gu. I.\n434.οὔκουν μετῆν μοι: οὐ μετουσία ἦν μοι τοῦ φόνου, ἤγουν οὐ μετεῖχον, οὐκ ἐκοινώνουν. Gr. I. διὰ τριῶν δέ τινων ἀπόλλυμαι καὶ ἔφθαρμαι. I.\nδιὰ τριῶν: πρῶτον τῶν πολιτῶν, δεύτερον Οἴακος. διὸ ἐπάγει, τίς δ’ ἄλλος, ἵνα πληρώσῃ τοὺς τρεῖς. τινὲς δὲ τριῶν φασι τῶν Ἐρινύων· ―προεῖπε γὰρ ἔδοξ’ ἰδεῖν τρεῖς νυκτὶ προσφερεῖς κόρας.― τινὲς δέ φασι τῆς συνέσεως, τῆς λύπης καὶ τῆς μανίας. A. B.C. M.I. ἐν δὲ τοῖς Καλλιστράτου γέγραπται· ἐπιζητήσειεν ἄν τις πῶς διὰ τριῶν εἴρηκεν, εἰ μὴ διὰ τὸ τὸν Ἀγαμέμνονα καὶ Ὀδυσσέα καὶ Διομήδη φάναι μετασχεῖν τοῦ φόνου Παλαμήδους. B.M.I.\nδιὰ τριῶν: ἀντὶ τοῦ διὰ πολλῶν. (M.) ἄλλως γὰρ νοεῖσθαι οὐ δύναται. Fl. 21. τινὲς τῶν Ἐριννύων, ἢ τῆς συνέσεως, τῆς λύπης καὶ τῆς μανίας, ἢ Ἀγαμέμνονος, Ὀδυσσέως καὶ Διομήδους. Gu.\n435.τίς δ’ ἄλλος: τίς δὲ ἄλλος, ἀπόλλυσι δηλονότι; ἆρά τις ἀπὸ τῶν φίλων τοῦ Αἰγίσθου; I.\n436.οὗτοί μ’: οὗτοι ὑβρίζουσιν ἐμὲ, ὧν ἀκούει νῦν ἡ πόλις, οἱ ἀπὸ τοῦ Αἰγίσθου δηλονότι. I.\nὑβρίζουσ’: ἁμιλλῶνται. Fl. 21.\nκλύει: ἐπακούει. Gr. ὀνομάζεται ἢ ἀκούει. Gu.\n437.Ἀγαμέμνονος δέ: τὴν Ἀγαμέμνονος δὲ βασιλείαν ἀφίησί σε ἡ πόλις κατέχειν; I. πάλιν φιλοπραγμόνως ὁ Μενέλαος παραγυμνοῖ τὸ ἦθος, φροντίζων περὶ τῆς βασιλείας. A.B.C. M.I.\n438.πῶς; οἵτινες: ὅτι τὸ οἵτινες οὐ πρὸς τὴν πόλιν, ἀλλὰ πρὸς τοὺς ἐν τῇ πόλει. Α.M. κατὰ τίνα τρόπον ἐάσουσιν ἔχειν τὰ σκῆπτρα, οἵτινες οὐκέτι ἐῶσιν ἡμᾶς ζῆν; I.\nἔτι: εἰς τὸ μέλλον. Fl. 21.\n439.τί δρῶντες: εἰπέ μοι σαφῶς ὃ ἔχεις εἰπεῖν. τί δρῶντες οὐκ ἐῶσί σε ζῆν; οὐ γάρ ἐστιν αἰτιῶδες νῦν τὸ ὅτι, ἀλλ’ ἀντὶ τοῦ τί Ἀττικῶς. Ἄλλως. ὁ δὲ λόγος, εἰπέ μοι σαφὲς ὅ τι δρῶντες οὐκ ἐῶσί σε ζῆν· τὸ ὅ τι γὰρ ἀντὶ τοῦ τί Ἀττικόν. ἐὰν δὲ γράφηται ἢ τί, ὁ στίχος οὕτως· τί δρῶντες, ἢ τί καὶ σαφὲς εἰπεῖν ἔχεις; B.I. Ἄλλως. τί δρῶντες οὐκ ἐῶσιν ἡμᾶς ζῆν, ὅ τι καὶ σαφὲς εἰπεῖν ἐμοὶ ἔχεις, εἰπὲ δηλονότι. I.\n440.ψῆφος: ἤτοι κρίσις καὶ ἀπόφασις ἐξενεχθήσεται καθ’ ἡμῶν κατὰ ταύτην τὴν ἡμέραν. I. τὸ οἴσεται ἐνεργητικὴν ἔχον σημασίαν, καὶ ἀντὶ τοῦ κομίσει λαμβανόμενον ἐνταῦθα παθητικὴν ἔχει καὶ ἀντὶ τοῦ ἐξενεχθήσεται λαμβάνεται. Fl. 21.\n441. φεύγειν τήνδε τὴν πόλιν, ἤτοι ἐξορισθῆναι, ἢ θανεῖν, ἢ μὴ θανεῖν, ἀλλ’ ἑτέρως κολασθῆναι δηλονότι; I.\n442. θανεῖν ὑπὸ τῶν πολιτῶν ἐν πετρώματι λευσίμῳ καὶ λιθοβλιστικῷ. I. λιθοβολησίμῳ. Gr. Florr. octo. λιθολευστικῷ. Gu.\n443.κᾆτ’ οὐχί: εἶτα οὐ φεύγεις, ὑπερβαλὼν καὶ ἐκφυγὼν τοὺς ὅρους τῆς γῆς; I.\nγῆς: τῆς γῆς, τῆς σῆς δηλονότι, ἤγουν τῆς πατρίδος σου. Gr. Fl. 6. 9. 17. 21. 56. 59. 76.\nὑπερβαλών: ὑπερβὰς, παρελθών. Gr. Fl. 6. 9. 17. 21. 34. 56. 59. 76.\n444.κύκλῳ γάρ; οὐ δύναμαι φυγεῖν δηλονότι· κύκλῳ γὰρ εἰλισσόμεθα παγχάλκοις ὅπλοις, ἀντὶ τοῦ ἀνδράσιν ὡπλισμένοις. I.\nἑλισσόμεθα: τουτέστι φυλασσόμεθα ὑπὸ ἀνδρῶν ὡπλισμένων, ἵνα, εἰ βουληθείημεν φυγεῖν, μὴ σχῶμεν ἄδειαν. Gu. I.\n445.ἰδίᾳ πρὸς ἐχθρῶν: τουτέστι κοινῇ φρουρήσει φυλάττῃ ἢ ἰδίᾳ, τουτέστι παρά τινων ἐχθρῶν φυλάττῃ ἢ παρὰ τῆς πόλεως ὅλης. C. κατ’ ἰδίαν καὶ χωρὶς παρὰ τῶν ἐχθρῶν, ἤγουν τῶν ἀπὸ τοῦ Αἰγίσθου, ἢ παρὰ τῆς Ἀργείας δυνάμεως. I.\n446.πάντων πρὸς ἀστῶν: παρὰ πάντων τῶν πολιτῶν, ἵνα θάνω· βραχὺς καὶ σύντομος λόγος. I. τοῦτο καθ’ ἑαυτό. βραχέως, φησὶ, καὶ συντόμως εἴρηκα ὅπερ ἔδει. B.M.\n447.ὦ μέλεος: ὦ ἄθλιος, ἦλθες πρὸς τὸ ἔσχατον τῆς συμφορᾶς. I.\n448.ἐς σ’ ἐλπίς: ἡ ἐμὴ ἐλπὶς εἰς σὲ ἔχει τὴν καταφυγὴν ἕνεκα τῶν κακῶν. ἀλλ’ ἐλθὼν εὐτυχὴς μετάδος τοῖς σοῖς φίλοις, τουτέστιν ἡμῖν τοῖς δυστυχοῦσι, τῆς σῆς εὐπραξίας, καὶ μὴ ἀπολαβὼν ἔχε μόνος τὸ ἀγαθὸν, ἀλλ’ ἐν τῷ μέρει ἀντιλάζου, καὶ ἀντιλαμβάνου, τῶν πόνων, ἐκτίνων καὶ ἀποδιδοὺς τὰς πατρῴας χάριτας, ἤτοι ἃς ὁ πατὴρ ἐποίησεν εἰς σὲ, εἰς οὓς δεῖ καὶ πρέπει, τουτέστιν εἰς ἡμᾶς. ὄνομα γὰρ, μόνον δηλονότι, ἔργον δὲ οὐκ ἔχουσιν οἱ φίλοι, οἱ μὴ ὄντες φίλοι ἐν ταῖς συμφοραῖς. I.\nκαταφυγάς: ἐλευθερίαν. Fl. 33. ἀντὶ τοῦ καταφυγήν. Gr.\n449.πράσσουσιν: διακειμένοις. Gr. Fl. 6. 9. 17. 21. 56. 76. δείκνυσι διὰ τούτων ὁ ποιητὴς ὅτι δεῖ πω νοεῖσθαι τοὺς εὐτυχοῦτας τῶν δυστυχούντων αὐτῶν συγγενῶν. Fl 6.\n450.μετάδος: μετασχεῖν δός. Gr. Fl. 6. 9. 17. 21. 56. 76.\n451.καὶ μὴ μόνος: Ἀττικῶς ἀντὶ τοῦ ἀπόλαβε τὰ κατὰ σαυτὸν μόνον φυλάσσων. ὅμοιόν ἐστι τῷ εὐφημίαν μὲν πρῶτα κηρύξας ἔχω, ἀντὶ τοῦ ἐκήρυξα. A.B.M.\nτὸ χρηστόν: τὴν εὐπραξίαν. Fl. 6. 9. 17. 21. 34. 56. 59. 76. τὴν εὐπραγίαν. Gr. Fl. 34. τὴν εὐδαιμονίαν. Gu.\n452.ἀντιλάζου: ἀντιλαμβάνου. M. τὸ ἀντιλαμβάνεσθαι λέγεται, ὅταν τι διώκῃ καὶ ἅπτηταί τινος δεόμενον ἢ καὶ καθ’ ἕτερόν τινα τρόπον, τὸ δὲ ἀναδέχηται καὶ οὐκ ἀποστρέφηται. Gr. Fl. 6. 9. 17. 21. 34. 56. 59. 76.\n454.ὄνομα: ἐπεὶ οἱ συγγενεῖς εἶπεν. οἱ φίλοι οἱ μὴ ἐπὶ ταῖς συμφοραῖς τῶν φίλων ὄντες φίλοι οὐκ εἰσὶ φίλοι, ἀλλὰ λόγῳ μέν εἰσιν, ἔργῳ δ’ οὔ. B. M. οὐ γὰρ τὸ ὄνομα τὴν ἐνέργειαν παριστᾷ, ἀλλ’ ἡ ἐνέργεια τὸ ὄνομα· τοῦτο δὲ καὶ ἐπὶ πατρὸς καὶ ἀδελφοῦ καὶ μητρὸς καὶ παντὸς συγγενοῦς. Fl. 6.\nφίλοι: καὶ συγγενεῖς. Fl. 10.\n456.καὶ μήν: τὸ ἑξῆς, γέροντι ποδὶ βαδίζει ἐνταῦθα. B.C.M. καὶ μὴν ὁ ἀπὸ τῆς Σπάρτης Τυνδάρεως μετὰ σπουδῆς ἔρχεται δεῦρο μελανείμων ἐν ποδὶ γεροντικῷ, τὴν κόμην ἀφῃρημένος ἐν κουρᾷ πενθίμῳ ἕνεκα τῆς θυγατρός. I.\n457.ὁ Σπαρτιάτης: Οἰβάλου τοῦ Περιήρους παῖδες οὗτοι, Τυνδάρεως, Ἴκαρος, Ἄρνη, καὶ νόθος ἐκ Στρατονίκης Ἱπποκόων. οὗτοι μετὰ θάνατον Οἰβάλου ἐστασίασαν περὶ τῆς ἀρχῆς. Ἴκαρος δὲ συνθέμενος μετὰ Ἱπποκόωντος ἐξελαύνει τὸν Τυνδάρεων τῆς Σπάρτης. δὲ οἰκεῖ ἐν τοῖς ἐσχάτοις τῆς Αἰτωλίας καὶ γαμεῖ Λήδαν τὴν Θεστίου τοῦ Αἰτωλοῦ, ἐξ ἧς ἔσχε Κάστορα καὶ Πολυδεύκην καὶ Τιμάνδραν καὶ Κλυταιμνήστραν καὶ Ἑλένην. ὕστερον δὲ Ἡρακλῆς ἐπὶ τῷ φόνῳ τοῦ Οἰωνοῦ φονεύσας Ἱπποκόωντα ἅμα τοῖς παισὶ, καὶ καταγαγὼν τὸν Τυνδάρεων ἀπὸ Φρίξης καὶ Πέλλης, ἐγχειρίζει αὐτῷ τὴν ἀρχὴν τῆς Σπάρτης. ἐγάμει γὰρ Ἡρακλῆς Δηϊάνειραν τὴν Λήδας ἀδελφήν. A.B.C. M.I.\n458.κουρᾷ τε θυγατρὸς πενθίμῳ: τῇ γεγονυίᾳ ἐπὶ τῷ πένθει. C. δοτικὴ κεῖται τῇ κουρᾷ ὅτι ἐπὶ τῷ πένθει ἐξύρηται. A.C.\n459.ἀπωλόμην, Μενέλαε: ὁ Τυνδάρεως ὅδε ἔρχεται πρὸς ἡμᾶς, οὗ ἐλθεῖν εἰς ὄψιν αἰδοῦμαι διὰ τὰ ἡμαρτημένα ἐμοί· καὶ γὰρ ἀνέθρεψεν ἐμὲ μικρὸν ὄντα, πολλὰ δὲ φιλήματα ἐξεπλήρωσε, τουτέστιν ἔδωκε, περιφέρων καὶ βαστάζων ἐμὲ, ἅμα τε τῇ Λήδᾳ, τιμῶντες ἐμὲ οὐδὲν ἔλαττον τοῖς Διοσκόροις, τῷ Κάστορι καὶ τῷ Πολυδεύκει, οἷς, τῷ Τυνδάρεῳ καὶ τῇ Λήδᾳ, ὦ τάλαινα ψυχὴ ἐμὴ, οὐ καλὰς ἀντιδόσεις ἀπέδωκα· τίνα σκότον λάβω ἐν τῷ προσώπῳ, ποῖον νέφος θῶμαι ἔμπροσθεν, φεύγων τὰς κόρας τῶν ὀμμάτων τοῦ γέροντος; I.\n463.πολλὰ δὲ φιλήματ’ ἐξέπλησε: ἀντὶ τοῦ πολλῶν φιλημά των με ἐξεπλήρωσεν, ὡς τὸ διά τ’ ἔντεα καὶ μέλαν αἷμα. Ἄλλως. ἀντὶ τοῦ τὴν ἐπιθυμίαν τῶν φιλημάτων εἰς ἐμὲ ἐτέλεσε τὸν Ἀγαμέμνονος παῖδα. ὡς περὶ ἑτέρου δέ φησιν, ἀντὶ τοῦ εἰπεῖν περιφέρων ἐμὲ, εἶπε τὸν Ἀγαμέμνονος, ἀντὶ τοῦ ἐμὲ παῖδα ὄντα. τιμῶντε δὲ οὐδὲν ἧσσον, τιμῶντέ με οὐδὲν ἧττον. Ἀττικὴ δὲ ἡ σύνταξις, ἀντὶ τοῦ οὐκ ἔλαττον τῶν Διοσκούρων. A. B.C.M.I.\nτιμῶντέ μ’ οὐδὲν ἧσσον: ἅμα τῇ Λήδᾳ τιμῶντές με οὐδὲν ἔλαττον ἢ τοὺς Διοσκούρους τὸν Κάστορα καὶ τὸν Πολυδεύκην. I. ὁ Ζεὺς κύκνος γενόμενος καὶ συγγενόμενος Λήδᾳ τῇ Τυνδάρεω γυναικὶ, ἐποίησεν αὐτὴν δύο ὠὰ τεκεῖν, τὸ μὲν μονολέκυθον, τὸ δὲ διλέκυθον. καὶ ἐκ μὲν τοῦ ἕνα ἔχοντος λέκυθον γενέσθαι φασὶ τὴν Ἑλένην, ἐκ δὲ τοῦ δύο ἔχοντος Κάστορα καὶ Πολυδεύκην, οἳ παρ’ ἡμέραν ἔζων. τὸ δ’ αἴτιον τῆς τοιαύτης ζωῆς ἦν τοῦτο· ὅσον μὲν γὰρ ἦν ἐν τῷ διλεκύθῳ ὠῷ ἀπὸ τῆς Τυνδάρεω σπορᾶς Κάστωρ ἐγένετο, καὶ διὰ τοῦτο ἦν θνητὸς, ἅτε θνητοῦ υἱὸς τοῦ Τυνδάρεω, ὅσον δὲ ἀπὸ τῆς τοῦ Διὸς σπορᾶς Πολυδεύκης ἐγένετο, καὶ διὰ τοῦτο ἦν ἀθάνατος. μέλλοντος οὖν Κάστορος τελευτᾶν, ἐδεήθη Πολυδεύκης Διὸς ἵνα Κάστορα κοινωνὸν τῆς αὐτοῦ λάβῃ ἀθανασίας καὶ αὐτὸς συμμετάσχῃ τῆς ἐκείνου θνητότητος. διὰ ταῦτα οὖν παρ’ ἡμέραν ἔζων ἀμφότεροι, οὓς καὶ ἀλληγοροῦσιν εἰς ἡμέραν καὶ νύκτα. Gu. I.\n467.τίνα σκότον λάβω: ποίαν Ἄϊδος κυνέην, ἢ ποῖον νέφος προβάλωμαι, ἵνα μὴ ὁρῶμαι ὑπὸ τοῦ γέροντος; B.M.I. ἀορασίαν. Gu.\n468.ἐπίπροσθεν θῶμαι: ἐν προσώπῳ θῶμαι. M.\n469.φεύγων κόρας: θεαθῆναι ὑπ’ αὐτοῦ. Fl. 6.\n470.―473. ποῦ ποῦ ἴδω τὸν Μενέλαον, τὸν ἄνδρα τῆς ἐμῆς θυγατρός; ἐπὶ γὰρ τῷ τάφῳ τῆς Κλυταιμνήστρας τὰς ἐπὶ τοῖς νεκροῖς τελουμένας θυσίας ποιῶν ἤκουσα ὅτι ἦλθεν εἰς τὴν Ναυπλίαν, γῆν δηλονότι, διὰ πολλῶν ἐτῶν σεσωσμένος. I.\n470.ποῦ ποῦ θυγατρὸς―πόσιν: οὐκ ἐπιζητεῖ τὴν Ἑλένην, δυσαρεστῶν τοῖς πεπραγμένοις αὐτῇ. εὐοικονομήτως δὲ ἐποίησε τὸν Τυνδάρεων ἀπὸ τῆς Σπάρτης διὰ τὰς χοὰς τῆς θυγατρὸς ἐληλυθέναι, ἵνα εὐκαίρως τῷ Μενελάῳ καὶ τῳ Ὁρέστη διαλεχθῇ A.B. M.I.\nχοὰς χεόμενος: εἰς τὸ ἄγγος. Β. τρόπος ἐτυμολογικός.\n473.πολυετής: πολυχρόνιος, ἤγουν μετὰ πολλὰ ἔτη, διὰ πολλοῦ χρόνου. Gu.\n474.ἄγετέ με: θέλω γὰρ στὰς πρὸς τὴν δεξιὰν αὐτοῦ, χεῖρα δηλονότι, ἀσπάσασθαι, ἰδὼν φίλον βραδέως καὶ μετὰ πολὺν χρόνον ἐλθόντα. I.\nἄγετέ με: ὦ θεράποντες. Gu. Fl. 6.\nδεξιάν: τιμιώτερος γὰρ ἦν ὁ Τυνδάρεως. Fl. 21.\n475.ἀσπάσασθαι: χαιρετίσαι αὐτόν. B. Gu.\n476.Ζηνὸς ὁμόλεκτρον κάρα: κάρα ὁμότιμον τοῦ Διὸς, ἤτοι ἔχων ἅμα τῷ Διὶ τὴν κοίτην, χαῖρε. I. ὁμόκοιτον, τουτέστιν ἅμα τῷ Διὶ τὴν κοίτην ἔχον. Gu.\n477. χαῖρε καὶ σὺ, Μενέλαε, ἐπιγάμβρευμα ἐμόν. I.\nκήδευμ’ ἐμόν: κηδεστὰ ἐμέ. B.\n478.ἔα, τὸ μέλλον: λίαν ἐστὶ κακὸν τὸ μὴ εἰδέναι τὸ μέλλον. περὶ ἑαυτοῦ τοῦτο λέγει ὁ Τυνδάρεως· μὴ εἰδὼς γὰρ ὅτι μετὰ τοῦ Μενελάου εὑρήσει τὸν Ὀρέστην ἦλθεν. I.\nἔα, τὸ μέλλον ὡς κακὸν τὸ μὴ εἰδέναι: εἰ γὰρ ᾔδειν παρόντα Ὀρέστην, ἥκιστα ἂν ἐληλύθειν. ἔοικε δὲ τῷ ὄντι, φησὶ, κακὸν εἶναι τὸ μὴ εἰδέναι τὸ μέλλον. καὶ γὰρ ἂν οὐκ ἦλθον, εἰ τοῦτο προσεδόκων ἐνθάδε. A.B. M.I.\nἔα: ἐπὶ ἐκπλήξεως. Gr. Florr.\n479.ὁ μητροφόντης: ὁ τῆς μητρὸς φονεὺς δράκων ὅδε, ὁ ὑπ’ ἐμοῦ μεμισημένος, στίλβει καὶ ἀποπέμπει ἔμπροσθεν τῶν δωμάτων ἀστραπὰς νοσώδεις καὶ μανιώδεις. I.\nδράκων: εἶδος ἀντὶ γένους ἔλαβεν· γένος μὲν γὰρ ὁ ὄφις, εἶδος δὲ ὁ δράκων καὶ ἔχις καὶ τὰ λοιπὰ τῶν ὄφεων. νῦν δὲ δράκων ἀντὶ τοῦ ἔχις. οὗτοι γὰρ οὐκ ἐξ ὠῶν γεννῶνται, ἀλλὰ ζωοτοκοῦνται, καὶ τικτόμενοι διαρρηγνύουσι τὰς τῶν μητέρων γαστέρας, ὥς φησι Νίκανδρος γαστέρ’ ἀναβρώσαντες ἀμήτορες ἐξεγένοντο. διὸ ἔχιν αὐτὸν ὡς μητροκτόνον φησίν. A. B.M.I. Ἄλλως. ἀντὶ τοῦ ἄγριος ὡς δράκων, ὅτι ὠμῶς ἔπραξεν. ἐλλείπει δὲ τὸ ὡς, ἵν’ ᾖ ὡς δράκων. A.B.I.\nδράκων: δράκοντα εἶπε τὸν Ὀρέστην ὡς μητροκτόνον, ἐπεὶ καὶ αἱ ἔχιδναι κτείνουσι τὰς ἑαυτῶν μητέρας, τιτρώσκουσαι τὰς γαστέρας αὐτῶν, ὅτε εἰς φῶς προελθεῖν μέλλουσιν. Gu.\n480.στίλβει νοσώδεις ἀστραπάς: τὴν μανίαν λέγει. M. νόσον δηλονότι, ὅ ἐστιν ὠδίνει. A.M. ἀντὶ τοῦ νοσεῖ, τὴν μανίαν δὲ λέγει νόσον. B.\nνοσώδεις: μανιώδεις. Gr. μανικάς. Gu.\nστίλβει: στίλβω τὸ λαμπηδόνα πέμπω, στίλβῶ δὲ τὸ ξίφος μεταβατικῶς αἰτιατικῇ. I. ἀποπάλλει. Gr. πέμπει ἐκ τῶν ὀμμάτων. Gu.\nστύγημ’ ἐμόν: ἤγουν ὁ ὑπ’ ἐμοῦ μεμισημένος. Gr.\n481. Μενέλαε, προσφθέγγῃ αὐτὸν, τὴν ἀνοσίαν κεφαλήν· ἔθος γὰρ ἦν μὴ διαλέγεσθαι τοῖς ἐναγέσι. γράφεται δὲ καὶ ἀκάθαρτον κάρα. εἶπε δὲ τοῦτο, ὅτι οὐκ ἦν καθαρός. B.M.I.\n482.τί γάρ: οὐ προσφθέγγομαι δηλονότι; φίλου μοι πατρὸς ὑπάρχει υἱός. I. δέον εἰπεῖν ὅτι τοῦ ἀδελφοῦ μου υἱός ἐστι, φησὶ τοῦ πατρός μου ἔκγονός ἐστιν. ἔκγονος γὰρ τοῦ Ἀτρέως Ὀρέστης. A.B. M.I.\nἌλλως. πατρὸς φίλου μοι: συγγενοῦς μοι πατρὸς υἱός. πάλιν δὲ τὸ κακόηθες τοῦ ἀνδρὸς δείκνυται, ὅτι τὸν ἀδελφὸν φίλον εἶπε. B.M.I.\n483.κείνου γάρ: ἐξ ἐκείνου οὗτος ὑπάρχει υἱὸς τοιοῦτος, ἤγουν φονεὺς γεγονώς. I.\n484.πέφυκε: ναὶ ὑπάρχει. εἰ δὲ δυστυχεῖ, ἄξιον τιμᾶν αὐτόν. I.\n485.βεβαρβάρωσαι χρόνιος ὢν ἐν βαρβάροις: γράφεται ἀφ’ Ἑλλάδος. εἰς παροιμίαν δὲ ὁ στίχος οὗτος ἐχώρησεν. Μ. βάρβα ρος ἀπὸ τοῦ βαρέως αἴρειν τὴν βοήν. C.\nβεβαρβάρωσαι: ἐβαρβαρώθης πολυετὴς ὑπάρχων ἐν τοῖς βαρβάροις. I. Ἄλλως. ἤθη καὶ νόμους βαρβαρικοὺς μεμάθηκας, πολὺν χρόνον ὢν ἐν βαρβάροις, καὶ τῆς τάξεως ἐπελάθου τῶν Ἑλλήνων. πρὸς ὃ ἀπαντᾷ Ἑλληνικόν τι τὸν ὁμόθεν τιμᾶν ἀεί, ἤτοι Ἑλληνικὸν ὑπάρχει τὸν ἀπὸ τοῦ ὁμοίου γένους τιμᾶν διόλου, πρὸς ὃ πάλιν ὁ Τυνδάρεως, Ἑλληνικόν τι δηλονότι, καὶ τὸ μὴ θέλειν εἶναι ἰσχυρότερον τῶν νόμων, ὅπερ δηλονότι ποιεῖς σὺ, τιμῶν τοῦτον, ὃν οἱ νόμοι ἀπόβλητον ἔχουσιν. Gr. I.\nχρόνιος ὤν: οὐ μόνον χρόνιος φαμὲν ἦλθον ἀντὶ τοῦ μετὰ χρόνον πολὺν, ἀλλὰ καὶ χρόνιος ἦν ἐν τῷδε τῷ τόπῳ ἀντὶ τοῦ ἐπὶ χρόνον πολύν. Gu. Fl. 21.\n486.τὸν ὁμόθεν: τὸν ἀπὸ μιᾶς ῥίζης, ἤγουν τὸν κατὰ γένος προσήκοντα. Gr. Fl. 9. 17. 21. 56. ἤγουν τὸν ἐκ ταὐτοῦ γένους, ἤτοι τὸν συγγενῆ. Gu.\n487.καὶ τῶν νόμων γε μὴ πρότερον εἶναι θέλειν: σὺ τοίνυν ἀδικεῖς τοὺς νόμους ἀγαπῶν τὸν μιαιφόνον. ὁ δέ φησιν ὅτι ἀναγκάζει με τὸ συγγενές. Ἄλλως. ἐπεὶ Ὀρέστης καὶ παρὰ νόμους καὶ παρὰ φύσιν τὴν μητέρα ἀνεῖλε, καίτοι, φησὶν, Ἑλληνικόν ἐστι τὸ μὴ κρείττονα τῶν νόμων ἐθέλειν εἶναι τῇ τούτων βουλήσει. B.M.\nπρότερον: τιμιώτερον. Fl. 33. ὑπέρτερον, προτιμότερον, ἰσχυρότερον. ἀλλ’ ἔστι καὶ τοῦτο Ἑλληνικὸν τὸ μὴ εἶναί τινα ὑπέρτερον τῶν νόμων. Gu.\n488.πᾶν τοὐξ ἀνάγκης: εἰπόντος τοῦ Μενελάου πρὸς τὸν τοῦ Τυνδάρεω λόγον τὸ βεβαρβάρωσαι χρόνιος ὢν ἐν βαρβάροις, ὡς ἄρα Ἑλληνικὸν τὸ τιμᾶν τοὺς συγγενεῖς, φησὶν ὁ Τυνδάρεως, ναὶ, ὃ λέγεις Ἑλληνικόν ἐστιν, ἀλλ’ ἔστι καὶ τοῦτο Ἑλληνικὸν τὸ μὴ εἶναί τινα ὑπέρτερον τῶν νόμων. σὺ οὖν, ὦ Μενέλαε, παρανομεῖς φονέα προσφθεγγόμενος· ἀπαγορεύουσι γὰρ οἱ νόμοι τὴν μετ’ αὐτῶν συνοίκησίν τε καὶ συνουσίαν. πρὸς ὃ ἀπαντᾷ ὁ Μενέλαος ὅτι πᾶν τὸ ἐξ ἀνάγκης γινόμενον δοῦλον ἐν τοῖς σοφοῖς ἐστι, τουτέστι, πάντες καὶ παλαιοὶ καὶ νέοι ποιηταὶ, φιλόσοφοι, συγγραφεῖς, ῥήτορες, τρανῶς ἄνω καὶ κάτω τοῖς λόγοις διακηρύττονται ὡς ἄρα πάντες ἀνάγκης εἰσὶ δοῦλοι, καὶ πάντων αὕτη κρατεῖ, καὶ οὐκ ἀνθρώπων μόνον, ἀλλὰ καὶ μέχρι θεῶν ἐξάγει τὸ κράτος. ἀνάγκᾳ γὰρ οὐδὲ θεοὶ, φασὶ, μάχονται. ἔγωγ’ οὖν εἰ καὶ παρανομεῖν σοι δοκῶ μητροκτόνῳ συνὼν καὶ φθεγγόμενος, ἀλλ’ ἐκ τῆς φύσεως ἀναγκαζόμενος τοῦτο ποιῶ. ὥστε τὴν τοιαύτην ἀνάγκην ᾧ προεβάλου νόμῳ παρεξετάσας μείζω ταύτην εὑρήσεις δυναμένην τοῦ νόμου. οἱ δὲ λέγοντες τὸ δοῦλον ἀντὶ τοῦ δουλοποιὸν οὐ καλῶς λέγουσιν. ἢ πρὸς τὸ ἐξ ἀνάγκης ὑποστικτέον οὕτω· πᾶν τὸ ἐξ ἀνάγκης ὑπάρχον ἐν τοῖς σοφοῖς ἐστι δοῦλον, τουτέστι πάντα τὰ ἐξ ἀνάγκης δουλείαν οἱ σοφοὶ κρίνουσιν. Gu. I. οἷον ἡ συγγενικὴ φιλία καὶ στοργὴ, ἢ ἕτερόν τι τοιοῦτον, ἐπεὶ ἐξ ἀνάγκης φυσικῆς ἐστι, δούλη ἐστὶ, καὶ διὰ τοῦτο οὐκ ἀμβλύνεται, οὐδὲ ἄλλως γενέσθαι δύναται ὃ τὰ ἐλευθέρως καὶ χωρὶς ἀνάγκης γινόμενα δύναται. Gr. I.\nπᾶν τοὐξ ἀνάγκης: ἡ τῆς φύσεως ἀνάγκη, ὅ ἐστιν ἡ συγγένεια, πάντα δουλοῖ, κατά τε τὴν κρίσιν τῶν νόμων καὶ τῶν σοφῶν. δοῦλον οὖν ἀντὶ τοῦ δουλοποιόν. οὐχ οἷόν τε γὰρ παραιτήσασθαι τὴν συγγένειαν. Ἄλλως. δοῦλον, δουλοποιόν· τουτέστι παρὰ τοῖς φρονίμοις ἡ ἀνάγκη νικᾷ. καὶ τιμῶμεν οὖν τὸν Ὀρέστην διὰ τὴν συγγένειαν, καὶ δουλεύομεν τῇ ἀνάγκῃ ταύτῃ. B. M.I. Ἄλλως. πᾶν τὸ ἐξ ἀνάγκης δοῦλόν ἐστι καὶ ὑπήκοον, οἷον πάντα κατ’ ἀνάγκην ποιοῦμεν καὶ κατὰ τὴν τῶν σοφῶν κρίσιν πάντα τὰ ὑπ’ ἀνάγκης δουλοῖ καὶ ὑπηκόους ποιεῖται τοὺς ἀνθρώπους. καθὸ ἐπὶ τοῦ Ὀρέστου εἶπεν εἰ δὲ δυστυχεῖ, τιμητέος, διὰ τοῦτο καὶ νῦν προείρηκεν. ἔστι γὰρ ὁ λόγος ὅτι τιμᾶν ἀναγκαῖον τὸν Ὀρέστην διὰ τὴν συγγένειαν. ταῦτα δὲ ἐν ὑποκρίσει λέγει, οὐ σπουδῇ. ὁ δὲ Ἀριστοφάνης φησὶ, πᾶν τὸ ἐξ ἀνάγκης γινόμενον δουλοῖ, οἷον ταπεινοῖ κατὰ τὴν τῶν σοφῶν κρίσιν. δύναται καὶ οὕτως, πᾶν τὸ ἀναγκαῖον δοῦλόν ἐστιν, οἷον ὑπήκοον, καὶ πάντα κατὰ ἀνάγκην ποιοῦμεν, διότι δουλοῖ πᾶν. A. B.M.I.\n489.κέκτησο: ὑπολάμβανε. Fl. 21.\nτοῦτ’: τουτέστι τὸ Ἑλληνικὸν φρόνημα. B. τὸ ὑπείκειν τῇ ἀνάγκῃ. Gu. Fl. 9. 21. 56. 59. τὸ ὑπεῖκον τοῖς σοφοῖς. Fl. 17. 34.\n490.ὀργὴ γὰρ ἅμα: πρὸς τῷ εἶναί σε γέροντα καὶ ὀργίλος εἶ. διὰ τοῦτο, φησὶ, παραιτῇ τὰ αὐτὰ τοῖς σοφοῖς φρονεῖν, ἐπεὶ συνελθοῦσα τῷ γήρᾳ σου ἡ ὀργὴ ἀπαίδευτόν σε ποιεῖ· ὡς καὶ Σοφοκλῆς ὀργὴ γέροντος ὥστε μαλθακὴ κοπὶς ἐν χειρὶ θήγει, σὺν τάχει δ’ ἀμβλύνεται. Ἄλλως. ἡ ὀργή σου καὶ τὸ γῆράς σου ἅμα γεγονότα οὐ σοφόν σε ποιεῖ· αὐτὸ γὰρ καθ’ ἑαυτὸ τὸ γῆρας μελαγχολικώτερόν ἐστι τῆς νεότητος· εἰ δὲ συμβῇ τοὺς γέροντας ὀργισθῆναι, διπλάσιον γίνεται τὸ κακόν. τὸ γῆράς σου οὖν, φησὶν, ἅμα ὀργῇ γεγονὸς οὐ σκοπεῖ τὸ δέον. A. B.M.I.\nὀργὴ γάρ: εἰκότως οὐ κτήσῃ. Gu.\nἅμα: συνελθόντα. Gu.\nσοφόν: φρόνιμον. Gr. σε ποιεῖ, ἀλλ’ ἀνόητον καὶ τὸν τοῦ προσήκοντος λόγον οὐ ποιούμενον· σοφοῦ γὰρ ἀνδρὸς τὸ τιμᾶν τοὺς προσήκοντας. Gu.\n491.πρὸς τόνδ’ ἀγών: οἷον ἡ περὶ τὸν Ὀρέστην μητροκτονία οὐ δεῖται ἀγῶνος σοφίας· προῦπτος γὰρ ἡ κρίσις· ὥστε μάτην ἡμᾶς οὐ σοφοὺς ἀπεκάλεσας. οὐ σοφισμάτων γὰρ προσδεῖται ἡ κρίσις, τουτέστιν, οὐ καιρὸς ἡμᾶς περὶ σοφίας ἀγωνίζεσθαι· περὶ γὰρ μητροκτονίας ἐστὶν ὁ λόγος· ὥστε μάτην ἡμᾶς σοφοὺς ἀπεκάλεσας. Ἄλλως. ἐπεὶ εἶπεν ὁ Μενέλαος, καὶ τὸ γῆρας οὐ σοφὸν, φησὶν ὁ Τυνδάρεως ὅτι τίς χρεία ὅλως σοφίας, ὅπου γε προφανὲς τοῦ Ὀρέστου τὸ πλημμέλημα; A. B.M.I.\nπρὸς τόνδε: τὸν Μενέλαον. Gr. ἢ τὸν Ὀρέστην. ἤγουν τί δεῖ πρὸς τοῦτον φονέα ὄντα ἀγωνίζεσθαι καὶ σπουδάζειν. Gu.\n493.τούτου: τοῦ Ὀρέστου. Gr. Fl.\nἀσυνετώτερος: ἀνοητότερος. Gr. Fl. 9. 17. 21. 56. 59. 76. μωρότερος. Fl. 33.\n494.ἐσκέψατο: οὐ κατενόησεν, οὐ κατέμαθεν. B. ἐνόησε. Gr. Fl. 9. 17. 21. 56. 59. 76.\n495.οὐδ’ ἦλθεν ἐπὶ τὸν κοινόν: ὡς ἐπὶ ὁδοῦ, οὐκ ἐβάδισε κατὰ τὸν Ἑλληνικὸν νόμον· ὁ γὰρ νόμος οὐκ ἐπιτρέπει αὐτόχειρά τινα γίνεσθαι. A. B.M.I.\nκοινὸν νόμον: οὐκ ἦλθεν ἐπὶ τὸν κοινὸν νόμον τῶν Ἑλλήνων, ἤγουν ἐφ’ ᾧ πάντες οἱ Ἕλληνες ὁμογνωμονοῦσιν. Gr. I. κοινὸς γὰρ νόμος Ἑλληνικὸς τὸ τὸν φονέα τῆς χώρας ἐκβάλλειν πρὸς ἑτέραν, ἄχρις ἂν ἐκεῖ κάθαρσιν ἔλαβε καὶ ἀπεπλύνθη τὸν φόνον. Gu.\n496.ἐπεὶ γάρ: ἀφ’ οὗ ἐξέπνευσε τὴν ζωὴν ὁ Ἀγαμέμνων, κάκιστον ἔργον παθὼν δηλονότι, ― οὐ γὰρ ἐπαινέσω ποτὲ, ― ἔπρεπεν αὐτὸν τὸν Ὀρέστην ἐπιθεῖναι δικαίαν τιμωρίαν τοῦ αἵματος. πρέπουσαν δὲ καὶ ὁσίαν δίκην φησὶ τὸ φυγαδεῦσαι μόνον. I.\n497.πληγείς: οὐκ εἶπεν ὑπὸ Αἰγίσθου, ἀλλὰ τὴν δοῦσαν τὴν ἀρχὴν αἰτίαν ἡγήσατο, ὅπερ ἔχθιστον ἔργον, πληγῆναι τὸν Ἀγαμέμνονα ὑπὸ τῆς ἰδίας γαμετῆς. A.B.C. M.\nθυγατρός: ὑπό. B.\nὑπὲρ κάρα: ὑπεράνω τοῦ κάρα. Gu.\n500.αἵματος: ἕνεκα τοῦ φόνου. Gr. Fl. 9. 17. 21. 56. 59. τοῦ φόνου τοῦ πατρικοῦ. Gu.\n501.ὁσίαν: ἀντὶ τοῦ πρέπουσαν. ταύτην ὁσίαν δίκην φησὶ τὸ φυγαδεῦσαι μόνον αὐτήν. B. ἔννομον. Gu. δικαίαν. Fl. 56. πρέπουσαν. Fl. 21.\nὁσίαν διώκοντα: ἀντὶ τοῦ κατηγοροῦντα. καὶ οὕτως δὲ, φησὶ, τοῦ κακοῦ τὸ σῶφρον ἐπελέξατο διώκων καὶ μὴ φονεύων, καὶ τὴν πρέπουσαν τιμωρίαν ἀπῄτησεν ἂν ἐκβαλὼν τὴν μητέρα, καὶ νόμῳ πειθαρχῶν ἐφαίνετο, ἢ ὅτι ἀνθ’ ἧς ὑπέμεινε συμφορᾶς ἔδοξεν εἶναι σώφρων. A. B. C.M.I.\nδιώκοντ’: ἐξορίζοντα. Gr. Fl. 9. 17. 21. 34. 56. 59. 76. κατηγοροῦντα. Gu.\nἐκβαλεῖν: ἀπώσασθαι. Gu. Fl. 9. 17. 21. 56. 76.\n502.τὸ σῶφρόν τ’ ἂν ἔλαβε: τουτέστι καὶ σωφρόνως καὶ ἐγκρατῶς ἔμελλε τὰ τῆς συμφορᾶς τιμωρεῖσθαι, ἢ σῶφρον εἶπε τὸ μέτριον, συμφορὰν δὲ τὴν τιμωρίαν, ἵν’ ᾖ, μετρίως γὰρ ἂν τὴν τιμωρίαν ἐλάμβανε φυγῇ ζημιώσας αὐτήν· μετριωτέρα γὰρ αὕτη ἡ τιμωρία τοῦ θανάτου. A. B.C.M I. Ἄλλως. εἰ τοιαύτῃ συμφορᾷ ἦν προστρεψάμενος φυγῇ τε ζημιώσας τὴν μητέρα, οὕτως ἂν ἔδοξε σωφρόνως κεχρῆσθαι τῇ τιμωρίᾳ τῇ περὶ τῆς συμφορᾶς τοῦ πατρὸς ἢ τῆς μητρός. A.B.M.I.\nτὸ σῶφρον: τὸ μέτριον. Gr. Fl. 9. 17. 21. 34. 56. 59. 76. τὸ φρόνιμον. Gu.\nτῆς συμφορᾶς: τοῦ συμβεβηκότος. Gr. Fl. 9. 17. 21. 56. 59. τῆς μανίας, τιμωρίας. Gu.\n503.καὶ τοῦ νόμου τ’ ἄν: ὡς νόμοις πειθαρχῶν. I.\nεἴχετ’: ἥπτετο. Gr. Fl. 9. 17. 21. 34. 56. 59. 76. ἤγουν κατὰ τοὺς νόμους ἂν ἔπραττεν. Gu.\nεὐσεβής: ἀσέβεια γὰρ τὸ μητροκτονεῖν, ὥσπερ εὐσέβεια τὸ ταύτην αἰδεῖσθαι. Gu.\n504―507.νῦν δ’ εἰς τὸν αὐτόν: νῦν δὲ εἰς τὴν αὐτὴν τύχην ἦλθε τῇ τύχῃ τῆς μητρός· κακὴν γὰρ νομίζων δικαίως αὐτὴν αὐτὸς χείρων ἐγένετο φονεύσας τὴν μητέρα. ἐρωτήσω δὲ τοσοῦτόν σε, ὦ Μενέλαε. Ι.\n505.νῦν δ’ εἰς τὸν αὐτόν: εἰς τὴν αὐτὴν ἁμαρτίαν· καὶ γὰρ παρανόμως ἐφόνευσε. πλέον δὲ τοῦτο κακόν· οὐ γὰρ ἴσον ἐστὶ τὸ γυναῖκα φονεῦσαι ἄνδρα καὶ υἱὸν μητέρα· ὁ μὲν γὰρ φύσει ἐστὶν υἱὸς, ὁ δὲ ἀνὴρ συγγενής. A.B.I.\n508.εἰ τόνδε: καθ’ ὑπόθεσίν ἐστιν ὁ λόγος, καὶ ὡς ἐν παραδείγματι ταῦτά φησι, τὸν τυχόντα τιθεὶς εἰς παράδειγμα. B.M.I. ἀντὶ τοῦ εἴ τινα. τοῦτον δὲ ὡρισμένον ἔλαβεν ἀντὶ ἀορίστου τοῦ τινά. B.I. εἰ τοῦτον φονεύσειεν ὁμόκοιτος γυνὴ, καὶ ὁ τούτου παῖς πάλιν ἀνταποκτενεῖ τὴν μητέρα, κἄπειτα ὁ ἐξ ἐκείνου γεννηθεὶς διὰ φόνου τὸν φόνον λύσει καὶ ἐλευθερώσει, ποῦ τῶν κακῶν προχωρήσει τὸ τέλος; I.\n509.μητέρ’ ἀνταποκτενεῖ: εἶτα ὁ ἐξ ἐκείνου γενόμενος ἐκδικήσει τὸ προγονικὸν αἷμα. A.B.M.\n511.πέρας δὲ ποῖ κακῶν: τὸ δὲ ποῖ ἀντὶ τοῦ δή. A.\n512.―515.καλῶς ἔθεντο: καλῶς ἐνομοθέτησαν ταῦτα οἱ ἔκπαλαι νομοθέται· οὐ συνεχώρουν ἐλθεῖν εἰς ὄψιν καὶ θέαν, οὐδ’ εἰς ἀπάντησιν τὸν ἀποκτείναντά τινα, φυγαῖσι δ’ ὡσίουν, ἀντὶ τοῦ ἐκάθαιρον, ὁσίους καὶ καθαροὺς ἐποίουν· τὸ γὰρ μὴ ἀνταποκτείνειν ὅσιον ἐνόμιζον. οἱ γράφοντες ἀνταποκτείνειν ἀγνοοῦσι τὰ μέτρα. διὸ ἀποκτείνειν γράφων οὕτω λέγε· ὡσίουν δὲ καὶ ἐκάθαιρον ἐκεῖνον ἐν φυγαῖς, οὐκ ἐν τῷ ἀποκτείνειν δέ. τὸ μή ἀντὶ τοῦ οὔ. I.\n514.αἷμ’ ἔχων κυρεῖ: ἀντὶ τοῦ ἔνοχος αἵματος. εὐκτικὸν δέ ἐστι κυροῖμι κυροῖς κυροῖ B.M. ἔγκλημα φόνου ὑπάρχει ἔχων, ἤγουν ἔχει. Gr. Fl. 9. 17. 21. 34. 56. 59. 76.\n515.φυγαῖσι: ἀντὶ τοῦ ἐκάθαιρον, ὁσίους καὶ καθαροὺς ἐποίουν. M. ἀντὶ τοῦ ἐνωσίουν, χωρὶς αἵματος ὡσίουν, ἐκάθαιρον, ὁσίους καὶ καθαροὺς ἐποίουν. τὸ δὲ μὴ ἀνταποκτείνειν ὅσιον εἶναι ἐνόμιζον. A.C.\nφυγαῖσι δ’ ὁσιοῦν: ὅσιον νομίζειν. ἀπὸ κοινοῦ τὸ ὅσιον. M. ἀντὶ τοῦ φυγῇ, ἤγουν ἐξορίᾳ. Gr.\nὡσίουν: ἐκάθαιρον. Gr. ἐδικαίουν, ἐτίμων. Gu. ἄξιον ἔκρινον. Fl. 33.\nἀνταποκτείνειν: ἐν τῷ. Gu. οὐχὶ δὲ τὸ ἀνταποκτείνειν. Gr. οὐχ ὡσίουν. Gu.\n516.ἀεὶ γάρ: διόλου γὰρ ὁ ὕστερος ἀπέκειτο ἐνέξεσθαι, ἤγουν ἔνοχος ἔσεσθαι τοῦ φονευθῆναι. I.\nἕξεσθαι: ἀντὶ τοῦ ἐνέξεσθαι. M.\n517.τὸ λοίσθιον: τὸ ἔσχατον, τὸ ἀφ’ ἑτέρου εἰς ἕτερον μεταβαῖνον. Ὅμηρος λοῖσθος ἀνὴρ ὥριστος. εἷς δὲ, φησὶν, ὁ πρὸς τῷ τέλει ἤμελλεν εἶναι μεμιασμένος ὕστερος, ὁ μηκέτι ἔχων ἕτερον μεθ’ ἑαυτὸν, οἷον εἶς ἕνα φονέα κατὰ διαδοχήν. καὶ οὐδείς ἐστι μύσους αἴτιος ἐν ᾧ φονεύεσθαι μέλλει, εἰ μὴ εἷς. ἐκεῖνος μέντοι ὁ μὴ φονευθησόμενος μεμιασμένος ἐστὶν ὁ πρὸς τῷ τέλει. A. B.C. M.I.\nτὸ λοίσθιον: τὸ ἔσχατον μίασμα λαμβάνων διὰ τῶν χερῶν, ἤγουν ἔσχατος φονεύων. Gr. Fl. 9. 17. 21. 56.\n518.―525. Ἐγὼ δὲ μισῶ τὰς ἀνοσίους καὶ ἀδίκους γυναῖκας, μισῶ δὲ πρώτην τὴν ἐμὴν θυγατέρα, ἥ τὸν ἑαυτῆς ἐφόνευσεν ἄνδρα, καὶ τὴν Ἑλένην, τὴν σὴν γυναῖκα, οὐδέποτ’ ἐπαινέσω, οὐδὲ προσλαλήσαιμι· οὐδὲ σὲ ἐπαινῶ ἐλθόντα εἰς Τροίαν κακῆς γυναικὸς χάριν. βοηθήσω δ’ ὅσον δύναμαι τῷ νόμῳ, τὴν θηριωδίαν καὶ μιαιφονίαν ταύτην καταπαύων, ἥ γῆν τε καὶ πόλεις διόλου διαφθείρει. I.\n521.οὐδὲ σὲ ζηλῶ: ζηλῶ τὸ μακαρίζω· ἐνταῦθα δὲ ἀντὶ τοῦ ἐπαινῶ. ἐπεὶ γὰρ πλησιάζουσιν ἀλλήλοις τρόπον τινὰ τὸ ἐπαινεῖν καὶ τὸ μακαρίζειν, οὐκ ὀκνεῖ λαμβάνειν τὸ ἕτερον ἀντὶ τοῦ ἑτέρου. Gr. I.\n523.ἀμυνῶ δ’ ὅσον: ἐπειδὴ γὰρ νόμος ἦν μὴ δι’ ἑτέρου φόνου τοὺς φονεῖς κολάζειν, ἀλλὰ φυγῇ, οὗτος δὲ παραβὰς τὸν νόμον ἀπέκτεινε τὴν μητέρα τὸν ἴδιον ἄνδρα φονεύσασαν, ἀμυνῶ καὶ βοηθήσω αὐτὸς τῷ παραβαθέντι ὑπ’ αὐτοῦ νόμῳ. ἐξ ὧν γὰρ θέλω τοῦτον τιμωρηθῆναι, παύω τοὺς ἄλλους τῶν ἴσων. Gu. οὐ χρὴ δὲ γράφειν ἀμύνω ἐπὶ ἐνεστῶτος, (μακρὰ γάρ ἐστιν ἐπὶ τοῦ ἐνεστῶτος τὰ διὰ τοῦ υνω ῥήματα) ἀλλ’ ἀμυνῶ ἐπὶ μέλλοντος· οὕτω γὰρ ἁρμόζεται τῷ μέτρῳ. ὁ γὰρ μέλλων τῆς ε΄ συζυγίας τῶν βαρυτόνων τὰ ἀμετάβολα, φασὶ, τηρεῖ μετὰ συστολῆς τῆς παραληγούσης καὶ περισπωμένου τοῦ τόνου. I.\n524.τὸ θηριῶδες τοῦτο: τοῦτο διὰ τὸ λεγόμενον περὶ τῶν ἐχιδνῶν ὅτι μετὰ τὴν συνουσίαν φονεύει τὸν ἄρρενα ἡ ἔχιδνα, οἱ δὲ γεννώμενοι, ὥσπερ τιμωρούμενοι τὸν τοῦ πατρὸς φόνον, διατρήσαντες τὴν κοιλίαν τῆς μητρὸς καὶ φονεύσαντες αὐτὴν γεννῶνται, ὥς φησι Νίκανδρος ἐν τοῖς Θηριακοῖς· οἷς ὅμοιόν ἐστι καὶ τὸ κατὰ τὸν Ὀρέστην καὶ τὴν Κλυταιμνήστραν. A. B.M.I.\n526.ἐπεί: εἰ δὲ μὴ, τίνα ψυχὴν εἶχες, ὦ τάλας, τότε, ὁπότε ἡ μήτηρ ἐξέβαλε τὸν μαστὸν παρακαλοῦσά σε; ἐγὼ μὲν οὐ θεασάμενος τὰ ἐκεῖ γενόμενα κακὰ διὰ δακρύων δαμάζω τὸν γεροντικὸν ὀφθαλμὸν ὁ ἄθλιος. I.\nἐπεὶ τίν’ εἶχες: ἀποστροφὴ τὸ σχῆμα. I. πρὸς τὸν Ὀρέστην ἰδίως ἀπέστρεψε τὸν λόγον, καὶ διαλέγεται πρὸς αὐτὸν ὁ περὶ τούτου πρὸ ὀλίγου ἐγκαλῶν τῷ Μενελάῳ. B.I.\n528.οὐκ ἰδών: καίπερ, φησὶν, ἐγὼ μηδὲ γενόμενος θεατὴς τῶν κακῶν τούτων ὅμως δακρύω, σὺ δὲ θαυμαστὸς εἶ τῆς ἀπηνείας ὁ καὶ πρὸς τὴν θέαν ἀντισχών. A. B.C.\n530.ἓν οὖν λόγοισι: ὅ ἐστι κεφάλαιον ἔχω προσθεῖναι τοῖς ἐμοῖς λόγοις. ὁμορροθεῖ δὲ ἀντὶ τοῦ ἀκολουθεῖ καὶ συμφωνεῖ. θέλει δὲ εἰπεῖν ὅτι τοῖς ἐμοῖς λόγοις ἐκεῖνο ἔχω προσθεῖναι τὸ κεφάλαιον, τὸ ὑπὸ θεῶν μισεῖσθαί σε πλανώμενον. A. B.C. M.I.\nλόγοισι τοῖς ἐμοῖς: οἷς νῦν κατὰ σοῦ χρῶμαι. Gu.\nὁμορροθεῖ: ὁμολογεῖ. Gr. συνεισέρχεται, συνᾴδει καὶ ἀποφαίνει τούτους εὐλόγους. Gu. ὁμολογεῖ, συνᾴδει, δηλονότι ὅτι ἐγώ φημί σε ἀδίκως πρᾶξαι. Fl. 21. 34. ἐπέρχεται, ὁμοφωνεῖ. Fl. 33.\n531.μητρὸς δίκας: τὰς ὑπὲρ τῆς μητρός. Gr. Fl. 9. 17. 21. 56. 76.\n532.μανίαις: ὑπὸ μανιῶν. Gr.\nἀλαίνων: πλανώμενος. Gr. I.\nφόβοις: φόβων. Gr.\nτί: κατὰ τί. Gr.\nτί μαρτύρων: ἀντὶ τοῦ οὐ δεῖ με πλείονας ζητεῖν μάρτυρας· αὐτὰ δυνατὸν καθορᾶν τὰ πράγματα. A. C. τουτέστιν οὐ δεῖ με ζητεῖν μάρτυρας τοῦ μισεῖσθαί σε παρὰ τῶν θεῶν ὡς ἀνόσια δεδρακότα· βλέπω γάρ σε μαινόμενον, ὅπερ παρὰ τῶν θεῶν ἐπιόν σοι δείκνυσι πᾶσιν, ὡς, εἰ μὴ κακὸν εἰργάσω, οὐκ ἂν εἰς τοιαύτην δυστυχίαν ἐνέπεσες. Gu.\n534.―537.ὡς οὖν ἂν εἰδῇς: ἀντὶ τοῦ ἵνα οὖν μάθῃς. B.M. ἵνα δὲ μάθῃς, ὦ Μενέλαε, μὴ θέλε πράσσειν ἐναντία τοῖς θεοῖς, χρῄζων ὠφελεῖν τὸν Ὀρέστην, ἀλλ’ ἄφες αὐτὸν διὰ πετρῶν ὑπὸ τῶν πολιτῶν φονευθῆναι, ἢ, εἰ μὴ ποιήσεις τοῦτο, ὅπερ σοι λέγω δηλονότι, μὴ διέρχου διὰ τῆς τῶν Λακεδαιμονίων γῆς. I.\n537.Σπαρτιάτιδος: Σπάρτη ἡ προηγουμένη πόλις τῆς Λακεδαιμονίας. ὁ ἀπὸ ταύτης Σπαρτιάτης, καὶ ἐπὶ θηλυκοῦ ἡ Σπαρτιᾶτις διὰ τοῦ ι, ὃ κλίνεται τῆς Σπαρτιάτιδος. σπάρτον δὲ τὸ σχοινίον, ὡς παρ’ Ὁμήρῳ σπάρτα λέλυνται καὶ ἡ σπάρτος ἐπὶ θηλυκοῦ. ἀφ’ οὗ τὸ κόσμει ἅν ἔλαχες σπάρτον καὶ τὴν λίθον ποτὶ τὰν σπάρτον ἄγε. Gr. I.\nΣπαρτιάτιδος χθονός: ἣν αὐτός σε κηδεύσας εἰς προῖκα ἔδωκα. Gu.\n538.θυγάτηρ δ’ ἐμή: ἡ δὲ ἐμὴ θυγάτηρ ἀποθανοῦσα ἔπαθε δικαίως. ἀλλ’ οὐ παρὰ τούτου πρέπον ἦν τὴν Κλυταιμνήστραν ἀπὸθανεῖν. ἐγὼ δὲ κατὰ τὰ ἄλλα μακαριστὸς ὑπάρχω ἀνὴρ, χωρὶς εἰς τὰς θυγατέρας· κατὰ τοῦτο δὲ οὐκ εὐτυχῶ. I.\nἔπραξεν ἔνδικα: ἔπαθε μὲν δίκαια, καθὸ ἀπέθανε, καὶ δικαίαν τιμωρίαν δέδωκε· καθὸ δὲ ὑπὸ τούτου ἀπέθανεν, ἠδίκηται. A. B. M.I.\n540.μακάριος: εὐγενὴς, πλούσιος, τίμιος πᾶσι καὶ πρὸς ἔσχατον γήρως ἰών. Gu. Fl. 6.\nπέφυκα: γέγονα. Gr. Florr.\n541.τοῦτο: ἀντὶ τοῦ εἰς τοῦτο. M. πλὴν εἰς τοῦτο. B.\n542.ζηλωτὸς ὅστις: μακαριστὸς ὁποῖος εὐτύχησεν εἰς τέκνα, καὶ μὴ μεγάλας καὶ φανερὰς καὶ ὁμολογουμένας βλάβας ἔλαβε. I.\n543.ἐπισήμους: μεγάλας ἢ φανερὰς καὶ ὡμολογημένας. B. M. διαδήλους. Gr. φοβερὰς, μεγάλας. Gu.\nἐκτήσατο: ἀπὸ τούτων. Gu.\n544.ὦ γέρον: ἐγὼ φοβοῦμαι λέγειν πρὸς σὲ, ὅπου μέλλω σε καὶ τὴν σὴν φρένα καὶ διάνοιαν λυπήσειν. ἐγὼ μὲν φονεύσας τὴν μητέρα ἀνόσιος ὑπάρχω, τιμωρῶν δὲ τῷ πατρὶ ὅσιός εἰμι, καθ’ ἕτερον ὄνομα τοῦ ἀνοσίου (ἐπεὶ ἐναντίον τοῦ ἀνοσίου τὸ ὅσιον). ἀνόσιος μέν εἰμι τὴν μητέρα κτανὼν, τετύχηκα δὲ τοῦ ὁσίου ὀνόματος καθ’ ἕτερον μέρος, τὸν πατέρα ἐκδικήσας. I. Ἄλλως. ἐγὼ μὲν κτανὼν τὴν μητέρα ἀνόσιός εἰμι, τιμωρῶν δὲ τῷ πατρὶ πάλιν ὅσιός εἰμι, ἕτερον ὄνομα τοῦ ἀνοσίου. Gr. I.\nδειμαίνω: δέδοικα λέγειν· ἴσως γάρ σε λυπήσω. M.\n545.ὅπου; ἀντὶ τοῦ ὁπότε, τοπικὸν ἀντὶ χρονικοῦ. Gr. Fl. 6. 9. 21. 56. 59. 76. ἐπειδὴ, ἢ ἐν ᾧ Gu.\n547.ἕτερον ὄνομα: καθ’ ἕτερον ὄνομα, οἷον κατὰ τὸ ἐναντίον τοῦ ἀνοσίου τὸ ὅσιον, ἀνόσιος μέν εἰμι τὴν μητέρα κτανὼν, τετύχηκα δὲ τοῦ ὁσίου ὀνόματος καθ’ ἕτερον τρόπον, ἢ τὸν πατέρα ἐκδικήσας. A.B. C.M.\nτμωρῶν: βοηθῶν. Gu. Fl. 6. 9. 17. 21. 59. ἐκδικῶν, βοηθῶν. Fl. 56.\n548.―554.ἀπελθέτω δὴ τοῖς λόγοισι: ὅ ἐστιν ἀπόστα καὶ δεόντως ἀπολογήσομαι. A.C.M. Ἄλλως. ἀντὶ τοῦ σὺ ἀναχώρει, καὶ τὰς ἀληθείας ἐρῶ, καὶ δεόντως ἀπολογήσομαι. A. B.C.M.I. ἀπίτω μακρὰν τοῖς ἐμοῖς λόγοις τὸ σὸν γῆρας, ὅ με κωλύει τοῦ λέγειν, καὶ τότε κατὰ τάξιν ἐλεύσομαι· νῦν δὲ φοβοῦμαι τὸ σὸν γῆρας. τί με ποιῆσαι ἔπρεπε; δύο γάρ τινα πράγμασιν ἀντίθες δυσίν· ὁ μὲν πατὴρ ἔσπειρέ με, ἡ σὴ δὲ παῖς ἐγέννησεν, ὡς ἄρουρα τὸ σπέρμα παρ’ ἄλλου λαβοῦσα· τέκνον δὲ χωρὶς πατρὸς οὔποτ’ ἂν εἴη. I.\n549.ἐκπλήσσει: ἐξίστησι. Gr. ἀντὶ τοῦ ἐξίστησι τοῦ λέγειν. M. ἐξίστησι. Gr. μετὰ φόβου. Gu. ἐξίστησι, ἐκβάλλει μετὰ φόβου. Fl. 6. 9. 10. 17. 21. 34. 56. 59. 76.\nλόγου: λογισμοῦ. Gu.\n550.καθ’ ὁδὸν εἶμι: κατὰ τάξιν (τοῦ λόγου add. Gu.) πορεύσομαι (ἤγουν διηγήσομαι add. Gu.). Gr. ἤγουν κατὰ μέρος λέξω Fl. 21. τῷ λόγῳ προβαίνω. B. M. Fl. 10.\nτρίχα: τὴν πολιάν. Gu. Fl. 33.\n551.δύο γὰρ ἀντίθες δυοῖν: δύο πράγματα δυσὶ πράγμασιν ἀντίθες, τῷ πατρὶ μὲν τὸ σπέρμα, τῇ μητρὶ δὲ τὴν ἄρουραν. A.C. παράθες. Gr. Fl. 6. 9. 17. 34. 56. 59. 76. ἤγουν τὸν πατέρα καὶ τὸ σπέρμα, καὶ τὴν μητέρα καὶ τὴν γένναν. Fl. 6.\n552.ἐφύτευσεν: ἐγέννησεν. Gr. Fl. 6. 9. 17. 21. 56. 59. 76. τίκτει, ἀντὶ τοῦ ἔτεκε. Gr. Florr. iidem.\n553.ἄρουρα: ἡ ἠροτριασμένη γῆ. χέρσος δὲ ἡ ἀνήροτος καὶ ἀνέργαστος. Gr. Fl. 6. 9. 17. 34. 55. 59. 76.\n554.ἄνευ δὲ πατρός; λέγεταί τις αὐτοῦ εἰπόντος τοῦτο εἰρηκέναι ἄνευ δὲ μητρὸς, ὦ κάθαρμ’ Εὐριπίδη; A.B.C. M.I.\nἄνευ δὲ πατρός: τιθεὶς τὸν πατέρα καὶ τὴν μητέρα, καὶ ἀντιτιθεὶς αὐτοῖς τῷ μὲν τὴν σπορὰν, τῇ δὲ τὸν τόκον, δείκνυσι τὸν πατέρα μείζονα τῆς μητρὸς διὰ τὸ πρωταίτιον τοῦτον εἶναι τῆς εἰς φῶς αὐτῷ προαγωγῆς. δέον τῆς ὑποστάσης γονὰς εἰπεῖν, τροφὰς εἶπεν. Gu. I.\n556.ὑποστάσης: ἀπὸ μεταφορᾶς τῶν κιόνων. καὶ γὰρ ὑφίσταται τὸ βάρος. C.\n557.ἡ σὴ δὲ θυγάτηρ:―αἰσχύνομαι γὰρ μητέρα λέγειν ἐμὴν — ἰδίοις γάμοις, ἤγουν λαθραίοις, καὶ οὐ νενομισμένοις ἦλθεν εἰς ἀνδρὸς κοίτην. I.\n558.ἰδίοισιν: τοῖς οὐ νενομισμένοις, τοῖς λαθραίοις. A. B. κρυφίοις. Gr. κεκρυμμένοις, λαθραίοις, ἑταιρικοῖς. Gu.\n559.εἰς ἀνδρὸς ᾔει λέκτρα: τὸ ἀνδρὸς διπλῶς νοητέον ἤ τοῦ τὸ ἀνδρὸς διπλῶς νοητέον, ἢ τοῦ Αἰγίσθου, ἢ τοῦ Ἀγαμέμνονος. καὶ ἐπὶ μὲν τοῦ Αἰγίσθου οὕτως· ἡ σὴ θυγάτηρ, ὦ Τυνδάρεως, εἰς ἀνδρὸς ᾔει λέκτρα ἐν λαθραίοις γάμοις, τουτέστι συνῆν λαθραίως Αἰγίσθῳ μοιχευομένη· ἐπὶ δὲ τοῦ Ἀγαμέμνονος οὕτως· ἡ σὴ θυγάτηρ ἐν ἰδίοις ὑμεναίοις, καὶ οὐχὶ σώφροσι, τουτέστι λαθραίως μοιχευομένη Αἰγίσθῳ, εἰς λέκτρα τοῦ Ἀγαμέμνονος ἧκεν, ὅτε ἐπανῆκεν ἐκ Τροίας καὶ οὐκ ᾐδεῖτο. Gu. I.\n562.ἐμαυτὸν ἤν λέγω: ἐὰν ἐκείνην, φησὶ, λέγω κακῶς, ἐμαυτὸν ἐρῷ κακῶς· λέξω δ’ ὅμως. A. B.C. M.I. ἐμαυτὸν ἐξερῶ κακῶς, ἀντὶ τοῦ ἐρῶ, ἤν λέγω ἐκείνην κακῶς. Gr.\nἐπὶ δ’ ἔθυσα: ἀπρεπῶς ἔφρασεν ἔθυσα δὲ καὶ ἐπὶ τούτῳ τὴν μητέρα, ἢ τάχα ἵνα δείξῃ ὅτι εὐσεβῶς διεπράξατο φονεύσας αὐτὴν, ἔφη τὸ ἔθυσα. τὸν Αἴγισθον μὲν ἔκτεινα, ἐπὶ τούτῳ δὲ καὶ τὴν μητέρα ἔθυσα. A. B.C.M.I.\nἐπὶ δ’ ἔθυσα: οὐ καλῶς λέγεις· πρῶτον γὰρ ἐκείνην ἔκτεινεν, εἶτα καὶ τὸν Αἴγισθον, ἐξ ἀγρῶν ἐπανελθόντα, καθά φησι Σοφοκλῆς. Gu. Bar.\nἐπί: αὕτη ἡ ἐπί λύπην σημαίνει, οἷον ἔπραξα ἓν αἰσχρὸν, καὶ οὐκ ἤρκει τοῦτο, ἀλλ’ ἐπὶ τούτῳ ἔπραξα καὶ ἄλλον. Fl. 21. ἐφόνευσα. Gu. Fl. 6. 9. 17. 21. 34. 56. 59. 76.\n563.τιμωρῶν: βοηθῶν. Gr. Fl. 6. 9. 17. 21. 56. 59. 76.\n564.ἐφ’ οἷς δ’ ἀπειλεῖς: τὸ σχῆμα κατὰ ἀντίστασιν. I.\nἐφ’ οἷς: δι’ ἅ. Gr. Fl. 6. 9. 17. 21. 56. 59. 76.\nπετρωθῆναι: λίθοις βληθῆναι. Gr. Florr. iidem. λιθασθῆναι. Gu.\n566.ἐς τόδ’ ἥξουσιν θράσους: εἰς τὴν θρασύτητα ταύτην. (ἤγουν τὸ ἀποκτείνειν τοὺς ἀλόχους add. Florr.) Gr. Fl. 6. 9. 17. 21. 56. 76.\n567.ἄνδρας φονεύειν: λέγω εἰς τὸ φονεύειν τοὺς ἄνδρας. Gr. Florr. iidem.\nκαταφυγάς: ἵνα μὴ ὑπ’ αὐτῶν φονευθεῖεν. Gu. Fl. 6. ἐὰν μὴ ἀποκτείνουσιν αὐτάς. Fl. 21.\n568.ἔλεον: ὡς σὺ φὴς, ὅτι χρὴ ποιεῖν. Fl. 21.\nθηρώμεναι: λαμβάνουσαι. Gr. Fl. 6. 9. 17. 21. 33. 56. 59. 76. ἀγρεύουσαι, ἕλκουσαι. Gu.\n569.παρ’ οὐδὲν αὐταῖς ἦν: ἐν ὀλίγῃ προφάσει καὶ πάρεργον ἦν αὐταῖς τοὺς ἰδίους ἄνδρας φονεύειν. A. B.CM. I. εἴπερ ἔμελλεν αὐταῖς, φησὶν, εἰς ἔγκλημα μόνον περιίστασθαι τὰ τῆς τιμωρίας, ἀκωλύτως ἂν ἐχώρουν κατὰ τῶν ἀνδρῶν. A. B.M.I.\nπαρ’ οὐδέν: κατ’ οὐδὲν, ἐν οὐδενὸς μοίρᾳ. Gr. Fl. 6. 9. 17. 21. 59. 76. ἐν ὀλίγῃ προφάσει. Fl. 10. ἤγουν οὐ μέγα νομίζοιεν ἂν ἀποκτείνειν τοὺς πόσεις. Fl. 21.\nἦν ἄν: ἀντὶ τοῦ εἴη ἄν. Gr. Florr. iidem.\nὀλλύναι: φθείρειν. iid.\nπόσεις: τοὺς ἄνδρας. iid.\n570.ἐπίκλημ’: ἀντὶ τοῦ ἔγκλημα, τουτέστιν ἐγκαλουμέναις αὐταῖς προβαλλομέναις καὶ προφασιζομέναις ὅ τι δήποτε· καὶ αὕτη γὰρ προεφασίζετο τὰ κατὰ τὴν Ἰφιγένειαν, ὅτι διὰ τοῦτο ἀνεῖλεν αὐτὸν, ὅτι ἐν Αὐλίδι ἐσφαγίασεν Ἰφιγένειαν. A.B.M. I. ἔγκλημα. Gr. κατηγόρημα, κατηγορίαν αὐτῶν. Gu.\nὅ τι τύχοι: διὰ τὴν τυχοῦσαν αἰτίαν. Gr.\n571.δεινά: χαλεπά. Gr. Fl. 6. 9. 17. 21. 34. 55. 59. 76.\nκομπεῖς: μεγαλορρημονεῖς. I. μετὰ τύφου προφέρεις. Gu. Fl. 6. μεγαλαυχεῖς. Fl. 21. λέγεις. Gu.\nτόνδε τὸν νόμον: τὸ μὴ τοὺς ἄνδρας φονεύειν διά τινα πρόφασιν. Gu. Fl. 6.\nνόμον: τὴν τάξιν. Gr. Fl. 6. 9. 17. 21. 55. 59. 76. συνήθειαν. Gu.\n572.μισῶν δέ: ἐνδίκως δὲ μισῶν τὴν μητέρα ἀπώλεσα. Gr. Florr. iidem.\n573.μεθ’ ὅπλων: μετὰ τοῦ στρατοῦ. Gr. μετὰ στρατείας. ὁπλίτην. Gu.\n574.πάσης ὑπὲρ γῆς: ἡ γὰρ ἁρπαγὴ τῆς Ἑλένης πάσης τῆς Ἑλλάδος ἦν ἀτιμία. Gu.\nστρατηλάτην: στρατοπεδεύοντα. Gu.\n575.προὔδωκε: κατέλιπε. Gr. Fl. 6. 9. 17. 21. 34. 56. 59. 76.\nἔσωσεν: ἐφύλαξεν. Gr. Florr. iidem.\nἀκήρατον: ἄφθαρτον. Gu. ἀμίαντον. Gr. Florr. iidem.\n576.ἐπεὶ δ’ ἁμαρτοῦσα: ἐπεὶ δὲ ᾔσθετο μοιχευθεῖσα, οὐχ ἑαυτὴν ἐτιμωρήσατο, δέον τοῦτο ποιεῖν, ἀλλ’ ἵνα μὴ δίκας ἀπαιτηθῇ τῆς μοιχείας, προτέρα ἐφόνευσε. A. B.C.M.I.\nἐπεὶ δ’ ἁμαρτοῦσα: ἀφ’ οὗ ἁμαρτίαν ποιήσασα ἐνόησε. Gr. Fl. 6. 9. 17. 21. 56. 59. 76. διὰ τῆς μοιχείας. Gu.\nδίκην: τιμωρίαν. Gr. Florr. iidem.\n577.ὡς μὴ δίκην: ἤγουν ἵνα μὴ ὑπὸ τοῦ ἁνδρὸς κολασθείη. (κολασθῇ Gr.) Gr. Florr. iidem.\n578.ἐζημίωσε: ἁρμοδίως καὶ οἰκείως ἡ λέξις ἐνταῦθα κεῖται· εἰ γὰρ ἡ ζημία ζωῆς ἐστι μείωσις καὶ ἐλάττωσις, εἰκότως ζημιοῦν τινὰ λέγεται ὁ θανάτῳ τὴν ζωὴν αὐτοῦ ἀφελόμενος. Ι.\nἐζημίωσε: ἠδίκησε. Gr. Florr. iidem. πρωθύστερον. Fl. 6.\n579.πρὸς θεῶν: ἄκουσον δηλονότι· ―ἐν οὐ καλῷ μὲν καιρῷ ἐμνήσθην τῶν θεῶν ἕνεκα φόνου κρινόμενος· — εἰ μετὰ σιωπῆς ἐπήνουν τὰ τῆς μητρὸς, τί ἄν με ἔδρασεν ὁ ἀποθανὼν πατὴρ ἐμός; οὐκ ἄν με μισῶν ἀνετάραττε διὰ τῶν Ἐρινύων; ἢ τῇ μητρὶ παρυπάρχουσι σύμμαχοι αἱ Ἐριννύες, τῷ πατρὶ δὲ τῷ πλέον ἠδικημένῳ οὐ παρυπάρχουσι; Ι.\n580.φόνον δικάζων: περὶ τοῦ φόνου δικαζόμενος. M.\n581.σιγῶν ἐπῄνουν: διὰ τὸ σιγᾶν ἐπῄνουν. Gr. Florr. iidem. πᾶς γὰρ ὁ ἀκούων τι κακὸν αὐτοῦ καὶ σιγῶν δοκεῖ ἐπαινεῖν τοῦτο. Fl. 21.\n582.ἀνεχόρευ’: ἐτάρασσεν. Gr. ἀνεβάκχευε καὶ ἀνέτρεπεν, ἀνεκίνει, παρηνώχλει. Gu. παρεδίδου εἰς μανίαν. M. Fl. 21.\n585.―604.σύ τοι φυτεύσας: Ὁμηρικὸν, ὡς τὸ σοὶ πάντες μαχόμεσθα· σὺ γὰρ τέκες ἄφρονα κούρην. A.B.C. M.I. ὦ γέρον, σὺ γεννήσας θυγατέρα κακὴν, τὴν Κλυταιμνήστραν, ἔφθειρας ἐμέ. διὰ γὰρ τὴν ἐκείνης θρασύτητα πατρὸς ἐγὼ στερηθεὶς μητρὸς ἐγενόμην φονεύς. βλέπεις τὴν Ὀδυσσέως γυναῖκα Πηνελόπην. οὐ κατέκτανε Τηλέμαχος ὁ υἱὸς αὐτῆς· οὐ γὰρ ἐπεγάμβρευεν ἀνδρὶ ἄνδρα· μένει δ’ ἐν οἴκοις ἀμίαντον καὶ σῶφρον τὸ εὐναστήριον. ὁρᾶς τὸν Ἀπόλλωνα, ὃς τὰς μεσομφάλους καθέδρας οἰκῶν τοῖς ἀνθρώποις σαφῆ μαντείαν δίδωσιν, ᾧτινι Ἀπόλλωνι πειθόμεθα κατὰ πάνθ’ ὅσα ἂν λέγῃ ἐκεῖνος· τούτῳ πειθόμενος ἐγὼ τὴν μητέρ’ ἐφόνευσα. ἐκεῖνον τὸν Ἀπόλλωνα νομίσατε ἄδικον καὶ φονεύσατε. ὁ Ἀπόλλων ἔσφαλεν, οὐκ ἐγώ. τί δεῖ με πράττειν; ἢ οὐκ ἔντιμος καὶ ἄξιος ὁ Ἀπόλλων λῦσαί μοι τὸ μίασμα εἰς ἐκεῖνον ἀναφέροντι; ποῦ τις λοιπὸν τράποιτ’ ἂν, εἰ μὴ ὁ κελεύσας θεὸς ῥύσηταί με, ὥστε μὴ ἀποθανεῖν; ἀλλ’ ὅτι μὲν οὐ καλῶς εἴργασται ταῦτα μὴ λέγε, λέγε δ’ ὡς οὐκ εὐτυχῶς ἡμῖν τοῖς δεδρακόσιν. ὅσοις δὲ τῶν ἀνθρώπων οἱ γάμοι συμπίπτουσιν, ἀντὶ τοῦ ἀπαντῶσι καλῶς, ὁ βίος ὑπάρχει μακαριστός· οἷστισι δὲ μὴ διάκεινται καλῶς, καὶ κατὰ τὰ ἔνδον καὶ τὰ ἐκτὸς ἀτυχεῖς ὑπάρχουσιν. I.\n585.φυτεύσας: γεννήσας. Gr. σπείρας. Fl. 33.\nκακήν: κακότροπον. Gr. Fl. 6. 9. 17. 21. 56. 59. 76.\n589.ἐπεγάμει: οὐ γὰρ ἐπὶ τῷ πόσει πόσιν ἕτερον εἰς γάμον ἑαυτῆς ἦγεν. Gr. Florr. iidem. καὶ εἰς γάμον ἐλάμβανεν. Fl. 59. ἤγουν οὐκ ἔλαβεν εἰς γάμους πόσιν ἐπὶ ἑτέρῳ πόσει· καὶ γὰρ ἔζη ὁ ἀνὴρ αὐτῆς. Fl. 21. ἐμίγνυτο ἀπ’ ἀνδρὸς εἰς ἄνδρα. Fl. 33.\n590.μένει: καὶ ἀπόντι τῷ Ὀδυσσεῖ. Gu. Fl. 6.\nὑγιές: ἀντὶ τοῦ ἀμίαντον, σῶφρον. A.B. C.M. τὴν γὰρ κοίτην τοῦ ἀνδρὸς ἀπαράθραυστον διετήρησεν. A.C. ἀδιάφθορον. Gr. Fl. 6. 9. 17. 21. 56. 59. 76. ἀμίαντον, ἄφθαρτον. Gu.\nεὐναστήριον: θάλαμος. Gr. Fl. 6. 9. 17. 21. 34. 56. 59. 76.\n591.ἕδρας: καθέδρας, κατασκηνώσεις. Gr. Fl. 6. 9. 17. 56. 76.\n592.στόμα σαφές: ἀντὶ τοῦ χρησμοὺς ἀληθεστάτους. Gr. Fl. 6. 9. 17. 21. 56. 76.\nνέμει: διαδίδωσιν. M. δίδωσιν. Gr. παρέχει. Gu. Florr. iidem.\n594.τούτῳ πιθόμενος: διὰ τοῦ ι ἐνταῦθα τὸ πιθόμενος. ὅτι δὲ καὶ οὕτω γράφεται παρὰ τοῖς ποιηταῖς δῆλον καὶ ἀπὸ τούτων· Ἡ λίθος ἔστ’ ἀμέθυστος· ἐγὼ δ’ ὁ πότης Διόνυσος. ἢ πιθέτω νήφειν, ἢ μαθέτω μεθύειν.―Gr. I.\n596.χρῆν: πρέπον ἦν. Gr. Fl. 6. 9. 17. 56. 59. ἀντὶ τοῦ δεῖ με ὑπὲρ τούτου ἀγωνίζεσθαι ἢ δειλιᾶν. C.\n597.ἢ οὐκ ἀξιόχρεως: εἴπερ ὁ θεὸς, εἰς ὃν ἀναφέρω τὴν αἰτίαν τοῦ μύσους, οὐκ ἔστιν ἱκανὸς καὶ ἀξιόπιστος, ἐχέγγυος τοῦ λῦσαί με τοῦ μιάσματος, ποῖ φύγω; A.B.C. M. Cant.\nἀξιόχρεως: ἱκανὸς ἔλεγχος, ἀξιόπιστος. M. ἔντιμος. Gr. ἀξιόπιστος, ἱκανὸς, ἄξιος, δυνατός. Gu.\n598.φύγοι: ἀντὶ τοῦ καταφύγοι. Gr. Fl. 6. 9. 17. 21. 56. 59. 76. διὰ τούτου ἐκφοβεῖ αὐτόν. Fl. 21.\n599.εἰ μὴ ὁ κελεύσας: ποῖ φύγω, εἰ μὴ ὁ κελεύσας ῥύσεταί με τὸ μὴ θανεῖν; A.B.M. ὁ προστάξας. Gr. τοῦτο ποιῆσαι, ἤγουν φονεῦσαι. Gu.\nμὴ θανεῖν: περιττὸν τὸ σχῆμα· διὸ καὶ τὸ χ. περισσὸν γὰρ τὸ ἓν μή, καὶ ἔστιν Ἀττικόν. A. B. M.\n600.ἀλλ’ ὡς μὲν οὐκ εὖ: ἀλλ’ ὡς μὲν οὐκ εὗ τάδε εἴργασται μὴ λέγε. B.M. ἀλλὰ μὴ λέγε ὅτι οὐ καλῶς ἐφόνευσα τὴν μητέρα. C. ἀλλ’ ὅτι μὲν οὐ καλῶς πεποίηται ταῦτα, μὴ λέγε· καλῶς μὲν γὰρ δηλονότι πέπρακται· οὐκ εὐδαιμόνως δὲ, ἤγουν εὐτυχῶς, ἡμῖν τοῖς δράσασιν. Gr. οὐκ εὗ εἴργασται· ὑπὸ γὰρ ἄλλων ἔδει πεπρᾶχθαι. Gu.\n602.εὗ καθεστᾶσιν: καλῶς διάκεινται, καλῶς ἔχουσιν. Gu. Fl. 6. 9. 17. 21. 56. 59. 76.\n603.μακάριος αἰών: τούτοις δηλονότι μακάριος ὁ αἰὼν, ἤγουν ὁ βίος, ἀντὶ τοῦ οὗτοι ἀπολαύουσι βίου, δι’ ὃν μακαρίζονται, ὡς γὰρ μακάριον τέλος λέγεται οὗ ὁ τυχὼν μακαρίζεται, οὕτω καὶ μακάριος βίος οὗ ὁ ἀπολαύων μακαρίζεται. τὸ γὰρ ἀπολαῦον ἀγαθοῦ τινος εἰκότως ἂν μακαρίζοιτο διὰ τὴν ἀπόλαυσιν. μακαρίζεται γάρ τις ἐφ’ οἷς ἔχει καλοῖς, ἢ ἐφ’ οἷς ἀπολαύει. τὸ δὲ παρέχον τὴν ἀπόλαυσιν, ἤγουν ἐκεῖνο οὗ ἀπολαύει τις, οὐκ ἔχει λόγον μακαρίζεσθαι. ὥστε ὅτε τοιοῦτό τι λέγεται μακάριον, οὐ δι’ ἑαυτὸ οὕτω λέγεται, ἀλλὰ διὰ τὸ ἀπολαῦον αὐτοῦ. Gr. Ι.\nοἷς δὲ μὴ πίπτουσιν εὖ: ἀντὶ τοῦ ἀπαντῶσιν. εἴρηται δὲ ἀπὸ μεταφορᾶς τῶν κύβων. καὶ Σοφοκλῆς ἀεὶ γὰρ εὗ πίπτουσιν οἱ Διὸς κύβοι. A.B.C.M.I.\n604.τά τ’ ἔνδον: οὗτοι κατὰ τὰ ἔνδον καὶ κατὰ τὰ ἐκτός εἰσι δυστυχεῖς. Gr. Fl. 6. 9. 17. 21. 25. 56. 59. 76. ὁ γὰρ γυναῖκα μοιχευομένην ἔχων οὐ μόνον αὐτὸς διὰ τὴν μοιχείαν λυπεῖται, καὶ τὴν γυναῖκα ἐπιβουλεύουσαν ἀεὶ ἔχει καὶ μαχομένην, ἀλλὰ καὶ τοῖς ἁπάντων μυκτηρίζεται στόμασιν. Gu. Bar.\nθύραζε: ἔξω τῶν θυρῶν, ἤγουν τῆς οἰκίας. Gu.\n605.ἀεὶ γυναῖκες: ἀεὶ τὸ τῶν γυναικῶν γένος συμφοραῖς καὶ δυστυχίαις ὑποκείμενον ἐμπόδιον γίνεται τῶν ἀνδρῶν εἰς δυστυχίαν, τουτέστι τοὺς ἰδίους ἄνδρας ταῖς σφετέραις αὐτῶν κακίαις εὐτυχίας ἀφιστῶσαι πρὸς δυστυχίαν ἐπάγουσιν· ὃ καὶ Κλυταιμνήστρα πεποίηκεν. Gu. Ι.\nἀεὶ γυναῖκες: ἀεὶ, φησὶν, αἱ γυναῖκες ταῖς ἰδίαις δυστυχίαις ἐμποδίζουσι ταῖς εὐτυχίαις τῶν ἀνδρῶν. Ἄλλως. ἀεὶ γυναῖκες ἐμποδίζουσι ταῖς ἀγαθαῖς σνντυχίαις καὶ πρὸς τὸ δυστυχεῖν ἄγουσι τοὺς ἄνδρας. συμφορὰς δὲ νῦν τὰς συντυχίας καλεῖ. πεφύκασι, φησὶν, αἱ γυναῖκες ἐμποδίζειν τοῖς ἀνδράσι, καὶ ἐν ταῖς πρὸς τούτους συντυχίαις καὶ κοινωνίαις ἄγειν αὐτοὺς πρὸς τὸ δυστυχέστερον. ἢ οὕτως· πεφύκασιν αἱ γυναῖκες ἐμποδίζειν ταῖς παρ’ ἐαυτῶν συμφοραῖς τοὺς ἄνδρας ἐν τοῖς καλοῖς καὶ πρὸς τὸ δυστυχέστερον αὐτοὺς ἄγειν. A. B.M.I.\nἀεὶ γυναῖκες: συμφορά ἐστιν ἀκούσιον σύμπτωμα. οὐ συμφωνεῖ δὲ ἐνταῦθα τῇ ἀγανακτήσει τοῦ χοροῦ τὸ τὰς γυναῖκας τοῖς ἰδίοις συμπτώμασι τοῖς ἀκουσίοις ἐμποδὼν καθίστασθαι τοῖς ἀνδράσιν· τοῦτο γὰρ σχεδὸν τὰς γυναῖκας ἔξω αἰτίας ποιεῖ. ἄλλως τε οὐδὲ ἡ Κλυταιμνήστρα ἀκουσίῳ ἑαυτῆς συμπτώματι ἐμποδὼν τῷ ἀνδρὶ ἐγένετο, καὶ τὸ αἰεί δὲ οὐ καταλλήλως ἔχει πρὸς τὸ ἔφυσαν. δοκεῖ δὲ τὸ πᾶν οὕτως ἔχειν· αἱ γυναῖκες ἐγεννήθησαν ἐμποδὼν ἀεὶ εἶναι τοῖς ἀνδράσι δηλονότι· τοῦτο γὰρ συνυπακούεται ἀπὸ τοῦ ἐπαγομένου ἐπὶ ταῖς συμφοραῖσι τῶν ἀνδρῶν, ὥσπερ εἰ εἶπεν ἐπὶ τῷ κακῶ τῶν ἀνδρῶν, τουτέστι χάριν τῶν συμφορῶν τῶν ἀνδρῶν, ἐφ’ ἃς αὐτοὺς δηλονότι αὗται ἐμβαλοῦσιν αὐτῶν, οὐχ ὥστε αὐτοῖς μετρίως ἐπιθέσθαι αὐτὰς, ἀλλὰ πρὸς τὸ δυσκολώτατον. Gr. Fl. 6. 9. 34. 59. 76.\n605.συμφοραῖς: ταῖς αὐτῶν δυστυχίαις. συμφορὰ λέγεται πολλῶν πραγμάτων συνδρομὴ, φορὰ δὲ ἡ κίνησις. Gu. συγκράσεσιν. B.\n606.ἔφυσαν: φυσικῶς εἰσὶ διὰ τὴν χαυνότητα, ἐγεννήθησαν. Gu.\nδυστυχέστατον: δυσκολώτατον. Gu. Fl. 25.\n607.θρασύνει: ἀναιδὴς φαίνῃ. Gu.\nὑποστέλλει: ὑποπίπτεις, ὑποκλίνεις, ὑποτάσσῃ, ταπεινῇ, μετριάζῃ. Gu.\nλόγῳ: ὁμιλίᾳ, κατὰ τὸν λόγον. Gu.\n608.ἀμείβει: ἀνταποκρίνῃ, ἀποκρίνῃ. Gu.\nἀλγῆσαι: λυπηθῆναι. Gu.\n609.ἀνάξεις: παρορμήσεις. κινήσεις. B.\nἀνάψεις: ἐγείρεις, παρακινήσεις, παρορμήσεις, ἀναπτερώσεις. Gu.\nἐξελθεῖν: περισσὴ ἐξ. Gu. Fl. 6. 9. 17. 56. 59. 76.\n610.καλὸν πάρεργον: ποιήσομαι αὐτὸ, τὸ φονεῦσαί σε δηλονότι, καλὸν πάρεργον τῶν πόνων, ἤγουν ἔργον ἔξω τοῦ σκοποῦ τῶν πόνων, ὧν οὕνεκ’ ἦλθον, λέγω κοσμήσων τὸν τάφον τῆς θυγατρός. Gr. Ι.\nκαλὸν πάρεργον: ἀντὶ τοῦ σπουδαῖον, τῶν ἐμῶν πόνων καλὸν ἡγήσομαι αὐτὸ πάρεργον. πόνων δὲ λέγει τῶν κατὰ τὸν τάφον θυσιῶν. ὡς ἐν παρέργῳ δὲ τὸν κατὰ Ὀρέστου λόγον ποιεῖται. καὶ τὸ πάρεργον ὡς ἔργον, φησὶ, θήσομαι. Ἄλλως. καὶ ἐγὼ μὲν, φησὶν, ἦλθον τὰ πρὸς τὴν θυσίαν ἐκπονήσων τῇ θυγατρί· νῦν δὲ ὑπὸ σοῦ παροξυνθεὶς διὰ σπουδῆς καὶ τοῦτο θήσομαι τὸ ἔργον, τὸ σὲ φονευθῆναι. καὶ παραγενόμενος εἰς τὴν ἐκκλησίαν ἤδη παροξυνῶ πάντας κατὰ σοῦ καὶ μὴ βουλομένους. πάρεργον δὲ εἶπεν, ἐπεὶ οὐ τοῦτο ἦν αὐτῷ τὸ προκείμενον. A.B.M.I.\n611.κοσμήσων: διὰ τῶν θυσιῶν καὶ τῶν ἀναθημάτων. θυσιάσων. Gu.\n612.ἔκκλητον: ἤγουν εἰς τὴν συνάθροισιν τῶν Ἀργείων. Gr. συνηθροισμένον, τὸν ἐκκλησιάζοντα. τὸν συνεδριάζοντα ἐν τῇ ἐκκλησίᾳ. Gu.\n613.ἀνασείσω: παρακινήσω. Gr. ἐφορμήσω, ἐπάξω. Gu. Fl. 6. 9. 17. 25. 56. 59. 76.\n614.σοὶ σῇ τ’ ἀδελφῇ; κατὰ σοῦ καὶ τῆς σῆς ἀδελφῆς, ὥστε δοῦναι ὑμᾶς δίκην διὰ λίθων. μᾶλλον γὰρ σοῦ ἐκείνη, ἤγουν ἡ ἀδελφή σου, ἐστὶν ἀξία θανεῖν, ἢ κατὰ τῆς τεκούσης σε ἄγριον καὶ χαλεπὸν ἐποίησε, ἀεὶ πέμπουσα μύθους εἰς τὸ οὖς, ἤγουν ψιθύρους λόγους πέμπουσα ἐπὶ τὸ δυσμενέστερον, ἤγουν ἐχθρωδέστερον, βλέποντας δηλονότι. Gr. Ι.\n618.τἀγαμέμνονος: ἃ ὁ Ἀγαμέμνων δῆθεν ἔπεμψεν. Gr. ἃ δι’ ἐκεῖνον ἑώρα. Gu. ἃ περὶ τοῦ Ἀγαμέμνονος ἐφαντάζετο. Fl. 6. 9. 17. 21. 56. 76.\n619.καὶ τοῦθ’ ὅ: τὴν μοιχείαν λέγει. κατὰ κοινοῦ δὲ τὸ ἀπαγγέλλουσα, ἵν’ ᾖ καὶ τὸ Αἰγίσθου λέχος ἀπαγγέλλουσα. A. B. C.M.I.\nὃ μισήσειαν: ἐπειδὴ περὶ τεθνεῶτος διαλέγεται, διὰ τοῦτο εἶπεν, οἱ νέρτεροι θεοὶ μισήσειαν. B.M.I.\nμισήσειαν: εἴθε. Gr. Fl. 6. 9. 17. 21. 56. 59. 76.\n620.καὶ γὰρ ἐνθάδ’ ἦν: καὶ γὰρ ἐνταῦθα τοῦ ἔργου πικρὸν ἦν, φησὶ, τὸ πραττόμενον ὑπὸ ταύτης, τουτέστι, κατ’ αὐτὸ γὰρ τοῦτο μάλιστα πικρότατον ἦν αὐτῇ συνεχῶς τὸ λέχος, καὶ τὴν μοιχείαν ὀνομάζουσα, κἀκ τούτου παροξύνουσα τὸν ἀδελφόν. ἢ οὕτως. καὶ γὰρ κατ’ αὐτὸ τοῦτο πικρὸν ἦν τὸ πρᾶγμα, ὅτι μοιχεία ἦν. A.B. C.M.I. ἢ τὸ ἐνθάδε ἀντὶ τοῦ κατὰ τὸν ἐν τῷ ζῆν βίον. οἷον αὕτη σε ἐξηγρίωσεν ὀνομάζουσα τὸ ἐκείνης λέχος, καὶ τὴν μοιχείαν Αἰγίσθου, ἵν’ εἴη καὶ τοὺς χθονίους μισεῖσθαι θεοὺς καὶ τὰς τῶν κατοιχομένων ψυχάς. καὶ γὰρ τοῖς ζῶσι πικρὸν ἡ μοιχεία. A. B.M.I.\nἐνθάδ’: ἤγουν ἐν τοῖς ἄνω. Gr. εἰς τοσοῦτον. Gu.\nκαὶ γάρ: καὶ γὰρ πικρότατον ἦν μέχρις ὅτου ἐμίσγετο ὁ Αἴγισθος τῇ Κλυταιμνήστρᾳ καὶ ἦν αἰτία τῇ Ἠλέκτρᾳ κατηγορεῖν. Fl. 21.\nπικρόν: ἀντὶ τοῦ ἀλγεινόν. Fl. 6. 9. 17. 21. 25. 56. 59. 76. αἰσχρὸν γὰρ ἦν ἐν τοῖς ἀνθρώποις μοιχὸν εἶναι τὴν τοῦ ἄνακτος ἄλοχον. Fl. 21.\n621.ἕως ὑφῆψε: ἐπεὶ μεταφορᾷ χρώμενος εἶπεν ὑφῆψε δῶμα, οἷον ἀπώλεσεν, ἐπήνεγκεν ἀνηφαίστῳ πυρὶ, δηλονότι ἄνευ πυρὸς διέφθειρε τὸν οἶκον. A.B.M.I.\nἀνηφαίστῳ: τῷ ὕλην μὴ ἔχοντι. B.I. πυρὶ εἰπὼν ἐπάγει ἀνηφαίστῳ, ἵνα δηλώσῃ ὅτι οὐ τοῦτο λέγει τὸ πῦρ, τὸ τὰ ξύλα καὶ τὴν ὕλην ἀναλίσκον, ἀλλ’ ἕτερον μέν τι, ὁμοίως δὲ τούτῳ φθαρτικὸν καὶ ἀναλωτικόν. Gr. I. Ἄλλως. ἐπεὶ τὸ ὑφῆψεν εἶπεν ἀντὶ τοῦ ἀπώλεσεν, προσέθηκεν εἰκότως καὶ τὸ δίχα πυρός. B.M.I.\nὑφῆψε: ἔκαυσεν, ἠφάνισεν. Gu.\nἀνηφαίστῳ πυρί: τουτέστιν ἐν συμφορᾷ. Gr. Fl. 6. 9. 17. 21. 56. 76. τοῦτο γὰρ ἀνέτρεχε τὸν οἶκον τῶν ἐνοικούντων ἀθλίως φονευθέντων. Gu. τὸ λέχος τοῦ Αἰγίσθου καλεῖ ἀνήφαιστον πῦρ, ὡς τῇ δυνάμει ἴσον κατεργασάμενον· ἀναλωτικώτερον γὰρ τῶν ἄλλων τὸ πῦρ. Fl. 59.\n622.λέγω: ἐγκαλῶ. B.\nπρός: σὺν τούτῳ. B. πρὸς τῷ λέγειν. Gr. Fl. 6. 9. 17. 21. 56. 59. 76.\n623.τοὐμὸν ἔχθος: τὴν ἐμὴν ἔχθραν. Gr. ὃ πρὸς αὐτοὺς ἔχω. Gu. ἐναριθμῇ δὲ ἀντὶ τοῦ φροντίζῃ καὶ ἐν φροντίδι ἔχεις. οἷον εἰ ἐφορᾷς τὸ παρ’ ἐμοῦ πρὸς αὐτὸν μῖσος, καὶ τὴν ἐμὴν συγγένειαν καὶ φιλίαν, ὅρα μὴ θελήσῃς ἀμύνειν καὶ βοηθεῖν τῷδε, εἰς φόνον ἐναντίον ἤτοι μισητὸν τοῖς θεοῖς. ἔα δὲ καταφονευθῆναι ὑπὸ τῶν πολιτῶν, διὰ τῶν πετρῶν. εἰ δὲ μὴ, μὴ ἐπίβαινε τῆς Σπαρτιάτιδος γῆς. I. ἤτοι εὐνοϊκῶς διάκεισαι πρὸς ἐμὲ καὶ τοὺς μισοῦντάς με μισεῖς καὶ τοὺς φιλοῦντάς με φιλεῖς μὴ βοηθήσειν ταύτῃ. A. rec. ἐν ἀριθμῷ τάττεις, ἀξιοῖς λόγου. Gr. Fl. 6. 9. 17. 56. 59.\nκῆδος: γάμβρευμα. B. ἡ συγγένεια, ἡ λύπη καὶ ἡ φροντίς. Gu. κῆδος ἡ συγγένεια καὶ ἡ λύπη. σημαίνει δὲ καὶ ἄλλα, ὅτε γράφεται διὰ τοῦ η. Fl. 21.\n624.ἀμύνειν: μὴ λάβῃς εἰς τὸ ἀμύνειν θέλε, ὥς τινες, ἀλλ’ ἔστι πρὸς τὸ σοὶ δ’ ἐγὼ τάδε λέγω. Gu. I.\nφόνον: κατὰ τὸν φόνον τὸν ἐναντίον τοῖς θεοῖς· οἱ γὰρ θεοὶ μισοῦσιν αὐτὸν τοιαῦτα ποιήσαντα. Gu. Fl. 6. 21.\nφόνον: εἰς. Gr.\nἐναντίον: ἐξεναντίου. Gu.\n625.καταφονευθῆναι: περισσὴ ἡ κατά. Gr. Fl. 6. 9. 17. 56. 76.\nπέτροις: διὰ πέτρων. ἡ εὐθεῖα ὁ πέτρος Ἀττικῶς. Gu. Florr. iidem.\n626.ἤ: εἰ δὲ μή. Gu.\nἢ μὴ ἐπίβαινε Σπαρτιάτιδος χθονός: ταύτην γὰρ αὐτῷ εἰς προῖκα ἔδωκεν ὁ Τυνδάρεως. B. Λακεδαίμονος πρῶτος ἥρξε Λέλεξ, ἀφ’ οὗ καὶ Λέλεγες ὠνομάζοντο. ἔσχε δὲ παῖδας ἐκ Περιδίας Μύλην, Πολύκλωνα, Βωμολόχον, Θεράπνην. τούτων ὁ Μύλης ἐκ Τηλεδίκης ἴσχει Εὐρώταν καὶ Κηπεδίαν. Εὐρώτας δὲ ἄρξας μετὰ τὸν κατακλυσμὸν, λιμναζόμενον ἐργασάμενος καὶ ποταμὸν ποιήσας Εὐρώταν ὠνόμασεν. οὗτος ἐκ Κλήτας ἴσχει θυγατέρα Σπάρτην· ἣν ἀγαγόμενος Λακεδαίμων ὁ Ταϋγέτης ἄρξας τοὺς μὲν Λέλεγας Λακεδαιμονίους, τὸ δὲ ὄρος Ταΰγετον καὶ πόλιν κτίσας Σπάρτην ὠνόμασε. A.B. M.I.\n627.ἴσθι; γίγνωσκε. δηλονότι ὅτι πάντα γενήσεται. Fl. 21.\nδυσσεβεῖς: τοὺς δυσσεβῶς λέγοντας. Gr. Fl. 6. 9. 17. 56. 59. τὸν Ὀρέστην καὶ τὴν ἀδελφήν. Gu.\n628.ἕλῃ: προκρίνῃ. Fl. 17. προκρίνεις. Gr. Fl. 6. 9. 21. 56. προκρίνῃς. Fl. 59.\nπαρώσας: παρωσάμενος. Gr. Fl. 6. 9. 17. 21. 56. 59. 76. παρωσάμην ἀντὶ τοῦ παρέδραμον, ἀπωσάμενος. Gr. Florr. iidem et 34. ἀποπέμψας εἰς οὐδὲν λογισάμενος. Gu.\nεὐσεβεστέρους: τοὺς εὐσεβῶς λέγοντας. τὸ συγκριτικὸν ἀντὶ ἁπλοῦ. Gr. Cant.\n629.πρόσπολοι: δοῦλοι. Gr. Fl. 6. 9. 17. 21. 25. 34. 56. 59. 76.\n630.στεῖχ’, ὡς ἀθορύβως: πορεύου, ὅπως ὁ προσελθών μοι λόγος, τοῦ γήρως τοῦ σοῦ ὑπείκοντος, ἀθορύβως πρὸς τὸν Μενέλαον γένηται. A.B. C.M.I. ἀπέρχου, ἵνα ὁ ἐπελθὼν ἡμῖν λόγος ἀφίκηται πρὸς τόνδε, τὸν Μενέλαον δηλονότι, ἀνενοχλήτως, ἀποφυγὼν τὸ σὸν γῆρας, ἤτοι τὴν σὴν ὀργὴν καὶ ἀγανάκτησιν. I.\n631.γῆρας — τὸ σόν: ὃ αὐτὸς μὲν αἰδοῦμαι, τὸ δὲ (αὐτὸς δὲ Fl.) πρὸς τοὺς ἐμοὺς λόγους δυσχερῶς (χαλεπῶς Fl.) ἔχει, καὶ οὐκ ἀκούειν ἐθέλει. Gu. Fl. 6.\n632.Μενέλαε, ποῖ σόν: ποῖ κυκλεῖς, ἤγουν στρέφεις, τὸν σὸν πόδα ἐπὶ συννοίᾳ, ὢν δηλονότι, ἤγουν ἐν φροντίδι καὶ σκέψει τῇ μετὰ σεαυτοῦ. Gr. I. διττὰς ὁδοὺς ἐρχόμενος διττῆς φροντίδος, του τέστι διπλοῦν λογισμὸν φροντίδος ἒχων. Gr. I.\nΜενέλαε, ποῖ: ὡς τῷ ποδὶ τὸ ἔδαφος περιγράφοντος αὐτοῦ καὶ διστακτικῶς ἔχοντος καὶ ἀναλογιζομένου εἰ δέοι ταῦτα μαθεῖν, ὅπερ ποιοῦσιν οἱ ἀμηχανοῦντες ἐν πράγματι. A. B. M.I.\n633.διπλῆς — ὁδούς: βοηθῆσαι ἢ μή. Gu. διπτύχους ἤγουν διπλᾶς· οἱ γὰρ ἀμφιβάλλοντες ἀμφιρεπεῖς εἰσι, ζητοῦντες ὅπη ἂν τράπωνται. Gu. διγνώμονας. B.\n634.συννοούμενος: συλλογιζόμενος. Gr. Fl. 6. 9. 17. 21. 56. 59. 76. σκεπτόμενος. Gu.\n635.ἀμηχανῶ: ποῦ τῆς τύχης τράπωμαι, τουτέστιν ἀπορῶ πότερόν σοι συνέλθω ἠ Τυνδάρεῳ. A. B. M. I. ποῦ τῆς τύχης τράπωμαι, τουτέστιν ἀπορῶ τίνι μᾶλλον βοηθήσαιμι, σοὶ ἢ Τυνδάρεῳ. ὁ μὲν γὰρ οὐκ ἐᾷ με σοὶ προσθέσθαι δεινὰ ἐπαπειλούμενος, σὺ δὲ ἀδελφιδοῦς ἐμὸς ὤν ἀναγκαίως δίκαιος εἴης τῆς παρ’ ἐμοῦ τυχεῖν βοηθείας. Gu. I. ἀμηχανῶ εἰς ὁποίαν τύχην τράπωμαι. τύχην ἐνταῦθα λέγει προσδοκωμένην, τουτέστιν ἀμηχανῶ ποτέραν μερίδα τῶν προσδοκωμένων συμβήσεσθαι προτιμήσω. Gr. I.\n636.―637.μή νυν πέραινε: μηδ’ οὖν τὸ δοκοῦν σοι εἰς πέρας ἄγε, πρὶν ἀκούσῃς τοὺς ἐμοὺς λόγους· ἐπεὶ γὰρ ἐν ἐνδοιασμῷ ἦν ἀμηχανῶν διὰ τὴν τύχην ὅποι τράπηται, παραινεῖ αὐτῷ μήπω τῇ δοκήσει πέρας ἐπιτιθέναι πρὶν ἀκοῦσαι τοὺς αὐτοῦ λόγους, καὶ οὕτω βουλεύσασθαι. B.M.I.\nπέραινε: πλήρου. Gr. Flor. 6. 9. 17. 21. 56. 59. 76.\nτὴν δόκησιν: τὴν δόξαν. Gr. Flor. 6. 9. 17. 25. 34. 56. 59. 75. τὸ σοὶ δόξαν, βούλημα. Gu. τὴν δόξαν, τὴν βούλησιν τὴν σήν. Fl. 21.\n638.ἔστι δ’ οὗ σιγή: οἷον, ἔστιν ὅπου ἡ σιγὴ κρείσσων τοῦ λόγου, καὶ ἔστιν ὅπου ὁ λόγος τῆς σιγῆς κρείσσων. A. B.I.\nἔστι δ’ οὗ: ἔστι γὰρ τόπος ὅπου. Gr. Fl. 6. 9. 17. 21 56. 59. 76. καιρὸς ἤ πρᾶγμά τι. Gu.\n640.τὰ μακρά: ἐναντιοῦται τῇ Μενελάου βραχυλογίᾳ τήν μακρολογίαν τῶν λόγων προκρίνων· οἱ γὰρ Λάκωνες βραχυλόγοι· καὶ Ὅμηρος παῦρα μὲν, ἀλλὰ μάλα λιγέως. ὁ δὲ νοῦς, ἡ μακρὰ διήγησις καὶ τὸ διὰ πλειόνων ποιεῖσθαι τὴν ἀφήγησιν σαφέστερον παρίστησι τὸ πρᾶγμα τῶν συντόμων λόγων. ἀνάσχου οὖν τῆς ἐμῆς μακρολογίας, ἐπεὶ σαφεστέρα ἐστί. A. B.C.M.I. τὸ δὲ ἐπίπροσθεν ἀντὶ τοῦ προτιμότερά ἐστι τὰ μακρὰ διηγήματα τῶν συντόμων λόγων. ἔνιοι δὲ ἀθετοῦσι τοῦτον καὶ τὸν ἑξῆς στίχον· οὐκ ἔχουσι γὰρ τὸν Εὐριπίδειον χαρακτῆρα. καὶ πεποίηται ὁ νοῦς διὰ τὸν Μενέλαον· οἱ γὰρ Λάκωνες βραχυλόγοι. B. M.I.\nτὰ μακρά: τὰ ἐπὶ πολὺ ἐκτεταμένα. Gr.\nτῶν σμικρῶν: ἀντὶ τοῦ τῶν βραχέων, ἤγουν τῶν ἐπ’ ὀλίγον ἐκτεινομένων. Gr. Cant.\nἐπίπροσθέν ἐστι: προτιμότερα. Gr. κρείττονα. Gu.\nσαφῆ: εὔγνωστα. Gu.\nσαφῆ μᾶλλον: ἀντὶ τοῦ σαφέστερα εἰς τὸ κλύειν. Gr. Fl. 6. 9. 17. 56. 59. 76. τὰ μὲν γὰρ κατὰ λεπτὸν διασαφοῦσι τὴν ὑπόθεσιν, τὰ δ’ ὡς οἷόν τε αὐτὴν εἰς ὀλίγον συνάγουσι καὶ διὰ τοῦτο ἀσάφειαν ἔχουσιν. Gu. I. Ἄλλως. τὰ ἐπὶ πολὺ ἐκτεταμένα τῶν λόγων προτιμότερά ἐστι τῶν σμικρῶν, ἀντὶ τοῦ, τῶν βραχέων, ἤγουν τῶν ἐπ’ ὀλίγον ἐκτεταμένων. I.\nτὰ μακρά: Λακεδαιμόνιος ὁ Μενέλαος, Λακεδαιμόνιοι δὲ οὐχ ἥκιστα τῇ συντομίᾳ χαίρουσι. προθεραπεύει τοίνυν τὸν ἀκροατὴν, ἵνα ἀναμείνῃ τὸ μῆκος τῶν λόγων ἀλύτως, ὅτι βραχυλογίαν ἀσκοῦσιν οἱ Λάκωνες. ἀνέχου οὖν, φησὶ, τῆς ἐμῆς μακρολογίας, ἐπεὶ τὰ μακρὰ καὶ σαφέστερα. A.M. Fl. 21. τὰ μεγάλα πράγματα πρόδηλα μᾶλλον καὶ σαφῆ ἀκοῦσαί εἰσι διὰ μικρῶν λόγων ἢ διὰ μακρῶν καὶ ἐκτεταμένων λόγων. 18 Abbat. Flor.\n643.ἃ δ’ ἔλαβες ἀπόδος: τούτου ῥηθέντος αἴρουσιν οἱ ὑποκριταὶ τὴν χεῖρα, ὡς τοῦ Μενελάου ἀγωνιῶντος μή ποτε λέγει ὅτι παρακαταθήκην ἀργυρίου παρὰ τοῦ πατρὸς πεπίστευται. εὐήθης δέ ἐστιν ὁ τοιαύτης ὑποψίας ἀντιλαμβανόμενος Μενελάου. εἰ γὰρ μήτε τὸν λέγοντα ᾒδει μήτε οὗ ἐστι χρεία, ἴσως ἂν εἶχέ τι πιθανὸν τὸ γινόμενον· ἐπεὶ δὲ ἐπίσταται, περιττὸν καὶ ἄπορον τὸ ὁρώμενον. A. B. C. M.I.\n644.οὐ χρήματ’ εἶπον: οὐ λέγω, φησὶ, χρήματα, χρυσὸν καὶ ἄργυρον, ἀλλὰ τῷ ὄντι χρήματα εἶπον τὴν ἐμαυτοῦ ψυχὴν, ἥτις ἐστί μοι χρῆμα τιμιώτατον. ἣν ἐὰν σώσῃς, καλὴν ἀμοιβήν μοι δίδως. A. B. M.I. Ἄλλως. οὐ χρυσὸν ὠνόμασα χρήματα, ἀλλὰ χρήματά φημι τὴν σωτηρίαν τῆς ἐμῆς ψυχῆς. M. ἀποδοῦναι ἐμοὶ χρυ σὸν. ἤ ἄργυρον. Gu. λέγω. Gr. Fl. 6.\n645.σώσῃς: φυλάξῃς. Gr. Fl. 6. 9. 17. 21. 56. 59. 76.\nἅπερ μοι φίλτατ’ ἐστί: Ἀττικὸν ἀντὶ τοῦ ὅπερ φίλτατόν ἐστιν ἐμοὶ τῶν ἐμῶν. Gr. I. δέον εἰπεῖν ἥπερ πρὸς τὸ ψυχήν, ἅπερ εἶπε πρὸς τὸ χρήματα. οὐδὲν γὰρ ἀνθρώπῳ τιμιώτερον ψυχῆς. Gu. I.\n646.ἀδικῶ; λαβεῖν: ἀδικίαν ποιῶ ζητῶν ἀπὸ σοῦ σωτηρίαν, ἤγουν οὐκ εἰμὶ ἄξιος ὥστε ζῆν, πλὴν διὰ τὴν ἀδικίαν ἥντινα ὑπέδειξεν ὁ Ἀγαμέμνων εἰς τοὺς Ἕλληνας διὰ σὲ δεῖ σὲ ῥύειν ἐμὲ ἐκ τοῦ θανάτου, κἂν ἀδικίαν ζητῶ. C. ὁμολογῶ ἀδικεῖν. δός τι καὶ σύ μοι ἄδικον καὶ ἀδίκησον δι’ ἐμέ. Ἄλλως. ὁμολογῶ ἀδικῆσαι φονεύσας τὴν μητέρα, ἀλλ’ ὅμως χρὴ καὶ σὲ ἀδικῆσαι δι’ ἐμὲ, ὅτι καὶ ὁ πατήρ μου ἠδίκησε διὰ σέ. A. Ἄλλως. εἰ καὶ ἄδικον ἐποίησα φονεύσας τὴν μητέρα, ἀλλὰ σὺ ἐν τοιούτῳ μοι κακῷ ὄντι παραστῆναι ὀφείλεις, καὶ ὅση δύναμις ὑπὲρ ἐμοῦ ἀγωνίσασθαι· ἐν τούτῳ γὰρ μάλιστα δειχθήσῃ γνήσιος φίλος, ἐπὶ ὁμολογουμένοις κακοῖς μοι συνερχόμενος. εἰ γὰρ τὰ δίκαιά μου παντελῶς ἔρρωτο, τῆς παρ’ ἑτέρων ἐπικουρίας οὐκ ἐδεόμην. ἐν ἤθει δὲ ἀναγνωστέον ἀδικῶ; καὶ δεῖ στίζειν. εἶτα ἀπ’ ἄλλης ἀρχῆς λαβεῖν χρή μ’ ἀντὶ τοῦδε τοῦ κακοῦ, οἷον ἀντὶ τῆς περιεχούσης με δυστυχίας ἄδικόν τι αἰτῶ. καὶ γὰρ Ἀγαμέμνων ἄναξ ἀδίκως καὶ τὰ ἑξῆς. τὸ δὲ ἀντὶ τοῦδε τοῦ κακοῦ ἀντὶ τῆς περὶ τοῦ πατρὸς βοηθείας. καὶ οὐδὲ εἶπε καθ’ ὑπόθεσιν ἀδικῶ, κατὰ συλλογισμόν φησιν, ἀλλὰ λέγει ὅτι ἀδικῶ εἰς ἄδικον ἐπικουρίαν σε περιβαλών. οὐκοῦν καὶ σὺ ἀδίκησον δι’ ἐμὲ, ὡς καὶ ὁ πατήρ μου διὰ σὲ ἠδίκησε τοὺς βαρβάρους. δεῖ γάρ με ἀντὶ τῆς ἀδικίας ἐκείνης ἄδικόν τι λαβεῖν παρὰ σοῦ, ὅ ἐστιν, εἰ κρίνεις κακὸν εἶναι τὴν ἐμὴν ἐπικουρίαν, δικαίως ἂν καὶ τὴν ἐπικουρίαν τοῦ ἐμοῦ πατρὸς κακὸν ὀνομάσειας. ἀλλ’ οὐκ ἠδίκησεν ὁ πατὴρ ἐν καιρῷ σοι βοηθήσας. οὐκοῦν οὐδὲ σὺ ἀδικήσεις. A. B.I.\nἀδικῶ: ἄδικον ζητῶ. Gr. Fl. 6. 9. 17. 21. 56. 59. 76. ἀδίκως αἰτῶ, μητροκτόνος γενόμενος. Gu.\nἀντὶ τοῦδε τοῦ κακοῦ: ἀντὶ τοῦ ὑπὲρ τοῦδε τοῦ κακοῦ, ἤγουν ἕνεκα τῆσδε τῆς δυστυχίας. Gr. ἀδικίας, τῆς μητροκτονίας. Gu.\n647.ἂδικόν τι: τὸ βοηθῆσαί μοι κινδυνεύοντι. Gu. ἄδικον δὲ εἶπεν, ἐπειδὴ οἱ τοῖς ἀδικοῦσι βοηθοῦντες ἄδικόν τι ποιοῦσιν. I.\n648.Ἑλλάδ’: τοὺς τὴν Ἑλλάδα οἰκοῦντας. Gr. Fl. 6. 9. 17. 21. 56. 76.\n649.ἐξαμαρτών: ἀδικηθείς. Gu.\nἁμαρτίαν: ἁρπαγήν. Gu.\n650.ἀδικίαν: καθὸ ἠδικήθης παρὰ Ἀλεξάνδρου. B.I.\nἀδικίαν: ἣν αὐτὴ ἠδίκησεν. Gr. Fl. 6. 9. 17. 21. 56. 59. 76. τὴν τοῦ Ἀλεξάνδρου. Gu.\nἰώμενος: ἰασόμενος. Gr. θεραπεύων. Gu.\n651.ἀνθ’ ἑνός: οὗπερ δέδωκέ σοι ὁ πατήρ. Fl. 6. οὗ ἔλαβες. Fl. 33.\n652.ἀπέδοτο δ’ ὡς χρή: τὸ ἑξῆς, ἀπέδοτο τὸ σῶμα, ὅ ἐστιν ἔκδοτον ἑαυτὸν τοῖς πολεμίοις παρέσχεν, ὡς πρέπει τοῖς γνησίοις φίλοις, καὶ κατατρωθῆναι πᾶν τὸ σῶμα ὅσον ἐφ’ ἑαυτὸν διὰ τὴν σὴν γυναῖκα, οἷα χρὴ τοῖς φίλοις τοὺς φίλους. ἀπὸ κοινοῦ δὲ ληπτέον τὸ ἐκπονεῖν, ἵν’ ᾖ τὸ ἑξῆς, ὡς χρὴ τοὺς ἀληθεῖς φίλους ἐκπονεῖν τοῖς φίλοις ἀπέδοτο τὸ σῶμά σοι παρ’ ἀσπίδα ἐκπονῶν αὐτὸ τοῦτο. B. M.I.\nἌλλως. ἀπέδωκε τὸ σῶμα ἕνεκα σοῦ, ἐκπονῶν παρὰ τὸν πόλεμον ἀληθῶς, ὡς χρὴ τοὺς φίλους ἐκπονεῖν δηλονότι ἕνεκα τῶν φίλων. Gr. I.\nἀπέδοτο: ἀντὶ τοῦ ἐπώλησεν ὡς ἐπὶ τὸ πλεῖστον, καὶ ἀπέδοτο ἀντὶ τοῦ ἀπέδωκε, ὅτε μὴ περιττὴ ἡ πρόθεσις. Fl. 6.\n653.ἐκπονῶν: κακοπαθῶν. Gu. Fl. 6. 9. 17. 21. 56. 59. 76.\n654.ξυνάορον: σύζυγον. Gr. Fl. 6. 9. 17. 21. 25. 34. 56. 59 76. γυναῖκα. Gu. Fl. 34.\n655.ἀπότισον οὖν μοι: ὁ πᾶς λόγος, ἀπόδος μοι τὴν ἴσην χάριν ἧς ἔλαβες ἐν Ἰλίῳ παρὰ τοῦ πατρὸς, καὶ μόνην ἡμέραν ὑπὲρ ἐμοῦ πόνησον, μηδὲ τὴν θυγατέρα φονεύσῃς, ἐπειδὴ δεῖ σὲ, ὥσπερ πλεονεκτεῖς μου τῆς εὐδαιμονίας, πλεονεκτεῖν καὶ ἐν τῇ ἀμοιβῇ τῆς εὐεργεσίας. A.B. M.I.\n657.σωτήριος: ἀντὶ τοῦ σωτήρ. Gr. Fl. 6. 9. 17. 21. 25. 34. 56. 59. 76.\nμὴ δέκ’: οὐ δέκα ἔτη ἀνύσας. Gr. πληρώσας, ὥσπερ ἐμὸς πατήρ. Gu. Florr. iidem.\n658.ἃ δ’ Αὐλίς: τὴν σφαγὴν τῆς ἐμῆς ἀδελφῆς, ἣν ἔλαβεν ἡ Αὐλὶς, ἐῶ σ’ ἔχειν ταύτην. Gr. I.\nἃ δ’ Αὐλίς: ἐν Αὐλίδι, πόλει τῆς Βοιωτίας, θηρεύων Ἀγαμέμνων ἔβαλε τόξοις ἔλαφον καιρίαν πληγήν. καυχησάμενος δὲ ἐν τῇ ἐπιτυχίᾳ, καὶ εἰπὼν ὡς οὐδ’ ἂν αὐτὴ ἡ Ἀρτεμις οὕτως ἔβαλεν, ἐπειράθη τῆς θεοῦ ὀργιζομένης καὶ κατεχούσης τοὺς ἀνέμους, ὡς μὴ δύνασθαι αὐτοὺς εἰς Ἴλιον στέλλεσθαι. πέμψας οὖν Ἀγαμέμνων εἰς Δελφοὺς, καὶ μαθὼν παρὰ τοῦ χρησμοῦ ὡς, εἰ βούλοιτο ἐξιλάσκεσθαι Ἄρτεμιν, θυσάτω αὐτῇ τὴν αὐτοῦ θυγατέρα, μεταπέμπεται οἴκοθεν τὴν θυγατέρα Ἰφιγένειαν, τὴν καὶ Ἰφιάνασσαν καλουμένην, πλασάμενος πρὸς τὴν γυναῖκα Κλυταιμνήστραν ὡς Ἀχιλλεῖ ταύτην συνάψειεν. ἐπεὶ δὲ θύειν αὐτὴν ἤρχετο, ἁρπάσασα αὐτὴν ἡ θεὸς, καὶ ἀντ’ αὐτῆς ἔλαφον εἰς θυσίαν δοῦσα, ἀπάγει τὴν κόρην ἐν τοῖς Ὑπερβορέοις πρὸς τὸν ἐκεῖ αὐτῆς νεών· ἥτις ἀμυνομένη τοὺς Ἕλληνας, διότι θῦσαι αὐτὴν ἠβουλήθησαν, ὁπότε θεάσαιτό τινα αὐτῶν ἐκεῖσε ἰόντα, ἀπέκτεινεν. ὕστερον δὲ ὑπὸ τοῦ Ὀρέστου κεκλοφότος ἐπανῆκεν εἰς Ἄργος. Gu. I.\nἃ δ’ Αὐλὶς ἔλαβε: Αὐλὶς πόλις Βοιωτίας. ἐνταῦθα ἐπεσχέθησαν οἱ στρατευσάμενοι εἰς Ἴλιον Ἕλληνες, οὐ πνέοντος οὐρίου ἀνέμου διὰ τὰς καυχήσεις Ἀγαμέμνονος τοξεύσαντος τὴν ἔλαφον, καὶ εἰπόντος μηδ’ ἂν τὴν Ἄρτεμιν οὕτω βαλεῖν. νῦν δὲ περὶ Ἰφιγενείας λέγει, ἣν ἔχρησεν ὁ θεὸς, ἀπλοίας ἐπεχούσης τοὺς Ἕλληνας, Ἀρτέμιδι θῦσαι. A. B. C.M.I. σφάγια τὰ σφαζόμενα, καὶ ἡ σφαγὴ, ὡς ἐνταῦθα. Gr. I.\n659.Ἑρμιόνην: οὐκ αἰτῶ σε, φησὶ, τὴν σὴν θυγατέρα τὴν Ἑρμιόνην ἀντ’ ἐμοῦ δοῦναι πρὸς σφαγὴν, ὥσπερ ὁ ἐμὸς πατὴρ τὴν Ἰφιγένειαν, ἵνα σὺ τὴν γαμετὴν ἀπολάβῃς. ἀλλὰ σὺ τοῦτο μὲν ἔχε πλέον, καὶ κέρδαινε παρὰ τοῦ δαίμονος, ἐπεὶ σοὶ μὲν εὐτυχίας, ἐμοὶ δὲ δυστυχίας καιρός. ἐγὼ δέ σοι χάριν ἕξω σώσαντί με μόνον, κἂν μὴ τῷ αὐτῷ τρόπῳ σώζῃς ἡμᾶς, ἀντ’ ἐμοῦ δοὺς τὴν Ἑρμιόνην. ἢ συναπτέον τοῦτο πρὸς τὸ ἀπότισον οὖν μοι, καὶ ἔστιν ὁ λόγος οὕτως· ἀπόδος τὴν ἴσην χάριν ἧς ἔλαβες ἐν Ἰλίῳ παρὰ τοῦ πατρὸς, καὶ μίαν ἡμέραν μόνον ὑπὲρ ἐμοῦ πόνησον· προσήκει γάρ σοι, ἐμοῦ δυστυχοῦντος τὰ νῦν, μηχανᾶσθαί τι πρὸς τὸ ἐμὲ σῶσαι, ἐμὲ δὲ χάριν σοι ὁμολογεῖν· ἵνα τὸ μεταξὺ κατ’ ἐπένθεσιν γένηται. A.B. M.I.\n660.πράσσοντος ὡς πράσσω: δυστυχοῦντος. B.\n661.πλέον φέρεσθαι: τουτέστι πλέον ἢ ἐγὼ δύνασαι. ὁ γὰρ εὖ πράσσων τοῦ μὴ πράσσοντος πλέον δύναται λογίζεσθαι τὰ πρὸς σωτηρίαν. A. B. M.I. ἀντὶ τοῦ χάριν ἔχειν καὶ ὁμολογεῖν περὶ τὸ συγγνώμην ἔχειν τῇ γνώμῃ τοῦ εὐεργετοῦντος καὶ συνανέχεσθαι τούτῳ, ἀντὶ τοῦ δεῖ σε, φησὶν, ἐμοῦ δυστυχοῦντος τοῦ πλείονος μετέχειν τὴν δυστυχίαν κἀμὲ ἐφ’ οἷς σοι μεταδίδωμι τῆς συμφορᾶς συγγνώμην ἔχειν, ἀντὶ τοῦ χάριν παρὰ τὸ ὁμοῦ συντρέχειν τῇ γνώμῃ τοῦ εὐεργέτου. A.M. Ἄλλως. πλέον τι, φησὶν, ἢ ἔλαβες χάριτος ἀγωνίζεσθαι. A. Ἄλλως. τινὲς οὕτω, δεῖ γάρ σε πλέον φέρεσθαι καὶ λογίζεσθαι εἰς σωτηρίαν εὖ πράσσοντος ἐμοῦ ἢ κακῶς πράσσοντος. οἱ γὰρ εὐδαιμονοῦντες πλέον δύνανται βουλεύεσθαι τῶν κακῶς πρασσόντων. A.C. χάριν σοι, φησὶν, ὁμολογήσω σωζόμενος μόνον παρὰ σοῦ, κἂν μὴ τῷ ὁμοίῳ τρόπῳ σώζῃς ἐμέ. B. M. Fl. 21. εἰς σωτηρίαν· οἱ γὰρ εὐδαιμονοῦντες πλέον δύνανται δουλεύεσθαι. Fl. 10. φέρειν, ἔχειν. Gr. Fl. 6. 9. 17. 34. 56. 59. 76.\n662.ψυχὴν δ’ ἐμὴν δός: μὴ εἰς Ἅιδου, ἀλλ’ εἰς σωτηρίαν· πατρὶ οὖν ἀντὶ τοῦ διὰ τὸν πατέρα. B.M. ἤγουν διὰ τὸν πατέρα μου σῶσον τὴν ἐμὴν ζωήν. Gu. ὑπὲρ ἐκείνου πάσχοντας ἡμᾶς σῶσον. Fl. 6. ἤγουν ὠφέλειαν τοῦ ταλαιπώρου ἕνεκεν τῶν τοσούτων κακῶν πατρός. Fl. 21.\nψυχὴν δ’ ἐμὴν δός: χάρισαι τὴν ἐμὴν ψυχὴν τῷ ἀθλίῳ μου πατρί. βούλεται γάρ με πάντως ἐκεῖνος σώζεσθαι. A.\n664.οἶκον: τὸ γένος. Fl. 21.\nὀρφανόν: ἔρημον. Gr. Fl. 6. 9. 17. 56. 59. 76. οὐ γὰρ Ἀγαμέμνονος ἔτ’ ἂν καλοῖτο, ἀλλὰ τοῦ λαχόντος. Gu.\n665.ἐρεῖς ἀδύνατον: λύσις τοῦ ἀντιπίπτοντος. ἀλλ’ εἴποις, φησὶν, ὅτι ἀδύνατον βοηθῆσαι, εἶτα ἔξωθεν προσληπτέον, καθὸ μέγα ἐστὶ καὶ ἀσύγγνωστον τὸ ἁμάρτημα, ὅπερ ἀπεσιώπησεν Ὀρέστης. ἀλλὰ κατὰ τοῦτο, φησὶ, καθὸ ἀδύνατον εἶναι δοκεῖ, βοήθησον· ὁ γὰρ γνήσιος φίλος ἐν τοῖς μεγίστοις κακοῖς δείκνυται. A. B.I. Ἄλλως. ἀλλὰ λέγεις, φησὶν, ὅτι ἀδύνατόν ἐστι τὸ βοηθῆσαί μοι· ἐγὼ δέ σοι ἀντείποιμι ἂν ὡς μάλιστά μοι διὰ τοῦτο ὀφείλεις συμβαλέσθαι, εἰδὼς ὅτι ἐν τοῖς ἀδυνάτοις δεῖ τῶν φίλων. A.B. C.M.I. βοηθῆσαί μοι διὰ τὴν τοῦ ἁμαρτήματος ὑπερβολήν. ἀλλὰ διὰ τὸ ἀδύνατον εἶναι, διὰ τοῦτο ἀξιῶ· εἰ γὰρ ἦν δυνατὸν, οὐκ ἂν ἠξίωσά σε· ὁ γὰρ γνήσιος φίλος ἐν τοῖς μεγίστοις κακοῖς δείκνυται. Gu.\nαὐτὸ τοῦτο: λύεται τῇ κατά· αὕτη γὰρ λείπει, ἵν’ ᾖ κατ’ αὐτὸ τοῦτο. B. M.I. δεῖ τοὺς φίλους βοηθεῖν τοῖς φίλοις, ὅ ἐστι τὸ ἀδύνατον. B.M.I. ἔστω δηλονότι. Gu. Fl. 6. 9. 17. 21. 25. 34. 56. 59. 76.\n666.ἐν τοῖς κακοῖς: ἤγουν ἐν ταῖς δυστυχίαις. Gr. Fl. 6. 9. 17. 56. 59. 76.\nὠφελεῖν: ἤγουν βοηθεῖν. Gu. Fl. 6. 9. 17. 21. 34. 56. 59. 76.\n667.ὁ δαίμων: ἡ τύχη. Gu. Fl. 6. 9. 17. 21. 56. 59. 76. ὁ θεός. Gu.\nτί χρὴ φίλων: κατὰ τί ἐστι χρεία τῶν φίλων; ἀντὶ τοῦ κατ’ οὐδέν ἐστι χρεία τῶν φίλων. Gr. I.\n669.φιλεῖν δάμαρτα: ἀγαπᾶν τὴν γυναῖκα ὑπὸ πάντων τῶν Ἑλλήνων νομίζῃ. καὶ οὐ λέγω τοῦτο ἀπατῶν σε τῇ κολακείᾳ, ἤγουν κολακεύων σε, οὐ κολακείᾳ, ἀλλ’ ἀληθείᾳ λέγω. λείπει δὲ τὸ πρὸς ταύτης σε ὁρκῶ. τὸ δὲ ὦ μέλεος, ἠρέμα πρὸς ἑαυτὸν λέγει, ὦ ἄθλιος, εἰς οἷον κακὸν δηλονότι ἥκω. I.\n670.θωπείᾳ λέγω: οὐ κολακείᾳ, ἀλλ’ ἀληθείᾳ. M.\n671.ταύτης ἱκνοῦμαι: ἀντὶ τοῦ πρὸς ταύτης σε ἱκετεύω, M. ἀντὶ τοῦ πρὸς ταύτης ὁρκῶ βοηθῆσαί μοι. ἢ δέομαί σου πρὸς ταύτης ὅπως ἄν μοι βοηθήσειας εἰς τιμὴν αὐτῆς. τὸ δὲ ἑξῆς ἠρέμα καθ’ ἑαυτὸν λέγει, οἰκτείρων ἑαυτὸν ὅτι μέχρι τοσούτου προῆλθεν αὐτῷ τὰ τῆς δυστυχίας, ὡς διὰ τοῦ μεμνῆσθαι τῆς Ἑλένης προσδοκᾶν βοηθείας τυχεῖν. ἀνάξιον γὰρ ἑαυτοῦ ἡγεῖται τὸ καὶ μόνον μεμνῆσθαι τοιαύτης γυναικὸς, μή τί γε καὶ δοκεῖν σώζεσθαι δι’ αὐτῆς. B.M.I. δυστυχὴς οὖν, φησὶν, ἐγὼ εἰς τοιοῦτον κακὸν ἐλθών. διὰ γὰρ γυναικὸς τῆς πᾶσιν Ἕλλησι κακῆς σωθήσεσθαι προσδοκῶ. B.I.\n672.εἰς οἷον ἥκω: κακόν. Gr. εἰς οἷον κακὸν ἥκω τὸ εἰς ἱκεσίαν προβάλλεσθαι τὴν Ἑλένην. ὡς δεῖσθαι καὶ μὴ εἰσακούεσθαι. Gu.\nτί δὲ ταλαιπωρεῖν με δεῖ: ἀλλὰ τί, φησὶ, μωραίνω τὸ περὶ ταύτης, σωθήσεσθαι παραιτούμενος; ἀνάγκη γάρ ἐστι καὶ πρὸς τοῦτο καταβαίνειν οἰκτρότητος, καὶ πάντα ὑπομένειν, κἂν αἰσχύνην μοι φέρῃ. οὐ γὰρ ἐγὼ μόνος, ἀλλὰ καὶ πᾶς ὁ οἶκος ὁ ἐμὸς κινδυνεύει. B.M. I. ἔστι δὲ καὶ ἑτέρα ἐκδοχὴ τούτου, συναπτομένου τοῦ ταύτης ἱκνοῦμαι πρὸς τὸ ὑπὲρ γὰρ οἴκου παντὸς ἱκετεύω τάδε, εἴτε ὡς τοῦ Μενελάου ἀπεστραμμένου τὴν ἱκεσίαν αὐτὸς δυσφορῶν λέγει, δυστυχὴς ἐγὼ, εἰς ἄπορον ἥκω κακῶν καὶ οὐκ ἔχω οὐδεμίαν καταφυγήν. ὃ πάλιν διαλαβὼν θαρσύνει ἑαυτὸν καὶ φησὶ, τί δεδοίκαμεν τὸν θάνατον; καρτερεῖν δεῖ καὶ φέρειν ἀναγκαίως τὰ παρὰ τοῦ δαίμονος. τί δὲ, φησὶ, παραιτοῦμαι τὴν αἰσχύνην; πάσῃ μοι μηχανῇ ποριστέον τὴν σωτηρίαν. οὐχ ὑπὲρ μικρῶν γάρ μοι ὁ κίνδυνος, ἀλλ’ ὑπὲρ παντὸς τοῦ οἴκου ἐστίν. B. I. Ἄλλως. τὸ τί δὲ ταλαιπωρεῖν τοῦτο λέγει, τί δὲ δεῖ ταλαιπωρεῖν καὶ κάμνειν ἐμὲ περὶ τὴν δέησιν· οὐ γὰρ ὑπὲρ ἐμοῦ μόνου καὶ τῆς ἐμῆς ἀδελφῆς ποιοῦμαι τὴν δέησιν, ἀλλ’ ὑπὲρ τοῦ οἴκου παντὸς, τουτέστι τοῦ γένους παντὸς ἡμῶν. ἀποθανόντος γὰρ ἐμοῦ ἡ ἐκ προγόνων πᾶσα εὐδαιμονία οἰχήσεται, ὡς οὐ διάδοχον σχοῦσα· ὥστε τῆς ζημίας καὶ εἰς σέ πως τεινούσης, ἐπεὶ τοῦ αὐτοῦ γένους τυγχάνεις, οὐχ ἧττον ἐμοῦ δεῖ σὲ σπουδάζειν, ὅπως σωθείην. ἢ αὕτη ἡ κατασκευὴ πρὸς τὸ ἱκνοῦμαι ἐστι, τὰ δ’ ἄλλα διὰ μέσου. Gu. I.\nτί δέ: ποιήσω δηλονότι. Gr.\nταλαιπωρεῖν: ταλαιπωρα ὑπομένειν. Gr. Cant. παραιτούμενον τὸ σώζεσθαι ὑπ’ ἐκείνης. Gu.\nμε δεῖ: γρ. χρή. M.\n674.τὸν κατὰ χθονός: δόκει ἀκούειν τάδε τὸν κατὰ χθονὸς θανόντα, ἤγουν νόμιζε, ὅτι πάρεστιν ἐκεῖνος, καὶ ἀκούει τάδε, λέγω τὴν ψυχὴν ἐκείνου ποτωμένην ἐπάνω σου. Gr. I.\nτὸν κατὰ χθονὸς θανόντα: συνυπακούεται ἐνταῦθα ὑπαρκτικοῦ ῥήματος μετοχὴ, ἢ καὶ ἐκφωνουμένη κακοσύνθετον ποιεῖ τὸν λόγον καὶ ἄχρηστον. ὅτι δὲ αὕτη ἔχει λόγον συνυπακούεσθαι δῆλον οὕτως· κατὰ χθονός ἐστιν ὁ δεῖνα λέγεται, καὶ τὸν κατὰ χθονὸς ὄντα ἐξ ἀνάγκης μετὰ τῆς μετοχῆς τοῦ ὑπαρκτικοῦ οὕτως, ἐπειδὴ καὶ κατὰ χθονός ἐστιν ὁ δεῖνα θανὼν λέγεται. δύναται καὶ καταλλήλως ἔχειν τοῦτο, καὶ μετὰ τῆς μετοχῆς τοῦ ὑπαρκτικοῦ λέγεσθαι μετασχηματιζόμενον. ἐπεὶ δὲ συμβαίνει ἐνταῦθα καὶ ἑτέραν εἶναι μετοχὴν κατὰ τὴν αὐτὴν πτῶσιν, καὶ διὰ τοῦτο κακόφραστον εἶναι τὸν λόγον καὶ κακοσύνθετον, οὐδέποτε ἐκφωνεῖται ἡ τοῦ ὑπαρκτικοῦ ῥήματος μετοχὴ, ἀλλ’ ἀεὶ συνυπακούεται κατὰ τὴν συνήθειαν τῶν ὑπαρκτικῶν. Gr. I.\n677.ταῦτ’ εἴς τε δάκρυα: ἀντὶ τοῦ μετὰ δακρύων καὶ γόων αἰτῶ τὴν σωτηρίαν. B.I. Ἄλλως. κατὰ ἀπόθεσιν ταῦτα ἐπάγεται, ἤγουν ταῦτα εἴρηκα, εἴς τε τὰ δάκρυα ἡμῶν καὶ τοὺς γόους καὶ τὰς συμφοράς. Gr. I. ἤγουν μετὰ δακρύων καὶ γόων εἶπον. ἢ οὕτως, εἶπον ταῦτα εἰς δάκρυα καὶ γόους καὶ συμφορὰς, ἤγουν ἵνα μὴ τύχω τούτων. τεύξομαι δὲ, εἰ πετρωθῆναί με ἐάσεις. Gu. I.\n678.κἀπῄτηκα: ὡς χρέος ᾒτησα. I.\n679.θηρῶν: θηρώμενος, ζητῶν. I. ἀντὶ τοῦ θηρώμενος, ἤγουν λαβεῖν ζητῶν. Gr. Fl. 6. 9. 17. 21. 34. 56. 59. 76.\n680.κἀγώ σ’ ἱκνοῦμαι: καὶ ἐγώ σε παρακαλῶ, καίπερ ὑπάρχουσα γυνὴ, βοηθεῖν τοῖς δεομένοις· δυνατὸς γὰρ ὑπάρχεις ὠφελεῖν. τὸ δὲ ὠφελῶ καὶ δοτικῇ καὶ αἰτιατικῇ συντάσσεται, ὡς καὶ Αἰσχύλος ὡς τοῖς θανοῦσι χρήματ’ οὐδὲν ὠφελεῖ. I.\nοἷός τε δεῖ: γρ. καὶ ὅσος τε δ’ εἶ ἀντὶ τοῦ δυνατὸς εἶ. A.\n682.καταιδοῦμαι: διὰ τιμῆς ἔχω. Fl. 33. ἀντὶ τοῦ αἰδοῦμαι. Gu.\nσὸν κάρα: ἤγουν σέ. Gr.\n683.ξυμπονῆσαι: οἷον συμπονεῖν δεῖ τοῖς συγγενέσι, κἂν κίνδυνος παρῇ. A. σοὶ δηλονότι. Gr.\nσοῖς κακοῖσι: ἐπὶ ταῖς σαῖς δυστυχίαις. Gr.\n684.καὶ χρὴ γὰρ οὕτω: τοῦτο μερικῶς, ἢ καθόλου νοητέον, ὅτι πρέπει ἢ ἐμὲ, ἢ πάντα ἄνδρα οὕτω συνεκκομίζειν καὶ συνεκφέρειν, ἢν ἰσχὺν διδῷ θεὸς, τὰ τῶν ὁμαιμόνων κακὰ,θνήσκοντα, εἰ δεήσειεν, ὑπὲρ ἐκείνων, καὶ κτείνοντα τοὺς ἐναντίους. εἰ μὴ γὰρ ἐξ ἀλλήλων οἱ συγγενεῖς βοηθοῖντο, τίς ἂν ἄλλην ἔξωθεν ἐλπίσῃ βοήθειαν; τὸ δὲ θνήσκοντα καὶ κτείνοντα τοὺς ἐναντίους σαφήνειά ἐστι τοῦ οὕτω. Gu. I.\nθνήσκοντα: καὶ ὡς τεθνηξόμενον, καὶ ὡς κτενοῦντα τοὺς ἐναντίους, ἤγουν εἰ καὶ θάνατος πρόκειται, καὶ εἰ νίκη τῶν ἐναντίων. Gr. I.\n685.συνεκκομίζειν: συμπονεῖν δεῖ τοῖς συγγενέσι, κἂν κίνδυνος παρῇ, καὶ μάλιστα εἰ τὸ θεῖον παρέχει δύναμιν. τὸ δὲ ἑξῆς ἀναστρεπτέον· ἔστι γὰρ κτείνοντα τοὺς ἐναντίους, καὶ θνήσκοντα. B.I. συνδιαφέρειν, ὁμοῦ ὑπομένειν. Gr. συνεκφέρειν καὶ ἀποτρέπειν, βαστάζειν, συμπονεῖν. Gu. τὸν ἀδελφὸν συνελαφρύνειν, ἐπικουφίζεν, μαστίζειν. Fl. 6. 9. 17. 34. 56. 59. 76.\n687.τὸ δ’ αὖ δύνασθαι: τοὐναντίον Αἴας φησί· καὶ πρὸς δαίμονά περ εἴ πως ἐρυσαίμεθα νεκρόν. A. B.M.I.\n688.ἥκω γὰρ ἀνδρῶν συμμάχων: οὐκ ἐπαγόμενος συμμάχους, ἀλλ’ ἔρημος τῆς παρὰ τούτων δυνάμεως ὢν, ὡς τῶν συμμάχων αὐτοῦ κατὰ τὴν πλάνην ἀπολομένων, πλὴν ὀλίγων. B.M.I. ἢ οὕτως· ἦλθον ἔρημος συμμάχων, καὶ προσέτι πλάνην ὑπέστην πολλήν. A. B.I. τὸ δὲ ἑξῆς, ἥκω γὰρ ἔχων τὸ δόρυ συμμάχων ἐστερημένον καὶ προσταλαιπωρήσας τῇ πλάνῃ. A. B. C.I. τὸ δὲ ἐνταῦθ’ ἐλπίδος προσήκομεν ἀντὶ τοῦ προσοικειούμεθα καὶ ἐγγύς ἐσμεν ἐλπίδος. σκόπει οὖν πῶς οὔτε διὰ κολακείας πεῖσαι ὑπέσχετο, ἀλλὰ καὶ τοῦτο ἐν ἀμφιβολίᾳ ἀφῆκεν. B. I. τὸ σμικρᾷ σὺν ἀλκῇ ἢ πρὸς τὸ ἥκω συνάπτεται τῇ ἐννοίᾳ, ἢ πρὸς τὸ ἀλώμενος. Cant. Gu.\nἀλκῇ: βοηθείᾳ. Gr.\nλελειμμένων: τῶν ὑπολελειμμένων. Gr. ἐναπολειφθέντων. Gu.\n691.μάχῃ μέν: ἐν μάχῃ μὲν οὐκ ἂν περιγενοίμεθα τοῦ Πελασγικοῦ Ἄργους, ἤγουν οὐχ ὑπερισχύσαιμεν. Gu. I.\nὑπερβαλοίμεθα: ὑπερφέροιμεν καὶ κρείττονες αὐτοῦ γενοίμεθα διὰ τὸ μὴ ἔχειν δύναμιν, ὡς ἔφην. Gu.\n692.Πελασγὸν Ἄργος: ἀπὸ Πελασγοῦ τινος. M. Πελασγὸς βασιλεὺς ἦν τοῦ Ἄργους. ἤτοι οὐχὶ νικήσομεν τοὺς Ἀργείους ἐν μάχῃ. C.\nεἰ δὲ μαλθακοῖς: οὐδὲ τὸ διὰ κολακείας πεῖσαι ὑπέσχετο, ἀλλὰ καὶ αὐτὸ ἐν ἀμφιβολίᾳ ἀφῆκεν. A.C. οὕτω λέγε· ἐνταῦθα δὲ καὶ εἰς τοῦτο τῆς ἐλπίδος προσήκομεν, καὶ προσερχόμεθα, εἰ δυναίμεθα ὑπερβαλέσθαι ἐν λόγοις μαλθακοῖς. Gu. I.\nμαλθακοῖς: ταπεινοῖς, κολακευτικοῖς. Gu. πραέσι. Fl. 21.\n693.δυναίμεθ’: ὑπερβαλέσθαι καὶ νικῆσαι. Gu. λείπει πεῖσαι. Fl. 21.\nπροσήκομεν: ἐνταῦθ’ ἐλπίδος προσοικειούμεθα καὶ ἐγγὺς ἐλπίδος ἐσμέν. C. περισσὴ ἡ πρός. Gr. προσερχόμεθα, ἐγγὺς ἐσμέν. Gu. περισσὴ ἡ πρός, ἀντὶ τοῦ ἥκομεν, ἤλθομεν. Fl. 6. 9. 17. 56. 59. προσοικειούμεθα, ὡς τάχα πείσομεν αὐτούς. Fl. 10.\n694.σμικροῖσι — πόνοισι: σμικρᾷ δυνάμει ὤφειλεν εἰπεῖν· ὁ δὲ λέγει σμικροῖς πόνοις, τὴν ἐνέργειαν τιθεὶς ἀντὶ τῆς δυνάμεως. Gr. I.\nσμικροῖσι μὲν γὰρ τὰ μεγάλα: τῇ δι’ ὀλίγων μάχῃ τοὺς πολλοὺς νικῆσαι ἀδύνατον, ὅθεν εἰς πόλεμον μὲν αὐτοῖς παραιτητέον ἐλθεῖν· εἰ δὲ λόγοις ὑπελθεῖν δεῖ καὶ γοητεύσασθαι αὐτοὺς σοφίᾳ λόγων, ἐνταῦθα δυνησόμεθα. ἀνόητον δὲ καὶ ἀμαθὲς καὶ τὸ μόνον προσδοκῆσαι τοὺς ὀλίγους τῶν πολλῶν περιγενέσθαι. A. B. C. M.I.\nἕλοι: λάβοι (Fl. 17. 59. 76.), κατορθώσοι. Gu. χειρώσεται. Fl. 10.\n695.ἀμαθές: ἀπαιδευτον. Gr. ἀνόητον, μωρόν. Gu.\nκαὶ τὸ βούλεσθαι: μὴ μόνον τὸ ἐπιχειρεῖν. Gu. Fl. 6. οὐ μόνον ποιεῖν, ἀλλὰ καὶ βούλεσθαι, ὅτι καὶ ἀδύνατον. Fl. 10. ἐνθυμεῖσθαι. Fl. 21.\n696.ὅταν γὰρ ἡβᾷ δῆμος: ὅταν γὰρ δῆμος εἰς ὀργὴν πεσὼν ἀκμάζῃ, ὅμοιον τὸ ζητεῖν κατασβέσαι αὐτὸν, ὥστε ζητεῖν κατασβέσαι πῦρ λάβρον καὶ σφοδρόν. Gr. I.\nἡβᾷ: ἀκμάζῃ. Gr. φλεγμαίνῃ, ἐκμαίνηται. Gu.\n697.ὅμοιος: λείπει τὸ πειρᾶσθαι νικῆσαι αὐτὸν, τὸν ὄχλον, ἀλλ’ ὅμως ὑπονοεῖται. Fl. 21.\nὥστε πῦρ: οὔτε γὰρ τοῦτο κατασβέσαι ῥᾴδιον, οὔτε ἐκεῖνον τῆς ὀργῆς πεπαυκέναι. Bar. Gu.\n698.εἰ δ’ ἡσύχως: εἰ δέ τις ἡσύχως καθ’ αὑτὸν ἐνδιδοὺς ποτάσσοιτο τῷ δήμῳ θυμουμένῳ, εὐλαβούμενος καὶ φοβούμενος τὸν καιρὸν, (ἀπὸ μεταφορᾶς τῶν πνευμάτων,) ἴσως ἂν καταπαύσειε τῆς ὀργῆς δηλονότι. I.\nἐντείνοντι: ἀντὶ τοῦ θυμουμένῳ. B.M. σφοδρυνομένῳ μὲν τῷ δήμῳ. Gr. ἀκμάζοντι τῇ ὀργῇ. Gu. Bar. μεγαλαυχοῦντι τῷ ὄχλῳ. Fl. 21. τὸ ἐντείνοντι καὶ τὸ χαλῶντι ἐκ μεταφορᾶς τῆς νηὸς εἴρηται. Gu.\n699.χαλῶν: ἀπὸ μεταφορᾶς τῶν ἱστίων, ἐνδιδούς. Gr. Bar. Fl. 6. 9. 17. 21. 25. 56. 59. 76. συγκαταβαίνων, ὑποκλίνων. Gu. ὑπενδιδούς. Fl. 33.\nὑπείκοι: ὑποτάσσεται, ἐνδίδωσι. Gu.\nεὐλαβούμενος: φοβούμενος. Gr. αἰδούμενος καὶ θεραπεύων. Gu. φοβούμενος, ὑποκλίνων ἑαυτὸν, ἤτοι ταπεινούμενος, ὑποστελλόμενος, θεραπεύων. Fl. 6. 9. 17. 21. 34 56. 59. 76.\n700.ἐκπνεύσει’: ἀντὶ τοῦ καταπαύσειε τὴν ὀργὴν δηλονότι, ὡς ἐπὶ ἀνέμου. A. B.M. λήξειε τῆς ὀργῆς. Gr. Florr. iidem. ῥαΐσειε τῆς ὀργῆς, παυθῇ τοῦ θυμοῦ. Gu.\nὅταν δ’ ἀνῇ: ὅταν δ’ ἀναπνεύσῃ, ἐπιτύχοις ἂν εὐκόλως τοῦ λαοῦ, καθόσον βούλει. I. ἀπὸ μεταφορᾶς τῶν πνευμάτων. B. rec. Gr. ἀφήσῃ, καταλείψῃ. Gu. ἀφῇ. Fl. 6. 9. 17. 25. 56. 59. 76. τελειώσῃ ὀργάς. Fl. 21.\n702.ἔνεστι δ’ οἶκτος: ὁ δέ ἀντὶ τοῦ γάρ, ἵν’ ᾖ, ἔνεστι γὰρ τῷ δήμῳ καὶ ἑλεεῖν καὶ θυμοῦσθαι, καὶ ὁ πᾶς λόγος τοιοῦτος, ἐὰν τοίνυν θυμουμένῳ τῷ δήμῳ εἴκῃς, πεπαύσεται ὀργῆς καὶ λοιπόν ἐστιν ἐπιτήδειος εἰς τὸ συνδραμεῖν ταῖς ἱκεσίαις. ὡς γὰρ ἐμπέφυκεν αὐτῷ τὸ μεγάλως ὀργίζεσθαι, οὕτω καὶ τὸ ἐλεεῖν· τουτέστιν, οὐ γὰρ πρὸς τὸ ὀργίζεσθαι μόνον φύσιν ἔχει, ἀλλὰ καὶ πρὸς τὸ ἐλεεῖν, καὶ τῷ δυναμένῳ τοῦτο αὐτὸ καραδοκεῖν καὶ ἐπιτηρεῖν πότε μὲν μεγάλως θυμοῦται, πότε δὲ ἀνῆκε τῆς ὀργῆς, κτῆμά ἐστι τοῦτο τιμιώτατον, τὸ εἰδέναι ἑκάτερον τὸν καιρόν. ἢ αὐτὸς ὁ δῆμος κτῆμά ἐστι τιμιώτατον τῷ εἰδέναι προσενεχθῆναι καθ’ ὅν δεῖ τρόπον αὐτῷ. ἢ ὁ καιρὸς μέγα κτῆμα τῷ καραδοκοῦντι, φησὶ, τὸν δῆμον καὶ τηροῦντι καὶ γινώσκοντι πότε μὲν θυμοῦται, πότε δὲ ἐλεεῖ. A.B.M. I. Ἄλλως. ἔνεστι τῷ δήμῳ ἐλεεῖν, ἔστι δὲ καὶ μεγάλως θυμοῦσθαι. ὁ γὰρ δέ ἀντὶ τοῦ γάρ· οὐ γὰρ μόνον ἐστὶ πρὸς τὸ θυμοῦσθαι τὴν φύσιν, ἀλλὰ καὶ πρὸς τὸ ἐλεεῖν, καὶ τῷ δυναμένῳ τοῦτο αὐτὸ συντηρεῖν κτῆμά ἐστι τοῦ ἐπιτηρεῖν τὸν καιρὸν τιμιώτατον. κτῆμά ἐστι τοῦτο, ὅ ἐστι τὰ μέγιστα, ἀντὶ τοῦ τὸ κερδαίνειν δηλοῖ αὐτὸς ὁ δῆμος ὄφελος τῷ τοιούτῳ Ἄλλως. ἐνταῦθα πρωθύστερός ἐστιν ὁ τρόπος· διὰ γὰρ τὴν βίαν τοῦ μέτρου οὕτως συνηρμόσθη τὸ ἔπος. οὕτως γὰρ ὤφειλεν εἰπεῖν, ἔνι θυμὸς μέγας, ἔνεστι καὶ οἶκτος τῷ θυμουμένῳ δήμῳ, ὁ δὲ οἶκτος τῷ καραδοκοῦντι καὶ ταῖς ἐλπίσι τρεφομένῳ χρῆμα καὶ κτῆμα τιμιώτα τον καὶ λυσιτελές. Α. τοῦτο τὸ ἐπιτηρεῖν τὸν καιρὸν κτῆμά ἐστι τιμιώτατατον, ὅ ἐστι τά μέγιστά τις ἂν ἐκ τούτου κερδαίνειν δύναται. Gu.\n703.καραδοκοῦντι: καιροφυλακτοῦντι καὶ τηροῦντι τὸν καιρόν. B.I. καιροφυλακτοῦντι. Gr. ἐκδεχομένῳ καὶ σκοποῦντι τὸν καιρὸν τοῦ οἴκτου καὶ τοῦ θυμοῦ. ἀναμένοντι. Gu. Bar. καιροφυλακτήματι, ἤγουν μετὰ περιφανείας προσδεχομένῳ. Fl. 21. ἐλπί ζόντι. Fl. 10.\n704.ἐλθὼν δὲ―: γρ. ἐλθὼν γὰρ ἐγώ σοι Τυηδάρεων πειράσομαι. M.\n705.τῷ λίαν χρῆσθαι καλῶς: ἀντὶ τοῦ μετρίως χρῆσθαι τῷ λίαν, οἷον τῆς μετριότητος ὑφεῖναι, ἢ τῷ καλῶς λίαν χρῆσθαι, ἵν’ ᾗ τὸ καλῶς ἠπίως, οἷον σφόδρα ἐνδείξασθαι τὴν πρὸς σὲ πραότητα. A. B. C.M.I. Ἄλλως. τῷ λίαν οὐχὶ φαύλως, ἀλλὰ καλῶς. ἔστι γὰρ τὸ λίαν καὶ ἐπὶ τοῦ θεοῦ καὶ ἐπὶ τοῦ οἰκτιρμοῦ. τεθύμωται γοῦν ὁ Τυνδάρεως λίαν, ἀλλὰ πειράσομαί σοι τοῦτον πεῖσαι λίαν γενέσθαι οἰκτίρμονα. A.\nτῷ λίαν: ἤγουν μετριάζειν καὶ μὴ τῇ ὑπερβολῇ χρῆσθαι. Gr. τὸ τῷ λίαν καὶ μέγα καὶ μικρὸν γράφεται, μικρὸν μὲν οὕτω· πειράσομαι πεῖσαι καὶ τὸν Τυδάρεω καὶ τὴν πόλιν τοῦτο τὸ λίαν χρῆσθαι σοὶ καλῶς· μέγα δὲ οὕτω· πειράσομαι πεῖσαι καὶ τὸν Τυνδάρεω καὶ τὴν πόλιν τίνι τῷ λίαν χρῆσθαι σοὶ καλῶς. οὐ γὰρ μόνον πείθω τὸν δεῖνα τάδε φαμὲν, ἀλλὰ καὶ πείθω τούτοις· ἡ γὰρ κατάπεισις, ἣν ἐκεῖνον πείθω, τοῖς πράγμασι γίνεται, εἰς ἃ αὐτὸν καταπείθω. εἰ δέ τις εἴποι ὡς εἰ τὸ λίαν μικρὸν γράφεται, οὐκ ἀπαντᾷ πρὸς τὸ μέτρον, φαμὲν ὅτι οὐ μόνον τὰ δύο ἀμετάβολα ἐκτείνουσι παρὰ τοῖς ποιηταῖς, ἀλλὰ καὶ ἓν ἔσθ’ ὅτε. Gu. μετρίως, τῷ σφόδρα ἐνδείξασθαι τὴν πραότητα. Fl. 10.\n706.καὶ ναῦς γάρ: καὶ γὰρ ναῦς βιαίως τοῦ ποδὸς ἐνταθέντος ὑπέκυψεν, ὣστε ὕδωρ εἰσδέξασθαι, πάλιν δὲ ἀνωρθώθη χαλάσαντος τὸν πόδα καὶ ἀνιέντος. A. B. M.I. τὰς γὰρ ἄγαν προθυμίας, ἀντὶ τοῦ τὰς ὑπερβολικὰς ὁρμὰς καὶ ὑπὲρ τὸ δέον, μισεῖ ὁ θεός. I. καὶ ναῦς πρὸς βίαν ἐξαπλωθεῖσα ἐν τῷ ποδὶ, ἤγουν τῷ ἀρμένῳ, ἐκινδύνευσε καὶ πάλιν διεσώθη τοῦ κινδύνου, ἂν χαλᾷ τὸ ἄρμενον. C.\n707.πρὸς βίαν ποδί: εἰς κατασκευὴν τοῦ πρὸς ἐκείνους λόγου ἐπάγει ταῦτα. ποδὶ δὲ ἤγουν διὰ τοῦ ποδός. λέγεται δὲ οὕτω τὸ σχοινίον τὸ κατέχον κάτωθεν τὸ ἱστίον. Gr. I.\nπρὸς βίαν: βιαίως. Gr.\n708.ἔβαψεν: ἤγουν ὕφαλος γέγονεν· ἐλθὸν γὰρ πνεῦμα σφοδρὸν καὶ πρὸς τὴν τοῦ ποδὸς τάσιν ἐμπεπτωκὸς ἀνατρέπει. Gu. I.\nἔβαψεν: ἑαυτὴν δηλονότι, ἤγουν ἐβαπτίσθη. Gr. Fl. 6. 9. 17. 21. 56. 59. 76.\nτὰς ἄγαν προθυμίας: σημείωσαι ὅτι καλὸν ἡ προθυμία, ἡ δὲ ἄγαν προθυμία κακὸν, ὡς ὑπερβολὴ, καὶ ἡ ἁπλῶς προθυμία μεσότης, ἡ δὲ ἄγαν ὑπερβολὴ καὶ κακία ὥσπερ καὶ ἡ ὀκνία ἔλλειψις καὶ κακία. τὰς δὲ ὑπερβολὰς καὶ ἐλλείψεις καὶ θεὸς μισεῖ καὶ οἱ φρόνιμοι ἄνθρωποι. A. τὰς ὑπερβολικὰς ὁρμάς. B. Gr. τὰς ὑπὲρ τὸ δέον ἀλαζονείας. Gu. τὰς ὑπὲρ τὸ δέον ὑπεροψίας, ἤτοι ὑπερηφανείας. Fl. 10. 21. τὴν πολλὴν θρασύτητα. Cant.\n709.ἄλλως: μάτην. Gr.\n710.σώζειν: ῥύεσθαι. Gr. I.\nσοφίᾳ, οὐ βίᾳ: ἐπιτηδειότητι καὶ οὐ δυναστείᾳ τῶν ἐπικρατεστέρων. Gr. I.\nσοφίᾳ: μεταχειρίσει διὰ λόγων. (Fl. 6.), φρονήσει. Gu.\nτῶν κρεισσόνων: τουτέστι τοῦ δήμου· κρείττων γάρ ἐστι νῦν, ὡς ἔφην, ἐμοῦ. Gu.\n711.ἀλκῇ: ἰσχύϊ. Gr. δυνάμει. Gu.\nδοξάζεις: ὑπονοεῖς. Gr. ὑπολαμβάνεις. Fl. 33.\n712.οὐ γὰρ ῥᾴδιον: ἀντὶ τοῦ οὐ ῥᾴδιον περιγενέσθαι τῶν σῶν κακῶν καὶ ἀπαλεῖψαι τὴν παροῦσάν σοι συμφοράν. A. B. C.M.I.\nλόγχῃ μιᾷ: οὐχ ὅτι μίαν λόγχην εἶχεν, εἴρηκε τὸ λόγχῃ μιᾷ, ἀλλὰ δεικνὺς ἐντεῦθεν τὸ τῆς αὐτοῦ δυνάμεως ὀλίγον. εἰκότως δὲ ἐπέφερε τὸ τρόπαια πρὸς τὸ λόγχη· ἐκ γὰρ δοράτων τὰ τρόπαια γίνεται. Gu. I.\n714.οὐ γάρ ποτ’ Ἄργους: ἤγουν οὐδέποτε τοῖς Ἀργείοις ταπεινῶς ὑποπεπτώκαμεν, ἀλλὰ μεγαλοπρεπῶς καὶ γενναίως αὐτοῖς ἐχρώμεθα, προστάττοντες μετ’ ἐξουσίας ὅσα ἂν ἐβουλόμεθα. Gu. I. εἰ γὰρ ἦν τοῦτο ῥᾴδιον, οὔποτε διὰ τοῦ Ἄργους τὴν γῆν, ἤγουν διὰ τὸ Ἄργος προσεφέρομεν ἑαυτοὺς εἰς τὸ μαλθακόν· νῦν δὲ ἀναγκαίως ἔχει τοῖς σοφοῖς δούλους εἶναι τῆς τύχης. Gr. I.\nΤὸ δὲ Ἄργους γράφεται καὶ Ἄργου, ἵν’ ᾖ Ἄργον γαῖαν. Ἀριστοφάνης δὲ μετὰ τοῦ σ. οὐ πρὸς ἡμῶν, φησὶν, οὐδὲ τῆς ἡμετέρας ἀξίας ὑποδραμεῖν καὶ κολακεῦσαι τὸν τῶν Ἀργείων ὄχλον. ἀνάγκη δὲ ὅμως δουλεῦσαι τῇ κρατούσῃ τύχῃ. τοῦτο γὰρ σοφῶν καὶ φρονίμων ἀνδρῶν. τὸ δὲ ἑξῆς· νῦν δ’ ἀναγκαίως ἔχει τοῖς σοφοῖς δούλους εἶναι τῆς τύχης. A. B. M.I. Ἄλλως. οὐ τῆς ἡμῶν ἀξίας ἐστὶ, φησὶ, τὸ ὑποδραμεῖν τοὺς Ἀργείους, ἀνάγκη δ’ ὅμως δουλεύειν τῇ κρατούσῃ τύχῃ· τοῦτο γὰρ σοφῶν ἐστὶν ἀνδρῶν. M. Fl. 10.\nἌργους γαῖαν: διὰ τὸ Ἄργος. Gr.\nτὸ μαλθακόν: τὸ κολακικόν. Gr.\n715.προσηγόμεσθα: προσεφέρομεν αὑτούς. Gr. προσήχθημεν, ἐφέρομεν. Gu.\nνῦν δ’ ἀναγκαίως: εἰ γὰρ ὁ δῆμος νῦν εὐτυχὴς, ἡμεῖς δὲ ἀτυχεῖς, ὡς εἰρήκαμεν, οὐ δεῖ πρὸς αὐτὸν ἰσχύος, ἀλλὰ σοφίας καὶ μεταχειρίσεως· σοφοῦ γὰρ ἀνδρὸς πρὸς τὰς τῆς τύχης μεταβολὰς τοῖς πράγμασι χρῆσθαι. Gu. I.\nἔχει: διάκειται. Gr.\n716.δούλοισιν εἶναι: σοφῶν γὰρ λόγος τὸ δούλους εἶναι ἡμᾶς τύχης. Gr.\n717.ὦ πλὴν γυναικός: λείπει ἡ εἰς. τὸ δὲ ἑξῆς ὦ εἰς τὰ ἄλλα οὐδὲν πλὴν εἰς τοῦτο σπουδάζων, εἰς τὸ ἕνεκεν τῆς σῆς γυναικὸς στρατεύεσθαι. B.M. I.\nΤοῦτο οὕτω φασί τινες, ὦ Μενέλαε κάκιστε βοηθεῖν τοῖς φίλοις, χωρὶς τοῦ στρατεύειν εἵνεκα γυναικός· εἰς τοῦτο γὰρ κάλλιστος· τὰ ἄλλα δὲ τυγχάνεις οὐδέν. οὓς αὐτὸς ἐάσας οὕτω λέγε· ᾧ Μενέλαε, οὐδὲν τὰ ἄλλα χωρὶς τοῦ στρατεύειν εἵνεκα τῆς γυναικὸς, ὦ κάκιστε τιμωρεῖν καὶ βοηθεῖν τοῖς φίλοις. ἢ τὸ πλήν ἀντὶ τοῦ εἰ μή. Gu. I. ὦ κατὰ τὰ ἄλλα οὐδὲν ὢν, πλὴν τοῦ στρατηλατεῖν ἕνεκα γυναικός. Gu.\n718.κάκιστε: κακοτροπώτατε. Gr.\n719.τὰ δ’ Ἀγαμέμνονος: ἃ εἰς σὲ πεποιήκει. ἀριστεύματα. Gu.\n721.φροῦδ’: ἀφανῆ. Gr. ἐστίν. Gu.\nἄφιλος ἦσθ’ ἄρ’, ὦ πάτερ: ἤτοι ἡμάρτανες κακοῖς χαριζόμενος, ἢ δυστυχῶν τὰ νῦν, ὦ πάτερ, οὐδένα κέκτησαι φίλον. A. B.M.I. Ἄλλως. μάτην ἄρα, φησὶν, ὦ πάτερ, ἐταλαιπώρεις ἐν τῷ πολέμῳ, οὐδενός σοι φίλα φρονοῦντος ὑπὲρ ὧν ἠτύχεις· τὸ γὰρ πράσσων κακῶς, ἀντὶ τοῦ ἀδίκως, τουτέστιν, οὐ φίλοις ἄρα, οὐδ’ εὐγνώμοσιν ἐχαρίζου ἀμοιβαῖς ἀνδράσιν, οἱονεὶ κατ’ αὐτὸ τοῦτο ἡμᾶς ἠδίκεις καταλιπὼν ἐρήμους ἀναισθήτοις χαριζόμενος. ἢ οὕτως, οὐχ ὑπὲρ φίλων ἄρα ἐπολέμεις τοῖς βαρβάροις, ὦ πάτερ, ἀλλ’ ἀναισθήτοις εὐεργέταις, καὶ κατὰ τοῦτο κακῶς ἔπραττες καὶ ἠδίκεις, ὅτι μήτε ὑπὲρ φίλων μήτε ὡς ἀδικηθεὶς πόλεμον ἄδικον συνεκρότεις. ἢ οὕτως, εὐτυχῶν οὐκ ἔμελλες ἕξειν τοὺς ὑπὲρ σοῦ φίλους, εἰ συμβαίη σε ἀτυχεῖν. A. B. M.I.\nἄφιλος: ἐπειδὴ νῦν δυστυχῶν οὐκ ἔχεις τὸν βοηθήσοντα, (ἡ γὰρ ἐμὴ δυστυχία εἰς σὲ ἀναφέρεται,) ἄφιλος ἦσθα τότε, ὅτε μετὰ τῶν ζώντων διῆγες· εἰ γὰρ εἶχες τότε φίλους, νῦν ἂν ἐβοήθουν τοῖς ἐκ σοῦ γεγονόσι. τὸ δὲ πράσσων κακῶς ἢ ἐπὶ τοῦ παρόντος καιροῦ, ὡς ἔφαμεν, νόει, ἢ διότι ὑπὲρ Μενελάου τότε ἐκινδύνευεν ἐν πολέμῳ. Gu. I. ἐστερημένος φίλων τῶν μελλόντων δηλονότι προστήσεσθαι. Gr. I.\n722.προδέδομαι: ἐγκαταλέλειμμαι. Gr. ὑπὸ τῶν οἰκειοτάτων καὶ οὓς οὐκ ἄν ποτ’ ηὔχουν ἐμὲ παριδεῖν. Gu.\n723.ὅπη τραπόμενος: ἀντὶ τοῦ ποῖ τραπόμενος φύγω τὸν θάνατον, ὂν ἐπάγουσιν ἐμοὶ οἱ Ἀργεῖοι; Gr. Fl. 6. 9. 17. 21. 56. 50. 76.\n725.ἀλλ’ εἰσορῶ γάρ: ἀλλ’ ἐάσω ταῦτα. Gr. πρὸς τὸ ὄψιν (727.) στίξον, ἵν’ ᾖ τὸ γάρ ἀργὸν, ἢ πρὸς τὸ πιστός σύναψον τὸ ἀλλά, ἵν’ ᾗ τὸ εἰσορῶ γάρ μέχρι τοῦ ὄψιν διὰ μέσου. Gu. ἀλλ’ ἐάσω ταῦτα· κατὰ δὲ τὸ σιωπώμενον οἶδεν τὸν Πυλάδην ἐρχόμενον. Fl. 6. 9. 17. 21. 34. 56. 59. 76.\n726.Φωκέων ἄπο: ἐκεῖθεν γὰρ ὁ Πυλάδης. A. B. M.\n727.ἡδεῖαν ὄψιν: (ἀποθετικῶς. Florr.) ὄψις ἐνταῦθα ἐπὶ τοῦ βλεπομένου. Gr. Fl. 17. 21. 25. 34. 59.\nπιστὸς ἐν κακοῖς: πιστὸς ἀνὴρ κρείσσων εἰς τὸ ὁρᾶν αὐτόν τινα ἐν ταῖς δυστυχίαις τῆς γαλήνης τῶν ναυτίλων. Gr. I. τὸ ναυτίλοις πρὸς τὸ γαλήνης ἐστὶν, οὐ πρὸς τὸ κρείσσων. ὥσπερ δὲ φαμὲν φίλος φίλου καὶ φίλος φίλῳ, οὕτω καὶ γαλήνη ναυτίλων καὶ γαλήνη ναυτίλοις. Gu. I. Ἄλλως. βέβαιος φίλος κρείσσων ἐστὶ τῆς ὁρωμένης ἐκ ζάλης τοῖς ναυτίλοις γαλήνης. A.C. I.\n729.θᾶσσον: τροχαϊκὸν τετράμετρον καταληκτικόν. A.B.M. τὸ δὲ ἑξῆς, τὸν σύλλογον τῆς πόλεως ἀκούσας καὶ ἰδὼν τὸν σύλλογον. κτενοῦντας πρὸς τὸν σύλλογον ἀπέδωκεν, ὡς τῆς φήμης διαδραμούσης ἄχρι Φωκίδος. οὐ μόνον οὖν, φησὶν, ἤκουσα σύλλογον κατὰ σοῦ γεγενῆσθαι, ἀλλὰ καὶ παρὼν εἶδον. A. C.M. ἀφικόμην διὰ τοῦ ἄστεος θᾶττον προβαίνων, ἤγουν ἐπιτείνων τὴν εἰς τὸ ἔμπροσθεν πορείαν, ἢ ἐχρῆν με, προβαίνειν δηλονότι. Gr. I.\nθᾶσσον: τὴν αἰτίαν τοῦ θᾶσσον ἱκόμην ἐπιφέρει αὐτίκα λέγων σύλλογον πόλεως ἀκούσας, τὸν δ’ ἰδὼν αὐτὸς σαφῶς. λέγει δὲ ὅτι ἐρχόμενος διὰ τῆς πόλεως ἤκουσα παρά τινων ὡς ἐκκλησίαν Ἀργεῖαι ἐποίησαν ἐπὶ σὲ καὶ Ἤλεκτραν, ἵνα κτείνωσιν. εἶδον δὲ καὶ αὐτὸς ἐν τῇ ἐκκλησίᾳ τινὰς στείχοντας, ὅθεν σπεύσας ἀφικόμην, ἵνα μάθω τοῦ χάριν ταῦτά ἐστι, καὶ ὅσον δύναμαι εἰσενέγκω σοι. Gu. I. θᾶσσον ἢ ὡς ἐχρῆν με παρεγενόμην διὰ τῆς πόλεως, τὸν ἐπὶ σὲ καὶ τὴν σὴν ἀδελφὴν σύλλογον τῆς πόλεως καὶ ἀκούσας καὶ τοῖς ὀφθαλμοῖς ἰδὼν, ὡς τῆς φήμης διαδραμούσης ἄχρι Φωκίδος. οὐ μόνον οὖν, φησὶν, ἤκουσα σύλλογον κατὰ σοῦ γεγενῆσθαι, ἀλλὰ καὶ παρὼν εἶδον. B.I.\n730.ἰδὼν αὐτὸς σαφῶς: τὸ σαφῶς καὶ τὸ ἐναργῶς διαφέρουσι, κἂν δοκῶσιν εἶναι ταυτά. ἐναργὲς γὰρ λέγεται ὃ ὀφθαλμοὶ ὁρῶσι, σαφὲς δὲ ὅπερ χεὶρ ἐπαφᾶται. παχύτερον δὲ τὸ ἐπαφώμενον τοῦ ὁρωμένου δηλονότι καὶ ἐκδηλότερον· τὰ παχέα γὰρ τῶν λεπτῶν ἐκδηλότερα. ἐτυμολογεῖται δὲ τὸ σαφὲς παρὰ τὸ κρατεῖσθαι τῇ σῇ ἁφῇ, τὸ δὲ ἐναργὲς παρὰ τὴν ἐν πρόθεσιν καὶ τὸν ἄρα συλλογιστικὸν σύνδεσμον καὶ τὸ γίνεσθαι. ὁ δὲ ἄρα σύνδεσμος ἢ ἐρωτηματικός ἐστι καὶ προπερισπᾶται, ἢ συλλογιστικὸς καὶ ἀποφαντικὸς καὶ δηλωτικὸς ἀληθείας ἢ ψεύδους, καὶ παροξύνεται. παροξύνεται δὲ καὶ ὁ παραπληρωματικὸς ἄρα, ὃς καὶ ἄρ λέγεται. σαφὲς οὖν τὸ ἐπαφώμενον, ἐναργὲς δὲ τὸ ἐν τῷ ἄρα συλλογιστικῷ συνδέσμῳ γινόμενον καὶ ἐκ συλλογισμοῦ συνιστάμενον καὶ τρόπον τινὰ καθορώμενον. ἐντεῦθεν καὶ τὸ ὄναρ καὶ τὸ ὕπαρ, τὸ μὲν ὄναρ ἀπορούμενον εἰ ὄν ἐστιν ἆρα, ὡς ἂν εἴ τις εἴποι, ἆρα ὄν ἐστι τὸ ὄναρ, τὸ δὲ ὕπαρ καθὸ φανερώτερόν ἐστι καὶ τρόπον τινὰ καὶ ὁρώμενον ὀφθαλμοῖς ἀνεῳγόσιν ὑπὸ τὸ ἄρ ἐστι τὸ συλλογιστικὸν, ἤτοι ἀληθές. A.\n732.τί τάδε: ἔστι. πῶς διάκεισαι; τί ποιεῖς, ὦ φίλτατέ μοι φίλων καὶ ἡλίκων καὶ τῆς συγγενείας; κατὰ πάντα γὰρ τάδε ὑπάρχεις μοι. I.\nπράσσεις: πάσχεις. Gr. Fl. 6. 9. 17. 21. 56. 50. 76.\n734.οἰχόμεσθ’: ἀπολώλαμεν, ὡς ἐν βραχεῖ σοι λόγῳ τὰς ἐμὰς δυστυχίας δηλώσω. I.\n735.συγκατασκάπτοις: συγκαταχωννύεις, συναναιρεῖς, συνδιαφθείρεις καὶ ἡμᾶς. I. τὸ κατασκάπτειν κυρίως ἐπὶ πόλεως, ἐνταῦθα δὲ καταχρηστικῶς εἴρηται. Gu. I.\nσυγκατασκάπτοις: συγκαταβάλλοις. Gr. Fl. 6. 9. 17. 21. 34. 56. 59. 76. διαφθείροις, συναναιροῖς. Gu.\n736.Μενέλεως: ὁ Μενέλαος κάκιστος ἐφάνη εἰς ἐμὲ καὶ τὴν ἐμὴν ἀδελφήν. I.\n737.εἰκότως: πρεπόντως. Fl. 17. 56. ἔχει. Gu.\n738.ὥσπερ οὐκ ἐλθών: ὁμοίως μοι, φησὶ, προσηνέχθη ὡς μὴ παραγενόμενος ὅλως τὸ αὐτό μοι ἀπέδωκεν ὥσπερ μὴ μολών. A. B. C. M.I.\nταυτόν: ὅμοιον. Gr. Fl. 6. 9. 17. 21. 59 76. τὸ ἴσον ὥσπερ ἂν εἰ μὴ ἦλθε. Fl. 6.\n740.χρόνιος: ἀντὶ τοῦ μετὰ χρόνον πολύν· ὅμως κἂν βραδὺ παρεγένετο, ἀλλὰ τάχιστα τοῖς φίλοις ἐφωράθη κακός. B.I. βραδέως ἦλθεν. Gr. Fl. 6. 9. 17. 56. 59. 76.\nἐφωράθη: ἐφάνη. Gr. Florr. iidem et 34. κατελήφθη. Gu.\n741. καὶ δάμαρτα: καὶ τὴν γυναῖκα τὴν κακοτροπωτάτην διὰ νεὼς ἦλθεν ἄγων. I.\n742.οὐκ ἐκεῖνος: ἤγαγεν ἐκείνην. Gr. Fl. 6. 9. 17. 56. 59. τοῦτο λέγει διὰ τὸ ὑπείκειν αὐτὸν πάντα τῇ γυναικὶ καὶ πρὸς τὸ ἐκείνης φέρεσθαι βούλημα. Gu. Fl. 6. διαβάλλει ὡς γυναικοκράτητον. Gu.\nοὐκ ἐκεῖνος: διαβάλλει ὡς γυναικοκρατούμενον αὐτὸν, καὶ ὡς οὐκ ἂν ἐληλυθότα εἰ μὴ παρεγεγόνει ἡ Ἑλένη. κωμῳδεῖται δὲ ὁ στίχος διὰ τὴν ταυτότητα. A.B.C. M.I.\n743.ποῦ ’στιν ἥ — ὤλεσεν: ἀντὶ τοῦ ἡ ὀλέσασα. ὅτι Ἀττικὸν τὸ σχῆμα. M. τῷ ὑποτακτικῷ συνυπάγει τὸν λόγον. ὀφείλων γὰρ εἰπεῖν, ποῦ ἐστιν ἡ γυνὴ, ἢ πλείστους Ἀχαιῶν ὤλεσεν; ὁ δέ φησι, ποῦ ἐστιν ἥτις γυνὴ πλείστους Ἀχαιῶν ὤλεσεν; Gr.\n746.μή μ’ ἰδεῖν: μὴ ἀνέξεσθαι. Gr. Fl. 6. 9. 17. 21. 34. 56. 59. 76.\n748.εὐλαβεῖτο: ἐδειλία, ὅπερ λέγουσιν οἱ κακοὶ φίλοι μὴ θέλοντες τοῖς φίλοις βοηθεῖν, λέγοντες εὐλαβούμεθα, ἤτοι δειλιῶμεν καὶ φοβούμεθα. γνησίου γὰρ φίλου τὸ ὑπὲρ δύναμιν τολμᾶν, ὅπερ εὐλαβεῖσθαι αὐτὸς ἔλεγεν. B. I. εὐλαβεῖσθαι ἔλεγεν. γνησίου γὰρ φίλου τὸ καὶ ὑπὲρ δύναμιν κάμνειν καὶ τολμᾶν ἤπερ εὐλαβεῖσθαι, ὅπερ λέγουσιν οἱ κακοὶ φίλοι μὴ θέλοντες τοῖς φίλοις συνελθεῖν, λέγοντες εὐλαβούμεθα. A.C.M.\n749.σκῆψιν εἰς ποίαν: εἰς ποίαν πρόφασιν προχωρῶν τοῦτο μαθὼν πάντ’ ἔχω. I.\nτοῦτο πάντ’ ἔχω μαθών: τοῦτο δηλαδὴ νοήσας καὶ μαθὼν τὰ πάντα ἔχω, ἀντὶ τοῦ τὰ πάντα συμπεριελάμβανον καὶ ἐνόησα. A.\n750.τὰς ἀρίστας: κατ’ εἰρωνείαν λέγει. γράφεται καὶ κεκτημένος. ἐν ἤθει δὲ ταῦτα λέγει εἰρωνικῶς. A.C.M. κατ’ εἰρωνείαν. Gu. Fl. 6. 9. 17. 21. 56. 59. 76.\n751.ἴσως σοι: ἴσως ἦλθε θυμούμενος κατὰ σοῦ ἕνεκα τῆς θυγατρός. Gr. θυμούμενος, ὀργιζόμενος. Gu.\n752.αἰσθάνῃ: νοεῖς. τὴν τούτου συγγένειαν προέκρινε μᾶλλον ἢ τὴν τοῦ ἐμοῦ πατρός. I. νοεῖς. Gr. καλῶς ἐνόησας. Gu.\nτὸ τοῦδε κῆδος: τὴν συγγένειαν. M.\n753.κοὐκ ἐτόλμησεν: καὶ οὐχ ὑπέμεινεν ἀντιλαμβάνεσθαι τῶν σῶν πόνων παραγενόμενος. I. ἐκαρτέρησεν. Fl. 21.\nἀντιλάζυσθαι: ἐκ τοῦ λαζύω λάζυμι λάζυμαι. M. Gu.\n754.οὐ γάρ: οὐδαμῶς· οὐ γὰρ πολεμιστὴς ὑπάρχει, γενναῖος δ’ ἐν γυναιξί. I.\nαἰχμητής: πολεμιστής. Gr. ἀνδρεῖος. Gu.\n755.ἐν κακοῖς: ἐν κινδύνοις, ὡς ἔοικεν, ὑπάρχεις μεγίστοις, καὶ ἀναγκαῖόν ἐστί σοι ἀποθανεῖν. I.\nἄρ’ εἶ: εἰ ταῦθ’ οὕτως ἔχει. Gu.\nἀναγκαῖον: ἀπαραίτητον, ἐπεὶ οὐκ ἔχεις τὸν βοηθήσοντα. Gu. ἀναγκαῖονὠφέλιμονφλεβοτομηθῆναιλυθῆναι. Gu.ἀπαραίτητονφαγεῖν πιεῖν\n756.ψῆφον: χρεία ἐστὶ θέσθαι τοὺς πολίτας ψῆφον περὶ ἡμῶν ἐπὶ τῷ φόνῳ, τουτέστι διὰ τὸν φόνον, ὃν δηλονότι εἰργασάμεθα. Gr. I.\n757.ἢ κρινεῖ τί χρῆμα λέξον: ὁ ἥ ἀντὶ τοῦ δή. ἀναστρεπτέον δὲ τὸν λόγον, τί δὴ κρινεῖ λέξον. ἢ οὕτως, τί δὲ ἡ ψῆφος κρινεῖ, εἰπὲ, ὅτι φοβοῦμαι. A.C.M.\nἢ κρινεῖ: τί δὴ πρᾶγμα ἡ ψῆφος κρινεῖ; εἰπὲ, ὅτι δέδοικα. B.I.\nδιὰ φόβου γὰρ ἔρχομαι: ἤγουν φοβοῦμαι. Gu. Fl. 6. 9. 17. 21. 56. 76.\n758.ἢ θανεῖν: κρινεῖ ἢ θανεῖν ἡμᾶς, ἢ ζῆν. ὁ λόγος δ’ οὐ μακρός ἐστι περὶ μακρῶν πραγμάτων. I. ὁ ἐμὸς λόγος περὶ μακρῶν λόγων οὐ μακρὸς γενήσεται. C.\n759.φεῦγέ νυν λιπὼν μέλαθρα: κατὰ ἀντίστροφον λέγονται τὰ πρόσωπα ἀπὸ τοῦ φεῦγέ νυν λιπών· ὁ γὰρ Πυλάδης αὐτὸ λέγει μέχρι τοῦ, ἀλλὰ δῆτ’ ἔλθω. M.\nφεῦγέ νυν: τὸ νῦν ἀργὸν, ἢ ἀντὶ τοῦ γοῦν φεῦγε λοιπὸν σὺν τῇ ἀδελφῇ σου τοὺς οἴκους καταλιπών. I.\n760.οὐχ ὁρᾷς: οὐ βλέπεις; πανταχόθεν φυλασσόμεθα φρουροῖς. I.\n761.εἶδον ἄστεως: εἶδον τὰς ῥύμας τῆς πόλεως δι’ ὅπλων φυλαττομένας, ἀντὶ τοῦ ὑπ’ ἀνδρῶν ὡπλισμένων ὠχυρωμένας. I.\nἀγυιάς: ῥύμας. Gr. ῥυμίδας, ὁδούς. Gu.\nτεύχεσιν πεφραγμένας: ὀχυρώμασι στρατιωτικοῖς καὶ τάγμασι. B. ἀντὶ τοῦ ὡπλισμένοις ἀνδράσιν ὠχυρωμένας. Gr. Fl. 6. 9. 17. 21. 56. 59. 76. ἠσφαλισμένας. Gu.\n762.ὡσπερεί: καθὰ πόλις κυκλοῦται παρὰ τῶν ἐχθρῶν, κατὰ τὰ σῶμα κυκλούμεθα. I.\nπυργηρούμεθα: κυκλούμεθα. Gr. περικυκλούμεθα. Gu. πολιορκούμεθα, φυλασσόμεθα. Gu.\n763.κἀμὲ νῦν ἐροῦ: ἐρώτησον νῦν καὶ ἐμὲ τί πανθάνω· καὶ γὰρ ἐγὼ αὐτὸς φθείρομαι. I.\n764.πρὸς τίνος: παρὰ τίνος; τοῦτο, τὸ οἴχεσθαί σε δηλονότι, προσυπάρχει τοῖς ἐμοῖς κακὸν κακοῖς. I.\n765. Στρόφιος, ὁ ἐμὸς πατὴρ, ἐξώρισέ με τῶν οἴκων θυμωθείς. I. Ἀναξιβίαν τὴν Ἀγαμέμνονος ἀδελφὴν ὁ Στρόφιος ἔγημεν, ἐξ ἧς ἔφυσε τὸν Πυλάδην. ἀνεψιοὶ ἄρα Πυλάδης καὶ Ὀρέστης. A.B.C. M.I. ὁ Στρόφιος, ὁ ἐμὸς πατὴρ, ὀργισθεὶς ἤλασέ με ἀπὸ τῶν οἴκων, φυγάδα ποιήσας δηλονότι, ἤγουν ἐξόριστον. λέγεται δὲ ἀντιστρόφως, ἀντὶ τοῦ ἀπελάσας τῶν οἴκων, ἐξόριστον ἐποίησεν. Gr. I.\n766.ἴδιον: πρὸς αὐτὸν ἰδίως ἀποβλέπον ἔγκλημά τι, ἤγουν ἁμάρτημα ἐπιφέρων σοι, τουτέστι κατηγορῶν σου, ἢ κοινὸν τοῖς πολίταις. Gr. I. πότερον ἰδίᾳ κατὰ τὴν οἰκίαν ἡμαρτηκότι σοι ἐγκαλῶν, ἢ ἐν δημοσίῳ τινὶ πράγματι ἴδιον ἐπιφέρων σοι ἔγκλημα. A. B.C. M.I.\nκοινὸν πολίταις: ἀντὶ τοῦ πολιτῶν. M.\n767.ὅτι συνηράμην: ὅτι συνέπραξά σοι λέγων τὸν τῆς μητρός σου ἄδικον φόνον. I. συνέπραξα. Gr. ἐβοήθησα, συνεφηψάμην. Gu.\n768.ὦ τάλας: ὦ τάλας ἐγὼ, δοκοῦσιν αἱ ἐμαὶ δυστυχίαι καὶ σὲ λυπήσειν. Gr. I.\n769.οὐχὶ Μενέλεω: οὐ χρώμεθα τοῖς Μενελάου ἤθεσιν· ἄξιον φέρειν ταῦτα. I.\nοἰστέον τάδε: βαστακτέον τάδε. M. ὑπομονητέον. Gu.\n770.οὐ φοβῇ: ἵνα μή σε οἱ Ἀργεῖοι, ὥσπερ καὶ ἐμὲ, ἀποκτεῖναι θελήσωσιν. I.\n771.οὐ προσήκομεν: οὐχ ἁρμόζομεν κολάζεσθαι ὑπὸ τούτων, ὑπὸ τῆς γῆς δὲ τῶν Φωκέων. Gr. I. οὐχ ὑποταττόμεθα, οἷον, ἐν τῇ τῶν Φωκέων γῇ τούτοις τοῖς Ἀργείοις, ὥστε ἡμᾶς κολάζειν, ἀντὶ τοῦ κολάζεσθαι. ὁ νοῦς, δυνήσονταί σε φονεῦσαι ὑπερβαίνοντες τὸν νόμον. δεινὸν γὰρ οἱ πολλοὶ, καὶ τὰ ἑξῆς. A.M. Ἄλλως. οὐχ ὑποτασσόμεθα τούτοις εἰς τὸ τιμωρεῖσθαι ἡμᾶς, οὐδ’ ὑποκείμεθα, ἀλλὰ τοῖς Φωκεῦσιν. Ἄλλως. ἰδίως εἶπεν· τὰ γὰρ ἐπιτίμια τῆς ἀδικίας ἡ ἀδικούμενη πόλις εἴωθεν ἐπιτιθέναι. Ἄλλως. θαρσύνων αὐτὸν, φησὶν, εἶπεν ὅτι οὐ προσήκομεν εἰς τὸ κολάζεσθαι τοῖς Ἀργείοις. A.B. I.\n772.δεινὸν οἱ πολλοί: χαλεπὸν τὸ πλῆθος, ὅταν πανούργους ἄρχοντας ἔχῃ. I. εἰς Κλεοφῶντα ταῦτα αἰνίττεται πρὸ ἐτῶν δύο ἐμποδίσαντα ταῖς σπονδαῖς. Ἄλλως. ἴσως αἰνίττεται πρὸς τὰς καθ’ αὑτὸν δημαγωγίας, μήποτε δὲ εἰς Κλεοφῶντα· πρὸ ἐτῶν γὰρ δύο τῆς διδασκαλίας τοῦ Ὀρέστου αὐτός ἐστιν ὁ κωλύσας σπονδὰς γενέσθαι Ἀθηναίοις πρὸς Λακεδαιμονίους, ὡς Φιλόχορος ἱστορεῖ. ὁ δὲ νοῦς· δυνήσονταί σε, φησὶ, φονεῦσαι ὑπερβάντες τὸν νόμον· δεινὸν γὰρ οἱ πολλοὶ, καὶ τὰ ἑξῆς. A.B.M.I.\n773.ἀλλ’ ὅταν χρηστούς: ναὶ δηλονότι· ἀλλ’ ὅταν προστάτας λάβῃ χρηστοὺς, ἀεὶ χρηστὰ βουλεύεται. I. ἀλλ’ ὅταν, φησὶ, χρηστοὺς καὶ κολακευτικοὺς λάβωσι τοὺς δεομένους, χρηστοὶ γίνονται. A.B. M.I. ὡς οὐδὲν μέλον αὐτῷ εἴτε χαλεποί εἰσιν εἴτε χρηστοὶ, τοῦτό φησι προστάτας. Gr.\n774.εἶεν: ἀντὶ τοῦ καὶ ταῦτα μὲν οὕτως. οἷον κοινῶς ὀφείλομεν σκοπεῖν καὶ λέγειν τὰ δόξαντα. B.C. M. I. ἔστω ταῦτα. Gr.\nεἰς κοινὸν λέγειν χρή: ἤγουν βουλεύεσθαι χρή. Gr. κοινολογεῖσθαι πρέπει. χρὴ λέγειν ἡμᾶς εἰς κοινὴν ὠφέλειαν. Gu. εἰς κοινὴν βουλήν. Fl. 33.\n775.ἑλθών: ἀπελθών. Gr. Fl. 6. 9. 17. 56. 59.\nὡς ἔδρασας ἔνδικα: τοῦτο, φησὶν, ἐρεῖς δῆτα ὡς ἔδρασας ἔνδικα πατρὶ ἐπιτιμωρῶν ἑαυτοῦ. δίκαια γὰρ ἔπραξας πατρὶ τιμωρῶν ἑαυτοῦ. M. τοῦτο, φησὶν, ἐρεῖς, ὅτι ἔνδικα ἔπραξας τὴν μητέρα ἀποκτείνας. B.I.\n776.πατρὶ τιμωρῶν ἐμαυτοῦ: ἔνδικα γὰρ ἔπραξα, φησὶ, τὸν ἐμαυτοῦ πατέρα διεκδικῶν. B.I. ναί. Gr. δίκαια. Gu. βοηθῶν. Gr.\nμὴ λάβωσι: ὅρα ἵνα μή σε ἡδέως λάβωσι. I. ὑποπτεύω μή σε λάβωσι μετὰ προθυμίας καὶ κτείνωσί σε. C. ἐπιθυμοῦσι γὰρ τοῦ σοῦ φόνου, ὥστε, ἢν ἴδοιεν ἀφιγμένον ἐκεῖ σε καὶ λέγειν ἐπιχειροῦντα ὡς δικαίως τὸν φόνον εἴργασαι, ταχέως κατὰ σοῦ ψῆφον θανάτου ἐνέγκοιεν. τοῦτο δὲ λέγει ὁ Πυλάδης πρὸς τὸν τοῦ Ὀρέστου λόγον τὸν πατρὶ τιμωρῶν ἐμαυτοῦ. εἰ γὰρ καὶ πρώην αὐτὸς ὑπετίθει αὐτῷ μὴ ἄλλο λέγειν τοῖς πολίταις ἢ ὡς ἔδρασεν ἔνδικα, ἀλλὰ νῦν ὥσπερ ὑποστέλλεται, εἰδὼς τοὺς πολίτας πρὸς τὸν Τυνδάρεων μᾶλλον νεύοντας. Gu. I.\nμὴ λάβωσι: σκόπει, πρόσεχε μὴ κατασχεθῆς. Gu.\nἄσμενοι: ἀντὶ τοῦ ἀσμένως, ἤγουν ἡδέως. Gr. Fl. 6. 9. 17. 21. 56. 76. χαίροντες. Gu. Fl. 10.\n777.ἀλλ’ ὑποπτήξας: πτήσσω τὸ φοβοῦμαι. παρὰ τὸ πέτω πίπτω πτῶ πτήζω. ὁ γὰρ φοβούμενος πίπτοντι ἔοικεν. B. rec. ἀλλ’ ὑποσταλεὶς σὺν σιωπῇ ἀποθάνω; I. δειλιάσας. Fl. 33. καὶ ὑποσταλεὶς καὶ οὐκ εἰπὼν ὡς ὑπὲρ τοῦ πατρὸς τοῦτ’ ἔδρασα, ἀλλ’ ἐν φόβῳ καὶ σιωπῇ θάνω; Gu.\nδεινὸν τόδε: χαλεπὸν τοῦτο. I.\nδεινόν: χαλεπόν. Gr. τὸ μετὰ σιωπῆς τεθνάναι. Gu.\n778.πῶς ἂν οὖν δρᾴην: πῶς οὖν ἂν ποιήσαιμι; I. εἴπερ τὸ μὲν σιωπᾶν δειλὸν, τὸ δὲ λέγειν ἐπικίνδυνον. Gu.\nἔχεις τίν’: ἔχεις τινὰ, ἣν μένῃς, ἐλπίδα σωτηρίας; I.\n779.μολόντι: ἐλθόντι δέ σοι, φησὶν, εἰς τὴν ἐκκλησίαν, ἔνεστιν ἐλπὶς εὑρεῖν ἀπαλλαγὴν τῶν δεινῶν. μαθὼν οὖν τοῦτο συναινεῖ καὶ αὐτὸς παραγενέσθαι τὸν Ὀρέστην εἰς τὴν ἐκκλησίαν, διεγνωκὼς ἅπαξ οὐκ οὖσαν αὐτῷ σωτηρίας ἀφορμὴν ἄλλοθεν. B.C. M.I.\nμολόντα: ἀπελθόντα. Gr. εἰς τὴν ἐκκλησίαν. Gu. ἀπελθόντα, ἐν τοῖς Ἀργείοις. Cant.\nσωθῆναι: εὑρεῖν ἀπαλλαγὴν τῶν κακῶν. Gu.\nκακῶν: ἀπὸ τῶν κινδύνων. Gr. Fl. 6. 9. 17. 21. 56. 59. 76.\n780.εἰ τύχοι: ἀντὶ τοῦ εἰ συμβαίη, οἷν ἀμφίβολόν ἐστι τοῦτο. B. C.M.I.\nοὐκοῦν: κρεῖσσον λοιπόν ἐστι τὸ παραγενέσθαι ἐκεῖσε ἢ μένειν ἐνταῦθα. B. M. τὸ ἀπελθεῖν λοιπὸν κρεῖττον ἢ μένειν. I.\n781.ἀλλὰ δῆτ’ ἔλθω: καὶ δῆτα ἀπέλθω. τὰ συμβουλευτικὰ μετὰ ὑποτακτικῶν λέγονται. Gr. Fl. 6. 9. 17. 56. 59.\nὧδε: ἐν τῷ ἀπελθεῖν ἐκεῖσε Gu. Fl. iidem et 21.\nθανὼν γοῦν ὧδε: κἂν ἀποθάνῃς, φησὶ, κατὰ τὴν ἐκκλησίαν ἐνδόξως τεθνήξει, ὡς καὶ πρὸς τὸν θάνατον ἀφόβως ὁρμήσας καὶ μετὰ τοῦ δικαίου παρρησιασάμενος. A.B. M. Gu. I.\n782.καὶ τὸ πρᾶγμά γ’ ἔνδικόν μοι: ἀλλὰ καὶ τὸ πρᾶγμά μου, φησὶ, δικαίως ἔρρωταί μοι καὶ κατησφάλισται· πατροκτόνον γὰρ ἀνεῖλον, ὅθεν καὶ ἐλεηθήσεσθαι προσδοκῶ. ἢ τοῦτο ἀκόλουθόν ἐστιν εἰς τὸ ἀλλὰ δῆτ’ ἔλθω· ἔλθω, φησὶ, καὶ τὸ πρᾶγμα ἔνδικόν μοι. ἔπραξα γὰρ τὸν φόνον τὸν μητρῷον, διὰ τὸν θάνατον ἀσχάλλων τὸν πατρῷον. ἔξωθεν δὲ προσυπακουστέον τὸ προσεδόκων ἐλέους τεύξεσθαι διὰ τὸν θάνατον. A. B.M. I.\nκαὶ τὸ πρᾶγμα: ὃ μέλλω προβάλλεσθαι, λέγω τὸν τοῦ πατρὸς (δηλονότι add. Fl.) φόνον. Gu. Fl. 6.\nἔνδικον: ἔντιμον, ἤγουν δικαιώσει με, καὶ διὰ τοῦτο ἔννομον ἔσται μοι. Gr. Fl. 6. 9. 21. 56. 59.\nτῷ δοκεῖν: τῇ δόξῃ. Gr. Fl. 6. 9. 17. 21. 56. 59. 76. τὸ νομίζεσθαι καλῶς λέγειν. Fl. 6. φαίνεσθαι κἀκείνοις ἔνδικον, τοῖς πᾶσι τοῦτο καλόν. Gu.\nτὸ δοκεῖν εὔχου μόνον: εὔχου, φησὶ, πάντας οὕτω δοξάζειν, ὅτι δίκαιόν ἐστι τὸ πρᾶγμα. ἐπεὶ πολλοῖς ἐδόκει ἄδικον εἶναι. καὶ Σιμωνίδης τὸ δοκεῖν καὶ τὴν ἀλήθειαν βιάζεται. ὁ δὲ Ὀρέστης, καλῶς εἶπας· φεύγω τὸ δειλὸν διὰ τὸ ἐκεῖ παραγενέσθαι, τουτέστι φεύγω τὸ εἶναι δειλὸς, οὐ παρέχω δειλίας ὑπόνοιαν, ὡς μὴ ἔνδικα πράξας, καὶ διὰ τοῦτο τὸ κριτήριον ἀποφεύγων. B. M.I.\nφεύγω τὸ δειλόν: τὴν δειλίαν, ἀντὶ τοῦ τὴν ὑποψίαν τῆς δειλίας. Gr. I.\nτῇδε: τοῦτον τὸν τρόπον. τὸ τῇδε ἀντὶ τοῦ οὕτως, εἰ ἐκεῖ ἀπέλθω. ἢ τὸ τῇδε ἀντὶ τοῦ ἐνταῦθα, φεύγω τὸ ἐνταῦθα δειλὸν, ἤγουν τὸ μένειν ἐνταῦθα. τοῦτο γὰρ δειλόν. Gu. I. μᾶλλον ἢ\nμένων: φεύξῃ. κρεῖσσον γὰρ θανεῖν ἐκεῖσε ἢ ὧδε· τοῦτο γὰρ δειλία. Gu.\n784.καὶ τίς ἄν γέ μ’ οἰκτίσειε: ἀντὶ τοῦ οἰκτίσαιτο. Gr. τὸ ἑξῆς, καὶ τίς ἄν γέ μ’ οἰκτίσαιτο θάνατον ἀσχάλλων πατρῷον, ἤγουν τὸν τοῦ ἐμοῦ πατρός. τὸ μέγα γὰρ ηὑγένειά σου διὰ μέσου κεῖ ται. Gr. I.\nμέγα γὰρ ηὑγένειά σου: οἷον, ἡ εὐγένεια καὶ τὸ ἀπελθεῖν εἰς τὸ κριτήριον εὐθαρσῶς καὶ ὁ θάνατος τοῦ πατρός. ταῦτα πάντα παρὰ τῶν Ἑλλήνων γινώσκονται πρὸ ὀφθαλμῶν ὄντα καὶ ἐλπίδας ἀγαθὰς ὑποτίθεται. B. οἷον διὰ τὸ εὐγενὲς ἐλεηθήσῃ, τουτέστι, πάνυ σοι συμβάλλεται πρὸς τὸν ἔλεον ἡ εὐγένεια. A. B.M.I.\n785.θάνατον ἀσχάλλων πατρῷον: λείπει ἡ διά, διὰ τὸν θάνατον. A. B. M. ἔπραξα, φησὶ, τὸν μητρῷον φόνον\nἀσχάλλων διὰ τὸν θάνατον τοῦ πατρός. B.I. τὸ δὲ ἑξῆς, καὶ τίς ἄν με οἰκτίσειεν ἀσχάλλων διὰ τὸν τοῦ πατρὸς θάνατον; A. B.M.I.\nἀσχάλλων: ἀγανακτῶν. Gr. λυπούμενος. Gu. τὸ θάνατον ἀσχάλλων πατρῷον πρὸς τὸ τίς ἄν γέ μ’ οἰκτίσειε συνάπτεται, ἔτεμε δὲ ὁ Πυλάδης τὸν λόγον διὰ τοῦ μέγα γὰρ ηὑγένειά σου. Gu.\nπάντα: πάντα ταῦτα προφανῇ εἰσι. I.\nἐν ὄμμασιν: ἐν τῷ φανερῷ, ἤγουν προφανῆ εἰσιν. Gr. Fl. 6. 9. 17. 21. 56. 59. 76. πάντα ταῦτα ἴσασιν οἱ Ἕλληνες καὶ πρὸ ὀφθαλμῶν εἰσιν. M. πρὸ τῶν ὀμμάτων εἰσὶ καὶ ἴσασιν αὐτὰ οἱ Ἕλληνες. Fl. 10. ἤγουν ἡ σὴ εὐγένεια καὶ ὁ τοῦ πατρὸς φόνος φανερά εἰσι τοῖς Ἀργείοις τῶν δικαστῶν. Gu.\n786.ἰτέον: πορευτέον. M. ἄξιον ἀπελθεῖν, ὅτι δειλόν ἐστι ἀδόξως ἀποθανεῖν. I.\nἄνανδρον: ἀνάνδρων ἀνθρώπων, ἤγουν δειλῶν. Gr. Fl. 6. 9. 17. 21. 59. 76. τοῦτο δὲ ἔσται, εἰ ἐνταῦθα μένω. Gu.\nαἰνῶ τάδε: συναινῶ. Gr. συναινῶ ταῦτα. I.\n787.ἢ λέγωμεν: ἆρα βούλει ἵνα εἴπωμεν τῇ ἀδελφῇ μου ταῦτα; I.\nμὴ πρὸς θεῶν: μὴ λέξωμεν πρὸς θεῶν. I. λέγωμεν. Gu.\n788.δάκρυα γοῦν: εὖ λέγεις· εἰ εἴποιμεν γὰρ, εἰς δάκρυα τραπῆναι μέλλομεν. Gu.\nγοῦν: τὸ γοῦν ἐνταῦθα ἔμφασιν τοῦ γάρ ἔχει, ὅπερ καὶ ἐν ποιήσει καὶ λογογραφίᾳ εὑρήσεις. Gu. I.\nγένοιτ’ ἄν: αὐτῇ μαθούσῃ. Gu. αὐτῇ δηλονότι. B.\nοὐκοῦν οὗτος: οὐκοῦν, φησὶ, παραιτητέον εἰπεῖν τῇ ἀδελφῇ, ἐπεὶ δακρύσει. καὶ τοῦτο αὐτὸ κακὸς οἰωνὸς ἔσται. A. B. M.I.\nΔέον οὕτως εἰπεῖν, οὐκοῦν τοῦτο, ὃ φὴς, ὡς εἰ γνώσεται ἡμᾶς ἀπερχομένους, κλαύσεται, μέγας οἰωνός ἐστιν, ἤγουν μέγα καὶ χαλεπὸν τεκμήριόν ἐστι πρὸς τὸν προκείμενον ἡμῖν ἀγῶνα· καὶ γὰρ, ἡνίκα τι μέλλουσι πράττειν οἱ ἄνθρωποι, ἤν ἐκ προοιμίων δακρύοις καὶ λύπαις ἐντύχωσι, τεκμαίρονται ἐντεῦθεν ὡς οὐ καλῶς, οὐδ’ ἀκινδύνως τουτὶ διανύσουσι. δέον οὕτως εἰπεῖν, ὁ δὲ εἴρηκεν, οὐκοῦν οὗτος οἰωνὸς μέγας, πρὸς τὸ οἰωνὸς τὸ οὗτος ποιήσας, ὥσπερ ἐστὶ καὶ τὸ ξύλινον μόρον ἐξευρόντες, ἣν παγίδα καλέουσι, καὶ ἕτερα μυρία τοιαῦτα παρὰ ποιηταῖς καὶ λογογράφοις εὑρήσεις. Gu. I.\nοὗτος οἰωνός: ἡ δακρύρροια. Gr. σημεῖον κακοῦ μέγα. Gr. Fl. 21. τὰ δάκρυα δηλονότι. B. Fl. 21.\n789.δηλαδή: ἀντὶ τοῦ δῆλον δὴ, ὡς τὸ πότερα ἀντὶ τοῦ πότερον. Gr. Fl. 6. 9. 17. 21. 56. 76.\nδηλαδή: ἐπίρρημα βεβαιώσεως. Florr. iidem. ὁμολογουμένως. Gu.\nτῷ χρόνῳ: τῇ ὑπερθέσει τῶν θρηνημάτων αὐτῆς κερδανεῖς, ὅ ἐστι, κἂν μὴ τὸ ἀπὸ τοῦ νῦν θρηνεῖσθαι κερδανεῖς. Ἄλλως. κερδανεῖς, φησὶ, τὸ μὴ δακρῦσαι αὐτὴν, καὶ γενέσθαι κακὸν οἰωνὸν ἐν τῷ μεταξὺ τῆς κρίσεως χρόνῳ, τουτέστιν ἕως ἂν ἡ κρίσις ἐξενεχθῇ. A. B.M. I. τὸ δὲ τῷ χρόνῳ δὲ κερδανεῖς, τοῦτο λέγει, ὡς, εἰ μὴ νῦν μαθοῦσα δακρύσει, ἀλλ’ ὕστερον, κέρδος ἕξεις τὸν χρόνον, ἐπειδὴ τὸ μὲν πρὸ τοῦ ἀγῶνος δακρῦσαι τεκμήριον χαλεπὸν, ὡς ἔφαμεν, ἣν δ’ ὕστερον τοῦτο ποιήσῃ, οὐδὲν ἡμῖν τούτου μελήσει. Gu. I. διὰ τοῦ χρόνου, ἤγουν συντόμως πορευθῆναι. Fl. 6. διὰ τοῦ χρόνου. Gr. τοῦ μὴ νῦν αὐτὴν γνῶναί τι. Gu.\n790.πρόσαντες: ἐμπόδιον, ἐναντίον. I. ἐναντίον, ἀντίξουν, ἐμπόδιον. B. ἐμπόδιον. Gr. δύσκολον. Gu. ἔστιν ἄντα ἐπίρρημα δηλοῦν τὸ ἐξεναντίας, ἀφ’ οὗ τὸ πρόσαντες γράφεται καὶ τὸ ἄναντες καὶ τὸ κάταντες. Fl. 21.\nτί τόδε: τί ἐστι τόδε ὃ πάλιν λέγεις νέον; I. τί ἐστι τὸ καινὸν τόδε, ὃ λέγεις. Gr. Fl. 6. 9. 17. 21. 56. 59. 76.\nαὖ λέγεις: γράφεται ἀγγελεῖς. Gr.\n791.μὴ θεαί: δέδοικα μή πως με αὖθις αἱ θεαὶ τῇ μανίᾳ κατάσχωσι. I.\nἀλλὰ κηδεύσω: ἀλλ’ ἐγὼ ἐπιμελήσομαί σου. I. κυβερνήσω, δουλεύσω. Gu.\n792.δυσχερές: βαρὺ ἅπτεσθαι ἀσθενοῦντος ἀνδρός. I.\nοὐκ ἐμοί γε σοῦ: ἀλλ’ ἐμοὶ οὐχ ὑπάρχει δυσχερὲς τὸ ψαύειν σου. I.\n793.εὐλαβοῦ: φοβοῦ μανίας μεταλαβεῖν τῆς ἐμῆς. I. φοβοῦ. Gr. ὑποστέλλου. Gu. ὑποστέλλου, ἤτοι πως φυλάσσου. Fl. 21.\nτὸ δ’ οὖν ἴτω: τὸ μανῆναί με ἐλθέτω. Gr. I. τὸ μετασχεῖν τῆς σῆς λύσσης ἐμέ. Gu. γενέσθω τοῦτο μετασχεῖν με τῆς σῆς ἀρρωστίας. Fl. 21.\n794.οὐκ ἄρ’ ὀκνήσεις: οὐ φοβῇ σύ. ὀκνήσεις, φοβηθήσῃ, δειλιάσεις. Fl. 6. 9. 17. 21. 33. 56. 59. 76.\nὄκνος γάρ: οὐδαμῶς φοβήσομαι· φόβος γὰρ τοῖς φίλοις ὑπάρχει μέγα κακόν. I.\nἕρπε νῦν: βάδιζε νῦν, πηδάλιον τῆς πορείας μου. I. συνχειραγώγει μοι. Fl. 10.\nοἴαξ: οἴαξ τὸ ἐν τῷ αὐχενίῳ ἐμβεβλημένον ξύλον, ὃ κατέχων ὁ κυβερνήτης τὸ αὐχένιον περιάγει καὶ συστρέφει καὶ δι’ ἐκείνου τὴν ναῦν. Α. οἴαξ καλεῖται τὸ πηδάλιον. σὺ χειραγώγει με, φησὶ, καὶ ὥσπερ πηδάλιον διίθυνέ μου τὸν πόδα. B.M. αὐχένιον, ὁδηγέ. Fl. 33. ἰθυντήρ. Fl. 10. πηδάλιον, κυβέρνησις τῆς πορείας. Gr. ὁδηγός. Gu.\nφίλα γ’ ἔχων κηδεύματα: ἕρπω, φησὶν, ἔχων σε τὸν προσφιλέστατον συγγενῆ. νῦν γὰρ τὸ κῆδος ἐπὶ τῆς συγγενείας κεῖται· κυρίως δὲ ἡ ἐπιγαμβρία. B.M. ζητεῖται πῶς διαλαθὼν τοὺς φύλακας οὐ φεύγει ἐπὶ τὸ μνῆμα τοῦ πατρὸς ἀπιών. φαμὲν οὖν ὅτι τὰ μνήματα τῶν βασιλέων ἔσω τῆς πόλεως ἦν. οἱ δὲ ὅτι βαδίζοντα αὐτὸν πρὸς τὸν τάφον τοῦ πατρὸς οὐ διεκώλυον. B. M. βαδίζω, προσφιλεῖς ἔχων, ἀντὶ τοῦ ποιούμενος, ἐπιμελείας καὶ κυβερνήσεις. Gr. I.\nκηδεύματα: ὑπηρετήματα. Fl. 21. ἐπιγαμβρίαν. Fl. 33.\n796.καί με πρὸς τάφον: ζητεῖται πῶς διαλαθὼν τοὺς φύλακας ἐπὶ τὸ μνῆμα τοῦ πατρὸς ἀπιὼν οὐ φεύγει. καὶ φασί τινες ὅτι βαδίζοντα αὐτὸν πρὸς τὸν τάφον τοῦ πατρὸς οὐκ ἐκώλυον. ἔνιοι δὲ λέγουσιν ὅτι τὰ τῶν βασιλέων μνήματα οὐκ ἐκτὸς ἦν τῆς πόλεως. A. καί με πρὸς τὸν τάφον ἄγε τοῦ πατρός. I.\nπόρευσον: ἄξον. Gr. ὅδευσον, ἄγαγε. Gu. ἔσω γὰρ ἦν τῆς πόλεως. Fl. 10.\nὡς τί δή: τί τοῦτο εἴρηκας, ἢ ἵνα τί ἐκεῖσε θέλεις ἀπελθεῖν; B.I.\nτόδε: τὸ ἐκεῖ πορευθῆναί σε ὑπάρξῃ. Gu.\n797.ὥς νιν ἱκετεύσω: ἵν’ αὐτὸν παρακαλέσω σῶσαί με. B.I.\nτό γε δίκαιον: τὸ δρᾶν οὕτω δίκαιόν ἐστι. I. οὕτως ἀπελθεῖν πρὸς ἐκεῖνον καὶ ἱκετεῦσαι. Gu. τὸ τὸν πατέρα σου σῶσαί σε. B. M. Fl. 21. σεαυτὸν σῶσαι. Fl. 10.\n798.μητέρος δέ: κατὰ κοινοῦ τοῦτο εἶπεν· συνθεωρεῖται γὰρ τὸ πρὸς τὴν μητέρα μῖσος, κἂν μὴ τοῦτο εἶπεν. A.B. M. τὸν μητρὸς δὲ μηδὲ θεάσαιμι τάφον. I.\nπολεμία γὰρ ἦν: ἐπειδὴ ἐχθρὰ ὑπῆρχεν. I.\n799.ἀλλ’ ἔπειγ’: ἀλλ’ ἐπείγου, ἵνα μή σε πρότερον ἡ καταδίκη προλάβῃ, περιβαλὼν τοῖς ἐμοῖς πλευροῖς τὰ σὰ πλευρὰ, τὰ ὑπὸ τῆς νόσου ἀσθενῆ καὶ δυσκίνητα, ὅτι ἐγὼ διὰ μέσης τῆς πόλεως οὐδαμῶς τοῦ πλήθους ἐπιστρεφόμενος βαστάσω σε μηδὲν ἐντραπείς. ποῦ γὰρ ὑπάρχων δείξω σοι πιστὸν φίλον ἐμαυτὸν, εἰ μὴ βοηθήσω σοι τανῦν ἐν δειναῖς συμφοραῖς ὄντι καὶ χαλεπαῖς; I.\nἔπειγε: ἤγουν ἐπίσπευδε σαυτὸν δηλονότι, τουτέστιν ἐπείγου. Gr. Fl. 6. 9. 17. 21. 56. 59. 76. σπούδαζε, ἔλαυνε. Gu.\nπρόσθεν ἕλῃ: πρὸ τοῦ σε ἀπολογήσασθαι. M. ἀντὶ τοῦ προλάβῃ. Gr.\n800.νωχελῆ: ὑπὸ τῆς νόσου δυσκίνητα, μὴ δυνάμενα κινεῖσθαι καὶ ὀκέλλειν· ἔνθεν καὶ ὁ κέλης καὶ τὸ κελλώνιον. ἤτοι δυσκίνητα, μὴ δυνάμενα ὀκέλλειν. A. B.M. περιβαλὼν τοῖς ἐμοῖς πλευροῖς τὰ σὰ πλευρὰ τὰ ὑπὸ τῆς νόσου δυσκίνητα. Gr. ἀσθενῆ καὶ βραδεῖαν. Gu. δυσκίνητα, μὴ δυνάμενα ἐκ τῆς νόσου κέλλειν (Fl. σκέλει) καὶ τρέχειν ( om. Fl.), ὅθεν καὶ σκέλος. Gu. Fl. 10.\n801.δι’ ἄστεος: διὰ μέσης τῆς πόλεως. Gr. Fl. 6. 9. 17. 21. 56. 76.\nσμικρά: ἀντὶ τοῦ οὐδαμῶς. Gr.\nφροντίζων ὄχλου: μή με μέμψηται βαστάζοντά σε. Gu. οὐ φροντίσας τοῦ ὄχλου ὀχήσω καὶ βαστάσω σε διὰ μέσης τῆς πόλεως. A. B. M.I.\n802.ὀχήσω: βαστάσω. Gr. πορεύσω. Gu. ἐπιφορτισθῶ. Fl. 33.\n803.εἴ σε μὴ δειναῖς: ἀντὶ τοῦ μὴ ἐν δειναῖς. M.\nἐπαρκέσω: ὠφελήσω. M. Fl. 10. 21. τὸ ἐπαρκῶ εἰ μὲν συντάσσεται δοτικῇ, τὸ ἀρκῶ ἔχει τὴν δύναμιν, εἰ δὲ αἰτιατικῇ, τὸ ἐπί, ὡς κἀνταῦθα. Gu.\n804.τοῦτ’ ἐκεῖνο: ἄριστον. B. ἦν ἄρα, φησὶ, καλῶς τοῦτο ἔκπαλαι δεδογμένον, τὸ μὴ μόνον τοὺς συγγενεῖς φίλους νομίζειν, ἀλλ’ εἰ καί τις βέβαιος τὴν διάθεσιν. A. B.M. I.\nτοῦτ’ ἐκεῖνο: ὑπάρχει τὸ ᾀδόμενον. Gr. ἔκπαλαι. Gu. τὸ Ἡσιόδειον. Fl. 21.\nτὸ συγγενές: ἔχετε δηλονότι. οὐ γὰρ δύναται τὸ κτάσθαι ἀπὸ κοινοῦ καὶ ἐπὶ τῶν συγγενῶν λαμβάνεσθαι. Gr. Fl. 6. 9. 17. 21. 56. 59. 76.\nτοῦτ’ ἐκεῖνο: τουτέστιν, αὕτη ἐστὶν ἡ δύναμις ἐκείνου τοῦ ᾀδομένου λόγου τοῦ κτᾶσθ’ ἑταίρους, καὶ τὸ ἑξῆς· ἰδοὺ γὰρ, ἐγὼ ὑπὸ μὲν τῶν συγγενῶν παρορῶμαι, ὑπὸ φίλου δὲ βοηθοῦμαι καὶ περιέπομαι.\nκτᾶσθ’ ἑταίρους: ἐπὶ τῶν ἔξωθεν προσγινομένων καὶ ὑπὸ ἐξουσίαν μὲν ὄντων τινὶ, ἢ ὥσπερ ὑπὸ ἐξουσίαν διὰ τὴν συμφωνίαν καὶ ὁμογνωμοσύνην, οὐχ ὥστε δὲ καὶ ἅπτεσθαι ἐξ ἀνάγκης αὐτοῦ καὶ ἐγγυτάτω εἶναι λέγεται τὸ κτῆμα καὶ τὸ κτᾶσθαι. συγγενεῖς δὲ, καθὸ λέγεται ἐνταῦθα τὸ συγγενὲς, ὥσπερ τινὰ μέλη εἰσί· φύσει γὰρ προσήκουσι καὶ οὐκ ἔξωθεν προσγίνονται. εἰ δὴ τοῦτο, οὐ δύναται τὸ κτᾶσθαι καὶ πρὸς τὸ συγγενὲς τείνειν, ἀλλ’ ἕτερον αὐτῷ δηλονότι δεῖ ῥῆμα συνυπακούειν ἀνάλογον. εἴη δ’ ἂν τὸ ἔχειν ἀνάλογον· τοῦτο γὰρ λέγεται μὲν καὶ ἐπὶ τῆς σημασίας τοῦ κτᾶσθαι καὶ ἐφ’ ἑτέρων, λέγεται δὲ καὶ ἐπὶ μερῶν, οἷον χειρὸς καὶ ποδός· λεγόμεθα γὰρ ἔχειν χεῖρα καὶ πόδα. κατὰ τοῦτο δὴ τὸ σημαινόμενον λέγοιτο ἄν τις καὶ συγγενεῖς ἔχειν κατὰ λόγον. Gu.\n805.ὡς ἀνὴρ ὅστις τρόποισι: ὅστις τρόπῳ καὶ διαθέσει συγκάμνει φίλῳ πολλῶν ἐστι συγγενῶν ἀμείνων πρὸς τὸ εἶναι φίλος. A. B. C. M.I. Ἄλλως. ὡς κρείσσων ἐστὶν ὁ ἀνὴρ ὁ θυραῖος καὶ ξένος ὢν, τοῖς τρόποις δὲ συντακεὶς, ἤγουν ὁμότροπος γενόμενος, κεκτῆσθαι ἤγουν κτηθῆναι φίλος ἀνδρί. κρείσσων δέ τινων μυρίων ὁμαιμόνων καὶ ἀδελφῶν, ἢ κοινῶς εἰπεῖν συγγενῶν. A.\nὡς ἀνὴρ ὅστις τρόποισι συντακῇ: τὸ ὡς ἀντὶ τοῦ ὅτι. τὴ δὲ τρόποισι συντακῇ ἀντὶ τοῦ κατὰ τοὺς τρόπους συμφωνήσῃ, συμβιβασθῆ, δυσαποσπάστως συγκολληθῇ καὶ ἑνωθῇ κατὰ τὰ μέταλλα τὰ ὑπὸ πυρὸς ὁμοῦ τηκόμενα. Gu.\nσυντακῇ: συναναπλασθῇ. M. συμβιβασθῇ. Gr. συναρμοσθῇ, συνουσιωθῇ, συναναπλησθῇ. Gu.\nθυραῖος: ξένος. M. ἀλλότριος. Gr. ξένος καὶ οὐ συγγενής. Gu.\n806.μυρίων κρείσσων: μυρίων ἀδελφῶν κρείσσων ὁ φίλος ἐστὶν ἀνθρώπῳ εἰς τὸ κεκτῆσθαι αὐτὸν, ὅμοιον τῷ ἡδὺς ὁ ποταμὸς πιεῖν.\nὁμαίμων: λέγεται καὶ ὁμαίμων τοῦ ὁμαίμονος, καὶ ὁ ὅμαιμος τοῦ ὁμαίμου, ἀφ’ οὗ ἐνταῦθα τὸ ὁμαίμων ἐπὶ γενικῆς τῶν πληθυντικῶν. Gr. (τῶν πολλῶν Fl.) Fl. 6. 9. 56. 59.\n807.―817.ὁ μέγας ὄλβος: τὸ ἑξῆς, ὁ μέγας ὄλβος καὶ ἡ ἀρετὴ τῶν Ἀτρειδῶν ἡ μεγαλοφρονοῦσα καὶ ἐν Ἑλλάδι καὶ ἐν Τροίᾳ εἰς τὸ ἐναντίον τῆς εὐδαιμονίας ἀνῆλθεν, ὅ ἐστιν εἰς δυστυχίαν ἀρχαίαν, τὴν τοῖς Ἀτρείδαις συμπεσοῦσαν ἐπὶ τῷ χρυσομάλλῳ ἀρνειῷ. A. M. I. Ἄλλως. τὸ ἑξῆς, ἀπὸ τῆς παλαιᾶς συμφορᾶς τῶν οἴκων τῶν Ἀτρειδῶν ὁ μεγαλοφρονήσας ἐν Ἑλλάδι καὶ τῇ Τροίᾳ πάλιν εἰς τὴν ἀρχαίαν δυσδαιμονίαν ἔδραμεν, ὡς εἰ ἔλεγε, πρὸς τὴν κακοδαιμονίαν τὴν ἀρχαίαν ὠγκώθησαν ἐπὶ πολὺ οἱ Ἀτρεῖδαι καὶ πάλιν ἐδυστύχησαν. τὸ δὲ πλῆρες μέγα φρονοῦσα ἡ ἀρετή. εἰδωλοποιεῖ γὰρ αὐτὴν, ἢ ὅτι τῶν ἐπειλημμένων αὐτῆς ἐπαίρει τὸ φρόνημα. δύναται δὲ καὶ μέγα φρονοῦσι τοῖς Ἀτρείδαις. A. M. Ἄλλως. ὁ μέγας ὄλβος καὶ ἡ περίπυστος κατὰ πᾶσαν τὴν Ἑλλάδα καὶ ἐν Ἰλίῳ τῶν Ἀτρειδῶν εὐδαιμονία καὶ ἀρετὴ εἰς τοὐπίσω πάλιν ἀνέδραμεν, εἰς δυστυχίαν ἐξ εὐτυχίας μεταβληθεῖσα, καὶ ὥσπερ εἰπεῖν, ἀπόρροιαν ἔχουσα, ἐκ τῆς παλαιᾶς ἐκείνης τῆς κατ’ οἶκον συμφορᾶς· ἐκείνη γὰρ ἡ ἔρις αὐτοῖς ἡ περὶ τοῦ χρυσομάλλου ἀρνειοῦ εἰργάσατο ἐλεεινὰ βρώματα καὶ σφαγὰς ἀνοσίους εὐγενῶν τέκνων τοῦ Θυέστου. ἐξ ἐκείνου δὴ φόνου συνεχεῖς καὶ ἀλλεπάλληλοι σφαγαὶ οὐ διαλείπουσι τὸν τῶν Ἀτρειδῶν οἶκον. A. B.I.\nὁ μέγας ὄλβος: ὁ πολὺς πλοῦτος. Gr. Fl. 6. 9. 21. 56. 59. ἡ εὐδαιμονία, ἡ λαμπρότης τῶν ἔργων. Gu.\nἅ τ’ ἀρετά: καὶ ἡ ἀνδρεία· ἀπὸ τοῦ καθόλου τὸ μέρος. Gr. Fl. 6. 9. 34. 56. 59. 76. εὐτυχία. Fl. 21.\n809.μέγα φρονοῦσ’: ἡ ἔνδοξος. Gr. Fl. 6. 9. 21. 25. 34. 56. 59. 76. ἐπῃρμένως καὶ ὑψηλῶς. Fl. 33.\nπαρὰ Σιμουντίοις ὀχετοῖς: ἀντὶ τοῦ ἐν Ἰλίῳ. Σιμοῦς γὰρ ποταμὸς, ἀφ’ οὗ τὴν Τροίαν δηλοῖ. B.M. καὶ παρὰ τοῖς ῥεύμασι τοῦ ποταμοῦ τοῦ παρακειμένου τῷ Ἰλίῳ, τοῦ Σιμόεντος, τουτέστι παρὰ τῇ Τροίᾳ. Gr. Fl. 6. 9. 21. 56. 76.\n810.πάλιν ἀνῆλθε: πάλιν ἀντὶ τοῦ ἔμπαλιν καὶ εἰς τὸ ἐναντίον ἀνέδραμε καὶ κατέστη τοῖς Ἀτρείδαις. B.M. εἰς τὸ ἔμπαλιν καὶ εἰς τὸ ἐναντίον ἦλθε καὶ κατέστη τοῖς Ἀτρείδαις. A.C. εὐτυχίαν δέ φησι τὴν κατὰ τὸ Ἴλιον καὶ νῦν δυστυχίαν τὴν πραττομένην. A. C.M. τὸ ἀνῆλθε δηλοῖ τὴν εἰς τοὐπίσω κίνησιν τῆς εὐτυχίας· τὸ δὲ πάλιν δευτέρας σχέσεώς ἐστι δηλωτικόν· οἱ Ἀτρεῖδαι γὰρ εὐτυχήσαντες πρὸς καιρὸν πάλιν δεδυστυχήκασιν διὰ τὴν παλαιὰν συμφορὰν τῶν δόμων. Cant.\nπάλιν: εἰς τοὐπίσω. Gr. ἢ εἰς ἀτυχίαν. Gu.\nἀνῆλθ’: ἀνεπόδισεν. Gr. εἰς τὸ πρότερον ἀνέδραμεν, ἀνετράπη. Gu.\nἈτρείδαις: τοῦτο πρὸς τὸ ὄλβος καὶ τὸ ἅ τ’ ἀρετά συντάσσεται. Gu. τὸ ἑξῆς, ὁ μέγας ὄλβος καὶ ἡ ἀρετὴ τῶν Ἀτρειδῶν. Gr.\n811.πάλαι παλαιᾶς: ἀντὶ τοῦ διὰ τὴν παλαιὰν καὶ πάλαι γεγενημένην συμφοράν. λέγει δὲ τὴν μοιχείαν τῆς γυναικὸς τοῦ Ἀτρέως καὶ τὴν βορὰν τῶν τέκνων τοῦ Θυέστου, ὡς καὶ ἐν τοῖς ἑξῆς ἐπάγει. ἢ οὕτως, προϋπαρξάσης ἑτέρας κατὰ τὸν ἀνέκαθεν χρόνον συμφορᾶς τῶν τέκνων αὐτοῦ, εἶτα εὐτυχίας τῆς κατὰ τὸ Ἴλιον, καὶ πάλιν δυστυχίας τῆς νῦν τραγῳδουμένης, ἥτις αὐτοῖς προὐξένησε συμφορὰς ἀτόπους, τῷ μὲν οἰκτροτάτων τέκνων βορὰν, τῷ δὲ σφαγὴν ἀνοσίαν τέκνων ἀδελφοῦ. τὸ γὰρ τεκέων ἀντὶ τοῦ τέκνων. ἑξῆς δὲ χρόα τέμνειν πυριγενεῖ παλάμᾳ. ἐπὶ τῶν γονέων δὲ ἔλαβε παρὰ τὸ τεκεῖν ἴσως. A. B.M.I.\nἀπὸ συμφορᾶς δόμων: ποίας δὲ συμφορᾶς λέγει, ὁπότε παρὰ τοῦ ἀρνὸς ἦλθε τοῖς Ἀτρείδαις μεγάλη συμφορὰ, σφαγαὶ καὶ θοινήματα τῶν γενναίων τέκνων. A.\n812.ὁπότε χρυσέας: ὁπότε ἦλθε τοῖς Τανταλίδαις, ἤγουν τοῖς ἀπογόνοις τοῦ Ταντάλου, ἡ ἔρις τῆς χρυσῆς ἀρνὸς, ἤγουν ὑπὲρ τῆς χρυσῆς ἀρνός. ἔρις γάρ τινος λέγεται καὶ ἣν ἐρίζει αὐτὸς πρός τινα, καὶ ἣν ἐρίζει τις πρὸς αὐτὸν, καὶ ἣν ἕτεροι ἐρίζουσι περὶ αὐτοῦ. Gr. I.\nχρυσέας ἔρις ἀρνός: ἡ εὐθεῖα ὁ ἄρς τοῦ ἀρνός τῷ ἀρνί τὸν ἄρνα. ἢ οὕτως, ὁ ῥήν τοῦ ῥηνός καὶ τροπῇ τοῦ η εἰς α ῥανός καὶ ἐν ὑπερβιβασμῷ ἀρνός, ἡ δοτικὴ τῷ ἀρνί, ἡ αἰτιατικὴ τὸν ἄρνα. C. Πέλοπος Ἀτρεὺς καὶ Θυέστης ἦσαν υἱοί. Ἀτρεὺς δὲ τὸν ἀμφιμήτριον ἀδελφὸν αὐτῶν Χρύσιππον ἀγαπώμενον ἀμέτρως ὑπὸ τοῦ πατρὸς αὐτῶν φθονήσας εἰς φρέαρ ἀποπνίγει· ὃ μαθὼν Πέλοψ ἐξώρισεν αὐτόν. ὕστερον δὲ μετὰ θάνατον Πέλοπος ἐπανῆλθε, καὶ ἑκάτερος αὐτῶν τῆς βασιλείας ἀντεποιεῖτο, Ἀτρεὺς μὲν, ὡς πρῶτος ὢν κατὰ νόμους, Θυέστης δὲ, τοῖς νόμοις ἐναντιούμενος. συνέθεντο οὖν ὡς, εἴ τις αὐτῶν δείξει τι τέρας, κύριος ἔσεσθαι τῆς ἀρχῆς. ἐν τοῖς ποιμνίοις δὲ τοῦ Ἀτρέως εὕρηται χρυσοῦν ἀρνίον μήνιδι Ἑρμοῦ, ὅτι τὸν τούτου υἱὸν Μυρτίλον εἰς Γεραιστὸν ἀκρωτήριον Εὐβοίας κατεθαλάττωσε Πέλοψ. καὶ μέλλοντος Ἀτρέως δεῖξαι τὸ τέρας τοῖς δικασταῖς καὶ λαβεῖν τὴν ἀρχὴν, Ἀερόπη ἡ τούτου γυνὴ, μοιχευομένη Θυέστῃ τῷ ἀνδραδέλφῳ, κλέψασα τοῦτο παρέδωκεν αὐτῷ. Θυέστης δὲ λαβὼν τοῦτο καὶ δείξας τοῖς δικασταῖς τῆς ἀρχῆς ἐκράτησε. μὴ ἀνασχόμενος οὖν Ἀτρεὺς τὴν συμφορὰν καὶ δυσχεραίνων, ὅτι ἀδίκως ἐστέρηται τῆς ἀρχῆς, ὁμοῦ τε τὴν γυναῖκα Ἀερόπην τιμωρεῖται κατ’ ἄμφω, καὶ ὅτι ἐμοιχεύετο Θυέστῃ καὶ ὅτι κέκλοφε τὸ ἀρνίον καὶ δέδωκεν αὐτῷ, ῥίψας αὐτὴν εἰς θάλατταν, ὥς φησι Σοφοκλῆς, καὶ τοὺς τρεῖς υἱοὺς τοῦ Θυέστου, Ἀγλαὸν, Ὀρχομενὸν καὶ Κάλεον ἀποκτείνας παρέθηκεν εἰς τράπεζαν τῷ πατρὶ, καὶ αὐτὸν ὕστερον ἀπέκτεινεν. δι’ ἃ ὁ ἥλιος μὴ στέρξας τὸ παράνομον μίαν ἡμέραν ἐκ δυσμῶν πρὸς ἕω διφρεύει. σὺν αὐτῷ δὲ καὶ αἱ Πλειάδες τὴν ἐναντίαν ὁδὸν ἐβάδισαν. Gu. I.\nἀρνός: ἡ Ἀερόπη γυνὴ ἦν τοῦ Ἀτρέως, μήτηρ δὲ τοῦ Ἀγαμέμνονος καὶ Μενελάου. γεννᾶται δὲ ἐν τῷ ποιμνίῳ αὐτοῦ χρυσοῦς ἀρνὸς, καὶ περὶ βασιλείας μετὰ Θυέστου τοῦ ἀδελφοῦ αὐτοῦ ὁ Ἀτρεὺς ἀμφισβητῶν, καὶ δι’ ἔργων ἔχων δείξειν λέγειν τίνι προσήκει τὸ βασιλεύειν, ― καὶ γὰρ ἤλπιζεν εἰς τὸν χρυσοῦν ἄρνα· ― ἡ Ἀερόπη μοιχευθεῖσα παρὰ τοῦ Θυέστου τοῦ ἀνδραδέλφου αὐτῆς κλέπτει τὸν ἄρνα, καὶ τῷ Θυέστῃ δίδωσι τοῦτον. διὸ καὶ διαλαμβάνεται παρὰ τοῦ χοροῦ, καὶ κακίζει τὸ γινόμενον. Καὶ ἄλλως. Ὅμηρός φησιν Ἀτρεὺς δὲ θνήσκων ἔλιπε πολύαρνι Θυέστῃ. Fl. 33.\nἈτρεὺς ὁ Πέλοπος βασιλεύων Πελοποννήσου ηὔξατο ποτὲ ὅτι ἂν κάλλιστον ἀρνίον ἐν τοῖς ποιμνίοις αὐτοῦ γεννηθῆναι καὶ τοῦτο Ἀρτέμιδι θῦσαι. γεννηθεὶς δὲ αὐτῷ χρυσοῦς ἀρνὸς, τῆς εὐχῆς ἠμέλησε καὶ καθείρξας εἰς λάρνακα ἐφυλάττετο, μέγα δέ τι φρονήσας ἐπὶ τῷ κτήματι κομπάζει ἐπὶ τοῦ ἀγροῦ. ἠνίασε τοῦτο Θυέστην καὶ ὑπῆλθεν ὡς ἐρῶν πεῖσαι τὴν Ἀερόπην δοῦναι αὐτῷ τὸ κτῆμα. λαβὼν δὲ ἀντεῖπε τῷ ἀδελφῷ ὡς οὐ δεόντως κομπάζονται. ἔλεγε δὲ αὐτὸν ἐν τῷ πλήθει δεῖν καὶ τὴν βασιλείαν ἔχειν τὸν τὸν χρυσοῦν ἄρνα ἔχοντα. τοῦτο δὲ ὁμολογοῦντος καὶ τοῦ Ἀτρέως Ζεὺς Ἑρμῆν πέμπει πρὸς τὸν Ἀτρέα συνθέσθαι λέγων περὶ τῆς βασιλείας, καὶ δηλοῖ περὶ τῆς ἀνατολῆς ὅτι μέλλει ποιεῖσθαι τὴν ἐναντίαν ὁδὸν ὁ ἥλιος. συνθέμενος δὲ περὶ τούτου ὁ ἥλιος τὴν δύσιν εἰς ἀνατολὴν ἐποιήσατο, ὅθεν εἰσμαρτυρήσαντος τοῦ δαίμονος τοῦ Θυέστου τὴν βασιλείαν Ἀτρεὺς παρέλαβε καὶ Θυέστην ἐφυγάδευσεν. A.\nἹστορία. Ἀτρεὺς ὁ Πέλοπος βασιλεύων τῆς Πελοποννήσου ηὔξατο ποτὲ ὅτι, ἐὰν κάλλιστον ἀρνίον γεννηθῇ ἐν τῷ ποιμνίῳ, τῇ Ἀρτέμιδι θυσιάσαι τοῦτο. εὐθὺς δὲ ἐγενήθη ἐν τῷ ποιμνίῳ χρυσοῦς ἀρνὸς, καὶ διὰ τὸ ἐπέραστον ἠμέλησε τῆς εὐχῆς. ὁ δὲ Ζεὺς τὸν Ἑρμῆν πέμπει πρὸς τὸν Ἀτρέα, ὅπως ποιήσῃ τὴν ὑπόσχεσιν καὶ τὴν βασιλείαν Θυέστου κληρονομήσῃ. καὶ ποιήσας οὕτω τὴν βασιλείαν Θυέστου τοῦ ἀδελφοῦ ἐκληρονόμησε. βασιλεύσας δὲ ἔτεκε τὸν Ἀγαμέμνονα καὶ Μενέλαον. μέλλων δέ ποτε τελευτᾶν Ἀτρεὺς τὴν βασιλείαν Θυέστῃ καταλιμπάνει, ὅπως ἀνδρωθέντι Ἀγαμέμνονι ἐπιδώσει αὐτῷ τὴν βασιλείαν. ἔχοντες γὰρ, ὥς φασί τινες, οἱ Ἀτρεῖδαι τὸ χρυσοῦν ἐκεῖνο δέρος τοῦ χρυσομάλλου ἀρνίου, ὡς πατρικόν τι καὶ ἐξαίρετον σημεῖον ἐπιφέροντες, καὶ διὰ τὸ ψευσθῆναι εἰς τὴν θεὸν καὶ οὐ τελεῖν τὴν θυσίαν, ἀνέφερον πολλὰς συμφορὰς καὶ χαλεπὰς καὶ οἱ υἱοὶ καὶ οἱ ἔκγονοι. Fl. 33.\n814.θοινάματα: εὐτυχήματα. Gr. εὐωχίαι. Gu. Fl. 6. 9. 17. 21. 34. 56. 59. 76.\n815.σφάγια: σφαγαί. σφάγια τὰ σφαζόμενα καὶ αἱ σφαγαί. Gr. Fl. 6. 9. 21. 56. 59.\nγενναίων τεκέων: τῶν εὐγενῶν τέκνων τοῦ Θυέστου. B. M.I.\n816.ὅθεν: ἀφ’ οὗ. Gr. ἀπ’ ἐκείνου τοῦ καιροῦ. Gu. τὸ ὅθεν ἢ ἀπ’ ἐκείνου τοῦ καιροῦ ὡς ἐντὸς, ἢ ἀπὸ ταύτης τῆς αἰτίας, τῆς βρώσεως τῶν τέκνων. Gu.\nφόνῳ φόνος ἐξαμείβων: φόνος φόνον διαδεχόμενος. B. I. ἐξ ἐκείνου δὲ φόνοι συνεχεῖς καὶ ἀλλεπάλληλοι σφαγαὶ οὐ διαλείπουσι τὸν τῶν Ἀτρειδῶν οἶκον. B.M.I.\nφόνῳ: ἐπὶ φόνῳ φόνος δι’ αἵματος κατὰ διαδοχὴν ἐρχόμενος, φόνος φόνον διαδεχόμενος. Gr. Fl. 6. 9. 21. 33. 56. 59. 76.\n817.δι’ αἵματος: συγγενείας, φόνου. Gu.\nοὐ προλείπει: οὐ παύει. Gu. Fl. 6. τὰ καθ’ ἑτέρου συμβάντα κατ’ ἀμφοτέρων ἐξήνεγκεν· τί γὰρ δεινὸν ὁ Μενέλαος ἐπανελθὼν πέπονθεν, εἰ μὴ τὰ ἐν Ἰλίῳ δι’ αὐτὸν γενόμενα λέγει κακά; σύλληψις δὲ ὁ τρόπος· τὸ γὰρ ἑτέρῳ συμβὰν κατ’ ἀμφοτέρων ἔταξεν. Α.Β.Ι.\n819.τὸ καλὸν οὐ καλόν: τὸ νομιζόμενον δὲ εἶναι καλὸν, ὁ κατὰ τῆς μητρὸς φόνος, ὅτι ἐπ’ ἐκδικίᾳ τοῦ πατρὸς γέγονεν, οὐ καλὸν τῷ μητροκτονήσαντι. ἔνιοι οὕτως· ἡ τιμωρία ἡ ὀφείλουσα ὑπὸ τοῦ Ὀρέστου ὑπὲρ Ἀτρέως ἀπαιτηθῆναι σφοδρότερον ἀπῃτήθη. οὐ καλὸν δέ φησι τὸ σῶμα τῶν γονέων (λέγει δὲ τὴν Κλυταιμνήστραν) ἀπηνεῖ χειρὶ τέμνειν τὸν Ὀρέστην. A. M. καὶ τὸ νομιζόμενον καλὸν οὐ καλόν ἐστι. λέγει δὲ τὸ ἀπηνεῖ χειρὶ διατεμεῖν τὸ σῶμα τῶν γονέων καὶ ᾑμαγμένον ἀνατεῖναι τὸ ξίφος εἰς τὰς τοῦ ἡλίου αὐγάς. τὸ γὰρ ἀδικεῖν πατέρας ἀσεβῶν ἐστι καὶ ἀνοήτων τέκνων καὶ πονηρῶν ἀνθρώπων· τὸ δέ γε τῆς συμφορᾶς τῆς κατὰ τοῦτον ἐλεεινότερον· μέλλουσα γὰρ τελευτᾶν ἡ Τυνδάρεω Κλυταιμνήστρα φόβῳ τοῦ θανάτου ἀνεβόησεν ἡ δυστυχὴς, Ὀρέστα, τολμᾷς τὸν κατὰ τῆς μητρὸς φόνον. ὅρα δὴ καὶ σκόπει μή πώς τις εἰς τὸν πατέρα τὰς τοιαύτας τιμωρίας ἀνταλλάξῃ δύσκλειαν ἀθάνατον· οὔτε γὰρ νόσος, οὐδὲ αἷμα, οὔτε τις ἑτέρα συμφορὰ γένοιτ’ ἂν ἐν ἀνθρώποις μείζων μητροκτονίας. A.B. I.\nτὸ καλόν: τὸ καλῶς δοκοῦν γεγενῆσθαι οὐ καλῶς ἀπέβη τῷ Ὀρέστῃ. τὸ δέ ἐστι τὸ ἀπηνεῖ χειρὶ διατεμεῖν τὸ σῶμα τῶν γονέων καὶ ᾑμαγμένον ἀνατεῖναι τὸ ξίφος εἰς τὰς τοῦ ἡλίου αὐγάς. B. M.I.\nτὸ καλὸν οὐ καλόν: ὡς γέγονε. Gr. τὸ δοκοῦν τῷ Ὀρέστῃ. Gu.\n820.πυριγενεῖ: ἀπηνεῖ καὶ θρασείᾳ καὶ ἀνημέρῳ, ὡς ἂν ἐκ πυρὸς γεγενημένῃ· ἢ τὸ ξίφει, ἐπεὶ ὑπὸ πυρὸς παλαμᾶται. B.M. I. δραστηρίᾳ. Gr. θρασείᾳ, φονικῇ, ἀπηνεῖ, ἀνημέρῳ. Gu. λῃστρικῇ, θερμικῇ. Fl. 33.\nτέμνειν: λέγω τὸ διατεμεῖν. Gu.\nπαλάμᾳ: χειρί. Gr. Florr.\n821.χρόα: σῶμα. Gr. τὴν ὄψιν, τὴν κεφαλήν. Gu.\nμελάνδετον δέ: διὰ τὸ μέλαιναν λαβὴν ἔχειν, τουτέστι μελάγκωπον, ἢ μέλαν ὑπὸ τοῦ φόνου γενόμενον. πολλὰ δέ εἰσι τὰ τοιαῦτα σύνθετα, οἷον κελαινεφὲς αἷμα· οὐ γὰρ ἔγκειται τὸ νέφος. οὕτω καὶ ἐνταῦθα τὸ δεδέσθαι οὐκ ἔγκειται. B.M.I. ὑπὸ τοῦ αἵματος μελαινόμενον. M.\nμελάνδευτον: μέλανι αἵματι ὑγρὸν, ἤγουν ᾑμαγμένον. Gr. βεβαμμένον ἐξ αἵματος, ἢ τὸ σιδηροῦν· μέλας γὰρ ὁ σίδηρος. Gu. μελάνδετον δὲ λέγει φόνῳ τὸ μελανθὲν καὶ βαφὲν ὑπὸ τοῦ αἵματος. πολλὰ δέ εἰσι τὰ τοιαῦτα σύνθετα, οἷον κελαινεφὲς αἷμα, καὶ ἕτερα μυρία. ἢ μελάνδετον τὸ σιδηροῦν· φησὶ γὰρ Αἰσχύλος ἐς μελάνδετον σάκος, ἤτοι τὸ διὰ σιδήρου δεδεμένον. Gu. Bar.\nτὸ δ’ αὖ κακουργεῖν: γρ. τὸ δ’ αὖ κακοῦργον. A. τὸ μετὰ λόγου καὶ πιθανότητος ἐπιχειρεῖν τι καὶ πράττειν κακὸν οὐχ ἁπλῆ ἐστιν ἀσέβεια· ἵν’ ᾖ καθόλου τοῦτο τάττεσθαι δυνάμενον καὶ ἐπὶ Ἀτρέως καὶ ἐπὶ Θυέστου καὶ ἐπὶ Κλυταιμνήστρας καὶ ἐπ’ Αἰγίσθου, καὶ οὐ μόνον ἐπὶ τούτων, ἀλλὰ καὶ καθολική ἐστι γνώμη. τὸ δὲ κακοφρονούντων ἀνδρῶν παράνοια τοιοῦτόν ἐστι, τῶν κακὰ διαλογιζομένων ἀνδρῶν αὐτὸ τὸ ἀλόγιστόν ἐστιν. ἢ τοιαύτη ἡ σύνταξις· οὐδὲ τοῦτο, φησὶ, καλὸν, τὸ ξίφος ᾑμαγμένον δεῖξαι ταῖς τοῦ ἡλίου αὐγαῖς. εἰώθασι γὰρ οἱ ἀνελόντες τινὰ δικαίως, ὡς οἴονται, τῷ ἡλίῳ τὸ ξίφος δεικνύναι, σύμβολον τοῦ δικαίως πεφονευκέναι. A. B. M.I.\nτὸ δ’ αὖ κακουργεῖν: τὸ μὲν κακουργεῖν ἀσεβῶν ἐστι καὶ πονηρῶν ἀνθρώπων, τὸ δὲ τῆς συμφορᾶς τῆς κατὰ τοῦτον ἐλεεινότερον. οὐκ ἠλέησε γὰρ τὴν μητέρα οἰκτρῶς παρακαλοῦσαν. A. B. M.I. Ἄλλως. ἀλλὰ καὶ τὸ δεινὰ πράττειν ἀσέβειά ἐστι. τοῦτο δέ φησιν, ἐπειδὴ ἡ Κλυταιμνήστρα μοιχευθεῖσα ἐφόνευσε τὸν Ἀγαμέμνονα. B.M.I.\nτὸ δ’ αὖ κακουργεῖν: ἤγουν τὸ κλέπτειν πρᾶξιν κακὴν, τουτέστι τὸ μετὰ λογισμῶν δῆθεν εὐλόγων ποιεῖν τι κακὸν ἀσέβεια καὶ παράνοια. καὶ τοῦτο χάριν τοῦ Ὀρέστου εἴρηται, καὶ οὐ τῆς Κλυταιμνήστρας. Cant. τὸ κακότροπα (κακὰ) ἐργάζεσθαι (ὥσπερ ἡ Κλυταιμνήστρα). Gr. et Gu. Fl. 6. 9. 21. 56. 76.\nἀσέβεια μεγάλη: γρ. ποικίλη. M. ἀσέβεια ποικίλη γράφε, μὴ μεγάλη, ἵν’ οἰκείως ἔχῃ τὸ κῶλον πρὸς τὸ τῆς στροφῆς. Bar.\n824.κακοφρόνων τ’ ἀνδρῶν: αὕτη ἡ κατασκευὴ πρὸς τὸ οὐ καλόν, διὰ μέσου ῥηθέντος τοῦ τὸ δ’ αὖ κακουργεῖν καὶ τὸ ἑξῆς. Gu. κακὰ διανοουμένων. M. Gu. Fl. 6. τοῦ Αἰγίσθου. Gu. Fl. 6.\nπαράνοια: ἀγνωσία. Gr. Fl. 6. 9. 21. 25. 34. 56. 59. 76. μωρία. Gu.\n825.ἀμφὶ φόβῳ: διὰ τὸν φόβον τοῦ θανάτου. B.M.I.\n826.ἰάχησε: ἐβόησεν. I.\n827.οὐ τολμᾷς: οὐχ ὅσια τολμᾷς. M. οὐ ποιεῖς. Gr. Fl. 6. 9. 21. 25. 56. 59. 76. πράττεις. Gu.\n828.μὴ πατρῴαν τιμῶν χάριν: ὅρα ἵνα. Gr. μὴ χαριζόμενος τῷ πατρί. Gu.\nτιμῶν χάριν: τίνων χάριν γράφειν δεῖ, καὶ μὴ τιμῶν· τοῦτο μὲν γὰρ μακρὸν ἔχει τὸ ι, ἐκεῖνο δὲ βραχύ. καὶ μὴ ἐσαιεί, ἀλλ’ εἰσαιεί· οὕτω γὰρ ἔχει τὰ κῶλα οἰκείως πρὸς τὰ τῆς στροφῆς. Bar.\nἐξανάψῃ: ἐγείρῃς κακὴν φήμην διόλου. I. ἀπενέγκῃ κακοδοξίας αἶνον. M. λάβῃς, ἀπενέγκῃ. Gu.\n831.τίς ἔλεος: δέον τίς δυστυχία εἰπεῖν, ἔλεος εἶπεν ἀπὸ τοῦ συμβαίνοντος· τοῖς γὰρ δυστυχοῦσιν ἔλεος παρὰ πάντων ἀνθρώπων γίνεται. τὸ αὐτὸ δὲ νοητέον καὶ πρὸς τὸ τίνα δάκρυα. βούλεται δὲ ἐντεῦθεν εἰπεῖν ὅτι πάντων, ὅσα παρὰ ἀνθρώποις δεινὰ, τὸ ἀποκτεῖναι μητέρα δεινότερον. Gu. I.\n832.μείζων κατὰ γᾶν: οὐδεὶς δηλονότι. I. οὔτε γὰρ νόσος οὔτε συμφορά τις μείζων ἐστὶ τῆς μητροκτονίας. B.M. I.\nἢ ματροκτόνον: ἢ μητρὸς αἷμα διὰ τῆς χειρὸς ποιῆσαι. Gr. Fl. 6. 9. 17. 21. 56. 59. 76. φόνον. Gu. τινὲς μέχρι τοῦ θέσθαι λέγουσιν εἶναι τὸν στίχον, καὶ ἕτερον τὸ οἷον ἔργον τελέσας, οἱ δὲ μέχρι τοῦ τελέσας στίχον ἵνα λέγουσιν. Fl. 59.\n834.οἷον ἔργον τελέσας: οἷον ἔργον ὁ δυστυχὴς Ὀρέστης διαπραξάμενος διὰ τὸν φόνον καὶ περιδινούμενος τὰς τῶν ὀφθαλμῶν ὄψεις ὁ τοῦ βασιλέως Ἀγαμέμνονος παῖς. A.C.M. φεῦ τῆς δυστυχίας. M. οἷον ὁ δυστυχὴς Ὀρέστης καταπραξάμενος τὸ τῆς μητροκτονίας ἄγρευμα γεγένηται ταῖς Ἐρινύσι, συλληφθεὶς ὑπ’ αὐτῶν διὰ τὸν τῆς μητρὸς φόνον. B.I. δινεύων δὲ βλεφάροις ἀντὶ τοῦ περιδινούμενος τοὺς ὀφθαλμοὺς (τοιοῦτοι γὰρ οἱ μανιώδεις) καὶ πανταχοῦ περιστρέφων αὐτοὺς, ὅ ἐστι τεταραγμένους ἔχων τοὺς ὀφθαλμούς. τὸ δὲ ἑξῆς, Εὐμενίσι δρομάσι. δρομάσι δὲ τοῖς εὐκινήτοις. A. B. I. οἷον ἔργον τελέσας ὁ παῖς τοῦ Ἀγαμέμνονος τετάρακται ὑπὸ μανιῶν, Εὐμενίδων ἄγρευμα διὰ τὸν φόνον γενόμενος, εὐκινήτοις ὀφθαλμοῖς περισκοπούμενος. Gr.\nτελέσας: διαπραξάμενος. I. διαπράξας. Gu.\n835.βεβάκχευται: τετάρακται. Gr. I. ἠγρίωται, ἐξεμάνη, ἐταράχθη. Gu.\n836.Εὐμενίσι θήραμα φόνῳ: ἀντὶ τοῦ ἄγρευμα γενόμενος καὶ συλληφθεὶς ὑπὸ τῶν Ἐρινύων διὰ τὸν φόνον τῆς μητρός. A.M. ταῖς Ἐριννύσι ἐγένετο θήραμα ταῖς εὐκινήτοις ὁ τοῦ Ἀγαμέμνονος παῖς συστρέφων διὰ τὸν φόνον τῆς μητρός. C.\nφόνῳ: διὰ τὸν φόνον. Gr. ἕνεκα τοῦ φόνου τῆς μητρός. Gu.\n837.δρομάσι: εὐκινήτοις. Gr. ταχείαις. Gu. I.\nδινεύων: περισκοπούμενος. Gr. I. περιδινούμενος, συστρέφων ἑαυτόν. Gu. εἰώθασι γὰρ οἱ μαινόμενοι συστρέφειν τοὺς ὀφθαλμούς· ταραττομένων δὲ τούτων ἀνάγκη καὶ τούτους στρέφεσθαι. Gu. δινούμενος τοὺς ὀφθαλμοὺς, ὡς οἱ μαινόμενοι. Fl. 10.\nβλεφάροις: ὄμμασι. Gu.\n839.ὦ μέλεος: ὡς ἄρα ἦσθα τὴν φύσιν ὠμὸς, ἡνίκα ἡ μὲν ὠδι νήσασα προὔτεινέ σοι τὸν μαστὸν ὑπὸ τῶν χρυσοϋφῶν ἱματίων, γαλακτοτροφίας ὑπομιμνήσκουσα καὶ τὸν ἔλεον διὰ τούτου θηρωμένη, σὺ δὲ πρὸς τοῦτο ἀπιδὼν οὐκ ἠλέησας τὴν τεκοῦσαν, ἀλλὰ γέγονας τῆς μητρὸς ἀνόσιος φονεὺς, τῷ σῷ πατρὶ ὑπὲρ ὧν πέπονθεν ἐκδίκησιν δι’ ἀσεβείας διδούς. B.M.I.\nμέλεος: ἄθλιος. Gr. Florr.\n839.ὑπερτέλλοντα: ὑπερανατεταμένον. B. προκύπτοντα. Gr. ἀναφαινόμενον, ἀνατεινόμενον. Gu. ὑπερκύπτοντα, ὑπερανατεινόμενον. I.\n841.χρυσεοπηνήτων: τῶν ἐκ χρυσοῦ καὶ μετάξης ὑφανθέντων. Gr. I. (κατεσκευασμένων ἱματίων supersc. in Gu.) ἐκ χρυσοῦ ὑφανθέντων. ἴσως παρὰ τὸ πηνίον. B. M. Fl. 10.\n842.σφάγιον: θῦμα. Gu.\nἔθετο: ἐποίησε. Gu. Fl. 6. 9. 17. 21. 56. 59. 76.\n843.ἀμοιβάν: εἰς. Gr. διά. Gu. ἀντέκτισιν. Gu. εἰς ἐκδίκησιν. I.\n844.γυναῖκες: ὦ γυναῖκες, ἆρα ἐξῆλθεν τῶν δόμων ὁ ἄθλιος Ὀρέστης τῇ ἐκ θεοῦ ἐρχομένῃ τύχῃ δαμασθείς; I. οἶδεν ὅτι ἐξῆλ θεν, ἐπεὶ οὐχ ὁρᾷ αὐτόν· ζηπεῖ δὲ εἰ μανεὶς ἐξῆλθεν τῶν δωμάτων ὁ τλήμων Ὀρέστης. Gr. Bar.\n845.θεομανεῖ: τῇ ἐκ θεοῦ ἐρχομένῃ. Gr. ἐκ θείας ὀργῆς γενομένῃ. Gu.\nδαμείς: κατασχεθεὶς, δαμασθείς. Gu.\n846.―848.ἥκιστα: οὐδαμῶς μαινόμενος, σωφρονῶν δὲ ἀπῆλθε πρὸς τὸν Ἀργεῖον λαὸν, δώσων ἀγῶνα τὸν προκείμενον περὶ τῆς ζωῆς, ἐν ᾧ ἀγῶνι ἀπόκειται ἢ ζῆν ἢ θανεῖν ὑμᾶς. I.\nἈργεῖον: ἑνικῶς γράφε πρὸς τὸ λεών· Ἀργεῖος γὰρ λαός ἐστιν ὁ ἀπὸ Ἄργους, ὡς Ἀθηναῖος ὁ ἐξ Ἀθηνῶν, καὶ Θηβαῖος ὁ ἐκ Θηβῶν. οἱ δὲ μετὰ τοῦ ων γράφοντες ἀγνοοῦσι τὰ μέτρα. Bar. τὸν τῶν Ἀργείων. Gr.\nοἴχεται: ἀπῆλθε. Gr. ἐπορεύθη. Gu.\n847.τὸν προκείμενον: τὸν ἐνιστάμενον. Gu.\n849.οἴμοι: φεῦ, τί πρᾶγμα πεποίηκε; τίς δὲ κατέπεισεν αὐτόν; ὁ Πυλάδης. φαίνεται δὲ ὅδε ὁ ἄγγελος οὐ μακρὰν ὤν εἰπεῖν τὰ ἀπὸ τῶν Ἀργείων περὶ τοῦ ἀδελφοῦ σου. I.\nἔοικε δέ: κατὰ τὸ σιωπώμενον εἶδον τὸν ἄγγελον ἐρχόμενον αἱ τοῦ χοροῦ γυναῖκες. B.M.\n851.τὰ κεῖθεν: τὰ ἀπ’ ἐκεῖ, τὰ ἀπὸ τῶν Ἀργείων. βαρεῖαν χρὴ τιθέναι εἰς τὸ τά, ἵνα ᾖ βραχὺ τὸ α, καὶ ἀπόστροφον δηλοῦσαν ὡς ἔκθλιψις γέγονε τοῦ ε· ἐν ἄλλοις γὰρ γίνεται κρᾶσις καὶ ἔστι τὸ τά μακρὸν, οἷον τἀμά, ἐνταῦθα δὲ οὔ. Bar.\n852.ὦ τλῆμον: ταῦτα τοῦ ἀγγέλου τοῦ ἀκροασαμένου τῆς βουλῆς καὶ σκέψεως τῆς κατὰ Ὀρέστου τυρευθείσης. διηγεῖται δὲ τῇ Ἠλέκτρα οὐχ ὡς ἀγνοούσῃ, ἀλλ’ ὡς τὴν περὶ Ὀρέστου καὶ αὐτὸς ἐνδεικνύμενος ὑπόθεσιν. ἠγαπᾶτο γὰρ παρ’ αὐτῷ οὐκ ἔλαττον τῶν λοιπῶν, καὶ μετ’ ἐπιτάσεως διηγεῖται τὴν ὄψιν καὶ μετ’ ἐκπλήξεως καὶ ὀδύνης. C. ὦ ἀθλία θύγατερ τοῦ Ἀγαμέμνονος, σεβασμία Ἠλέκτρα, ἄκουσον λόγους δυστυχεῖς, οὕς σοι φέρων ἐλήλυθα. I. σεβασμία. Gr.\n853.παῖ πότνια: πότνιαν αὐτὴν καλεῖ, ἢ διὰ τὸ εἶναι αὐτὴν παρθένον τοσοῦτον χρόνον, ἢ διὰ τὸ βασιλέως εἶναι θυγατέρα, καὶ βασιλέως οὐ τοῦ τυχόντος· δύστηνον δὲ καὶ τλήμονα τῶν παρουσῶν εἵνεκα συμφορῶν. Gu. I.\n854.οὕς σοι δυστυχεῖς ἥκω φέρων: ὅμοιον τῷ (v. 743.) ποῦ ἐστιν ἢ πλείστους Ἀχαιῶν ὤλεσεν γυνὴ μία. ὀφείλων γὰρ εἰπεῖν, ἄκουσον λόγους δυστυχεῖς, οὓς ἥκω φέρων σοι, ὁ δὲ συνυπάγει τῷ ὑποτακτικῷ ἄρθρῳ τὸν λόγον καί φησιν, ἄκουσον οὓς δυστυχεῖς λόγους ἥκω φέρων σοι. Gr. I.\n855.αἶ αἶ: ἀπολώλαμεν· ἀπὸ τοῦ λόγου δῆλος εἶ (φανερὸς εἶ διὰ τοῦ λόγου Gr. Fl. 6. 9. 17. 21. 56. 59. 76.) κακάγγελος ὤν. B.C. M.I.\n857.ψήφῳ Πελασγῶν: ἐκυρώθη τῇ ψήφῳ τῶν Ἀργείων τὸν σὸν ἀδελφὸν ἀποθανεῖν καὶ σὲ, ὦ τάλαινα, κατὰ τήνδε τὴν ἡμέραν. I.\nψήφω: τῇ κρίσει, τῇ ἐκκλησία. Gu.\nΠελασγῶν: τῶν Ἀργείων. Πελασγὸς γὰρ βασιλεὺς παλαιὸς Ἀργείων. A. B.C.M. Fl. 10. 33.\n859.οἴμοι: προσῆλθεν ἐλπὶς, ἣν ἐκ μακροῦ φοβουμένη διὰ τὸ μέλλον ἐφθειρόμην καὶ διερρεόμην ὑπὸ τῶν γόων. τίς δὲ ἀγὼν καὶ τίνες λόγοι ἐν τοῖς Ἀργείοις κατεδίκασαν ἡμᾶς ἀποθανεῖν; εἰπὲ, ὦ πρεσβύτερε, πότερα διὰ λιθοβολούσης χειρὸς, ἢ διὰ ξίφους τὴν ψυχὴν ἀποβαλεῖν ἀπόκειταί μοι, κοινὰς συμφορὰς ταῖς τοῦ ἀδελφοῦ κεκτημένῃ. I.\nπροσῆλθεν: εἰς πέρας ἐξέβη. Gr.\nἐλπὶς, ἥν: ὁ φόβος, καθ’ ὅν. Gr. Fl. 6. 9. 17. 21. 56. 59. 76.\n860.τὸ μέλλον: ἀντὶ τοῦ εἰς τὸ μέλλον ἀφορῶσα πολλὰ ἐθρή νουν. A. B.\n862.κἀπεκύρωσαν: ἀντὶ τοῦ κατεδίκασαν καὶ καθαιροῦσι ψῆφον τὴν καταδικάζουσαν. A.B.M. ἤγουν ἐβεβαίωσαν. Gr. ἀπεφήναντο, ἐψήφισαν. Gu.\n864.ἀπορρῆξαι: ἀποβαλεῖν. Gr. βιαίως ἀφεῖναι. Gu.\n865.κοινὰς ἀδελφῷ: ἢ ἴσον θάνατον τῷ ἀδελφῷ θνήσκουσαν, ἢ τὴν αὐτὴν δυστυχίαν τῷ ἀδελφῷ ἔχουσαν, ὡς ἐκείνου μὲν τὸν φόνον ποιήσαντος, ἐμοῦ δὲ συμβουλευσάσης. καὶ διὰ τοῦτο, ἐπειδὴ ὁμοίως ἀμφότεροι δυστυχοῦμεν, καὶ τὸν αὐτὸν ὑπόσχωμεν θάνατον. Gu. I.\n866.―956. Ἐτύγχανον μὲν βαίνων, ἀντὶ τοῦ ἔβαινον, ἀγρόθεν, ἀπὸ τῶν ἀγρῶν, ἔσω τῶν πυλῶν τῆς πόλεως δηλονότι, χρήζων μαθεῖν καὶ τὰ περὶ σοῦ καὶ τὰ περὶ τοῦ Ὀρέστου· εἶχον γάρ ποτε ἀγάπην τῷ σῷ πατρὶ, καὶ ἔτρεφέ με ὁ σὸς δόμος, πένητα μὲν, ἀναγκαῖον δὲ τοῖς φίλοις εἰς τὸ χρῆσθαι ἐμοὶ δηλονότι. ὁρῷ δὲ ὄχλον στείχοντα, ἤτοι πλῆθος λαοῦ βαδίζον, καὶ καθίζοντα κατὰ τὸ ἀκρωτήριον (v. 872.), ὅπου φασὶ κατ’ ἀρχὰς τὸν Δαναὸν διδόντα δίκας τῷ Αἰγύπτῳ ἀθροῖσαι τὸν λαὸν εἰς κοινὰς ἕδρας, ἤτοι εἰς συνέδριον. ἰδὼν δὲ τὴν συναγωγὴν τοῦ λαοῦ ἠρώτησά τινα τῶν πολιτῶν τί καινὸν καὶ νέον γέγονε τῷ Ἄργει δηλονότι. ἆρα ἄγγελμά τι παρὰ τῶν πολεμίων ἐλθὸν διήγειρε τὴν πόλιν τῶν Δαναϊδῶν; ὁ δὲ εἶπεν, οὐχ ὁρᾶς ἐκεῖνον τὸν Ὀρέστην πλησίον τοῦ ἀθροίσματος ἐρχόμενον, μέλλοντα δραμεῖσθαι ἀγῶνα τὸν θανάσιμον, ἤτοι τὸν θάνατον ἐπάγοντα. ὁρῶ δὲ φάσμα ἀνέλπιστον, ὃ μήποτε ὤφελον ἰδεῖν, λέγω τὸν Πυλάδην καὶ τὸν σὸν σύγγονον στείχοντε, ἤγουν στείχοντας καὶ βαδίζοντας ὁμοῦ, τὸν μὲν, ἤγουν τὸν Ὀρέστην, κατηφῆ καὶ σκυθρωπὸν καὶ παραλελυμένον ὑπὸ τῆς νόσου, (v. 882.) τὸν δὲ Πυλάδην ἐπὶ τῷ φίλῳ λυπούμενον, ἴσα καὶ ὁμοίως ἀδελφῷ, κυβερνῶντα τὸ νόσημα παιδαγωγίᾳ καὶ χειραγωγίᾳ. ἐπεὶ δὲ ἐγένετο ὁ ὄχλος τῶν Ἀργείων πλήρης, κῆρυξ ἀναστὰς εἶπε, τίς θέλει λέγειν, πότερον, ἀντὶ τοῦ ἆρα, πρέπον ἐστὶν ἀποθανεῖν τὸν Ὀρέστην μητροκτονήσαντα, ἢ μὴ χρεὼν καὶ πρέπον ἐστί; καὶ ἐπὶ τούτῳ, ἤτοι μετὰ τοῦτον, ἀνίσταται, ἀντὶ τοῦ ἀνέστη, ὁ Ταλθύβιος, ὃς συνεπόρθει τῷ σῷ πατρὶ, ἤγουν σὺν τῷ σῷ πατρὶ, τοὺς Φρύγας. ἔλεξε δὲ διχόμυθα, τουτέστι διπλῆν ἔννοιαν ἔχοντα, ἤτοι δίγνωμα καὶ ἀμφιρρεπῇ, ὢν ἀεὶ ὑπὸ τοῖς δυναμένοις, ὑποκάτω τῶν δυναμένων, ἤτοι τοῖς κρατοῦσι χαριζόμενος, τὸν μὲν σὸν πατέρα ἐκπαγλούμενος καὶ θαυμάζων, τὸν σὸν δὲ σύγγονον οὐκ ἐπαινῶν, (v. 899.) λόγους κακοὺς ἑλίσσων, ἀντὶ τοῦ συνείρων καὶ συμπλέκων καλοῖς, ὅτι καθισταίη, ἀντὶ τοῦ καθίστησιν καὶ τίθησιν, εἰς τοὺς τεκόντας νόμους οὐ καλούς· τὸ δὲ ὄμμα ἀεὶ ἐδίδου χαροπὸν τοῖς φίλοις τοῦ Αἰγίσθου. τὸ γὰρ γένος τῶν κηρύκων τοιοῦτον· ἐπὶ τὸν εὐτυχῆ πηδῶσι καὶ ὁρμῶσιν ἀεὶ οἱ κήρυκες. οὗτος δὲ φίλος αὐτοῖς, τοῖς κήρυξιν, ὃς ἂν ἰσχύῃ καὶ ὑπάρχῃ ἐν ἀρχαῖς πόλεως, ἤτοι ἀρχὴν πόλεως ἔχῃ μετὰ τοῦτον ἐδημηγόρει ὁ Διομήδης ὁ ἄναξ. οὗτος κτανεῖν μὲν οὐδὲ σὲ, οὐδὲ τὸν σύγγονόν σου εἴα καὶ παρεχώρει, φυγῇ δὲ καὶ ἐξορίᾳ ζημιοῦντας τοὺς Ἀργείους, ὑμᾶς δηλονότι, εὐσεβεῖν, ἤτοι καθαροὺς εἶναι. ἐθορυβήθησαν δὲ οἱ μὲν λέγοντες ὅτι καλῶς λέγει, (v. 902.) οἱ δὲ οὐκ ἐπῄνουν, τὰ ὑπ’ ἐκείνου λεχθέντα δηλονότι. καὶ μετὰ τοῦτον ἀνέστη ἀνὴρ ἀκρατόστομος, ἰσχύων θράσει καὶ ἀναισχυντίᾳ, Ἀργεῖος, οὐκ Ἀργεῖος, ἤτοι κατ’ ἀνάγκην ὢν Ἀργεῖος, πίσυνός τε καὶ θαρρῶν θορύβῳ καὶ ταραχῇ καὶ παρρησίᾳ ἀμαθεῖ καὶ ἀπαιδεύτῳ, πιθανὸς καὶ ἐπιτήδειος περιβαλεῖν αὐτοὺς κακῷ τινί. — ὅταν γὰρ ἡδὺς, ὤν δηλονότι, τοῖς λόγοις καὶ κατὰ τοὺς λόγους φρονῶν κακῶς πείθει τὸ πλῆθος, κακὸν μέγα ὑπάρχει τῇ πόλει· ὅσοι δὲ μετὰ γνώσεως βουλεύουσιν, ἀντὶ τοῦ συμβουλεύουσιν, ἀεὶ χρηστὰ καὶ ἀγαθὰ, κἂν μὴ παραυτίκα, αὖθις, ἤτοι εἰς τὸ μέλλον, εἰσὶ χρήσιμοι τῇ πόλει. πρέπει δὲ τὸν προστάτην (v. 912.) ἰδόντα, τουτέστιν ἐγνωκότα, ὧδε καὶ οὕτως σκοπεῖν καὶ ἐρευνᾶν· ὅμοιον γὰρ γίνεται τὸ πρᾶγμα τῷ λέγοντι τοὺς λόγους, ἤτοι τῷ δημηγοροῦντι, καὶ τῷ τιμωμένῳ αὐτοὺς, τουτέστι τῷ ἄρχοντι. ―ὃς εἶπεν ἀποκτεῖναι τὸν Ὀρέστην καὶ σὲ, τοὺς Ἀργείους δηλονότι, βάλλοντας πέτροις, ἤτοι λιθοβολοῦντας. ὑπέτεινε δὲ καὶ ὑπέβαλεν ὁ Τυνδάρεως τῷ κατακτείνοντι σφὼ, τουτέστι τῷ συμβουλεύοντι φονευθῆναι ὑμᾶς, λέγειν λόγους τοιούσδε. ἄλλος δὲ ἀναστὰς ἔλεγεν ἐναντία τῷδε, κατὰ τὴν ὄψιν μὲν οὐκ εὐειδὴς, ἀνὴρ δὲ γενναῖος καὶ εὐγενὴς τῇ ψυχῇ, ὀλιγάκις μολύνων τὸν κύκλον τῆς ἀγορᾶς, ἀντιστρόφως, ἀντὶ τοῦ ὀλιγάκις χραινόμενος καὶ μολυνόμενος ὑπὸ τοῦ ἄστεος καὶ τοῦ κύκλου τῆς ἀγορᾶς, αὐτουργὸς καὶ γεωργὸς, οἵπερ καὶ μόνοι σώζουσι τὴν γῆν, ἀντὶ τοῦ τοὺς ἀνθρώπους, συνετὸς δὲ καὶ φρόνιμος, θέλων χωρεῖν ὁμόσε τοῖς λόγοις, τουτέστι παρρησιάζεσθαι διὰ τῶν οἰκείων λόγων, πρὸς τοὺς τὰ ἄδικα λέγοντας, (v. 922.) ἀκέραιος καὶ ἀνεπίληπτος, ἐπιτηδεύσας βίον ἄμεμπτον· ὃς εἶπε στεφανοῦν καὶ τιμᾶν τὸν παῖδα τοῦ Ἀγαμέμνονος, ὃς ἠθέλησε τιμωρεῖν καὶ βοηθεῖν τῷ πατρὶ, κτανὼν γυναῖκα κακὴν καὶ ἄθεον, ἢ ἐκεῖνα τὰ πράγματα ἀπεστέρει τοὺς ἄνδρας, μήτε ὁπλίζεσθαί τινα κατὰ τὰς χέρας, τουτέστι μήτε μετὰ ὅπλων κινεῖν τὴν χεῖρα, μήτε στρατεύειν ἀφέντα τὰ δώματα, εἰ οἱ λελειμμένοι καὶ ἐναπολειφθέντες τῶν ἀνδρῶν φθείρουσι τὰ ἔνδον οἰκουρήματα, ἤτοι τὰς ἔνδον οἰκουροὺς γυναῖκας, λωβώμενοι καὶ ὑβρίζοντες τὰς εὐνάς. καὶ τοῖς χρηστοῖς ἐφαίνετο λέγειν εὖ καὶ καλῶς, καὶ οὐδεὶς εἶπεν εἰς τὸ ἑξῆς. ἐπὶ τούτῳ δὲ ἦλθεν ὁ σὸς σύγγονος· (v. 932.) ἔλεξε δὲ, ὦ ἄνδρες οἱ κεκτημένοι τὴν γῆν τοῦ Ἰνάχου, πάλαι, ἤτοι ἄνωθεν, Πελασγοὶ, δεύτερον δὲ Δαναΐδαι, ἀντὶ τοῦ ὕστερον, ὑμῖν ἀμύνων καὶ βοηθῶν οὐδὲν ἔλαττον ἢ τῷ πατρὶ, ἔκτεινα τὴν μητέρα· εἰ γὰρ ὁ φόνος τῶν ἀρσένων ἔσται ὅσιος, ἤτοι ἐνδεδομένος ταῖς γυναιξὶν, οὐκέτι ἂν φθάνοιτε καὶ καταλαμβάνοιτε θνήσκοντες, ἢ χρεὼν καὶ ἀναγκαῖον δουλεύειν ταῖς γυναιξί. τὸ ἐναντίον δὲ δράσετε, ἢ καὶ παρὸ χρεὼν καὶ πρέπον δρᾶσαι· νῦν μὲν γὰρ προδοῦσα, ἤτοι ἔκδοτα ποιήσασα, τὰ λέκτρα τοῦ ἐμοῦ πατρὸς τέθνηκεν. εἰ δὲ δὴ κτενεῖτε ἐμὲ, ὁ νόμος ἀνεῖται καὶ ἀπολέλυται, καὶ οὐκ ἂν φθάνοι τις θνήσκων, (v. 942.) ὅτι τῆς τόλμης, τῶν γυναικῶν δηλονότι, οὐ γενήσεται σπάνις καὶ ἔνδεια. ἀλλ’ οὐκ ἔπειθε τὸν ὅμιλον, δοκῶν εὖ καὶ καλῶς λέγειν. νικᾷ δὲ ἐκεῖνος ὁ κακὸς λέγων ἐν τῷ πλήθει, ὃς ἡγόρευε κτανεῖν τὸν σύγγονον καὶ σέ. μόλις δὲ ἔπεισεν ὁ τλήμων Ὀρέστης μὴ κτανεῖν πετρουμένους, ἤτοι λίθοις βαλλομένους. ὑπέσχετο δὲ ἐν σφαγῇ αὐτόχειρι, ἤτοι αὐτοεργῷ καὶ διὰ τῶν οἰκείων χειρῶν, λείψειν τὸν βίον σὺν σοὶ ἐν τῇδε τῇ ἡμέρᾳ. ἄγει δὲ αὐτὸν ἀπὸ τῶν ἐκκλήτων ἐνταῦθα, ἤτοι ἀπὸ τῆς ἐκκλησίας, ὁ Πυλάδης δακρύων. συνακολουθοῦσι δὲ καὶ οἱ φίλοι κλαίοντες, οἰκτείροντες. ἔρχεται δέ σοι (v. 952.) πικρὸν θέαμα καὶ πρόσοψις ἐλεεινή. ἀλλ’ ἑτοίμαζε ξίφη, ἢ σχοινίον ἀγχόνης ἐπὶ τῷ τραχήλῳ, ὅτι ἀπόκειται λιπεῖν σε τὸ φῶς. ἡ εὐγένεια δὲ οὐδὲν ἐπωφέλησεν, ἀντὶ τοῦ ὠφέλησεν, οὐδὲ ὁ Φοῖβος, ὁ Πύθιος, ἤτοι ὁ Ἀπόλλων ὁ καθίζων τρίποδα, ἤτοι ὁ ἐπὶ τρίποδος καθίζων, ἀλλὰ ἀπώλεσεν. I.\n866. ἐτύγχανον μὲν βαίνων ἐξ ἀγροῦ ἐντὸς τῶν πυλῶν, χρήζων ἀκοῦσαι τὰ περὶ σοῦ καὶ τὰ περὶ Ὀρέστου· ἀεί ποτε γὰρ εὐνοϊκῶς διεκείμην πρὸς τὸν πατέρα σου, καί μ’ ἔτρεφεν ὁ σὸς οἶκος πένητα μὲν, εὐγενῆ δὲ πρὸς τὸ χρῆσθαι τοῖς φίλοις, ἢ γενναῖον ὑπάρχοντα τοῖς φίλοις εἰς τὸ χρῆσθαι αὐτοὺς ἐμοὶ, ὅμοιον τῷ ἡδὺς ὁ ποταμὸς πιεῖν. I.\n869.ἔφερβε: ἔτρεφε. M.\n870.χρῆσθαι δὲ γενναῖον: εὐγενῆ πρὸς τὸ χρῆσθαι. B.M.\n871.καὶ θάσσοντ’ ἄκραν: τόπος οὕτω καλούμενος· λέγει δὲ τὸν πρῶνα· ἐνταῦθά φασι τοὺς Ἀργείους ἐκκλησιάζειν. λέγουσι δὲ καὶ τὸν Δαναὸν ἐνταῦθα δεδωκέναι δίκας τῷ Αἰγύπτῳ ὑπὲρ ὧν εἰργάσαντο φόνων αἱ θυγατέρες αὐτοῦ. A. B.M.I.\n872.οὗ φασι πρῶτον Δαναόν: Δαναὸς ἐγένετο Ἄργους βασιλεύς. οὗτος τὰς θυγατέρας ἑαυτοῦ πεντήκοντα οὔσας ἐκδίδωσι πρὸς γάμον τοῖς υἱοῖς Αἰγύπτου πεντήκοντα καὶ αὐτοῖς οὖσιν. οὗτος ἀπῆλθεν εἰς τὸ μαντεῖον, χρησόμενος εἰ ἄρα καλῶς ἔγημαν αἱ θυγατέρες. ὁ δὲ θεὸς ἔχρησεν αὐτὸν ἐκ τούτου κινδυνεύσειν. ὁ δὲ ἔπεισε τὰς θυγατέρας ἀνελεῖν τοὺς υἱοὺς Αἰγύπτου. μόνη δὲ Ὑπερμνήστρα ἐφείσατο τοῦ Λυγκέως, καὶ οὗτος ἐβασίλευσεν Ἄργους. A. B. M.I. Ἄλλως. ὅπου φασὶ πρῶτον Δαναὸν μετὰ τὸν θάνατον τῶν υἱῶν Αἰγύπτου δοῦναι δίκας. αὐτὸς γὰρ ὁ Αἴγυπτος ἧκεν εἰς Ἄργος τιμωρήσων τὸν φόνον. Δαναὸς δὲ μαθὼν ἐξῆγεν εἰς ὅπλα τοὺς Ἀργείους. ἀλλὰ Λυγκεὺς πείθει λόγοις ὁρίσασθαι τὴν ἔχθραν, καὶ καθιστῶσι δικαστὰς αὐτοῖς Αἰγυπτίων καὶ Ἀργείων τοὺς ἀρίστους. ὁ δὲ τόπος ἔνθα ἡ δίκη συνήχθη περὶ τὴν μεγίστην ἄκραν, ἔνθα καὶ Ἴναχος ἀλίσας τὸν λεὼν συνεβούλευσεν οἰκίζειν τὸ πεδίον, ἐξ ἐκείνου Ἁλιαία καλεῖται, ἡ νῦν Ἡλιαία λεγομένη. Ἄλλως. ἡ πολλὴ δόξα κατέχει μὴ ἀφῖχθαι τὸν Αἴγυπτον εἰς Ἄργος, καθάπερ ἄλλοι τέ φασι καὶ Ἑκαταῖος γρά φων οὕτως ὁ δὲ Αἴγυπτος αὐτὸς μὲν οὐκ ἦλθεν εἰς Ἄργος, παῖδας δὲ, ὡς μὲν Ἡσίοδος, ἐποίησε πεντήκοντα, ὡς δὲ ἐγὼ λέγω, οὐδὲ εἰσί. καὶ Διονύσιος ὁ κυκλογράφος τὰ παραπλήσια τούτῳ φησί. Φρύνικος δὲ ὁ τραγικός φησι σὺν Αἰγυπτίοις τὸν Αἴγυπτον ἥκειν εἰς Ἄργος. λέγεται δέ τις ἐν Ἄργει πρὼν, ὅπου δικάζουσιν Ἀργεῖοι. ἱστορεῖ δὲ περὶ τοῦ χωρίου Δεινίας ἐν θ′ τῆς πρώτης συντάξεως, ἐκδόσεως δὲ δευτέρας, γράφων οὕτως ταχέως δὲ κυριεύσαντες τὸν Μέλαγχρον καὶ τὴν Κλεομήτραν βάλλοντες λίθοις ἀπέκτειναν. καὶ τὸν τάφον αὐτοῦ δεικνύουσιν ἔτι καὶ νῦν ὑπεράνω τοῦ καλουμένου πρωνὸς, χῶμα παντελῶς, οὗ συμβαίνει τοὺς Ἀργείους δικάζειν. τάχα δ’ ἂν τούτου καὶ ἐν Βελλεροφόντῃ μνημονεύοι εἰπών καὶ ξεστὸν ὄχθον Δαναϊδῶν ἑδρασμάτων στὰς ἐν μέσοισιν εἶπε κηρύκων ὕπο. A. B. M.I.\nοὗ φασι Δαναόν: ἐν κρίσει ἀπολογίας τοῦ φόνου τῶν υἱέων. μετὰ θάνατον τῶν υἱέων ἧκεν εἰς Ἄργος Αἴγυπτος τιμωρησόμενος Δαναόν. καὶ ὃς μαθὼν ἐξῆλθε μετὰ τῶν Ἀργείων εἰς μάχην. ἀλλὰ Λυγγεὺς ὁ υἱὸς Αἰγύπτου ὁ μόνος ἀποφυγὼν τὸν θάνατον πείθει λόγοις τόν τε πατέρα Αἴγυπτον καὶ Δαναὸν θεῖον καταλῦσαι τὴν μάχην καὶ εἰς κρίσιν ἐλθεῖν. καθιστῶσιν οὖν δικαστὰς αὐτοῖς Αἰγυπτίων καὶ Ἀργείων ἀρίστους. γέγονε δὲ ἡ δίκη παρὰ τὴν ἀκρόπολιν, ἔνθα καὶ πρῶτον Ἴναχος κατελθὼν ἐξ ὄρους μετά τινων ἀνδρῶν ᾤκισε τὸ πεδίον. ὁ δὲ τόπος ἐξ ἐκείνου Ἡλιαία καλεῖται, ἐν ᾧ Ἀργεῖοι ἐποίουν τὰς δίκας. Gu. τὴν Ἡλιαίαν φησί. M.\nἄκραν: τὸ ἀκρωτήριον. Gr. τῆς πόλεως. Gu. εἰς τὴν ἀκρόπολιν, ἔνθα ἦν καὶ τὸ λεγόμενον Ἡλιαία δικαστήριον. Gu.\n873.ἀθροῖσαι: συναγαγεῖν. Fl. 6.\n874.ἄθροισμα: τὴν συναγωγήν. Gu.\n875.μῶν τι πολεμίων πάρα: ἆρα παρὰ πολεμίων τινῶν ἄγγελμα παραγενόμενον ἀνήγειρε τὴν πόλιν; B.\n876.ἄγγελμα: μήνυμα. Gu.\nἀνεπτέρωκε: διήγειρε. Gr. I. ἀνήγειρε, ἐθορύβησε. Gu. ἀνέσεισεν. Fl. 33.\nΔαναϊδῶν: τῶν ἀπὸ τοῦ Δαναοῦ καταγομένων. Gr. Fl. 6. 9. 17. 21. 34. 56. 59. 76.\n877.πέλας: πλησίον. Gr. τοῦ ἀθροίσματος. Gu.\n878.θανάσιμον: θάνατον ἐπάγοντα. Gr.\n879.ἄελπτον: ἀπροσδόκητον, ἀνέλπιστον. B. ἀνέλπιστον πρᾶγμα. M. ἀνέλπιστον. Gr.\nφάσμ’: ὄψιν. Gr. θέαμα, θέαν. Gu. Fl. 6. 9. 17. 21. 56. 76.\n881.κατηφῆ: σκυθρωπόν. Gr. I.\nπαρειμένον: παραλελυμένον καὶ ἔκλυτον ὑπὸ τῆς νόσου. Gr. I.\n882.τὸν δ’ ὥστ’ ἀδελφόν: τὸν δὲ συλλυπούμενον τῷ φίλῳ καθάπερ ἀδελφός. M. τὸν δὲ ἐπὶ τῷ φίλῳ λυπούμενον ἴσα ὥστε ἀδελφόν. Gr. I.\nἴσα φίλῳ: τὸ ἴσα οὐκ ἔστι πρὸς τὸ φίλῳ, ἀλλ’ ἔστι τὸ φίλῳ πρὸς τὸ λυπούμενον οὕτω· τὸν δὲ λυπούμενον τῷ φίλῳ ὥστε καὶ ὥσπερ ἀδελφὸν ἴσα καὶ ὁμοίως. ἔστιν οὖν τὸ ἴσα καὶ τὸ ὥστε ταυτοδύναμα, τὸ μὲν ὥστε πρὸς τὸ ἀδελφὸν ὄν, τὸ δὲ ἴσα ἀσύντακτον διὰ μέσου κείμενον. Gu. Bar.\n883. κηδεύοντα δὲ παιδαγωγίᾳ ἀντὶ τοῦ θεραπεύοντα τῇ χειραγωγίᾳ. B.M. θεραπεύοντα, ἐπιμελούμενον. I. κυβερνῶντα, φροντίδος ἀξιοῦντα. δουλεύοντα. Gu. κηδεύω τὸ τῆς προσηκούσης τοῖς νεκροῖς ἐπιμελείας καὶ κηδεμονίας ἀξιῶ, καὶ ἀπὸ τούτου τὸ κυβερνῶ. Fl. 21.\nπαιδαγωγίᾳ: κυβερνήσει. Gr. Florr. θεραπείᾳ. Gu.\n884.πλήρης: πεπληρωμένος, πολύς. Fl. 6. ἀκέραιος. Gu.\nἈργείων ὄχλος: ἡ πληθὺς τῶν Ἀργείων. Gr. Fl. 6. 9. 17. 21. 56. 76.\n887.μητροκτονοῦντα: μητροκτονήσαντα. Gr.\nκἀπὶ τῷδε: μετὰ τοῦτον. Gr. ἢ μετ’ ἐκείνου. τῷ λόγῳ. Gu.\n888.συνεπόρθει: συγκατέστρεφε. Fl. 6.\n889.ὑπὸ τοῖς δυναμένοις: τοῖς κρατοῦσιν ἀεὶ χαριζόμενος. M. ὑπὸ τοῖς ἄρχουσιν. I. τουτέστι τοῖς δυνατοῖς χαριζόμενος καὶ πρὸς ἐκείνους νεύων τῇ γνώμῃ. Gu. Bar. τοῖς κρατοῦσι. Gu. ὑποκάτω ὢν τῶν δυναμένων, τουτέστι πρὸς τὸ θέλημα ἐκείνων. Fl. 6.\n890.διχόμυθα: τὸ ἑξῆς ἀντὶ τοῦ διχόγνωμα, τοῖς κρατοῦσιν ἄλλοτε ἄλλα προσχαριζόμενος. τὸ δὲ διχόμυθα ἐξηγεῖται διὰ τοῦ καλοῖς κακοὺς λόγους ἑλίσσων. B. C.M. I.\nδιχόμυθα: δίγνωμα, ἀμφιρεπῆ, διπλοῦς λόγους. Gu.\nἐκπαγλούμενος: ἐκπληττόμενος, ἐπαινῶν. B.M. θαυμάζων. B. Gr.\n891.καλοῖς κακοὺς λόγους ἑλίσσων: διὰ τοῦ καλοῖς κακοὺς λόγους ἑλίσσων ἐξηγεῖται τὸ διχόμυθα. M. ἐφερμηνευτικὸν τοῦτο τοῦ διχόμυθα. καλοῖς περὶ τοῦ πατρὸς, κακοῖς δὲ περὶ τοῦ Ὀρέστου. Fl. 6. τοῖς ὑπὲρ τοῦ πατρός. Gu.\n892.ἑλίσσων: συνείρων. Gr. περιπλέκων, συνάπτων. Gu. συστρέφων. Fl. 33.\nκαθισταίη νόμους: ἀντὶ τοῦ κυροίη, λέγων, ὅτι ὁ Ὀρέστης οὐ καλὸν νόμον εἰσήνεγκεν εἰς τοὺς τεκόντας. A. B. C.M.I.\nνόμους: τὸ τὰς μητέρας ἀποκτείνειν, ἐάν τι φαῦλον ποιήσωσιν. Gu. Bar.\n894.φαιδρωπόν: χαρωπὸν. Gr. I. χαρίεν καὶ βοηθὸν, ἱλαρόν. Gu.\nἐδίδου: ἔστρεφε. I.\n895.ἐπὶ τὸν εὐτυχῇ: καὶ ἐν ἄλλοις κατὰ τῶν κηρύκων λέγει ὅτι ἀεί ποτε σπέρμα κηρύκων λάλον. B.C.M. I.\n896.πηδῶσι: μεταβαίνουσιν. I. ὀξέως add. Fl. 6. ταχέως ὁρμῶσιν. Gu.\nὅδε: ὁ εὐτυχής. Gu.\n897.ἔν τ’ ἀρχαῖσιν ᾖ: οὗτος δὲ φίλος ἐστὶ τοῖς κήρυξιν ὅστις ἂν δύνηται καὶ ἄρχῃ τῆς πόλεως, καὶ αὐτοὶ τούτῳ πείθονται. C. καὶ ὅστις ἐν ἀρχαῖς ᾖ πόλεως, ἤγουν ἀρχὴν πόλεως ἄρχῃ, ἢ ὃς ἂν δύνηται καὶ ἄρχῃ τῆς πόλεως. I.\n898.ἐπὶ τῷδε: μετὰ τοῦτον. Gr. μετ’ ἐκεῖνον. Gu.\nΔιομήδης: ὁμώνυμος τῷ ἐν τῇ Τροίᾳ. Gu.\n899.οὗτος κτανεῖν: οὗτος οὐκ εἴα κτανεῖν οὔτε σὲ οὔτε τὸν σὸν ἀδελφόν. Gr. I.\n900.φυγῇ δὲ ζημιοῦντας: ἔλεγε δὲ ἐξορίᾳ. Gr. κολάζοντας ὑμᾶς. Gu. οὐ γὰρ δύναται τὸ εἴα ἀπὸ κοινοῦ καὶ ἐνταῦθα λέγεσθαι. Gr. I.\nεὐσεβεῖν: καθαροὺς εἶναι. Gr. τὸ γὰρ Ὀρέστην καὶ Ἠλέκτραν λευσίμους γενέσθαι ἀσέβεια ἦν. Gu.\n901.ἐπερρόθησαν: ἐθορύβησαν. I. ἐθορυβήθησαν. Gr. μετὰ ταραχῆς ἤχησαν. Gu.\n903.ἀνήρ: Κλεοφῶν. Gu.\nἀθυρόγλωσσος: ἀκρατόστομος, ὁ Κλεοφῶν. I. ταῦτά φασιν ἐπὶ Κλέωνι τῷ δημαγωγῷ λέγεσθαι, σφαλλόμενοι· πρὸ γὰρ τῆς τοῦ Ὀρέστου διδασκαλίας πολλοῖς χρόνοις ὁ Κλέων ἐτελεύτα. τάχα οὖν εἰς Κλεοφῶντα τείνει, ἐπεὶ καὶ ἔναγχος οὗτος τὰς πρὸς Λακεδαιμονίους συνθήκας οὐ προσήκατο. καὶ τὸ λέγειν δὲ Ἀργεῖος οὐκ Ἀργεῖος ἠναγκασμένος εἰς τοῦτον βλέπει. θέλει δὲ εἰπεῖν Ἀθηναῖον οὐκ Ἀθηναῖον ὄντα αὐτὸν, ἀλλὰ νόθον πολίτην, παρ’ ὅσον Θρᾷξ ἦν ὁ Κλεοφῶν. Ἀριστοφάνης Βατράχοις φιλοτιμότεραι Κλεοφῶντος, ἐφ’ οὗ δὴ χείλεσιν ἀμφιλάλοις δεινὸν ἐπιβρέμεται Θρῃκία χελιδὼν, ἐπὶ βάρβαρον ἑζομένη πέταλον. A.B. M.I.\nἀθυρόγλωσσος: ἀκρατόστομος. Gr. πολυλόγος, λάλος. Gu. οὗτοι γὰρ διὰ τὸ πάνθ’ ἃ νοήσειαν ἐκφέρειν τῇ γλώττῃ θύραν οὐ δοκοῦσιν ἐν τοῖς στόμασιν ἔχειν. Gu. Bar.\nθράσει: τῇ ἀναισχυντίᾳ. Gu.\n904.Ἀργεῖος οὐκ Ἀργεῖος: Ἀργεῖος μὲν ὡς ἐν Ἄργει γεννηθεὶς καὶ τραφεὶς, οὐκ Ἀργεῖος δὲ ὡς τῶν πατέρων αὐτῷ ἐκ Θράκης ὄντων. Gu. Bar.\nοὐκ Ἀργεῖος: οὐ γνήσιος οὗτος ὁ Κλέων ἦν· τῷ Ἄργει γὰρ καταλεγόμενος Θρᾲξ ἦν τὸ ἀνέκαθεν. Fl. 6.\nἠναγκασμένος: τὸ ἑξῆς Ἀργεῖος ἠναγκασμένος, ὡς εἰ ἔλεγε νόθος πολίτης. καὶ τοῦτό φασιν αὐτὸν εἰς Κλεοφῶντα τείνεσθαι, ἐπεὶ Θρᾲξ κωμωδεῖται. A.M. κατ’ ἀνάγκην ἦν Ἀργεῖος. Gr. βεβιασμένος, νόθος πολίτης. Gu.\n905.θορύβῳ τε πίσυνος: τεθαρρηκὼς, πείθειν δυνάμενος εἰς τὸ περιβάλλειν κακῷ τινι τοὺς ἀκούοντας, ὥστε αὐτοὺς ποιῆσαί τι κακόν. A. B.C.I. Ἄλλως. φίλος τε τῇ ταραχῇ καὶ τῇ ἀμαθεῖ παρρησίᾳ. C.\nπίσυνος: λεηλατῶν. M. λεηλατῶν, πιστεύων. Fl. 6. 21.\n906.πιθανός: ἐπιτήδειος. Gr.\nἔτι: περισσόν. σὺν τούτῳ. Gu.\nαὐτούς: τὸν Ὀρέστην καὶ τὸν Πυλάδην I. τοὺς πολίτας. Gu.\nκακῷ τινι: βλάβῃ τινί. Gr.\n907.ἡδὺς: ὑπάρχων κατὰ τοὺς λόγους. Gr.\nκακῶς: κακοτρόπως. Gr. Fl. 6. 9. 17. 21. 56. 59. 76.\n908.πείθῃ: ἡ γὰρ τῶν λόγων αὐτοῦ ἡδονὴ εἰς πικρίαν καταντᾷ· ἓν γὰρ μόνον θηρᾶται, ὅπως κολακεύσῃ τὸ πλῆθος καὶ ἀποδεκτὸς αὐτῷ γίνηται, τοῦ δὲ λυσιτελοῦντος αὐτῷ οὐ φροντίζει. Gu.\n909.σὺν νῷ: μετὰ γνώσεως. Gr. γνώσει. Gu.\nβουλεύουσι: συμβουλεύουσι. Gr.\nκἂν μὴ παραυτίκα: λείπει τὸ ἀλλ’ οὖν· κἂν μὴ παραυτίκα, ἀλλ’ οὖν μετὰ ταῦτά εἰσι χρήσιμοι τῇ πόλει. B.I. εἰσὶ χρήσιμοι. Gr. Fl. 6. 9. 17. 21. 59. 76. διὰ τὸ μὴ λέγειν ἡδέως τῷ πλήθει. Gu.\nαὖθις: ὕστερον. Fl. 6. εἰς τὸ μέλλον, εἰς τὸ μετὰ ταῦτα. Gu.\nχρήσιμοι: ἐπιτήδειοι εἰς χρείαν. Gr. Fl. 6. 9. 17. 21. 56. 59. 76. καὶ γὰρ οἱ τῶν ἰατρῶν παῖδες τοῖς μὲν νοσοῦσι βαρεῖς τὸ καταρχὰς φαίνονται, ἀλλ’ ὕστερον πολλοῦ τινος ἄξιοι δι’ πρόσθεν ἐλύπησαν τὴν ὑγείαν παρέχοντες. Gu.\n911.θεᾶσθαι δ’ ὧδε: ὁ δὲ τοῦ δήμου προϊστάμενος ὀφείλει τοὺς τοιούτους ἐπιλέγεσθαι δημηγόρους, τοὺς καὶ χρησιμεύειν μέλλοντας· ὁμοίως γὰρ τὸ πρᾶγμα γίνεται τῷ τε δημηγόρῳ καὶ τῷ τοῦ δῆμου προϊσταμένῳ. τιμωμένῳ γὰρ εἶπε τῷ προϊσταμένῳ. A.B.C. M.I. δεῖ, φησὶ, τὸν ἀγαθὸν πολίτην εἰς τὸ τῆς πόλεως συμφέρον ἀφορᾶν ἀεί· καθὼς γὰρ ἂν συμβουλεύσειεν, οὕτως εἰώθασιν ἀποβαίνειν τὰ πράγματα. B.I. Ἄλλως. τὸν προεστῶτα τῆς πόλεως, τουτέστι τὸν δημαγωγὸν, οὕτως ἀφορῶντα πρὸς τὸν λέγοντα δεῖ κρίνειν· ὁμοίως γὰρ, φησὶν, ἀποβαίνει τὸ πρᾶγμα καὶ τῷ λέγοντι καὶ τῷ ἀκούοντι· ὥσπερ γὰρ, ἐὰν ᾖ ὁ συμβουλεύων κακὸς, ἀσύμφορόν ἐστι τῇ πόλει, οὕτως καὶ, ὅταν ὁ ἀκούων κακῶς ἀκούῃ, πάλιν οὐ σύμφορος. A. B. I. Ἄλλως. τὸν δὲ προεστῶτα τῆς πόλεως καὶ τοῦ δήμου ἀνερευνᾶν δεῖ καὶ ἀνασκοπεῖν τὸν συμβουλεύοντα ὁποῖόν ἐστι τὸ ἦθος. εἰς ταυτὸν γὰρ ἀποβαίνει τὸ πρᾶγμα τῷ τε λέγοντι κακῶς καὶ σφαλερῶς συμβουλεύοντι τῷ δεχομένῳ τοὺς αὐτοὺς λόγους. A.\nθεᾶσθαι: ἐνταῦθα δὲ, ἤγουν ἐν τοῖς τοιούτοις, χρὴ τὸν προστάτην τῆς πόλεως ἰδόντα, τουτέστιν ἐγνωκότα, θεᾶσθαι, ἀντὶ τοῦ σκέπτεσθαι, ἀκριβῶς σκοπεῖν. Gr. Fl. 6. 9. 17. 21. 56. 59. 76. τὸ θεᾶσθαι δ’ ὧδε τοῦτο λέγει, ἀντὶ τοῦ σκοπεῖν οὕτω, ποῖός τις καθ’ ἡδονὴν λέγει, καὶ ποῖος οὔ, καὶ τῷ μὲν πείθεσθαι, τὸν δὲ καθ’ ἡδονὴν λέγοντα μισεῖν, ὡς κακῶν ἐσύστερον αἴτιον. οἱ δὲ λέγοντες τὸ θεᾶσθαι καὶ τὸ ἰδόντα ἐκ παραλλήλου, ὥσπερ τὸ ἐτύγχανεν ὤν, οὐ καλῶς λέγουσιν. ἔχει γὰρ οὕτω· χρὴ δὲ τὸν προστάτην καὶ ἰδόντα καὶ γνόντα καὶ ἀκούσαντα τούτους θεᾶσθαι καὶ σκοπεῖν ὧδε, ὡς ἔφαμεν. Gu.\nθεᾶσθαι: σκέπτεσθαι, ἀκριβῶς σκοπεῖν, ἐρευνᾶν. Gu.\nὧδε: ἐνταῦθα, ἤγουν ἐν τοῖς τοιούτοις. οὕτως. Gu.\nτὸν προστάτην: τῆς πόλεως, τὸν δικαστὴν τῶν λόγων, τὸν ἄρχοντα. Gu.\n912.ἰδόντα: ἐγνωκότα, γνόντα καὶ ἀκούσαντα τούτους. Gu.\nὅμοιον γάρ: τὴν αὐτὴν κακίαν ἔχει ὅ τε τὰ μὴ καλὰ δημηγορῶν καὶ ὁ κυρῶν αὐτὰ, ἢ τὸν αὐτὸν ἐπαινῶν ὁ τὰ καλὰ δημηγορῶν καὶ ὁ κυρῶν αὐτά. Fl. 6.\nτὸ χρῆμα: τὸ πρᾶγμα. Gr. τὸ συμβησόμενον. Gu. ὅτι ἡ ἀτιμία τοῦ δημηγόρου ἀνέρχεται εἰς αὐτόν. Gr.\n913.τῷ τοὺς λόγους λέγοντι καὶ τιμωμένῳ: τουτέστι τῷ προϊσταμένῳ καὶ τὰ πρωτεῖα φέροντι τῆς πόλεως καὶ τιμωμένῳ. A. B. M. I. τῷ δημηγόρῳ. Gu.\nτιμωμένῳ: τῷ τιμωμένῳ αὐτούς. Gr. ἀποδεχομένῳ αὐτοὺς, ἢ τῷ ἄρχοντι, τῷ βασιλεῖ. Gu.\n915. 916.ὑπὸ δ’ ἔτεινε: ὑπέβαλλε δὲ αὐτῷ ὁ Τυνδάρεως τοιούτους λόγους λέγειν, ὑμᾶς φονευθῆναι, ἢ οὕτως, ὑποβάλλων ὁ Τυνδάρεως τοῖς καθ’ ὑμῶν ποιουμένοις τὸν λόγον, ὑπέτεινε καὶ εἰς ταυτὸ ἦν τῷ ὑμᾶς λέγοντι φονεύεσθαι. τὸ σφώ δὲ ἀντὶ τοῦ τῷ λέγοντι τοὺς δύο φονευθῆναι. τὸ δὲ κατακτείναντι οἷον ἐπὶ τοῖς λόγοις οἷς ἔλεγεν. A. B. M.I. ἤγουν τοιούτους λόγους εἶπεν ὁ Κλεοφῶν εἰς τὸ μέσον καθ’ ὑμῶν οἵους ἐνόησεν ὅτι ἀρέσκουσι τῷ Τυνδάρεῳ. C.\nὑπὸ δ’ ἔτεινε: ὑπέβαλε δὲ ὁ Τυνδάρεως λόγους τοιούτους λέγειν τῷ σφὼ κατακτείνοντι, ἤγουν τῷ ἀνθρώπῳ ἐκείνῳ τῷ κτείνοντι ὑμᾶς, τουτέστι τῷ συμβουλεύοντι φονευθῆναι ὑμᾶς. Gr. Fl. 6. 9. 17. 21. 56. 59. 76.\n918.―921.οὐκ εὐωπός: οὐκ εὔοπτος, τουτέστιν οὐκ εὐειδής. B.\nεὔμορφος: γρ. οὐκ εὔοπτος. M. κατὰ μὲν τὴν ἔξω ἐμφέρει καὶ ἐμφαίνει ἀηδὴς καὶ ἀφανὴς, ἀνδρεῖος δὲ καὶ γενναῖος κατὰ ψυχήν. A. οὐκ εὐειδὴς, οὐκ εὔμορφος. I.\nἀνδρεῖος δ’ ἀνήρ: γενναῖος. I. ἀνδρεῖος τῇ ψυχῇ. ἀνδρεία γὰρ ἐπὶ ψυχῆς, ῥώμη δὲ ἐπὶ σώματος. τὸ δὲ ὀλιγάκις ἄστυ κἀγορᾶς χραίνων κύκλον ἀντὶ τοῦ ἐκκλησίας οὐ περιερχόμενος, οὐδὲ πλησιάζων. αὐτουργὸς δέ ἐστιν ὁ τὴν ἰδίαν ἐργαζόμενος γῆν. σώζουσι δὲ γῆν οἱ αὐτουργοῦντες· γνησίως γὰρ τοὺς ἀγροὺς ἐργάζονται. καὶ τὸ χωρεῖν ὁμόσε τοῖς λόγοις θέλων, ἀντὶ τοῦ οὐ διχόμυθα λέγων ὡς ὁ προρρηθείς. τοῦτο γὰρ ἐναντίον ἐστι τῷ διχόμυθα, συνδραμεῖν ὑμῖν θέλων τοῖς λόγοις καὶ ταῖς ὑμετέραις βουλεύσεσι βουλόμενος· σημαίνει δὲ τὸ σώζειν ὑμᾶς ἐσπουδακώς. B.M.I.\n918.ἀνδρεῖος: γενναῖος. Gr. εὐγενὴς τῇ ψυχῇ, φρόνιμος. Gu.\n919.ἄστυ: ἀπὸ κοινοῦ τὸ χραίνων. B. M. κύκλον δὲ τὸ δικαστήριον, τὴν ἐκκλησίαν. B.\nκἀγορᾶς χραίνων κύκλον: ἐπεμβαίνων. B. διατρίβων. B. rec. Gr. διερχόμενος. Gu. οἱ γὰρ περὶ τὴν ἀγορὰν πορευόμενοι μεμολυσμένοι ἦσαν. Gr. Cant.\n920.αὐτουργός: οἰκείαις χερσὶν ἐργαζόμενος. Gr. Cant. χει ροτέχνης, ἢ γεωργὸς δι’ ἑαυτὸν ἐργαζόμενος. Gu.\nοἵπερ: οἱ αὐτουργοί. M.\n921.ξυνετός: φρόνιμος. Gr. καὶ ἔμπειρος. Gu. Fl. 6. 9. 17. 21. 56. 59. 76.\nὁμόσε τοῖς λόγοις: ὁμοῦ. M. συντρέχειν ὁμοῦ ταῖς βουλαῖς ταῖς ἡμετέραις. C. ὀρθὰ κατὰ τοὺς λόγους. Gr. Florr. iidem. τοῖς αὐτοῦ ἢ τοῖς τῶν ἄλλων, εἰ κακοί εἰσιν. Gu. τοῖς λόγοις ἢ τοῖς τῶν ἄλλων, οὕτω· θέλων χωρεῖν ὁμόσε τοῖς τῶν ἄλλων λόγοις, ἤγουν ἐλέγχειν αὐτοὺς, ἐὰν ὦσιν ἄδικοι· ἢ τοῖς ἑαυτοῦ, οὕτω· θέλων χωρεῖν ἐν τοῖς οἰκείοις λόγοις ὁμόσε τοῖς ἄλλοις, ἤγουν παρρησιάζεσθαι διὰ τῶν οἰκείων λόγων πρὸς τοὺς τὰ ἄδικα λέγοντας. Gu.\n922.ἀκέραιος: ἁπλοῦς. Gr. I. ἀνελλιπὴς, ἄκακος. Gu.\nἀνεπίπληκτον: ἀνεπίληπτον· ἀναμάρτητον, ἀδιάφθορον, ἀβλαβῆ, οὐκ ἄξιον τοῦ ἐπιπλήττεσθαι, ἀνεπιτίμητον, ὃν οὐδεὶς διὰ τὸ σῶφρον ὕβρισεν. A. B.M.\nἀνεπίληπτον: γράφεται ἀνεπίπληκτον, ἤγουν ἀνεπιτίμητον, οὐκ ἄξιον ἐπιπλήξεως καὶ ὕβρεως. Gu.\nἠσκηκώς: γυμνασάμενος. Gr. Fl. 6. 9. 17. 21. 25. 34. 56. 59. 76. μετελθών. Gu.\n923.τὸν Ἀγαμέμνονος: βίαιον ἀπὸ τοῦ ἐναντίου. Fl. 33.\n924.στεφανοῦν: τιμᾶν. Gr.\nτιμωρεῖν: βοηθεῖν. Gr.\n925.κακήν: κακότροπον. Gr.\nἄθεον: ἀσεβῆ. Fl. 6.\n926.ἀφῄρει: τοὺς ἄνδρας δηλονότι. B.M. Gu. ἀνέτρεπε. Gu.\nμήθ’ ὁπλίζεσθαι χέρα: ἥτις, φησὶν, ἡ Κλυταιμνήστρα τὸ ὅσον ἐφ’ ᾧ δέδρακε φόνον κατὰ τοῦ ἀνδρὸς ἀνῄρει, καὶ ἀνέτρεπεν ἔθη καλὰ καὶ ζηλωτὰ, λέγω δὲ τὸ ὁπλίζεσθαι καὶ ἐπ’ ἀλλοδαπῆς ἰέναι. νῦν δὲ ἀνῃρημένης αὐτῆς πεφρίκασιν αἱ γυναῖκες τὰς κατὰ τῶν ἀνδρῶν ἐπιβουλάς. τότε δὲ οὐκ ἂν ἐτόλμησε τῶν ἀνδρῶν οὐδεὶς ἔξω τῶν οἴκων ἐπὶ πόλεμον ὁρμᾶν, ὑφορώμενος τοὺς εἰωθότας νοθεύειν. A.B. M. I. Ἄλλως. ἥτις, φησὶν, ἡ Κλυταιμνήστρα ὅσον ἧκεν ἐφ’ ἑαυτῇ καλὰ καὶ ζηλωτὰ ἔργα ἔπαυσεν, φημὶ δὴ τὸ ὁπλίζεσθαι κατὰ ἀλλοδαπῆς διὰ τὸ μὴ ἐκ τῆς γυναικὸς ἀναιρεῖσθαι. A.M.\nμήθ’ ὁπλίζεσθαι: καθὰ λέγεται τὸ ἀρνοῦμαι τὸ μὴ λαβεῖν ἀντὶ τοῦ ἀρνούμενος λέγω ― εἰ γὰρ μὴ ἦν ἀντὶ τούτου, ἐδήλου ἂν ὁ λόγος τὸ ὁμολογῶ λαβεῖν, ὅπερ ἡ συνήθεια οὐ βούλεται ― οὕτω κἀνταῦθα τὸ ἀφῄρει μὴ ὁπλίζεσθαι ἀντὶ τοῦ ἀφαιροῦσα καθίστα. ἐπεὶ γὰρ τὸ μή ἀφαίρεσιν δηλοῖ καὶ ἄρνησιν καὶ τὰ τοιαῦτα, ἔστιν ὅτε μέλλοντες οἱ τοὺς λόγους συντιθέντες μετὰ τοῦτο λόγον ἐπάγειν προλαμβάνοντες τὸ ἀρνοῦμαι τιθέασιν, ἢ τὸ ἀφῄρει ἤ τι τοιοῦτον, ὥσπερ προαναφωνοῦντες τὴν αὐτοῦ δύναμιν. Gu. μήτε μετὰ ὅπλων κινεῖν τὴν χεῖρά τινα ἐκλιπόντα τὰ δώματα, μήτε στρατεύειν ἐκλιπόντα τὰ δώματα. Gr. Fl. 6. 21. 56. 59. 76.\nχέρα: ἄνδρα, ἀπὸ μέρους τὸ πᾶν. Gu. Fl. 6.\n927.ἐκλιπόντα δώματα: κατ’ ἀλλοδαπῆς, διὰ τὸ μὴ ἐκ γυναικὸς ἀναιρεῖσθαι. Fl. 10.\n928.εἰ τἄνδον οἰκουρήματα: οἱ ἐν τῇ πόλει καταλειφθέντες, οἱ μὴ ἐξελθόντες εἰς πόλεμον, τὰς γυναῖκας τὰς οἰκουρούσας διαφθείροιεν καὶ τὰ ἑξῆς. B.M.I.\nτἄνδον: τῶν οἴκων. Gu.\nοἰκουρήματα: τὰς τῶν οἴκων διοικητρίας γυναίκας. M. τὰς ἔνδον οἰκουρὰς γυναῖκας. Gr. τὰς γυναῖκας, οἴκου φυλάγματα. Gu.\nοἱ λελειμμένοι: οἱ ἐναπολειφθέντες τῶν πραγμάτων ἐπιμεληταί. τοῦτο δὲ λέγει διὰ τὸν Αἴγισθον. Gu. Fl. 6.\n929.ἀνδρῶν: τῶν ἐν τοῖς πολέμοις ἐκστρατευόντων. Gu.\nεὔνιδας: τὰς εὐνάς. Gr. κοίτας. Gu.\nλωβώμενοι: ὑβρίζοντες. Gr. βλάπτοντες. Gu.\n932.γῆν Ἰνάχου: μετὰ τὸν κατακλυσμὸν ἐν ὄρεσιν οἰκούντων τῶν Ἀργείων πρῶτος αὐτοὺς συνῴκισεν Ἴναχος, καὶ λιμναζόμενον τὸ παρὰ τὸν Ἴναχον πεδίον αὐτὸς ἐκαθάρισε, καὶ ἐκ πηγῆς τινος ποιησάμενος τὸν ποταμὸν ἀφ’ ἑαυτοῦ Ἴναχον ἐκάλεσε καὶ τὸ Ἄργος Ἰνάχιον. Ἰνάχου δὲ καὶ Μελίας Φορωνεὺς καὶ Πηγεὺς ἐγένοντο. Φορωνέως δὲ καὶ Πειθοῦς ἐγένοντο Αἰγιαλεὺς, Ἀπία, ἀπὸ δὲ Εὐρώπης Νιόβη, Νιόβης δὲ Ἄργος ἐγένετο, Ἄργου δὲ Κρίασος, Ἔκβασος, Πείρασος, Ἐπίδαυρος, Τίρυνς. Κριάσῳ δὲ ἀπὸ Μελανθοῦς ἐγένοντο Φόρβας καὶ Κλεόβοια· Φόρβαντι δὲ ἐκ τῆς Εὐβοίας ἐγένοντο Τριόπας καὶ Μεσσήνη· Τριόπᾳ δὲ ἐκ Σωσίδος ἐγένοντο δίδυμοι μὲν Πελασγὸς καὶ Ἴασος, νεώτεροι δὲ Ἀγήνωρ καὶ Ξάνθος. ὁ δὲ Πελασγὸς πρῶτος ἄρτου κατασκευὴν ἐξεῦρε, πάλαι τῶν ἀνθρώπων τοῖς δράγμασι σιτουμένων, καὶ Πελασγικὸν τὸ Ἄργος ὠνόμασεν. Ἰάσου δὲ καὶ Λευκάνης Ἰὼ ἐγένετο, Ἰοῦς δὲ Ἔπαφος, Ἐπάφου δὲ Λιβύη καὶ Τηλέγονος, Λιβύης Βῆλος καὶ Ἀγήνωρ, Βήλου δὲ Αἴγυπτος καὶ Δαναός. A.B. M.I.\nγῆν Ἰνάχου: Ἴναχος αὐτόχθων, πρῶτος βασιλεὺς Ἄργους, δεύτερος Πελασγὸς, τρίτος Δαναὸς ὁ Βήλου. A.B.M. I. Ἴναχος ποταμὸς Ἄργους· ἀπὸ τούτου δὲ καὶ τὸ Ἄργος Ἰνάχιον. εἴληφε δὲ τοὔνομα τοῦτο ὁ ποταμὸς ἀπὸ Ἰνάχου τινὸς πρώτου συνοικίσαντος Ἄργος. λέγεται γὰρ μετὰ τὸν κατακλυσμὸν τὸν ἐπὶ τοῦ Δευκαλίωνος, ὄντων ἀνθρώπων ἐν ὄρεσι, παραλαβὼν οὗτος ἄνδρας τινὰς καὶ εἰς τὸ νῦν καλούμενον Ἄργος ἐλθὼν κατοικῆσαι, εὑρὼν ἅπαντα τὸν τόπον τοῦτον πλήρη ὕδατος καὶ καθάρας. ἐποίησε δὲ καί τινα πηγὴν ἐνταῦθα ἀναδοθῆναι, ἀφ’ ἧς ὁ ποταμὸς ἐγεγόνει ἐπώνυμος τοῦ οἰκιστοῦ. Πελασγοὺς δὲ τοὺς Ἀργείους καλοῦσιν ἀπὸ Πελασγοῦ τινος, μετὰ τὸν Ἴναχον πρώτου βασιλεύσαντος. ὕστερον δὲ καὶ Ἀργεῖοι ἐκλήθησαν ἀπὸ Ἄργου. Gu.\n934.πάλαι: τινὲς εἰς τὸ πάλαι στίζουσι. B. M. Gu. I.\n936.ἀμύνων: βοηθῶν. Gr. I.\nὅσιος: θεμιτός. Gr. δίκαιος καὶ ἀνεύθυνος· ὃ γένοιτ’ ἂν, εἰ ἐμοῦ καταψηφιεῖσθε. Gu.\nοὐ φθάνοιτ’ ἄν: οὐκ ἀρκεσθήσεσθε πρὸς τὸν γυναικῶν φόνον. Ἁλλως. οὐ φθάνοιτε ἀποθνήσκοντες τῷ ἰδίῳ μόρῳ. B.M. I. φθάνω τὸ προλαμβάνω καὶ τὸ καταλαμβάνω, καθὸ λέγεται, οὐκ ἂν φθάνοις εἰς τὸ δικαστήριον ἰὼν καὶ διδοὺς δίκην, ἤγουν οὐκ ἂν ἀρκοίης, οὐκ ἂν καταλαμβάνοις, τουτέστι τοσοῦτόν σε ἕλξουσι συντόμως, ὡς μὴ δύνασθαί σε καταλαμβάνειν τοὺς ἕλκοντας, ἀφ’ οὗ κατὰ μεταφορὰν ἐνταῦθα τὸ οὐκέτ’ ἂν φθάνοιτε θνήσκοντες, τουτέστιν οὐκ ἂν ἀρκοίητε πρὸς τὴν τοῦ θανάτου συντομίαν. οὕτως ὑμᾶς ἕλξει δηλονότι μετὰ ταχυτῆτος. Gr. I. τουτέστιν οὐ προλάβητε ἀλλήλους τῷ θανάτῳ, ὁ μὲν πρόσθεν, ὁ δ’ ἔπειτα θνήσκων, ἀλλ’ ὁμοῦ πάντες οἰχήσεσθε. ἐδήλωσε δὲ ἐνταῦθα τὴν ὑπερβολὴν τοῦ κακοῦ, ὃ γένοιτ’ ἂν, εἰ γυναιξὶν ὁ τῶν ἀνδρῶν φόνος ἀνεύθυνος ἔσται. Gu.\n938.τοὐναντίον δέ: ἐναντία δὲ διακείσεσθε ἢ διακεῖσθαι πρέπον. Gr. Fl. 6. 9. 17. 21. 56. 76. δέον γὰρ τὴν κακίαν καθάπαξ ἀποτεμεῖν, ὑμεῖς ταύτην τῇ κατ’ ἐμοῦ ψήφῳ αὐξήσετε. Gu.\n939.προδοῦσα: ἀπολύσασα, ἔκδοτα ποιήσασα. Gu.\nλέκτρ’ ἐμοῦ πατρός: ἀντὶ τοῦ τὸν πατέρα. Fl. 6.\n941.ὁ νόμος ἀνεῖται: ὅταν γάρ τι τῶν δεόντων παρίδωσιν οἱ τὸ ἄρχειν λέγοντες κέρδει κατειλημμένοι ἢ ἄλλῳ τινὶ πάθει, τότε ὁ νόμος ἀνεῖται, ἤγουν ἐνδίδοται καὶ πλατύνεται καὶ εἰς αὔξησιν ἔρχεται, πρὸς τὰ κακὰ δηλονότι, ὅτι εὐρυνθεὶς καὶ τὴν αὔξησιν λαβών. A. rec. ἐνδέδεται· ὑμεῖς γὰρ φονευθήσεσθε, οὐ φονεύσετε, καὶ ὑποταγεί ητε οὐχ ὑποτάξοιτε. B.M. I.\nὁ νόμος: ὁ κελεύων ὑπείκειν ἀνδράσι τὰς γυναῖκας. Gu. Cant.\nἀνεῖται: ἀπολέλυται. (καταλειφθήσεται, καταλιμπάνεται.) ἢ ἀνεῖται ἀντὶ τοῦ δοθήσεται οὕτω, ἀνεῖται καὶ δοθήσεται νόμος ταῖς γυναιξὶ τοὺς ἰδίους ἄνδρας φονεύειν. Gu. Cant.\n942.οὐ σπάνις γενήσεται: οὐ λείψει, οὐδὲ παύσεται, οὐδὲ πέρας ἕξει ὁ θάνατος ἡμῶν. ἐξαπλοῦται γὰρ καὶ πλατύνεται ὁ νόμος κατὰ τῶν ἀνδρῶν οὗτος. τοῦτο γὰρ σημαίνει τὸ ἀνεῖται. B.I.\nτῆς γε τόλμης: τῆς θρασύτητος ταύτης τοῦ φονεύειν τὰς γυναῖκας τοὺς ἄνδρας. Gu.\nσπάνις: ἔνδεια. Gr. ἀποχή. οὐκ ἔτι πέρας ἡμῶν ἕξει ὁ θανατος. Gu. στέρησις. Fl. 10. οὐκ ἐπιλείψουσι αἱ τοιαῦτα ἐργασόμεναι. Fl. 6.\n943.ὅμιλον: καὶ τὴν συνάθροισιν. Fl. 59. τὴν ἐκκλησίαν. Fl. 6. στρατόν. Fl. 33.\nεὖ: εὔλογα. Gr. Fl. 6. 9. 17. 21. 56. 59. 76.\n944.ὁ κακός: εἴωθε γάρ πως ἐν τοῖς συλλόγοις ὁ τῶν κακῶν κρατεῖν ὅμιλος, ἀμέλει καὶ τῶν πόλεων αἱ πλείους τούτῳ τῷ τρόπῳ ἁλίσκονται τοὺς τιμίους παρ’ οὐδὲν τιθέμεναι, τοὺς δὲ ἀτίμους καὶ ἀγοραίους τιμῶσαι καὶ σεβάζουσαι. A. ὁ ἀθυρόγλωσσος. Gu. Fl. 6.\nἐν πλήθει: χαριζόμενος. Gu.\n946.πετρουμένους: λίθοις βαλλομένους. (λιθοβολουμένους add. Gu.) Gr. Fl. 6. 9. 17. 21. 56. 59. 76.\n947.αὐτόχειρι: αὐτουργῷ, αὐτοχειρίᾳ. (διὰ τῶν οἰκείων χειρῶν add. Gu.) Gr. Florr. iidem.\n949.πορεύει: κομίζει. (φέρει, ἄγει ἐνταῦθα add. Gu.) Gr. Florr. iidem.\nἐκκλήτων ἄπο: ἐκ τῶν ἐκκλησιαζόντων. M. ἀπὸ τῆς ἐκκλησίας. Gr. τῶν ἐκκλησιαζόντων. Gu.\n950.σὺν δ’ ὁμαρτοῦσιν: συνακολουθοῦσι. Gu.\n951.οἰκτείροντες: ἐλεοῦντες. Gr. Fl. 6. 9. 17. 21. 59.\n952.πικρόν: ἀλγεινόν. Gr. Fl. 17. 21. 56. 59.\nπρόσοψις: ὅραμα. Fl. 6. ἀθλία: ἐλεεινή. Gr.\n953.εὐτρίπιζε: ἑτοίμαzε. Gu.\nβρόχον: σχοινίον ἐπ’ ἀγχόνῃ (―νης Florr.) Gr. Fl. 6. 9. 17. 21. 59. 76.\nδέρῃ: τῷ λαιμῷ Gr. Florr. iidem. τραχήλῳ. Gu.\n954.ὡς δεῖ λιπεῖν σε φέγγος: γρ. ὡς οὔ σ’ ὁρᾶν δεῖ φέγγος. B.M.\n955.οὐδέν σ’ ἐπωφέλησεν: γρ. οὐδέν σε ὠφέλησεν. M.\n956.καθίζων: ὁ ἱστὰς, ὁ καθήμενος. Gu.\n957.ὦ δυστάλαινα παρθέν’: ὦ παρθένε παναθλία, λίαν ὑπάρχεις ἄλαλος, βαλοῦσα τὸ σὸν πρόσωπον σκυθρωπὸν εἰς τὴν γῆν, ὡς μέλλουσα δραμεῖσθαι εἰς στεναγμοὺς καὶ γόους. I.\nσυνηρεφές: στυγνὸν, καὶ ὥσπερ ἐσκεπασμένον τοῖς κακοῖς. ἐν ἐνίοις δὲ οὐ φέρονται οἱ τρεῖς στίχοι οὗτοι. πῶς γὰρ οὐκ ἔμελλε στενάζειν, οὕτω δυστυχῶς ἔχουσα; A. B.M. I.\n958.ἄφθογγος: ἄφωνος. Gr. Fl. 6. 9. 17. 21. 56. 59. 76.\n960. ὦ Πελασγία, γῇ δηλονότι, ἀρχὴν ποιοῦμαι στεναγμῶν, τιθεῖσα καὶ ποιοῦσα διὰ τῶν παρειῶν, ἤτοι διὰ τοῦ αὐτὰς σπαράσσειν, τὸν λευκὸν ὄνυχα αἱματηρὸν, τιθεῖσα, κατὰ κοινοῦ, ἄτην καὶ βλάβην, κτύπον τε κρατὸς καὶ κεφαλῆς· ὃν κτύπον δηλονότι ἐκληρώσατο ὑποκάτω τῆς γῆς ἡ Περσεφόνη, ἡ καλὴ παῖς, ἡ θεὰ τῶν νεκρῶν. θρηνείτω δὲ ἡ Κυκλωπεία γῆ, ἤτοι τὸ Ἄργος, τιθεῖσα ἐπὶ τῇ κεφαλῇ σίδηρον, κουρᾶς ποιητικὸν, διὰ τὰ πήματα τῶν οἴκων τῶν Ἀτρειδῶν. ἐλεεινότης ἥδε ἔρχεται ὑπὲρ τῶν μελλόντων τεθνήξεσθαι παίδων, ὄντων τῶν ποτὲ στρατηλατῶν, ἤτοι τοῦ Ἀγαμέμνονος· ἔφθαρται καὶ πᾶσα ἡ γέννα τῶν τέκνων τοῦ Πέλοπος, καὶ ὁ οἷκος ὁ ὢν ποτὲ ζηλωτὸς καὶ θαυμαστὸς ἐπὶ μακαρίοις, πράγμασι δηλονότι, ἢ ἀνδράσιν, οἴχεται δηλονότι. νέμεσις εἷλεν αὐτὸν ἀπὸ τῶν θεῶν, καὶ ἡ ἐν τοῖς πολίταις ἐχθρὰ καὶ δυσμενὴς ψῆφος, καὶ κρίσις ἡ φονική. I.\nκατάρχομαι: ἡ Ἡλέκτρα εἶπε ταῦτα πρὸς τὸν χορόν. A. C.M. ἔνιοι μετὰ τοῦ ῑ ἡ Πελασγία γῇ καὶ χώρα, ἔνιοι ἄνευ τοῦ ῑ. M. ἄρχομαι τὸ ἀρχὴν ποιοῦμαι καὶ τὸ ἀρχὴν λαμβάνω. Gr. Fl. 6. 9. 17. 21. 56. 59. 76.\n961.λευκὸν ὄνυχα: ἀδολεσχία. Gu.\n962.αἱματηρὸν ἄταν: ἀντὶ τοῦ καταξέουσα ἐμαυτῆς τὰς παρειὰς τοῖς ὄνυξιν, ὅπερ ἐστὶ δι’ αἵματος ἄτη. A. B. M. I. τιθεῖσα κατὰ κοινοῦ καὶ ἐπὶ τῆς κεφαλῆς καὶ ἐπὶ τῶν παρηΐδων. A. B.M. I.\nἄταν: δέον εἰπεῖν καὶ ἄταν, ἀσυνδέτως ἐξήνεγκεν. τὸ δὲ τιθεῖσα ἀπὸ κοινοῦ. Gu. Fl. 6.\n963.κτύπον: τιθεῖσα καὶ κτύπον τε (om. Fl.) κεφαλῆς, ὃν ἐκληρώσατο κατὰ χθονὸς ἡ Περσέφασσα ἡ καλλίπαις, ἡ θεὰ τῶν καταχθονίων. Gr. Fl. 6. 9. 17. 91. 25. 56. 59. 76.\nὅν ἔλαχε: ἐπειδὴ τὸ θρηνεῖν καὶ σπαράττειν τὸ πρόσωπον καὶ τύπτειν τὴν κεφαλὴν ἐπὶ τοῖς νεκροῖς ποιεῖν εἰώθαμεν ἄνθρωποι. μυθεύονται δὲ τὴν Περσεφόνην Ἅιδου βασιλεύειν σὺν Πλούτωνι· διὰ τοῦτο τὸ ἣν ἔλαχε λέγει. Gu.\n964.νερτέρων καλλίπαις θεά: Περσέφασσα καλεῖται ἡ κόρη. ἀπὸ δὲ ταύτης καὶ τὴν μητέρα βούλεται δηλοῦν. πῶς γὰρ ἡ παῖς καλλίπαις; ἡ γὰρ Περσέφασσα θυγάτηρ ταύτης. γράφεται δὲ τὸ καλλίπαις καὶ καλὴ παῖς, αὕτη οὖσα ἡ κόρη. οὕτω καὶ βέλτίον· αὕτη γὰρ ἐκληρώθη τὸν θρῆνον· τοῖς γὰρ θρηνοῦσιν ἐγγίνεται ἡ τὸν Ἴακχον γεννήσασα ἡ καλὴ παῖς. A.B.M.I. Ἰστέον ὅτι τῆς κορης, ἤγουν τῆς Περσεφόνης, ἁρπασθείσης ὑπὸ τοῦ Πλούτωνος, ἡ μήτηρ αὐτῆς ἡ Δηὼ νῆστις περιήρχετο, ζητοῦσα αὐτήν. καὶ δὴ περιερχομένη καὶ ζητοῦσα αὐτὴν ὑπεδέχθη ἐν τοῖς οἴκοις τοῦ Ἱπποθόοντος ὑπὸ τῆς γυναικὸς αὐτοῦ Μετανείρας. ἥτις Μετάνειρα παρέθηκεν αὐτῇ τράπεζαν, καὶ ἐκέρασεν αὐτῇ οἶνον. ἡ δὲ θεὸς οὐκ ἐδέξατο, λέγουσα μὴ θεμιτὸν εἶναι πιεῖν αὐτὴν οἶνον ἐπὶ τῇ θλίψει τῆς θυγατρὸς, ἀλφίτων δὲ κυκεῶνα ἐκέλευσεν αὐτῇ κατασκευάσαι, ὃν δεξαμένη ἔπιεν. Ἰάμβη δέ τις δούλη τῆς Μετανείρας, ἀθυμοῦσαν τὴν θεὰν ὁρῶσα, γελοιώδεις λόγους καὶ σκώμματά τινα ἔλεγε πρὸς τὸ γελάσαι τὴν θεόν. ἦσαν δὲ τὰ ῥήματα, ἅπερ αὐτὴ πρῶτον εἶπεν, ἰαμβικῷ μέτρῳ ῥυθμισθέντα· ἐξ ἧς καὶ τὴν προσηγορίαν ἔλαβον ἴαμβοι λέγεσθαι. Ἰάμβη δὲ θυγάτηρ Ἠχοῦς καὶ τοῦ Πανὺς, Θρᾷσσα τὸ γένος. B.I.\nκαλλίπαις ὁ καλοὺς παῖδας ἔχων, καὶ ἡ καλλίπαις ἐπὶ θηλυκοῦ. καλλίπαις καὶ ἡ καλὴ παῖς, ὡς ἐνταῦθα. Gr. Fl. 6. 9. 17. 21. 25. 56. 59. 76. ἡ ἔχουσα καλὸν παῖδα τὸν Ἴακχον, ἢ ἡ οὖσα καλὴ παῖς τῆς Δήμητρος. Gu.\n965.ἰαχείτω δὲ γᾶ Κυκλωπία: συνθρηνείτωσαν οὖν ἡμῖν αἱ κατὰ τὰς Μυκήνας γυναῖκες ἐπὶ τῷ πένθει τούτῳ τὰς τρίχας ἀποκείρασαι, ἢ αὐτὴ ἡ ἔφορος θεὰ τῆς πόλεως. A.M. ἡ τῶν Μυκηναίων γῇ, ἣν Κυκλωπίαν ὠνόμασαν ὡς ὑπὸ τῶν Κυκλώπων τειχισθεῖσαν, ὅτε Προῖτος καὶ Ἀκρίσιος. ... οἱ τοῦ Ἄβαντος υἱοὶ περὶ τῆς βασιλείας ἤριζον. Α. τὸ ἑξῆς, θρηνείτω τὰ πήματα τῶν Ἀτρειδῶν οἴκων ἡ ἀπὸ τοῦ Κύκλωπος γῆ, ἤτοι αἱ Μυκῆναι, ἢ τὸ Ἄργος. I.\nΚυκλωπία: Κύκλωπες Θρᾳκικὸν ἔθνος ἀπὸ Κύκλωπος βασιλέως οὕτως ὀνομαζόμενοι. οὗτοι πολέμῳ ἐξαναστάντες τῆς ἰδίας ἄλλοι ἄλλῃ ᾠκίσθησαν, οἱ πλείονες δὲ αὐτῶν ἐν τῇ Κουρήτιδι. ἦσαν δὲ ἄριστοι τεχνῖται. Ἄβαντος δὲ τοῦ βασιλέως τῶν Ἀργείων υἱοὶ ἦσαν ἐξ Ἀγλαΐας Προῖτος καὶ Ἀκρίσιος. οὗτοι μετὰ θάνατον τοῦ πατρὸς ἐστασίασαν περὶ τῆς τυραννίδος. φασὶ δὲ ὅτι ἐν τῷ πολέμῳ τούτῳ πρῶτοι ξυλίναις ἀσπίσιν ἐχρήσαντο Ἀργεῖοι, καὶ νικήσαντος Ἀκρισίου συνέβησαν ὥστε πλωτῆς γενομένης τῆς θαλάσσης ἀπαλλάσσεσθαι τὸν Προῖτον. χειμάζοντι δὲ αὐτῷ ἐκεῖσε φίλοι γίνονται οἱ Ἀργεῖοι, καὶ συμμαχία αὐτῷ ἐκ Λυκίας ἔρχεται καὶ τῆς Κουρήτιδος. ὡς δὲ λοιπὸν ἔαρ ἐφαίνετο, δεδιότες Ἀργεῖοι τὴν ἐπείσακτον συμμαχίαν τοῦ Προίτου, συντίθενται ὥστε Ἀκρίσιον μὲν ἄρχειν Ἄργους, Προῖτον δὲ Τίρυνθος. κἀπειδὴ ὕποπτα ἦν τὰ τῶν βασιλέων, τειχίζουσι τὰς πόλεις, τῶν ἐκ τῆς Κουρήτιδος Κυκλώπων τειχισάντων αὐτάς. λέγει δὲ τὰς Μυκήνας. πλησίον δὲ αὗται τοῦ Ἄργους. Κύκλωπες δὲ οἱ ἐγχειρογάστορες περιετείχισαν τὰς Μυκήνας, οὓς ἡ ἱστορία φησὶ τὸν κεραυνὸν τῷ Διὶ κατασκευάσαι. A.B. M.I.\nγᾶ Κυκλωπία: τὸ Ἄργος (ἡ τῶν Μυκηναίων add. Gu.) ἀπὸ Κυκλώπων ἔθνους Θρᾳκικοῦ, ὃ ἐπὶ συμμαχίαν κληθὲν ἐπὶ Προίτου αὐτόθι τὴν οἴκησιν ἐποιήσατο. Gr. Cant.\n966.σίδαρον — κούριμον: θρηνείτω δὲ ἡ γῆ ἡ Κυκλωπία, ἤγουν τὸ Ἄργος, τὰ πήματα τῶν οἴκων τῶν Ἀτρειδῶν. σίδηρον κουρεύσιμον ἐπὶ κάρα τιθεῖσα, τουτέστι ξυρῷ κειραμένη τὴν κεφάλην. Gr. συνθρηνείτωσαν καὶ αἱ Μυκηνίδες ἀποκειράμεναι ἐπὶ τῷ πένθει. Gu.\nκούριμον: κουρευτικόν. I. κουρεύσιμον, κοπτικόν. Gu. ψαλίδιον. Fl. 21. 33.\n967.τῶν Ἀτρειδῶν πήματ’: διὰ τὰ πήματα τῶν Ἀτρειδῶν ἐλεεινοὶ, φησὶ, καὶ οἰκτροὶ τὴν τύχην ἡμεῖς οἱ μέλλοντες θανεῖσθαι ὅσον οὐδέπω κληθησόμεθα, παῖδες ὄντες τῶν ἐν Ἑλλάδι ποτὲ διαπρεψάντων κατὰ τὴν βασιλείαν. A. B.C.M.I.\nΤὸ Ἀτρειδῶν πρὸς τὸ στρατηλατῶν Ἑλλάδος ποτ’ ὄντων σύναπτε, τὸ δὲ ἔλεος ἔλεος ὅδ’ ἔρχεται τῶν θανουμένων ὑπερ διὰ μέσου λάμβανε. ἢ σύναπτε τὸ θανουμένων πρὸς τὸ στρατηλατῶν, οὐχ ὅτι Ὀρέστης καὶ Ἠλέκτρα, οἱ μέλλοντες ἀποθανεῖσθαι, στρατηλάται ἦσαν καὶ τῆς Ἑλλάδος, ἀλλ’ ὅτι ἡ τοῦ πατρὸς αὐτῶν τιμὴ αὐτῶν ἐστι. κρεῖττον δέ ἐστι τὸ πρῶτον. Gu. μὴ λάβῃς εἰς τὸ πήματα ἔξωθεν διά, ἀλλ’ ἔστι πρὸς τὸ ἰαχείτω. Gu.\n968.―70.ἔλεος: ὑπὲρ ἡμῶν ἔλεος ἥξει τῶν θανουμένων. B.M.I. ἐλεεινότης ἥδε (ἤδη Gr.) ἔρχεται ἕνεκα τῶν μελλόντων τεθνήξεσθαι παίδων ὄντων τῶν (τῶν om. Gr.) ποτὲ στρατηλατῶν τῆς Ἑλλάδος. Gr. Fl. 6. 9. 17. 21. 56. 76. ἤγουν ἡ ἐπιοῦσα ἡμῖν αὖθις συμφορὰ τοῦ θανάτου ἔλεον ἐγείρει παρ’ ἁπάντων. Gu.\n971.βέβακε: παρῴχετο. I.\nβέβακε: ἀπῆλθεν, ἐρρύη. Gr. Fl. 6. 9. 17. 21. 56. 59. 76.\nοἴχεται: παρῆλθε. I.\nοἴχεται: ἔφθαρται. Gr. Fl. 17. ἐφθάρη. Gu.\n972.μακαρίοις: οἴκοις. ἢ μακαρίοις ἀντὶ τοῦ καλλίστοις πράγ μασι καὶ δεχομένοις παρὰ πάντων μακαρισμόν. Gu. ἀνδράσι. Fl. 59.\n973.ζηλωτός ποτ’ οἶκος: καὶ ὁ οἶκος ὁ πάλαι ποτ’ εὐδαίμων διὰ τὰ εὐτυχήματα ζηλωτὸς ὢν καὶ ζηλούμενος βέβηκεν. A.M. καὶ ὁ οἶκος ὁ ὢν ποτὲ ζηλωτὸς ἐπὶ μακαρίοις, νέμεσις αὐτὸν εἷλε θεία καὶ ἡ ἐν τοῖς πολίταις δυσμενὴς φονία ψῆφος. ἀφ’ ἑτέρας δὲ πτώσεως ἀρξάμενος, ὥσπερ ἐκ μεταμελείας, ἐφ’ ἑτέραν πτῶσιν ἀποδίδωσι τὴν σύνταξιν. συνήθης δὲ οὗτος ὁ σχηματισμὸς καὶ τῷ πεζῷ λόγῳ, ὡς παρὰ Φιλοστράτῳ· φαρέτραι μὲν οὖν χρυσόπαστοι καὶ χρυσαῖ, καὶ τὰ ἐν αὐταῖς βέλη, γυμνὴ τούτων ἡ ἀγέλη Gr. I. οὕτω χρὴ γράφειν καὶ τὰ παρόντα κῶλα, ἵν’ εἴη πρὸς τὰ μέτρα ὀρθά. οὕτω δὲ χρὴ, καὶ ὁ οἷκος ὁ πάλαι διὰ εὐδαιμονίας ζηλωτὸς ὢν βέβηκε καὶ οἴχεται. καὶ τὸν ἄλλον στίχον πολύστονά τε δὴ καὶ πολύπονα, ἵν’ εἴη ἴαμβος, ὡς ὁ τῆς στροφῆς· ἐλλιπὴς γὰρ ἦν. διὸ καὶ διωρθώθη παρ’ ἡμῶν, καὶ οἶμαι ὡς καλῶς. I.\nζηλωτός: ἐπίφθονος. I. μακαριστός. (ἐπίφθονος, θαυμαστός add. Gu.) Gr. Fl. 6. 9. 17. 21. 56. 59. 76. ὁ διὰ τὰ εὐτυχήματα ζηλούμενος οἶκος. Fl. 10.\n975.φθόνος νιν εἷλε: ὀργὴ αὐτὸν κατέλαβε, καὶ ἡ ἐχθρὰ φονικὴ καταδίκη τῶν πολιτῶν. I.\nφθόνος: νέμεσις. Gr. ὀργὴ, μῖσος. Gu.\nνιν: αὐτὸν, τὸν οἶκον, ἢ τὴν γένναν. Gu.\nεἷλε: κατέβαλε, καθεῖλε. Gu.\n976. ― 981.ἰὼ ἰώ: ὦ πλήθη τῶν ἀνθρώπων πολυστένακτα, βλέπετε πῶς ἡ τύχη ἔρχεται παρὰ προσδοκίαν. ἕτερα δὲ πήματα ἑτέροις πήμασιν ἀμείβεται, καὶ κατὰ διαδοχὴν ἔρχεται ἐν τῷ μακρῷ χρόνῳ· πᾶσα δὲ ἡ ζωὴ τῶν ἀνθρώπων ἀστάθμητος καὶ ἄτακτος. I.\nἰὼ πανδάκρυτ’: ὦ πολύπονα τῶν ἀνθρώπων ἔθνη καὶ ὑπὸ πάντων ἄξια θρηνεῖσθαι. B. M.I. πάγκλαυστα διὰ τὰς συμφορὰς, αἷς ἀεὶ περιπίπτει. Gu.\n977.πολύπονα: πολυπαθῆ καὶ πολυσύμφορα. Gu.\n979.ἕτερα δ’ ἕτερος ἀμείβεται: ἄλλα ἐπ’ ἄλλοις κατὰ διαδοχὴν ἐπέρχεται κακὰ τοῖς ἀνθρώποις. B.M.I. ἐφ’ ἑτέροις πήμασι. Gr.\nἀμείβεται: κατὰ διαδοχὴν ἔρχεται. Gr. ἐκ διαδοχῆς ἀπαντᾷ, ἢ ἀλλεπάλληλα ἔρχεται. Gu.\n980.ἐν χρόνῳ μακρῷ: διηνεκῶς. Fl. 21.\n981.βροτῶν δ’ ὁ πᾶς: ὁ βίος δὲ τῶν ἀνθρώπων ἀβέβαιος, ἄνισος, ἄστατος· ἄλλοι γὰρ ἄλλας ἔχουσι τύχας. B.M. I.\nμόλοιμι: ἀπέλθοιμι εἰς πέτραν τὴν τεταμένην ἐν αἰωρήμασιν, ἤτοι τὴν αἰωρουμένην καὶ κρεμαμένην, μέσον τοῦ οὐρανοῦ καὶ τῆς χθονὸς, λέγω τὴν βῶλον τὴν ἁλύσεσι χρυσείαις, ἤτοι δι’ ἁλύσεων χρυσῶν, φερομένην ἐν συστροφαῖς ἐκ τοῦ οὐρανοῦ, ὅπως θρηνητικῶς διηγήσομαι τῷ γέροντι τῷ Ταντάλῳ, ὃς ἔτεκε τοὺς ἀρχηγοὺς τῶν δόμων ἐμοῦ, ἤτοι τὸν Πέλοπα καὶ τοὺς ἐξ αὐτοῦ, οἳ κατεῖδον ἄτας, ὅτε κατὰ τὸν ταχύτατον δρόμον τῶν ἵππων, τὸν γινόμενον τῇ διὰ τεσσάρων ἵππων κινήσει, ὁ Πέλοψ ἀπὸ τοῦ δίφρου ἐποίησε τὸν φόνον τοῦ Μυρτίλου, κατὰ τοῦ πελάγους δικὼν αὐτὸν εἰς τὸ κῦμα τοῦ πόντου, ἁρματεύσας, ἤγουν δραμὼν πρὸς ταῖς ἠϊόσι τῶν ποντίων σάλων ταῖς τοῦ Γεραιστοῦ ταῖς λευκοκύμοσιν· ἀφ’ ἧς αἰτίας ἦλθε τοῖς ἐμοῖς δόμοις ἀρὰ πολλῶν στεναγμῶν αἰτία, ὁπότε ἐγένετο ἐν τοῖς ποιμνίοις τοῦ Ἀτρέως τοῦ ἱπποτρόφου τὸ τέρας τὸ ὀλέθριον τοῦ υἱοῦ τῆς Μαίας, ἤγουν τοῦ Ἑρμοῦ, τουτέστιν ὃ ἐποίησεν ὁ Ἑρμῆς, τὸ λόχευμα λέγω τὸ χρυσόμαλλον τοῦ ἀρνὸς, ἀντὶ τοῦ ὁ τόκος τοῦ ἀρνὸς τοῦ χρυσομάλλου. ἀφ’ ἧς αἰτίας ἡ ἔρις καὶ τὸ ταχινὸν ἅρμα τοῦ ἡλίου μετεποίησε προσαρμόσασα, ἀντὶ τοῦ μεθαρμόσασα καὶ μεταλλάξασα τὴν ὁδὸν, ἤγουν τὴν πορείαν, τοῦ οὐρανοῦ, τὴν πρὸς ἑσπέραν, ἤγουν τὴν πρὸς τὸ ἑσπέριον μέρος, εἰς μονόπωλον ἠῶ, ἤτοι εἰς ἡμέραν ἑνὸς δρόμου ἵππων, τουτέστιν εἰς ἡμέραν μίαν, καὶ τὸν δρόμον τῆς ἑπταπόρου Πλειάδος, ἤτοι τῆς ἑπτὰ πορείας ποιούσης (ἑπτὰ γὰρ ἀστέρες ἐστὶν ἡ Πλειὰς καὶ ὁ εἷς ἀμυδρὸς) μεταβάλλει, ἀντὶ τοῦ μετέβαλεν, ὁ Ζεὺς εἰς ὁδὸν ἄλλην, ἤγουν ἐκ δύσεως πρὸς ἀνατολήν. καὶ ἀπὸ τῶνδε, ἤτοι μετὰ ταῦτα, ἀμείβει, ἀντὶ τοῦ διαδόχους ἐπήγαγεν, ὁ Ζεὺς δηλονότι, θανάτους θανάτων, καὶ τὰ ἐπώνυμα δεῖπνα τοῦ Θυέστου, ἐπήγαγε δηλονότι, (οὐ γὰρ ἁρμόζει ἐνταῦθα τὸ κατὰ διαδοχὴν ἐπήγαγε,) καὶ τὰ λέκτρα τῆς Ἀερόπης τῆς Κρήσσης τῆς δολίας ἐν δολίοις γάμοις. τὰ πανύστατα δὲ, κακὰ δηλονότι, ἦλθεν εἰς ἐμὲ καὶ εἰς τὸν ἐμὸν πατέρα σὺν πολυπόνοις ἀνάγκαις τῶν δωμάτων. Gr. I.\n981.―1000.μόλοιμι τὰν οὐρανοῦ: εἴθ’ ἀπέλθοιμι εἰς τὴν πέτραν τὴν αἰωρουμένην μέσον τοῦ οὐρανοῦ καὶ τῆς χθονὸς, τὴν βῶλον λέγω τὴν δι’ ἁλύσεων χρυσῶν φερομένην ἐν στροφαῖς ἐξ Ὀλύμπου, ἤγουν ἐκ τοῦ οὐρανοῦ. Gr. μόλοιμι καὶ ἀνέλθοιμι εἰς τὴν πέτραν τὴν μέσον τοῦ οὐρανοῦ καὶ τῆς χθονὸς τεταμένην ἐν αἰωρήμασι καὶ ἐν κρεμάσμασιν ἐν ἀλύσεσι χρυσέαισι φερομένην καὶ κινουμένην ἐν δίναισι καὶ συστροφαῖς, βῶλον καὶ λίθον ἐξ Ὀλύμπου, ἵνα ἀνὰ τῷ γέροντι πατρὶ Ταντάλῳ βοήσω ἐν θρήνοις ἤτοι κλαήσω, ὃς ἔτεκε τοὺς γεννήτορας ἐμέθεν καὶ ἐμοῦ, ἤτοι τὸν Πέλοπα καὶ τοὺς ἐξ αὐτοῦ, οἵτινες τὸ δίωγμα καὶ τὸν δρόμον τῶν πώλων καὶ τῶν ἵππων τοῦ Οἰνομάου ἢ τοῦ Πέλοπος τὸ πτηνὸν καὶ τὸ ταχὺ ἐν τεθριπποβάμονι στόλῳ καὶ πορείᾳ κατεῖδον καὶ ἐθεάσαντο ἄτας καὶ συμφορὰς τῶν οἰκείων δόμων, ἤγουν οἷστισιν ἡ πρὸς Οἰνόμαον διφρεία Πέλοπος μεγάλων συμφορῶν γεγένηται, ὅτε ὁ Πέλοψ ἐν τοῖς πελάγεσι διεδίφρευσε καὶ ἐκ δίφρου ἔρριψε τὸν φόνον τοῦ Μυρτίλου δικὼν καὶ ῥίψας εἰς τὸ οἶδμα καὶ τὸ κῦμα τοῦ πόντου πρὸς ταῖς Γεραιστίαις πέτραις ταῖς λευκοκύμοσι καὶ ταῖς διὰ τῶν κυμάτων λευκαῖς γινομέναις, ἁρματεύσας καὶ ἐκ τοῦ ἄρματος ῥίψας ἐν ταῖς ἠϊόσι καὶ αἰγιαλοῖς τῶν ποντίων σάλων. ὅθεν, ἤγουν ἀπὸ τῆς ῥίψεως ταύτης, τὸ λόχευμα καὶ τὸ γέννημα τοῦ τόκου καὶ τοῦ υἱοῦ τῆς Μαιάδος, ἤτοι ὁ Μυρτίλος ὁ Ἑρμοῦ παῖς, ἦλθεν ἀρὰ πολύστονος τοῖς ἐμοῖς δόμοις, ὁπότε τὸ χρυσόμαλλον ὀλοὸν καὶ ὀλέθριον τέρας τῆς ἀρνὸς ἐγένετο ἐν τοῖς ποιμνίοις τοῦ Ἀτρέως τοῦ ἱπποβότα, τουτέστιν ὁπότε ἡ χρυσόμαλλος ὄϊς ἐδόθη τῷ Ἀτρεῖ τέρας, ὡς ἄξιος ἐστι τῆς ἀρχῆς ἐγκρατὴς γεγενῆσθαι. Gu.\nμόλοιμι τὰν οὐρανοῦ: τὸ ἑξῆς· μόλοιμι πρὸς τὴν πέτραν καὶ τὴν βῶλον, τὴν τεταμένην ἐξ Ὀλύμπου χθονὸς μέσον καὶ οὐρανοῦ ἁλύσεσι χρυσαῖς, καὶ φερομένην δίναισι καὶ αἰωρήμασιν. ὁ δὲ λόγος, εἴθε παραγενοίμην εἰς τὴν μεταξὺ γῆς καὶ οὐρανοῦ τεταμένην πέτραν, ἥτις αἰωρεῖται καὶ φέρεται μυρίαις στρεφομένη χρυσαῖς ἁλύσεσιν ἄνωθεν ἐξ οὐρανοῦ, ἵνα πρὸς τὸν Τάνταλον ἐλθοῦσα, ἀπωδυράμην τὰ συμβάντα. Ἀναξαγόρου δὲ μαθητὴς γενόμενος ὁ Εὐριπίδης μύδρον λέγει τὸν ἥλιον. οὕτω γὰρ δοξάζει. μύδρον δὲ καλοῦσι τὸν πεπυρακτωμένον σίδηρον. πέτραν δὲ καὶ βῶλον τὸ αὐτὸ εἴρηκεν. ἀλλ’ ἡ μὲν ἱστορία λέγει τὸν Τάνταλον ἀνατεταμέναις χερσὶ φέρειν τὸν οὐρανόν· νῦν δὲ ὁ Εὐριπίδης ἰδίως τὸν ἥλιον ἐπηρτῆσθαι λέγει αὐτῷ, διάπυρον ὄντα μύδρον, ὑφ’ οὗ καὶ δειματοῦσθαι αὐτὸν ἀεὶ, Ἀναξαγόρα πειθόμενος μύδρον αὐτὸν εἶναι λέγοντι. τινὲς δὲ κυρίως ἀκούουσι βῶλον χρυσῆν ἐπῃωρῆσθαι τῇ κεφαλῇ τοῦ Ταν τάλου. ὑφιστᾷ δὲ ὁ Εὐριπίδης ἐν τούτῳ τὴν Ἠλέκτραν εὐχομένην, ὅπως τῷ Ταντάλῳ ἀποδύρηται τὰ συμβάντα τοῖς ἀπογόνοις αὐτοῦ. ὅμοιον τούτῳ τὸ ἐν Πειρίθῳ σὲ τὸν αὐτοφυῆ τὸν ἐν αἰθερίῳ ῥόμβῳ πάντων φύσιν ἐμπλέξαντα. οὐδὲ γὰρ διαφέρει ὑπὸ τῆς φύσεως εἰπὼν πάντα διαπεπλέχθαι καὶ ὑπὸ ἁλύσεως ἐξηρτῆσθαι τοῦ λίθου. A.B.M. I. Ἄλλως. διὰ τούτων παραδηλοῦται ὅτι ὁ Τάνταλος αὐτόθι ἐστὶ μεταξὺ γῆς καὶ οὐρανοῦ, αἴσθησιν ἔχων πάντων τῶν πεπραγμένων. εἰ δ’ ἄρα τινὲς διαποροῦσι πῶς ἐξ ἀλύσεως διηρτημένος περίεισιν ὁ ἥλιος, γινωσκέτωσαν ὅτι τὰ φυσικὰ τοῖς μυθικοῖς καταμίγνυσιν ὁ Εὐριπίδης. B.M. I.\nἌλλως. εἴθε πορευθείην εἰς τὴν ἐξ οὐρανοῦ κατὰ τὸ μέσον τῆς γῆς, ἤτοι κατὰ κάθετον, τεταμένην καὶ κρεμαμένην ἐν αἰωρήμασι πέτραν ... εἰς τὴν ἐξ Ὀλύμπου φερομένην μετὰ συστροφῆς ἐν χρυσείαις ἁλύσεσι βῶλον, ἵνα παρὰ τῷ Ταντάλῳ τῷ γέροντι προγόνῳ θρήνους ποι... ὅς τοὺς ἐμοὺς ἐγέννησε γεννήτορας, οἵτινες δυσχερείας καὶ βλάβης πολλὰ ἐθεάσαντο. καὶ λέγει τίνες αἱ βλάβαι ἃς εἶδον οἱ ταύτης ... νοι. ὁ Πέλοψ, φησὶν, ἐθεάσατο τὸ ἅρμα τοῦ Οἰνομάου τὸ πτερωτὸν καὶ ταχύτατον. οὗτος γὰρ συνέτρεχε τοῖς ἑαυτοῦ. . . . .. ομένοις ἐπὶ τῇ Ἱπποδαμείᾳ καὶ νικῶν αὐτοὺς ἐφόνευεν. εἶδεν οὖν, φησὶν, ὁ Πέλοψ τὸν ταχύτατον δρόμον τῶν ἵππων τοῦ Οἰνομάου τὸν. ...τετραΐππου στόλου καὶ πορείας γινόμενον, ὁπότε νικήσας τὸν Οἰνόμαον καὶ λαβὼν τὴν Ἱπποδάμειαν καὶ τὸν Μυρτίλον ἐπὶ τοῦ ἅρματος ὡς ἡνίοχον ποιησάμενος, ἐπεὶ ἐζηλοτύπησεν αὐτῷ δι’ Ἱπποδαμείας, διεδίφρευσεν, ἤτοι διὰ τοῦ δίφρου ἐποίησεν αὐτὸν τὸν φόνον, βαλὼν καὶ ῥίψας αὐτὸν εἰς τὸ κῦμα τῆς θαλάσσης, ἤτοι ἁρματεύσας ἐκ τοῦ ἅρματος ῥίψας αὐτὸν ἐν ταῖς τῶν ποντίων σάλων ᾐόσι ταῖς Γεραιστίαις, ἔνθα ἡ Γεραιστὸς, τὸ τῆς Εὐβοίας ἀκρωτήριον, ταῖς λευκοκύμοσι διὰ τοὺς ἀποτελουμένους αὐταῖς ἐκ κυμάτων ἀφροὺς, εἰς τὸν Ἡριδανὸν ποταμὸν κρει... A.\n982.μόλοιμι: εἴθε παραγενοίμην. M. I.\n983.αἰωρήμασι: κρεμάθραις καὶ κρεμάσμασι. Gu. βαστάγμασι. Fl. 21.\nἁλύσεσι χρυσέαισι: τὸ ἀλύσεσι χρυσέαις ἑρμηνεία ἐστὶ τοῦ αἰωρήμασι. Gu.\nφερομέναν: κινουμένην, ἀγομένην. Gu. βασταζομένην. Fl. 21.\n984.δίναισι: ἐν στροφαῖς. (συστροφαῖς add. Gu.) Gr. Fl. 6. 9. 17. 21. 56. 59. 76. τορνευτόν. Fl. 33. τὸ βῶλον καὶ τὸ πέτραν οὐκ ἔστιν ἐκ παραλλήλου, ἀλλ’, ἐπειδὴ πέτραν εἶπεν, ἡ δὲ πέτρα ἐκ γῆς, αὕτη δὲ ἡ ἐπὶ Ταντάλου κρεμαμένη ἐξ οὐρανοῦ ἦν, διὰ τοῦτο εἴρηκε βῶλον ἐξ Ὀλύμπου. Gu.\n985.ἐν θρήνοισιν: τουτέστι μετὰ θρήνων. M. Fl. 21. θρηνητικῶς διηγήσομαι, μεγάλως βοήσω, ἤτοι κλαύσω. Gu.\nἀμβοάσω: τὰ συμβάντα. B.\n987.οἳ κατεῖδον ἄτας: οἵτινες, φησὶν, οἱ ἐμοὶ προπάτορες (λέγει δὲ Ἀτρέα καὶ Θυέστην καὶ Ἀγαμέμνονα) αὐτόπται καὶ θεαταὶ γεγόνασι πολλῶν κακῶν, ἐξ οὗ ὁ Πέλοψ κατὰ τὸ αὐτοῦ πτηνὸν καὶ ταχύτατον ἅρμα ἔχων Μυρτίλον ἐξεδίφρευσε, τουτέστιν ἀπὸ τοῦ δίφρου ἔρριψεν εἰς τὴν θάλασσαν. τὴν δὲ ἱστορίαν ταύτην ἤδη προεθέμεθα, ὅτι Πέλοψ ὁ Ταντάλου, τὸν Οἰνόμαον νικήσας συνεργήσαντος τοῦ Μυρτίλου, καὶ τὴν παρὰ θάλασσαν ἐλαύνων, ἀπωθήσατο αὐτὸν κατ’ ἐκείνου τοῦ τόπου τῆς θαλάσσης, ἔνθα Γεραιστός ἐστιν ἀκρωτήριον τῆς Εὐβοίας. ὅθεν τὸ πέλαγος ἐκεῖνο τῆς Εὐβοίας τὴν ἐπωνυμίαν εἴληφεν. A. B.M. ἀρχὴ τῆς ἄτης ἡ ἱπποδρομία Πέλοπος ἡ γενομένη διὰ τοῦ πελάγους. πτηνὸν δὲ ἀντὶ τοῦ ἱππικὸν, ἐν ᾧ τὸν Μυρτίλον. A.M.\n988.πτανόν: μὴ λάβῃς εἰς τὸ πτανόν ἔξωθεν τὸ διά, ἀλλ’ ὥσπερ ἔφαμεν ἐν τῇ παραφράσει, οὕτω σύνταξον. ἢ πρὸς τὸ βοήσω, οὕτω· ἀνὰ τῷ γέροντι πατρὶ Ταντάλῳ βοήσω ἐν θρήνοις, ἤτοι μετὰ θρήνων διηγήσομαι τὸ πτανὸν δίωγμα, καὶ τὰ ἑξῆς, ἵν’ ᾖ τὸ ὃς ἔτεκε μέχρι τοῦ ἄτας διὰ μέσου. Gu. ἀντὶ τοῦ ἱππικὸν ἢ ταχύ. M. λείπει τὸ ἀνύσας. B.\n989.τεθριπποβάμονι στόλῳ: τῇ τετραΐππῳ πορεία. B.M. γρ. δὲ καὶ πώλῳ. B.\n990.Πέλοψ ὅτε: προτακτέον τοῦ λόγου τὸ ὁπότε, τουτέστι· καὶ κατεῖδον οἱ ἐμοὶ προπάτορες ἄτας ἐν δόμοις, ἐξ οὗ Πέλοψ ἐξεδίφρευσεν εἰς θάλασσαν τὸν Μυρτίλον. (ἔνθεν καὶ Μυρτῷον ἀπὸ Μυρτίλου τὸ πρὸς Εὔβοιαν κέκληται.) μηνίσαντα γὰρ Ἑρμῆν τὸν τούτου πατέρα ὑποβαλεῖν τοῖς ποιμνίοις χρυσόμαλλον ἄρνα, ἥ πολλῶν αἰτία κακῶν αὐτοῖς γέγονε. τὰ δὲ λοιπὰ τῆς ἱστορίας ἑξῆς ἐπάγει. ἀνεῖλε δὲ τὸν Μυρτίλον προσδοκήσας καὶ αὐτὸς ὁμοίως ὑπ’ αὐτοῦ προδοθήσεσθαι, ἵνα μὴ ἐξείποι ὅτι αὐτὸς ἐνίκησε, καὶ οὐ Πέλοψ. οἱ δὲ, ὅτι μετὰ τὴν νίκην ὡς φίλον συλλαβόμενος τὸν Μυρτίλον ἐξεδίφρευσε, ζηλοτυπήσας εἰς Ἱπποδάμειαν. A.B.I. ὁ Οἰνόμαος πατὴρ τῆς Ἱπποδαμείας. οἱ ἵπποι τοῦ Οἰνομάου ἦσαν ἡ Ψύλλα καὶ Ἅρπιννα. ὁ δὲ ἱπποκόμος ἦν ὁ Μυρτίλος. A.\nΠέλοψ ὅτε: Οἰνόμαος προέθηκε τῆς Ἱπποδαμείας, τῆς αὐτοῦ θυγατρὸς, γάμον τῷ κατὰ τὴν ἱππικὴν αὐτὸν νικῆσαι δυνησομένῳ. ἰδοῦσα δὲ τὸν Πέλοπα ἡ Ἱπποδάμεια ἠγάπησε, καὶ μελλόντων ἀγω νίζεσθαι Πέλοπος καὶ Οἰνομάου ὁ Μυρτίλος, ὃς ἦν ἡνίοχος τοῦ Οἰνομάου, ἐξ ὑποθήκης Ἱπποδαμείας ἐξέβαλεν ἀπὸ τῶν τροχῶν τοῦ τεθρίππου τοὺς σιδηρέους δεσμοὺς, καὶ οὕτως ἡττήθη ὁ Οἰνόμαος. εἶτα συναπῆρε μετὰ τοῦ Πέλοπος ἡ Ἱπποδάμεια, καὶ ὁ Μυρτίλος οὗτος διαβληθεὶς παρὰ τῆς Ἱπποδαμείας, ὡς ἐρῶν αὐτῆς, ἢ δεδιότος Πέλοπος μὴ καὶ αὐτὸν τὰ ὅμοια δράσῃ τῷ πενθερῷ, ἢ μὴ ἐξείπῃ ὡς αὐτὸς αὐτῷ αἴτιος τῆς νίκης ἐγένετο, συνελαύνων Πέλοπι παρὰ αἰγιαλοῖς ἐρρίφη ὑπ’ αὐτοῦ πρὸς τὴν θάλασσαν πλησίον Γεραιστοῦ, ἀκρωτηρίου Εὐβοίας, καὶ ἀποπνιγόμενος ηὔξατο Ἑρμῇ τῷ αὐτοῦ πατρὶ ἔριν ἐμβαλεῖν τῷ γένει Πέλοπος· ἥτις ἐγένετο ὕστερον Ἀτρεῖ καὶ Θυέστῃ περὶ τῆς ἀρχῆς. ἡ δὲ ἱστορία πᾶσα δεδήλωται πρόσθεν ἐν τῷ χορῷ τῷ ὁ μέγας ὄλβος. Gu.\nδιεδίφρευσε: ἀντὶ τοῦ ἐξεδίφρευσεν, ἐξέρριψε τὸν Μυρτίλον ἐπὶ τὸ ἀπολέσθαι. B.M.I. τὸ διεδίφρευσεν ἐν πελάγεσι, καὶ τὸ δικὼν εἰς οἶδμα, καὶ τὸ ᾐόσιν ἁρματεύσας ταυτὸ σημαίνουσι. διαδιφρεύω δὲ κυρίως τὸ δίφρον ἐλαύνω. Gu.\nὁ Οἰνόμαος ἐβασίλευσιν ἐν τῇ Λέσβῳ, εἶχε δὲ καὶ ἵππους ταχεῖς, οὓς οὐδεὶς ἐνίκησεν εἰ μὴ ὁ Πέλοψ. εἶχε δὲ ὁ Πέλοψ ἡνίοχον τὸν Κύλαν. ἡ δὲ Ἱπποδάμεια Οἰνομάου θυγάτηρ, ἢ καὶ παρὰ τοῦ ἰδίου πατρὸς ἐρωμένη καὶ διὰ τοῦτο μὴ ἐκδιδομένη πρὸς γάμον, καθὼς οἱ ἀκριβέστεροι τῶν ἱστοριογράφων γράφουσιν, ἠρᾶτο καὶ παρὰ Μυρτίλου τοῦ ἡνιοχοῦντος τῷ ταύτης πατρὶ, υἱοῦ δὲ ὑπάρχοντος Ἑρμοῦ καὶ Κλεοβούλης τῆς Αἰόλου ἢ Αἰτωλοῦ θυγατρός. αὕτη τὸν Πέλοπα ἰδοῦσα ὡραῖον μετὰ τὴν τῶν δώδεκα νυμφίων ἀναίρεσιν ἔρωτι τούτου κατείχετο, ἢ τῷ Μυρτίλῳ φησι συνεργῆσαι τῷ νεανίᾳ εἰς τὴν κατὰ τοῦ πατρὸς νίκην. ὁ δὲ ταῖς χοινικίσι τῶν τροχῶν τοὺς ἥλους μὴ ἐμβαλὼν ἐποίησε τὸν Οἰνόμαον ἐν τῷ τρέχειν ἡττηθῆναι καὶ ἀναιρεθῆναι ὑπὸ τοῦ Πέλοπος ἐκπεσόντων τῶν τροχῶν. ἐδίδου γὰρ ὁ Οἰνόμαος τοῖς μνηστῆρσι τὴν Ἱπποδάμειαν ἐπὶ τῶν οἰκείων ἔχειν ἁρμάτων, θεὶς πέλας τοῦ δρόμου ἔπαθλον γάμου τὸν Κορίνθιον ἰσθμὸν, εἰ δυνηθεῖεν ἀφικέσθαι μέχρι τούτου. αὐτὸς δὲ ὄπισθεν ἐλαύνων μετὰ δόρατος καὶ καταλαμβάνων αὐτοὺς ἀνῃρεῖτο. τότε δὲ οὕτω νικηθεὶς δόλῳ καὶ ἀναιρούμενος κατηράσατο τῷ Μυρτίλῳ, γνοὺς τὴν ἐπιβουλὴν, ἵνα ὑπὸ Πέλοπος ἀνέληται, ὃ καὶ γέγονεν ὕστερον. διαβληθεὶς γὰρ παρ’ Ἱπποδαμείας ὡς βιάζων αὐτὴν ἢ, ὡς οἱ πολλοί φασι, πειράζων αὐτὴν, ῥίπτεται παρὰ Πέλοπος περὶ Γεραιστὸν ἀκρωτήριον. ὁ δὲ τελευτῶν ἀρὰς ἀρᾶται τοῖς Πελοπίδαις δεινὰς, αἳ καὶ πεπλήρωνταί ὕστερον, γεννηθείσης μᾶλλον καὶ τῆς χρυσῆς ἀρνὸς Ἑρμοῦ βουλῇ τοῦ Μυρτίλου πατρὸς ἐν τοῖς Ἀτρέως ποιμνίοις· ὅθεν τὰ δεινὰ τῆς τραγῳδίας ἔπη. ὁ δὲ Γεραιστὸς ἀποθανόντος ἐκεῖ τοῦ Μυρτίλου Μυρτῷον πέλαγος ὠνομάσθη. ὁ δὲ Πέλοψ εἰς Ὠκεανὸν ἐλθὼν καὶ Ἡφαίστῳ ἁγνισθεὶς, λαβὼν Νήσσαν τὴν Οἰνομάου βασιλείαν καὶ τὴν Ἀπίαν Πελασγίαν λεγομένην Πελοπόννησον ὠνόμασεν. ἡ δὲ ἱστορία τῆς χρυσῆς ἀρνὸς ἐγράφη ὄπισθεν ὁπότε χρυσέας ἔρις ἀρνός C.\n992.δικών: ἐμβαλὼν εἰς τὸν πόντον, ὅτε ἐφόνευσεν. B.M.I.\n993.λευκοκύμοσι: τοῖς λευκοῖς κύμασιν, ἐπειδὴ προσρηγνύμενα τῷ ἀκρωτηρίῳ ἀφρώδη γίνεται. A. B.M. Gu. I. αἷς προσκρουόμενα τὰ κύματα ἀφρὸν ἐμποιεῖ, ὃς ἐξ ἀνάγκης ἐστὶ λευκός. Gr. Fl. 6. 9. 17. 21. 56. 59. 76. ταῖς λευκαῖς διὰ τῶν κυμάτων. Gu. τὰ κύματα γὰρ προσπεπηγμένα τῷ ἄκρῳ ἀφρίζει. Fl. 10.\nΓεραιστίαις: Γεραιστὸς ἀκρωτήριον τῆς Εὐβοίας. I.\n994.ἁρματεύσας: ἐκ τοῦ ἅρματος βαλών. ὅμοιον δέ ἐστι τῷ διεδίφρευσε. ἠϊόνας δὲ λέγει τὴν ἐπιφάνειαν τοῦ κύματος, ἢ τοὺς αἰγιαλούς. B.M. I.\nἁρματεύσας: δραμών. Gr. Fl. 6. 9. 17. 34. 56. 59. 76. ἐκ τοῦ ἄρματος ῥίψας. Gu. Fl. 21.\n995.―1000.ὅθεν: τουτέστι διὰ τὸ φονευθῆναι τὸν Μυρτίλον συμφορὰ κατέλαβε τοὺς οἴκους, τὴν ἀρχὴν λαβοῦσα, ἐξ οὗ ἐγένετο τέρας ἐν τοῖς ποιμνίοις τοῦ ἱπποτρόφου Ἀτρέως τὸ ὀλέθριον. λέγω δὲ τὴν ἄρνα τὴν χρυσόμαλλον, ἣν ὁ Μαιάδος τόκος Ἑρμῆς ὑπέβαλεν. A.B. M.I. τὸ δὲ λόχευμα πρὸς τὸ ἀρνὸς, τουτέστι τὸ χρυσόμαλλον λόχευμα ἀρνὸς, περιφραστικῶς τὴν ἄρνα. A.M.\n997.λόχευμα: ὅτε ἐγένετο ποιμνίοις τέρας ὀλοὸν Ἀτρέως ἱπποβότα, λόχευμα ἀρνὸς χρυσομάλλου Μαιάδος τόκου. I.\nλόχευμα ποιμνίοισι: τὸ ἑξῆς, λόχευμα χρυσόμαλλον ἀρνὸς, ὅ ἐστι περιφραστικῶς ὁ ἀρνός. B.M.I. ἀκολουθεῖν δοκεῖ τῷ τὴν Ἀλκμαιωνίδα πεποιηκότι εἰς τὰ περὶ τὴν ἄρνα, ὡς καὶ Διονύσιος ὁ κυκλογράφος φησί. Φερεκύδης δὲ οὐ καθ’ Ἑρμοῦ μῆνίν φησι τὴν ἄρνα ὑποβληθῆναι, ἀλλ’ Ἀρτέμιδος. ὁ δὲ τὴν Ἀλκμαιωνίδα γράψας τὸν ποιμένα προσαγαγόντα τὸ ποίμνιον τῷ Ἀτρεῖ Ἀντ. . . . καλεῖ. A. B.I.\nλόχευμα: τόκος. Gr. τὸ γέννημα, ἤγουν ὁ Μυρτίλος. Gu.\n998.τὸ χρυσόμαλλον: Ἑρμοῦ φησι τὰ ποίμνια, καθότι ἀποδίδοται τούτῳ ἡ ἐπιμέλεια αὐτῶν. Ἑρμοῦ δὲ καὶ μιᾶς τῶν Δαναοῦ θυγατέρων Φαεθούσης ἐγένετο Μυρτίλος. οἱ δὲ ἐκ Κλυμένης φασὶν αὐτὸν καὶ Διὸς γεγενῆσθαι. Ἄλλως. ὁπότε τὸν ἀρνειὸν ὑπέβαλε τοῦτον Ἑρμῆς ὀργιζόμενος Ἀτρεῖ, ἐπειδὴ ὁ πρόγονος αὐτοῦ Πέλοψ τὸν Μυρτίλον αὐτοῦ υἱὸν εἰς τὸ ἐξ αὐτοῦ Μυρτῷον κληθὲν πέλαγος ἔρριψε, συναγωνισάμενον αὐτῷ καὶ ποιήσαντα ἀπὸ κηροῦ τοὺς τροχοὺς, ἤτοι τοὺς σφῆνας τῶν τροχῶν. ὁ δὲ Ἀτρεὺς βουλόμενος δεῖξαι ὅτι αὐτοῦ ἐστιν ἡ βασιλεία ἔφη δεῖξαι ὅτι χρυσόμαλλος ἀρνειὸς αὐτῷ ἐτέχθη. τούτου δὲ ὑπονοθεύσας τὴν γυναῖκα Θυέστης ἔκλεψε τὸν ἀρνειόν. μὴ δυνηθεὶς οὖν κατὰ τὴν ὑπόσχεσιν δεῖξαι ὁ Ἀτρεὺς ἔμελλεν ἀφαιρεῖσθαι τὴν βασιλείαν, ἐκείνου τὸ ὑπ’ αὐτοῦ ὑποσχεθὲν δεικνύντος, εἰ μὴ, ὡς ἂν φιλόσοφος, ἀπέδειξεν αὐτοὺς ἀσεβοῦντας, εἰ Θυέστην βασιλέα ἕλωνται, τεκμήριον δὲ τῆς βασιλείας τὸν ἥλιον καὶ τὰς Πλειάδας ἐκ δύσεως ἀνίσχοντας. καὶ οὕτως ἐβασίλευσε, καὶ τὸν ἀδελφὸν σφόδρα ἐτιμωρήσατο. τινὲς δέ φασι τὸν Δία πρὸς χάριν Ἀτρέως ποιῆσαι τὸν ἥλιον καὶ τὰς Πλειάδας ἐκ δύσεως ἀνατεῖλαι, μεταστρέψαντα τὴν τάξιν ἐν μιᾷ ἡμέρᾳ. A.B. M.I.\nἌλλως. τὸ χρυσόμαλλον ἀρνός: καὶ τοῦτο πάντως ἐκτιθέμεθα οὕτως· φιλονεικίας γὰρ οὔσης αὐτοῖς περὶ τῆς βασιλείας παρελθὼν ὁ Ἀτρεὺς ἐπηγγέλλετο δεῖξαι πρὸς τὸ βεβαιωθῆναι αὐτῷ τὴν βασιλείαν χρυσόμαλλον ἐν τοῖς ποιμνίοις αὐτοῦ ἄρνα· ἣν ὁ Θυέστης λάθρα παρὰ τῆς Ἀερόπης αἰτήσας ἔλαβεν. ὅθεν Ἀτρεὺς ὡς ἀπατήσας τοὺς Ἕλληνας ἐξεβλήθη τῆς ἀρχῆς, Θυέστης δὲ ἐκράτησεν. ἀλλ’ ὕστερον πάλιν ὁ Ἀτρεὺς, φιλονεικίᾳ τῇ πρὸς τοῦτον, προσελθὼν ἐπηγγέλλετο δεῖξαι τὸν ἥλιον ἐκ δυσμῶν εἰς ἀνατολὰς τὴν πορείαν ποιούμενον, καὶ τὴν Πλειάδα ὁμοίως εἰς ἀνατολὴν ὁρῶσαν. τοῦτο οὖν οὐ λέγει ὅτι μετὰ τὸ φανῆναι τὴν ἄρνα ἡ Ἔρις τοῦ Ἀτρέως πεποίηκεν ἐπιδειχθῆναι τοῖς Ἕλλησι τὸν ἥλιον τὴν ἐναντίαν πορευόμενον καὶ τὴν Πλειάδα μηκέτι πρὸς δύσιν, ἀλλὰ πρὸς ἀνατολάς. πιθανῶς δὲ ὁ Εὐριπίδης τὸν μῦθον προσήρμοσεν· ὁ γὰρ φυσικὸς λόγος τὸν ἥλιον ἀποδείκνυσι τὴν ἐναντίαν ἰόντα πορείαν τῷ οὐρανῷ· φησὶ γὰρ ὅτι πρότερον μὲν ἐκ καρκίνου εἰς διδύμους ἐποιεῖτο τὴν πορείαν, ὥστε τὸν σωματοειδῆ ἥλιον ἀπεστροφέναι μὲν πρὸς τὴν δύσιν τὸ πρόσωπον. νῦν δὲ διὰ τὴν τοῦ Ἀτρέως καὶ Θυέστου ἀδικίαν ἀποστραφέντα πρὸς ἀνατολὴν φέρεσθαι, ἔχοντα φαινόμενον ἡμῖν τὸν νῶτον. διόπερ τὴν μὲν δύσιν αὐτῷ γενέσθαι ἀνατολὴν, τὴν δὲ ἀνατολὴν δύσιν. πιθανῶς δὲ τὸ κατὰ τὰς Πλειάδας εἴληπται· τὰ μὲν γὰρ ἄλλα ζώδια πρώτην φαίνει τὴν κεφαλὴν κατὰ ἀνατολὰς, ὁ δὲ ταῦρος τὸ στῆθος προφαίνει, καθ’ ὅ εἰσιν αἱ Πλειάδες, ὥστε ἀνεστραμμένην καὶ τούτων τὴν ἀνατολὴν γίνεσθαι. Ἔρις δὲ ἀντὶ τοῦ διὰ τὴν ἔριν Ἀτρέως τὴν πρὸς Θυέστην. A. B.I.\nτὸ χρυσόμαλλον: δέον χρυσομάλλου εἰπεῖν πρὸς τὸ ἀρνὸς, χρυσόμαλλον εἶπε πρὸς τὸ τέρας. Gu.\n1000.ἱπποβότα: ἵππους τρέφοντος καὶ ἵπποις ἐπιβαίνοντος. B.M.I.\n1001.ὅθεν ἔρις: ὅθεν, ἤγουν ἀπὸ τῆς ἀρνὸς, ἔρις καὶ φιλονεικία ὑπῆρξεν Ἀτρεῖ καὶ Θυέστῃ. τότε εἰς μονόπωλον ἀῶ, ἤγουν ἐς μίαν ἡμέραν μετέβαλεν ὁ Ζεὺς τὴν πρὸς ἕσπερον κέλευθον τοῦ οὐρανοῦ, προσαρμόσας τὸ πτερωτὸν καὶ ταχὺ ἅρμα τοῦ ἡλίου εἰς ὁδὸν ἄλλην, καὶ μεταβάλλει τὸ δρόμημα τῆς ἑπταπόρου Πλειάδος εἰς ὁδὸν ἄλλην, τουτέστι τὸν ἥλιον καὶ τὰς ἑπτὰ Πλειάδας, ἐξ ἀνατολῶν ἐς δύσιν ἀνατέλλοντας, ἐκ δύσεως εἰς ἀνατολὴν ἀνατεταλκέναι πεποίηκε, δεικνὺς τὴν τῶν γινομένων παρανομίαν τῇ τούτων μετατροπῇ. καὶ ἐκ τῶνδε ἀμείβει καὶ ἐκ διαδοχῆς ἐπιφέρει καὶ τὰ ἐπώνυμα δεῖπνα τοῦ Θυέστου καὶ τὰ λέκτρα τῆς Κρήσσης Ἀερόπης τῆς δολίας ἐν δολίοις γάμοις, ἀμείβει θανάτους θυνάτων, τουτέστιν ἀπὸ τούτων τῶν πραγμάτων καὶ ἀπ’ ἐκείνου τοῦ καιροῦ συμφοραὶ καὶ θάνατοι οὐ λείπουσιν· ὧν αἴτια τό τε φαγεῖν τὸν Θυέστην τοὺς αὐτοῦ παῖδας παρὰ Ἀτρέως σφαγέντας καὶ προτεθέντας εἰς δεῖπνον, καὶ τὸ τὴν Ἀτρέως γυναῖκα Ἀερόπην τῷ Θυέστῃ μοιχεύεσθαι. εἰ μὴ γὰρ ἐκεῖνα συνέβη, οὐδὲ ταῦτ’ ἐγεγόνει. τὰ πανύστατα δὲ τῶν οἴκων ἦλθεν εἰς ἐμὲ καὶ εἰς τὸν ἐμὸν πατέρα σὺν πολυπόνοις ἀνάγκαις, τουτέστι τὰ ὕστερον δυστυχήματα ὁ ἐμὸς πατὴρ καὶ ἐγὼ δεδυστυχήκαμεν. Gu. γρ. τὸ τέτρωρον. M. γρ. τό τε πτερωτόν. B.\n1003.μεθαρμόσασα: μεταστρέψασα. I.\nπροσαρμόσασ’: ἐναλλόξας, μεταβιβάσας. Gu.\n1004.μονόπωλον ἐς ἀῶ: Εὐριπίδης μὲν ἐν ἵππῳ ἐποχεῖσθαι φησὶ τὴν Ἡμέραν, καὶ τοῦτον εἶναι τὸν Πήγασον, ἄλλοι δὲ ἐπὶ δίφρου. ἠὼς δέ ἐστιν ἡ πρὸ τῆς ἀνατολῆς ἡλίου λάμπουσα. ἔνιοι δὲ μονόπωλον οὐχὶ τὴν ἕνα πῶλον ἔχουσάν φασιν, ἀλλ’ ἐν μιᾷ ἡμέρᾳ καὶ μόνῃ, ἵν’ ᾖ ὁ Ἀτρεὺς τοῦτο ἐσχηκὼς κατὰ χάριν Διὸς, διὰ μιᾶς ἡμέρας τότε τὸν ἥλιον ἐκ δύσεως ἀνατεῖλαι καὶ τὰς Πλειάδας. A. B. C.M.I.\nμονόπωλον: διὰ μιᾶς ἡμέρας. I. τουτέστιν ἐν μιᾷ ἡμέρᾳ. M.\nμονόπωλον ἐς ἀῶ: εἰς ἡμέραν ἑνὸς δρόμου ἵππων, τουτέστιν εἰς ἡμέραν μίαν. Gr. ἑνὶ πώλῳ τῷ Πηγάσῳ ἐποχουμένην. ἰστέον ὅτι ὁ Πήγασος πτερωτὸς ἦν κατὰ Λυκόφρονα Ἠὼς μὲν κραιπνοῖς περποτᾶτο Πηγάσου πτεροῖς. ἢ μονόπωλον ἀντὶ τοῦ μίαν ἐκληπτέον, ἵν’ ἡ τὸ μονόπωλον ἀντὶ τοῦ μονόκυκλον. ἢ μονόπωλον λέγει τὴν ἑνὶ πώλῳ ὀχουμένην τῷ Πηγάσῳ. ἐκ δὲ τοῦ εἰπεῖν ἡμέραν μίαν ἐδήλωσεν. ἰστέον δὲ ὅτι καὶ παρά τισιν ἐποχεῖσθαι δίφρῳ αὐτὴν λέγεται. Gu.\n1005.ἑπταπόρου: ἐξ ἑπτὰ γὰρ ἀστέρων ἡ Πλειὰς. B. M.I. ἑπτὰ πορείας ποιούσης· ἑπτὰ γὰρ ἀστέρες εἰσὶν ἡ Πλειάς. Gu.\nδρόμημα: δρόμον. Gr. τὴν πορείαν. Gu.\nδραμήματα: τὸν ἥλιον καὶ τὴν ἑπτάπορον Πλειάδα. M.\n1006.Ζεὺς μεταβάλλει: ἤτοι διὰ τῆς χάριτος ἧς παρέσχεν ὁ Ζεύς (διὰ γὰρ τοῦτον κατέσχεν) ἢ παρὰ τὸ κρατῆσαι τὸν Ἀτρέα, ἢ ἀντὶ τοῦ φόνου τοῦ Μυρτίλου διαδοχαὶ φόνων ἐγίνοντο. A.M. Ἄλλως.\nΖεὺς μεταβάλλει: ἤτοι διὰ τῆς χάριτος ἣν παρέσχεν ὁ Ζεύς. A.\nμεταβάλλει: ἀντὶ τοῦ μετέβαλλεν. B.I.\n1007.τῶνδέ τ’ ἀμείβει: ἀπὸ τούτων, ὅ ἐστιν ἑξῆς δὲ τούτων, ἀπὸ τοῦ Ἀτρέως καὶ τοῦ Θυέστου, κατὰ διαδοχὴν θανάτους ἀλλεπαλλήλους ἐπήγαγεν ὁ Μαιάδος τόκος, καὶ τὰ δεῖπνα τῶν τέκνων τοῦ Θυέστου. ἐπώνυμα δὲ αὐτὰ εἶπεν, παρετυμολογῶν τὸν Θυέστην παρὰ τὴν θύσιν τῶν τέκνων αὐτοῦ. Ἄλλως. ἀμοιβαδὶς κατὰ διαδοχὴν θανάτων ἐπήγαγε τῷ γένει ὁ Ζεὺς ἀντὶ τῆς χάριτος ἧς παρέσχεν ὁ Ζεὺς, ἢ μᾶλλον ὁ Ἑρμῆς. ἢ οὕτως. ἀντὶ τοῦ φόνου τοῦ Μυρτίλου διαδοχαὶ φόνων ἐγένοντο. A. B. M.I.\n1008.Θυέστου: τὰ γὰρ παιδία αὐτοῦ ὁ Θυέστης ἔφαγε. B.\n1009.λέκτρα τε Κρήσσας: ἀνέστρεψε τὴν τάξιν τῆς ἱστορίας. B.M.I.\n1011.τὰ πανύστατα: τὰ ἔσχατα δὲ κακὰ εἰς ἐμὲ καὶ τὸν ἐμὸν πατέρα ἦλθεν ἐν ταῖς πολυπόνοις ἀνάγκαις τῶν δόμων. Gr. Fl. 6. 9. 17. 21. 56. 76.\nτὰ πανύστατα: λείπει τὸ κακά. B.I.\nτὰ πανύστατα: ὕστερα δυστυχήματα, ἔσχατα κακά. Gu.\n1012.πολυπόνοις ἀνάγκαις: λείπει ἡ σύν, σὺν πολυπόνοις, ἀνάγκαις. B.M.I. καὶ πολλὴν λύπην ἐχούσαις. Fl. 59.\nἀνάγκαις: καὶ βίαις καὶ εὐναστείαις (sic) τῶν κακῶν. Fl. 59.\nκαὶ μήν: καὶ μὴν ὁ σὸς ἀδελφὸς οὗτος ἔρχεται κατακριθεὶς τῇ ψήφῳ τοῦ θανάτου, τουτέστι καταδικασθεὶς ἀποθανεῖν, ὁ πιστότατός τε πάντων Πυλάδης, ἔρχεται δηλονότι, λέγω ὁ ἰσάδελφος ἀνὴρ, κυβερνῶν τὸ νενοσηκὸς σῶμα τοῦ Ὀρέστου, παράσειρος καὶ συνεζευγμένος ἐν ποδὶ κηδοσύνῳ, ἤτοι ἐν πορείᾳ κηδεμονικῇ. I.\nἕρπει: ἀντὶ τοῦ ἔρχεται. Gr. τουτέστι μετά τινος κακοπαθείας βαδίζει. B.M. Gu. I.\nκατακυρωθείς: κατακριθείς. B.M. Gr. I.\n1016.ἰθύνων: κυβερνῶν τὸ νενοσηκὸς σῶμα τοῦ Ὀρέστου πορείᾳ κηδεμονικῇ, ἤγουν κατὰ πορείαν κηδεμονικὴν παρασυνεζευγμένος. Gr. I.\nκῶλον: τὸν πόδα, ἀπὸ μέρους τὸ πᾶν, ἤγουν τὸ σῶμα. Gu. Fl. 6. τὰ τῶν ποδῶν ἄρθρα. Fl. 33.\n1017.ποδὶ κηδοσύνῳ παράσειρος: τῷ ποδὶ τῷ συγγενικῷ παράσειρος καὶ συνεζευγμένος, τουτέστι πορευόμενος μετὰ κηδεμονίας. A.M. τῇ κηδοσύνῃ συνεζευγμένος, καὶ τὸ νοσερὸν κῶλον τοῦ Ὀρέστου ἰθύνων. κῶλα δὲ κυρίως λέγει τὰς ἁρμονίας τῶν μελῶν. B.I.\nκηδοσύνῳ: φροντιστικῷ, συγγενικῷ. Gu.\nπαράσειρος: συνδεδεμένος, μετ’ αὐτοῦ πορευόμενος. παράσειρος κυρίως ὁ ὀπίσω τοῦ ἅρματος ἑπόμενος ἵππος. Gu.\n1018.οἴ ’γώ: ἰαμβικοί. Gu. φεῦ, ἀθλία εἰμὶ ἐγώ· ὁρῶσα γάρ σε, ὦ ἀδελφὲ, πρὸ τοῦ τύμβου, ἤτοι ἔμπροσθεν τοῦ τύμβου, ἢ πρὸ τοῦ τύμβου, ἀντὶ τοῦ πρὸ τοῦ τυχεῖν σε τάφον, καὶ πρότερον τῆς νερτέρου πυρᾶς, ἤτοι τῆς πρὸς τοὺς νερτέρους πεμπούσης πυρκαϊᾶς, ἀναστένω. οἴ ἐγὼ λίαν πάλιν, λίαν ἐξέπεσον τῶν φρενῶν, ἰδοῦσα τοῖς ὄμμασι σὲ θέαν τελευταίαν. I.\nπρὸ τύμβου: τουτέστι πρὸ τοῦ τυχεῖν σε τάφου βλέπουσά σε οὕτως ἀθλίως ἔχοντα καὶ μέλλοντα θανεῖσθαι στένω. ἢ τὸ πρὸ τύμβου ἀντὶ τοῦ ἔμπροσθεν καὶ ἐγγὺς τοῦ τύμβου. Gu.\nοἴ ’γώ: πρὸ τύμβου γὰρ ὁρῶ σε πλησιάζοντα καὶ ἐγγὺς ὄντα τῷ τάφῳ ἢ τῷ θανάτῳ. ὁρᾷ δὲ τὸν Ὀρέστην πλησίον τοῦ τάφου τοῦ πατρὸς καὶ θρηνεῖ τὸ καὶ κατ’ αὐτὸν ὅσον οὐδέπω ἐκεῖ καθήσεται. A.M. πλησιάζοντα καὶ ἐγγὺς ὄντα τοῦ τάφου καὶ τοῦ θανάτου ὁρῶσα στενάζω. ἢ οὕτως, πρὶν ἐν τῷ τάφῳ καὶ ἐν τῇ πυρᾷ σε θεάσομαι, θρηνῶ. B.I.\n1019.πάροιθε: ἀπὸ κοινοῦ τὸ ὁρῶσα. B. M.\n1020.οἴ ’γὼ μάλ’ αὖθις: φεῦ μοι καὶ πάλιν ἐμοὶ τῇ ἀθλίᾳ. B. M.I. γρ. καὶ ὡς ἰδοῦσά σ’ ὄμμασι. B.M.\n1021.πανυστάτην πρόσοψιν: ἐσχάτην θέαν. Gr. I. οὐ γὰρ ᾤετο αὐτὸν αὖθις θεάσασθαι. Gu. λέγεται δὲ ἐνταῦθα ἐπὶ τῆς ἐνεργείας τῆς ὄψεως. Gr. I.\n1022.οὐ σῖγ’ ἀφεῖσα: οὐ μετὰ σιγῆς καταλείψασα τοὺς γυναικείους λόγους ὑπομενεῖς τὰ κυρωθέντα; ἐλεεινὰ μὲν ταῦτα, ἀλλ’ ὅμως ἀνάγκη ἐστὶν ἡμᾶς ὑπομένειν τὰς παρούσας δυστυχίας. I.\nγυναικείους λόγους: γρ. γόους. M.\n1023.τὰ κρανθέντα: τὰ κυρωθέντα. Gr. τὰ ψηφισθέντα, τὰ τελειωθέντα. Gu.\nὅμως: λείπει τὸ δεῖ φέρειν. τινὲς δὲ γράφουσιν οἰκτρὰ μὲν, ἀλλ’ ὅμως φέρε. M.\n1024.τὰς παρεστώσας: τὰς ἐνισταμένας ἡμῖν. Gu.\n1025.καὶ πῶς: καὶ πῶς σιωπήσω, ἐπεὶ οὐκέτι μέτεστιν ἡμῖν τοῖς ἀθλιοις βλέπειν τόδε τὸ φῶς τοῦ ἡλίου, ἐπεὶ τὸ φῶς τοῦ ἡλίου ὁρᾶν οὐ μέτεστιν ἡμῖν τοῖς ταλαιπώροις. I.\n1027. 1028.σὺ μή μ’ ἀπόκτεινε: αὐτάρκης ὁ ὑπὸ τῆς Ἀργείας χειρὸς θάνατος. B.M.I. διὰ τῶν λόγων σου. Gu.\nἅλις: ἀρκούντως. Gr. Fl. 6. 9. 17. 56. 59.\nὑπ’ Ἀργείας χερός: ὑπὸ τῆς τῶν Ἀργείων δυναστείας. Gr. Florr. iidem.\n1028.τὰ παρόντα: τὰς παρούσας λύπας. Gr. ἤγουν τὸ κλάειν καὶ θορυβεῖν. Gu. Florr. iidem.\n1029.ὦ μέλεος: ὦ τλήμων Ὀρέστα ἕνεκα τῆς σῆς ἡλικίας τῆς δυστυχοῦς, καὶ χάριν τοῦ ἀώρου καὶ ἀκαίρου θανάτου. I. γρ. ὦ τλῆμον. Gr.\nκαὶ πότμου: καὶ τῆς δυστυχίας. Gr. καὶ τῆς τύχης, ἤγουν τοῦ συμβάματος. Gu. Fl. 6. 9. 17. 56. 59.\n1030.ἀώρου: τοῦ ἔξω τοῦ ἁρμοδίου καιροῦ. Gr. Fl. 6. 9. 17. 25. 59. 76.\nζῆν ἐχρῆν σε: τότε ἐχρῆν σε ζῆν, ὅτε οὐδαμῶς εἶ ὃ νομίζει ἐξ ἀνάγκης γενήσεσθαι, τοῦτ’ ἤδη καὶ μήπω γενόμενον ὡς ἤδη γεγονὸς ἀποφαίνεται. Gr. I. νῦν ὅτε ἀνὴρ γέγονας καὶ ἀκμάζεις καὶ ὤφειλες ζῆν, ἀπόλλυσαι κατακριθείς. A. C. M. νῦν σε, φησὶν, ἐχρῆν ζῆν, ὅτε οὐκέτι σε ζῆν συγχωροῦσιν οἱ Ἕλληνες. A.B. C.M.\n1031.μὴ πρὸς θεῶν: μὴ ἐνυβρίσῃς σὺ τῷ Ἀγαμέμνονος γόνῳ. M.\nπεριβάλῃς: ἐμβάλῃς. Gu. Fl. 6. περιάψῃς. Fl. 33.\nἀνανδρίαν: δειλίαν. Gr. Fl. 6. 9. 17. 33. 56. 59. 76.\n1032.εἰς δάκρυα: θηλύνουσι γὰρ ταῦτα. Gu.\nπορθμεύουσα: τουτέστι διὰ τὴν ὑπόμνησιν τῶν κακῶν εἰσάγουσά με εἰς δάκρυα. A. B.M. I. φέρουσα, διαβιβάζουσα. Gu. μετακομίζουσα. Gr. Fl. 6. 9. 17. 21. 25. 34. 56. 59. 76. παράγουσα. Fl. 33.\n1033.κακά: τὴν ἀπώλειαν. Gr. Fl. 6. 17. 59. 76.\n1034.πᾶσιν γὰρ οἰκτρόν: οὐκ ἐκράτησε τοῦ διανοήματος· θέλει γὰρ εἰπεῖν ὅτι πᾶς ἀποθνήσκων οἰκτίζεται τὴν ἰδίαν ψυχήν. A.B. M.I. ἐλεούμενον πρᾶγμα (ἐλέους ἄξιον add. Gu.) ἡ φιλουμένη ζωή. Gr. Fl. 6. 9. 17. 21. 56. 76.\n1035.κύριον: κεκυρωμένον. Gr. I.\nδεῖ δ’ ἢ βρόχους: χρεὼν δ’ ἐστὶν ἢ σχοινία καὶ ἀγχόνην ἀνάπτειν καὶ κρεμᾶν μετέωρον, ἢ ξίφος ἀκονᾶν χερὶ, ἤγουν διὰ χειρός. I.\nθίγειν: ψαύειν, λαμβάνειν. Gu. θήγειν ἀκονᾶν διὰ τοῦ η, ψαύειν δὲ διὰ τοῦ ι. Fl. 6. ἀκονᾶν. Gr.\n1037.σύ νύν μ’, ἀδελφέ: σύ μου. φησὶν, αὐτόχειρ γενοῦ, ἵνα μή τίς με τῶν ἐχθρῶν ἀνελὼν ὕβριν ταύτην προστρίψῃ καὶ ἐπιτωθάσῃ σε τὸν Ἀγαμέμνονος γόνον· ἢ οὕτως, ἵνα μή τις ἐνυβρίσῃ σε τὸν Ἀγαμέμνονος γόνον. γράφεται καὶ δόμον· οὕτω γὰρ καὶ Καλλίστρατός φησιν Ἀριστοφάνη γράφειν. A. B.M.I. Ἄλλως. μὴ ἐνυβρίσῃς σὺ τὸν Ἀγαμέμνονος γόνον. B.I.\n1038.ὕβρισμα θέμενος: ἵνα μή τις ἐνυβρίσῃ σε τὸν Ἀγαμέμνονος γόνον. A.C. ὑβρίσας. Gu. Fl. 6. 9. 17. 21. 56. 59. 76. ἀτιμήσας. Fl. 6. ἀτιμίαν. Gu.\nθέμενος: ποιούμενος. Fl. 6.\nγόνον: σπέρμα. Gr. Fl. 6. 9. 17. 21. 56. 59. 76. τὴν γένναν, ἤγουν ἐμέ. Gu.\n1039.ἅλις τὸ μητρός: ἀρκούντως ἔχει ὁ φόνος τῆς μητρὸς, ὃν ἐφονεύθη δηλονότι ὑπ’ ἐμοῦ. ἀλλὰ αὐτοχειρὶ θνῆσκε, ἢ ὅτῳ τρόπῳ βούλει. Gr. I.\nἅλις τὸ μητρὸς αἷμ’ ἔχω: τὸ ἔχω μετὰ ἐπιρρήματος συγκείμενον, εἰ μὲν γενικῇ συντάσσεται, τὸ ἐπίρρημα ἔχει τὴν δύναμιν, οἷον οὕτως ἔχω γνώμης, καὶ καλῶς ἔχω τῶν πραγμάτων. εἰ δὲ αἰτιατικῇ, τὸ ἔχω, οἷον ἅλις τὸ μητρὸς αἷμ’ ἔχω, καὶ εἰ μὲν οὕτως εἶχον, ὦ ἄνδρες Ῥόδιοι, τὸ σῶμα. Gu.\n1040.αὐτόχειρι: αὐτοχείρως εἰπεῖν ἔμελλε, πρὸς δὲ τὸ τρόπῳ ἐξήνεγκεν, ὥσπερ ἐποίησε καὶ τὸ κρεμαστούς (v. 1036.)· κρεμαστῶς γὰρ κἀκεῖ ὤφειλεν εἰπεῖν. Gu.\n1041.ἔσται τάδε: γενήσεται ταῦτα. οὐκ ἐπὶ πολὺν χρόνον τῆς σῆς σφαγῆς ἀπολειφθήσομαι. B.I. Ἄλλως. τουτέστιν οὐκ ἀπολειφθήσομαι τοῦ σοῦ θανάτου, ὡς μετὰ σὲ τεθνηκέναι, ἀλλ’ ἅμα σοὶ τοῦ παρόντος οἰχήσομαι βίου. Gu. I.\nοὐδὲν σοῦ ξίφους λελείψομαι: οὐδαμῶς τοῦ σοῦ ξίφους δεήσομαι. Gr. Fl. 6. 9. 17. 21. 56. 59. 76. οὐκ ἀποστήσομαι τοῦ σοῦ ξίφους, ἀλλ’ αὐτόθεν ἐμαυτὴν κἀγὼ διαχειρίσομαι. A. C. Fl. 10. 33. ἀντὶ τοῦ οὐ μετὰ πολὺν χρόνον τῆς σῆς σφαγῆς. M.\n1042.ἀμφιθεῖναι: περιθεῖναι. Gr. Fl. 6. 9. 17. 21. 56. 59. 76. περιβαλεῖν. Gu. περιπλακῆναι. Fl. 33.\n1043.τέρπου: τέρπου τέρψιν ματαίας ὠφελείας, εἰ τὸ περιβαλεῖν χέρα τοῖς πέλας βεβηκόσι θανάτου ὑπάρχει τέρψεως ποιητικόν (τέρψεως παρεκτικόν. Gr. Fl. 6. 9. 21. 56. 59.). I.\nεἰ τερπνὸν τόδε: εἰ ὅλως ἔστι τέρψις τοῖς πέλας θανάτου βεβῶσι. B.C.M.I.\n1044.βεβῶσιν: πλήσιον βεβηκόσιν, ἐλθοῦσιν, ἑστῶσιν. Gu.\n1045.ὦ φίλτατ’: ἀντὶ τοῦ διὰ στοργῆς καὶ φιλίας ἔχων τὴν ἐμὴν ψυχὴν καὶ τὸ ἐμὸν ὄνομα. ποῖον ὄνομα; τὸ καὶ αὐτὸν καλεῖσθαι ἀδελφὸν (ὅ ἐστι καλούμενος ἀδελφός)· ὁ γὰρ ἀδελφοῦ ἔχων ὄνομα ἀδελφὸς ἂν καλοῖτο. A.B.M. ὦ ὁ ἔχων ὄνομα τῆς σῆς ἀδελφῆς, ἤγουν τὸ τοῦ ἀδελφοῦ, ποθεινὸν, ἐμοὶ δηλονότι, καὶ ἥδιστον, καὶ ψυχὴν μίαν, ἤγουν τὴν αὐτὴν αὐτῇ δηλονότι, τουτέστι τῇ ψυχῇ αὐτῆς. Gr. Cant. Fl. 21. ἀδελφῆς δ’ ὄνομα ἔχειν ἔφη τὸν Ὀρέστην, ἤγουν αὐτὸ τὸ εἶναι ἀδελφὸν αὐτῆς· ἡ γὰρ τῆς ἀδελφότητος κλῆσις πρὸς ἀλλήλους ἀντιστρέφει. Fl. 21.\n1046.τῆς σῆς ἀδελφῆς: ἐπεὶ καὶ αὐτὸς ἀδελφὸς αὐτῆς καλεῖται. M. τὸ τῆς σῆς ἀδελφῆς πρὸς τὸ ποθεινόν ἐστιν, οὐ πρὸς τὸ ὄνομα· οὐ γὰρ μόνον ποθεινός εἰμι τούτῳ λέγομεν, ἀλλὰ καὶ ποθεινός εἰμι τούτου, οὕτω· ὦ Ὀρέστα, ὁ ἔχων ὄνομα ποθεινὸν τῆς σῆς ἀδελφῆς, ἤγουν ὁ ποθούμενος ὑπ’ αὐτῆς. ἐρεῖ δὲ καὶ προϊὼν ὅμοιον, ὦ ποθεινὸν ὄνομ’ ὁμιλίας ἐμῆς. ἢ τὸ ὄνομα πρὸς τὴν Ἠλέκτραν νοητέον. Gu.\n1047.ἔκ τοί με τήξεις: ἐκτήξεις με ὑπὸ τῶν σῶν δακρύων· καὶ αὐτὸς περιβαλεῖν σε βούλομαι. διὰ τί γὰρ ἀποτουνῦν αἰδοῦμαι τάλας; ὦ στέρνα ἀδελφῆς, ὦ σὺ ἣν προσφιλῶς προσπτύσσομαι ἐγὼ, τάδε τὰ προσφθέγματα πάρεισι τοῖς ταλαιπώροις ἀντὶ παίδων καὶ λέχους γαμικοῦ. Cant.\nἔκ τοί με τήξεις: ἐκτήξεις. Gr. ἐξ ὧν λέγεις. Fl. 6. δαμάσεις καὶ καταβαλεῖς εἰς δειλίαν. Gu.\nἀμείψασθαι: οἷον καὶ αὐτὸς περιβαλεῖν σε βούλομαι. B. M. Gu. I. ἀντιδεξιώσασθαι. Gu. Fl. 6.\n1048.φιλότητι χειρῶν: ἁφῇ φιλικῇ χειρῶν. Fl. 6. 9. 17. 27. 34. 76.\nτί γὰρ ἔτ’ αἰδοῦμαι: οὐ γὰρ ἔστιν αἰδεῖσθαι τοῖς εἰς θάνατον ἐρχομένοις. Gu. Cant.\n1049.πρόσπτυγμα: περίπλεγμα, φίλημα. Gu. φίλημα, περιπλοκή. Fl. 6.\n1050.γαμηλίου: γαμικοῦ. Gr. I.\n1051.ἀμφί: ἀντὶ τοῦ ἐπί. καὶ χωρὶς δὲ αὐτῆς ὁ λόγος σώζεται. Gr. Fl. 6. 9. 17. 21. 56. 59. 76.\n1052.ταυτόν: τὸ αὐτὸ, ἤγουν ἕν. Gr. Florr. iidem et 25.\nεἰ θέμις: εἰ δυνατόν. Gr.\n1053.κέδρου τεχνάσματα: τουτέστι κέδρινον κατασκεύασμα. Gu. τὰ ἐκ κέδρου κατασκευάσματα. I. ἐκ γὰρ κεδρίνου ξύλου εἰώθασι τὰς θήκας κατασκευάζειν. A. B. C. M. Gu. I. λέγει δὲ ἡ Ἠλέκτρα, πῶς ἂν ἡμᾶς τὸ αὐτὸ ξίφος φονεύσειε καὶ ἀμφοτέρους ἓν μνῆμα δέξαιτο; καὶ τὸ μὲν ἄμφω φονευθῆναι ὑφ’ ἑνὸς ξίφους δυνατόν· σφαγέντος γὰρ πρῶτον τοῦ Ὀρέστου, ἔλαβεν ἂν Ἠλέκτρα τὸ ξίφος καὶ ἑαυτὴν διεχρήσατο· τὸ δὲ μετασχεῖν ἑνὸς τάφου, ἄπορον ἦν τοῦτο· ζῶντος γὰρ ἐδεῖτο τὸ ἔργον. ὅτι δὲ τοῦτο οὕτως ἔχει ἐδήλωσεν Ὀρέστης πρὸς ἓν μόνον ἀποκρινάμενος τὸ περὶ τοῦ τάφου· ὁρᾷς δὲ δὴ φίλων ὡς ἐσπανίσμεθ’, ὥστε κοινωνεῖν τάφου. Gu. Bar.\n1054.ἥδιστ’ ἄν: εὐφραντικώτατα εἴη ἂν ταῦτα, εἰ οὕτω γένοιτο. ὁρᾷς δὲ δὴ νῦν ὅτι ἐστερήμεθα φίλων, ὥστε κοινωνεῖν ἡμᾶς, ἀλλήλοις δηλονότι, τοῦ τάφου. I.\n1055.ἐσπανίσμεθ’: ἐστερήμεθα. Gr. I. διὰ τὸ μηκέτι φίλους ἔχειν. B.M.\n1056.οὐδ’ εἶφ’ ὑπὲρ σοῦ: οὐδὲ ὑπὲρ σοῦ εἶπε, μὴ θανεῖν σε σπουδάζων Μενέλαος ὁ κακότροπος, ὁ τὸν ἐμὸν πατέρα ἐγκαταλίπων; Gr. Bar.\nὁ προδότης: προδότην καλεῖ ἡ Ἠλέκτρα Μενέλαον τοῦ πατρὸς αὐτῆς ὡς αἴτιον Ἀγαμέμνονι τῶν συμβάντων αὐτῷ κακῶν· εἰ μὴ γὰρ δι’ ἐκεῖνον εἰς Τροίαν ἀπέπλει, οὐκ ἂν οἴκοι τοιαῦτα ἐγεγόνει κακὰ, καὶ αὐτὸς ἐπανελθὼν ἀθλίως πεφόνευται. ἢ προδότην λέγει ὡς προδεδωκότα τὴν ἐξ Ἀγαμέμνονος γενομένην αὐτῷ χάριν, ἐπειδὴ τοῖς αὐτοῦ παισὶ κινδυνεύουσιν οὐκ ἐβοήθησεν. Gu. Bar.\n1058.οὐδ’ ὄμμ’ ἔδειξεν: ἤγουν οὐδὲ διάθεσιν ἔδειξε καὶ γνώμην, ὅπερ ἐστὶν ὀλίγον πρὸς τὸ διεγερθῆναι καὶ ἀντιτάξασθαι τοῖς ἐχθροῖς. Gr. I.\nἐπὶ σκήπτροις: ἐπὶ τῇ ἡμετέρᾳ βασιλείᾳ. Gu. ἀλλ’ ἐπὶ τοῖς σκήπτροις ἔχων τὴν ἐλπίδα, ἤγουν ἐπὶ τῇ βασιλεία, τοῦ Ἄργους δηλονότι, ἣν ἤλπιζε κατέχειν ἀποθανόντος τοῦ Ὀρέστου, ηὐλαβεῖτο σώζειν τοὺς φίλους. Gr. I. ἀλλ’ ἄγε, σκεψώμεθα ὅπως, ἀντὶ τοῦ πῶς, δράσαντες γενναῖα καὶ ἀξιώτατα τοῦ Ἀγαμέμνονος καταθανούμεθα. ἤγουν ἀποθανούμεθα. Gr. I.\nοὐδ’ ὄμμ’ ἔδειξεν: ἀντὶ τοῦ οὐδὲ ἐφάνη ἐν τῇ ἐκκλησίᾳ. B. C.M. Gu.\n1059.μὴ σώζειν φίλους: τὸ μή περιττεύει, ὅτι ηὐλαβεῖτο καὶ παρῃτεῖτο ἀντειπεῖν μὴ σώζειν τοὺς φίλους· οἱ γὰρ γνήσιοι φίλοι καὶ πρὸς τὸ πλῆθος οὐ παραιτοῦνται κινδυνεύειν. ἢ τὸ πλῆθος ηὐλαβεῖτο πρὸς τὸ μὴ σώζειν τοὺς φίλους, ἢ εἰπεῖν ηὐλαβεῖτο. A.B. C. M.I. τοῦ μή καὶ παρόντος καὶ ἀπόντος ὁ λόγος ὁμοίως σώζεται. Gr. Fl. 6. 9. 17. 21. 56. 59. 76.\n1061.ἀξιώτατα: γρ. δεξιώτατα. M.\n1062.κἀγὼ μὲν εὐγένειαν: ἤγουν τοῖς πολίταις ἀποδείξω τὴν εὐγένειαν. I. μεγαλοψυχίαν. Fl. 6. τὸ εὐτόλμως ἀποθανεῖν. Fl. 33.\nπόλει: γρ. πατρός. M.\n1064.ὅμοια πράσσειν: ποιεῖν. Gr. τουτέστιν αὐτόχειρα σφαγῆναι. Gu.\nτολμήμασιν: βουλεύμασιν. Gu. ἔργοις. Fl. 6.\n1065.βραβεύς: οἰκονόμος, διοικητής. B. ἀντὶ τοῦ ἔφορος καὶ προνοητής. A. rec. ἐπιστάτης. Gr. κυρίως ὁ ἀγωνοθέτης λέγεται βραβεύς. Gr. οἰκονόμος ἐκ τοῦ διδόναι ἡμῖν ξίφη. Gu.\n1066.κατθανόντων: ἡμῶν δηλονότι. Gr. Fll.\nεὖ περίστειλον: κατὰ κόσμον τάξον καλῶς. Gr. Fl. 6. 9. 17. 21. 59. 76. οἰκονόμησον, κόσμησον. Gu. παραγγέλλει γὰρ ἀποθανόντων περιστεῖλαι καὶ κηδεῦσαι τὸ ἑαυτῶν σῶμα σεμνῶς. A. Fl. 33.\nδέμας: τὰ σώματα. Gr. Fl. 6. 9. 17. 21. 56. 59. 76.\n1067.θάψον τε: οὗτος ὁ στίχος ἐν ἀντιγράφοις οὐχ εὑρίσκεται. Gu.\nκοινῇ: ὁμοῦ. Fl. 6.\n1069.ἐπίσχες: καρτέρησον. Gu. I. σαυτὸν δηλονότι, ἤγουν καρτέρησον. Gr.\nἐπίσχες: ἐπίσχες· οὔτοι τὸ ταχὺ τὴν δίκην ἔχει.Gu.\nμομφὴν ἔχω: ἀντὶ τοῦ μέμφομαί σοι, εἰ ζῆν μ’ ἐθέλειν, σοῦ ἀποθανόντος, ἤλπισας. I.\n1070.ἤλπισας: ὑπέλαβες. Gr. Fl. 6. 9. 17. 21. 56. 59. 76.\n1071.τί γάρ: τί γὰρ ἁρμόζει ἀποθανεῖν σε μετ’ ἐμοῦ; I.\n1072.ἤρου: ἠρώτησάς με εἰ προσήκει με ἀποθανεῖν μετὰ σοῦ. κἀγώ σε ἀντερωτήσω, τί δὲ προσήκει με ζῆν τῆς σῆς φιλίας καὶ ἑταιρείας χωρίς; B.I. ἠρώτησας. κατὰ τί δὲ ἁρμόζει ζῆν με. Gr.\nἑταιρίας: ἑταιρία ἡ φιλία ῑ, ἑταιρεία δὲ τὸ ἀξίωμα δίφθογγον, ἀφ’ οὗ ἑταιρειάρχης. Gu.\n1073.οὐκ ἔκτανες: οὐκ ἐφόνευσας τὴν σὴν μητέρα, καθάπερ ἐγώ. B.I.\n1074.σὺν σοί γε: ἐφόνευσα τὴν μητέρα σου, καὶ τὰ αὐτὰ σοὶ πρέπει πάσχειν με. Gr. Cant. Fl. 6.\nταῦτα: ἃ μέλλεις παθεῖν. Gu. Fl. 6.\nσὺν σοί γε: οὐ πρὸς τὸ ῥηθὲν ἀπεκρίνατο Πυλάδης ὑπὸ Ὀρέστου· θέλει γὰρ λέγειν ὅτι συνησέβησά σοι. ἰδίως δὲ ταῦτα ὁ Εὐριπίδης, τοῦ Πυλάδου ἔμπροσθεν εἰρηκότος ὅτι ἐκβέβληται ὑπὸ τοῦ πατρὸς, εἰ μὴ ἄρα αἰνίττεται ὡς μετὰ θάνατον τοῦ πατρὸς δυνήσεται κατελθεῖν. A.B. M.I.\n1075.ἀπόδος: σεαυτὸν ἄπαγε πρὸς τὸν πατέρα σου σῶον. B.I. ἀντὶ τοῦ σεαυτὸν σῶζε τῷ πατρί· οὐ γὰρ οὕτως ἔχεις τύχης ὡς ἐγώ· σοὶ γὰρ ἔξεστιν εἰς τὴν πατρίδα ἐπανελθεῖν. B.M.I.\n1078.τῆς δ’ ἐσφάλης: τῆσδε τῆς Ἠλέκτρας ἀπέτυχες, ἥν σοι ἠγγυησάμην τὴν σὴν φιλίαν τιμῶν. σὺ δὲ ἄλλο γύναιον λαβὼν τεκνοποίησον· ἐμοὶ γὰρ πρὸς σὲ συγγένεια οὐκέτι γενήσεται. I.\nδυσπότμου: δυστυχοῦς. Gr. Fl. 6. 9. 17. 21. 56. 59. 76.\nἐσφάλης: ἠστόχησας, ἀπέτυχες. B. Fl. 6. ἠστόχησας. Gr. Florr. iidem et 25. ἀπέτυχες. Gu.\n1079.κατηγγύησ’: ἐμνήστευσα. Gr. Florr. iidem et 34. ὑπεσχόμην. Gu. διὰ τῆς ἀδελφῆς αὐτοῦ τοῦτο λέγει, ὅτι ὑπέσχητο τῷ Πυλάδῃ τὴν ἀδελφὴν αὐτοῦ εἰς γάμον δοῦναι. C.\n1080.ἄλλο λέκτρον: ἀντὶ τοῦ ἄλλην γυναῖκα. Gr. Florr.\n1081.κῆδος: ἤγουν ἡ διὰ τοῦ γάμου συγγένεια ἡμῶν. Gr. Florr. iidem. τὸ διὰ τοῦ γάμου· μὴ γαμηθείσης γὰρ αὐτῆς οὐκ ἔμελλε κῆδος εἶναι. A.B.M. Fl. 33.\n1082.―1084.ἀλλ’ ὦ ποθεινόν: ἤγουν ὦ ποθεινὴ ὁμιλία ἐμὴ, τουτέστι σὺ, ᾧ ποθεινῶς ὡμίλουν ἐγώ. σύνηθες δὲ τοῦτο, τὸ τιθέναι ἀντὶ τῶν προσώπων τὰ πράγματα ὧν ἐστιν αἴτια τὰ πρόσωπα, οἷον ὦ ἀνάπαυσις ἐμή, καὶ ὦ ἄλγος ἐμόν, ἀντὶ τοῦ σὺ ἐφ’ ᾧ ἀναπαύομαι ἐγὼ, καὶ σὺ ὃς ἄλγος ἐμοὶ προξενεῖς. Gr. I. ἀλλ’ ὦ ποθεινὴ ὁμιλία ἐμὴ, χαῖρε· οὐ γὰρ ἡμῖν ἐστι τὸ χαίρειν, σοὶ δὲ ἐστὶ, ζῶντι δηλονότι· οἱ γὰρ μέλλοντες τεθνήξεσθαι εὐφροσυνῶν στερούμεθα. Cant.\nὦ ποθεινὸν ὄνομ’: ἤγουν ᾧ ὁμιλεῖν καὶ συνεῖναι ποθῶ, ἤγουν Πυλάδη. Gu. ὅτι ὁμιλίας τῆς φιλίας φησί. σημειωτέον δὲ πρὸς τὸ ἐν Φοινίσσαις ὁμιλία χθονός. A.B.C. M.I.\n1083.ἔστι τοῦτο: τὸ χαίρειν. C. Gr. I.\n1084.οἱ γὰρ θανόντες: δέον οὕτως εἰπεῖν, οἱ γὰρ θανόντες χαρμάτων τητῶνται, τητώμεθα εἶπεν, ἐπειδὴ καὶ αὐτὸς μετὰ τῶν θανόντων ὅσον οὔπω ἔσεσθαι ἔμελλεν. Gu. I.\nτητώμεθα: στερούμεθα. Gr. I.\n1085.ἦ πολύ: ὄντως μακρὰν ἀπέχεις τοῦ ἐμοῦ σκοποῦ. I. ὄντως ἐνδεὴς εἶ τῶν ἐμῶν βουλευμάτων, τουτέστιν ἀγνοεῖς τὰ ἐμὰ βουλεύματα. Gr. Cant. ἀπελείφθης, ἀπέστης, ἤγουν οὐ συνῆκας τὰ ἐμὰ βουλεύματα. Gu.\n1086.μήθ’ αἷμά μου: ὅ ἐστιν, ἀποθανὼν μὴ ἑνωθείην τοῖς στοιχείοις ἐξ ὧν εἰμι, ἀλλὰ πλανῴμην εἰκῆ, ὑπ’ οὐδενὸς τῶν στοιχείων λαμβανόμενος. Ἄλλως. μήτε τὸ σῶμά μου, φησὶν, ἀποθανόντος ἡ γῆ παραδέξαιτο, μήτε εἰς αἰθέρα ἡ ἐμὴ ψυχὴ χωροίη, εἴ σε προδοίην τανῦν, τουτέστι μὴ ἑνωθείην τοῖς στοιχείοις τελευτήσας· οἱ γὰρ ἀποθνήσκοντες κατ’ αὐτοὺς εἰς τὰ στοιχεῖα ἀναλύονται ἐξ ὧν εἰσί. A. B.M. I. ἤγουν εἴθε μὴ προσδέξαιτό με τὰ στοιχεῖα ἀποθανόντα, ὡς βδελυρὸν δηλονότι καὶ ἀποτρόπαιον, εἰ σὲ ἐγὼ ποτὲ ἐγκαταλιπὼν, ἐλευθερώσας τὸ ἐμὸν, μέρος δηλονότι, ἤγουν ἐμαυτὸν ἄφετον ποιήσας, ἀπολίποιμί σε. Gr. I.\n1089.καὶ ξυγκατέκτανον: καὶ γὰρ συνεφόνευσά σοι τὴν μητέρα, καὶ οὐκ ἀπαρνήσομαι, καὶ πάντα συνεβούλευσα ὧν ἕνεκα σὺ δίδως τιμωρίας. πρέπον οὖν ἐμοὶ σὺν σοὶ θανεῖν καὶ τῇδε· ἐμὴν γὰρ αὐτὴν κρίνω γυναῖκα, ἧστινος τὴν κοίτην ἐπῄνεσα. I.\n1092.ἐπῄνεσα: συνεπῄνεσα. Gr. Bar. ἀπεδεξάμην, ἠγάπησα. Gu. συγκατέθην. Fl. 6. 33.\n1093.―1096.τί γὰρ ἐρῶ καλόν ποτε: τί γὰρ ἔχω, φησὶν, ἀπολογήσασθαι εἰς τὴν πατρίδα ἐπανελθὼν, εἰ προδοίην σε δυστυχοῦντα, τότε φίλος ὢν, ὅτε εὐτύχεις. A. B.M.I.\nτί γὰρ ἐρῶ: ἤγουν τίνα εὐπρόσωπον ἀπολογίαν δώσω. Gr. Fl. 6. 9. 17. 21. 34. 59. 76. ἡ κατασκευὴ τὸ τί γὰρ ἐρῶ πρὸς τὸ ἀπολίποιμί σε. Gu.\n1094.γῆν Δελφίδ’ ἐλθών: Ὕαμος ὁ Λυκώρου μετὰ τὸν κατακλυσμὸν βασιλεύων τῶν περὶ τὸν Παρνασσὸν Ὕαν πόλιν ἔκτισε. καὶ γήμας Μελάνθειαν τὴν Δευκαλίωνος ἐποίησε Μελανίδα· ἐκ δὲ Μελανίδος Δελφὸς, ὃς τὴν ἀρχὴν τοῦ μητροπάτορος παραλαβὼν ἔγημε Κασταλίαν, ἀφ’ ἧς ἡ κρήνη τοὔνομα ἔχει. καὶ ἔσχε Καστάλιον καὶ Φημονόην, ἥν φασι πρώτην ἑξαμέτρῳ χρῆσαι. πόλιν δὲ κτίσας ὁ Δελφὸς Δελφίδα ὠνόμασε. μετὰ δὲ θάνατον αὐτοῦ ἦρξε Καστάλιος, οὗ υἱὸς Λάφριος, οὗ Νούτιος· ἐφ’ οὗ Δελφοὶ πολεμοῦντες πρὸς τοὺς ὁμόρους ἀναρχίαν εἵλοντο, καὶ τὸν Ἀκρίσιον μετεπέμψαντο ἐξ Ἄργους, ὃς αὐτοῖς τόν τε πόλεμον καλῶς διέθετο, καὶ κατὰ ζῆλον τοῦ Ἀμφικτυονικοῦ συνεδρίου οὗ κατεστήσατο Ἀμφικτύων ὁ Δευκαλίωνος ἐν Θερμοπύλαις τῆς Θεσσαλίας ἕτερον ἐν Δελφοῖς κατεστήσατο. καὶ τὸ ἐν Θεσσαλίᾳ ἀναλαβὼν τὰς συνόδους ἀντὶ μιᾶς δύο πεποίηκε, καὶ νόμους ἔθετο, καθ’ οὓς ἔμελλον ἕκαστα διοικεῖν, ἀτέλειάν τε προεῖπεν ἐφ’ ἑκατέραις ταῖς συνόδοις, καὶ τὴν πρόνοιαν τοῦ ἱεροῦ καὶ τῶν Δελφῶν τῷ συνεδρίῳ ἐπέτρεψε. μετὰ δέ τινα χρόνον Ὄρνυτος ὁ Σισύφου ἥκων ἐκ τῆς Ἀονίας αὐτόσε, καὶ πολεμοῦντας εὑρὼν Ὑαμπολίτας πρὸς Ὀπουντίους Λοκροὺς περὶ Δαφνοῦντος, συμμαχήσας τε ἐνίκησε καὶ ἦρξεν αὐτῶν. ἐγένοντο δ’ αὐτῷ παῖδες Φῶκος καὶ Θόας. ἀλλ’ ὁ μὲν Θόας ἅμα τῷ πατρὶ εἰς Κόρινθον ἀπήλασε, Φῶκος δὲ διαδεξάμενος τὴν ἀρχὴν τοῦ πατρὸς Φωκέας αὐτοὺς ὠνόμασεν. A. B.M.I.\nἀκρόπτολιν: μητρόπολιν. Gr. ἐν γὰρ τῷ ἄκρῳ τῆς Φωκίδος κεῖται. Gu.\n1097.οὐκ ἔστιν: ἤγουν οὐχ οὕτω ποιήσω. Gr. I.\nἀλλὰ ταῦτα μέν: ἅ ἐστι δηλονότι ὑμῖν διὰ φροντίδος, τουτέστιν ὁ θάνατος, κἀμοὶ ἐστὶ διὰ φροντίδος. Gr. I. διὰ φροντίδος ὑπάρχει. B. rec.\n1098.ἐπεὶ δὲ κατθανούμεθα: ἐπεὶ δὲ ἅπαξ ἐκρίθη ἀποθανεῖν ἡμᾶς, πρὸς ἀλλήλους σκεψώμεθα ὡς ἂν τῷ Μενελάῳ κακόν τι προστριψώμεθα, ἵνα μὴ μόνοι δυστυχῶμεν ἡμεῖς. A. B.M. I.\nεἰς κοινοὺς λόγους ἔλθωμεν: ἤγουν δεῦρο κοινῶς βουλευσώμεθα. Gr. Fl. 6. 9. 17. 21. 56. 59. 76.\n1100.ὦ φίλτατ’: ἀντὶ τοῦ εἴθε γὰρ τοῦτο ἰδὼν ἀποθάνοιμι. B.M.I.\nγάρ: ἀργόν. ἔστι δὲ διὰ κάλλος λόγου. Gu.\n1101.πιθοῦ νῦν: πείσθητι δὴ, καὶ τὴν σφαγὴν ἀναβαλοῦ. I.\nἀνάμεινον: καρτέρησον. Gu. εἰς ἀναμονὴν θές. Gu. μήπω σφάξῃς σεαυτόν. Gu.\n1102.μενῶ: προσκαρτερήσω, εἰ τὸν ἐχθρὸν κολάσω. I.\n1103.σίγα νῦν: σίγα δὴ, ὅτι γυναιξὶν οὐδὲν θαρρῶ. Cant.\nβραχύ: ὀλίγον, ἀντὶ τοῦ οὐδέν. Gr. οὐδαμῶς. B. Gu. Fl. 6. 9. 17. ὑφορᾶται τὰς τοῦ χοροῦ· ἐνόμιζε γὰρ ἐχθρὰς αὐτὰς εἶναι. B. M.I. τὸ δὲ ὡς ἀντὶ τοῦ γάρ, ἢ ἀντὶ τοῦ ὅτι. B.I.\n1104.μηδὲν τρέσῃς: μηδαμῶς φοβηθῇς, ὅτι πάρεισιν ἡμῖν φίλαι. Cant.\nὡς: ὅτι. Gr. ἀντὶ τοῦ γὰρ τὸ ὡς. Gu.\n1105.λύπην: διά. Gu. εἰς Fl. 9. 17. 59. εἰς ἐσομένην. Fl. 6. ὥστε λυπεῖν αὐτόν. Fl. 10. 21.\nπῶς; τὸ γὰρ ἕτοιμόν ἐστιν: τὸ ἑξῆς, εἰ γὰρ, φησὶ, τοῦτο ἕτοιμον καὶ εὔκολον τὸ φονεῦσαι τὴν Ἑλένην, καλῶς ἂν ἡμῖν ἔσται. ἀλλὰ τὸ ἐπ’ ἐμοὶ ἕτοιμόν ἐστι· τὸ γὰρ ἕτοιμον καλόν ἐστιν. ὁ δὲ λόγος τοιοῦτός ἐστι· τὸ γὰρ ἑτοίμως καὶ εὐχερῶς τὴν Ἑλένην κατεργάσασθαι καλόν ἐστιν, εἰ ὅλως δυνατὸν τοῦτο πρᾶξαι. A.B.C. M.I. Ἄλλως. ἕτοιμος γὰρ εἰς τοῦτό εἰμι, εἴ γε μὴ καταληφθήσομαι. ἀλλὰ τίνι τρόπῳ, φησὶν, ἀνέλωμεν; ἕτοιμος γάρ εἰμι πρὸς τὸ σφάξαι, εἰ ἔστιν εὐμαρὲς τὸ κτεῖναι, τουτέστιν, εἰ μὴ καταληφθήσομαι. A. B.M.I.\nτὸ γάρ: τὸ ἐξ ἐμοῦ. Gr. Fl. 6. 9. 17. 21. 56. 59. 76.\nἔσται: γενήσεται, ἀποβῇ. Fl. 59.\nκαλῶς: καὶ ὠφελίμως. Fl. 59. εὐκόλως, εὔκολον τοῦτο, εἰ μὴ καταλειφθῶμεν. Fl. 6. εἰ μὴ φωραθῶμεν. Gu.\n1108.ἀποσφραγίζεται: σφραγῖδας ἐπιτίθησιν, ὡς δὴ πάντα κληρονομήσασα τὰ ἐμά. Ἄλλως. τὰ μὲν, φησὶ, σφραγίζει τῶν ἡμετέρων, τὰ δὲ ἀποσφραγίζει. A. B.C.M.I. γράφεται καὶ ἀπασφαλίζεται. I. διὰ σφραγίδων ἀσφαλίζεται, ὡς ἤδη κληρονομήσουσα αὐτά. Gr. Fl. 6. 9. 17. 34. 56. 59. 76. ἰδιοποιεῖται, (om. Bar.) σφραγίδας ἐπιτίθησι πᾶσι (τοῖς add. Bar.) κιβωτίοις καὶ τοῖς ἄλλοις. Gu. Bar.\n1109.ἀλλ’ οὐκέθ’: ἀπασφαλισθήσεται δηλονότι. I. ἀποσφραγίσεται. Gr. Fl. 6. 9. 17. 21. 56. 59. 76.\n111Ο. καὶ πῶς: τίνα τρόπον φονεύσομεν αὐτὴν, ἀπορῶ δηλονότι· ἔχει γὰρ βαρβάρους ἀκολούθους. Gr. Fl. 6. 9. 17. 21. 56. 59. 76.\nὀπάονας: ἤγουν ἀκολούθους καὶ δούλους. I. δούλους. Gu.\n1111.τίνας: ἐπὶ εὐτελισμοῦ. Gr. Florr. iidem.\nτρέσαιμι: δειλιάσαιμι. I. φοβηθείην. Gr. Florr. iidem.\n1112.οἵους ἐνόπτρων: προθύμους εἰς τὴν τῶν ἐνόπτρων καὶ μύρων ὑπηρεσίαν. A. B.M. Gu. I. τοιούτους ἔχει οἵους εἶναι δηλονότι ἐπιστάτας, ἤγουν ἐπιτρόπους, τῶν ἐνόπτρων, ἀντὶ τοῦ τῶν κατόπτρων καὶ τῶν μύρων. Gr. Fl. 6. 9. 17. 21. 56. 76.\nἐπιστάτας: ἐνόχους, οἰκονόμους, ἐπιτρόπους. Gu.\n1113.τρυφάς: τρυφὰς λέγει οὓς ἐκ Τροίας εὐνούχους καὶ θεράποντας ἤγαγεν. I. βλακείας. Gr. Fl. 6. 9. 17. 21. 56. 59. 76. σπατάλας. Fl. 33.\n1114.ὥσθ’ Ἑλλάς: ὥστε ἡ Ἑλλὰς, ὅσον εἰς αὐτὴν, μικρὸν ὑπάρχει κατοικητήριον. I.\nσμικρόν: τοσούτους ἧκεν ἐκεῖθεν ἄγουσα. Gu. Fl. 6. πρὸς τὴν ταύτης αὐθάδειαν ὡς βραχὺ ταύτης ἡ Ἑλλάς ἐστι. Fl. 33. οὕτως, φησὶν, ὑπερβαλλόντως ἐτρύφα ἐν τῇ βαρβάρων χώρᾳ ὡς μηδὲν ἡγεῖσθαι τὴν Ἑλλάδα πρὸς τρυφήν. τρυφηλότερον γὰρ τὸν βίον οἱ βάρβαροι διάγουσι, μείζων τε ἡ Ἀσία τῆς Εὐρώπης. B.M.I.\n1115.οὐδὲν τὸ δοῦλον: ἀσθενεῖς, φησὶν, οἱ δοῦλοι πρὸς τοὺς ἐλευθέρους μάχεσθαι διὰ τὸ μὴ τολμᾶν. B.M.I.\n1116.καὶ μήν: ὄντως τόδε πράξας ἐκ δευτέρου θανεῖν οὐχ ὑποχωρῶ. I. τόδε, τὸ φονεῦσαι τὴν Ἑλένην. Gu.\nοὐ χάζομαι: οὐκ ἀναβάλλομαι. B. ἢ ὑποχωρῶ, ἢ ἅζομαι ἀντὶ τοῦ εὐλαβοῦμαι. (οὐ φεύγω, ἀφίσταμαι add. Gu.) Gr. Bar.\n1117.ἀλλ’ οὐδ’ ἐγὼ μήν: ἀλλ’ οὐδ’ ἐγὼ, οὐχ ὑποχωρήσω θανεῖν δὶς, σοί γε βοηθῶν. I.\nτιμωρούμενος: ἀντὶ τοῦ τιμωρῶν. Gr. Fl. 6. 9. 17. 21. 56. 59. 76.\n1118.τὸ πρᾶγμα: τὸ περὶ τοῦ φόνου τῆς Ἑλένης πρᾶγμα δήλωσον, καὶ εἰπὲ ποίῳ τρόπῳ μέλλομεν ταύτην ἀναιρεῖν. A. B. M. I. τὴν ἐκείνης σφαγὴν, ὅπως ἔσται. Gu. τὸν τρόπον τοῦ φόνου. Gr. Fl. 6. 9. 17. 21. 56. 59. 76.\n1119.εἴσιμεν: εἰσέλθωμεν εἰς τοὺς δόμους ὡς ἀποθανούμενοι. I. ἀντὶ ὑποτακτικοῦ ὁριστικόν. τὸ θέμα δὲ εἶμι τὸ πορεύομαι διὰ διφθόγγου γραφόμενον. τῶν πληθυντικῶν τὸ πρῶτον πρόσωπον ἴμεν διὰ τοῦ ι. τὰ γὰρ εἰς μι ἐπὶ τῶν πληθυντικῶν καὶ παθητικῶν συστέλλονται. Fl. 21.\n1120.ἔχω: νοῶ ὅσον λέγεις, τὰ λοιπὰ δὲ οὐ νοῶ. I. ἀντὶ τοῦ νοῶ πᾶν τοῦτο ὃ εἶπας. Gr. Fl. 6.\nτἀπίλοιπα: τὰ ἐπίλοιπα, ἤγουν τὰ ἔμπροσθεν. Gr. ἤγουν τί μετὰ τὸ εἰσιέναι γενήσεται. Gu. Fl. 6. οἶδα μέχρι τούτου δι’ ἃ πάσχομεν. Fl. 10.\n1121.γόους: θρήνους πρὸς αὐτὴν ἐπιθήσομεν, δι’ ἃ ἡμεῖς πανθάνομεν, ἤγουν ποιήσομεν τὰ ἡμέτερα δυστυχήματα πρὸς αὐτὴν θρῆνον. Gu. I. ἀντὶ τοῦ θρηνήσωμεν. Gu. Fl. 6. 9. 17. 21. 56. 59. 76.\nἃ πάσχομεν: διὰ τὰ ἡμέτερα δυστυχήματα. Fl. 6. διά. Gr.\n1122.ὥστ’ ἐνδακρῦσαι: οὕτω, φησὶ, περιπαθῶς θρηνήσομεν ὥστε αὐτὴν εἰς οἶκτον κινῆσαι ἐπὶ τῷ ἡμετέρῳ θανάτῳ λάθρα χαίρουσαν. A.B. C.M.I. αὐτήν. Gu. ἔξωθεν δηλονότι. Gr.\nκεχαρμένην: διὰ τὴν τῆς κληρονομίας ἐλπίδα. Gu. Fl. 6. ἤτοι εἴσω πλήρη χαρᾶς. Fl. 10.\n1123.καὶ νῷν παρέσται: καὶ γὰρ, ἡμεῖς οἰκτιζόμεθα μὲν, χαίρομεν δὲ ὡς μέλλοντες αὐτὴν φονεύειν. τὸ οὖν τότε ἢ ὅτε εἰσερχόμεθα, ἢ ὅτε φονεύομεν αὐτήν. Ἄλλως. ἀντὶ τοῦ ἡμῖν τοῖς δύο. τοῦτο δὲ, φησὶν, αὐτὸ, τὸ δεῖν μὲν δακρύειν, χαίρειν δὲ τῇ διανοίᾳ. καὶ ἡμῖν γενήσεται ὅπερ ἐκείνῃ τότε, ἡνίκα εἰσελθόντες πρὸς αὐτὴν ἱκετεύομεν· ὡς γὰρ ἐκείνη ἡμῶν ὀδυρομένων προσποιήσεται μὲν δακρύειν, χαρήσεται δὲ κατὰ ψυχὴν, οὕτω καὶ ἡμεῖς αὐτῆς ἱκετευούσης προσποιησόμεθα λυπεῖσθαι, ἔνδον χαίροντες ἐπὶ τῷ μέλλειν ἀναιρεῖν αὐτήν. B.C.M.I. Ἄλλως. καὶ ἡμῖν τότε ταῦτα παρέσται, ἅπερ ἐκείνῃ, ἤγουν τὸ ἔξωθεν δακρύειν, ἔνδοθεν δὲ χαρὰν ἔχειν τῇ ἐλπίδι τῆς διαχειρίσεως αὐτῆς. Gr. I. καὶ ἡμεῖς τὸ μὲν φαινόμενον πρὸς αὐτὴν δακρύσομεν, ὅτε πρὸς αὐτὴν ἐλεεινολογούμεθα, ἔνδον δὲ χαρὰν ἕξομεν διὰ τὸν αὐτῆς θάνατον. Gu.\n1124.ἀγῶνα: τοῦ αὐτῆς θανάτου. Gu. Fl. 6. τοῦ φόνου δηλονότι. Fl. 59.\nἀγωνιούμεθα: δραμούμεθα. Gu.\n1125.κρυπτά: ἤγουν κεκρυμμένα. Gr.\n1126.πρόσθεν δ’ ὀπαδῶν: καὶ πῶς, φησὶν, ἀναιρήσομεν αὐτὴν ἔμπροσθεν τῶν δούλων; B.C.I.\nπρόσθεν: ἐνώπιον. Gr. Fl. 6. 9. 17. 21. 56. 59. 76. πρὸ τοῦ θανεῖν ἐκείνην. Gu.\nτίς ὄλεθρος: ὥσπερ τὸ ταχύς λέγεται ἐνίοτε ἀντὶ τοῦ ταχέως, οὕτως ἐνταῦθα τὸ τίς ἀντὶ τοῦ κατὰ τίνα τρόπον, ἐπιρρηματικῶς. Gr. I. τῆς Ἑλένης. B. rec.\n1127.ἐκκλῄσομεν: ἀπασφαλίσομεν αὐτοὺς ἄλλον εἰς ἄλλην στέγην. I. ἐξαγαγόντες αὐτοὺς τῆς στέγης ἄλλον ἄλλοσε κλείσομεν. Gr. Fl. 6. 9. 17. 56. 59. 76.\n1128.καὶ τόν γε μὴ σιγῶντ’: καὶ τὸν μὴ σιγῶντα, ἀλλ’ ἐκφαίνοντα τὴν βουλὴν, ἀποκτείνειν προσῆκεν. B.I.\n1129.εἶτ’ αὐτὸ δηλοῖ: εἶτα αὐτὸ τὸ ἔργον καὶ τὸ πρᾶγμα δηλοῖ ὅπου χρεὼν καὶ ἀναγκαῖον τείνειν, ἤτοι ἀφορᾶν καὶ πορεύεσθαι. φανεροῖ τὸ ἔργον ὅπου ἀφορᾶν πρέπον I.\nδηλοῖ: δηλώσει. Gu.\n1130.Ἑλένην φονεύειν: εἰς τὸ φονεύειν τὴν Ἑλένην· μανθάνω καὶ νοῶ τὸ σύμβολον καὶ τὸ σημεῖον, Ἑλένην ἀποκτείνειν· καταλαμβάνω τὸ συμφώνημα. I. νῦν, φησὶν, ἔγνων πῶς δεῖ φονεύειν τὴν Ἑλένην. B.M.I.\nτὸ σύμβολον: τὸ σημεῖον, τὸν σκοπὸν, ὅπερ συμβολικῶς καὶ συνεσκιασμένως εἶπας. Gu. Bar.\n1131.ἔγνως: ἤτοι ἐγνώρισας ὃ λέγω. ἄκουσον δὲ καὶ πῶς καλῶς βουλεύομαι. εἰ μὲν γὰρ εἰς γυναῖκα σώφρονα μεθίεμεν καὶ ἐκινοῦμεν τὸ ξίφος, ἦν ἂν ὁ φόνος δυσκλεὴς καὶ ἄδοξος· νῦν δὲ δώσει δίκην, ἡ Ἑλένη δηλονότι, ἀντὶ τοῦ τιμωρηθήσεται, ὑπὲρ πάντων τῶν ἐν τῇ Ἑλλάδι ἀνθρώπων, ὧν τοὺς πατέρας ἀπέκτεινεν, καὶ τέκνα καὶ γυναῖκας ἐστερημένας ἀνδρῶν ἐποίησεν. εὐχὴ δὲ ἔσται, πῦρ τε καὶ θυσίας ποιήσουσι τοῖς θεοῖς, σοί τε καὶ ἐμοὶ εὐχόμενοι πολλὰ καὶ ἀγαθὰ, ὥστε τυχεῖν αὐτῶν δηλονότι, ὅτι ἐποιήσαμεν φόνον κακῆς γυναικὸς, τῆς Ἑλένης δηλονότι. μητροφόντης δὲ οὐκ ὀνομάζῃ ταύτην κτανὼν, ἀλλὰ ἀπολιπὼν τοῦτο τὸ καλεῖσθαι μητροφόντης πεσῇ ἐπὶ τὸ κρεῖττον, λεγόμενος φονεὺς τῆς πολυκτόνου Ἑλένης, ἤτοι τῆς αἰτίας φόνου πολλοῖς γενομένης. οὐ πρέπει τὸν Μενέλαον μὲν εὐτυχεῖν, τὸν δὲ σὸν πατέρα καὶ ἐμὲ καὶ τὴν ἀδελφὴν θανεῖν τὴν μητέρα τε·―ἐῶ τοῦτο, οὐ γὰρ λέγειν εὐπρεπές, ―ἔχειν τε τοὺς σοὺς δόμους, λαβόντα τὴν ἑαυτοῦ γυναῖκα, διὰ τὴν ἀνδρείαν τοῦ Ἀγαμέμνονος· εἴθε γὰρ μηκέτι ζῴην, εἰ μὴ κατ’ ἐκείνης λήψομαι μέλαν φάσγανον, ἤτοι θανάτου ποιητικόν. I.\nβουλεύομαι: συμβουλεύομαι. Gr. Fl. 6. 9. 17. 21. 56. 59. 76.\n1133.μεθεῖμεν: ἐνεβάλομεν. I. μεθίεμεν, ἐκινοῦμεν. Gr. ἐνεβαλλόμεθα. Gu. ἐμβαλεῖν ἐπεχειροῦμεν. Fl. 6. μεθίημι, τὸ α′ τῶν πληθυντικῶν μεθίεμεν, καὶ κατὰ μετάθεσιν τῶν γραμμάτων καὶ κρᾶσιν μεθεῖμεν. Fl. 21.\nδυσκλεής: ἄτιμος. Gr. Fl. 6. 9. 17. 21. 25. 56. 59. 76. ἄδοξος. Gu.\n1134.ὑπὲρ ἁπάσης Ἑλλάδος: ὑπὲρ ἁπάντων Ἑλλήνων δώσει τιμωρίαν. I.\n1135.ὧν πατέρας: πρὸς τὸ σημαινόμενον ἀποδέδοται. Gr. Bar.\nἀπέκτειν’: αἰτία ἐγένετο φονευθῆναι αὐτούς. Gr. Fl. 6. 9. 21. 56. 76.\nὧν δ’ ἀπώλεσεν τέκνα: εἰσὶ δὲ ὧν ἀπώλεσε τέκνα. Gr. καθολικῶς εἰπὼν τὸ ὧν πατέρας ἀπέκτεινεν ἐπάγει ὧν δ’ ἀπώλεσε τέκνα, ὥσπερ ἐπανορθῶν τὸν λόγον, ἀντὶ τοῦ εἰσὶ ὧν καὶ τέκνα ἀπώλεσεν. Bar. Gr.\n1136.νύμφας: καὶ τὰς νέας ἐποίησε συνευνετῶν ἐστερημένας. I. ἀντὶ τοῦ γυναῖκας ἐποίησεν ἐστερημένας. Gr. ἐστερημένας τῶν συνευνετῶν. B.\n1137.ὀλολυγμὸς ἔσται: ἀντὶ τοῦ χαρὰ γενήσεται καὶ εὐχῄ. Ὅμηρος αἱ δ’ ὀλολυγῇ πᾶσαι. B.M.I.\nπῦρ τ’ ἀνάψουσιν: ἀντὶ τοῦ καὶ θυσίας τοῖς θεοῖς ποιήσουσι. B. M. Gr. I.\nὀλολυγμός: εὐχή. Gr. ὕμνος μετὰ θρήνου. Gu. θρηνήσουσι μὲν γὰρ εἰς μνήμην τῶν οἰκείων ἰόντες, ὑμνήσουσι δὲ τοῖς θεοῖς, ἰδόντες Ἑλένην ἀπολωλυῖαν. τὸ δὲ ἀνάψουσι πῦρ ἀντὶ τοῦ θυσιάσουσι· διὰ πυρὸς γὰρ τὰ θύματα γίνεται. Bar. Gu.\n1138.κέδν’: κεδνὰ κυρίως τὰ συνετά· νῦν δὲ τὰ ἀγαθά. B. M. Gu. I. ἀρώμενοι δὲ ἀντὶ τοῦ εὐχόμενοι. B.M. εὐχόμενοι ἡμᾶς τυχεῖν πολλῶν ἀγαθῶν, διότι ἐποιήσαμεν φόνον κακῆς γυναικός. I.\n1139.κακῆς: κακοτρόπου. Gr.\nοὕνεχ’: ὅτι. Gu.\nαἷμ’ ἐπράξαμεν: ἐξεχέαμεν, εἰργασάμεθα. Gu.\nαἷμ’: φόνον. Gr.\nἐπράξαμεν: διε (i. e. διεπράξαμεν), ἐτελειώσαμεν. Gr. οἷον διετελειώσαμεν. Fl. 6. 9. 17. 21. 56. 59. 76.\n1140.ὁ μητροφόντης: τὸ τοῦ μητροφόντου ὄνομα φυγὼν εἰς τὸ βέλτιον ὄνομα ἔρχῃ, Ἑλένης φονεὺς λεγόμενος τῆς πολυκτόνου. A. B. M.I. ἀλλ’ ἑλενοφόντης. Gu.\nκαλῇ: ὀνομάζῃ. Gr.\n1141.ἀλλ’ ἀπολιπών: ἀλλ’ ἀπολιπὼν τοῦτο τὸ καλεῖσθαι μητροκτόνος. C.\nπεσῇ: Δωρικόν. Gu. Fl. 6.\n1142.τῆς πολυκτόνου: τῆς αἰτίας φόνου πολλοῦ γενομένης. Gr.\n1143.ποτ’: ἄρα. Gu. Fl. 6.\n1145.μητέρα τ’ ἐῶ: ἐῶ τοῦτο. B. τὴν μητέρα ἀφίημι. A. οὐ γὰρ ἀκόλουθον ὑπομιμνήσκειν σε τοῦ φόνου τῆς μητρός. A. B.M.I. μητέρα τε εἰπὼν μεταμελόμενος καὶ ἐπιδιορθῶν ἑαυτὸν ἐπάγει, ἐῶ τοῦτο· οὐ γὰρ εὐπρεπὲς ἤγουν εὐπρόσωπον λέγειν, τουτέστιν ὥστε λέγειν αὐτὸ ἐμέ. (ἤγουν οὐ δεῖ ἀναμιμνήσκεσθαι ἐμὲ περὶ ταύτης add. Florr.) Gr. Fl. 6. 9. 17. 21. 56. 59. 76.\nἐῶ: παραλείπω. Fl. 6. ἐνδίκως γὰρ ἀπόλωλε. Gu. Fl. 6.\n1146.δι’ Ἀγαμέμνονος δόρυ: διὰ τὴν συμμαχίαν τοῦ Ἀγαμέμνονος ἀπολαβόντα τὴν Ἑλένην, οὐ δεῖ αὐτὸν πρὸς τούτοις ἔχειν τοὺς σοὺς δόμους. A.B.M.I.\n1147.μὴ γὰρ οὖν ζῴην ἔτι: εἴθε μηκέτι ζῴην, εἰ μὴ ἑλκύσω κατ’ ἐκείνης τὸ ξίφος. I.\nσπάσω: λάβω. Gu. σπάσομαι, ἤγουν λήψομαι, ἑλκύσω. Gr. Fl. 6. 9. 17. 21. 56. 59. 76.\nμέλαν: θανάτου πρόξενον. Gu.\n1149.ἢν δ’ οὖν: ἢν δὲ μὴ ἐγκρατεῖς γενώμεθα τοῦ φόνου τῆς Ἑλένης, καύσαντες τοὺς δόμους τούσδε ἀποθανούμεθα· ἑνὸς γὰρ τοῖν δυοῖν οὐκ ἀποτυχόντες λάβοιμεν δόξαν. I.\n1151.ἑνὸς γὰρ οὔ: ἀντὶ τοῦ θατέρου, ἢ φονεύσαντες αὐτὴν, ἢ καύσαντες τὸν οἶκον, δόξαν ἕξομεν. A.BM.I.\n1152. τὸ καλῶς θανόντες καὶ τὸ ἢ καλῶς σεσωσμένοι ἑρμηνεία ἐστὶ τοῦ ἑνός· ἢ τὸ ἑνός νόει ἀντὶ τοῦ ἢ τοῦ φονεῦσαι τὴν Ἑλένην, ἢ τοῦ πρῆσαι τοὺς οἴκους. Bar. Gu. Fl. 6.\n1153.πάσαις γυναιξί: ἀξία στυγεῖσθαι ὑπὸ πασῶν γυναικῶν ἡ τοῦ Τυνδάρεω παῖς, ἥτις κατῄσχυνε τὸ γένος ἑαυτῆς, ἤτοι τοὺς συγγενεῖς, ἢ τὸ ἑαυτῆς γένος, τουτέστι τὰς γυναῖκας. I. ἢ τὸ τῶν συγγενῶν, ἢ τὸ ἑαυτῆς. B.M.\n1155.φεῦ: θαυμαστικόν. Gr. I. οὐκ ἔστιν οὐδὲν κάλλιον ἀληθοῦς φίλου, οὐ πλοῦτος, οὐ βασιλεία. I.\nφίλος σαφής: γρ. ἀληθής. M. ἀντὶ τοῦ ἀληθής. B. ἀληθής. Gr. πιστός. Gu.\n1156.ἀλόγιστον δέ τι: ἀσύνετον δέ ἐστι τὸ ἀνταλλάσσειν τὸ πλῆθος ἀντὶ τοῦ εὐγενοῦς φίλου. A.B.C.I. Ἄλλως. ἕνα, φησὶν, ἄνδρα συνετὸν προκρίνειεν ἄν τις ἀλογίστου πλήθους τῶν πολλῶν. B. M.I. Ἄλλως. ἀλόγιστον δέ τι ἀντὶ τοῦ ἀσύνετον δέ τι καὶ μωρόν ἐστι τὸ ἀνταλλάσσειν τὸ πλῆθος ἀντὶ τοῦ εὐγενοῦς φίλου καὶ προκρίνειν. M. Gr. I. ἤγουν τὸ προτιμᾶν τὸ πλῆθος ἀντὶ τοῦ γενναίου φίλου· οὐ γὰρ τὸ πλῆθος θέλει δηλοῦν ἀλόγιστον, ἀλλ’ ὅτι ἀντάλλαγμα γινόμενον τὸ πλῆθος γενναίου φίλου, τουτέστιν ἀντὶ τοῦ γενναίου φίλου λαμβανόμενον, ὡς πλείονός τινος ἄξιον, ἀλογίστως λαμβάνεται. καὶ ἔστιν ὅμοιον τῷ ταχὺς παρεγένου ἀντὶ τοῦ ταχέως, καὶ τοῖς ὁμοίοις. Gr. I. ἀσύνετον καὶ μωρὸν, μάταιον, οὐδενὸς λόγου ἄξιον, ἀπὸ τοῦ ἀλογίζω. ἀλόγιστον γὰρ τὸ ἄλογον καὶ μωρόν· ἀλόγητον δὲ τὸ καταφρονητὸν, ἀπὸ τοῦ ἀλογῶ ἀλογήσω. Gu.\n1158.τά τ’ εἰς Αἴγισθον: τὰ γινόμενα δηλονότι. Gu.\nἐξεῦρες: ἐμηχανήσω. Gr. I. ἐνόησας. Gu.\n1159.καὶ πλησίον: καὶ ἐπὶ τῶν κινδύνων παρυπῆρχες πλησίον ἐμοῦ. I. ἐπὶ τῶν κινδύνων παρῆσθα ἐμοὶ πλησίον. Gr.\n1160.νῦν δ’αὖ δίδως: οἷον συμβουλεύεις ἐμοί. B. M. καὶ ἀρτίως συμβουλεύεις μοι ἐκδίκησιν τῶν πολεμίων. I. ὑποβάλλεις πῶς δεῖ τοὺς ἐχθροὺς τιμωρήσασθαι. Gu. Fl. 6.\nτιμωρίαν: ἀντὶ τοῦ ὁδὸν τμωρίας. Gr. Fl. 6. 9. 17. 21. 56. 59. 76. κόλασιν. Gu.\n1161.ἐκποδών: μακράν. Gr.\nεἶ: ὑπάρχεις. Gu. κοὐκ ἐκποδὼν εἶ: καὶ οὐ μακρὰν ὑπάρχεις. I. μακρὰν ἠλλοτρίωσαι. Fl. 6.\n1161. ― 1171.παύσομαί σ’ αἰνῶν: ἐπαινῶν σε παύσομαι, ἐπειδὴ βάρος ἐστὶ κἂν τῷδε, ἤτοι ἐν τῷ λίαν ἐπαινεῖσθαι. ἐγὼ δὲ ὁμολογουμένως ἀποθνήσκων, δράσας τι τοὺς ἐμοὺς ἐχθροὺς χοῄζω θανεῖν, ὅπως ἀντανέλωμεν καὶ ἀφανίσωμεν οἵτινες προὔδωκαν ἐμὲ, καὶ ὅπως θρηνῶσιν οἵτινες καὶ ἐμὲ ἐποίησαν ἄθλιον. Ἀγαμέμνονος παῖς ὑπάρχω, ὅστις ἀρχηγὸς ἐγένετο τῶν Ἑλλήνων ἄξιος κριθεὶς, οὐ τυραννικῶς, ἀλλ’ ὅμως ἰσχὺν καὶ ἐπικουρίαν ἔλαβεν ὑπὸ θεοῦ· ὃν πατέρα οὐ καταισχυνῶ, δι’ ὧν ἂν ἀνδρείως ἀποθανοῦμαι. I.\n1162.βάρος: τοῖς γὰρ τοιούτοις φίλοις βάρος, ὥς φησιν ὁ ποιητὴς, καὶ τὸ ἐπαινεῖσθαι. Fl. 6. αἰνεῖσθαι ἀντὶ τοῦ ἐπαινεῖσθαι. M. ἐν τῷ λίαν ἐπαινεῖσθαι. B.\n1163.πάντως: ἐκ παντός. Gr. ἀληθῶς. Gu. Fl. 6. 9. 17. 21. 56. 76.\nἐκπνέων ψυχήν: ἤγουν ἀποθνήσκων. Gr. ἤγουν πρὸς θάνατον ἐρχόμενος, ἀποπνέων. Gu.\nἐγὼ δὲ ἀποθνήσκων οὕτω βούλομαι ἀποθανεῖν ποιήσας τι κακὸν τοῖς ἐχθροῖς μου καὶ ἀμυνάμενος αὐτοῖς. Α. τὸ ἑξῆς, δράσας τι τοὺς ἐμοὺς ἐχθροὺς χρήζω θανεῖν. B.\n1165.ἀνταναλώσωμεν: ἀντανέλωμεν. M. ἵνα φονεύσωμεν ἡμεῖς τοὺς ἀντιμάχους, οὐχὶ ἐκεῖνοι ἡμᾶς. C. ἀφανίσωμεν, φθείρωμεν. Gu.\nπροὔδοσαν: καὶ εἰς θάνατον παρέδωκαν. κατέλιπον. Gu.\n1168.οὐ τύραννος: οὐ βίᾳ. B. M.\nἀξιωθείς: ἄξιος νομισθείς. M. ἀντὶ τοῦ ἄξιος κριθείς. B.\nἀλλ’ ὅμως: περισσὸν τὸ ὅμως. Gr. τὸ ὅμως εἶπεν, ἐπειδὴ ὁ μὲν ἀπὸ κοινῆς γνώμης γεγονὼς βασιλεὺς οὐχ ἃ βούλεται προστάττει, ἀλλ’ ἃ οἱ ποιήσαντες θέλουσιν, ὁ δὲ τύραννος ἃ γνοίη, καὶ τοῖς ἄλλοις ἀνάγκη ποιεῖν. Ἀγαμέμνονι οὖν, ὥσπερ θεῷ, πάντες ἐπείθοντο, εἰ καὶ παρὰ πάντων ἄρχων ἐκρίθη. Gu. Bar.\n1169.ῥώμην: ἐπικουρίαν καὶ ἰσχύν. οὐ καταισχυνῶ αὐτὸν δι’ ὧν ἂν ἀνδρείως ἀποθανοῦμαι. A.B.M. ἀτιμάσω. Gu. Fl. 6.\n1170.δοῦλον: δουλικόν. B. rec. Gr.\nπαρασχών: δοὺς, ὑπομείνας. Fl. 33.\n1171.τίσομαι: τιμωρήσομαι. Gr. τιμωρήσω. B. rec. τὸ μηδὲν γενναῖον δράσαντα. M.\n1172.ἑνὸς γάρ: τοῦ φονεύειν καὶ μὴ φονεύεσθαι. M. τοῦ μὴ φονευθῆναι. I.\nγάρ: ἢ τοῦ φονεῦσαι τὴν Ἑλένην, ἢ τοῦ πρῆσαι τοὺς οἴκους. Gu. ἤγουν εἰ ἐγκρατεῖς γενοίμεθα ἑνὸς, ἢ τοῦ φονεῦσαι, ἢ θανεῖν ἐλευθέρως, ἢ πρῆσαι τοὺς οἴκους. Fl. 6.\n1173.ἄελπτος: ἀντὶ τοῦ ἀνελπίστως. Gr. Fl. 6. 9. 17. 21. 56. 76.\nπαραπέσοι: ἐπέλθοι. Gr. ἡμῖν. Gu. Fl. iidem.\n1174.κτανοῦσι: τὴν Ἐλένην. Gr.\nκτανοῦσι, μὴ θανοῦσι: ἀσύνδετον. Gu. τοῦτο κατ’ ἰδίαν λέγει. λείπει δὲ τὸ γενέσθαι, κτανοῦσιν ἡμῖν ἑτέρους, οὐχ ὑφ’ ἑτέρων ἀναιρεθεῖσι· τουτέστιν εὐτυχήσομεν, εἰ κἂν ἕνα τῶν ἐχθρῶν ἀνέλωμεν, καὶ μὴ παρ’ ἐκείνων ἡμεῖς ἀναιρεθείημεν. B.M. I.\nεὔχομαι τάδε: ἡμῖν γενέσθαι δηλονότι. B.I.\n1175.ὃ βούλομαι γάρ: ὃ γὰρ νομίζω τερπνὸν, τοῦτο καὶ μόνον ὀνομάζων ἀδαπάνως εὐφραίνομαι. Ἄλλως. ἐξ ὧν οὐδὲν βλαπτόμεθα, οὐδὲν κωλύει εὐφραίνειν ἑαυτοὺς λόγω. τὸ ἡδὺ, φησὶ, καὶ εὐκτὸν ἡμῖν πρᾶγμα, τὸ τινὰ τούτων λαβεῖν ὑποχείριον, οὗ βούλομαι διὰ στόματος μόνον προφέρειν, τουτέστι μέχρι λόγων ματαίων στῆναι, καὶ ἀζημίως τέρψαι τὴν ἐμαυτοῦ ψυχὴν, τουτέστι μὴ μετὰ τοῦ ζημιῶσαί τινα τῶν ἐχθρῶν καὶ τιμωρήσασθαι. A.B. M.I. ὅπερ γὰρ βούλομαι καὶ θέλω, ἡδὺ καὶ εὐφραντὸν καὶ γλυκύ ἐστιν, ὥστε τέρψαι τὴν σὴν φρένα ἀδαπάνως, καὶ πλουσίως καὶ ἀφθόνως διὰ τοῦ στόματος τοῖς πτηνοῖς καὶ ταχέσι μύθοις καὶ λόγοις. Fl. 59.\n1176.πτηνοῖσι μύθοις: πτηνοὺς ἐνταῦθα λέγει τοὺς λόγους διὰ τὸ δίκην πτηνῶν ἀπέρχεσθαι τῇ προφορᾷ. Cant. εὐτυχεστάτοις (ἐν ταχυτάτοις) λόγοις. Fl. 21. ταχυτάτοις. Gu.\nἀδαπάνως: πλουσίως, ἀφθόνως. Cant. Gu. εἰ γάρ τις ὃ κατὰ νοῦν ἔχει διὰ γλώττης προφέρει, ὥσπερ ἡδονήν τινα δέχεται. ἀδαπάνως δὲ εἶπεν, ἐπειδὴ χωρὶς δαπάνης ἔσται ἡ τέρψις. Cant. Gu.\n1177.ἐγὼ, κασίγνητη: τοῦτο αὐτὸ, φησὶ, τὸ τινὰ λαβεῖν, ὑποχείριον τούτων, σωτηρίαν ἡμῖν τοῖς τρισὶ φέρειν νομίζω, ἤτοι καὶ τὸ ἀναιρεθείσης τῆς Ἑλένης ἐνεδρεῦσαι καὶ τὴν Ἑρμιόνην. ταῦτα δὲ ἑξῆς ἐπάγει. A.B.M. I.\nἐγὼ, κασίγνητ’: ἐγὼ, ὦ κασίγνητε καὶ ὦ ἀδελφὲ, δοκῷ καὶ λογίζομαι καὶ σοὶ καὶ τῷδε καὶ τούτῳ τῷ Πυλάδῃ, καὶ ἐκ τρίτου ἐμοὶ ἔχειν καὶ εἶναι αὐτὸ τοῦτο, ὅπερ εἴρηκας, σωτηρίαν καὶ ἀσφάλειαν. ἢ οὕτως. δοκῷ καὶ λογίζομαι παρέχειν καὶ διδόναι ἡμῖν αὐτὸ τοῦτο. ὅπερ λέγεις, καὶ σοὶ καὶ τῷδε τῷ Πυλάδῃ καὶ ἐμοὶ ἐκ τρίτου σωτήρίαν καὶ ἀσφάλειαν. Fl. 59. τὸ αὐτὸ τοῦτο εἰ μὲν ἐκ παραλλήλου ἐρεῖς, διὰ τὸν ὅνπερ ἡ Ἡλέκτρα εἰπεῖν μέλλει λόγον νοήσεις. ἄλλοι δέ φασι τὸ αὐτὸ διὰ τὸν λόγον, ὃν Ὀρέστης καὶ Πυλάδης ἐβουλεύσαντο, ―λέγω δὴ Ἑλένην κτενεῖν, ἢ πρήσειν τοὺς οἴκους, ―τὸ δὲ τοῦτο διὰ τὸ ὃ εἰπεῖν μέλλει ἡ Ἡλέκτρα ἐκλαμβάνουσιν ἀσυνδέτως. Bar. Gu.\n1179.ἀλλὰ ποῦ τόδε: εἰπὲ, φησὶ, πόθεν σχήσομεν τὴν σωτηρίαν· οἶδα γάρ σε συνετὴν τυγχάνουσαν ἀπ’ ἀρχῆς. ἀλλὰ λέγε, φησὶν, ἣν ἔχεις ἡμῖν σωτηρίαν, πῶς πράξεις. A. B.M.I.\nπρόνοιαν: τὸ σωθῆναι ἡμᾶς. Gu. προμήθειαν. Gu. Fl. 6.\nἀλλὰ ποῦ τόδε: ἤγουν λέγε (om. Fl.) ἐν ποίᾳ μηχανῇ ἔσται αὕτη (om. Fl.) ἡ σωτηρία, ἣν λέγεις (om. Fl.). Gu. Fl. 6.\n1180.τὸ συνετόν: εἰπὲ δηλονότι τὴν φρόνησιν. Gr. Fl. 6. 9. 17. 56. 59. 76. τὸ φρόνιμον (om. Fl.) καὶ συμβουλευτικὸν (βουλ. Gu.) καὶ ἐν ἀπόροις εὐμήχανον (μηχανικόν Fl.) Gu. Fl. 6.\n1181.ἄκουε: Ὀρέστα. Gu.\nκαὶ σύ: ᾧ Πυλάδη. Gr.\nδεῦρο: ὧδε.\nτὸν νοῦν ἔχε: τετραμμένον. Gr.\n1182.λέγ’ ὡς τὸ μέλλειν: τὰ ἀγαθὰ καὶ ἐν τῷ προσδοκᾶσθαι μόνον ἔχει τινὰ τέρψιν. B.M.I. ἤγουν τὸ προσδοκᾶν. (ἐλπίζειν add. Gu.) Gr. Fl. 6. 9. 17. 21. 56. 59. 76.\nἡδονήν: εὐφροσύνην. Fl. 6.\n1183.εἰδότ’ ἠρόμην: σὲ τὸν γινώσκοντα ἠρώτησα. I.\n1184.οἶδ’ ἥν: οἶδα τὴν Ἑρμιόνην, ἣν ἀνέθρεψεν ἡ μήτηρ ἡ ἐμή. Gr.\n1185.βέβηκε: ἀπῆλθεν. Gr.\n1186.τί χρῆμα δράσουσ’: τί πρᾶγμα μέλλουσα ποιήσειν. ἀπῆλθε. Gr.\nὑποτίθης: ὑποβάλλεις. I. ὑπόνοιαν ἐλπίδος τινὸς εἰσάγεις. Gr. τὸ ὑποθείς ἀντὶ τοῦ ὑποθεῖσα καὶ βαλοῦσα. ἀρσενικὸν ἀντὶ τοῦθηλυκοῦ. C.\n1187.χοάς: χοαὶ λέγονται ἐπὶ τῶν νεκρῶν. I.\nκατασπείσουσα: θύσουσα βέβηκε. Gu. τὸ χοὰς κατασπείσουσα οὐ πρὸς τὸ τίνα ἐλπίδα ὑποβάλλειςἀπεκρίθη, ἀλλὰ πρὸς τὸ τί δράσουσα. Gu.\nὑπὲρ μητρὸς τάφου: ἐπάνω τοῦ τάφου τῆς μητρὸς, ἡμῶν δηλονότι. Gr.\nμητρός: τῆς Κλυταιμνήστρας, ἤγουν ἀπῆλθεν εἰς τὸν τάφον τῆς Κλυταιμνήστρας, ὅπως αὐτῇ σπείσῃ εὐμένειαν πρὸς Ἑλένην καὶ Μενέλαον ἔχειν. Gu. ἢ γράφεται ὑπὲρ μητρὸς τάφον, τουτέστιν ὑπὲρ μητρὸς αὐτῆς τῆς Ἑλένης τάφῳ τῆς Κλυταιμνήστρας. Fl. 6.\n1188.καὶ δὴ τί μοι: τίνος χάριν τοῦτο εἴρηκας; οἷον ἐς τί τοῦτο εἶπας; B.M.I. ὅμοιον τῷ ὑποτίθης τίν’ ἐλπίδα τίνα γὰρ, φησὶν, ἐλπίδα ἐκ τούτου μοι ὑποβάλλεις, ἐκ τοῦ λέγειν ὅτι ἐπορεύθη ἡ Ἑρμιόνη πρὸς τὸν τῆς Κλυταιμνήστρας τάφον. B.I. καὶ δὴ κατὰ τί μοι τοῦτο εἶπας εἰς σωτηρίαν; Gr.\n1189.συλλάβεθ’ ὅμηρον: ἐνέχυρον τῆς σωτηρίας ἡμῖν. I.\nστείχῃ πάλιν: εἰς (om. Gr.) τοὐπίσω, ἤγουν (ἤγουν ante τοὐπίσω. Gr.) ὅταν (om. Fl.) ἐπαναστρέψῃ. Gr. Fl. 6. 9. 17. 21. 34. 56. 59. 76.\n1190.τίνος: ἕνεκα. Gu.\nφάρμακον: θεραπείαν. Gu. εἰς βοήθειαν. Gr.\nτρισσοῖς φίλοις: τριῶν φίλων. Gr. τὸ τρισσοῖς φίλοις οὐ πρὸς τὸ εἶπας συντακτέον· δύο γάρ εἰσι πρὸς οὓς τοῦτο ἔλεγεν, Ὀρέστης τε καὶ Πυλάδης· ἀλλὰ πρὸς τὸ φάρμακον, ἵν’ ᾖ οὕτως· τίνος φάρμακον τοῖς τρισσοῖς φίλοις, ἐμοί τε καὶ σοὶ καὶ Πυλάδῃ τῷδε, τὸ τὴν Ἑρμιόνην συλλαβεῖν εἴρηκας; Bar. Gu.\n1191.δρᾷ: ἀπειλῇ δρᾶν. Gr. Fl. 6. 17. 56. 59.\n1192.πᾶν γὰρ ἓν φίλον τόδε: ὡς εἰ ἔλεγεν, ἓν σῶμα καὶ μία ψυχὴ ἐσμέν. πᾶν γὰρ τὸ καθ’ ἡμᾶς ἓν, φησὶ, καὶ ταυτόν ἐστιν. Ἄλλως. τοῦτό φησιν, ὡς εἴ τινα ἐξ ἡμῶν κακώσει, ἐν τοῖς τρισὶν βλάβη περιίσταται. κοινὰ γὰρ τὰ τῶν φίλων. ἓν, φησὶ, καὶ ταυτόν ἐστι πᾶν τὸ καθ’ ἡμᾶς, καὶ ὡς εἰπεῖν, ἓν σῶμα καὶ μία ψυχή. B.I. πάντες ἡμεῖς (τοῦτο γὰρ δηλοῦται διὰ τοῦ τόδε) ἓν φίλτρον ἐσμὲν, ἤγουν ὡς εἷς καταλεγόμεθα. Fl. 6.\nτόδε: τὸ ἀποθανεῖν τὴν Ἑλένην. Gu.\n1194.σπάσαντ’ ἔχειν: ἀπογυμνώσαντα ἔχειν πρὸς αὐτῇ τῇ δέρῃ τῆς παρθένου. I. ἑλκύσαντα. Gr. Fl. 6. 9. 17. 21. 56. 59. 76. λαβόντα (ἐπιφέρειν add. Fl.) Gu. Fl. 33.\n1195.σώζῃ: ὑπισχνῆται σώζειν. Gr. Fl. 6. 9. 17. 21. 56. 76.\nχρήζων: θέλων. Gr. Florr. iidem.\nκόρην: τὴν θυγατέρα. Gr. Florr. iidem.\n1196.Ἑλένης πτῶμα: ἀντὶ τοῦ τὸ σῶμα. I. σῶμα. Gu.\n1197.πεπᾶσθαι: κεκτῆσθαι. M. ἀντὶ τοῦ ἀπολαύειν, τουτέστι συγχώρει τῷ πατρὶ τὴν Ἑρμιόνην πρὸς ἀπόλαυσιν καὶ ὄνησιν κτήσασθαι, ἔνθεν καὶ τὸ πολυπάμονος. ἠτυμολόγησε δὲ τὸ πατήρ παρὰ τὸ πεπᾶσθαι. καὶ ἀλλαχου πολλῶν καλεῖσθαι βούλομαι πατὴρ δόμων, ἀντὶ τοῦ δεσπότης. A.B. M.I. ἤγουν ἄφες τῷ πατρὶ κεκτῆσθαι τῆς παρθένου τὸ δέμας, ἀντὶ τοῦ τὴν παρθένον περιφραστικῶς. Cant. Gu.\n1198.ἢν δ’ ὀξυθύμου: ἐὰν δὲ ἐν τῇ ὀργῇ πολὺς ἔλθῃ καὶ παρίδῃ σε ἀπολλύμενον―τοῦτο γὰρ σημαίνει τὸ κτείνῃ σε ― τότε καὶ σὺ τὴν παρθένον ἀπόκτεινον. I. τοῦ ὀξυθύμου φρονήματος, ἤγουν τοῦ φρονήματος. Gr. Fl. 6. 9. 17. 21. 56. 59. 76. ἤγουν τοῦ θυμοῦ. Gu.\n1199.κτείνῃ: ἀπειλῇ κτείνειν. (ἤγουν τὸν σὸν θάνατον σπεύδῃ add. Gu.) Gr. Florr. iidem.\nσφάζε: ἐπιχείρει σφάζειν. Gr. Florr. iidem.\n1200.πολὺς παρῆ: σφοδρὸς ἔλθῃ. Gr. Florr. iidem. τῇ ὀργῇ. Gu.\n1201.χρόνῳ μαλάξειν: τῇ παρατάσει τοῦ χρόνου μαλαχθήσεσθαι τὴν καρδίαν. Gr. Florr. iidem. καταπραϋναι. Gu.\nσπλάγχνον: ἡ πρὸς τὴν θυγατέρα φυσικὴ προσπάθεια. Gu.\n1203.τήνδ’―ἔπαλξιν: ἤγουν τὸ μὴ εἶναι οὔτε θρασὺς οὔτε ἄλκιμος. C.\nἔπαλξιν: ἀντὶ τοῦ ἀσφάλειαν. M. ἀντὶ τοῦ βοήθειαν. Gr. I. ὀχύρωμα, ἀσφάλειαν. Gu.\nεἴρηται λόγος: ὑπόθεσις πεπλήρωται τοῦ λόγου μου. B. rec. πεπλήρωται. I. ὃν εἰπεῖν ἐβουλόμην. Gu. Fl. 6.\n1204.ὦ τὰς φρένας: ἁρμόζουσα μὲν ἀνδράσι διὰ τὰς φρένας, γυναικὶ δὲ ὁμοία τὸ σῶμα, ἀντὶ τοῦ εὐπρεπὴς οὖσα καὶ γυναικὸς φύσιν ἔχουσα, ὃ καὶ βέλτιον. A.B.M.I.\nὦ τὰς φρένας: ὦ ἀνδρεία κατὰ τὴν καρδίαν, καὶ ὡραία κατὰ τὸ εἶδος. Cant.\nἄρσενας: ἀντὶ τοῦ ἀρρενικάς. Gr. Fl. 6. 9. 17. 21. 56. 76.\n1205.πρέπον: ἁρμοζόμενον, γυναιξί. τὰς μὲν γὰρ ἀρετὰς καὶ ὁ Πλάτων κοινὰς εἶναί φησι, πλεονεκτεῖν δὲ ἴσως τοὺς ἄρρενας. B. M. I. ἤτοι σῶφρον. B. rec. διαπρέπον. Gr. Fl. 6. 9. 17. 21. 56. 59. 76. διαλάμπον. Gu. Fl. 6.\n1206.ὡς: λίαν, ὄντως. Gu.\nἔφυς: ὑπῆρξας, (Fl. 17. add. ἐγεννήθης.) ὑπάρχεις. (Fl. 6.) Gu.\n1207.ἁμαρτήσῃ: ἀποτεύξῃ. Gr. Fl. 6. 17. 56. 59. ἀποτύχῃς. Gu. Fl. 21. ἀστοχήσῃ. Fl. 6.\n1208.ᾗ ζῶν: ᾗτινι συζῶν (τὸ γὰρ ζῶν ἀντὶ τοῦ συζῶν καὶ συνοικῶν) μακάριός ἐστιν. B.M.I.\nμακάριον λέχος: βίον μετα γυναικὸς, δι’ ὃν ἔσῃ μακαριζόμενος. Gr. Fl. 6. 9. 17. 21. 56. 59. 76.\n1209.εἰ γὰρ γένοιτο: ἀντὶ τοῦ εἴθε τοῦτο γένοιτο. B. εἴθε γὰρ γένοιτο συζῆν αὐτῇ. Gu. Fl. 6.\n1210.ὑμεναίοισιν ἀξιουμένη: ἐπιθαλαμίοις ᾄσμασιν τιμωμένη. Cant. Gr. τὸ δὲ ἀξιουμένη οἷον κοσμουμένη, τιμωμένη. ἀνοίκεια δὲ ταῦτα τοῦ προκειμένου ἀγῶνος. B.M.I.\n1211.τίνος χρόνου: ἐν ποίῳ χρόνῳ. I. διὰ πόσου χρόνου. Gr. Fl. 6. 9. 17. 21. 56. 59. 76. κατά τινα χρόνον. Fl. 33.\n1212.ὡς τἄλλα γ’ εἶπας: τὸ ἑξῆς, ὡς τἄλλα γε εἶπας κάλλιστα, εἰ τοῦτ’ εὐτυχήσομεν, τὸ λαβεῖν τὴν Ἑρμιόνην, δόξεις τἄλλα καλῶς εἰρηκέναι. Ἄλλως ἐὰν τούτου μόνου ἐπιτύχωμεν, πάντα τἄλλα καλῶς εἴρηκας. B.M. I. εἰπὲ δηλονότι, ἐπεὶ τὰ ἄλλα γὲ εἶπας κάλλιστα, εἴπερ εὐτυχήσομεν, ἑλόντες σκύμνον ἀνοσίου πατρός. Gr. Fl. 6. 9. 17. 21. 56. 59. 76.\nτἄλλα: τὸ θεῖναι τὸ ξίφος ἐν τῇ δέρῃ αὐτῆς. Gu.\n1213.σκύμνον: σκύμνος κυρίως τὸ τῶν λεόντων τέκνον, νῦν δὲ ἐπὶ ἀνθρώπου. B.M.I. τὸ γέννημα. Gr. Fl. 6. 9. 17. 21. 56. 59. 76. εἶπε δὲ αὐτὴν οὕτως, ὡς παῖδα βασιλέως. Gu.\n1215.μῆκος: ἤγουν ἡ παράτασις. Gr. Fl. 6. 9. 17. 21. 56. 76.\nαὐτὸ συντρέχει: εἰς αὐτὸ φθάνει. I, ἀντὶ τοῦ φθάνει λοιπὸν ὁ χρόνος καὶ ἐγγύς ἐστι. B.M.l. ἤγουν τῷ πλησίον αὐτὴν εἶναι τῶν οἴκων. τοῦ χρόνου τὸ μῆκος εἰς τοῦτο συντρέχει, ἤγουν εἰς τὸ εἶναι ἐκείνην ἐγγὺς τῶν δωμάτων. Cant.\nαὐτό: ἢ τὸ ͞ο μικρὸν καὶ ὑπο στικτέον εἰς τὸ αὐτὸ, οὕτω· τὸ γὰρ μῆκος αὐτοῦ τοῦ χρόνου συντρέχει καὶ συνέρχεται εἰς τὸ πλησίον αὐτὴν εἶναι. Gr. καὶ γὰρ ὁ χρόνος πολὺς διελθὼν, ἀφ’ οὗ αὕτη πρὸς τὸν τῆς μητρὸς ἐπορεύθη τάφον, συντρέχει καὶ οἷον συμβάλλεται πρὸς τὸ αὐτὴν ἐλθεῖν νῦν. Fl. 33.\nαὐτό: εἰς. Gr. ὦ superscr. Gu. i. e. αὐτῷ.\n1216.καλῶς: τοῦτο μὲν δὴ τοιοῦτον· τὸ δὲ δόμων πάρος μένουσα ἀντὶ τοῦ ἔμπροσθεν τῶν οἰκημάτων τὴν παρουσίαν αὐτῆς ἐκδεχομένη, καὶ τὸ γέγωνε εἰς δόμους ἀντὶ τοῦ ἢ διὰ λόγων σημάνασα βόησον μέγα, ὥστε ἔνδον ἡμᾶς ὄντας ἀκοῦσαι, ἢ τὰς θύρας κρούσασα. B.I.\nκαλῶς: ἔχει τὸ πρᾶγμα. Gr. Fl. 6. 9. 17. 21. 56. 59. 76.\n1217.μένουσα: περιμένουσα. Gr. Fl. 6. 9. 17. 21. 56. 59. 76.\nπόδα: ἀντὶ τοῦ τὴν ἐπέλευσιν. Gr. Flor. iidem. τὴν ἄφιξιν τῆς παρθένου. Gu.\n1218.φύλασσε: ἐπιτήρει. Gr. Florr.iidem.\nτελευτηθῇ: πληρωθῇ. Gr. Florr. iidem. τελεσθῇ, ἀπαρτισθῇ. Gu.\n1219.ξύμμαχος: βοηθὸς τοῦ Μενελάου. Cant. Gu.\nκασίγνητος πατρός: ἢ (om. Gr.) ὁ ἀδελφὸς τοῦ πατρὸς ἡμῶν, ἤγουν ὁ Μενέλαος. Cant. Gr.\n1220.φθῇ: προφθάσῃ. Gr. Fl. iidem.\nγέγωνε: βόησον. Gr. Florr.\n1221.λόγους πέμψασ’: λαλήσασα. Fl. 6.\n1222.ἡμεῖς δ’ ἔσω: ἀντὶ τοῦ, ἡμεῖς δὲ ἔσω πορευθῶμεν ὡπλισμένοι τὰς χεῖρας τῷ φασγάνῳ. Gr.\nἐπὶ τὸν ἔσχατον ἀγῶνα: ἤγουν τὸν περὶ ψυχῆς. Gr. τὸν τελευταῖον, ἐν ᾧ θανεῖν ἢ ζῆν πρόκειται ἡμῖν. Cant. Gu.\n1225.ὦ δῶμα ναίων: ἤγουν ὁ ἐν Ἅιδῃ ὤν. (ἀποστροφὴ πρὸς Ἀγαμέμνονα add. Flor.) Gu. Fl. 6.\nὀρφναίας: σκοτεινῆς, ὀρφανῆς τοῦ φωτὸς δηλονότι. Fl. 21. σκοτεινῆς, ὀρφανῆς τινος διὰ τὸ ἔρημον εἶναι φωτός. B.M. Fl. 33.\n1226.καλεῖ σ’: ἀντὶ τοῦ καλεῖ σε. M. ἐπικαλεῖται. Gr. Fl. 6. 9. 17. 21. 56. 59. 76.\nἐπίκουρον: βοηθόν.\nμολεῖν: ἐλθεῖν. I.\n1227.τοῖς δεομένοισι: ἡμῖν τοῖς χρῄζουσι. Gr. Florr. iidem.\n1228.προδέδομαι: ἐγκαταλέλειμμαι. Gr. Florr. iidem.\n1229.δίκαια πρᾶξαι: ἐν τῷ ἀντιγράφῳ φέρονται οὗτοι οἱ δ’ ἴαμβοι, καὶ ἐν ἄλλῳ δέ. M.\nἑλών: κατασχών. Gr. Florr. iidem.\n1230.τοῦδε συλλήπτωρ: τοῦδε τοῦ ἔργου βοηθὸς γενοῦ. I. τοῦ ἔργου συνεργός. Gr. Florr. iidem et 25. 34.\n1231.ἵκου: ἐλθέ. I. ἀφ (i. e. ἀφίκου). Gr. ἐλθὲ ἢ ἔρχου ἢ παραγενοῦ. Gu.\n1232.οἳ σέθεν θνήσκουσ’ ὕπερ: ἀπέδωκε τοῦτο πρὸς τὸ παίδων. Gu.\n1233.ὦ συγγένεια πατρός: παρ’ ὅσον ὁ Στρόφιος Ἀναξιβίαν Κυδραγόρας ἔγημε τὴν Ἀγαμέμνονος ἀδελφὴν, ἐξ ἧς ἐγἐνετο Πυλάδης, ὥς φησι Κράτης. ἢ ἐπεὶ ὁ Στροφίου πατὴρ Κρῖσος Ἀτρέως θυγατέρα ἐγάμει αὐτὴν τὴν Κυδραγόραν. αἷμα δὲ οἱ παῖδες, γένος οἱ ἀδελφοὶ, συγγένεια οἱ γαμβροί. B.C. M.I. ὦ συγγένεια τοῦ ἐμοῦ πατρός· προσῆκε γὰρ κατὰ τὸ γένος τῷ Ἀγαμέμνονι ὁ Στρόφιος, ὁ πατὴρ τοῦ Πυλάδου. Gr. Fl. 6. 9. 17. 21. 56.59. 76. qui (Florr.) praemittunt: ὦ συγγενεῖς τοῦ ἐμοῦ πατρός.\n1235.ἔκτεινα μητέρα: ἐγὼ ὑπὲρ σοῦ, φησὶν, ἐφόνευσα τὴν μητέρα. M. τὸ δὲ ἑξῆς, ἔκτεινα μητέρα, σοὶ, πάτερ, ἀρήγων. B. M. I. ὁ λόγος πρὸς Ἀγαμέμνονα. Gu. Fl. 6.\n1236.κἀγὼ δ’ ἐπεκέλευσα: ἐπεβούλευσα, ὅ ἐστι συνῄνεσα τῷ φόνῳ. M. καὶ ἐγὼ συνεργὸς ἦν τοῦδε τοὺ φόνου, καὶ ἠλευθέρωσα τῆς δειλίας. I.\nἐπεβούλευσα: συνεβούλευσα. Gu. τῇ μητρί. Gr. Fl. 6. 9. 17. 21. 59. 76.\nκἀπέλυσα: ἠλευθέρωσα ὑμᾶς. Gu.\nὄκνου: φόβου. Gr. δειλίας, ἣν εἴχετε μὴ κτεῖναι τὴν μητέρα. Gu.\n1237.οὐδ’ ἐγὼ προὔδωκά σε: ἀλλ’ ὑπὲρ σοῦ τούτους ἐκίνησα. Gu.\n1238.οὐκοῦν ὀνείδη: οὐκοῦν ῥῦσαι ἡμᾶς, ὡς μέλλων κλύειν ταῦτα ἐπὶ ὀνείδεσιν, ἐὰν μὴ σωθῶμεν, ὅτι ἐπικουρήσασιν οὐκ ἐβοήθησας. Ἄλλως. ὀνείδη τῶν εὐεργεσιῶν τὰς ὑπομνήσεις, ὡς καὶ ὁ ποιητὴς ἀλλ’ ἤτοι ἔπεσιν μὲν ὀνείδισον. B.M.I. ἀκούων οὖν τάδε τὰ ὀνείδη, ἅ σοι παῖδες προφέρουσι, λέγοντες ὡς διὰ σὲ πάσχουσι, βοήθησον αὐτοῖς. ἢ ὀνείδη λέγει, ἃ ἀκούουσιν αὐτοὶ παρὰ τῶν ἄλλων, μητροκτόνοι καλούμενοι. Gu.\n1239.δαρύοις κατασπένδω σε: οἷον σπονδάς σοι διὰ δακρύων ποιῷ· οὐ γὰρ ἔχω ἄλλο τι. B.M.I. λίαν ἱκετεύω σε. Gu. Fl. 6. καταβρέχω, καταχέω. Fl. 17.\nἐγὼ δ’ οἴκτοισι: ἐγὼ δὲ εὐχαῖς καὶ θρήνοις. I. οἰκτρότητι. Gr. Fl. 6. 9. 17. 21. 56. 59. 76. ὀδυρμοῖς. Gu.\n1240.ἐξορμώμεθα: ἐξέλθωμεν. I.\n1241.ἀκοντίζουσι: εἰ κατὰ γῆς ἔρχονται αἱ εὐχαὶ, ἐπακούσει. B.I.\nἀραί: αἱ εὐχαί. Gr. Fl. 6. 9. 17. 21. 56. 59. 76.\n1242.πρόγονε: τοῦ Ὀρέστου. Gu. Fl. 6. ἢ πρόγονον ἑαυτοῦ τὸν Δία λέγει, ἐπεὶ ἡ τούτου μήτηρ Ἀναξιβία ἐκ Διὸς κατήγετο, ἢ ὅτι ὁ Ζεὺς πατὴρ ἀνδρῶν τε θεῶν τε. Gu.\nδίκης σέβας: ὦ Δίκη. Gr. ἐπικαλεῖται δὲ αὐτὴν, ὡς δικαίως πράξας. (Gu. πράξοντες.) Gu. Fl. 6.\n1244.δίκη μία: ἓν δίκαιον. ἢ καταδίκη. Gu. τιμωρία. I.\nεἷς ἀγὼν, δίκη μία: τουτέστιν ἓν ἀγώνισμα καὶ ἓν δίκαιον ποιούμεθα, ἢ ὁμοῦ ζῆν, ἢ ὁμοῦ θανεῖν· οὐ γὰρ ἀποθανόντος τινὸς ἐξ ἡμῶν οὐκ ἐθελήσει ὁ ἕτερος κοινωνῆσαι αὐτῷ τοῦ θανάτου, ἀλλ’ ἢ πάντες ζησόμεθα, ἢ τεθνηξόμεθα πάντες. Gu.\n1245.ὀφείλεται: μέλλει. Gr. χρεωστεῖται. Gu. ἀπόκειται. B.I. χρέος ἔγκειται. I.\n1248.Μυκηνίδες: ὦ φίλαι Μυκηνίδες, αἱ κατὰ πρώτην μοῖραν οὖσαι κατὰ τὸ ἕδος τῶν Ἀργείων τὸ Πελασγικόν. Cant. Gr. τίνα λέγεις λόγον, πότνια; παραμένει γὰρ ἔτι σοὶ τὸ καλεῖσθαι πότνιαν ἐν Δαναϊδῶν πόλει. Cant.\nΜυκηνίδες ὦ φίλαι: πρὸς τὰς ἀπὸ τοῦ χοροῦ διαλέγεται. Μυκηνίδας δὲ αὐτὰς καλεῖ καὶ Ἀργείας, ἐπεὶ ὀλίγον ἀφεστήκασιν ἀλλήλων αἱ πόλεις. Ἄλλως. Ἰνάχῳ ἐκ Μελίας ἐγένετο Φορωνεὺς καὶ Φηγεύς. τούτων Φορωνεὺς μὲν ἄρξας τὸ νῦν Ἄργος Φορωνικὸν ἄστυ ἐκάλεσε. ἴσχει δὲ παῖδας ἐκ Πειθοῦς Αἰγιαλέα, Ἄπιν, Εὐρώπαν, Νιόβην. Φηγεὺς δὲ πόλιν κτίζει Φηγὰς, καὶ παῖδας ἴσχει Σπάρτωνα καὶ Μέσσωνα. Σπάρτωνος δὲ παῖς Μυκηνεὺς, ὃς Μυκήνας ἔκτισε. Φορωνέως δὲ ἀπολωλότος καὶ τῶν παίδων διασκεδασθέντων, Ἄργος ὁ Νιόβης βασιλεύσας ὅλην τὴν ἐντὸς τοῦ Ἰσθμοῦ Ἀργείαν καὶ τὸ Φορωνικὸν ἄστυ Ἄργος ὠνόμασεν.\nτὰ πρῶτα: λείπει τὸ φέρουσαι. B.I. λείπει τὸ ἔχουσαι. M. τουτέστιν αἳ τὰ πρωτεῖα φέρεσθε κατὰ τὸ Ἄργος. Πελασγὸν δὲ ἀπὸ Πελασγοῦ τοῦ αὐτόθι βασιλεύσαντος. B.I.\nπαραμένει γάρ: τὸ πότνιαν καλεῖσθαι. I. τὸ καλεῖσθαι πότνιαν περιμένει σοι. B.M.\nστῆθ’ αἱ μὲν ὑμῶν: στῆτε εἰς φρουρὰν τῶν δόμων, αἱ μὲν ἀφ’ ὑμῶν εἰς τόνδε τὸν ἁμαξήρη τρίβον, ἤγουν δι’ οὗ ἕλκονται αἱ ἅμαξαι, τετραμμέναι δηλονότι, αἱ δὲ ἐνθάδε εἰς τὸν ἄλλον οἶμον, ἤγουν εἰς τὴν ἄλλην ὁδόν. Cant. Gr.\nτόνδ’ ἁμαξήρη: κατὰ τὴν λεωφόρον ὁδὸν τὴν δημοσίαν, αἱ δὲ εἰς ἄλλην ὁδὸν, εἰς τὸ τηρῆσαι τὸν οἶκον. I. τὸν κατημαξευμένον, τὸν συνήθη. Gu. Fl. 6.\nτρίβον: ὁ τρίβος καὶ ὁ οἶμος Ἀττικῶς (Ἰωνικῶς Florr.). Gu. Fl. 6. 9. 17. 21. 56. 59. 76.\n1252.ἐς φρουράν: εἰς τὸ φρουρεῖν καὶ τηρεῖν τὸν οἶκον. Fl. 21. ἀσφάλειαν. Fl. 6. φύλαξιν. Fl. 17. B.M.\n1253. 1254.τί δέ μοι τόδε χρέος: ἤγουν τίνα χρείαν καλεῖς ἐμὲ σαυτῇ, τουτέστι τί χρησιμεύσω σοι καλουμένη; I. οἷον εἰς τί μοι τοῦτο τὸ πρᾶγμα προστάσσεις, τὸ φρουρεῖν δηλαδὴ τὴν ὁδόν. B.M.I.\nτί δέ με (μοι): εἰ μὲν δοτικὴ, οὕτως· εἰς τί δὲ, ἤγουν εἰς ποῖον σκοπὸν, ἀπύεις ἐμοὶ, ἀντὶ τοῦ κελεύεις, τόδε τὸ χρέος. εἰ δὲ αἰτιατικὴ, οὕτως· εἰς τί τόδε τὸ χρέος, ἤγουν εἰς τίνα τήνδε τὴν χρείαν καλεῖς ἐμὲ, τουτέστι, τίς ἐστιν αὕτη ἡ χρεία, εἰς ἣν καλεῖς ἐμέ; Gr. Fl. 6. 17. 21. 59. 76.\n1255.φόβος ἔχει με: φοβοῦμαι μή τις ἐπὶ δώμασι σταθεὶς, ἀντὶ τοῦ ἐπιστὰς τοῖς δώμασιν, ἐπὶ φόνιον αἷμα ἕτερα πήματα ἐφ’ οἷς σύνεσμεν ἐργάσηται καθ’ ἡμῶν. Cant.\n1258.ἐπειγώμεσθα: σπεύδωμεν. Cant. Gr.\n1259.ἐκφυλάξω: ἀντὶ τοῦ φυλάξω. Cant. Gr.\nπρὸς ἡλίου βολάς: τὸν ἀνατολικόν φησι. M. πρὸς ἀνατολήν. I. ἤγουν τὸν πρὸς ἀνατολὰς φέροντα δηλονότι. Cant. Gr.\n1260.πρὸς ἑσπέραν: πρὸς τὴν δύσιν. I.\nπρὸς ἑσπέραν φέρει: ἤτοι ἡνιοχεῖ τὸ δυτικὸν, ὅτι τῆς ἑσπέρας ἐστὶν, ὅτι τότε εἰς ἑαυτοὺς περῶμεν. Ἄλλως. τὸ δυτικὸν λέγει. ἑσπέρας δὲ λέγει ὅτι τῆς ἠοῦς πέρας ἐστὶν, ἢ τότε εἰς ἑαυτοὺς περῶμεν. ἢ ἐσωφέρα τις οὖσα ἀπὸ τοῦ πάντας εἰσφέρειν, ἤτοι εἴσω φέρειν. καὶ ἡ Σαπφὼ δὲ οὕτω τὸν ἕσπερον ἀστέρα εἶπε, τρόπον τινά ἐτυμολογοῦσα τὸ ὄνομα, ἕσπερε πάντα φέρων ὅσα φαινόλις ἐσκέδασ’ αὔως. B. M.I.\n1261.δόχμια: οἷον περίφερέ σου καὶ πλαγίαζε τὸ ὄμμα, καὶ φύλασσε, καὶ τὰ πλάγια τῶν οἴκων ἐπιτήρει. B.M.I.\nδόχμια: πλαγίως. Gr. Fl. 6. 9. 17. 21. 25. 34. 56. 59. 76.\nδιάφερε: παράφερε. (κίνει add. Gu.) Gr. Florr. iidem.\n1264.ἐκεῖθεν ἐνθάδ’: ἀπ’ ἐκείνου τοῦ μέρους εἰς τοῦτο. ἐπὶ κινήσεως ἐνταῦθα τὸ ἐνθαδε. Gr.\nσκοπιάν: ἀντὶ τοῦ φυλακὴν. Gr. ἐπιτήρησιν. Gu.\n1265.ἔχομεν: οὕτω διαικείμεθα. Gr. Fl. 6. 9. 17. 21. 56. 76.\nθροεῖς: λέγεις. Gr. Fl. iidem.\n1266.ἑλίσσετε νῦν: τὸ ἑξῆς· ἑλίσσετε νῦν βλέφαρον διὰ βοστρύχων, καὶ κόραισι δίδοτε πάντα, ὅ ἐστι πάντα τόπον τῇ θέᾳ δίδοτε καὶ σκοπεῖτε. διὰ τῶν βοστρύχων δὲ, ἐπειδὴ καθειμένον ἔχουσι τὸν πλόκαμον μέχρι τῶν παρειῶν, ἢ ὡς πενθοῦσαι τὸν Ὀρέστην, ἢ ὡς παρθένοι, ἐξ οὗ συνέβαινε τὰ πλάγια μὴ ὁρᾶν. B.M.I.\nκόραις: κόρος δὲ διὰ τὸ ἐπὶ ταῖς κόραις βλέφαρον· κόρον γὰρ τὸ μέλαν. ἑλίσσετε καὶ κινεῖτε, καὶ διὰ τῶν βοστρύχων αὐτὸ δίδοτε πανταχόσε, ἀντὶ τοῦ τὰς κόρας καὶ τὰς ὄψεις ἀποτείνετε πανταχοῦ, ἵν’ ᾖ τὸ πάντῃ ἀντὶ τοῦ πανταχοῦ, ἢ πάντα τόπον δίδοτε ταῖς ὄψεσι. B.M. I. λείπει τὸ βλέπειν. τῆς ἐπάρσεως ἄρατε ἄνω τοὺς βοστρύχους καὶ βλέπετε ἀνεμποδίστως. B.\nἑλίσσετε: συστρέφετε ἁπανταχόσε τοὺς ὀφθαλμούς. Gu.\nβλέφαρον: τοὺς ὀφθαλμοὺς δηλονότι, ἤγουν περισκοπεῖσθε. Gr. Fl. 6. 9. 17. 21. 56. 59. 76.\nκόραισι δίδοτε: τὸ βλέφαρον ἐνδίδοτε ταῖς κόραις, τουτέστι τοῖς ὀφθαλμοῖς πάντη ἤγουν πρὸς πᾶν μέρος διὰ τῶν βοστρύχων. Gr. Fl. 6. 17. 56. 59. 76.\n1269.ὅδε τίς: φαντασθὲν τὸ ἡμιχόριον ἐρχόμενόν τινα τοῦτο πρὸς τὴν Ἠλέκτραν φησίν. ἀγρότης δὲ εἶπεν, ἐπειδὴ ᾤετο μή τινα ἂν τῶν ἐν τῇ πόλει λαμπρῶν ἀφῖχθαι, ἀλλ’ ἐξ ἀγροῦ τινὰ, ποιμένα λέγω, ἢ συβώτην διά τινα χρείαν. Gu. I. τὸ τὶς ἀόριστόν ἐστιν, οἷον ἀγρότης τις ἄρα ἀνὴρ ὅδε, ἓν λέγεις δηλονότι, πολεῖ ἀμφὶ τὸ σὸν μέλαθρον ἤγουν ἔρχεται ἐπὶ τὸ σὺν μέλαθρον. Gu. I.\nπροσέρχεται: ἡμῖν δηλονότι. Gr.\n1270.ἀγρότας ἀνήρ: ἀγροῖκος, δρυτόμος. Gu.\n1271.ἀπωλόμεσθ’ ἄρα: ὦ φίλαι, αὐτίκα, εἰς τοὺς κεκρυμμένους ξιφήρεις θῆρας, ἤγουν τὸν Ὀρέστην καὶ τὸν Πυλάδην, φανεῖ τοῖς ἐχθροῖς, ἤγουν δείξει, μηνύσει. Gr. I.\n1272.ἐχθροῖς: τῷ Μενελάῳ καὶ τοῖς ἄλλοις. Gu.\n1273.ἄφοβος ἔχε: τὸ ἔχε ἀντὶ τοῦ ἔσο. B. μὴ φοβοῦ, ἄφοβος ἔσο. I.\nκενός: ἐν ἐρημίᾳ ἀνθρώπων. Gr. Fl. 6. 9. 17. 21. 25. 34. 56. 59. 76.\n1274.στίβος: ἀρσενικῶς ὁ στίβος εἶπε.\nκενός: ὃν οὐ δοκεῖς κενὸν εἶναι. B.M.I.\n1275.τὸ σὸν βέβαιον: πρὸς τὸ ἄλλο ἡμιχόριον λέγει ἡ Ἡλέκτρα· πῶς δὲ τὸ κατὰ σέ ἐστι βέβαιον; ἆρ’ ἔτι βέβαιον μένει; B. M.I.\nτὸ σόν: μέρος. Gr. ἤγουν ἡ σὴ φυλακὴ βεβαία ἐστίν. Gu.\nἔτι: ἀντὶ τοῦ παρὰ τοῖς κοινοῖς ἀκμήν. Gr. Fl. 6. 9. 17. 21. 56. 76.\n1276.εἰ τάδ’ ἔρημα: εἰ τὰ πρὸς τὴν αὐλὴν μέρη εἰσὶ μεμονωμένα. I.\n1278.καλῶς τά γ’ ἐνθένδ’: καλῶς ἔχει δηλονότι τὰ ἀπὸ τούτου τοῦ μέρους. Gr. Cant.\nτἀπίσω (sic Gu.): τοπικῶς λέγεται τὸ ὀπίσω ἀντὶ τοῦ εἰς τὴν ἄλλην ὁδόν. Cant. Gr.\n1279.ὡς: ὅτι. Gu.\nπελάζεται: ἀντὶ τοῦ πελάζει. Cant. Gr. πλησιάζει. Gu.\n1280.ἐς ταυτόν: ὥσπερ ἐπὶ σοὶ οὐκ ἔνεστι φόβος, οὐδὲ ἐπ’ ἐμοί. B. ἐμοί. Gr. Flor. ἀντὶ τοῦ συμφωνεῖς μοι. M. Cant. Gu.\nτῇδ’ ὄχλος: ταύτῃ τῇ μερίδι θόρυβος, ἀντὶ τοῦ πρᾶγμα ποιοῦν θόρυβον. Cant. Gr.\nτῇδε: ἐνταῦθα, ὅπου ἐγώ εἰμι. Gu.\n1281.φέρε νῦν: τὴν ἀκοὴν, ἤτοι τὸ οὖς τὸ ἐμὸν πρὸς ταῖς πύλαις παραθῶ, ὥστε ἀκοῦσαι. B.M.I.\nἀκοάν: ἄκουσμα, βοήν. Gu. ἤγουν ἀκουστικὸν λόγον. Fl. 59.\n1282.τί μέλλεθ’: διὰ τί ἀναβάλλεσθε πρὸ τοῦ ἐπιστῆναί τινα σφάγια φοινίσσειν, ἀντὶ τοῦ τὰ ξίφη μολύνειν, τουτέστι τὴν Ἑλένην φονεύειν. B.M. I. τί βραδύνετε οἱ κατὰ τὸν οἶκον ὄντες ἐν ἡσυχίᾳ, ἤγουν ἐν ἀταραξίᾳ, ἐν ὅσῳ οὐδεὶς ὀχλεῖ, ὥστε σφάγια φοινίσσειν. ὥστε τὴν σφαγὴν ποιεῖν, ὤφειλεν· ἐπεὶ δὲ τὸ ἀπὸ τῆς σφαγῆς αἷμα φοινίσσει, φησὶ σφάγια φοινίσσειν, ἀντὶ τοῦ αἷμα χεῖν διὰ σφαγῆς. Cant. Gr. πρὸς τοὺς περὶ τὸν Ὀρέστην φησί. Cant. Gu.\n1285.σφάγια: τινὲς γράφουσι σφαγίδα φοινίσσειν, ὅ ἐστι τὴν μάχαιραν. B. τὰ θύματα, ἤγουν τὴν Ἑλένην. Gu.\nφοινίσσειν: βάπτειν ἐν τῷ αἵματι. Gu. ὤφειλεν εἰπεῖν ἐκτελέσαι. Fl. 33.\n1287.ἆρ’ εἰς τὸ κάλλος: ἆρα εἰς τὸ τῆς Ἑλένης κάλλος βλέψαντες οὐκ ἐχρήσαντο τοῖς ξίφεσιν; οἷόν τι καὶ Στησίχορος ὑπογράφει περὶ τῶν καταλεύειν αὐτὴν μελλόντων. φησὶ γὰρ ἅμα τῷ τὴν ὄψιν αὐτῆς ἰδεῖν αὐτοὺς ἀφεῖναι τοὺς λίθους ἐπὶ τὴν γῆν. Ἀλλως. ἐὰν ᾖ ἐκκεκώφηται ἄνευ τοῦ ν, ἔστιν ὁ λόγος, ἆρα μὴ καὶ τὰ ξίφη τῆς Ἑλένης ἀγασθέντα τὸ κάλλος ἀνεπαίσθητα καὶ ἀνενέργητα γεγόνασιν; ἐὰν δὲ ἡ ἐκκεκώφηνται μετὰ τοῦ ν, ἐπὶ τῶν περὶ τὸν Ὀρέστην ἀκουστέον· ἆρα μὴ διὰ τὸ κάλλος τῆς Ἑλένης ἀνεπαίσθητοι ἔμειναν καὶ εἴασαν τὰ ξίφη. ἐκκεκώφηνται, ὡς σπάρτα λέλυνται.’ Ἀριστοφάνης δὲ γράφει ἐκκεκώφωται ξίφη. σημαίνει γὰρ ὅτι εἰς τὸ κάλλος Ἑλένης ἀποβλέψαντες ἀνεπαίσθητοι ἔμειναν καὶ εἴασαν τὰ ξίφη. ὁ δὲ λόγος, ἆρα μὴ καὶ τὰ ξίφη νενίκηται τῷ κάλλει καὶ διαμεμάλακται; ἐὰν δὲ ᾖ ἐκκεκώφωνται, ἐπὶ τῶν περὶ Ὀρέστην ἐκδεκτέον, ὅτι ἐκκεκώφωνται αὐτοὶ πρὸς τὸ κάλλος καὶ εἴασαν τὰ ξίφη. B. M.I.\nἆρ’ εἰς τὸ κάλλος: ἀφορῶντα δηλονότι. Gr. Fl. 6. 9. 17. 21. 25. 56. 59. 76.\nἐκεκώφηται: ἀνενέργητα ἔμειναν τὰ ξίφη. Gr. Florr. iidem. ἠμβλύνθη, ἐξησθένησε. Gu. Fl. 6.\n1289.ποδὶ βοηδρόμῳ: τῷ βοηθῷ, τῷ μετὰ βοῆς βοηθοῦντι, ἢ τῷ ἐν τῇ βοῇ θέοντι, ἤγουν ἐν τῇ μάχῃ. ἴσως, φησὶ, τὶς ἀπὸ τῶν Ἀργείων μεθ’ ὅπλων ὁρμήσας πρὸς τὰ μέλαθρα βοηθὸς παραγενήσεται. B.I.\nποδί: πορείᾳ, Gr. Fl. 6. 9. 17. 21. 25. 34. 56. 59. 76.\nβοηδρόμῳ: βοηθῷ. (ταχυτάτῳ add. Gu.) Gr. Florr. iidem.\nπροσμίξει: προσελεύσεται. Gr. παραγενήσεται, M. Florr. iidem. προσμίξει καὶ προσέλθῃ. τοῦτο δὲ εἶπεν ἢ διότι πρὸς τὸν φόνον οὗτοι βραδύνουσιν, ἢ διότι τὸν χορὸν εἶδεν ἀμελῶς πρὸς τὴν φυλακὴν ἔχοντα. Gu.\n129 1. σκέψασθε: βέλτιον καὶ ἀκριβῶς σκοπήσατε· οὐ γὰρ χρεία νῦν τοῦ καθέζεσθαι. B.I. βέλτιον δ’ ἀκριβῶς σκοπῆσαι ἐκ διαδοχῆς πάντα περιβλεπομένην. Fl. 33.\nοὐχ ἕδρας ἀγών: οὐκ ἀναπαύσεως καιρός. Gr. Fl. 6. 9. 17. 21. 25. 59. 76.\n1292.ἐνθάδ’: εἰς τοῦτο τὸ μέρος, ἐπὶ κινήσεως. Gr. Fl. 6. 9. 17. 56. 59. 76. Cant.\nἑλίσσετε: τοὺς ὀφθαλμοὺς δηλονότι, ἤγουν περισκοπεῖσθε. (συστρέφετε ἑαυτάς add. Gu.) Gr. Florr. iidem. Cant.\n1293.ἀμείβω: ἀντὶ τοῦ, οὐκ ἔστι χρεία τοῦ καθέζεσθαι εἰς διαδοχὴν πάντα περιβλεπομένην. M. διαβιβάζω τὸν ὀφθαλμὸν ἀκριβῶς πάντα περιβλεπομένη. B.I. διέρχομαι τοῖς ὄμμασιν. Gr. Fl. 6. 9. 17. 21. 25. 34. 56. 59. 76.\n1296.ἰὼ Πελασγὸν Ἄργος: ἰὼ, Ἀργεῖοι, ὄλλυμαι κακῶς. I.\nὄλλυμαι: φθείρομαι. Gu.\n1297.χεῖρ’ ἔχουσιν: ἤγουν ἤδη τοῦ φόνου ἀπάρχονται. Gu.\n1298.Ἑλένης τὸ κώκυμ’: Ἑλένης ὁ θρῆνος, ὡς ἔστι τεκμήρασθαι. I.\nκώκυμα: ἡ μετὰ θρήνου βοή. Gr. et Gu. Fl. 6. 9. 17. 21. 25. 34. 56. 59. 76.\nἀέναον: διηνεκές. I. ἀδιάλειπτον. Gu.\n1300.ἔλθ’ ἐπίκουρον: ἐλθὲ ἐξ ἅπαντος τρόπου ἐπίκουρον τοῖς ἐμοῖς φίλοις. Cant. Gr.\nπάντως: ἀληθῶς. Cant. Gu.\n1301.παρών: ἀντὶ τοῦ ἐν τῇ πόλει ὤν. B. M.I.\nπαρών: ἐν Ἄργει, ἐν τῇ πόλει ὤν. Gu. Fl. 6.\n1302.καίνετε: τὸ ἑξῆς, φονεύετε τὴν λιποπάτορα, τὴν λιπόγαμον. Gr. τὴν καταλιποῦσαν τὸν ἑαυτῆς πατέρα, τὴν καταλιποῦσαν τὸν ἑαυτῆς ἄνδρα. Gr.\nκαίνετε: ἀποκτείνετε, ἀπὸ τοῦ καίνω, τὸ φονείω. I. σφάζετε, κεντεῖτε. (καινὶς γὰρ ἡ μάχαιρα add. Fl.) Gr. Fl. 6.\n1303.δίπτυχα: διπλᾶ διὰ τὴν ὀξύτητα. Gu. τὰ δύο. M. διπλᾶ, ἢ δύο. B. ἀντὶ τοῦ δύο. Fl. 6. 9. 17. 21. 56. 59. 76.\nδίστομα: ἀντὶ τοῦ δύο στόματα ἑκάτερον ἔχοντα. Gr. Florr. iidem.\n1304.ἱέμενοι: ἀντὶ τοῦ ἱέντες. ἁπλούστερον δὲ ὡς γυναίκες εἶπον· οὐδεὶς γὰρ ξίφος ἀφίησι καὶ βάλλει. ἢ τὸ ἱέμενοι ἀντὶ τοῦ προθυμούμενοι. B.M.I.\nἱέμενοι: ἀφιέντες. Gr. πέμποντες. Gu.\n1305.λιποπάτορα, λιπόγαμον: τὴν καταλιποῦσαν τὸν πατέρα καὶ τὸν Μενέλαον. I.\n1306.ἔκανεν: αἰτία ἐγένετο φονευθῆναι αὐτούς. Gr. ἐφονευσεν. Gu.\n1307.δορί: ἐν τῷ πολέμῳ. Gr.\nπαρὰ ποταμόν: τὸν Ξάνθον. I. τὸν Σιμόεντα. Gr. τὸ ποταμὸν καὶ τὸ Σκαμάνδρου δίνας ταυτόν ἐστιν. Bar. Gu.\n1308.ὅθι δάκρυα: ὅπου συνέπεσε δάκρυα περὶ τὰς συστροφὰς τοῦ Σκαμάνδρου. I.\n1 309. ἔπεσε: ἀντὶ τοῦ συνέπεσεν. B.M.\nσυνέπεσε: συνῆλθον. Gr. συνεμίγησαν. Fl. 33.\nσιδαρέοισι βέλεσιν: διὰ σιδηρῶν βελῶν. Gr.\n1311.τινός: ἀνθρώπου. Gr. Fl. 6. 9. 17. 21. 56. 59. 76.\n1312.εἰσπεσόντος: εἰσελθόντος. Fl. 6. ἐκείνου. Gu.\n1313.εἰς μέσον φόνον: ἀντὶ τοῦ εἰς τὸ μέσον τοῦ φόνου, ἢ εἴσω τοῦ φόνου. Gr. et Gu. I.\nπεριφραστικῶς. I. φόνον: τῆς μητρὸς αὐτῆς. Gu.\n1315.στείχει γὰρ εἰσπεσοῦσα: στείχουσα γὰρ πίπτει εἰς βρόχους δικτύων. Gr. Fl. 6. 9. 17. 21. 56. 59. 76.\nδικτύων βρόχους: περιφραστικῶς, εἰς τὰ δίκτυα. B. M. I. εἰς δίκτυα, εἰς σύλληψιν ἄφυκτον. Gu.\nβρόχους: πνιγμονάς. Fl. 33.\n1316.ἢν ἁλῷ: ἐὰν κρατηθῇ. I. ἀγρευθῇ, κρατηθῇ. Gr. Fl. 25. 34. 76.\n1317.κατάστητε: ἐν καταστάσει γίνεσθε καὶ μὴ θορυβεῖσθε. ἀναδράμετε, φηο φησίν, εἰς τὴν προτέραν κατάστασιν τῆς ὄψεως, καὶ τὸ μὲν ὄμμα κατεστυγνακὸς ἔχετε, τὸ δὲ πρόσωπον ἀνύποπτον τῶν πεπραγμένων χάριν, τουτέστι προσποιεῖσθε καὶ νῦν κατηφεῖς εἶναι καὶ λυπεῖσθαι διὰ τὸν Ὀρέστην, ἵνα μὴ περιχαρεῖς ὑμᾶς ὁρῶσα συνῇ τὸ κατὰ τῆς Ἑλένης πραττόμενον. B.C. M.I.\nπάλιν κατάστητε: ὥσπερ πρότερον, πρὸ τοῦ ἐλθεῖν αὐτὴν δηλονότι, ἐν ἡσύχῳ μὲν ὄμματι, ἤγουν ἀταράχῳ, ὡς ἀνελπίστως ἔχουσαι δηλονότι καὶ ἠπορημέναι, καὶ ἐν χροιᾷ ἀδήλῳ, ἤγουν ἀνυπόπτῳ ἕνεκα τῶν πεπραγμένων. Cant. Gr.\n1318.ἀδήλῳ: τῇ τοῦ προσώπου διαθέσει ἀνυπόπτως. B. ζοφώδει καὶ ἀφανεῖ χαρᾶς, ἀνυπόπτῳ. Gu.\n1320.οὐκ εἰδυῖα τἀξειργασμένα: οὐ γινώσκουσα τὰ γεγενημένα. Gu. Fl. 6. 9. 17. 21. 56. 59. 76.\n1322.στέψασα: κοσμήσασα. I. διὰ τοῦ τῆς μητρὸς πλοκάμου τιμήσασα. Gu.\nσπείσασα: θυσιάσασα τοῖς κάτω θυσίας. I.\nχοάς: ἃ ἔθος τοῖς νεκροῖς πέμπεσθαι. Gu.\n1323.ἥκω λαβοῦσα: ἦλθον, φησὶν, ἐξευμενισαμένη τὴν ψυχὴν τῆς Κλυταιμνήστρας. παρὰ δὲ τὸ πρᾶον καὶ εὐμενὲς συντέθειται τὸ ὄνομα, ἀντὶ τοῦ πραϋμενής. B. C.M.I.\nπρευμένειαν: πραότητα, εὐμένειαν. B.I. συμπάθειαν, ἱλασμὸν πατρὶ καὶ μητρί. Gu.\n1324.ἥντιν’ ἐν δόμοις―βοήν: διὰ τὴν βοὴν, ἥντινα ἤκουσα ἐν τοῖς δόμοις. Gr. δέον εἰπεῖν πρὸς τὸ φόβος βοὴ ἥντινα κλύω, ἐπειδὴ τὸ ἥντινα προύθηκε, πρὸς τοῦτο καὶ βοήν ἐπήγαγεν. Gu. I.\n1325.τηλουρὸς οὖσα: πόρρω οὖσα, ἤτοι τῆλε τῶν ὁρίων τῆς οἰκίας. ἐν γὰρ τῷ τάφῳ τῆς Κλυταιμνήστρας ἦν. ὁ δὲ λόγος, ἀλλὰ περίφοβος γέγονα διὰ τὴν γενομένην βοὴν ἐν τοῖς οἴκοις, ἣν ἤκουσα πόρρω οὖσα. B.C. M.I.\nκλύω βοήν: λείπει ἡ διά, διὰ τὴν βοήν. B.\n1326.τί δ’ ἄξι’ ἡμῖν: τί δὲ ἥρμοζεν ἄλλο; τὰ πράγματα ἡμῖν ἄξια στεναγμάτων τυγχάνει. Gr. τί δ’ ἄλλο ἥρμοζεν ἡμῖν; τὰ πράγματα ἡμῖν ἄξια τυγχάνει στεναγμάτων. I. πεπόνθαμεν ἄξια στεναγμάτων. ἢ οὕτως· πῶς, φησὶν, οὐκ ἀξίως στενάξομεν, θανεῖν κατακριθέντες; B.C. M.I.\nτί δέ: καινὸν, εἴ ἤκουσας. Gu. Fl. 6. ἔστι ὃ λέγεις. Fl. 33.\n1327.εὔφημος ἴσθι: εὐφήμει· τί δὲ καινὸν λέγεις; I.\n1328.θανεῖν: ἐκυρώθη, ἐψήφισται τῷ Ἄργει θανεῖν Ὀρέστην καί με. Cant.\n1329.μὴ δῆτ’: εἴθε μὴ γένοιτο θανεῖν ὑμᾶς. Gr. et Gu. I.\nπεφυκότας: ὑπάρχοντας. Gu. I.\n1330.ἂραρ’: ἥρμοσται. I. ἥρμοζε, προσῆκεν. Gr. ἡρμόσθη, κεκύρωται, ἐκύρωθη. Gu. Fl. 6. 9. 17. 21. 25. 34. 56. 59. 75.\nἀνάγκης — καθέσταμεν: εἰς τὸν ζυγὸν δὲ τῆς δουλείας ὑπάρχομεν. I. ἤγουν ἀναγκαῖον καὶ ἀπαραίτητόν ἐστι τοῦτο. Gu. Fl. 6. ἐστάθημεν. ἢ ἀπὸ τοῦ καθεστήκαμεν κατὰ συγκοπὴν ἀντὶ τοῦ ὑπάρχομεν. Gu.\n1331.ἦ τοῦδ’ ἕκατι: ἆρα χάριν τούτου ἐστὶν ἡ βοὴ κατὰ τοὺς οἴκους; I.\n1332.ἱκέτης: παρακλήτωρ. I. ἀντὶ τοῦ ἱκετικῶς. Gr. Fl. 6. 209. 21. 56. 59. 76.\n1333.οὐδὲν οἶδα μᾶλλον: οὐδὲν πλέον οἶδα. Gr. Florr. iidem. πλέον ἢ πρότερον. Gu.\n1334.τλήμων Ὀρέστης: ἀντὶ τοῦ ὑπὲρ ἐμοῦ παρακαλεῖ. B. M. προσπεσὼν βοᾷ ὑπὲρ αὐτοῦ. Gu. βοᾷ μὴ θανεῖν αὐτὸς, καὶ ὑπὲρ ἐμοῦ, ἵνα μὴ θάνω. Gr.\n1335.ἐπ’ ἀξίοισί τἄρ’: ἀξίως ὅτι καὶ ὁ οἶκος θρηνεῖ δι’ ἡμᾶς. ἐὰν μὲν ἂν εὐφημεῖ γράφηται, ἀντὶ τοῦ δυσφημεῖ κοητέον, ἵν’ ἡ κατὰ ἀντίφρασιν εἰρημένον, συνδέσμου ὄντος τοῦ ἄν· ἐὰν δὲ ὑφ’ ἓν, ἀνευφημεῖ, ἀντὶ τοῦ κατευφημεῖ καὶ ἀναθρηνεῖ ὁ δόμος, καὶ σημαίνει τὸ ἀνηχεῖ. B.M. I. τὸ ἄρα ἐπὶ τοῖς τραγικοῖς συλλογιστικὸν ὂν καὶ προπαροξύνεται καὶ προπερισᾶται κατὰ τὴν τοῦ μέτρου χρείαν. Fl. 21.\n1336.περὶ τοῦ γάρ: περὶ τίνος γὰρ ἄλλου φθέγξαιτό τις, ἢ θρηνήσειεν, ἢ ὅτι ἡμεῖς ἀπολλύμεθα; Ἄλλως. διὰ ποῖον γὰρ ἄλλο ἔμελλέ τις βοᾶν ἐν τοῖς οἴκοις; B. M.I. ἀλλ’ ἄπελθε, καὶ μετάλαβε τῆς παρακλήσεως τοῖς φίλοις, προσπεσοῦσα τῇ μητρὶ τῇ μεγάλως μακαρία, ὥστε τὸν Μενέλαον μὴ ἀνέξεσθαι ἰδεῖν ἡμᾶς ἀποθανόντας. ἀλλ’, ὦ Ἑρμιόνη ἡ ἀνατραφεῖσα διὰ τῶν χειρῶν τῆς μητρός μου, ἐλέησον ἡμᾶς καὶ ἐλάφρυνον ἀπὸ τῶν κακῶν. ἄγε ἐλθὲ εἰς ἀγῶνα, ἐγὼ δὲ ὁδηγήσω· σὺ γὰρ ἔχεις μόνη τὸ στήριγμα τῆς ἡμῶν σωτηρίας. I.\nπερὶ τοῦ γὰρ ἄλλου: ἢ περὶ τοῦ σωθῆναι. Gu.\n1337.μετάσχες: συμμετάσχες. Gr. Fl. 17. 59. 79. μέτοχος γενοῦ. Fl. 6. κοινώνησον. Gu. Fl. 6.\n1338.τῇ μεγ’ ὀλβίᾳ: τῇ μεγάλως μακαρίᾳ, εὐδαίμονι, εἰρωνικῶς. Gu. τῇ μεγάλως μακαρίᾳ. Gr.\n1342.ἴθ’ εἰς ἀγῶνα δεῦρ’: ἐσχηματισμένον· τὸ γὰρ φαινόμενόν ἐστιν εἰς ἀγῶνα λόγων παρακλητικῶν, τὸ δὲ νοούμενον εἰς ἀγῶνα θανάτου. Gu.\n1343.σωτηρία γάρ: ἀντὶ τοῦ, ἐν σοὶ ἐστὶν ἡ σωτηρία ἡμῶν. δήλωμα δέ ἐστι τοῦτο. B.M.I.\nτέρμα: τέλος. Gu. Fl. 6. 17.\n1344.ἰδοὺ, διώκω: ἰδοὺ, ἐλαύνω τὴν πορείαν εἰς δόμους. σεσωσμένοι ἐστὲ ὅσον ἐπὶ τῇ ἐμῇ γνώμῃ. I.\nδιώκω: ἐλαύνω. Gr. ἐμβάλλω, εἰσάγω, κινῶ. Gu.\n1345.ὅσον γε τοὐπ’ ἔμ’: ὅσον τὸ κατὰ τὴν ἐμὴν δύναμιν. Gu.\nὦ κατὰ στέγας: ὦ ὑμεῖς οἱ κατὰ τοὺς οἴκους ξιφηφόροι, οὐ συλ λήψεσθε τὴν Ἑρμιόνην; I.\nξιφήρεις: οἱ ξίφη βαστάζοντες. Fl. 6.\nἄγραν: θήραμα. Fl. 6.\n1347.οἴ ’γώ: οἴμοι, τίνες εἰσὶν οὗτοι, οὺς εἰσορῶ; Gr. I.\nσιγᾶν πρέπον: ἡμῖν γὰρ ἦλθες, οὐχὶ σεαυτῇ σωτηρία. I.\n1349.ἔχεσθε: αὐτῆς. Gu.\n1351.οὕνεκ’ ἄνδρας: τὸ ἑξῆς, οὕνεκ’ ἄνδρας Φρύγας κακοὺς εὑρὼν οὐκ ἔπραξεν αὐτοὺς οἷα χρὴ πράσσειν κακούς. B.M. τὸ ἑξῆς, ὅτι ἄνδρας ἀνδρείους, καὶ οὐ δειλοὺς Φρύγας εὑρὼν, ἔπαθεν ἅπερ χρὴ παθεῖν τοὺς κακούς. I.\n1354.πρὸ μελάθρων: ἀντὶ τοῦ ἔμπροσθεν. M. ἔμπροσθεν τῶν οἴκων. B.\nὅπως ὁ πραχθεὶς φόνος: ὁ τῆς Ἑλένης· ἤγουν (σκοπεῖτε, φησὶ, Bar.) μὴ κλαίουσα ἡ Ἑρμιόνη διὰ τὴν μητέρα ἀκουσθήσεται τοῖς Ἀργείοις, οἱ δὲ θροηθέντες εἰς τάχος (ταχὺ Bar.) ἐνταῦθα ἔλθοιεν. Bar. Gu.\n1356.βοηδρομῆσαι: ὥστε ἐπὶ βοηθείᾳ δραμεῖν (Gr.) πρὸς τοὺς οἴκους τοὺς βασιλικούς. I. λείπει τὸ ὥστε. B.M.\n1357.πρὶν ἐτύμως: μή ποτέ τις ἔλθῃ πρὶν ἡμᾶς ἀκοῦσαι παρὰ τινῶν πῶς τὰ ἕσω διάκειται, ἢ καὶ ἰδεῖν τὸν Ἑλένης φόνον. B.M. πρὶν ἀληθῶς ἴδω τὸ σῶμα τῆς Ἑλένης πεφονευμένον, ἤτοι ᾑμαγμένον, ἐν τοῖς οἴκοις κείμενον, ἢ ἀκούσομεν τοῦτο παρά τινος τῶν δούλων. I. ἐπειδὴ μόνη αὐτὴ ἔμελλεν εἰσελθεῖν ἐντὸς καὶ ἰδεῖν τὸν τῆς Ἑλένης φόνον, διὰ τοῦτο τὸ ἴδω ἑνικῶς ἐξέφερεν· εἰ δέ τις ἐξιὼν εἶπεν, οὐ μόνη, ἀλλὰ μετὰ τοῦ χοροῦ ἤκουσεν ἂν, καὶ διὰ τοῦτο πληθυντικῶς ἐνταῦθα τὸ πυθώμεθα εἶπεν. Gu. Bar.\n1358.καθαιμακτόν: ἀντὶ τοῦ καθῃμαγμένον. M. ᾑματωμένον. Gr.\n1360.τὰς μὲν γὰρ οἶδα: ὡς ἀπὸ τῆς βοῆς ἐν συμφοραῖς οὖσαν τὴν Ἑλένην ἐγίνωσκον, ἀγνοῶ δὲ εἰ πέρας ἔσχεν ὁ φόνος αὐτῆς. B.M.I.\nδιὰ δίκας ἔβα: δικαίως ἡ Νέμεσις τὴν Ἑλένην ἐτιμωρήσατο. ἢ οὕτως, ἡ νέμεσις τῆς δίκης τῶν θεῶν ἔμολεν, ὁ ἐστι δίκην ἀπαιτεῖται παρ’ αὐτῶν· ἐνεμέσησαν γὰρ αὐτῇ οἱ θεοί. B.M.I.\nἔβα: ἐπορεύθη. (ἦλθε add. Gu.) Gr. Florr.\n1362.νέμεσις: ἡ δίκη (τιμωρία, ὀργή add. Gu.) Gr. Florr.\n1364.ὀλόμενον: ἤτοι ἀπολόμενον καὶ ὀλέθριον. B. τὸν ἄξιον ἀπωλείας. Gr. ἀπολεσθησόμενον, ὀλέθριον. Gu.\n1365.ἄγαγε: διότι ἥρπασε τὴν Ἑλένην. Fl. 6.\nἙλλάδα: τοὺς τῆς Ἑλλάδος ἀνθρώπους. Gr. Fl. 6. 9. 17. 21. 56. 76.\n1366.ἀλλὰ κτυπεῖ γάρ: ἀλλὰ σιγήσατε· κτυπεῖ γὰρ, ἤγουν ἠχεῖ, τὰ κλεῖθρα τῶν βασιλείων δόμων. Gr.\nἀλλὰ κτυπεῖ γάρ: ἐξιών τις ψοφεῖ· τοῦτο γὰρ ἔθος ταῖς θύραις. τούτους δὲ τοὺς τρεῖς στίχους οὐκ ἄν τις ἐξ ἑτοίμου συγχωρήσειεν Εὐριπίδου εἶναι, ἀλλὰ μᾶλλον τῶν ὑποκριτῶν, οἵτινες, ἵνα μὴ κακοπαθῶσιν ἀπὸ τῶν βασιλείων δόμων καθαλλόμενοι, παρανοίξαντες ἐκπορεύονται τὸ τοῦ Φρυγὸς ἔχοντες σχῆμα καὶ πρόσωπον, ὅπως διὰ τῆς θύρας εὐλόγως ἐξιόντες φαίνωνται. ἐξ ὧν δὲ αὐτοὶ λέγουσιν ἀντιμαρτυροῦσι τῇ διὰ τῶν θυρῶν ἐξόδῳ. φανερὸν γὰρ ἐκ τῶν ἑξῆς ὅτι ὑπερπεπήδηκεν. B.M.I.\n1368.οὐ πευσόμεσθα: ἀφ’ οὗ ἀκοίσομεν πῶς τἀν δόμοις διάκειται. I.\n1369.Ἀργεῖον ξίφος: ἐντεῦθεν, φασὶν, ἐξέστη τοῦ ἰδίου ἔθους ὁ Εὐριπίδης, ἀνοίκεια ἑαυτῷ λέγων. B.M.I. οὗτος ὁ Φρὺξ εὐνοῦχος ὤν ἄλλου μὲν οἰκήματος ὑπερπηδήσας τὰ στέγη, ἐν ἄλλῳ δὲ ἐλθὼν, καὶ ἠσφαλισμένας εὑρὼν τὰς τούτου πύλας, τὰ τούτων κλεῖθρα συντρίψας ἐξῆλθεν. Gu. Ἀγεῖον ξίφος πέφευγα ἐκ θανάτου φυγὼν δηλονότι. Cant. Gr. διὰ τοῦ εἰπεῖν Ἀργείαν ξίφος καὶ βαρβάροις ἐν εὐμαρίσι τοῦτο λέγει, ὅτι ἐγὼ ὁ βάρβαρος πέφευγα τοὺς Ἕλληνας. Cant. Gu. Fl. 6.\n1370.βαρβάροις ἐν εὐμαρίσιν: ἐν ὑποδήμασι βαρβαρικοῖς· εὐμαρὶς γὰρ εἶδος ὑποδήματος βαρβαρικοῦ. Gr. Cant. Fl. 6. 9. 17. 21. 56. 59. 76. εὐμαρὶς εἶδος ὑποδήματος σανδαλώδους. πεποίηται δὲ ἀπὸ τοῦ εὐμαρῶς ὑποδεῖσθαι. παροξύνεται ἐν τῇ καθόλου. B. M. Gu. I.\n1371.κεδρωτὰ παστάδων τέρεμνα: τὰ ἐκ κέδρον ξύλα. παστάδων δὲ τῶν κοιτώνων. τέρεμνα δὲ τὰς ὑψηλὰς στέγας. φαίνεται δὲ ἐκ τούτων ὑπερπεπηδηκὼς τὰς ὑψηλὰς στέγας. Ἄλλως. ἀντὶ τοῦ ὑπὲρ τεράμνων. ταῦτα οὗτός φησιν ὡς ὑπερπεπηδηκὼς τῶν ἔσω τινὸς οἴκων. παστάδων γὰρ τῶν θαλάμων. Αἰσχίνης δὲ τὴν ὑπέρ ἀντὶ τῆς πρό φησιν, ἵν’ ᾖ ἀντὶ τοῦ πρὸ τεράμνων. τριγλύφους δὲ, ἐπεὶ παρὰ Δωριεῦσι γλυφή τις ἦν ἢ ἐκαλεῖτο τρίγλυφος, ἢ ὡς τῶν Δωριέων καταδειξάντων τὰς γλυφὰς τῶν ὀρόφων. B.M.I.\nκεδρωτά: ὑπὲρ τὰς ὑψηλὰς στέγας τῶν παστάδων τὰς ἐκ κέδρου κατεσκευασμένας. Cant.\nτέρεμνα: στεγάσματα. τέρεμνον κυρίως τὸ ἄκρον. Gu.\n1372.Δωρικάς τε τριγλύφους: καὶ ὑπὲρ τὰς Δωρικὰς τριγλίφας. κατασκευαί τινες ἦσαν τριγλύφαι ἐκ ξύλων ποικίλως γεγλυμμέναι. Bar. Gr. τὸ Δωρικὰς τριγλύφους καὶ τὸ κεδρωτά ταυτόν ἐστι. Bar. Gu. Πελοποννησιακάς. τὰς κατὰ πολὺ γεγλυμμένας ἤτοι ποικίλας στέγας· τοιαῦται γὰρ αἱ τῶν Δωριέων. Gu. θυρίδας. B. rec.\n1373.φροῦδα γᾶ: διχῶς ἄν τις τοῦτο ἐκδέξαιτο· καθ’ ἕνα μὲν τρόπον, ὅτι ἡ γῆ τῶν Ἀργείων ἀφανής ἐστι τοῖς βαρβάροις δραπετεύουσι, καθὸ ἄπειροι τῶν τόπων. ἐπεὶ ὑπερβαίνει τὰ βασίλεια καὶ μὴ διὰ τοῦ ἐδάφους τὴν πορείαν ποιεῖται, διὰ τὸ ὕψος ἀφανῆ φησιν εἶναι τὴν γῆν αὐτῶν. τὸ δὲ βαρβάροις δρασμοῖς πρὸς τὸ ἐχόμενον ληπτέον, οἷον βάρβαρος ὢν οὐκ οἶδα ποῖ φύγω· καὶ γὰρ οὐκ εἰμὶ τῶν τόπων ἐθάς. ἢ οὕτως· ἐπεὶ μὴ διὰ γῆς ποιεῖται τὴν πορείαν, ἀλλ’ ὑπερβὰς ἥλατο, ἀφανῆ φησιν ἑαυτῷ εἶναι τὴν γῆν. ἢ τὸ φροῦδα γᾶ ἐπὶ τῆς Ἰλίου φησίν· ἐρωτώμενος γὰρ τὸ ἐμοί φησὶν Ἲλιον Ἴλιον, ὤμοι μοι, τουτέστιν ἐμοῦ τοῦ βαρβάρου φεύγοντος πάνυ ἀφέστηκεν ἡ πατρίς. B.I.\nφροῦδα: διὰ μέσου. Cant. Gr.\n1374.βαρβάροισι δρασμοῖς: βάρβαρος ὢν καὶ φυγεῖν θέλων, ποῖ, φησὶ, φύγω, ξένος ὤν; τὸ δὲ αἶ αἶ ἐπιστένων λέγει. B.M.I. ἀντὶ τοῦ πέφευγα βαρβάροις δρασμοῖς. M. βαρβαρικαῖς φυγαῖς. Cant. Gr.\n1375.πολιόν: καθαρόν. Cant. Gr. λευκόν. Gu.\n1376.ἀμπτάμενος: ἀνα (i. e. ἀναπτάμενος). Gr. φύγω πετάσας, πετασθείς. Cant. Gu.\n1376.―1379.Ὠκεανὸς ― χθόνα: καθ’ ὃν ὁ Ὠκεανὸς ὁ ταυρόκρανος ἑλίσσων, ἀντὶ τοῦ περιφερόμενος, ἀγκάλαις κυκλοῖ χθόνα, ἤγουν περιλαμβάνει. Cant. Gr.\n1378.ταυρόκρανος: τοῦτο ἔξωθεν ὁ ποιητὴς πρὸς ἀναπλήρωσιν τοῦ ἰάμβου προσέθηκεν· οὐ γὰρ ἁρμόττει ἀμαθεῖ γε ὄντι τῷ Φρυγὶ τοῦτο λέγειν. ἀναστρεπτέον δὲ τὴν λέξιν, τουτέστιν ἐν Ὠκεανᾷ, ὃς ταυρόκρανος ὢν ἑλίσσων κυκλοῖ χθόνα. καὶ οὗτος δὲ ποταμὸν ὑπείληφε τὸν Ὠκεανὸν, ὡς Ὅμηρος οὔτε τις οὖν ποταμῶν ἀπέην, νόσφ’ Ὠκεανοῖο. ὅτι δὲ κύκλῳ περιρρεῖ τὴν οἰκουμένην ἐσήμανε τὸ ἀψορρόου Ὠκεανοῖο. ἐπιεικῶς δὲ τοὺς ποταμοὺς ταυροκράνους ἐζωγράφουν τε καὶ ἔλεγον, ἴσως ὅτι παραπλήσια τῷ μυκήματι τῶν ταύρων ἡ ἀπήχησις τοῦ ὕδατος ποιεῖ ἐν τοῖς σφοδρῶς ῥέουσι ποταμοῖς, ἢ διὰ τὸ βίαιον τῶν ὑδάτων, ἅπερ τὴν γῆν διὰ τὰ παρεμπίπτοντα τῶν ὑδάτων ῥήγνυσιν ὡς τοῖς κέρασιν οἱ ταῦροι. ὡς γάρ φησιν ἐν ἄλλοις ταῦροι δ’ ὑβρισταὶ καὶ εἰς κέρας θυμούμενοι. ἐν γὰρ αὐτοῖς ἔχουσι τὴν ἰσχύν. B. M.I.\nταυρόκρανον: οἱ ποταμοὶ, φασὶ, ταυρόκρανοι διετυποῦντο, ἢ ὅτι μυκηθμῷ εἰσι παραπλήσιοι παρὰ τὰς ἐκβολὰς ― καὶ Ὅμηρος τοὺς δ’ ἔκβαλλε θύραζε μεμυκὼς ἠΰτε ταῦρος ―ἢ ὅτι σχίζουσι τὴν γῆν ὡς οἱ βόες, ἢ διὰ τὸ τὰς νομὰς παρὰ τοὺς ποταμοὺς εἶναι, ἢ διὰ τὸ καμπὰς ποιεῖν ὡς κεράτων. Bar. Gr. ταυροκράνους φασὶ τοὺς ποταμοὺς ποιηταὶ, ἢ διότι ὁ τῶν ὑδάτων ἦχος ἔοικε μυκήμασι ταύρου, ἢ διότι καὶ τὸ ὕδωρ τὰς ἄνω πηγὰς ἐοικνίας ἔχει κεφαλῇ ταύρου· ὥσπερ γὰρ αὕτη κέρασιν ἐσχημάτισται, οὕτω κἀκεῖναι· δοκοῦσι γὰρ ὥσπερ κέρατα, εἴ τις αὐτοὺς ὁρῴη, οἱ ἐκ τῶν τῆς γῆς στενῶν πόρων ἐκρέοντες κρουνοὶ καὶ εἰς ἓν συνιόντες. Bar. Gu.\n1382.Ἲλιον Ἲλιον: τὸ Ἴλιον λέγει, καὶ τοῦτο εἰπὼν ἐπιστένει. φανερὸν δὲ ἐκ τοῦ καὶ πάλιν ἐρωτηθέντα ὑπὸ τοῦ χοροῦ τί δ’ ἔστιν, Ἑλένης πρόσπολε εἰπεῖν Ἴλιον Ἴλιον, ὤμοι μοι. B.M.I.\nἼλον Ἴλιον: ἐρωτηθεὶς ὁ Φρὺξ ὑπὸ τοῦ χοροῦ πάλιν εἶπεν Ἴλιον Ἴλιον, ὤμοι μοι, τό τε Ἴλιον καὶ τὴν καλλίβωλον Ἴδην τῇ ἐμαυτοῦ βαρβάρῳ φωνῇ στένω. ὁ δὲ λόγος, στένω τὰ εἰρημένα ἀπολόμενα διὰ τὸ τῆς Ἑλένης κάλλος, καὶ τὸ ἁρμάτειον μέλος τὸ ἐπὶ τοῖς κακοῖς ᾀσθέν. τινὲς δὲ τοῦτο παρεπιγραφὴν εἶναί φασιν ὡς εἰς τὰ κωμικὰ δράματα. B.M.I.\nἼλιον Ἴλιον: ἐρωτήσαντος τοῦ χοροῦ τὸν Φρύγα τὰ περὶ τῆς Ἑλένης, ὁ δὲ οὐ περὶ αὐτῆς ἀπεκρίθη, ἀλλ’ ὥσπερ ἐμμανὴς ὢν τῷ φόβῳ εἰς μνήμην ἔρχεται τῆς Τροίας ἁλώσεως καὶ τῆς τοῦ Γανυμήδους ἁρπαγῆς. ἔστι δὲ τὸ ὀλόμενον πρὸς τὸ ἄστυ, τὸ δὲ Ἴδης ὄρος καὶ τὸ ὤμοι μοι διὰ μέσου. σύναπτε οὖν τὸ ὀλόμενον πρὸς τὸ διὰ τὸ τᾶς ὀρνιθόγονον ὄμμα. Bar. Gu. ἡ δὲ σύνταξις τὸ Ἴλιον Ἴλιον οὕτως ἔχει· ὧ Ἴλιον Φρύγιον ἄστυ καλλίβωλον καὶ εὔγειον, στένω καὶ στενάζω σε ἐν βαρβάρῳ βοᾷ μέλος ἁρμάτειον καὶ λεπτὸν, ὡς ὀλλύμενον καὶ ἀπολεσθὲν διὰ τὸ ὀρνιθόγονον κυκνόπτερον ὄμμα τῆς Ἑλένης, τὸν σκύμνον καὶ τὸ γέννημα τῆς καλλοσύνης καὶ εὐμόρφου Λήδας, τὴν Ἐριννὺν καὶ τὴν φθορὰν τῶν ξεστῶν περγάμων Ἀπολλωνίων, ἤγουν τῶν ὑπ’ Ἀπόλλωνος κτισθέντων τειχῶν τῆς Τροίας. τὸ δὲ ὡς τοῦ ὀλόμενον εἰ μὲν ἀντὶ τοῦ λίαν ἐρεῖς, πρὸς τὸ στένω συνάψεις, εἰ δὲ ἀντὶ τοῦ καθά, πρὸς τὸ ὀλλύμενον. Bar. Gu.\n1383.καλλίβωλον: εὔγειον, εὔκαρπον. Gu.\n1384.ἱερόν: μέγα ἢ θεῖον. Gu. Fl. 6. διὰ τὸ τιμᾶσθαι ἐν αὐτῷ Δία καὶ Ἥραν. Gu.\n1385.ἁρμάτειον μέλος: τὸ ἁρμάτειον μέλος ὁ Δίδυμός φησιν ὠνομάσθαι, ὅτι αἱ ἀρχαῖαι παρθένοι εἰς τοὺς θαλάμους διὰ τῶν ἁρμάτων ἤγοντο· ὅθεν ἔτι καὶ νῦν πάροχοι λέγονται ἀπὸ τοῦ τοῖς ὄχεσι παρεδεῖσθαι καὶ ὑμέναιον ᾄδειν ὡς ἐπιθαλάμιον ἐν τοῖς θαλάμοις. ὅθεν τοίνυν ὁ βάρβαρος, ἐπειδὴ συνέβη ὁ τῆς Ἑλένης γάμος, ὃν Πάρις συνετέλεσεν ἐπὶ κακῷ τοῖς Τρωσὶ γενέσθαι, καὶ τὸν αὐτοῖς ὑμέναιον ᾀσθέντα κατὰ ἀνάμνησιν ἀναστενάζει, τὸν ἐπὶ κακῷ τοῖς Τρωσὶν ὑμέναιον ἐπιτελεσθέντα. ἔνιοι δὲ ἁρμάτειον τὸν θρῆνόν φασι τὸν ἐπὶ τῷ ἑλκυσμῷ τοῦ Ἕκτορος γενόμενον. Ἀπολλόδωρος δὲ ὁ Κυρηναῖος ἐπιγράφει, λέγων εἶναι ἁρμόδιον ὦ Ἴλιον. εἰ δὲ ἦν παρεπιγραφὴ, ἅπαξ ἂν ἐπεγράφετο τὸ Ἴλιον ἀπώλεσεν. ἔνιοι δὲ τὸν ἐκπεπηδηκότα Φρύγα εὐνοῦχόν φασιν εἶναι, τοὺς δὲ εὐνούχους ἐπιεικῶς ὀξυφώνους ὑπάρχειν. τὸ οὖν ὀξύτονον ἁρμάτειον αὐτὸν φάναι διὰ τὸ τὸν ὑπαξόνιον τῶν ἁρμάτων ἦχον ἀνατεταμένον τε καὶ ὀξὺν εἶναι. ὅτι δὲ εὐνοῦχος ἦν φησιν οὔτε γὰρ γυνὴ πέφυκας οὔτ’ ἐν ἀνδράσιν σύ γ’ εἶ, καὶ πάλιν ὀξὺ γὰρ βοῆς ἀκοῦσαν Ἄργος ἐξεγείρεται. εἰσὶ δὲ καὶ ἄλλαι αἰτίαι, ἃς ἐκτίθεται ὁ ὑπομνηματισάμενος. ὁ λόγος οὗτος· τὸ Ἴλιον καὶ τὴν Ἴδην, ἔτι δὲ καὶ τὸν Ἕκτορα, καὶ τὸ ἐπὶ τῷ ἑλκυσμῷ τούτου μέλος θρηνῶ βαρβάρῳ βοᾷ. B. I. ἁρμάτειον γὰρ μέλος τὸν θρῆνόν φασι τὸν ἐπὶ τῷ ἑλκυσμῷ τοῦ Ἕκτορος γενόμενον, ἵν’ ᾖ οὕτως, τὸ Ἴλιον καὶ τὴν Ἴδην, ἔτι δὲ καὶ τὸν Ἕκτορα καὶ τὸ ἐπὶ τούτῳ μέλος θρηνῶ βαρβάρῳ βοᾷ. ἔνιοι δὲ ἁρμάτειον τὸν ὑμέναιον τὸν ἐπὶ ἄρμασι τῶν νυμφῶν ᾀδόμενον ὡς ἐπιθαλάμιον. τοῦτο γάρ φησιν ὁ Φρὺξ, ὑπομνησκόμενος στενάζω τὸν Ἑλένης ὑμέναιον. οἱ δὲ ἁρμάτειον τὸν ὕμνον, ἐπεὶ συντόνῳ φωνῇ κεχρηται. M.\nὥς σ’―ἁρμάτειον: λίαν σε στένω, ἤγουν θρηνῶ, φθαρὲν ἁρμάτειον μέλος βαρβάρῳ βοῇ, ἤγουν θρηνῶ σε θρῆνον ἁρμάτειον βαρβάρῳ βοῇ. ἁρμάτειον δὲ θρῆνον λέγουσιν εἶναι ὃν ἐποίησαν ἐπὶ τῷ Ἕκτορι ἑλκομένῳ διὰ τοῦ ἅρματος. Bar. Gr. Fl. 6. 9. 17. 21. 56. 59. 76.\nἀρμάτειον μέλος: ἀντὶ τοῦ λεπτὸν, ὀξύφωνον, παρ’ ὅσον καὶ ὁ ἄξων τοῦ ἅρματος τοιαύτην ἀποπέμπει φωνὴν τρύζων. οὗτος οὖν ὁ εὐνοῦχος τοιαύτην εἶχε φωνήν. Bar. Gu.\n1386.βοᾷ: ἀπὸ κοινοῦ τὸ στένω. B. M.\n1387.διὰ τὸ τῆς ὀρνιθογόνου: στένω, φησὶ, τὸ Ἴλιον ἀπολόμενον διὰ τὴν δυσώνυμον Ἑλένη, δι’ ἣν καὶ ὁ Ἕκτωρ ἀνῃρέθη. εὕρηται δὲ ἑξῆς τοῦ ῥητοῦ διὰ τῆς ὄρνιθος τὸ κυκνόπτερον ὄμμα καλλοσύνας Λήδας. ὄμμα δὲ λέγει ἀπὸ τοῦ εὐπρεπεστάτου μάλιστα μέρους αὐτὴν ὀνομάσας. ὀρνιθόγονον δὲ αὐτὴν εἶπεν, ὅτι μεταβληθεὶς ὁ Ζεὺς εἰς κύκνον ἐγέννησεν αὐτὴν τῇ Λήδᾳ συνελθών. τὸ δὲ ὀρνιθόγονον καὶ κυκνόπτερον τὸ αὐτὸ σημαίνει. τινὲς δὲ τὸ ὀρνιθόγονον ἐπὶ τῆς Λήδας ἐξεδέξαντο. φασὶ γὰρ αὐτὴν εἰς Νέμεσιν μεταβληθεῖσαν οὕτω συνελθεῖν τῷ κύκνῳ. καλλοσύνας δὲ Λήδας ἀντὶ τοῦ περικαλλεστάτης. ὁ δὲ λόγος, στένω τὸ Ἴλιον ὀλόμενον διὰ τὸ τῆς δυσωνύμου Ἑλένης κάλλος, ἣν ἐγέννησε κύκνος τῇ περικαλλεστάτῃ Λήδᾳ συνελθών. σκύμνῳ δὲ ἀπείκασεν αὐτὴν τὸ ὀλέθριον αὐτῆς αἰνιττόμενος· ἐπὶ γὰρ ὀλέθρῳ τῆς Ἰλίου ὥσπερ τι θηρίον ἐγεννήθη. σκύμνοι δὲ κυρίως τὰ τῶν λεόντων γεννήματα. B. M.I.\nδιὰ τὸ τᾶς ὀρνιθογόνου: διὰ τὸ τῆς δυσελένης τῆς σκύμνου, ἤγουν τοῦ γεννήματος, τῆς καλλοσύνης τῆς Λήδας ὀρνιθόγονον ὄμμα κυκνόπτερον, ἤγουν διὰ τὸ κάλλος τῆς δυσελένης, τοῦ γεννήματος τῆς καλλοσύνης, ἤγουν τῆς εὐμορφίας, τῆς Λήδας, τὸ ἐξ ὄρνιθος κυκνοπτέρου γεγεννημένον, τουτέστι διὰ τὴν δυσελένην τὴν ἐξ ὄρνιθος κυκνοπτέρου, τοῦ Διός, γεγεννημένην, τὴν σκύμνον τοῦ κάλλους τῆς Λήδας, λέγω τὴν ἐριννὺν, ἤγουν τὴν κατάραν, τῶν ξεστῶν περγάμων, ἤγουν τῶν εὐξέστων ὑψηλῶν οἰκημάτων τῶν Ἀπολλωνίων, τουτέστι τῶν τῆς Ἰλίου, ἥτις ὑπὸ τοῦ Ἀπόλλωνος ἐτειχίσθη. Gr. Bar.\n1387. ὀρνιθόγονον τὸ ἐξ ὄρνιθος τὴν γονὴν ἐσχηκός. Bar. τὸ ἐξ ὄρνιθος κυκνοπτέρου γεγεννημένον. Gu. τὸ ὀρνιθόγονον κυκνόπτερον ὄμμα πρὸς τὸ Ἑλένης σύναπτε, τὸ δὲ σκύμνον πρὸς τὸ Λήδας. κυκνόπτερον δὲ λέγει παρ’ ὅσον ὁ Ζεὺς κύκνος γενόμενος ἔσπειρε ταύτην. Bar. Gu.\n1388.καλλοσύνας: ὡραιοτάτου, εὐμόρφου, τῆς εὐμορφίας. Gu.\nδυσελένας: ἥτις, φησὶν, Ἑλένη ἐρινὺς γέγονε τῇ Ἰλίῳ. B.M.\n1389.ξεστῶν: τετορευμένων, ἐυξέστων. Gu. κεκαλλωπισμένων, τετορευμένων. Fl. 6.\nἈπολλωνίων: Ἀπολλώνιόν φασι τὸ Πέργαμον καὶ τῆς Ἰλίου τὴν ἀκρόπολιν, ἐπεὶ Ἀπόλλωνός ἐστιν ἱερὸν ἐκεῖσε, ὡς Ὅμηρος Περγάμῳ εἰν ἱερῷ, ὅθι οἱ νηός γ’ ἐτέτυκτο. ἢ ἐπεὶ ὁ Ἀπόλλων τὰ τείχη ᾠκοδόμησεν. ἢ Ἀπολλωνίων τῶν ἀπολωλότων, ὡς ἐν τῷ Φαέθοντί φησιν ὦ καλλιφεγγὲς Ἥλι’, ὡς μ’ ἀπώλεσας, κἀκ τοῦδ’ Ἀπολλων εἰκότως κλῄζει βροτοῖς. Β.Μ.Ι.\nΤῶν Ἀπολλωνίων, ἤγουν τῶν ὑπ’ Ἀπόλλωνος καὶ Ποσειδῶνος οἰκοδομηθέντων, ὅτε ἐθήτευσαν Λαομέδοντι. τοιγαροῦν καὶ ὅτε ἔμελλεν ὑπ’ Ἀχαιῶν πορθηθῆναι καὶ ἀφανισθῆναι, εἶδεν Αἰνείας τούτους τοὺς θεοὺς, ὡς ἱστορεῖ Βεργίλιος, τοὺς λίθους, οὓς ἔθηκαν, καταβαλόντας. Bar. Gu.\nπεργάμων: Πέργαμον τὴν ἀκρόπολιν τῆς Τροίας ἔλεγον, ὥσπερ καὶ τὴν τῶν Θηβῶν Καδμείαν. φασὶ δὲ καὶ τὰ ὑψηλὰ τείχη πέργαμα. ἐπὰν οὖν τὸ περγάμων ἀντὶ ἀκροπόλεων νοήσῃς, γίνωσκε ὅτι τὸ ἑνικὸν πληθυντικῶς ἐξηνέχθη. Gu.\n1390.ὀττοτοῖ: ἐπίφθεγμά ἐστι θρηνητικόν. καὶ ἰάλεμος ὁ θρῆνος. Δαρδανία δὲ πόλις πλησίον τῆς Τροίας ἀπὸ Δαρδάνου βασιλεύσαντος ἐκεῖσε, ἔνθα ἱπποστάσιον εἶναί φασι τῶν Γανυμήδους ἵππων, ὃς ἦν συνευνέτης τοῦ Διός. ἀναφέρει δὲ ἐπὶ τὰ Ὁμηρικὰ δῶχ’ υἷος ποινὴν Γανυμήδεος. θρηνεῖ δὲ τὸν Δάρδανον καὶ αὐτὸν ἀπολόμενον ἐν τῷ πολέμῳ. τὸ δὲ ἑξῆς, ὦ Δαρδανία τοῦ εὐνέτου τοῦ Διὸς Γανυμήδους ἱπποφορβὲ, δυστυχεστάτη ἕνεκεν τῶν ἰαλέμων, ὁ ἐστι θρήνων. ἢ ὁ λόγος οὕτως, ἰαλέμων ἰαλέμων, καὶ δυστυχεστάτη σὺ, ὦ ἱππικωτάτη Δαρδανία, ἥτις ὑπῆρχες τοῦ Γανυμήδους, καὶ τὰ ἑξῆς. ἢ τοίνυν ἱππικὴν τὴν Δαρδανίαν φησὶν, ἢ τοῦ ἱπποσύνου Γανυμήδους, τουτέστιν ἱππικοῦ. τὴν αὐτὴν δέ φησι Τροίαν καὶ Δαρδανίαν. B.M.I.\nἰαλέμων: τῶν θρήνων, ἀπὸ Ἰαλέμου τῆς Καλλιόπης καὶ Ἀπόλλωνος. τινὲς δὲ τοῦτον τὸν αὐτὸν τῷ Λίνῳ φασὶν, ὃν καὶ ἐπὶ θρήνου καὶ ἐπὶ ὕμνου λέγουσι. B. I. εἶδος θρήνου ὁ ἰάλεμος. Cant. Gr.\nἰαλέμων: ἕνεκα τῶν. Gr.\n1391.Δαρδανία: τὸ ὦ Δαρδανία ἢ ἀντὶ τοῦ ὦ Τροία νοητέον, ἢ πρὸς τὸ ἱπποσύνα συναπτέον οὕτω· ὦ ἱπποσύνη τοῦ Γανυμήδεος τοῦ Δαρδανίδου, ἤγουν ὦ ἱππηλασία τοῦ Γανυμήδεος τοῦ Δαρδανίου. κρεῖττον δέ ἐστι τὸ πρῶτον. Bar. Gu.\n1392.Γανυμήδεος ἱπποσύνα: ἱππασία τοῦ Γανυμήδους, τοῦ εὐνέτου τοῦ Διὸς, ἤγουν ἐφ’ ᾗ ἱππάζεται ὁ Γανυμήδης ὁ εὐνέτης τοῦ Διός. Cant. Gr.\nἵπποσύνα: διφρηλασία, ἱπποστάσιον. Gu.\nΤινὲς οὐχ ἵππους, ἀλλὰ χρυσῆν ἄμπελόν φασι δεδόσθαι ὑπὲρ Γανυμήδους, καθάπερ ἐν κύκλῳ λέγει ἄμπελον, ἣν Κρονίδης ἔπορεν οὗ παιδὸς ἄποινα, χρυσείην, φύλλοισιν ἀγανοῖσι κομόωσαν βότρυσί θ’, οὓς Ἥφαιστος ἐπασκήσας Διὶ πατρὶ, δῶχ’, ὁ δὲ Λαομέδοντι πόρεν Γανυμήδεος ἀντί. B.M.I. ὁ Τρὼς εἶχε δύο υἱοὺς, τὸν Γανυμήδην καὶ τὸν Δαομέδοντα. ὁ Γανυμήδης ἄνθρωπος ὢν ἠράσθη αὐτοῦ ὁ Ζεὺς καὶ ἥρπασεν αὐτὸν, καὶ ἀντὶ τῆς ἁρπαγῆς αὐτοῦ ἔδωκεν ἐν τῇ Τροίᾳ καλοὺς καὶ ταχυτάτους ἵππους. C.\n1393.σαφῶς: φανερῶς εἰπὲ ἡμῖν ἕκαστα τὰ ἐν τοῖς οἴκοις γινόμενα· τὰ γὰρ πρότερον οὐκ εὐγνώστως ἐνόησα. I.\nαὔθ’ ἕκαστα: τὸ κατὰ μέρος, τὸ καθ’ ἕκαστον. B. M. αὐτὰ ἕκαστα. Gr. γεγυμνωμένα. τὰ συμβάντα. Gu.\n1395.αἴλινον αἴλινον: οὗτος ὁ στίχος ἐν πολλοῖς ἀντιγράφοις οὐ γράφεται. M. ὁ λόγος οὕτως· εἰώθασιν οἱ βάρβαροι τὸν αἴλινον ἐν ἀρχῇ θρήνου λέγειν, οἰκείως τῇ ἑαυτῶν βαρβάρῳ φωνῇ, ὅτε τις βασιλέων ἀνῃρημένος τύχῃ. κἀγὼ οὖν ἀπολομένην τὴν Ἑλένην στενάζω. Ἄλλως. τὸν λίνον κοινῶς ἐτίθεσαν ἐπὶ τοῦ ὕμνου καὶ τοῦ θρήνου, νῦν μέντοι ἐπὶ συμφοραῖς αὐτὸν καὶ θρήνοις τάττει. B. I.\nαἴλινον: τὸ ἀρχὰν θανάτου καὶ τὸ ὅταν αἷμα βασιλέων χυθῇ κατὰ γᾶν ταυτόν ἐστι. Gu. τὸ δὲ πᾶν οὕτω· τὴν ἀρχὴν τοῦ θανάτου, ὅταν χυθῇ κατὰ γῆν τοῦ Ἃιδου ἐν ξίφεσι σιδηρέοις αἷμα βασιλέων, λέγουσιν οἱ βάρβαροι αἴλινον αἴλινον ἐν Ἀσιάδι φωνῇ. Bar. Gu.\nἀρχάν: κατά. Gr. Fl. 6. 9. 17. 21. 56. 59. 76. ἐπειδὴ περὶ τοῦ τῆς Ἑλένης θανάτου μέλλει εἰπεῖν, τοῦτό φησι. Gu. Fl. 6.\n1396.αἶ αἶ: διὰ μέσου. Gr.\n1397.Ἀσιάδι φωνᾷ: ἀντὶ τοῦ βαρβάρῳ· ἡ γὰρ Ἀσία τῆς βαρβάρων χώρας, ἡ δὲ Εὐρώπη τῶν Ἑλλήνων. B. Gu. I. Τρωϊκῇ. Fl. 6.\n1398.ξίφεσι σιδαρέοισιν Ἅιδα: τοῖς θάνατον ἐργαζομένοις. I. τὸ δὲ Ἄιδου ἢ πρὸς τὸ γῆν σύναπτε, ὡς ἔφαμεν, ἢ πρὸς τὸ ξίφεσι· τὰ γὰρ θάνατον ἐργαζόμενα ξίφη Ἅιδου ξίφη φαμέν. Bar. Gu. ἀδολεσχία τὸ σιδαρέοις ξίφεσι. Fl. 6.\n1400.ἦλθον: ἐντεῦθεν ἄρχεται διηγεῖσθαι. Fl. 6.\n1401.λέοντες: λέοντας αὐτοὺς λέγει διὰ τὸ πρὸς ἀγριότητα τραπῆναι. Gu. Fl. 6.\nδύο διδύμω: ταυτὸν δύναται τὸ δύω καὶ τὸ διδύμω. λέγει δὲ ταῦτα ἐφεξῆς ἀγωνιῶν, ὡς καὶ τὸ αἴλινον αἴλινον καὶ τὰ ἕτερα. Gr. Bar.\nδύο διδύμω: τουτέστιν Ὀρέστης καὶ Πυλάδης. τοῦ μὲν πατὴρ ὁ βασιλεὺς Ἀγαμέμνων ἐπωνομάζετο, ὁ δὲ Στροφίου ἦν παῖς. κακομήτας δὲ ὁ κακὰ κατὰ τῆς Ἑλένης βουλευσάμενος, οὐχ ὁ κακῶς βουλευόμενος. B.M.I.\n1403.κακομήτας: κακότροπος τὰς βουλάς. Gr. Fl. 6. 9. 17. 21. 25. 56. 59. 76.\n1404.σιγᾷ δόλιος: σίγα ἀντὶ τοῦ ἐσίγα κατὰ ἀφαίρεσιν τοῦ ͞ε, ἢ σιγᾷ, τουτέστι τῇ σιγῇ, οἷον μετὰ σιωπῆς δόλιος. B. M. ἐν ἡσύχῳ ἤθει δόλους κατασκευάζων. Bar. Gr. et Gu. Fl. 6. 9. 17. 21. 56. 59. 76. τουτέστι τῇ σιγῇ ἔμπειρος τῶν πόνων. B.I.\n1405.πιστός: ἀσφαλής. Gr. Florr. iidem.\nθρασύς: ὁρμητικώτατος. Bar. Gr. Florr. iidem. τολμηρὸς εἰς βοήθειαν. Bar. Gu. Fl. 6.\n1406.ξυνετὸς πολέμου: ἀντὶ τοῦ ἔμπειρος πολέμου. M. I. φρόνιμος. Fl. 17. ἐπιστήμων, ἔμπειρος. Gu. Fl. 6.\n1407.ἔρροι τᾶς ἡσύχου: φθειρέσθω, φησὶν, οὗτος ἐπὶ κακουργίᾳ ἥσυχος ὢν, προνοούμενος τῆς ἡσυχίας ἐπὶ κακῷ. Ἄλλως. διαφθαρείη ὑπὸ τῆς ἡσύχου προνοίας. ἥσυχον δὲ αὐτήν φησι, τὴν ἀπροσδοκήτως πάντα ἀμυνομένην, πρόνοιαν δὲ τὴν εἱμαρμένην. τινὲς δὲ οὕτως, οἰμωζέτω κακοῦργος ὢν μετὰ ἡσύχου προνοίας. B.M.I. φθειρέσθω κακοῦργος ὢν τῆς προνοίας τῆς ἡσύχου, ἤγουν κακουργῶν τὴν ἡσυχίαν. Gr. φθαρείη. Gu.\nπρονοίας: ἕνεκα τῆς κατὰ νοῦν φροντίδος καὶ μηχανῆς. Bar. Gu.\n1408.οἱ δὲ πρός: ὁ σύνδεσμος ὁ δέ ἀντὶ τοῦ δή, ἵν’ ᾖ, οἳ δή. οὗτοι δὲ, φησὶν, ἔνδον εἰσελθόντες εἰς τοὺς θαλάμους, ἧς ἔγημε γυναικὸς ὁ τοξότης Πάρις, τοὺς ὀφθαλμοὺς δακρύων πεπληρωμένοι καὶ τῷ σχήματι ταπεινοὶ, ἕζοντο παρ’ ἑκάτερον μέρος τῆς Ἑλένης, ὁ μὲν ἐκ δεξιῶν, ὁ δὲ ἐξ εὐωνύμων, πεφραγμένοι ξίφεσιν. B.M.I.\nοἱ δέ: ἀντὶ τοῦ οἵτινες. Gr. Fl. 17. οἵ δή. Gu.\n1408.ἔσω μολόντες: ἔσω μολόντες πρὸς τοὺς θρόνους τῆς γυἔγημεν ναικὸς, ἥν ὁ τοξότης Πάρις. Gr. Fl. 6. 9. 17. 21. 56. 59. 76.\n1409.ἇς ἔγημ’: ἀντὶ τοῦ ἧστινος γυναικὸς ὁ τοξότης Πάρις ἔγημεν. B.M.\n1410.πεφυρμένοι: ἀντὶ τοῦ πεφυρμένον, τουτέστι μεμιγμένον, ἔχοντες τὸ ὄμμα τοῖς δακρύοις. Gr. Fl. 6. 9. 17. 21. 56. 59. 76. τεταραγμένοι. Fl. 25. 34. μεμολυσμένοι. Fl. 33.\nταπεινοί: μετὰ ταπεινώσεως, ἐπιρρηματικῶς. Gr. Florr. iidem. ἥσυχοι. Gu.\n1412.ἄλλος: λέγω. Gr. Florr. iidem.\nπεφραγμένοι: τοῖς ξίφεσι δηλονότι ἠσφαλισμένοι. B. M. καθωπλισμένοι. B. ὡπλισμένοι. (ἠσφαλισμένοι add. Gu.) Gr. Florr. iidem et 25. 33. 34.\n1415.ἄμφω: ὁμοῦ ἀμφότεροι. Cant. Gr.\n1416.ἀνὰ δὲ δρομάδες: τὸ ἑξῆς, ἀνέθορον δὲ πάντες, καὶ οἱ θεράποντες ἀνεπήδησαν παραχρῆμα καὶ παρέθεον, καθάπερ δρομάδες ἵπποι θορυβηθέντες. B.M.I.\nδρομάδες: ἀντὶ τοῦ δρομαίως. Gr. Fl. 6. 9. 17. 56. 59. 76.\nἀμφίπολοι: ἀντὶ τοῦ πρόσπολοι. Gr. Florr. δοῦλοι, θεράποντες οἱ ἀμφ’ ἐκείνην ἀναστρεφόμενοι. ἀμφίπολος οὐ μόνον ἡ δούλη, ἀλλὰ καὶ ὁ δοῦλος. Gu.\n1418.προσεῖπε δ’ ἄλλος ἄλλον: εἶπε δὲ ἄλλος πρὸς ἄλλον. Cant. Gr.\nπεσὼν ἐν φόβῳ: φοβηθείς. Gu.\n1419.μή τις εἴη: τὸ μή τις εἴη δόλος ἄλλο κῶλον. M.\nμή: ὅρα ἵνα. Gr. Cant.\nκἀδόκει τοῖς μὲν οὔ: οἱ μὲν, φησὶ, τῶν οἰκετῶν οὐκ ᾤοντο δόλον εἶναι, οἱ δὲ ἐπεπιστεύκεισαν τὴν Ἑλένην μέλλειν ὑπὸ τοῦ Ὀρέστου δολοφονεῖσθαι, ὥσπερ ἐν ἄρκυσι ζωγρηθεῖσαν· ἄρκυς γὰρ τὸ λίνον. B.M.I.\n1420.τοῖς δ’: ἐδόκει. τοῖς δὲ ἐδόκει Ὀρέστης ἐν ἀσφαλεστάτῃ δικτύων μηχανῇ καὶ περιβλήματι λίνον ἐμπλέκειν καὶ ἐμβάλλειν τὴν Ἑλένην εἰς ἀρκυστάτην μηχανὴν, καὶ ὡς περίβλημα λίνων, οἷον εἰς δολοφονίαν· ἄρκυς γὰρ τὸ δίκτυον. B. M.I.\nἀρκυστάταν: ἀπὸ τοῦ ἄρκυς τὸ δίκτυον. Gr. ἄφυκτον, ἀσφαλεστάτην, δικτυοειδῆ. Gu.\nμηχανάν: δολοφονίαν. Gu.\n1424.μητροφόντας δράκων: ἤγουν ὁ Ὀρέστης ὁ τὴν μητέρα φονεύσας. Gr. διὰ τὸ φονικόν. Gu.\n1425.σὺ δ’ ἦσθα: σὺ δὲ παρῆς τοῖς γινομένοις, ἢ ἀκούσας παρ’ ἑτέρου πάλαι πέφευγας ἐκποδών. B. M.I. Ἄλλως. σὺ ποῦ ὑπῆρχες; ἢ ἐκ μακροῦ φεύγεις ἐν φόβῳ γενόμενος δηλονότι, ἃ δὲ λέγεις δηλονότι παρὰ ἄλλου ἤκουσας; I. δυοῖν ὄντων τοῦ παρεῖναι αὐτὸν ἐκεῖ καὶ ὁρᾶν, καὶ τοῦ πρότερον ἐξελθεῖν καὶ ἀπεῖναι ὅτε ταῦτα ἐγένετο, ἐρωτᾷ ὁ χορὸς, ποῦ ἦσθα, πρὸς ἀμφότερα ἀποβλέπων, εἶτα ὀφείλων εἰπεῖν διαιρῶν, ἐκεῖ ἦσθα, ἢ πάλαι φεύγεις φόβῳ; ὁ δὲ τῷ ἑνὶ σκέλει χρησάμενος τῷ ἢ πάλαι φεύγεις ἀρκεῖται· ἀπὸ γὰρ τοῦ ἑτέρου δυνατόν ἐστι συνυπακούεσθαι καὶ τὸ ἕτερον. Bar. Gr.\n1426.―1437.Φρυγίοις ἔτυχον: ἔτυχον ἐν συνηθείᾳ Φρυγῶν, ἐν συνηθείᾳ βαρβαρικῇ κινῶν εὐπαγεῖ κύκλῳ πτερίνῳ, ἤγουν ῥιπιδίῳ, αὔραν ἐπὶ τὸν βόστρυχον τῆς Ἑλένης πρὸ τῆς παρηΐδος, ἀντὶ τοῦ τῆς παρειᾶς. ἡ δὲ, ἤγουν ἡ Ἑλένη, ἐνετύλιττε διὰ τῶν δακτύλων λίνον τῇ ἠλακάτῃ, τὰ νήματα δὲ ὥρμα πρὸς τὸ πέδον, θέλουσα κατασκευάσαι ἀναθήματα ἐπὶ τὸν τύμβον τῷ λίνῳ τῷ ὄντι ἀπὸ τῶν σκύλων τῶν Φρυγίων, λέγω φάρεα, ἤγουν ἐνδύματα, πορφυρᾶ κατασκευάσαι δῶρα τῇ Κλυταιμνήστρᾳ. Cant. Gr. ἔτυχον ἐν Φρυγίοις καὶ Τρωϊκοῖς νόμοις ἀΐσσων καὶ πέμπων ἐν εὐπηγεῖ πτερίνῳ κύκλῳ αὔραν καὶ πνοὴν πρὸ παρηΐδος καὶ ἔμπροσθεν τῆς παρειᾶς τῆς Ἑλένης παρὰ τὸν βόστρυχον καὶ τὰς ἐν μετώπῳ αὐτῆς τρίχας, τουτέστιν ἐξ ὅτουπερ εἰς Τροίαν ἦν αὕτη, ἐτάχθην ἔμπροσθεν αὐτῆς ἵστασθαι καὶ πρὸς τὸ θάλπος αὔραν αὐτῇ μηχανᾶσθαι καὶ τὰ λυποῦντα ἐλαύνειν, μυίας φημὶ καὶ κώνωπας. Bar. Gu.\n1427.παρὰ βόστρυχον: τὸ παρὰ βόστρυχον καὶ τὸ πρὸ πορηΐδος ταυτόν ἐστιν. Bar. Gu.\nπαρὰ βόστρυχον: παρὰ τὸν βόστρυχον, φησὶ, τῆς Ἑλένης πλησίον τῆς παρηΐδος αὐτῆς αὔραν ἔπεμπον τῇ ῥιπίδι. πτερίνῳ δὲ εἶπε, παρόσον αὗται ἐκ πτερῶν ὑπάρχουσι συντεθειμέναι. εὐπηγεῖ δὲ κύκλῳ ἤτοι καλῶς πεπηγμένῳ καὶ συντεθειμένῳ. κυκλοτερὴς γὰρ ἡ ἐκ τῶν πτερῶν ῥιπίς. ἡ δὲ πρό ἀντὶ τῆς κατά, ὅ ἐστι κατὰ τοῦ προσώπου αὐτῆς πνοὴν ἐκπέμπων. τὸ γὰρ ἑξῆς, αὔραν ἀΐσσων, ἀντὶ τοῦ πνοὴν ἐκπέμπων. B.I.\n1428.εὐπαγεῖ: εὐκατασκευάστῳ, εὐπλόκῳ. Gu.\n1430.βαρβάροις νόμοισι: ἐν συνηθείᾳ βαρβαρικῇ. Gr. τοῦτο καὶ τὸ Φρυγίοις νόμοις ταυτόν ἐστι. βαρβαρικοῖς. Gu.\n1431―1436. ἁ δὲ λίνον: ἡ δὲ ἐν τοῖς δακτύλοις ἕλισσε λίνον ἐν τῇ ἠλακάτῃ, τὸ νῆμα δὲ ἵετο ἐν τῷ πέδῳ, χρῄζουσα ἐν τῷ λίνῳ ἐπὶ τὸν τύμβον τῆς ἀδελφῆς στολίσαι φάρεα καὶ πέπλους, πορφύρεα δῶρα τῇ Κλυταιμνήστρᾳ, ἀγάλματα καὶ λαμπρότητας καὶ τρυφὰς τῶν Φρυγίων σκύλων. Bar. Gu.\nλίνον: λίνον ἐνταῦθα καταχρηστικῶς τήν μέταξαν λέγει. ὅτι δέ τοῦτό ἐστι δῆλον ἔκ τε τῶν Φρυγίων σκύλων καὶ τοῦ βούλεσθαι τῇ ἀδελφῇ πέπλον ὑφᾶναι πρὸς τὸν τάφον δῶρον· οὔτε γὰρ ἦν εἰκος ἐκ λίνου καὶ μὴ ἐκ μετάξης τῇ ἀδελφῇ δῶρον κατασκευάσαι πέπλον, οὔτε φαῦλα σκῦλα καὶ οὐδενὸς ἄξια ἐκ Τρώων λαβεῖν, ἀλλὰ λίνον ἐνταῦθα καταχρηστικῶς καὶ οὐ κυρίως τὴν μέταξαν λέγει. ἐγχωρεῖ δὲ λέγειν καὶ νῆμα λεπτὸν καὶ ἀερῶδες εἶναι τὸν λίνον καὶ οὐ μέταξαν, καὶ οὐδὲν ἐμποδὼν ἵσταται τὸ σκύλων Φρυγίων, οὐδὲ τὸ πέπλον ἐκ τοιούτου θέλειν ὑφαίνειν τῇ ἀδελφῇ. εἰκὸς γὰρ ἦν καὶ σκῦλον τοιοῦτό τι νῆμα λαβεῖν, καὶ πέπλους ἐκ τοιούτου ὑφαίνειν. Bar. Gu.\n1433.― 1436.ἵετο πέδῳ: μετὰ σπουδῆς ἐχαλᾶτο κατηπειγμένως. M.\nνήματα: τὰ δὲ νήματα ἵετο, ἀντὶ τοῦ κατηπειγμένως ἐχαλᾶτο ἐν τῷ πέδῳ διὰ τὸν τύμβον. ἀπὸ δὲ τοῦ τύμβου τὸ σῶμα τῆς Κλυταιμνήστρας δηλοῖ. ἀγάλματα δὲ ἀντὶ τοῦ ἀγάλμασι· καλλώπισμα γάρ ἐστιν ἡ κηδεία τοῦ νεκροῦ σώματος. ὁ δὲ λόγος, τὰ δὲ νήματα καὶ τὰ λίνα τὰ ἐκ Φρυγίας εἰργάζετο διὰ τῆς Κλυταιμνήστρας τὸ σῶμα, ἵνα τοῦτο συστείλῃ καὶ κηδεύσῃ αὖθις λαμπροῖς ἱματίοις καὶ φάρεσι πορφυρέοις. B.I.\nνήματα: τοῦτο διὰ μέσου. Gu.\nἵετο: ὥρμα. Gr. ἐπέμπετο. Gu.\n1434.σκύλων Φρυγίων: ἀντὶ τοῦ τὰ ἀπὸ τῆς λαφυραγωγίας τῶν βαρβάρων νήματα καὶ λίνα, ἤτοι ἀπὸ τῶν Φρυγίων σκύλων βουλομένης συρράψαι ἐνδύματα πορφυρᾷ, ὅπως ἐπὶ τὸν τάφον ἀναθῇ τῆς Κλυταιμνήστρας. B.M. I. τῷ λίνῳ τῷ ὄντι δηλονότι ἀπὸ τῶν σκύλων τῶν Φρυγίων. Gr. μὴ λάβῃς εἰς τὸ σκύλων ἔξωθεν τὸ ἀπό, ἀλλ’ ἔστιν ἡ τοιαύτη γενικὴ πρὸς τὸ ἀγάλματα. Gu. Bar.\n1438.―1444.προσεῖπε: πρὸς τὴν Λάκαιναν δὲ κόρην, ἤγουν τὴν Ἑλένην, εἶπεν ὁ Ὀρέστης, ὦ παῖ τοῦ Διὸς, ἀποστᾶσα τῆς καθέδρας θὲς τὸν πόδα ἐπὶ τῷ πέδῳ δεῦρο ἐπὶ τὴν ἕδραν τῆς πάλαι κατασκευασθείσης οἰκίας τοῦ Πέλοπος τοῦ προπάτορος, ἵν’ εἰδῇς τοὺς ἐμοὺς λόγους. Cant. Gr.\n1439.θὲς ἴχνος: ἀντὶ τοῦ ἀνάστηθι. ἀπαγαγεῖν δὲ αὐτὴν ἐβούλετο ἀπὸ τοῦ τόπου τούτου, οὗ ἐκάθητο, εἰς ἕτερον τόπον, ἐκκλῖναι βουλόμενος τοὺς παρεστῶτας οἰκέτας. τούτου οὖν, φησὶν, ἀποστᾶσα τοῦ κλισμοῦ ἐλθὲ ἐπὶ τὴν Πέλοπος καθέδραν, ἤτοι ἔνθα εἰώθει διατρίβειν ὁ Πέλοψ. B.M. I. ἀντὶ τοῦ ἀποστῆσαι γὰρ αὐτὴν ἤθελον τῶν παρεστώτων θεραπόντων. M.\n1444.ἄγει: ἀντὶ τοῦ ἦγεν, τουτέστιν ἐπειρᾶτο ἄγειν· ἡ δὲ ἐπηκολούθει. Cant. Gr.\n1445.πρόμαντις: οὖσα δηλονότι. Gr.\nὧν ἔμελλεν: πείσεσθαι. Gr.\n1446.ὁ δὲ συνεργός: τὸ σύν κατὰ κοινοῦ, τουτέστιν ὁ δὲ συνεργὸς συμπράσσων τῷ Ὀρέστῃ, ὁ πονηρὸς ἀνὴρ Φωκεὺς, τοιαῦτα εἶπεν· λέγει δὲ τὸν Πυλάδην. B.M.I. ὁ δὲ συνεργὸς ὁ κακότροπος Φωκεὺς, ἤγουν ὁ Πυλάδης, ἄλλα ἰὼν ἔπραττεν. Gr. Cant.\nκακὸς Φωκεύς: λείπει τὸ τοιαῦτα λέγων. B.M.\n1447.οὐκ ἐκποδὼν ἴτε: τουτέστιν, οὐ μακρὰν ἀπέρχεσθε, ἀλλ’ αἰεὶ ἀπαιδεύτως ἔχετε· τοῦτο γὰρ τὸ κακοί. ἔλεγε δὲ αὐτοῖς τοῦτο, ὡς δῆθεν Ὀρέστου μυστήριον λέξοντος τῇ Ἑλένῃ, ἵνα, ἐκποδὼν ἀπελθόντων, μόνην συλλάβωσιν αὐτὴν, ὡς μηδενὸς αὐτοῖς ἀνταίροντος. Bar. Gu. ἴω τὸ πορεύομαι. ὁ β′ ἀόριστος ἴον, ἴες, ἴε, καὶ τὸ προστακτικὸν ἴε, καὶ κατὰ μεταπλασμὸν τοῦ ε εἰς θι καὶ τροπῇ ἴθι ἴτω, ἴτον ἴτον, ἴτε ἴτωσαν· μεταπλασμὸς δέ ἐστι μετάθεσις καὶ σχηματισμὸς λήξεως καὶ λέξεως εἰς συγγενὲς τελικὸν τοῦ αὐτοῦ εἴτε ὀνόματος εἴτε ῥήματος· ὀνόματος μὲν, οἷον τῷ κλάδῳ τῷ κλαδί, τῷ δένδρῳ τῷ δένδρεϊ, τὼ ὄσσω τὼ ὄσσε· ῥήματος δὲ, οἷον ἴε ἴθι, ἔθι ἔσο, κλύε κλῦθι, πῖε πῖθι, ποιοίμην ποιοίην, καὶ ἕτερα. Gu.\nκακοὶ Φρύγες: λέγων μετὰ ἐπιπλήξεως κακοὶ Φρύγες, ὡς ματαίως δῆθεν ἐν δειλίᾳ γενομένων τῶν περὶ τὴν Ἑλένην Φρυγῶν, τοῦτό φησι. Gr. Bar.\nκακοί: ἤγουν δειλοί. Gr. ἀπαίδευτοι ἐστέ. Gu.\n1448.ἐκκλήϊσε: ἐκ τῆς στέγης δὲ ἄλλον ἄλλοσε ἀγαγὼν ἔκλεισεν. Cant. Gr. ἠσφάλισεν. Gu.\n1449.σταθμοῖσιν: τῷ κοινῶς σταύλῳ. Cant. Gr. σταθμοὶ λέγονται καὶ αἱ παραστάδες. Gu. Fl. 6.\n1450.ἐν ἕδραισι: ἐφ’ ἧς ἕκαστος ἐκαθέζετο. M. ἐν τῷ οἴκῳ τοῦ ἀποπάτου. Gr. I. ἀφοδευτηρίοις, παρακελλίοις. Gu.\nτοὺς δ’ ἐκεῖσ’ ἐκεῖθεν: ἀπ’ ἐκείνου τοῦ μέρους εἰς ἐκεῖνο. Cant. Gr.\nἄλλον ἄλλοσε: ἄλλον ἀπ’ ἄλλου μέρους εἰς ἄλλο. Cant. Gr.\n1451.ἀπόπρο: πόρρωθεν. τὸ δὲ διαρμόσας ἀντὶ τοῦ προσαρμόσας καὶ συγκλείσας. ἀπὸ τοῦ διαρμόσας δὲ τὴν ἀδιάλειπτον παραμονὴν τῶν οἰκετῶν ἐσήμανεν, ἣν εἶχον μετὰ τῆς δεσποίνης. B.M.I.\nδιαρμόσας: χωρίσας. Gr. κλείσας, ἀσφαλίσας, διαστήσας, ἢ δια χωρίσας. Gu.\nἀπόπρο δεσποίνας: ἄπωθεν, κατ’ ἐπίτασιν τῆς εἰς τὸ ἔμπροσθεν πορείας. Gr. Fl. 6. 9. 17. 21. 56. 59. 76. γρ. ἄπο πρό, δηλούσης τῆς πρό τὸ ἐκτός. Gu.\n1452.τί τοὐπὶ τῷδε: τί τῆς συμφορᾶς, ἀντὶ τοῦ ποία συμφορὰ κατὰ τὸ μετὰ τοῦτο ἐγένετο; Cant. Gr. ἀντὶ τοῦ μετὰ ταῦτα. M. Gu.\n1453.Ἰδαία μῆτερ: Ἴδη ὄρος ἐστὶ Τροίας, ἔνθα τετίμηται ἡ Ῥέα. ἴσως οὖν ὡς ἐγχωρίαν θεὸν ἐπικαλεῖται αὐτὴν ὁ εὐνοῦχος. ὀβρίμαν δὲ αὐτήν φησιν, ἐπεὶ λέουσιν ὀχεῖται, ἢ ὅτι ἐνίσταται τοῖς αὐτῇ συντυγχάνουσιν. μέλλων δὲ διηγεῖσθαι ὁ Φρὺξ ἅπερ ἐτεθέατο ἔνδον τὴν Ῥέαν ἐπικαλεῖται ὡς ἀλεξίκακον. Ἰδαίαν δὲ ἀντὶ τοῦ ὀρεινήν· ἐν γὰρ τοῖς ὄρεσι διατρίβειν φασὶ τὴν θεόν. ὀβρίμαν δὲ τὴν ἰσχυρὰν καὶ φοβεράν. ὁ δὲ λόγος, φεῦ φεῦ, τῶν ἀνόμων κακῶν, ὦ μῆτερ Ῥέα, ἅπερ τεθέαμαι ἔνδον κατὰ τοὺς οἴκους. καλεῖται δὲ καὶ ἀνταία· τοῖς Φρυξὶ γὰρ ὑπαντῶσα φοβερά ἐστιν. B.M.I.\nἸδαία: ἡ τιμωμένη ἐν τῇ Ἴδῃ. Gu.\nμᾶτερ: τῶν θεῶν Ῥέα. Gu.\nὀβρίμα: ἱστοροῦσι γὰρ αὐτὴν ἐποχουμένην λέουσιν· ὅθεν καὶ πρὸς αὐτὴν ποιεῖται τὸν λόγον, ὡς φοβερὰ ἰδών. καὶ οὗτος μὲν ὡς Φρὺξ τὴν παρὰ Φρυξὶ τιμωμένην θεὰν ἐπιβοᾶται· οἱ δὲ ἄλλοι πάντες Ἡρακλῆν τὸν Διὸς, λέγοντες ἐπὶ τοῖς παραπίπτουσι δυσκόλοις ἀεὶ, ὦ Ἡράκλεις· ἔνιοι δὲ καὶ τὸν Ἀπόλλωνα, καὶ μαρτυρεῖ τὸ Ἄπολλον ἀποτρόπαιε. Bar. Gu. ἰσχυρὰ, φοβερά. Gr.\n1455.φονίων παθέων: ἕνεκα τῶν φονικῶν. Gr. Fl. 6. 9. 17. 21. 56. 76.\nἀνόμων: παρανόμων. Gu.\n1456.ἔδρακον: εἶδον. Gr. ἐθεασάμην. \\\\Gu.\n1457.ἀμφὶ πορφυρέων: τὸ ἀμφὶ πορφυρέων ἢ ἓν μέρος λόγου νόει· ἀμφιπόρφυρα γὰρ ἱμάτια φαμὲν τὰ ὁλοπόρφυρα, ὥσπερ καὶ ἀμφίχρυσα τὰ ὁλόχρυσα· ἢ τὸ ἀμφί πρὸς τὸ σπάσαντες νοητέον, ἵν’ ἡ ἀμφισπάσαντες ἀντὶ τοῦ περιλαβόντες· ἢ τὸ ἀμφί ἔμφασιν ἔχει διὰ τὴν Ἑλένην, οὕτως· ἀμφὶ τὴν Ἑλένην δηλονότι σπάσαντες καὶ λαβόντες ξίφος ὑπὸ σκότου τῶν πορφυρέων πέπλων, ἤγουν ἃ ὑποκάτω τῶν ἱματίων εἶχον, ἐν ταῖς χερσὶν ἄλλος ἄλλοσε δίνασεν. ἢ τὸ ἀμφί πρὸς τὸ ἐν χερσίν, ἵν’ ᾖ τὸ ἀμφί καὶ τὸ ἐν ἐκ παραλλήλον. Bar. Gu.\nἀμφί: ἀπό. Gr. Fl. 6. 9. 17. 21. 56. 59. 76.\nὑπὸ σκότου: ὑπὸ ἀφανίας. Gr. Florr. iidem. σκοτιασμοῦ. Fl. 33. ἔνθα ἄρχεται ἐξηγεῖσθαι. B.\n1458.σπάσαντες: σπασάμενοι. Gr. Florr. iidem. περιλαβόντες. Gu.\n1459.δίνασεν: ἔστρεψεν. Gr. Florr. iidem. συνέστρεφεν. Gu. Fl. 33.\nπαρὼν τύχοι: ἔτυχε παρὼν ἀντὶ τοῦ παρείη. Gr. Fl. 6. 9. 17. 21. 33. 56. 59. 76.\n1460.ὀρέστεροι: ὀρεινοί. Cant. Gr. ἐν τῷ ὄρει ἀναστρεφόμενοι, ἄγριοι. Gu.\n1461.ἀντίοι σταθέντες: ἐναντίον, ἔμπροσθεν στάντες. Cant. Gu.\n1462.ἐννέπουσι κατθανεῖ: εἶπον, ἀποθανῇ. Cant. Gr.\n1463.κακός σ’ ἀποκτείνει: γρ. ἀποκτενεῖ. M. ὁ σὸς ἀνὴρ ὁ κακότροπος ἀποκτείνει σε. Cant. Gr.\n1464.τοῦ κασιγνήτου: τοῦ ἀδελφοῦ αὐτοῦ τὸν υἱὸν ἐγκαταλιπὼν ἐν τοῖς Ἀργείοις, ὥστε θανεῖν. Cant. Gr.\nγόνον: τὸν Ὀρέστην. B. rec.\n1465.ἴαχεν: ἐβόησεν. Gr. ἀνεβόησε μεγάλως. Gu.\nὤμοι μοι: λέγουσα. Cant. Gr.\n1466.λευκὸν δ’ ἐμβαλοῦσα: τὰς λευκὰς δὲ χεῖρας ἐμβαλοῦσα τοῖς στέρνοις, ἤγουν συναγαγοῦσα ἐπὶ τοῖς στέρνοις, ὡς σύνηθες ταῖς γυναιξὶν, ἔπαισε τὴν κεφαλὴν ἀθλίαν πληγήν. Cant. Gr.\nI467. κτύπησε: μετὰ τῶν στηθῶν καὶ τὴν κεφαλὴν ἐκτύπησε. B.M.I.\n1468.―1472.φυγᾷ δὲ ποδί: φυγῇ δ’ ἔφερε τὸ ἴχνος τοῦ ποδὸς τὸ χρυσεοσάνδαλον· ὁ Ὀρέστης δὲ προφθάσας τὸν δρόμον αὐτῆς, ἐμβαλὼν τοὺς ἑαυτοῦ δακτύλους εἰς τὰς κόμας αὐτῆς τῇ ἀριστερᾷ χειρὶ ἀναστρέψας τὴν δέρην ἔμελλεν εἴσω τοῦ λαιμοῦ παίειν τὸ μέλαν ξίφος. Cant. Gr.\nφυγᾷ δὲ ποδί: ἡ Ἑλένη, φησὶ, διαναστᾶσα φυγῇ τὴν σωτηρίαν πορίζεται. B.M. I.\nποδί: τοῦ ποδός. Gu.\nχρυσεοσάνδαλον: τὸ χρυσοῦν σανδάλιον φοροῦν. Gu.\n1469.δικών: ἀντὶ τοῦ ἐκτείνας καὶ βαλών. ὁ δὲ Ὀρέστης, φησὶ, παραχρῆμα προβὰς τὸν πόδα, ἐξέτεινε τὴν χεῖρα καὶ λαβόμενος τῆς κόμης ἔμελλεν αὐτὴν παίειν τῷ ξίφει. B. M. I.\nδικών: ἐμβαλών. Gr.\n1470.Μυκηνίδ’ ἀρβύλην: τὸν πόδα φησίν· ἀπὸ γὰρ τοῦ ὑποδήματος τὸν πόδα δηλοῖ. B.M.I. τὸν πόδα, ἤγουν τὸν δρόμον αὐτῆς. Gr. τὸ γυναικεῖον ὑπόδημα ἢ τὸν πόδα αὐτῆς, ἀπὸ μέρους τὸ πᾶν. Gu.\nπροβάς: προφθάσας. B. Gr. Bar.\nπροβάς: λείπει ποδί. M.\n1471.ὤμοις ἀριστεροῖσιν: ἀντὶ τοῦ τῇ ἀριστερᾷ χερί. B. M. Gr. I.\nἀνακλάσας: ἀναστρέψας. Gr. ἀνακλίνας, ἀνανεύσας. Gu.\n1472.παίειν: ἐμβάλλειν. Gu. Fl. 6. 33.\nλαιμῶν ἔσω: ὥσπερ ἐστὶ τὸ Ἴλιον εἴσω ἀντὶ τοῦ εἰς τὸ Ἴλιον, οὕτω καὶ τὸ λαιμὸν εἴσω ἀντὶ τοῦ εἰς τὸν λαιμόν. Gu. τοῦ εἴσω ἀντὶ τῆς εἰς προθέσεως λαμβανομένου, ὡς καὶ τὸ ἀνάπαλιν εὕρηται· ὁ γὰρ ποιητὴς οὗτος τὴν εἰς πρόθεσιν ἐν τῷ τρίτῳ δράματι ἀντὶ τοῦ εἴσω λαμβάνων φησὶ τόνδ’ εἰσεδέξω τειχέων. Gu.\nμέλαν ξίφος: τὸ μελανθησόμενον. B.M. I.\nμέλαν: ἤ ὡς σιδηροῦν, ἤ ὡς παρεκτικὸν σκότους. Gu.\n1473.ποῦ δῆτ’: ἦσαν ὥστε. Gr.\nἀμύνειν: βοηθεῖν αὐτῇ. Gu.\n1474.ἰαχᾷ δόμων: ἰαχῆς, φησὶ, καὶ θορύβου γενομένου κατὰ τὴν οἰκίαν, τὰς θύρας τῶν σταθμῶν, ἔνθα ἦμεν συγκεκλεισμένοι, ἐκσπάσαντες τοῖς μοχλοῖς ἐξήλθομεν βοηθήσοντες. B.M.I. σὺν κραυγῇ τὰς θύρας καὶ τὰς παραστάδας τῶν δόμων, ἔνθα ἐμίμνομεν, μοχλοῖς ἀνασπάσαντες, βοηθήσοντες ἐτρέχομεν, ἄλλος ἀπ’ ἄλλου μέρους τοῦ οἴκου. Cant. Gr.\nἰαχᾷ: ἐν τῇ βοῇ τῆς Ἑλένης. Gu. τῇ ἡμῶν μετὰ θρήνου. Gu.\nἐκβαλόντες: συντρίψαντες. Gu.\nἐμίμνομεν: ἦμεν συγκεκλεισμένοι. Gu.\n1476.ἀγκύλας: τὰ ἀκόντια, ἀπὸ τοῦ ἐπηγκυλίσθαι, ἢ διότι ἀπὸ τῆς κατὰ μέσον ἀγκύλης λαμβανόμενοι ῥίπτουσιν. B. M. Gu. I.\n1477.πρόκωπον: μεγάλην κώπην καὶ ἐκτεταμένην ἔχον. B. M. I. ἤγουν σπάθην, ἥτις ἔχει τὴν κώπην προβεβλημένην. Bar. Gr. σπάθην τὴν ἔμπροσθεν κώπην καὶ λαβὴν ἔχουσαν. Cant. Gu.\n1478.ἔναντα: ἐξεναντίας ἡμῶν. Cant. Gr.\n1479.ἀλίαστος: ἀντὶ τοῦ ἄτρεπτος καὶ ἄφευκτος ἐν ταῖς μάχαις, ἢ ἀκατάπαυστος, ἢ ὂν οὐκ ἔστι λιάσαι καὶ εἰς φυγὴν τρέψαι. B.M. Gu. I. ἄφοβος. B. ἄφυκτος. Gr. ἀνέμπληκτος, φοβερὸς, θαρσαλέος. Gu. ἀθορύβητος, ἄφοβος. Fl. 21. ἀνδρεῖος, φοβερός. Fl. 2.\n1480.τρικόρυθος: ὁ μεγάλην ἔχων περικεφαλαίαν. B. M. Gu. I. ὅμοιον δέ ἐστι τῷ τρίπτυχος αὐλῶπις. ἢ ὅτι ἔνιοι τῶν ἡρώων τριλόφοις ἐχρῶντο. B.M. I. ἢ τρικόρυθος ὁ τριλόφῳ περικεφαλαίᾳ χρώμενος. Gr. Cant. γέγραπται τρικόρυφος. Cant.\n1481.ὅν: Αἴαντα. Cant. Gu.\nΠριαμίσιν: ταῖς τοῦ Πριάμου. Gr. Fl. 6. 9. 17. 21. 56. 76.\n1482.ἀκμάς: τὰς ὀξύτητας. Gr. Fl. iidem.\nφασγάνων — ξυνήψαμεν: ἤγουν εἰς πόλεμον ἡμεῖς τε κἀνεῖνοι κατέστημεν. Cant. Gu.\n1483.τότε δὴ τότε: ἐν τῷ πρὸς Ὀρέστην πολέμῳ ἐφάνημεν διαπρεπόντως δειλοὶ οἱ Φρύγες, ἢ τότε ἐν τῷ Τρωϊκῷ πολέμῳ. Ἁλλως. τότε δὴ τότε διαπρεπεῖς ἐγένοντο Φρύγες, ἀντὶ τοῦ ἔκδηλοι τὴν δειλίαν καὶ ἐξεληλεγμένοι, φησὶν, ἐν τῇ συμβολῇ τῇ πρὸς τὸν Ὀρέστην καὶ πρὸς τὸν Πυλάδην ἐφάνησαν οἱ Φρύγες, πολὺ τῶν Ἑλλήνων ὄντες ἀσθενέστεροι, καὶ ὅσον ἦμεν ἐλάττους ἐν τῇ μάχῃ τῇ πρὸς τοὺς Ἕλληνας κατὰ τὴν Ἴλιον. φησὶ γὰρ αὐτὰ κατὰ ἀναφορὰν πρὸς τὰ ἐν Ἰλίῳ, λόγου παρεκβάσει χρησάμενος· οὐ γὰρ εἰκὸς ἦν οὕτω πολλοὺς εἶναι τοὺς ἐν τοῖς βασιλείοις τεθνηκότας ὡς καταλέγειν πτώματα μυρίων νεκρῶν. ἔστιν οὖν ὁ πᾶς λόγος τοιοῦτος· κατὰ τὴν συμβολὴν τὴν πρὸς τὸν Ὀρέστην κατάδηλοι γεγόναμεν ἀσθενεῖς ὄντες οἱ Φρύγες. B.M.I.\n1484.ἐγένοντο: ἐμοὶ δηλονότι. Gr. et Gu. Fl. 6. 9. 17. 56. 59.\nἌρεως ἀλκάν: κατὰ τὴν ἀλκὴν τοῦ πολέμου. Gr. μὴ λάβῃς εἰς τὸ ἀλκὰν ἔξωθεν κατά, ἀλλ’ ὥσπερ φαμὲν δυνατός εἰμι τοῦτο καὶ σοφός εἰμι τὰ θεῖα, οὕτω καὶ ἐλάττων εἰμὶ τοῦτο. Bar. Gu.\n1485.ἥσσονες Ἑλλάδος: εἰκότως ὑπὸ τῶν Ἑλλήνων τότε ἐν Ἰλίῳ, ἢ τῶν περὶ τὸν Ὀρέστην ἡττήθησαν, ἡνίκα ὁ μὲν ἦν φυγὰς, ὁ δὲ νεκρὸς ἔκειτο, ἄλλος δὲ τραυματίας ἦν, ὁ δὲ ἱκέτης προσέπιπτε, τὸν ἔλεον θηρώμενος, καὶ τέλος ὡς ὑποσκότιοι γενόμενοι τῷ πλήθει τῶν βαλλομένων βελῶν εἰς φυγὴν ἐτρεπόμεθα. καὶ οἱ μὲν ἔπιπτον τιτρωσκόμενοι, οἱ δὲ πίπτειν ἔμελλον, οἱ δὲ ἦσαν νεκροί. καὶ μέχρι μὲν τούτου ἡ παρέκβασις. τὰ δὲ ἑξῆς γενόμενα κατὰ τὴν οἰκίαν ἐστὶν, ἅπερ κατὰ ἐπανάληψιν ἐπάγει. ἔστι δὲ τὸ ἑξῆς τοῦ λόγου, φασγάνων τε ἀκμὰς συνήψαμεν, καὶ ἡττήθημεν κατὰ κράτος, ὥσπερ καὶ ἐν τῷ κατὰ Ἴλιον πολέμῳ ἦν, καὶ ταῦτα συμβέβηκεν ἅπερ κατέλεξεν. ὡς δὲ ἡττήθημεν τῶν περὶ τὸν Ὀρέστην, ἦλθεν ἡ Ἑρμιόνη. δύναται δὲ καὶ ἐπὶ οἰκίας ταῦτα γενόμενα νοεῖσθαι. ἴδιον δὲ τῆς τραγῳδίας τὸ τὰ μικρὰ τῶν πραγμάτων ἐξαίρειν καὶ φοβερὰ ποιεῖν, ὥσπερ νῦν ὁ Εὐριπίδης. B.M.I. ταῦτα ὡς περὶ τῶν ἐν Ἰλίῳ λέγει τεθορυβημένος καὶ οὐ δεόντως ἀπαγγέλλων. οἱ δὲ μὴ νοήσαντες πολλοὺς ᾠήθησαν ἐν τοῖς βασιλείοις ὑπὸ τῶν περὶ τὸν Ὀρέστην ἀπολωλέναι. ἐὰν μὲν οὖν περὶ τῶν ἐν Ἰλίῳ λέγοιτο, ἔσται τὸ ὑπὸ σκότον ἀντὶ τοῦ καλυφθέντες τῷ πλήθει τῶν βελῶν ἐφεύγομεν· ἐὰν δὲ ἐν τῇ οἰκία, εἰς τοὺς σκοτεινοὺς τόπους τῆς οἰκίας ἐφεύγομεν. B. M. I.\nἙλλάδος: Ἑλληνικῆς αἰχμῆς. Gr. Fl. 6. 9. 17. 56. 59.\nαἰχμᾶς: κυρίως ὁ σίδηρος τῶν δοράτων, καταχρηστικῶς ὁ πόλεμος. Cant.\n1487.λισσόμενος: ἀντὶ τοῦ ἵκετο ὑπὲρ τοῦ θανάτου προσβαλλόμενος καὶ ἱκετεύων. B. ὁ δὲ παρακαλῶν παράκλησιν ἕνεκα τοῦ θανάτου ὤφειλεν· λέγει δὲ λισσόμενος προβολὴν, ἐπεὶ οἱ παρακαλοῦντες προβάλλουσιν ἑαυτοὺς παρακαλοῦντες καὶ προπίπτουσιν. Cant. Gr. ἐπικαλούμενος, ἱκετεύων ταχέως ἐπελθεῖν τὸν θάνατον διὰ τὴν προσοῦσαν ἐκ τραυμάτων δυσχέρειαν. Gu.\n1488.ὑπὸ σκότον: ἤγουν ἵνα ὑπὸ τὸ σκότος γενώμεθα, τουτέστιν εἰς τὰ σκοτεινὰ μέρη τῶν οἴκων. Gr. Fl. 6. 9. 17. 21. 56. 59. 76.\n1489.ἔμελλον: πίπτειν. Gr. πεσεῖν. Gu. Florr. iidem.\nἔκειντο: πεσόντες. Gr. πάλαι τεθνηκότες. Gu. Florr. iidem.\n1490.ἔμολε: ἦλθε. Gu. ἐπῆλθε. Fl. 33.\n1491.ἐπὶ φόνῳ χαμαιπετεῖ: θορύβου, φησὶ, γενομένου ἦλθεν ἡ Ἑρμιόνη χαμαὶ οὔσῃ τῇ Ἑλένῃ καὶ μελλούσῃ πίπτειν μετὰ τὸ φονευθῆναι. Ἄλλως. ἢ τεθορυβημένος ὧν οἴεται αὐτὴν πεπτωκέναι, ἢ χαμαιπετεῖ, τῷ μέλλοντι πεσεῖσθαι. B.M.I. χαμαιπετεῖ οὖν ἢ τῷ μέλλοντι πεσεῖν, ἢ τεθορυβημένῳ. οὐκ ἀκριβολογεῖται. M. Ἄλλως. οὐ τῷ πεσόντι ἐπὶ γῆς· οὐδὲ γὰρ ἐφόνευσαν αὐτὴν, ἀμέλει μετὰ μικρόν φησιν ὅτι διωκομένη ἀφανὴς ἐξ αὐτῶν ἐγένετο. B.I.\nχαμαιπετεῖ: τῷ χαμαὶ κειμένῳ τῆς μητρὸς, ἥτις ἡ τλήμων ἔτεκεν αὐτόν. Gr. Fl. 6. 9. 17. 21. 56. 59. 76. τῷ χαμαὶ ταύτην πεπτωκέναι ποιήσαντι. Gu. Fl. 6.\n1492.ἄθυρσοι: ἢ κακόθυρσοι, ἢ θύρσων δεόμενοι μόνον πρὸς τὸ εἶναι Βάκχαι· ἢ ἀθύρσους αὐτοὺς εἶπεν, ἐπεὶ αἱ Βάκχαι μετὰ θύρσων βακχεύουσι. B. M. I. . . . . ἐπέλεγον. ἔστι δὲ αὐτὴ σκυθρὸν φωνὴ ἐξελληνιζομένη, ὦ υἷις καὶ υἱὲ τοῦ ἅτις καὶ τοῦ Διός. εἶχον δὲ ἀνὰ χεῖρας οἱ τοιοῦτοι βάκχοι θύρσους ἤτοι νάρθηκας ἀντὶ κλάδων, τουτέστιν ἐπιφερόμενοι εἰς τιμὴν τοῦ Διονύσου. ἐδόκουν δὲ τοῖς ὁρῶσι μαίνεσθαι, τῇ δ’ ἀληθείᾳ φιλάνθρωποι ἦσαν. διὰ γοῦν τὸ δοκεῖν ἐκείνους μαινομένους εἶναι ὁ Εὐριπίδης τὸ ἄθυρσοι Βάκχαι ἀντὶ τοῦ μαινόμεναι ἐξέλαβεν. A. σημείωσαι δὲ τὸ θύρσος πῶς ἐκλήθη νάρθηξ. θύρσος μὲν γὰρ τῷ φυτῷ τὸ παλαιὸν ὄνομα, παρόσον αὐτῷ ἐχρῶντο οἱ γεωργοὶ ἐν ταῖς αἱμασιαῖς τῶν λειμώνων καὶ τῶν κήπων καὶ τῶν θειλοπέδων καὶ ἀμπελώνων. ὕστερον δὲ ἐκλήθησαν νάρθηκες, ὅτι ἐχρήσαντο αὐτοῖς οἱ τῶν παίδων ἀλεῖπται καὶ παιδοδιδάσκαλοι πρὸς τὸ πλήττειν τοὺς νέους. νάρθηξ γοῦν ἐτυμολογεῖται παρὰ τὸ τοὺς νεαροὺς θήγειν, ἤτοι τοὺς νέους παῖδας ἀκονᾶν καὶ παρορμᾶν πρὸς τὰ μαθήματα. A. Fl. 33.\nἄθυρσοι: δραμόντες δὲ καθὰ Βάκχαι ἄθυρσοι, ἤγουν χωρὶς θύρσων, συνήρπασαν αὐτὴν ὡς σκύμνον ὀρείαν. Cant. Gr. μυθεύονται τὰς Βάκχας ἐν ὄρεσι μετὰ Διονύσου χωρούσας παίειν μὲν τὰς πέτρας ἐν νάρθηξι, καὶ μέλι καὶ γάλα ἐνταῦθα λαμβάνειν καὶ τὰ θηρία χειροῦσθαι. Bar. Gu. κλάδους κισσοῦ αἱ Βάκχαι καὶ αὐτὸς ὁ Διόνυσος ἔφερον ἐν ταῖς χερσὶν, ὅτι, ὅτε ἡ μήτηρ αὐτοῦ Σεμέλη ἐκεραυνώθη, τοῦτον πρὸς βίαν ἀποκυήσασα, κισσὸς περιέλιξεν αὐτὸν εἰς φυλακὴν δῆθεν, ὡς καὶ ἐν τῷ τρίτῳ δράματι οὗτός φησιν ἐν τῷ χορῷ τῷ Κάδμος ἔμολε. Gu.\n1494.πάλιν δὲ τὰν Διός: συλλαβόμενοι δὲ, φησὶ, τὴν Ἑρμιόνην, οὐδὲν ἧττον πάλιν ἐπεδίωκον Ἑλένην ἐπὶ φόνῳ. B.M.I.\nτὰν Διὸς κόραν: ἤγουν τὴν Ἑλένην. Gr. Fl. 6. 9. 17. 21. 536. 59. 76.\n1495.ἔτεινον: εἷλκον. Gr. Florr. iidem.\n1496.διάπρο: διόλου. Gr. Florr. iidem.\n1497.ὦ Ζεῦ: τὸ μὲν Ζεῦ λέγει, διότι πατὴρ αὐτῆς ἦν, τὸ δὲ γῆ, διότι ἐν γῇ οὖσα ἀπῆλθε· τὸ φῶς, διότι ὁρωμένη παραχρῆμα ἠφάνισται· τὸ δὲ νὺξ, διότι ἐν ὅσῳ ἐβλέπετο ὥσπερ νυκτὶ καλυφθεῖσα ἄφαντος γέγονεν. Bar. Gu.\n1498.φαρμάκοισι: τοῦτο δοκεῖ ἀπὸ ἱστορίας εἶναι παρόσον παρὰ τῆς Θῶνος γυναικὸς δοκεῖ πλεῖστα φάρμακα εἰληφέναι ἡ Ἑλένη, ὡς Ὅμηρος τά οἱ Πολύδαμνα πόρεν Θῶνος παράκοιτις, Αἰγυπτίη, πολλὰ μὲν ἐσθλὰ μεμιγμένα, πολλὰ δὲ λυγρά. B.M.I.\nφαρμάκοισιν: φάρμακα τὰ διὰ βοτανῶν καί τινων ἄλλων ὑλῶν γινόμενα κακουργήματα, μαγεῖαι δὲ τὰ δι’ ἐπῳδῶν. Fl. 21. Gu.\n1498.τὰ δ’ ὕστερον: τὰ μέλλοντα γενέσθαι, πραχθέντα. Gu.\nοὐκέτ’: οὐδαμῶς. Bar. Gr. Fl. 6. 9. 17. 21. 56. 59. 76.\n1499.δραπέτην: ἤγουν λαθὼν γὰρ ἐκ τῶν δόμων ἔξω ἔφυγον. Bar. Gu. et Gr. φυγάδα. Gr. Fl. 6. 9. 17. 21. 56. 59. 76.\nἐξέκλεπτον: ἀπέδρων γάρ. B.I.\n150I. ἀνασχόμενος: ὑπομείνας, καρτερήσας. B. ἀνασχὼν, ὑπομείνας. Gu. Fl. 6. 9. 17. 21. 56. 59. 76.\n1502.ἀνόνητον: ἀντὶ τοῦ ἀνονήτως. B. M. ἀνονητότερον. I. ἀνονήτως, ἀνωφελῶς. Cant. Gr. μάταιον καὶ ἀνωφελῆ· (ἢ ἀνόητον add. Bar.) παρόσον οἱ ἀνόητοι οὔτε σφὰς αὐτοὺς οὔτ’ ἄλλους ὠφελεῖν δύνανται. Bar. Gu. δέον ἀνοήτως εἰπεῖν, ὁ δὲ ἀνόητον πρὸς τὸ γάμον ἐξήνεγκεν. Gu.\nτὸν Ἑλένας γάμον: ἀντὶ τοῦ τὴν γυναῖκα αὐτοῦ τὴν Ἑλένην. Bar. Gr.\n1503.ἀμείβει: ἀντὶ τοῦ διαδέχεται. B. Gr. ἔρχεται. Gu.\nκαινῶν: παραδόξων, νεωτέρων. τὰ δὲ ἦν ὁ τῆς Ἑλένης ἀφανισμός. Gu. Bar.\n1505.ἐπτοημένῳ: σπουδαίω. I.\nἐπτοημένῳ ποδί: τεθορυβημένῃ πορείᾳ. Cant. Gr. τεταραγμένῳ, συντόμῳ, ἐμφόβῳ. Gu. ἐτραγῴδει ὁ Φρύξ. M.\n1507.νόμοισι: ὁ νόμος γὰρ οὗτος βαρβαρικὸς, ἐπειδάν τις αὐτοὺς κτείνῃ, προσπίπτειν καὶ δεῖσθαι. Cant. Gu.\nπρισπίτνων: προσπεσὼν κατὰ συνήθειαν βαρβαρικήν. Gr. Fl. 6. 9. 17. 21. 56. 59. 76.\n1508.τάδ’ ἐστίν: (καὶ ταῦτα, ἅπερ ποιεῖς, ἤγουν add. Florr.) τὸ προσκυνεῖν, ἔνθα ἂν δηλονότι ἀπηλλάγης προσκυνῶν. Gr. et Gu. Cant. Florr. iidem.\n1509.τοῖς σώφροσιν: τοῖς φρονίμοις. Gr. Florr. iidem.\n1510.οὔτι που: οὐδαμῶς. Gu.\nπου: ἴσως. Gu. ἀντὶ τοῦ οὐ διὰ τοῦτο, φησὶν, ἐβόησας, ὥστε τὸν Μενέλαον ἐλθόντα βοηθεῖν; Ἄλλως. οὐκ ἄρα που μεγάλῃ φωνῇ τὸν Μενέλεων ἐκάλεσας ὥστε βοηδρομεῖν; A. B. M.I. Ἄλλως. ἀνάξια καὶ τραγῳδίας καὶ τῆς Ὀρέστου συμφορᾶς τὰ νῦν λεγόμενα. A.B.M. Fl. 33.\n1511.σοὶ μέν: λείπει τὸ βούλομαι, ἢ ἕτοιμός εἰμι. σοὶ μὲν ἐγὼ βοηθεῖν ἕτοιμος· τιμιώτερος γὰρ ὑπάρχεις. I.\nἀξιώτερος: καὶ δικαιότερος. Fl. 59.\n1512.ἐνδίκως: δικαίως ἄρα ἡ Τυνδαρὶς διεφθάρη; I.\nἡ Τυνδάρειος: ἀντὶ τοῦ ἡ τοῦ Τυνδάρεω παῖς, ὅμοιον τῷ Λητῴα κόρη. Gr. Fl. 6. 9. 17. 21. 56. 59. 76.\n1513.ἐνδικώτατα: δικαιότατα, εἴπερ ἐκέκτητο τρεῖς λαιμοὺς, ὥστε ἀποθανεῖν. I.\n1514.δειλία: νῦν, φησὶν, ἔοικας ὑπὸ δειλίας τὰ ἔνδον ὑποκρίνεσθαι τοῖς λόγοις, ἕτερα κατὰ τὴν ψυχὴν ἔχων καὶ φρονῶν. A.B. M. Fl. 33. ὑπὸ τῆς δειλίας χαριτογλωττεῖς, ἕτερα κατὰ ψυχὴν ἔχων καὶ φρονῶν. I.\n1515.οὐ γάρ: οὐ γὰρ δίκαια ἔπαθεν, ἥτις τὴν Ἑλλάδα σὺν αὐτοῖς Φρυξὶν ἔβλαψεν; I. ἀντὶ τοῦ οὐ πρὸς χάριν, ἀλλ’ ἀληθῶς λέγω ὅτι ἀξία ἐστὶν ἀποθανεῖν, ἥτις τὴν Ἑλλάδα πᾶσαν καὶ τὴν Φρυγίαν ἠφάνισεν. B.I. οὐ γὰρ ἐνδίκως ἀπώλετο, ἥτις διελυμήνατο τοὺς (Gr. τὰ) ἀπὸ τῆς Ἑλλάδος σὺν αὐτοῖς τοῖς Φρυξίν; Gr. Fl. 6. 9. 17. 21. 56. 59. 76.\nδιελυμήνατο: ἔφθειρε. Fl. 6.\n1516.ὄμοσον: ὄμοσον, φησὶν, ὅτι οὐ πρὸς χάριν ἐμὴν ταῦτα λέγεις, οὐδὲ ὑποκρινόμενος, ἀλλὰ τῇ ἀληθείᾳ οὕτω φρονεῖς. λείπει δὲ ἡ εἰς, εἰς ἐμην χάριν. A.B.M.I. ὅτι ἐνδικώτατα διώλετο, ἢ ὅτι ὅσα σου ἡ γλῶσσα λέγει, ταῦτα καὶ ἡ ψυχή σου. Gu.\n1517.τὴν ἐμὴν ψυχήν: τὴν ἐμὴν ζωὴν κατώμοσα, ἣν ἐπικαλῶ, εἰς ὅρκον λαμβάνω. I.\nἣν ἂν εὐορκοῖμ’ ἐγώ: ἀληθῶς ὀμνύοιμι. φυλάξω. Gu. ἣν ἂν ἐγὼ καλῶς, ἤγουν ἔξω κακοτροπίας, εἰς ὅρκον προβαλοίμην. Gr. ἀληθῶς ὀμνύοιμι, τουτέστι δι’ ὧν ζῆν ᾑρετισάμην, διὰ τούτων ὥσπερ δι’ ὅρκου ἔδειξα ὡς ἀληθῆ ταῦτά φημι. οἱ δὲ τὸ κατώμοσα ἀντὶ τοῦ ὀμνύω λέγοντες οὐ καλῶς λέγουσιν. Gu. Bar.\n1518.ὧδε κὰν Τροίᾳ: καὶ ἐν Τροίᾳ, φησὶν, ὁ σίδηρος οὕτως ἦν φοβερὸς τοῖς Τρωσὶν, ὡς σὺ νῦν ὁρῶν τὸ ξίφος φῂς θάνατον ἐνοπτρίζεσθαι; A.B.M. I. ἰδὼν ὁ Ὀρέστης ὅτι παραχρῆμα τὴν ψυχὴν αὐτοῦ ὤμοσεν ὁ Φρὺξ φοβηθεὶς τὸ ξίφος τοῦτό φησιν. Gu.\nὧδε: οὕτως. Gr. σίδηρος; ὁ ἀπὸ σιδήρου θάνατος. Gu.\nφόβος: ἀντὶ τοῦ φοβερός. Gr.\n1519.ἄπεχε: γρ. ἄπαγε. M.\nἄπεχε φάσγανον: μαρὰν ἔχε τὸ ξίφος· πλησίον γὰρ ὃν φοβερὸν φόνον ἀντιλάμπει. I. μακρὰν ἔχε. Gr. πόρρω ἐμοῦ. Gu. ἀπέχω ἐγὼ καὶ ἀπέχω ἕτερον, ὡς ἐνταῦθα. Bar. Gr.\nἀνταυγεῖ: ἀποστίλβει. Gr. ὑποφαίνει ἐμοί. Gu. Fl. 6. 9. 17. 21. 59. 76.\n1520.μὴ πέτρος: ἵνα μὴ ἀπολιθωθῇς φοβῇ, ὥσπερ τὴν Γοργόνα θεασάμενος. I.\n1521.μὴ μὲν οὖν: μᾶλλον μὲν οὖν δέδοικα μὴ νεκρὸς γένωμαι. B.M. Gr. I.\nΓοργοῦς: λέγεται καὶ ἡ Γοργὼν τῆς Γοργόνος, καὶ ἡ Γοργὼ τῆς Γοργόος καὶ Γοργοῦς. Cant. Gr.\n1522.ὅς σ’ ἀπαλλάξει κακῶν: ἐλευθερώσει τῶν ἐκ τῆς δουλείας κακῶν. Bar. Gr.\n1525.ἀφεῖσαι: ἐπὶ τοῦ παρόντος, φησὶν, ἀφίημί σε, ὕστερον δὲ βουλεύσομαι περὶ σοῦ. B. M.I. ἀπαλλάξαι. M. πρὸ τέλους ὁ τόνος· προπερισπᾶται γὰρ παρακείμενος ὤν. ὁ δὲ Θεοδόσιος ἀπὸ τοῦ ἕω φησὶν αὐτό· εἰ γὰρ ἦν ἀπὸ τοῦ ἵημι, προπαρωξύνετο, φησὶν, ὡς τρισύλλαβος. οἱ δὲ ἀπὸ τοῦ ἵημι, ἥσω, ἧκα, ἕμαι καὶ εἷμαι, κατὰ πλεονασμὸν τοῦ ι, ὡς τὸ τέθειμαι, καὶ εἷσαι, καὶ ἐξ αὐτοῦ τὸ ἀφεῖσαι. φυλάττεται γὰρ ὁ τόνος τῶν ὁριστικῶν, ἐπὰν μετὰ προθέσεως συντεθῇ καὶ μὴ ἀποβάλλωσι τὴν μακράν. B.M.I. ἄφειμι, ὁ μέλλων ἀφήσω, ὁ παρακείμενος ἀφῆκα, ὁ παθητικὸς ἀφεῖμαι ἀφεῖσαι. C. ἠλευθέρωσαι. Gr. ἀπολέλυσαι τούτου. Gu. Fl. 6. 9. 17. 21. 25. 34. 56. 59. 76.\n1526.μεταβουλευσόμεσθα: μεταμελησόμεθα. Fl. 59. τὸ μεταβουλευσόμεσθα λέγει, ἢ ἂν ὁ Φρὺξ φανῇ κακὸς, ἢ ἀστειευόμενος. Gu.\n1527.μῶρος εἶ: μῶρος εἶ, φησὶν, εἰ δοκεῖς με ὅλως ἀξιῶσαι φονεύειν σε. τινὲς δὲ εἰς τὸ μωρός στίζουσι καὶ τὸ ἄλλο ἀπόλυτον. M. τινὲς οὕτω στίζουσι, καὶ τὸ ἄλλο ἀπόλυτον· τινὲς δὲ οὕτως, εἰ δοκεῖς με τλῆναι σὴν καθαιμάξαι δέρην, πάνυ ἀνόητος εἶ, ἵν’ ᾖ κατ’ ἔλλειψιν. B. Gu. I.\n1528.οὔτε γὰρ γυνὴ πέφυκας: δύναται μὲν καὶ ἐπὶ εὐνούχου ταῦτα λαμβάνεσθαι, δύναται δὲ καὶ ὅτι γύννιδές εἰσιν οἱ Φρύγες. B.M. I.\nοὔτ’ ἐν ἀνδράσι: εὐνοῦχος γὰρ ἦν. I. οἱ εὐνοῦχοι τὸ θερμὸν ὀλίγον ἔχουσι. C.\n1529.τοῦ δὲ μὴ στῆσαι: ποιῆσαί σε κραυγὴν ἐξῆλθον τῶν δόμων. στενούμενοι οἱ πόροι τῆς διεξόδου ἀποτελεῖται ἡ φωνὴ ὀξεῖα καὶ λεπτή. C. ἕνεκα δὲ τοῦ μὴ ἐγεῖραί σε κραυγὴν ἐξῆλθον τῶν δόμων. B. Gr. Fl. 6. 9. 17. 21. 56. 59. 76.\n1530.ὀξὺ γάρ: ταχὺ, ὀξέως. Gu. ἀντὶ τοῦ ὀξέως ἐξεγείρονται οἱ Ἀργεῖοι, ἐπὰν βοῆς ἀκούσωσιν. ἐκεῖνο, φησὶν, ἐφοβούμην καὶ ὑφωρώμην, μὴ ἄρα σὺ κραυγάσας ἐξαναστήσῃς τὴν πόλιν καθ’ ἡμῶν. περὶ γὰρ τοῦ Μενελάου οὐδεὶς λόγος· ἑνὸς γὰρ αὐτοῦ ὄντος δυνησόμεθα περιγενέσθαι, ὥστε ἡκέτω ὁ τῷ κάλλει μόνον ἐπερειδόμενος. εἰ δὲ τοὺς Ἀργείους πάντας ἐπαγόμενος ἔλθῃ, ἀμυνόμενος ἡμᾶς διὰ τὸν τῆς Ἑλένης φόνον, καὶ μὴ ἐθελήσῃ σώζειν ἡμᾶς, ἐπαναιρήσομαι τῇ Ἐλένη τὴν Ἑρμιόνῃ. B.M.I.\nὀξὺ γάρ: δέον ὀξέως εἰπεῖν, ὀξὺ εἶπε πρὸς τὸ Ἄργος, σύναπτε δὲ πρὸς τὸ ἐγείρεται. Bar. Gu.\nἌργος ἐξεγείρεται: ἀντὶ τοῦ οἱ Ἀργεῖοι ἐξεγερθήσονται. Cant. Gr.\n1531.Μενέλεων: οὐ φόβος δὲ λαβεῖν τὸν Μενέλαον τοὺς Ἀργείους δηλονότι εἴσω ξίφους, ἤγουν πολέμου καθ’ ἡμῶν, τουτέστιν εἰς πόλεμον καθ’ ἡμῶν. Bar. Gu. οἷον ὑποδέξασθαι τὴν πρὸς Μενέλεων μάχην, εἰς πόλεμον αὐτῷ καταστῆναι. Gu.\n1532.γαυρούμενος: σοβαρευόμενος. Gr. ἐπαιρόμενος, σοβῶν. Bar. Gu. ἀλαζονευόμενος. Fl. 33. οἷον γαυρούμενον ἐπὶ τῇ κόμῃ. M.\n1533.εἰ γὰρ Ἀργείους: εἰ γὰρ Ἀργείους λαβὼν ἄξει ἐπὶ τοῖσδε τοῖς δώμασιν, ἤγουν κατὰ τούτων τῶν δωμάτων. Gr.\n1534.τὸν Ἑλένης φόνον: τιμωρούμενος διὰ τὸν τῆς Ἑλένης φόνον. διώκειν γὰρ ἦν τὸ εἰς δικαστήριον ἕλκειν ἄλλους, καὶ διώκειν κυρίως τὸ κατηγορεῖν. κεῖται δὲ νῦν ἐπὶ τοῦ ἐπεξιέναι. ὁ δὲ λόγος, ἐπεξιὼν διὰ τὸν Ἑλένης φόνον. A.B.M.I.\nδιώκων: ζητῶν, ἀπαιτῶν. Gr. ἐγκαλῶν ἐμοί. διώκειν κυρίως τὸ εἰς δικαστήριον ἕλκειν. Gu.\nκἀμὲ μὴ σώζειν θέλει: γρ. κἀμὲ μὴ σώσῃ θανεῖν. B.M.\n1536.παρθένον: τὴν Ἑρμιόνην. Gr.\nδάμαρτα: γυναῖκα. Gr. πῶς λέγει τὴν δάμαρτα; οὐ γὰρ τέθνηκεν. ἢ δῆλον ὅτι τὸ γενέσθαι ἄφαντον ταύτην ὅμοιον ἦν ὥσπερ ἂν εἰ καὶ νεκρὰ ἐγεγόνει. Gu.\n1537.τύχα: δυστυχία. Cant. Gr.\nἕτερον εἰς ἀγῶνα: εἰς ἕτερον κίνδυνον πίπτει ὁ δόμος φοβερὸν περὶ τοὺς Ἀτρείδας. Cant. Gr. ἤγουν δυστυχήσας πολλάκις οὗτος ὁ δόμος διὰ τοὺς συμβάντας ἐν αὐτῷ φόνους, εἰς ἕτερον πάλιν ἀγῶνα καὶ κίνδυνον χωρεῖ, εἰς τὸ κινδυνεύσειν λέγω Ὀρέστην καὶ Ἠλέκτραν δι’ ἃ εἰργάζοντο δυσχερῆ· ἀμυνεῖται γὰρ ὁ Μενέλαος μετὰ τῶν Ἀργείων διά τε τὴν γυναῖκα καὶ τὴν θυγατέρα. Bar. Gu.\nἕτερον εἰς ἀγῶν’: ὁ δόμος ὁ περὶ τοὺς Ἀτρείδας ἀντὶ τοῦ ὁ τῶν Ἀτρειδῶν οἶκος εἰς ἕτερον ἀγῶνα μεταπίπτει. A. B.M. I.\n1539.τί δρῶμεν: μερίζεται τὴν γνώμην ὁ χορός· δέδοικε γὰρ μὴ ὕστερον ἐγκληθῇ κρύψας. B.M.I. τί βούλει ἵνα δρῶμεν. Gr. et Gu.\n1540.ἢ σῖγ’ ἔχωμεν: ἢ σιωπήσομεν καὶ μηδὲν ἐξείπωμεν τῇ πόλει; B.\n1541.ἴδε προκηρύσσει: ἰδοὺ, φησὶν, ἀναπηδῶν ὁ καπνὸς ἀπαγγέλλει τῇ πόλει τὰ ἐνταῦθα πραττόμενα. B. M. I.\nπροκηρύσσει: προδήλως βοᾷ. Gr. Fl. 6. 9. 17. 21. 56. 59. 76. προμηνύει. Gu.\n1542.θοάζων: τρέχων, ἕρπων. Bar. τρέχων. Gr. ὥσπερ βοῶν. Gu. ἰδοὺ, φησὶν, ὁ ἀναπηδῶν καπνός. Gu.\nπεύκας: δᾷδας. Bar. Gr.\nπυρώσοντες: ἐμπυρίσοντες. Gr. καύσοντες, πυρπολήσοντες. Gu.\n1544.ἀφίστανται: χωρίζονται. Bar.\nφόνου: τοῦ τῆς Ἑρμιόνης, Bar. Gu. Fl. 6. γράφεται πόνου. Fl. 6.\n1545.τέλος ἔχει: ὁ θεὸς ἐπάγει τοῖς ἀνθρώποις ὅποι θέλει τὸ τέλος. I. ἀντὶ τοῦ τῶν ἀνθρωπίνων πραγμάτων τὸ τέλος ἐν θεῷ ἐστίν. Ἄλλως. ἀεὶ, φησὶν, ὃ βούλεται ὁ θεὸς τοῖς ἀνθρώποις τέλος ἐπιτίθησι. B.M. I. Ἄλλως. ὡς ἐν ὀλίγῳ τοῦτό φησιν ὅτι τὰ πράγματα τὸ τέλος καὶ τὴν ἔκβασιν ἔχει κατὰ τὸ θέλημα τοῦ θεοῦ. A. ἤγουν οὓς ἂν ἐθέλῃ ἡ τύχη τελείως ἀφανίζει. Gu. τοῦτο δὲ εἶπε δι’ Ἀγαμέμνονα καὶ τοὺς αὐτοῦ, ὅτι μεγάλως δυστυχήσαντες νῦν κινδυνεύουσι τελείως ἀπολέσθαι. τί γὰρ οὐκ ἂν δράσῃ Μενέλαος ταῦτα πυθόμενος; δέον δὲ οὕτως εἰπεῖν, ἡ δι’ ἀλαστόρων δέ τις δύναμις μεγάλως ἔπαισε τὰ μέλαθρα, μεγάλη εἶπε πρὸς τὸ δύναμις. Bar. Gu.\nἔχει: παρέχει. Gr. Fl. 6. 9. 17. 21. 56. 59. 76. ἐπιφέρει. Fl. 33.\n1546.ὅπα: ὅπου. Gr. Fl. 6. 9. 17. 21. 56. 59. 76.\nδύναμις: τῶν θεῶν. Gr. ἡ ὀργή. Gu.\nδι’ ἀλαστόρων: διὰ δαιμόνων κακοποιῶν ἦλθε τάδε τὰ οἰκήματα διὰ φόνων διὰ τὸ πτῶμα τοῦ Μυρτίλου τὸ ἐκ τοῦ δίφρου. Bar. Gr. ὑπὸ τῶν φθονερῶν δαιμόνων, φθαρτικῶν θεῶν. Cant.\n1547.ἔπαισε: ἐὰν μὲν διὰ τοῦ ε τὸ ἔπεσεν, οἱονεὶ ἐπλησίασέ τις τοῖς οἴκοις φονικὸς δαίμων, δι’ αἱμάτων τιμωρίαν ποιούμενος τοῦ πτώματος τοῦ Μυρτίλου· ἐὰν δὲ διὰ τῆς αι διφθόγγου, ἀντὶ τοῦ ἔκρουσεν, ἐὰν ἔλθῃ ὁ Μενέλαος. A.B.M.I.\nἔπαισ’: κατέβαλεν, ἠφάνισεν. Gu. Fl. 6. καὶ ἦλθε καὶ διέβησαν. Gu.\n1550.ὀξύπουν, ἠσθημένον: ἀντὶ τοῦ ἀκούσαντα παρά τινος τὴν παροῦσαν δυστυχίαν ἐν τοῖς οἴκοις. B.M.I.\n1551.οὐκέτ’ ἂν φθάνοιτε: οὐκ ἂν προλαβόντες συναρμόσητε διὰ τῶν μοχλῶν τὰ κλεῖθρα, ὦ κατὰ στέγας Ἀτρεῖδαι; Cant. Gr.\nκλεῖθρα συμπεραίνοντες: ἀντὶ τοῦ συμπερῶντες, συνδέοντες, συγκλείοντες, πέρας ἐπιτιθέντες τοῖς μοχλοῖς, τουτέστι ταῖς θύραις. A. B.M. I. συνάπτοντες. Gu.\n1552.ὦ κατὰ στέγας: τὸ Ἀτρεῖδαι ἢ διὰ μόνον τὸν Ὀρέστην λέγει, ἢ καὶ δι’ ἀμφοτέρους· φασὶ γὰρ ὡς ἡ τοῦ Πυλάδου μήτηρ Κυδραγόρα ἀδελφὴ ἦν Ἀγαμέμνονος. διὸ καὶ πρόσθεν φησὶν, ὧ συγγένεια πατρός. Bar. Gu. τρόπος ἡ σύλληψις. Fl. 33.\nδεινὸν εὐτυχῶν: δεινὸν, φησὶ, καὶ χαλεπὸν ἀνὴρ εὐτυχῶν, ὅταν ἔχῃ ἔχθραν πρὸς δυστυχοῦντα· ἰδοὺ γὰρ, φησὶ, καὶ σὺ νῦν, Ὀρέστα, δυστυχεῖς ἔχθραν ἔχων πρὸς εὐτυχοῦντα. ἀνὴρ γὰρ εὐτυχὴς πρὸς δυσδαίμονα μαχόμενος ἐπικρατέστερός ἐστι. καὶ Ὅμηρος μηδ’ ἔθελ’ ἐξ ἔριδος σεῦ ἀμείνονι φωτὶ μάχεσθαι. A. B M.I.\n1554.ἥκω κλύων: ἦλθον ἀκούσας τὰ χαλεπὰ καὶ τολμηρὰ καὶ αὐθαδῶς εἰργασμένα. I.\nτὰ δεινὰ καὶ δραστήρια: ὅ ἐστι τὰ χαλεπὰ καὶ δράματος ἄξια. τὸ γὰρ δρᾶσαι ὡς ἐπὶ πολὺ ἐπὶ τοῦ χαλεποῦ τάσσουσι. A. B. M.I. κατὰ τὸ σιωπώμενον δὲ εἰκὸς ἀπηγγέλθαι τῷ Μενελάῳ τὰ κατὰ τὸν οἶκον γινόμενα. B. M.I. βάξιν ἀντὶ τοῦ φήμην. ἐνόμισε γάρ τινα πεπλακέναι ταῦτα· τοῦτο γὰρ δηλοῖ τὸ ἣν φόβῳ σφαλεὶς ἀντὶ τοῦ ἥντινά τις διὰ τὸν φόβον μὴ ἀκριβῶς νοήσας ἤγγειλεν. B.M.I.\n1554. ἕως τέλους ὑποκρίνεται ὁ Μενέλαος. B. M.\nδραστήρια: καὶ τὰ τολμηρά. Gr. δραστήριος ὁ βίαιος καὶ δυνάστης. Cant.\n1555.οὐ γὰρ ἄνδρ’: ἀλλὰ μιαιφόνους θῆρας. Bar. Gu.\n1556.ξυνάορον: σύζυγον. Gr. ὅμοιον τῷ εἰπέ μοι τὸν Πολύδωρον, εἰ ζῇ Gr.\n1557.ἀλλ’ ἄφαντος: ἀλλ’ ὅτι ᾤχετο ἄφαντος γενομένη. Gr.\n1558.κενήν: ματαίαν. Gr. ψευδῆ· οὐ γὰρ πιστεύεται. Gu. Fl. 6. 9. 17. 21. 56. 59. 76.\nβάξιν: ἀγγελίαν. Gr. βοήν. Gu. Fl. 6.\nφόβῳ σφαλείς: ὑπὸ φόβου ἀπατηθείς. Gr. Fl. 6. 9. 17. 21. 56. 59. 76. τοῦ καθεστηκότος παρατραπείς. Gu. ἀπατηθείς. Gr. Bar.\n1559.ἀλλὰ τοῦ μητροκτόνου: οἴεται ὅτι Ὀρέστης φήμην ὡς ἄρα ἡρπάγη ἡ Ἑλένη μέλλουσα τελευτᾶν ὑπ’ ἐμοῦ. Ἄλλως. τοῦ Ὀρέστου, φησὶ, φονεύσαντος ἢ κρύψαντος, ἵνα μὴ ταράξῃ, ὑπέθετο αὐτὴν ἡρπάσθαι. A. B.M.I.\n1560.τεχνάσματ’: εἰπὼν τεχνάσματα ἐπάγει ὡς ταυτὸν καὶ πολὺς γέλως, ἤγουν τοῦ μητροκτόνου ἐστὶ ταῦτα τὰ τεχνάσματα, ταυτὸν δέ ἐστιν εἰπεῖν, καὶ πολὺς γέλως. Cant. Gr. μηχαναί. Gr. ὑποβολαὶ, πανουργίαι. Gu.\nταῦτα: τὰ γεγονότα. Gr. ὅτι ἄφαντος ἡ Ἑλένη γέγονεν. Gu.\n1561.προσπόλοις λέγω: τοῖς προσπόλοις λέγω ὠθεῖν τὰς πύλας τάσδε. Gr.\n1562.ὠθεῖν: ἀνοίγειν. Bar. Gu. ἀποπέμπειν. Fl. 33.\nὡς ἂν ἀλλὰ παῖδ’ἐμήν: εἰ καὶ μὴ τὴν Ἑλένην, ἀλλὰ κἂν τὴν παῖδα ῥύσωμαι. A. B.M.I. ἐπειδὴ οὐκ ἐσώσαμεν τὴν γυναῖκα. Bar. Gu.\n1563.ῥυσώμεθ’: ἤγουν ἐλευθερώσωμεν. Fl. 17. σώσωμεν. Fl. 6.\nμιαιφόνων: φονικῶν, αἱμοχαρῶν. Cant. λῃστῶν. Gu.\n1565.ᾗ δεῖ: πρέπει τῇ Ἑλένῃ διὰ τῆς χειρός. B. γυναικὶ Ἑλένῃ. Gu. ᾗτινι τῇ Ἑλένῃ δεῖ τοὺς φονέας αὐτῆς ὑπ’ ἐμοῦ συναναιρεθῆναι. A. B.M.I.\nᾗ δεῖ: γέγραπται ἢ δεῖ, ἀντὶ τοῦ εἰ δὲ μή. Cant.\nδεῖ: χρεών. Gr. ἀπόκειται. Gu.\nἐμῇ χερί: διὰ τῆς ἐμῆς χειρός. Gr.\n1566.τοὺς διολέσαντας: φονεύσαντας. Fl. 6. διαφθείραντας. Fl. 17.\n1567.οὗτος σύ: ταῦτα ἄνωθεν Ὀρέστης ἐκ τοῦ δώματός φησι. B.M. Gu. I. προσφώνημα καταφρονητικόν. C.\n1568.πεπύργωσαι: ἐπῇρσαι, πέφραξαι, ὑψώθης εἰς μάχην παραγεναμένου. B.M.I. ἐπῃρμένος εἶ καὶ μετέωρος διὰ τοῦ θράσους. Gr. ὡς πύργος. Gu. ὥσπερ ὁ πύργος. Bar. Gr. διὰ τοῦ θράσους. Bar. πέφραξαι, καθώπλισαι, ἢ δίκην πύργου σεσόβησαι. Gu. δίκην πύργου ὕψωσαι τῷ θράσει. Fl. 6.\n1569.ἢ: εἰ δὲ μή. Gr. Fl. 6. 9. 17. 21. 56. 59. 76.\nτῷδε θριγκῷ: θριγκοὶ καλοῦνται οἱ ἐπικείμενοι λίθοι ταῖς ἐξοχαῖς τῶν δωμάτων. τὰ αὐτὰ δὲ καὶ γεῖσσα. B.C.M. Gr. I. τῷ τοῦ περιβόλου τμήματι. Bar. Gu. λίθῳ. Fl. 33.\n1570.ῥήξας: ἀνασπάσας, τεμών. Gu.\nγεῖσσα: λέγονται νῦν καὶ αἱ στεφάναι τῶν οἴκων. B. M. I. ἄκρα, στεφανώματα. Gu. γεῖσσα κυρίως τὰ θεμέλια. ὅτι οὖν ἄκρα κἀκεῖνά εἰσι, καταχρηστικῶς ἐνταῦθα τὸ γεῖσσα εἴληπται. Gu. καὶ γεῖσσαι τὸ αὐτὸ, ἤγουν τὸ προέχον τοῦ ὑπερθύρου. Fl. 59. καὶ θεμέλια. κυρίως δὲ τὰ κοινῶς στηθαῖον. Fl. 59.\nπόνον: τὸ ἐπιτήδευμα. B. τὸ ἔργον. Gr. Fl. 6. 9. 17. 21. 56. 76.\n1571.ἄραρε: ἥρμοσται. Gr. Fl. 59.\nβοηδρόμου — εἴρξει: τῆς εἰς μάχην σπουδῆς ἀποπαύσει καὶ ἀποκωλύσει σε καὶ τοῦ μὴ ἔσω τῶν οἰκοδομημάτων εἰσελθεῖν. B.I. ἕνεκα τῆς σῆς ἐπὶ βοηθείᾳ σπουδῆς. Gr. Fl. 6. 9. 17. 56. 76.\n1572.ἅ σ’ εἴρξει: λείπει ὁ καί, ἃ σ’ εἴρξει τῆς σπουδῆς καὶ τοῦ περᾶν ἔσω τῶν οἴκων. B.M.I.\n1573.ἔα: κάτωθεν ἀναβλέψας ὁ Μενέλαος ὁρᾷ πῦρ ἀναπτόμενον καὶ ξίφος ἐπικείμενον τῷ τῆς Ἑρμιόνης αὐχένι. A.B.M. I.\nἔα: ἐπὶ ἐκπλήξεως. Bar. Gr.\nτί χρῆμα: τί ἐστι τὸ πρᾶγμα. Gr.\nσέλας: λαμπηδόνα, αὔγασμα. Gu.\n1574.τούσδε: Πυλάδην καὶ Ὀρέστην. Bar. Gu.\nπυργηρουμένους: δίκην πύργου ἑστῶτας. B. ἐνόπλους, κατὰ τοὺς ὀχυροὺς καὶ ἐν κύκλῳ στρεφομένους πύργους. Bar. Gr. περικαθημένους. Bar. Gu.\n1575.ἐπίφρουρον: ἤγουν πλησίον, ἐκ μεταφορᾶς τῶν φυλαττόντων. Gr. ἐπικείμενον, ἢ ἐπὶ τούτῳ φρουρούμενον καὶ φυλαττόμενον καὶ κατεχόμενον, ἐφ’ ὦ ταύτην ἐκκόψαι. Bar. Gu. ἐπικείμενον καὶ φυλάσσον τὸν λαιμὸν τῆς ἐμῆς θυγατρός. Fl. 6. 9. 17. 21. 25. ἐπίφρουρον ἐπικείμενον, παρ’ ὅσον οἱ φρουροῦντες ἐπίκεινται τοῖς φρουρουμένοις. A.M. Fl. 33.\n1576.ἀνάγκη: σὺ γὰρ ἰσχυρότερος τανῦν αὐτόθι καθήμενος. Bar. Gu.\n1577.οὐδέτερ’: οὔτε ἐρωτᾶν ἤθελον οὔτε ἀκούειν, ἀνάγκη δὲ βιάζει με τοῦ ἀκούειν. B. οὐκ ἦν χρεία ἐρωτήσεως, ἡ ἀνάγκη δὲ πείθει με ἀκούειν. C.\n1580.εἰ γάρ: εἶθε. Gr. Fl. 6. 9. 17. 21. 56. 59. 76. ἄνποτε. Fl. 33.\nκλεφθείς: ἀφαιρεθείς. I.\nκλεφθείς: ἀπατηθεὶς, ἀφαιρεθεὶς ταύτην. Gu.\n1581.κάφ’ ὕβρει: καὶ ἐφ’ ὕβρει, ἤγουν δι’ ὕβριν. Gr. καθ’ ὕβριν, δι’ ὕβριν. I.\nλέγεις τάδε: ὅτι ἐκλάπης αὐτήν. Bar. Gu. γέλωτος. Fl. 33.\n1582.λυπράν: λυπηρὰν ἄρνησιν ἀρνοῦμαι. εἴθε γὰρ ὤφελον φονεῦσαι αὐτήν. I. ἀντὶ τοῦ λυποῦμαι ἀρνούμενος, τουτέστιν ἀρνοῦμαι ἄρνησιν λυπηράν. B.M.I.\nεἰ γὰρ ὤφελον: τὸ ἑξῆς, εἰ γὰρ ὤφελον τὴν τῆς Ἑλλάδος μιάστορα εἰς Ἅιδου βαλεῖν. A.B.I.\nεἰ γάρ: εἴθε γὰρ ὤφελον. οὗ μήπω ἀποδοθέντος ἐπάγει ὁ Μενέλαος πρὸς αὐτὸ τί χρῆμα δρᾶσαι; πρὸς ὃ πάλιν ὁ Ὀρέστης τὴν μιάστορα τῆς Ἑλλάδος, ἤγουν τὴν Ἑλένην τὴν διὰ τὸν παρ’ ἑαυτῇ μιασμὸν καὶ τὴν Ἑλλάδα μιάνασαν εἰς Ἅιδου βαλεῖν. Bar. Gr.\n1583.τί χρῆμα: ποῖον, φησὶ, πρᾶγμα ὤφειλες δεδρακέναι· φοβεῖς με γὰρ τοῦτο εἰπών. B.M.I.\nπαρακαλεῖς: ἕλκεις ἡμᾶς. Gr. ἄγεις. Gr. παρακινεῖς. Fl. 33.\n1584.τὴν Ἑλλάδος μιάστορα: τὴν καταισχύνασαν τοὺς Ἑλληνας. Fl. 6. 9. 17. 21. 56. 59. 76.\n1585.ὅπως ἐν τάφῳ χώσω: ἤγουν ἐνταφιάσας χῶμα ἐπ’ αὐτῷ ποιήσω. Gr. Florr. iidem.\n1588.ὁ πατρὸς ἀμύντωρ: ὁ ἐκδικητὴς τοῦ πατρὸς, ὁ Ἀγαμέμνονος βοηθός. λείπει τὸ ἐγώ εἰμι. τοῦτο δέ φησιν, ὅτι τῇ ἀνελούσῃ αὐτὸν ἐσπούδασε βοηθῆσαι, καὶ οὐχὶ τῷ Ὀρέστῃ. B.M.I.\nὅν: ἤγουν ἐμέ. Gr. Fl. 6. 9. 17. 21. 56. 59. 76.\nπροὔδωκας: ἐγκατέλιπες ὥστε θανεῖν. Gr. Florr. iidem et 25. 34.\n1589.τὸ παρὸν αἷμα: ὁ παρακείμενος φόνος τῆς μητρὸς τῆς σῆς δηλονότι. δηλοῦται δὲ ἀπὸ τοῦ ἐπαγομένου. Gr. Fl. 6. 9. 17. 21. 56. 59. 76. τὸ μητέρος ἢ διὰ τὴν Κλυταιμνήστραν νόει, ἢ διὰ τὴν Ἑλένην τὴν μητέρα τῆς Ἑρμιόνης. Gu.\n1590.οὐκ ἂν κάμοιμι τὰς κακὰς κτείνων ἀεί: οὐ γὰρ καὶ τὴν Ἑρμιόνην λέγει κακήν. Bar. Cant. Gr. Florr. iidem.\nκάμοιμι: παύσαιμι, ναρκήσαιμι. Gu. ἀποναρκήσω. Fl. 33.\nτὰς κακάς: γυναῖκας ἢ μητέρας. Gu. ὁποία ἦν ἡ σὴ γυνή. Fl. 6.\n1591.ἦ καὶ σύ; ἆρα (ὄντως add. Bar.) καὶ σὺ, Πυλάδη, κοινωνεῖς, αὐτῷ δηλονότι, τοῦδε τοῦ φόνου, ἤγουν τοῦ πρὸς τὴν Ἑλένην καὶ τὴν Ἑρμιόνην. Bar. Gr.\n1593.ἀλλ’ οὔτι: οὐδαμῶς. Gr. Florr. omnes.\nχαίρων: λέξεις. Gr. Florr. omnes. ποιήσεις τοῦτο. Gu.\n1594.ἀνάψομεν: κατακαύσομεν. Fl. 6.\n1595.πορθήσεις: καύσεις, ἀφανίσεις (Fl. 33.), καταβαλεῖς. (Fl. 6.) Gu.\n1596.ὡς μή γ’ ἔχῃς: πορθήσω, φησὶ, τὸν οἶκον, ἵνα μὴ σὺ τοῦτον ἔχῃς· καὶ οὐ τοῦτο μόνον, ἀλλὰ καὶ ἐπισφάξω ταύτην τῷ πυρὶ, τουτέστι τῷ πυρὶ πρήσω τὸν οἶκον μετὰ τὸ ἀποκτεῖναι τὴν Ἑρμιόνην. B.M.I. ναὶ πορθήσω, ἵνα, ὥσπερ ἐγὼοὐκ ἔχω, μήτε σὺ ἔχῃς Cant. Gr.\nἐπισφάξας: μετὰ τὸ πρῆσαι τὸν οἶκον σφάξας αὐτήν. Cant. Gu.\n1597.τῶνδε: ὧν εἰς Ἑλένην καὶ αὐτὴν ποιήσεις. Gu. Fl. 6\n1598.ἔσται τάδ’: ὅτι κτενῶ ταύτην. Gu. Bar. ἆ ἆ ἐφεκτικὸν ἐπίρρημα. Gr. Bar.\n1599.νῦν: δή. Fl. 6. 9. 17. 21. 56. 59. 76.\nἀνέχου: ὑπόμενε. Gr. Florr. iidem.\nἐνδίκως πράσσων: δικαίως πάσχων. Gr. Florr. iidem. δικαίως δυστυχῶν. Fl. 21.\n1602.εὖ γ’ οὖν θίγοις: ἐν ἤθει, ἐπεὶ οἱ βασιλεῖς ἔθνον. ἐὰν οὖν, φησὶ, βασιλεύσῃς ὁσίως καὶ οὐκ ἐναγῶς ἅψῃ τῶν χερνίβων, πῶς ἔχεις θυσίαν ποιεῖν καὶ πῶς, φησὶν, οὐκ ἀσεβὲς ἐναγῆ σε ὄντα χερνίβων ἅπτεσθαι καὶ θύειν θεοῖς; A.B.M.I. κατ’ εἰρωνείαν. ἐν ταῖς θυσίαις παρελάμβανον τὰ χέρνιβα. ἀπὸ τούτων δὲ θέλει δηλοῦν τὰς θυσίας. Bar. Gr.\nτί δὴ γὰρ οὐ: διὰ τί, φησὶν, οὐ δικαίως θίγοιμι τῶν χερνίβων; A. B.C.M.I.\n1603.καὶ σφάγια πρὸ δορός: ὑπὸ δορὸς, ὅ ἐστιν ὑπὸ ξίφους. B. M. εὖ γὰρ καὶ σφάγια καταβάλοις. πάλιν δὲ καὶ τοῦτο ἠθικῶς. πρὸ δορὸς δὲ ἀντὶ τοῦ πρὸ πολέμου· εἰώθασι γὰρ οἱ βασιλεῖς εἰς πόλεμον μέλλοντες ἐξιέναι θύειν τοῖς θεοῖς. A.B.M. I. τὸ πρὸ δορός καὶ πρὸς τὸ θίγοις ἂν χερνίβων καὶ πρὸς τὸ καταβάλοις σφάγια ῥητέον. τοῦτο δὲ λέγει ὁ Μενέλαος πρὸς τὸν Ὀρέστην εἰρωνευόμενος, δεικνὺς ὡς οἱ μὲν ἄλλοι βασιλεῖς, ὁπηνίκ’ ἂν πολεμεῖν δέῃ, πρῶτον θύουσι τοῖς θεοῖς, σὺ δὲ ἄρξας τῆσδε τῆς γῆς, ἡνίκα χρεία τούτου παρέσται, πῶς ἅψῃ θυμάτων ἀκάθαρτος ὤν; Gu. Bar.\nσὺ δ’ ἂν καλῶς: σὺ δ’ ἂν, φησὶ, θύσειας ἁγνῶς ὡς μὴ μιαρὸς ὤν. A. B.I. σὺ δὲ ἁγνῶς ποιήσεις τὰς θυσίας μιαρὸς ὤν. Gu.\n1604.ἁγνὸς γάρ εἰμι χεῖρας: τοῦ φόνου τῆς μητρὸς δηλονότι. A.B.M.I.\nἀλλ’ οὐ τὰς φρένας: ἀλλ’ οὐ τῷ λογισμῷ διὰ τὸ μὴ βεβοηθηκέναι τῷ πατρί. I. ὡς βουληθεὶς προδοῦναι ἡμᾶς καὶ μὴ βοηθῆσαι. A.\n1605.προσείποι: προσαγορεύσαι, χαιρετίσαι. Gr. et Gu. Fl. 6. 9. 17. 21. 56. 59. 76. χαιρετίσαι σε. C. ὡς μιαρὸν δηλονότι. M.\nφιλοπάτωρ: τουτέστι διὰ τὸ βεβοηθηκέναι με τῷ πατρί. A.B. M.\n1606.εὐδαίμων ἔφυ: καλὴν γὰρ οὖσαν, τιμὴν δηλονότι. ἐγὼ οὖν μὴ ἔχων καλὴν ἀπέκτεινα· διὸ καὶ ἀτυχῶ. A. B. M. ἤγουν μακάριος, ὅτι δηλονότι καλῆς ἔτυχε μητρὸς καὶ τιμᾷ αὐτήν. ὁ δὲ Μενέλαος πρὸς τὸ μακάριος μόνον ἀπαντᾷ καὶ φησὶν οὔκουν σύ γε, μακάριος δηλονότι. εἶτα ὁ Ὀρέστης ὥσπερ ἑαυτὸν ἑρμηνεύων ἐπάγει οὐ γὰρ ἁνδάνουσιν αἱ κακαί· ἤγουν ναὶ, οὐκ εἰμὶ εὐδαίμων, φημὶ κἀγώ· κακῆς γὰρ ἔτυχον μητρὸς, ἣν οὐκ ἀνασχόμενος οὐκ ἐτίμησα. Bar. Gr.\n1607.οὔκουν σύ γε: εὐδαίμων εἶ δηλονότι. I.\nοὔκουν: οὐδαμῶς. B.M.\nοὐ γὰρ ἁνδάνουσιν: αὕτη γὰρ ἥμαρτε, φησί· διὸ κἀγὼ οὐκ εὐδαιμονῶ. A.B.M.I. τὸ οὐ γάρ μ’ ἁνδάνουσιν ἤ μοι νόει, ἤ με· τὸ γὰρ ἁνδάνουσι καὶ πρὸς δοτικὴν καὶ αἰτιατικὴν εὕρηται, ὡς καὶ τὸ ἀρέσκω. Bar.\n1608.ἄπαιρε: ἆρον ἀπὸ τῆς ἐμῆς θυγατρὸς τὸ ξίφος. Gr. I. ἀπόστησον. Gu.\nψευδὴς ἔφυς: ἀντὶ τοῦ ἐψεύσω τῆς ἐλπίδος. B.M. I. ἤγουν ἠπατημένος. Gr. Fl. 6. 9. 17. 21. 56. 59. 76. ἠπατημένος ὑπῆρξας εἰς τοῦτο. Bar.\n1609.ἀλλὰ κτενεῖς: ἀλλὰ φονεύσεις μου τὸ θυγάτριον. I.\nοὐ ψευδὴς ἔτ’ εἶ: οὐκέτι ψευδὴς ὑπάρχεις. Gr. I.\n1610.οἴμοι, τί δράσω: παροιμιῶδες τὸ ἡμιστίχιον. A. B.M.\n161 1. πειθὼ τίνα: αὐτοὺς, ἢ ποίαν κατὰ πεῖσιν. Gu.\nτίνα: πράγματα. Gr. Fl. 6. 9. 17. 21. 56. 59. 76.\nαἰτοῦ: αἴτει, ἀξίου. Fl. 6. ζήτει. Fl. 33.\n1612.ἢ παῖδά μου φονεύσεθ’: εἰ μὴ τοῦτο ποιήσω δηλονότι. B.I.\nὧδ’ ἔχει τάδε: ἐὰν μὴ πείσῃς, οὕτω κέκριται. B.M. I. οὕτως. Gr. ὡς λέγεις, ὅτι φονεύσομεν. Gu. Bar.\n1614.σοὶ σφάγιον: τὸ σφαγιασθῆναι αὐτὴν ὑπ’ ἐμοῦ. Gr. (τὸ ἑξῆς add. Florr.) σοὶ σφάγιον ἐκόμισα ἐκ Φρυγῶν, πόνους πονήσας μυρίους, ἤγουν σοὶ ἐκόμισα αὐτὴν ἐκ Φρυγῶν, πόνους πονήσας μυρίους, σφάγιον γενήσεσθαι δηλονότι, τουτέστι σοὶ ἤγαγον αὐτὴν εἰς τὸ σφαγιάσαι. Gr. Fl. 6. 9. 17. 21. 56. 59. 76.\nεἰ γάρ: ἀντὶ τοῦ εἴθε γάρ. B. Gr.\n1615.πονήσας: κοπιάσας. Fl. 17.\nπλήν γ’ εἰς ἐμέ: οὐκ ἐπόνησας δηλονότι. Gr. οὐκ ἐποίησας. Gu. οὐδ’ ἕνα πόνον. Fl. 33.\n1616.πέπονθα δεινά: χαλεπά. Gr. Fl. 6. 9. 21. 56. 59. ἐπὶ τῇ γυναικὶ, ἣν ἐφόνευσας, καὶ τῇ θυγατρὶ, ἣν μέλλεις φονεῦσαι. Gu. Bar.\nτότε γὰρ ἦσθ’: ὅτε σε ἠξίουν βοηθῆσαί μοι. B. Gr. I.\n1617.ἔχεις με: κρατεῖς με. Gu. ἐνίκησάς με. Gr. I. ἀντὶ τοῦ περιγέγονάς μου, ὡς ἐν τῇ συνηθείᾳ λέγομεν.\nἔχεις με: ἔσω. τοῦτο δὲ εἶπεν οὕτως, ὅτι ἐχειρώσατο τὴν Ἑρμιόνην. A. B.M.I.\nσαυτὸν σύ γ’: σὺ σαυτὸν δυνάμει κατηγωνίσω, κακὸς γενόμενος πρός με. B. M.I.\n1618.εἰ: ἄγε. Cant. Gr.\n1619.σύ τ’, ὦ φίλων: καὶ σὺ, ὦ Πυλάδη, ἀληθέστατέ μοι τῶν φίλων τῶν ἐμῶν, πυρπόλει τὰ γεῖσσα τῶν τειχῶν τῶνδε. Cant. Gu.\n1620.κάταιθε: κατάκαιε. Gu. Fl. 33.\nγεῖσα τειχέων τάδε: γρ. γεῖσα τεκτόνων πόνον. M.\n1621.ὦ γαῖα Δαναῶν: ὦ Δαναοί. Gu.\nκτίται: ἀντὶ τοῦ οἰκήτορες. τοιοῦτον δέ ἐστι καὶ τὸ συὸς ὀρικτίτου παρὰ Πινδάρῳ ἀντὶ τοῦ ὀρειοίκου, καὶ τὸ ἐΰκτιτον ἄστυ Ὅμηρος ἀντὶ τοῦ εὐκατοίκητον πόλιν. A. B. M. I. κατοικηταί. B.\n1622.οὐ βοηδρομήσετε: οὐκ ἔλθετε ἐν βοηθείᾳ. I.\nἐνόπλῳ ποδί: οὔκουν ἐνόπλῳ δρόμῳ βοηθήσετε, ἤγουν μεθ’ ὅπλων δραμόντες βοηθήσετε; ἔνοπλος γὰρ δρόμος οὐχ ὁ ὡπλισμένος — ἀσύνετον γὰρ τοῦτο ― ἀλλ’ ὂν ὡπλισμένοι τινὲς τρέχουσιν. Cant. Gr. Fl. 6. 9. 17. 21. 56. 76.\nβοηδρομήσετε: ταχέως ἐλεύσεσθε. Gu. Fl. 6.\n1623.ὅδε βιάζεται πόλιν: οὐδενὸς αὐτῷ συγχωροῦντος ζῆν, διὰ τὸ τὴν μητέρα ἀποκτεῖναι, οὗτος βιάζεται ἀδίκως ἅπασαν τὴν πόλιν, ὥστε τυχεῖν τοῦ ζῆν. A.B.M.I.\nβιάζεται: ἀναγκάζει. Gr. Fl. 6. 9. 17. 56. 59. 76.\n1624.ζῆν: ὥστε ζῆν. I.\nαἷμα: φόνον. Gr. Fl. iidem.\nμυσαρόν: βδελυκτόν. Gr. Fl. idem et 25. 34. ἀνόσιον. Gu.\n1625. Πρόσωπον εἰσάγει παρουσίας θεοῦ ἢ ἥρωος καὶ τῆς μάχης γίνεται διάλεκτος. οὕτως ἐνταῦθα μαχομένων τοῦ τε Ὀρέστου καὶ Μενελάου φαίνεται Ἀπόλλων καὶ λύει τὴν μάχην. C.\nπαῦσαι: παῦσαι ὀργιζόμενος, ὦ Μενέλαε, σύ τε, Ὀρέστα, ἵνα ἀκούσῃς οὓς ἥκω κομίζων λόγους. B.M.I.\nλῆμα: φρόνημα. B. Gr. Florr. omnes.\nτεθηγμένον: θρασύ. Gr. ἠκονημένον. Gu. ἐπῃρμένον, ἠγριωμένον. Gu.\n1626.Φοῖβος: ἐγὼ οὗτος ὁ Φοῖβος, ὁ παῖς τῆς Λητοῦς, καλῶ σε ἐγγὺς ὢν, καὶ σὺ, ὦ Ὀρέστα, παῦσαι. Gr. Cant.\nξιφήρης: μετὰ ξίφους. Gr. Cant. τὸ ξίφος φέρων. Fl. 33.\nἐφεδρεύεις: προσεδρεύεις. Gr. Cant. παρακάθησαι. Gu. Fl. 6. 33.\n1628.ἥκω: καὶ ἦλθον. Fl. 17.\n1630.ἥμαρτες: ἀπέτυχες. Gr. Florr. omnes.\nὀργήν: διὰ τὴν ὀργὴν τὴν πρὸς Μενέλαον. B.M. ὀργὴν ποιούμενος τῷ Μενέλεῳ, ἤγουν ὀργιζόμενος τῷ Μενελάῳ. Gr. Fl. 6. 9. 17. 21. 56. 76.\n1631.ἐν αἰθέρος πτυχαῖς: ἐν τῇ τοῦ ἀέρος κοιλότητι. Gr. Florr. omnes. ἐν γὰρ τῷ μέσῳ τοῦ οὐρανοῦ κατηστερῶσθαί φασιν αὐτὴν διὰ τοῦτο καὶ τῶν ἄλλων ἀστέρων ἐν τῇ συστροφῇ τοῦ οὐρανοῦ ποτὲ μὲν φαινομένων, ποτὲ δ’ οὒ, τὸ τῆς Ἑλένης ἄστρον, ἣν ἰδιωτικῶς φασι Τραμουντάναν, ἅτε ἐν μέσῳ τῆς σφαίρας ὂν, ἀεὶ πᾶσιν ὁρᾶται. τοῦτο δὲ καὶ ναῦται ὁρῶντες ἴσασιν ἃ δεῖ. Bar. Gu.\n1633.ἐγώ νιν ἐξέσωσα: ἔσωσα, ἤγουν ἐρρυσάμην, καὶ ἀπὸ τοῦ φασγάνου τοῦ σοῦ ἥρπασα κελευσθεὶς ὑπὸ τοῦ πατρὸς τοῦ Διός. Bar. Gr.\n1635.οὖσαν: θυγατέρα. Gr. Fl. 6. 9. 17. 21. 56. 59. 76.\nἄφθιτον: ἀφθάρτως. Gr. ἀθάνατον, ἄφθαρτον. Gu.\n1637.σύνθακος: συγκάθεδρος. Gr. σύνθρονος. Gu. Bar.\nναυτίλοις σωτήριος: ὅτι καὶ ἡ Ἑλένη τοῖς χειμαζομένοις κατὰ θάλασσαν ἐπήκοός ἐστι κατὰ Εὐριπίδην σεσημείωται· ὁ μέντοι Σωσίβιος ἔμπαλιν οἴεται οὐκ εὐμενῶς αὐτὴν ἐπιφαίνεσθαι. Πολέμων δὲ καὶ ἐν τῷ δ’ τῶν πρὸς Ἀναξανδρίδην τὴν μὲν τῶν δύο ἀστέρων ἐπιφάνειαν τῶν Διοσκούρων ἀνομολογεῖσθαι, τὴν δὲ τῶν λεγομένων Ζοβείρων. A. B. M. Fl. 33. I. ἐπεὶ ὁ Ὅμηρος πάντων τῶν ποιητῶν ἀρχὴ καὶ ῥίζα καθίσταται καθ’ ὅσον αὐτοῦ ἐφικτὸν λαμβάνουσι καὶ τὰς ἀφορμὰς ἐξ ἐκείνου καὶ ὥσπερ ἐκεῖνος μαχομένων τῶν β′. Σωσίβιος ἐπὶ κακῷ αὐτὴν οἴεται φαίνεσθαι. εἰδὼς οὖν σωτήριόν φησιν αὐτὴν ὁ Εὐριπίδης. C.\n1639.ἐπεὶ θεοί: ἐπεὶ οἱ θεοὶ ἅπερ ἤθελον δι’ αὐτῆς ἐπλήρωσαν, καὶ οὐκέτι ἦν χρεία ἐᾶν αὐτὴν σοί· οὐ γὰρ διὰ τοῦτο αὐτὴν ἔδωκαν. Gr. Bar.\nτῷ τῆσδε καλλιστεύματι: τῇ ὡραιότητι ταύτης. I. λέγω τῷ καλλιστεύματι αὐτῆς, ἤγουν τῷ κάλλει, τουτέστι διὰ τοῦ κάλλους αὐτῆς, συνήγαγον εἰς ἓν Ἕλληνας καὶ Φρύγας, καὶ θανάτους ἐποίησαν, ἵνα κουφίσωσιν ἀπὸ τῆς χθονὸς τὴν ἀλαζονείαν τοῦ ἀφθόνου πληρώματος τῶν ἀνθρώπων. Gr. Bar. ὥρᾳ. καλλίστευμα οὐ μόνον τὸ κάλλος, ἀλλὰ καὶ τὸ καλλιστεῖον. Cant. Gu.\n1640.εἰς ἕν: εἰς τὸ μάχεσθαι δηλονότι ἀλλήλοις. Fl. 21.\nσυνήγαγον: ἤγουν συνέφορον. Fl. 17.\n1641.θανάτους τ’ ἔθηκαν: ἐν ἀμφοτέροις. Gu. Fl. 6.\nὡς ἀπαντλοῖεν: ἱστορεῖται ὅτι ἡ γῆ βαρουμένη τῷ πλήθει τῶν ἀνθρώπων ἠξίωσε τὸν Δία ἐλαφρῦναι αὐτῆς τὸ βάρος. τὸν δὲ Δία εἰς χάριν αὐτῆς συγκροτῆσαι τόν τε Θηβαϊκὸν πόλεμον καὶ τὸν Ἰλιακὸν, ἵνα πολλῶν ἀναιρεθέντων κουφισμὸς γένηται. ἑτέραν οὖν, φησὶν, ἄγε νύμφην, ἐπεὶ οἱ θεοὶ ταύτην ἀνειλήφασιν, ἣν αὐτοὶ τότε κατέπεμψαν, ἵνα διὰ τὸ ταύτης κάλλος συγκροτησάντων πόλεμον Ἑλλήνων καὶ Φρυγῶν, καὶ τῶν πολλῶν ἀναιρουμένων ἐλαφρότερον γένοιτο τῇ γῇ τὸ τῶν ἀνθρώπων βάρος. B.M.I.\nἀπαντλοῖεν: ἐκβά λοιεν, κενώσειαν. Gu.\n1642.ὕβρισμα: τὴν ἀλαζονείαν. Gr. ἁμαρτίας, μιάσματα, ἀδικίας. Gu.\nἀφθόνου: πολλοῦ, ἀναριθμήτου. Gu.\nπληρώματος: πλήθους. Gu. 76.\n1643.ὧδ’ ἔχει: οὕτω διάκειται. Gr. Fl. 6. 9. 17. 21. 56. 76.\n1644.ὑπερβαλόντα: διαβάντα. Gr. Fl. 6. 9. 17. 56. ὑπερδραμόντα. Gu. Fl. 6. διαβαίνοντα. Fl. 59.\n1645.Παρράσιον: τὸ Παρράσιον οἱ μὲν πόλιν, οἱ δὲ χώραν εἶναί φασιν, ἀπὸ Παρρασίου τοῦ Πελασγοῦ ὀνομασθεῖσαν, ὃς συνῴκισε τοὺς Ἀρκάδας καὶ Πελασγοὺς αὐτοὺς ἐπωνόμασεν. ὁ δὲ Ἀσκληπιάδης ἐν Ἀρκαδίᾳ φησὶ τὸν Ὀρέστην ὑπὸ ὄφεως ἀναιρεθῆναι ἑβδομήκοντα ὄντα ἐτῶν. B.M.I.\nἐνιαυτοῦ κύκλον: ἰδίως ὁ Εὐριπίδης ἐνιαυτίσαι τὸν Ὀρέστην ἐκεῖ φησιν. Ἄλλως. ποιήσαντα κύκλον ἐνιαυτοῦ. καὶ ὁ μὲν Εὐριπίδης ἐνθάδε ἐξενιαυτίσαι τοὺς κατεχομένους ἐπιλύσει, ὁ δὲ Ἀσκληπιάδης ἱστορεῖ ὑπὸ ὄφεως δηχθέντα αὐτὸν ἐκεῖ τελευτῆσαι. ὁ δὲ Φερεκύδης, ὅτι καὶ ἔπειτα τὸν Ὀρέστην αἱ Ἐρινύες διώκουσιν, ὁ δὲ καταφεύγει εἰς τὸ ἱερὸν τῆς Ἀρτέμιδος, καὶ ἵζει ἱκέτης πρὸς τῷ βωμῷ, αἱ δὲ Ἐρινύες ἔρχονται ἐπ’ αὐτὸν θέλουσαι ἀποκτεῖναι, καὶ ἐρύκει αὐτὰς ἡ Ἄρτεμις· ἐξ οὗ καὶ ἡ πόλις αὕτη Ὀρέστειον καλεῖται ἀπὸ Ὀρέστου. A. B.M.I. τὸ δὲ Ὀρέστειον τῆς Παρρασίας κεχώρισται καὶ αὕτη πόλις οὖσα τῆς Ἀρκαδίας, καὶ ἐκλήθη ἀπὸ Ὀρέστου. B.\nἐνιαυτοῦ κύκλον: ἐφ’ ἕνα χρόνον. (κύκλον. Fl.) Gr. Fl. 6. 9. 17. 56. 59. 76.\n1647.Ἀζᾶσιν: Πελασγὸς αὐτόχθων ὁ Ἀργεῖος ὁ τοῦ Ἀρέστορος τοῦ Ἰάσου ἐλθὼν εἰς Ἀρκαδίαν θηριώδεις ὄντας τοὺς ἄνδρας εἰς τὸ ἡμερώτερον μετέβαλε, καὶ πόλιν ἔκτισεν, ἣν Παρρασίαν ὠνόμασεν. γυναῖκα δὲ ἀγαγόμενος ἐπιχωρίαν Κυλλήνην, ἀφ’ ἧς τὸ ὄρος οὕτω καλεῖται, υἱὸν ἔσχε Λυκάονα, ὃς τὸ τοῦ Λυκαίου Διὸς ἱερὸν εἵσατο ἐν Παρρασίᾳ καὶ παῖδα ἐσχηκὼς ἐξ Ὀρθωνίας Νύκτιμον τὴν ἀρχὴν αὐτῷ καταλείπει· ἐφ’ οὗ ὁ κατακλυσμὸς ἐγένετο. μετὰ δὲ ταῦτα βασιλεύει Δωριεὺς υἱὸς Εἰκαδίου καὶ Κορωνείας. οὗτος ἐξ Ἀργείας ἔσχε Παρθίονα. οὗτος ἐξ Ἀρχιλόχης Κητέα καὶ Πάρον, Κητεὺς δὲ ἐκ Στίλβης ἔσχε Καλλιστώ. ταύτην φασὶν ἐκ Διὸς Ἀρκάδα πεποιηκέναι· ὃς ἄρξας τῆς χώρας Ἀρκαδίαν ὠνόμασε. γήμας δὲ εάνειραν ἔσχεν Ἔλατον, Ἀφείδαντα, Ἀζᾶνα. τούτων ἀρξάντων τῆς χώρας ὁ Ἀζὰν ἀπ’ αὐτοῦ τὴν ἰδίαν μοῖραν Ἀζανίαν ὠνόμασεν. Ἀρκάδες οὖν πάντες κοινῇ ἐκαλοῦντο, μέρος δὲ τούτων Ἀζᾶνες. Ἄλλως. τῷ μερικῷ τὸ ὅλον ἐπήγαγεν. Ἀζὰν γὰρ μέρος ἐστὶ τῆς Ἀρκαδίας. καὶ Ὀρέστειον δὲ πόλις Ἀρκαδίας, ὀνομασθὲν ἀπὸ Ὀρέστου οἰκήσαντος ἐκεῖσε. A.B.M.I.\nἈζᾶσιν: Ἄζα πόλις Ἀρκαδίας, ἧς οἱ πολῖται Ἀζάδες. Gu. Cant. Ἄζα μέρος Ἀρκαδίας, ἐξ οὗ τὸ ὅλον δηλοῖ. Gu.\nὈρέστειον καλεῖν: τῷ μερικῷ τὸ ἰδικὸν ἐπήγαγεν. Ἀζᾶνες γὰρ ἔθνος Ἀρκαδίας, καὶ τὸ Ὀρέστειον δὲ πόλις Ἀρκαδίας ὀνομασθεῖσα ἀπὸ Ὀρέστου. A. ὥστε καλεῖν αὐτὸ Ὀρέστειον. Gr.\n1648.ἐνθένδε τ’ ἐλθών: περὶ τῆς Ὀρέστου κρίσεως ἐν Ἀρείῳ πάγῳ ἱστορεῖ καὶ Ἑλλάνικος ταῦτα γράφων· τοῖς ἐκ Λακεδαίμονος ἐλθοῦσι καὶ τῷ Ὀρέστῃ οἱ Ἀθηναῖοι ἔφρασαν. τέλος δὲ ἀμφοτέρων ἐπαινούντων οἱ Ἀθηναῖοι τὴν δίκην ἔστησαν ἐννέα γενεαῖς. ὕστερον δὲ Ἄρης καὶ Ποσειδῶν περὶ Ἁλιρροθίου δίκην, εἶτα Κέφαλος ὁ Δηϊονέως, ὅστις τὴν Πρόκριν τὴν Ἐρεχθέως ἔχων γυναῖκα καὶ ἀποκτείνας, ἐξ Ἀρείου πάγου δίκην ὡς δικασθεὶς ἔφυγεν ἓξ γενεαῖς ὕστερον. μετὰ δὲ τὴν Δαιδάλου δίκην, ἀδελφιδοῦν τὸν Τάλων ἀποκτείναντος δολόεντι θανάτῳ, καὶ φυγόντος δίκην, τρισὶ γενεαῖς ὕστερον αὕτη ἡ Κλυταιμνήστρα ἡ Τυνδάρεω Ἀγαμέμνονα ἀποκτείνασα, καὶ ὑπὸ Ὀρέστου ἀποκτανθεῖσα, συγκροτηθῆναι δίκην τῷ Ὀρέστῃ ὑπο Εὐμενίδων παρεσκεύασεν, ὃς μετὰ τὴν κρίσιν ἐπανελθὼν Ἄργους ἐβασίλευσεν. ἐδίκασαν δὲ Ἀθηνᾶ καὶ Ἄρης. A. B.M.I. ἐνταῦθα πρῶτον μὲν Ἄρης καὶ Ποσειδῶν ἠγωνίσαντο, δεύτερον δὲ μετὰ τρεῖς γενεὰς Κέφαλος Δηϊόνος ἐπὶ γυναικὶ Πρόκριδι καὶ μετὰ τρεῖς Δαίδαλος ἐπὶ τῷ ἀδελφιδῷ Τάλῳ, εἶτα μετὰ τρεῖς Ὀρέστης, ὡς Ἑλλάνικος. A.M. Ἄλλως. Ἀθήνησιν ἐν Ἀρείῳ πάγῳ συνέστη ἡ κρίσις πρὸς Εὐμενίδας τῷ Ὀρέστῃ ἐπὶ τῷ φόνῳ τῆς μητρὸς αὐτοῦ καὶ μετὰ τὴν κρίσιν ἐπανελθὼν Ἄργους ἐβασίλευσεν. ἐδίκασαν δὲ Ἀθηνᾷ καὶ Ἄρης. ἐξ αὐτῶν γίνεται Τισαμενός. A.\n1649.δίκην ὑπόσχες: οὐ μόνον τὸ δίκην δίδωμι ἀντὶ τοῦ τιμωροῦμαι φαμὲν, ἀλλὰ καὶ ἀντὶ τοῦ ἐν κρίσει καθίσταμαι καὶ ἀπολογίαν ὑπέχω, ὥσπερ κἀνταῦθα. μαρτυρεῖ δὲ καὶ Θουκυδίδης λέγων δίκας ἤθελον δοῦναι ἐν Πελοποννήσῳ παρὰ πόλεσιν, αἷς ἂν ἀμφότεροι ξυμβῶσιν. Bar. Gu. δός. γέγραπται ὑφέξεις, δώσεις. Cant.\nαἵματος μητροκτόνου: ἕνεκα τοῦ φόνου τῆς μητρός. Gr. Fl. 6. 9. 17. 21. 56. 59. 76. ἤγουν κρίσις σοι πρὸς τὰς θεὰς ἔσται καὶ ἀπολογία περὶ τοῦ φόνου. Gu. Fl. 6.\n1650.θεοὶ δέ σοι: ὁ Ἄρης καὶ ἡ Ἀθηνᾶ. B. οἱ θεοὶ δὲ, οἱ τοῦ δικαίου βραβεῖς δίκην ἐξοίσουσί σοι ἐν τῷ Ἀρείῳ πάγῳ εὐσεβεστάτην. Bar. Gr. Fl. 6. 9. 17. 21. 56. 59. 76. μετὰ τὸ πληρῶσαι χρόνον ἕνα εἰς τὸ Παρράσιον ἀπῆλθεν εἰς Ἀθήνας Ὀρέστης καὶ ἀγωνίζεται πρὸς Ἐριννύας ὑπὲρ τοῦ φόνου τῆς μητρός· ἴσων δὲ γενομένων τῶν ψήφων οἰκτείρασα ἡ Ἀθηνᾶ τοῦτον παρ’ ἑαυτῆς ἐνέθηκε μίαν ψῆφον, ἥτις ἐποίησεν αὐτὸν νικῆσαι. φασὶ δὲ ὅτι καὶ ἱερὸν οὗτος ἐν Ἀρείῳ πάγῳ τῶν θεῶν ἱδρύσατο, ἐξιλεούμενος αὐτὰς μετὰ τὴν νίκην εὐμενεῖς αὐτὰς τοῦ λοιποῦ καθίστασθαι. Bar. Gu.\nδίκης βραβεῖς: τῆς κρίσεως διοικηταί. I.\nδίκης: δικαιοσύνης, ἤγουν κρίσεως. Gu.\nβραβεῖς: παροχεῖς. θεοὺς γὰρ κριτὰς εἶχεν. Gu. Fl. 33.\n1651.πάγοισιν ἐν Ἀρείοισιν: Ἄρειος πάγος ἐκλήθη διὰ τὸ δοῦναὶ τὸν Ἄρεα ἐκεῖ τῷ Ποσειδῶνι δίκην, ἀποκτείναντα τὸν υἱὸν αὐτοῦ Ἁλιρρόθιον, φθείραντα τὴν θυγατέρα τούτου Ἀλκίππην. ἐπεκράτησε δὲ ἐξ ἐκείνου δικαστήριον εἶναι φόνων ὁ τόπος. ὄρος δὲ ἦν· διὸ καὶ πάγος καλεῖται. Bar. Gu.\n1652.διοίσουσ’: ἀντὶ τοῦ ἐξάξουσιν. Gr. I. ἐκκομίσουσιν. Gu.\nἔνθα: ἐν τῇ ἀποφάσει τῆς κρίσεως τῶν θεῶν. Gu. et Gr. Fl. 6. 9. 17. 21. 56. 59. 76.\nχρή: ἀπόκειται. Gr.\n1653.ἐφ’ ἧς δ’ ἔχεις: τὴν Ἑρμιόνην δὲ, ἧς ἐπὶ τῇ δέρῃ ἔχεις, Ὀρέστα, τὸ φάσγανον, πέπρωταί σε γῆμαι, ἤγουν εἰς γυναῖκα λαβεῖν. Bar. Gr. Florr. omnes. τὸ ἐφ’ ᾗ καὶ τὸ δέρῃ καθ’ ὅλον καὶ μέρος. Bar. Gu.\n1654.Ἑρμιόνην: Ὀρέστου καὶ Ἑρμιόνης Τισαμενὸς, Πυλάδου Τισαμενὸς, Πυλάδου καὶ Ἠλέκτρας Στρόφιος καὶ Μέδων. B.M.\nὃς δ’ οἴεται Νεοπτόλεμος: οὐκ ἐγάμησεν αὐτὴν κατὰ τοῦτο, ὅτι τέκνα ἔσχεν ἀπ’ αὐτοῦ. καὶ ὁ μὲν Εὐριπίδης διὰ τοῦτο ἀνῃρῆσθαί φησι τὸν Νεοπτόλεμον ὐπὸ τῶν Δελφῶν, ὅτι παρεγένετο εἰς Δελφοὺς, δίκας ἀπαιτήσων τὸν θεὸν ὑπὲρ τῆς τελευτῆς τοῦ πατρὸς αὐτοῦ. Φερεκύδης δέ φησι περὶ παίδων χρησμὸν αἰτοῦντα τὸν Νεοπτόλεμον ἀναιρεθῆναι, γράφων οὕτως ἐπεὶ Νεοπτόλεμος Ἑρμιόνην γαμεῖ τὴν Μενέλεω, καὶ ἔρχεται εἰς Δελφοὺς περὶ παίδων χρησόμενος· οὐ γὰρ αὐτῷ ἐγένοντο ἐξ Ἑρμιόνης· καὶ ὡς ὁρᾷ κατὰ τὸ χρηστήριον κρέα διαρπάζοντας τοὺς Δελφοὺς, ἀφαιρεῖται τὰ κρέα αὐτοὺς, αὐτὸν δὲ κτείνει Μαχαιρεὺς ὁ τούτων ἱερεὺς καὶ κατορύσσει αὐτὸν ὑπὸ μὲν τὸν οὐδὸν τοῦ νεῷ. ταῦτα γενεαλογεῖ καὶ Σοφοκλῆς. A.B.M. I.\nὁ Νεοπτόλεμος ἀπελθὼν εἰς Δελφοὺς καὶ μεμφόμενος τῷ Ἀπόλλωνι διὰ τὸν πατέρα θανόντα ἐν τῷ αὐτοῦ ναῷ ὑπὸ Δηϊφόβου καὶ Πάριδος ἐφονεύθη ὑπὸ Ὀρέστου ὡς ἐν τῷ τῆς Ἀνδρομάχης εἴρηται δράματι. Gu.\nπέπρωται: μεμοιραμένον ἐστί. Gu.\n1657.δίκας Ἀχιλλέως: ἐξαιτοῦντι ἐμὲ ἀντὶ τοῦ ἀπαιτοῦντι δίκας ὑπὲρ τοῦ Ἀχιλλέως τοῦ πατρὸς αὐτοῦ. Gr. Fl. 6. 9. 17. 21. 56. 59. 76.\n1658.ᾔνεσας: καὶ συνεφώνησας. B. ἐπῄνεσας. Gr. καθὰ ἀπεδέξω, ἤγουν συνεβιβάσθης. Gr. et Gu.\n1659.ὁ δ’ ἐπιών νιν: ἀντὶ τοῦ συμβιώσεται αὐτῇ μέχρι τέλους. M. τὸ νιν ἀντὶ τοῦ αὐτούς ἐπὶ πληθυντικοῦ τάσσειν εἴωθεν· ἢ ἐπὶ μόνου Πυλάδου κεῖται. A. B.I. ὁ ἐπελθὼν, ὁ μέλλων. Gu. ὁ δὲ ἐπερχόμενος βίος εὐτυχῶς αὐτὸν δέξεται. Fl. 6. 9. 17. 21. 25. 34. 56. 59. 76. μετὰ ταῦτα. B. rec.\nμένει: ἤγουν προσκαρτερεῖ. Fl. 17.\n1662.φερνάς: προῖκας. I. τὴν Σπάρτην λέγει, ἥτις εἰς προῖκα ἐδόθη αὐτῷ. Gr. Fl. 6. 9. 17. 21. 56. 59. 76. φερνὴ καὶ προὶξ τὰ ἀπὸ τῆς γυναικὸς πράγματα, ἕδνα δὲ τὰ παρὰ τοῦ ἀνδρὸς τῇ γυναικὶ διδόμενα. Gu. Fl. 21.\n1662. 1663.ἥτις―διήνυσεν: ἥτις ἀεὶ μυρίοις πόνοις διδοῦσά σε διήνυσε μέχρι τοῦ δεῦρο. Gr. Fl. 6. 9. 17. 21. 56. 59. 76.\nδεῦρ’ ἀεί: δεῦρο ἀντὶ τοῦ ἕως τούτου τοῦ χρόνου, ὡς καὶ ἐν Φοινίσσαις ἕα τὸ λοιπόν· δεῦρ’ ἀεὶ γὰρ εὐτυχεῖς. ἀντὶ τοῦ μέχρι τούτου· τὸ δὲ διήνυσεν ἀντὶ τοῦ κατηνάλωσεν. Α.Β.Μ. ἥτις σε, φησὶν, εἰς μυρίους πόνους ἐμβαλοῦσα μέχρι τοῦ παρόντος παρανάλωσεν. Α. ὧδε διόλου ἔφερε. I.\nδιήνυσε: ἐκόμισε, κατέστησε. σύναπτε δὲ τὸ ἀεί πρὸς τὸ διδοῦσα. Gu. παρήγαγε. Fl. 33.\n1664.τὰ πρὸς πόλιν: τὰ ἀφορῶντα δὲ πρὸς τὴν πόλιν ἐγὼ ποιήσω χάριν αὐτοῦ καλῶς. Gr. Fl. 6. 9. 17. 21. 56. 59. 76.\n1665.ἐξηνάγκασα: παρεκίνησα. Gu.\n1666.ὦ Λοξία: ὦ Ἀπόλλων μαντευτικὲ, ἕνεκα τῶν σῶν μαντευμάτων. I.\nμαντεῖε: μαντικέ. Gr. Fl. omnes.\nσῶν θεσπισμάτων: βαβαί. Gu. μαντευμάτων ὦν μοι περὶ τοῦ τῆς μητρὸς φόνου ἐθέσπισας. Gr. Fl. 6.\n1667.οὐ ψευδόμαντις: οὐ ψευδῶς ἐνομίζου αὐτὸς διδόναι τοὺς χρησμοὺς, ἀλλ’ ἀληθῶς. Gu. Fl. 6. 9. 17. 21. 56. 59. 76.\n1668.καίτοι μ’ ἐσῄει: περιδεὴς, φησὶν, ἦν ἐγὼ, μὴ ἄρα δαίμων τις ᾖ τῶν ἀλαστόρων, καὶ οὐχὶ σὺ ὁ προστάξας με μητροκτονεῖν. νῦν δὲ, φησὶν, αὐταῖς ὄψεσι θεωρῶν ἔχω τὸ πιστόν. Α.Β.Ι.\nκαίτοι μ’ ἐσῄει: τὸ εἰσῄει με δεῖμα λέγει διὰ τὸν πρόσθεν χρόνον, καθ’ ὃν Ὀρέστης παρ’ αὐτοῦ τὰς κατὰ τῆς μητρὸς μαντείας ἐδέχετο· ὥστε, εἰ τοῦτο εἴποις, τὸ δόξαιμι ἀντὶ τοῦ ἔδοξα νοήσεις. φασὶ γὰρ ὡς, ἡνίκα Ὀρέστης ὑπ’ Ἐριννύων βεβάκχευται, λογισμὸν ἔλαβεν ὡς οὐκ Ἀπόλλων εἴη ὁ προστάξας τὸν φόνον, ἀλλ’ ἀλάστωρ τις· εἰ γὰρ ἦν Ἀπόλλων, οὐκ ἂν μανῆναι αὐτὸν εἴασεν. Bar. Gu.\n1670.ἀλλ’ εὖ τελεῖται: τὸ ἀλλ’ εὖ τελεῖται διπλῶς νοητέον, ἢ τοῦτο, ὃ νῦν προστάττεις, ἢ ὁ φόβος, ὃν εἶχον περὶ σοῦ, δοξάζων ἀλάστορα, καὶ οὐκ αὐτὸν σὲ, καλῶς τελεῖται, ἤγουν οὐχ ὡς ᾠόμην ἐκβαίνει, ἀλλ’ ὡς ἔχει τἀληθές. Bar. Gu.\nτελεῖται: τελεσθήσεται καὶ γενήσεται τὸ σὸν πρόσταγμα. Fl. 59. τελεσθήσεται ἡ φωνὴ ἐκείνη. Gu.\n1672.καὶ λέκτρ’ ἐπῄνεσ’: τὴν μετ’ αὐτῆς συνοίκησιν ἐπαινῶ. Gr. Fl. 6. 9. 17. 21. 56. 59. 76.\n1673.ὦ Ζηνός: ὦ Ἑλένη, παῖ τοῦ Διὸς, χαῖρε. Gr. Fl. 6. 9. 56. 76.\nζηλῶ: μακαρίζω. Cant. Gr. εὐδαιμονίζω. Gu.\n1674.ὄλβιον: μακάριον. Gr. εὐδαίμονα. Gu.\nδόμον: οἶκον, ἤγουν τὸν οὐρανόν. Gu.\n1675.κατεγγυῶ: ἀντὶ τοῦ κατεγγυήσω, ὅ ἐστιν ἐπαγγέλλομαι δώσειν πρὸς γάμον· οὐ νῦν γὰρ δίδωσιν, ἀλλ’ ὕστερον, τοῦ Ὀρέστου ἐν Ἀρκαδίᾳ διάγοντοςμετὰ τὴν Νεοπτολέμου τελευτήν. Α. Β.Μ.Ι. ὑπισχνοῦμαι πρὸς γάμον, μνηστεύω. Bar. Gu.\n1676.λέγοντος: προστάσσοντος. Gr. Fl. 6. 9. 21. 56. 59.\nεὐγενὴς δ’ ἀπ’ εὐγενοῦς: συνυπακούεται ὑπαρκτικοῦ ῥήματος μετοχὴ, εἰ καὶ οὐ δύναται κἀνταῦθα ἐκφωνεῖσθαι, ὡς εἴρηται καὶ ἐν ἄλλοις, διὰ τὸ κακοσύνθετον γίνεσθαι τὸν λόγον· δύο γὰρ ἐφεξῆς μετοχαὶ οὐκ ἐῶσι τὸν λόγον εὐσύνθετον δοκεῖν. εἰ ἐκφωνηθείη δὲ ἐνταῦθα ἡ τοῦ ὑπαρκτικοῦ μετοχὴ, δειχθήσεται αὐτόθεν ὃ λέγω· οἷον εὐγενὴς δὲ ὢν ἀπ’ εὐγενοῦς γήμας. ἐξ ἀνάγκης δὲ συνυπακούεται, καὶ ἔχει ὁ λόγος οὕτως· εὐγενὴς δὲ ὢν γυναῖκα γήμας ἀπ’ εὐγενοῦς γένους δηλονότι. Bar. Gr.\n1677.ὄναιο: ἀπολαύσειας. Β.Μ. ἀπολαύσαιο, ὠφεληθείης. I. ὠφελείας ἀπολαύσαις. Gr. Florr. omnes. εἴθε ὠφεληθείης. Gu.\n1678.οἷ: ἀντὶ τοῦ ὅπου ἡμεῖς προστάσσομεν καὶ κελεύομεν. Μ. ὅπως ἡμεῖς παρακελευσόμεθα. Β.\nοἷ προστάσσομεν: Μενέλαος μὲν εἰς Σπάρτην, Ὀρέστης δὲ εἰς τὸ Παρράσιον δάπεδον. Bar. Gu.\n1679.νείκους: τῆς φιλονεικίας. I. ἔριδος. Gu. Fl.6. ἤγουν παύσασθε τῆς φιλονεικίας. Fl. Gu.\n1680.κἀγὼ τοιοῦτος: οὕτω διάκειμαι. Gr. Fl. 6. 9. 17. 21. 56. 59. 76. καταπειθής. Gu.\nσπένδομαι: φιλιοῦμαι ταῖς συμφοραῖς σου, Μενέλαε, καὶ τοῖς σοῖς, ὦ Ἄπολλον, προστάγμασι. I.\nσπένδομαι συμφοραῖς: λείπει ἡ ἐπί, ἐπὶ συμφοραῖς. Α.Β.Μ. σπένδομαι, φησὶ φιλίαν πρὸς σὲ, ὦ Μενέλαε, ἐπὶ συμφοραῖς, τουτέστι μετὰ τὰς συμφορὰς καὶ τὰς ἀτυχίας, καὶ τοῖς σοῖς, ὦ Ἄπολλον, πείθομαι κελεύσμασι. Α.Β. Μ.Ι.\nτὸ σπένδομαι συμφοραῖς σαῖς τοῦτο λέγει, ἀντὶ τοῦ φιλίως καὶ ἀποδεκτῶς τὸ συμβὰν δέχομαι· ἢ οὕτω, σπένδομαι καὶ φιλιοῦμαί σοι, ὦ Μενέλαε, ἐν σαῖς συμφοραῖς καὶ συνελεύσεσιν, ἤγουν συνεῖναί σοι θέλω καὶ συνομιλεῖν· ἢ οὕτω, σπένδομαι καὶ φιλιοῦμαι, ὦ Μενέλαε, ταῖς σαῖς συμφοραῖς, ἤγουν ταῖς κατὰ σοῦ αἰτίαις, τουτέστι, πρώην μισῶν σε κακὸν εἰς έμὲ φανέντα, νῦν παύω τὸ μῖσος. Bar. Gu. ἢ σπένδομαι σοὶ ἐν ταῖς συμφοραῖς καὶ συνελεύσεσι τοῦ Ἀπόλλωνος· ἢ σπένδομαι σοὶ ἐν συμφοραῖς καὶ συνελεύσεσιν, ἤγουν φιλίαν ποιῶ πρὸς σὲ καὶ συνέρχομαι· ἢ σπένδομαι καὶ ἵλεως γίνομαι ταῖς συμφοραῖς καὶ δυστυχίαις ταῖς σαῖς. Gu.\nσπένδομαι: διαλλάττομαι. Gr. Florr. omnes.\nσυμφοραῖς: ἐπί. Gr. συμβάμασι, συνελεύσεσιν ἢ ταῖς κατὰ σοῦ αἰτίαις. Gu. ἤγουν ἐπὶ ταῖς ἐμαῖς δυστυχίαις. Fl. 59.\n1681.σοῖς: ἐπί. Gr. Fl. 6. 9. 17. 21. 56. 59. 76. πείθομαι. Gu.\nθεσπίσμασιν: ἐντάλμασι. Fl. 6.\n1682.ἴτε νυν: ἄπιτε καθ’ ὁδὸν, ἣν προσέταξα δηλονότι, τιμῶντες τὴν Εἰρήνην τὴν καλλίστην ἀπὸ τῶν θεῶν. ἐγὼ δὲ πλησιάσω τὴν Ἑλένην τοῖς οἰκήμασι τοῦ Διὸς, διελθὼν τὸν πόλον τῶν λαμπρῶν ἄστρων, ὅπου συγκάθεδρος οὖσα τῇ Ἥρᾳ καὶ τῇ Ἥβῃ τῇ γυναικὶ τοῦ Ἡρακλέους ἔσται θεὸς ἔντιμος ἀεὶ τοῖς ἀνθρώποις διὰ θυσιῶν σὺν τοῖς Τυνδαρίδαις τοῖς υἱοῖς τοῦ Διὸς μεδέουσα θαλάσσης ναύταις, ἀντὶ τοῦ τῆς τῶν ναυτῶν θαλάσσης μεδέουσα καὶ ἄρχουσα. I.\n1683.θεὸν Εἰρήνην τιμῶντες: τοῦτό φησιν, ἐπεὶ ἐπὶ τὰ Πελοποννησιακὰ ἐνόσει ἡ Ἑλλάς· πρεσβευσαμένων δὲ τῶν Λακεδαιμονίων οὐ προσήκαντο τὰς σπονδὰς οἱ Ἀθηναῖοι. Β.Μ.Ι. τοῦτό φησι διὰ τὸ κατ’ ἐκεῖνον τὸν καιρὸν ἐνεστηκέναι τὰ Πελοποννησιακά· πρεσβευομένοις γὰρ Λακεδαιμονίοις περὶ εἰρήνης οὐκ ἐπείσθησαν Ἀθηναῖοι. A.M. Fl. 33.\n1684.πελάσω: προσπελάσω. Fl.17.\n1685.ἐξανύσας: διαβάς. I. διαπεράσας. Gr. διελθὼν, καταλαβὼν, διαβιβάσας. Gu.\n1686.Ἡρακλέους Ἡβῃ: Ἥβη ὠνομάζετο ἡ Ἡρακλέους γυνή. λείπει δὲ τὸ οὖσα, πάρεδρος οὖσα. Β.Μ.Ι. ἤγουν συγκάθεδρος. ὁ Ἡρακλῆς ὑπὸ Φιλοκτήτου καυθεὶς ἀνῆλθεν εἰς Ὄλυμπον, ἐν ᾧ τὴν Ἥβην ἔγημε θυγατέρα τῆς Ἥρας. αὕτη δὲ θεὰ παρὰ τοῖς Ἕλλησιν ἀλληγορουμένη εἰς τὴν ἰσχύν. Bar. Gu.\n1688.ἔντιμος: τιμωμένη θυσίαις σὺν Κάστορι καὶ Πολυδεύκει, τοῖς Διὸς παισὶ, βασιλεύουσα τοῖς ναύταις ἐπὶ τῆς θαλάσσης. I. ἤγουν ἣν ἀεὶ ναῦται θυσίαις τιμήσουσι σὺν Πολυδεύκει καὶ Κάστορι, ὡς ἔφορον πλοῦ. ἢ πρὸς τὸ ἀεὶ ὑποστικτέον, ἵνα λέγῃς οὕτω· θεὸς ἔντιμος ἀνθρώποις ἐν σπονδαῖς. Gu. ἔσται ἀεὶ θεὸς ὑπ’ ἀνθρώπων ἔντιμος σπονδαῖς, ἤγουν ὑπ’ ἀνθρώπων τιμωμένη διὰ σπονδῶν, ἤτοι θυσιῶν. Fl. 6. 9. 59. Gr.\n1691.ὦ μέγα: ὁ χορὸς βοηθὸς ὢν τοῦ Ὀρέστου τὰ κατ’ αὐτὸν ἰδὼν ὅπως ἀπέβη ταῦτα φησίν. ἢ τοῦτο διὰ τοῦ χοροῦ, ὡς ἐκ προσώπου τοῦ ποιητοῦ ἐστιν, ὡς νικήσαντος ἐπὶ τῷ δράματι. Gu. I. ὦ Νίκη μεγάλως σεμνὴ, εἴθε συνέχοις τὴν ἐμὴν ζωὴν, καὶ μὴ παύσαιο στεφανοῦσα ἐμὲ δηλονότι.\nὦ μέγα: ὦ μεγάλως σεβασμία Νίκη, εἴθε τὴν ἐμὴν ζωὴν κατέχοις, καὶ μὴ παύσαις στεφανοῦσα καὶ τιμῶσά με. I.\nὦ μέγα: τοῦτο παρὰ τοῦ χοροῦ ἐστι λεγόμενον ἀπὸ προσώπου τοῦ ποιητοῦ. Α.Β.Μ.Ι.\nΤοῦτο τὸ δρᾶμα ἐκ τραγικοῦ κωμικόν· ἐκ γὰρ συμφορῶν εἰς εὐθυμίαν κατήντησεν. Gu. I.\nἩ κατάληξις τῆς τραγῳδίας ἢ εἰς θρῆνον, ἢ εἰς πάθος καταλύει, ἡ δὲ τῆς κωμῳδίας εἰς σπονδὰς καὶ διαλλαγάς. ὅθεν ὁρᾶται τόδε τὸ δρᾶμα κωμικῇ καταλήξει χρησάμενον· διαλλαγαὶ γὰρ πρὸς Μενέλαον καὶ Ὀρέστην. ἀλλὰ καὶ ἐν τῇ Ἀλκήστιδι ἐκ συμφορῶν εἰς εὐφροσύνην καὶ ἀναβιοτήν. καὶ ὁμοίως καὶ ἐν Τυροῖ Σοφοκλέους ἀναγνωρισμὸς κατὰ τὸ τέλος γίνεται, καὶ ἁπλῶς εἰπεῖν πολλὰ τοιαῦτα ἐν τῇ τραγῳδίᾳ εὑρίσκεται. A.B. C.M.\nΠρὸς διάφορα ἀντίγραφα παραγέγραπται ἐκ τοῦ Διονυσίου ὑπομνήματος ὁλοσχερῶς καὶ τῶν μικτῶν. B. Cant. Gu. Fl. 6.\n"};
