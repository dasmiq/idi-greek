var sequence = {"name":"Scholia in Euripidem. Scholia in Euripidis Phoenissas (scholia vetera et scholia recentiora Thomae Magistri, Triclinii, Moschopuli et anonyma)","data":"ἘΤΕΟΚΛΗΣ παραλαβὼν τὴν τῶν Θηβῶν βασιλείαν ἀποστερεῖ τοῦ μέρους τὸν ἀδελφὸν αὐτοῦ Πολυνείκην· φυγὰς δ’ εἰς Ἄργος ἐκεῖνος παραγενόμενος ἔγημε τὴν θυγατέρα τοῦ βασιλέως Ἀδράστους κατελθεῖν εἰς τὴν πατρίδα φιλοτιμούμενος, καὶ πείσας τὸν πενθερὸν συνήθροισεν ἀξιόχρεων στρατὸν ἐπὶ Θήβας κατὰ τοῦ ἀδελφοῦ. ἡ δὲ μήτηρ Ἰοκάστη ἐποίησεν αὐτὸν ὑπόσπονδον εἰσελθεῖν εἰς τὴν πόλιν, καὶ διαλεχθῆναι πρότερον πρὸς τὸν ἀδελφὸν περὶ τῆς ἀρχῆς· δεινοπροσωπήσαντος δὲ ὑπὸ τῆς τυραννίδος τοῦ Ἐτεοκλέους ἡ μὲν Ἰοκάστη συναγαγεῖν τὰ τέκνα εἰς φιλίαν οὐκ ἠδύνατο, Πολυνείκης δὲ ὡς πρὸς πολέμιον λοιπὸν παραταξόμενος ἀνεχώρησε τῆς πόλεως. ἔχρησε δὲ ὁ Τειρεσίας νίκην ἔσεσθαι τοῖς Θηβαίοις, ἐὰν ὁ παῖς Κρέοντος Μενοικεὺς σφάγιον Ἄρει γένηται. ὁ μὲν οὖν Κρέων ἠρνήσατο ἐπιδοῦναι τῇ πόλει τὸν παῖδα, ὁ δὲ νεανίσκος ἐβούλετο καὶ τοῦ πατρὸς αὐτῷ φυγὴν μετὰ χρημάτων διδόντος ἑαυτὸν ἀπέσφαξεν. καὶ δὴ καὶ ἔπραξεν. Θηβαῖοι δὲ τοὺς ἡγεμόνας τῶν Ἀργείων ἔσφαξαν. Ἐτεοκλέους δὲ καὶ Πολυνείκους μονομαχήσαντος ἀνεῖλον ἀλλήλους. ἡ μὲν οὖν μήτηρ αὐτῶν εὑροῦσα νεκροὺς τοὺς υἱοὺς ἔσφαξεν ἑαυτὴν, ὁ δὲ ταύτης ἀδελφὸς Κρέων παρέλαβε τὴν βασιλείαν, οἱ δὲ Ἀργεῖοι νικηθέντες τῇ μάχῃ ἀνεχώρησαν. Κρέων δὲ δυσχερῶς φέρων τοὺς μὲν ὑπὸ τῇ Καδμείᾳ τῶν πολεμίων πεσόντας οὐκ ἔδωκεν εἰς ταφὴν, Πολυνείκην δὲ ἀκήδευτον ἔρριψεν, Οἰδίπουν δὲ φυγάδα τῆς πατρίδος ἀπέπεμψεν, ἐφ’ ὧν μὲν οὐ φυλάξας τὸν ἀνθρώπινον νόμον, ἐφ’ ὧν δὲ τὴν ὀργὴν λογοποιήσας, οὐδὲ παρὰ τὴν δυστυχίαν ἐλεήσας.\nἩ μὲν ὑπόθεσις τοῦ δράματος ἐπιστρατεία τοῦ Πολυνείκους μετὰ τῶν Ἀργείων ἐπὶ Θήβας καὶ ἀπώλεια τῶν ἀδελφῶν Πολυνείκους καὶ Ἐτοκλέους καὶ θάνατος Ἰοκάστης. ἡ μυθοποιία κεῖται παρ’ Αἰσχύλῳ ἐν Ἑπτὰ ἐπὶ Θήβας πλὴν τῆς Ἰοκάστης. ἐδιδάχθη ἐπὶ Ναυσικράτους ἄρχοντος. δεύτερος Εὐριπίδης καθῆκε διδασκαλίαν περὶ τούτου· καὶ γὰρ ταὐτὰ ὁ Οἰνόμαος καὶ Χρύσιππος, καὶ σώζεται. ὁ χορὸς συνέστηκεν ἐκ Φοινισσῶν γυναικῶν. προλογίζει δὲ Ἰοκάστη.\nΠεριπαθεῖς ἄγαν αἱ Φοίνισσαι τῇ τραγῳδίᾳ. ἀπώλετο γὰρ ὁ Κρέοντος υἱὸς ἀπὸ τοῦ τείχους ὑπὲρ τῆς πόλεως ἀποθανών. ἀπέθανον δὲ καὶ οἱ δύο ἀδελφοὶ ὑπ’ ἀλλήλων καὶ Ἰοκάστη, ἡ μήτηρ, ἑαυτὴν ἀνεῖλεν ἐπὶ τοῖς παισί. καὶ οἱ ἐπὶ Θήβας στρατευσάμενοι Ἀργεῖοι ἀπώλοντο· καὶ ἄταφος Πολυνείκης πρόκειται. καὶ ὁ Οἰδίπους τῆς πατρίδος ἐκβάλλεται, καὶ σὺν αὐτῷ ἡ θυγάτηρ Ἀντιγόνη. ἔστι δὲ τὸ δρᾶμα καὶ πολυπρόσωπον καὶ γνωμῶν μεστὸν πολλῶν τε καὶ καλῶν.\nΤὸ δρᾶμά ἐστι μὲν ταῖς σκηνικαῖς ὄψεσι καλὸν, ἐπεὶ καὶ παρα πληρωματικόν· ἥ τε ἀπὸ τῶν τειχέων Ἀντιγόνη θεωροῦσα μέρος οὐκ ἔστι δράματος, καὶ ὑπόσπονδος Πολυνείκης οὐδενὸς ἕνεκα παραγίνεται, ὅ τε ἐπὶ πᾶσι μετ’ ᾠδῆς ἀδολέσχου φυγαδευόμενος Οἰδίπους προσέρραπται διὰ κενῆς.\nἉρπασθείσης Εὐρώπης ὑπὸ Διὸς γενομένου ταύρου καὶ μετακομισθείσης ἀπὸ Φοινίκης διὰ θαλάττης εἰς Κρήτην, ὁ μὲν πατὴρ αὐτῆς Ἀγήνωρ ἔπεμψε τὸν υἱὸν Κάδμον εἰς ζήτησιν τῆς κόρης, εἰπὼν, εἰ μὴ ταύτην εὑρὼν ἄξοι, μηδ’ ἂν αὐτὸν ἐπανελθεῖν οἴκαδε. Κάδμος δὲ οὐκ ἔχων ὅ τι καὶ δράσειε μόνην ἔγνω τῆς ἀπορίας λύσιν καταφυγεῖν εἰς Ἀπόλλω κἀκ τούτου γνῶναι τί δεῖ ποιεῖν. ἐλθὼν οὖν εἰς Δελφοὺς ἤρετο τοῦτον περὶ τῆς ἀδελφῆς. καὶ ὃς χρᾷ μὲν οὐδὲν αὐτῷ περὶ τῆς Εὐρώπης, λέγει δὲ ὡς ἐξελθόντα ἐκεῖθεν, ἀκολουθήσαντα βοῒ, οἷ ἂν αὕτη γε πέσῃ, κἀκεῖ κτίζειν πόλιν. ὁ δὲ πεισθεὶς τῷ χρησμῷ τὴν μὲν πρὸς τὴν πατρίδα ἐπάνοδον εἴασε, βοῦν δὲ κατὰ τύχην εὑρὼν ἡγεμόνα τῆς ὁδοῦ ἐποιήσατο. ἐλθούσης δὲ αὐτῆς ἐν ᾧ νῦν ἑστήκασι τόπῳ αἱ Θῆβαι, κἀκεῖ παραχρῆμα πεσούσης, ἔγνω τε οὗτος τὸν χρησμὸν τελεσφόρον καὶ πόλιν ἑπτάπυλον κτίζει τὰς Θήβας ὁμωνύμους τῶν ἑκατονταπύλων Αἰγυπτίων Θηβῶν, χρησάμενος ἐπιστήμονι τῆς οἰκοδομῆς καὶ ἐργάτῃ Ἀμφίονι τῷ μουσικῷ· τοῦτον γάρ φασιν ἀνακρουόμενον μέλος θέλγειν τε τῷ μέλει τοὺς λίθους καὶ ἀλλεπαλλήλως αὐτῶν τιθεμένων ἀποδεῖξαι τὰ τείχη· πύλας δὲ ἔχειν τὴν πόλιν ἑπτὰ, ἐπειδὴ καὶ οἱ τῆς λύρας τόνοι ἑπτά εἰσι. καὶ τὸ μὲν μυθῶδες τοιοῦτον· πέπλασται δὲ διὰ τὸ ἄκρως ἡρμόσθαι τὰ τείχη πρὸς ἄλληλα. ἡ γὰρ ἁρμονία μουσικῆς ἴδιον.\nΚάδμος οὖν γήμας τὴν Ἀφροδίτης καὶ Ἄρεως παῖδα Ἁρμονίαν ἐγέννησε Πολύδωρον, ὁ δὲ Λάβδακον, ὁ δὲ Λάϊον. οὗτος ἀφικόμενός ποτε εἰς Ἦλιν καὶ τὸν τοῦ Πέλοπος υἱὸν Χρύσιππον ἰδὼν, ὃς ἦν ἐξ ἄλλης αὐτῷ γυναικὸς καὶ οὐκ ἐκ τῆς θυγατρὸς Οἰνομάου Ἱπποδαμείας, καὶ ἁλοὺς τούτου κατάκρας τῷ ἔρωτι, ἁρπάσας εἰς Θήβας ἤνεγκε. καὶ συνῆν αὐτῷ τὰ ἐρωτικὰ, πρῶτος ἐν ἀνθρώποις τὴν ἀρρενοφθορίαν εὑρὼν, καθὼς δὴ καὶ ὁ Ζεὺς ἐν θεοῖς τὸν Γανυμήδην ἁρπάσας. ὁ δὲ Πέλοψ μαθὼν τοῦτο κατηράσατο τῷ Λαΐῳ μηδέποτε μὲν παῖδα τεκεῖν, εἰ δ’ ἄρα καὶ συμβαίη, ὑπ’ αὐτοῦ τοῦτον ἀναιρεθήσεσθαι. διὰ ταῦτα πολὺν ἤδη χρόνον ὁ Λάϊος ἄπαις ὢν παραγίνεται εἰς Πυθίαν καὶ παίδων αἰτεῖ γονήν. καὶ ἀκούει τοιόνδε χρησμὸν,\nΛάϊε Λαβδακίδη, παίδων γένος ὄλβιον αἰτεῖς;\nτέξεις μὲν φίλον υἱὸν, ἀτὰρ τόδε σοι μόρος ἔσται,\nπαιδὸς ἑοῦ χείρεσσι λιπεῖν βίον· ὣς γὰρ ἔνευσε\n\nΖεὺς Κρονίδης, Πέλοπος στυγεραῖς ἀραῖσι πιθήσας,\nοὗ φίλον ἥρπασας υἱόν· ὁ δ’ ηὔξατό σοι τάδε πάντα.\nὡντινῶν θεσπισμάτων τῇ τῆς γυναικὸς Ἰοκάστης ἐπιθυμίᾳ καὶ ἡδονῇ ὥσπερ ἐκλαθόμενος Λάϊος, ἢ, ὥς τινές φασι, μιᾷ τῶν ἡμερῶν βαρυνθεὶς τῷ οἴνῳ καὶ συνελθὼν τῇ αὐτοῦ γυναικὶ Οἰδίποδα σπείρει. καὶ μετὰ τὸ τεχθῆναι αὐτὸν, ἀναπεμπάσας τοὺς χρησμοὺς καὶ φόβον λαβὼν, διατορήσας τοὺς πόδας αὐτοῦ καὶ χρυσέους κρίκους διαπερονησάμενος ῥίπτει διὰ τῶν οἰκείων βουκόλων εἰς τὸ ὄρος τὸν Κιθαιρῶνα, ὡς ὑπὸ θηρίων ἐνταῦθα ἀναιρεθησόμενον. ἔτυχε δὲ κατ’ ἐκεῖνο καιροῦ καὶ τοὺς Πολύβου νομέας, βασιλέως Κορίνθου, βόσκειν ἐκεῖ· οἳ καὶ τὸ βρέφος εὑρόντες καὶ ἀνελόμενοι φέρουσι πρὸς τὴν Πολύβου γυναῖκα Μερόπην. ἦν γὰρ ἀπαιδίαν δυστυχοῦσα· καί πως πείθει τὸν ἄνδρα Πόλυβον αὐτὴ τοῦτο τεκεῖν. ἀνδρωθεὶς δὲ ὁ παῖς καί τινι τῶν ἐκεῖ συνελθὼν εἰς ἔριν, οἷα δὴ γίνεται, ὡς οὐκ εἴη Πολύβου παῖς, ὄνειδος ἔσχε παρ’ αὐτοῦ. ὅθεν ἀναστὰς ἀφικνεῖται πρὸς τὸν Ἀπόλλω πευσόμενος περὶ τούτου, καὶ ὡς ἔσται φονεὺς τοῦ πατρὸς μανθάνει, καὶ ὡς τῇ τεκούσῃ συνέσοιτο, ταυτὶ μόνα· τίνες δὲ εἶεν αὐτῷ οἱ γονεῖς σαφῶς οὐ μανθάνει. ἐπανιὼν δὲ ἐκεῖθεν ὑπήντησε τῷ Λαΐῳ, ἀφικνουμένῳ καὶ αὐτῷ πρὸς Ἀπόλλω, ἐφ’ ᾧ περὶ τοῦ ἐκτεθέντος παιδὸς γνῶναι εἰ τέθνηκε. καὶ ὁ τοῦ Λαΐου θεράπων αὐτῷ κελεύει μικρὸν ὑποχωρῆσαι τῷ βασιλεῖ. Οἰδίπους δὲ ὑπεροψίᾳ κρατούμενος καὶ τοῦτο μηδὲν ἐνεγκὼν κτείνει τε τὸν θεράποντα καὶ σὺν αὐτῷ τὸν δεσπότην, οὐκ εἰδὼς ὡς πατροκτόνος γέγονεν, ἑνὸς μόνον τῶν συνεπομένων Λαΐῳ διαφυγόντος, ὃς δὴ καὶ τὸν φόνον ὕστερον διεσάφησεν, ὥς φησι Σοφοκλῆς ἐν Οἰδίποδι τυράννῳ. τότε οὖν Οἰδίπους τοὺς τοῦ Λαΐου ἵππους λαβὼν καὶ πάντα τὰ αὐτοῦ καταλαμβάνει τὴν Κόρινθον, καὶ διδοὺς ταῦτα πάντα Πολύβῳ τροφὰς ἐκεῖθεν ἀναχωρεῖ, τὸν περὶ τῆς πατροκτονίας καὶ τῆς τῇ μητρὶ συνελεύσεως χρησμὸν δεδιώς· ᾤετο γὰρ πατέρας αὐτοῦ τῷ ὄντι Πόλυβον καὶ τὴν ἐκείνου γυναῖκα εἶναι. καὶ ἀφικνεῖται πρὸς Θήβας, αἳ δὴ καὶ ὑπὸ τῆς Σφιγγὸς ἐχειμάζοντο τότε, χρησμούς τε ῥαψῳδούσης καὶ ὅντινα βούλοιτο τῶν πολιτῶν ἁρπαζούσης καὶ διαφθειρούσης, διὰ τὸ μὴ συνιέναι σφᾶς τῶν ὑπ’ αὐτῆς λεγομένων χρησμῶν. ἐπήγαγε δὲ ταύτην ὁ Ἄρης Θηβαίοις, ἀμυνόμενος αὐτοὺς διὰ τὸν τοῦ παιδὸς δράκοντος φόνον, ὃν ὁ Κάδμος ἀνεῖλε καὶ τοὺς ὀδόντας αὐτοῦ ἔσπειρεν, ἐξ ὧν ἀνεφύησαν οἱ Γίγαντες. ἦν δὲ τέρας ἡ Σφὶγξ, πρόσωπον μὲν ἔχουσα παρθένου, στῆθος δὲ καὶ χεῖρας καὶ πόδας καὶ ὄνυχας λέοντος, οὐραῖον δὲ δράκοντος, πτερὰ δὲ ὄρνιθος, δι’ ὧν ἵπτατο. ἔτυχε δὲ εἰποῦσα τοιοῦτό τι τοῖς Θηβαίοις τότε αἴνιγμα, ὡς Ἀσκληπιάδης ἀναγράφει,\nἜστι δίπουν ἐπὶ γῆς καὶ τετράπον, οὗ μία μορφὴ,\nκαὶ τρίπον· ἀλλάσσει δὲ φυὴν μόνον, ὅσσ’ ἐπὶ γαῖαν\nἑρπετὰ κινεῖται ἀνά τ’ αἰθέρα καὶ κατὰ πόντον.\nἀλλ’ ὁπόταν πλεόνεσσιν ἐρειδόμενον ποσὶ βαίνῃ,\nἔνθα μένος γυίοισιν ἀφαυρότερον πέλει αὐτοῦ·\nοὗπερ ἀγνοουμένου ἐκήρυξε Κρέων ὁ ἀδελφὸς Ἰοκάστης τῆς βασιλίσσης ὡς ὅστις εὕροι τὸ αἴνιγμα, τούτῳ συνάψειν τὴν ἀδελφήν. Οἰδίπους δὲ, ὡς ἔφημεν, διάγων ἐκεῖ τότε, ἀκούσας τὰ κηρύγματα λύει τε τὸ αἴνιγμα τῆς Σφιγγὸς καὶ τὴν μητέρα οὐκ εἰδὼς εἰς γυναῖκα λαμβάνει. ἔλυσε δὲ οὕτως, ὥς φασι\nΚλῦθι καὶ οὐκ ἐθέλουσα, κακόπτερε Μοῦσα θανόντων,\nφωνῆς ἡμετέρης, σὸν τέλος ἀμπλακίης.\nἄνθρωπον κατέλεξας, ὃς, ἡνίκα γαῖαν ἐφέρπει,\nπρῶτον ἔφυ τετράπους νήπιος ἐκ λαγόνων·\n\nγηραλέος δὲ πέλων τρίτατον πόδα βάκτρον ἐρείδει,\nαὐχένα φορτίζων, γήραϊ καμπτόμενος.\nἀκούσασα δὲ τὴν λύσιν ἡ Σφὶγξ ἑαυτὴν ἀναιρεῖ παραχρῆμα ῥίψασα τοῦ ἀέρος. Οἰδίπους δὲ συνὼν τῇ μητρὶ καὶ παῖδας ἐξ αὐτῆς φύσας τέσσαρας, ἄρρενας μὲν Ἐτεοκλέα καὶ Πολυνείκην, θηλείας δὲ Ἀντιγόνην καὶ Ἰσμήνην, ὡς ἔγνω τὸ μίασμα ὕστερον, ἐτύφλωσεν ἑαυτόν. Ἐτεοκλῆς δὲ καὶ Πολυνείκης, θέλοντές πως ἀφανίσαι τὸ ὄνειδος, κατακλείουσιν αὐτὸν ἐν οἰκίσκῳ, ἵν’ ὑπὸ μηδενὸς θεωρούμενος εἰς λήθην ἥξοι τὸ κατ’ ἐκείνου. καὶ ὃς τοῦτο ὑπεραλγήσας ἀρᾶται τούτοις τὴν βασιλείαν σιδήρῳ μερίσαι. οἱ δὲ τὰς τοῦ πατρὸς ἀρὰς δεδιότες μηχανῶνται τοιόνδε· ἔχεσθαι τῆς ἀρχῆς ἕνα παρ’ ἕνα καὶ ταύτης παραχωρεῖν θατέρῳ θάτερον. ὁ τοίνυν Ἐτεοκλῆς, ἅτε πρῶτος ὢν τοῦ ἀδελφοῦ, καὶ πρῶτος τῆς ἀρχῆς ἥψατο, Πολυνείκης δὲ ὑπεχώρησε, καὶ τελεσθέντος ἐνιαυτοῦ ἀφίκετο πρὸς τὸν ἀδελφὸν, αἰτῶν καὶ αὐτὸς ἄρξειν ἐνιαυτόν. Ἐτεοκλῆς δὲ οὔτε ἐξέστη τῆς ἀρχῆς καὶ ἄτιμον τὸν ἀδελφὸν ἀπέπεμψεν· ὃς καὶ πλανώμενος ἦλθεν εἰς Ἄργος, καὶ τὴν τοῦ βασιλέως Ἀδράστου λαβὼν θυγατέρα πείθει τὸν κηδεστὴν συνάρασθαι τούτῳ πρὸς τὴν τῆς βασιλείας ἀνάληψιν, καὶ πλείστην ὅσην παραλαβὼν στρατιὰν ἐπιστρατεύει τῷ ἀδελφῷ. ὅπως δὲ ἡ μήτηρ ἐθέλουσα πρὸ τῆς συμπλοκῆς διαλλάξαι τοὺς παῖδας οὐδὲν ἴσχυσε, καὶ ὡς ἔχρησε Τειρεσίας, εἰ ὁ τοῦ Κρέοντος υἱὸς Μενοικεὺς ἀνέλοι ἑαυτὸν ἐπὶ τὸν τοῦ δράκοντος φωλεὸν, κρατήσειν Ἀργείων Θηβαίους, καὶ ὡς γέγονε ταῦτα, καὶ οἱ τῶν Ἀργείων ἡγεμόνες πεπτώκασι πάντες πλὴν Ἀδράστου, καὶ ὡς μονομαχήσαντες πρὸς ἀλλήλους Ἐτεοκλῆς καὶ Πολυνείκης ὑπ’ ἀλλήλων ἑκάτεροι ἀνῃρέθησαν, καὶ ὡς ἐλθοῦσα πρὸς αὐτοὺς Ἰοκάστη καὶ τεθνηκότας εὑροῦσα συναπέσφαξεν ἑαυτὴν καὶ ὡς Κρέων ἁψάμενος τῆς ἀρχῆς Ἐτεοκλῆν μὲν θάπτει, Πολυνείκην δὲ ἄταφον εἴασε, καὶ Οἰδίπουν τῆς πόλεως ἐξήλασε, πάντα ταῦτα Εὐριπίδης ἔνδον κατὰ λεπτὸν διηγεῖται.\nἜστι δὲ τὸ παρὸν δρᾶμα τῶν ἄγαν ἐξαιρέτων, διανοίαις καὶ γνώμαις πολλαῖς καὶ καλαῖς καὶ ποικίλαις ἀνθοῦν καὶ μεταχειρίσει ἀρίστῃ, καὶ διὰ πάντων ἀκμάζον, εἰ καὶ ἀπίθανον ἔχει τὴν εἰς Θήβας Πολυνείκους εἴσοδον. ἐπιγέγραπται δὲ ἀπὸ τοῦ χοροῦ Εὐριπίδου Φοίνισσαι πρὸς ἀντιδιαστολὴν τῶν ἑπτὰ ἐπὶ Θήβας Αἰσχύλου. ταύτῃ γὰρ τῇ ὑποθέσει κἀκεῖνος χρῆται ἐν τῷ δευτέρῳ. αὐτὰς δὲ τὰς παρθένους ἐκ Φοινίκης Ἀγηνορίδαι θυσίαν τῷ Ἀπόλλωνι ἔπεμψαν, αἵτινες καὶ πρὸς Δελφοὺς ἐρχόμεναι παρέβαλον ταῖς Θήβαις διὰ τὸ καὶ τὸν Κάδμον, ὡς ἔφημεν, ἐκ Φοινίκης εἶναι. καὶ καταλαβόντος τοῦ πολέμου ἠναγκάσθησαν μένειν αὐτόθι, μέχρις ἂν ἡ μάχη λωφήσῃ.\nΧρησμὸς δοθεὶς Λαΐῳ.Λάϊε Λαβδακίδη, παίδων γένος ὄλβιον αἰτεῖς;\nδώσω τοι φίλον υἱόν· ἀτὰρ τόδε σοι μόρος ἔσται,\nπαιδὸς ἑοῦ χείρεσσι λιπεῖν φάος. ὣς γὰρ ἔνευσε\nΖεὺς Κρονίδης Πέλοπος στυγεραῖς ἀραῖσι πιθήσας,\nοὗ φίλον ἥρπασας υἱόν· ὁ δ’ ηὔξατό σοι τάδε πάντα.\nΤὸ τῆς Σφιγγὸς αἴνιγμα.Ἔστι δίπουν ἐπὶ γῆς καὶ τετράπον, οὗ μία φωνὴ,\n\nκαὶ τρίπον· ἀλλάσσει δὲ φυὴν μόνον ὅσσ’ ἐπὶ γαῖαν\nἑρπετὰ κινεῖται ἀνά τ’ αἰθέρα καὶ κατὰ πόντον.\nἀλλ’ ὁπόταν πλεόνεσσιν ἐρειδόμενον ποσὶ βαίνῃ,\nἔνθα τάχος γυίοισιν ἀφαυρότατον πέλει αὐτοῦ.\nΛάϊος ἀπὸ Θηβῶν παραγενόμενος κατὰ τὴν ὁδὸν ἐθεάσατο Χρύσιππον τὸν υἱὸν τοῦ Πέλοπος. τούτου ἐρασθεὶς ἡξίου αὐτὸν παραγενέσθαι εἰς Θήβας σὺν αὐτῷ. τοῦ δὲ μὴ τοῦτο ποιῆσαι βουληθέντος ἥρπασεν αὐτὸν ὁ Λάϊος λάθρα τοῦ ἑαυτοῦ πατρός. ἐπὶ πολὺ δὲ αὐτοῦ θρηνοῦντος διὰ τὴν τοῦ παιδὸς ἀπώλειαν ὕστερον ἔμαθε καὶ μαθὼν κατηράσατο τῷ αὐτὸν ἀνελόντι μὴ παιδοποιῆσαι· εἰ δὲ τοῦτο γένηται, ὑπὸ τοῦ τικτομένου ἀναιρεθῆναι.\n1.-87. Ἡ ΕΙΣΘΕΣΙΣ τοῦ δράματος ἐκ μονοστροφικῆς ἐστι περιόδου. οἱ δὲ στίχοι εἰσὶν ἰαμβικοὶ τρίμετροι ἀκατάληκτοι πζ′, ὧν τελευταῖος τὸν αὐτὸν ἀεὶ δυστυχῆ καθεστάναι. ἐπὶ τῷ τέλει δὲ κορωνίς.\n88.-102. Σύστημα προκαταστατικὸν τῶν ἑξῆς ἀλλοιοστρόφων συστημάτων, στίχων ἰαμβικῶν τριμέτρων ιε′. ἐπὶ τῷ τέλει παράγραφος.\n103. 104. Τὰ τοιαῦτα εἴδη καλεῖται, ὡς εἴρηται, ἀνομοιόστροφα κυρίως, διὰ τὸ μὴ εἶναι κατὰ σχέσιν. καὶ εἰσὶ τῆς παρούσης στροφῆς τὰ κῶλα γ′. τὸ α′ παιωνικὸν τρίμετρον βραχυκατάληκτον, ἐκ παιώνων τετάρτων δύο καὶ σπονδείου. τὸ β′ ἀντισπαστικὸν δίμετρον ἀκατάληκτον, Γλυκώνειον ἐξ ἀντισπάστου καὶ διιάμβου. τὸ γ′ ἀναπαιστικὸν δίμετρον βραχυκατάληκτον. ἐπὶ τῷ τέλει παράγραφος.\n105.-107. Κατὰ περικοπὴν ἴαμβοι γ′, εἶτα παράγραφος.\n108.-110. Ἡ δευτέρα αὕτη στροφὴ κώλων ἐστὶ γ′. τὸ α′ ἀντισπαστικὸν δίμετρον ἀκατάληκτον Γλυκώνειον, ἐξ ἀντισπάστου καὶ ἐπιτρίτου α′. τὸ β′ ἀναπαιστικὸν δίμετρον βραχυκατάληκτον. τὸ γ′ τροχαϊκὸν πενθημιμερὲς, τοῦ α′ ποδὸς χορείου· εἰ δὲ βούλει, παιωνικὸν ἡμιόλιον, ἐκ παίωνος δ′ καὶ σπονδείου. ἐπὶ τῷ τέλει παράγραφος.\n111. 112. Κατὰ περικοπὴν ἴαμβοι β′, εἶτα παράγραφος. Bar.\n113.-116. Ἡ τρίτη αὕτη στροφὴ κώλων ἐστὶ δ′. τὸ α′ δακτυλικὸν πενθημιμερές· εἰ δὲ βούλει, χοριαμβικὸν ἡμιόλιον ἐκ χοριάμβου καὶ σπονδείου. τὸ β′ παιωνικὸν δίμετρον καταληκτικὸν ἐκ παίωνος α′ καὶ δακτύλου. τὸ γ′ προσοδιακὸν τρίμετρον καταληκτικὸν ἐκ χοριάμβου, ἰωνικοῦ ἀπὸ μείζονος καὶ κρητικοῦ. τὸ δ′ δακτυλικὸν πενθημιμερές· εἰ δὲ βούλει, χοριαμβικὸν καθαρὸν ἡμιόλιον. ἐπὶ τῷ τέλει παράγραφος.\n117. Κατὰ περικοπὴν ἴαμβοι β′, εἶτα παράγραφος. Bar.\n123. Κατὰ περικοπὴν ἴαμβοι δ′, εἶτα παράγραφος. Bar.\n127.-130. Ἡ πέμπτη αὕτη στροφὴ κώλων ἐστὶ ε′. τὸ α′ ἰωνικὸν ἀπ’ ἐλάττονος δίμετρον ὑπερκατάληκτον ἐξ ἰωνικοῦ ἀπ’ ἐλάττονος, παίωνος β′ καὶ συλλαβῆς. τὸ β′ τροχαϊκὸν ἰθυφαλλικόν. τὸ γ′ δακτυλικὸν τρίμετρον ἀκατάληκτον. τὸ δ′ τροχαϊκὸν δίμετρον ἀκατάληκτον. τὸ ε′ ἀναπαιστικὸν δίμετρον ἀκαταλήκτον· εἰ δὲ βούλει, προσοδιακὸν τρίμετρον βραχυκατάληκτον ἐξ ἰωνικοῦ ἀπὸ μείζονος καὶ χοριάμβου καὶ σπονδείου. ἐπὶ τῷ τέλει παράγραφος.\n131.-134. Κατὰ περικοπὴν ἴαμβοι δ′, εἶτα παράγραφος. B.\n135. Ἡ ἕκτη αὕτη στροφὴ κώλων ἐστὶ δ′. τὸ α′ δακτυλικὸν τετράμετρον, ἤτοι δίμοιρον ἔπους· τὰ γὰρ δ′ δίμοιρα τῶν ἕξ. τὸ β′ ὅμοιον ἑφθημιμερές. τὸ γ′ παιωνικὸν ἡμιόλιον ἐκ παίωνος δ′ καὶ ἰάμβου. τὸ δ′ ἴαμβος τρίμετρος. ἐπὶ τῷ τέλει παράγραφος.\n145.-149. Ἡ ἑβδόμη αὕτη στροφὴ κώλων ἐστὶ ε′. τὸ α′ ἴαμβος τρίμετρος. τὸ β′ ἀναπαιστικὸν δίμετρον βραχυκατάληκτον εἰς δισύλλαβον. τὸ γ′ τροχαϊκὸν δίμετρον ὑπερκατάληκτον. τὸ δ′ ὅμοιον τῷ πρώτῳ. τὸ ε′ ἰαμβικὸν δίμετρον βραχυκατάληκτον· εἰ δὲ βούλει, ἰωνικὸν ἀπ’ ἐλάσσονος ἡμιόλιον ἐξ ἰωνικοῦ καὶ ἰάμβου. ἐπὶ τῷ τέλει παράγραφος.\n151.-153. Ἡ ὀγδόη αὕτη στροφὴ κώλων ἐστὶ δ′. τὸ α′ δακτυλικὸν τετράμετρον, ἤτοι δίμοιρον ἔπους. τὸ β′ ὅμοιον πενθημιμερές· εἰ δὲ βούλει τὸ ι′ βραχὺ, ἔστω παιωνικὸν δίμετρον καταληκτικὸν ἐκ παίωνος α′ καὶ ἀναπαίστου. τὸ γ′ ὅμοιον τῷ α′, καταληκτικὸν εἰς δισύλλαβον. τὸ δ′ προσοδιακὸν τρίμετρον βραχυκατάληκτον ἐκ χοριάμβου, παίωνος δ′ ἀντὶ ἰωνικοῦ ἀπ’ ἐλάττονος καὶ σπονδείου. ἐπὶ τῷ τέλει παράγραφος. Bar.\n154. 155. Κατὰ περικοπὴν ἴαμβοι β′, εἶτα παράγραφος. Bar.\n156.-158. Ἡ ἐνάτη αὕτη στροφὴ κώλων ἐστὶ δ′. τὸ α′ χοριαμβικὸν ἡμιόλιον ἐκ χοριάμβου καὶ ἰάμβου· εἰ δὲ βούλει, τροχαϊκὸν πενθημιμερὲς, δακτύλου ἀρχομένου. τὸ β′ παιωνικὸν δίμετρον καταληκτικὸν ἐκ παίωνος δ′ καὶ δακτύλου, ἢ κρητικοῦ διὰ τὴν ἀδιάφορον. τὸ γ′ ὅμοιον ἡμιόλιον. τὸ δ′ ἴαμβος τρίμετρος. ἐπὶ τῷ τέλει παράγραφος.\n159.-162. Κατὰ περικοπὴν ἴαμβοι δ′, εἶτα παράγραφος. Bar.\n163.-169. Ἡ δεκάτη αὕτη στροφὴ ἑτέρως μέν ἐστιν ἐσχηματισμένη, ὡς ἄνω τεθέντος τοῦ προσώπου, κώλων δέ ἐστιν η′. τὸ α′ ἀναπαιστικὸν δίμετρον ἀκατάληκτον. τὸ β′ ὅμοιον καταληκτικὸν εἰς δισύλλαβον. τὸ γ′ ὅμοιον πενθημιμερὲς ἐκ δύο προκελευσματικῶν, ἤτοι γ′ τριβραχέων. τὸ δ′ ἰωνικὸν τρίμετρον βραχυκατάληκτον ἐκ παίωνος τρίτου ἀντὶ ἰωνικοῦ, τροχαϊκῆς συζυγίας, ἤτοι ἐπιτρίτου β′ καὶ ἰάμβου. τὸ ε′ ἰαμβικὸν δίμετρον ἀκατάληκτον ἐξ ἰάμβου καὶ ἀναπαίστου καὶ δύο χορείων· εἰ δὲ βούλει, ἰωνικὸν τρίμετρον καταληκτικὸν ἐκ παιώνων δευτέρου καὶ πρώτου, ἀντὶ ἰωνικοῦ ἀπὸ μείζονος, καὶ χορείου. τὸ ϛ′ τροχαϊκὸν τρίμετρον ὑπερκατάληκτον Στησιχόρειον. τὸ ζ′ ἀντισπαστικὸν τρίμετρον βραχυκατάληκτον, ἐκ δύο ἀντισπάστων καὶ ἰάμβου. τὸ η′ ὅμοιον ἡμιόλιον. ἐπὶ τῷ τέλει παράγραφος.\n170.-174. Κατὰ περικοπὴν ἴαμβοι ε′, εἶτα παράγραφος. Bar.\n175.-179. Ἡ ἑνδεκάτη αὕτη στροφὴ ἑτέρως μέν ἐστιν ἐσχη ματισμένη κατὰ τὸ τέλος, κώλων δέ ἐστιν ἕξ. τὸ α′ δακτυλικὸν ἑφθημιμερές. τὸ β′ χοριαμβικὸν δίμετρον ἀκατάληκτον ἐκ χοριάμβου καὶ ἐπιτρίτου α′. τὸ γ′ ὅμοιον καταληκτικόν· εἰ δὲ βούλει, δακτυλικὸν τρίμετρον ἀκατάληκτον. τὸ δ′ ὅμοιον ἐκ χοριάμβου καὶ ἀμφιβραχέος· εἰ δὲ βούλει, ἰαμβικὸν ἑφθημιμερές. τὸ ε′ ἰωνικὸν ἀπὸ μείζονος ἡμιόλιον· εἰ δὲ βούλει, ἰαμβικὸν πενθημιμερὲς, τοῦ β′ ποδὸς ἀναπαίστου. τὸ ϛ′ παιωνικὸν δίμετρον καταληκτικὸν ἐκ παίωνος δ′ καὶ βακχείου. ἐπὶ τῷ τέλει παράγραφος.\n180.-182. Σύστημα κατὰ περικοπὴν ἴαμβοι γ′, εἶτα παράγράφος. τὸ παρὸν σύστημα ἄλλως ἐστὶν ἐσχηματισμένον, ὡς ἄνω τιθέντος τοῦ προσώπου. οὕτω δὲ χρὴ τὸν δεύτερον στίχον γράφειν, ὡς διωρθώθη παρ’ ἡμῶν, ἵν’ ᾖ τέλειος ἴαμβος, καὶ μὴ τὸ Καπανεὺς μόνον κείμενον εἴη, ὡς πολλαχοῦ εὕρηται. Bar.\n183.-192. Ἡ δωδεκάτη αὕτη στροφὴ κώλων ἐστὶ ιδ′. τὸ α′ ἰωνικὸν ἀπὸ μείζονος δίμετρον ἀκατάληκτον ἐκ παίωνος β′ καὶ ἰωνικοῦ. τὸ β′ ἰωνικὸν ἡμιόλιον ἐκ παίωνος δ′ καὶ σπονδείου· εἰ δὲ βούλει, ἰαμβικὸν δίμετρον βραχυκατάληκτον. τὸ γ′ ἀντισπαστικὸν τρίμετρον βραχυκατάληκτον ἐξ ἰαμβικῆς συζυγίας, ἤτοι διιάμβου, ἀντισπάστου καὶ πυρριχίου, ἢ ἰάμβου διὰ τὴν ἀδιάφορον. τὸ δ′ προσοδιακὸν δίμετρον ἀκατάληκτον ἐκ παίωνος β′ ἀντὶ ἰωνικοῦ καὶ χοριάμβου. τὸ ε′ ἀναπαιστικὸν δίμετρον βραχυκατάληκτον. τὸ ϛ′ ἰαμβικὸν δίμετρον ἀκατάληκτον. τὸ ζ′ χοριαμβικὸν τρίμετρον βραχυκατάληκτον ἐκ χοριάμβου, ἐπιτρίτου γ′ καὶ τροχαίου. τὸ η′ ἀντισπαστικὸν δίμετρον ὑπερκατάληκτον, ὃ καλεῖται Σαπφικὸν, ἢ Ἱππωνάκτειον, ἐξ ἐπιτρίτου τετάρτου καὶ τρίτου καὶ συλλαβῆς. τὸ θ′ χοριαμβικὸν τρίμετρον καταληκτικὸν ἐξ ἐπιτρίτου πρώτου, χοριάμβου καὶ ἀμφιβραχέος. τὸ ι′ προσοδιακὸν τρίμετρον βραχυκατάληκτον. τὸ ια′ χοριαμβικὸν ἐκ χοριάμβου καὶ ἀναπαίστου· εἰ δὲ βούλει, δακτυλικὸν πενθημιμερές. τὸ ιβ′ χοριαμβικὸν ἐκ δύο χοριάμβων, καὶ πυρριχίου, ἢ ἰάμβου διὰ τὴν ἀδιάφορον. τὸ ιγ′ χοριαμβικὸν δίμετρον ἀκατάληκτον ἐκ χοριάμβου καὶ διιάμβου διὰ τὴν ἀδιάφορον. τὸ ιδ′ ὅμοιον ἡμιόλιον· εἰ δὲ βούλει, δακτυλικὸν ὅμοιον τῷ ιβ′. ἐπὶ τῷ τέλει δύο διπλαῖ, ἡ μὲν ἐν ἀρχῇ τοῦ κώλου, ἡ δὲ κατὰ τὸ τέλος, δηλοῦσαι ὡς τέλος ἔσχε τὰ ἀνομοιόστροφα.\n193.-201. Σύστημα κατὰ περικοπὴν ἀνομοιομερὲς ἐν ἐκθέσει στίχων ἰαμβικῶν τριμέτρων θ′. ἐπὶ τῷ τέλει κορωνὶς διὰ τὸ εἰσέρχεσθαι τὸν χορὸν καὶ ὑποχωρεῖν τοὺς ὑποκριτάς.\n202.-238. Τὰ παρόντα εἴδη ἑτέρως εἰσὶν ἐσχηματισμένα· τὰ μὲν γάρ εἰσι μονοστροφικὰ [καὶ μερικὰ] κατὰ σχέσιν ἄτακτα, καὶ συστηματικὰ ἐξ ἀνομοίων κατὰ περιορισμοὺς ἀνίσους. εἰσὶ δὲ τὰ κατὰ σχέσιν μιᾶς στροφῆς. εἰσὶ γοῦν τῆς μονοστρόφου στροφῆς τὰ κῶλα λϛ′. τὸ α′ ἀντισπαστικὸν δίμετρον ἀκατάληκτον ἐξ ἀντισπάστου πεντασυλλάβου, διαλελυμένης τῆς πρώτης μακρᾶς εἰς δύο βραχείας, καὶ διιάμβου· εἰ δὲ βούλει, ἰωνικὸν δίμετρον ὑπερκατάληκτον, ἐκ παίωνος τετάρτου καὶ τρίτου, ἀντὶ ἰωνικοῦ ἀπ’ ἐλάττονος, καὶ συλλαβῆς. τὸ β′ ἀναπαιστικὸν δίμετρον βραχυκατάληκτον· εἰ δὲ βούλει, περίοδος ἐκ τροχαϊκῆς καὶ ἰαμβικῆς συζυγίας. τὸ γ′ ἀντισπαστικὸν δίμετρον καταληκτικὸν, Φερεκράτειον, ἐξ ἐπιτρίτου τετάρτου καὶ βακχείου. τὸ δ’ ὅμοιον ἐκ δισπονδείου καὶ βακχείου. τὸ ε′ ἰωνικὸν ἀπ’ ἐλάττονος τρίμετρον βραχυκατάληκτον ἐκ παίωνος τετάρτου καὶ τρίτου καὶ ἰάμβου· εἰ δὲ βούλει, ἀναπαιστικὸν ἑφθημιμερὲς ἐκ χορείου καὶ δακτύλων. τὸ ϛ′ ἰωνικὸν δίμετρον καταληκτικὸν ἐκ διτροχαίου καὶ βακχείου. τὸ ζ′ ἰωνικὸν ἀπ’ ἐλάττονος δίμετρον ἀκατάληκτον ἐκ παίωνος τετάρτου καὶ τρίτου, ἢ ἰωνικοῦ, διὰ τὴν ἀδιάφορον. τὸ η′ προσοδιακὸν τρίμετρον ἀκατάληκτον ἐξ ἰωνικοῦ ἀπ’ ἐλάσσονος, χοριάμβου καὶ διιάμβου διὰ τὴν ἀδιάφορον. τὸ θ′ ἀναπαιστικὸν δίμετρον ὑπερκατάληκτον, τοῦ τετάρτου ποδὸς χορείου. τὸ ι′ ὅμοιον δίμετρον ἀκατάληκτον, τοῦ δευτέρου ποδὸς ἰάμβου. τὸ ια′ ἀντισπαστικὸν τρίμετρον καταληκτικὸν ἐκ διάμβου, ἐπιτρίτου τετάρτου καὶ ἀμφιβάρχεος. τὸ ιβ′ ἰωνικὸν ἀπὸ μείζονος δίμετρον ὑπερκατάληκτον ἐξ ἰωνικοῦ, ἐπιτρίτου τετάρτου καὶ συλλαβῆς. τὸ ιγ′ ἀντισπαστικὸν δίμετρον ἀκατάληκτον ἐξ ἐπιτρίτου τετάρτου καὶ διιάμβου. τὸ ιδ′ ὅμοιον τῷ γ′. τὸ ιε′ ὅμοιον ἐξ ἐπιτρίτου τρίτου καὶ ἀναπαίστου· εἰ δὲ βούλει, ἰαμβικὸν δίμετρον βραχυκατάληκτον, τοῦ τρίτου ποδὸς ἀναπαίστου. τὸ ιϛ′ ὅμοιον τῷ α′. τὸ ιζ′ ὅμοιον τῷ γ′. τὸ ιη′ δακτυλικὸν τετράμετρον, ἤτοι δίμοιρον ἔπους. ἔστι δὲ ἀκέφαλον, διὰ τὸ ἐκ βραχείας ἄρχεσθαι. τὸ ιθ′ ἀναπαιστικὸν δίμετρον βραχυκατάληκτον. τὸ κ′ ὅμοιον τῷ α′. τὸ κα′ ὅμοιον κατὰ πάντα. τὸ κβ′ ὅμοιον τῷ ιγ′. τὸ κγ′ ὅμοιον τῷ γ′. τὸ κδ′ ἀντισπαστικὸν δίμετρον ὑπερκατάληκτον ἐξ ἐπιτρίτου πρώτου καὶ διιάμβου καὶ συλλαβῆς. τὸ κε′ ὅμοιον τῷ α′. τὸ κϛ′ ὅμοιον τῷ γ′. τὸ κζ′ προσοδιακὸν τρίμετρον βραχυκατάληκτον ἐξ ἐπιτρίτου τετάρτου, χοριάμβου καὶ σπονδείου. τὸ κη′ χοριαμβικὸν μονόμετρον ὑπερκατάληκτον· εἰ δὲ βούλει, ἀναπαιστικὴ βάσις. τὸ κθ′ τροχαϊκὸν δίμετρον ἀκατάληκτον· εἰ δὲ βούλει, ἰωνικὸν δίμετρον ἀκατάληκτον ἐξ ἐπιτρίτου τετάρτου καὶ διτροχαίου. τὸ λ′ ἰωνικὸν δίμετρον ἀκατάληκτον ἐκ παίωνος τετάρτου ἀντὶ ἰωνικοῦ ἀπ’ ἐλάττονος, καὶ διτροχαίου. τὸ λα′ ὅμοιον ἐκ δισπονδείου καὶ ἰωνικοῦ ἀπ’ ἐλάττονος κατὰ συνίζησιν. τὸ λβ′ χοριαμβικὸν δίμετρον ἀκατάληκτον, τοῦ δευτέρου ποδὸς πεντασυλλάβου διὰ τὴν ἀδιάφορον. τὸ λγ′ ὅμοιον τῷ λα′, ἐξ ἐπιτρίτου πρώτου καὶ ἰωνικοῦ κατὰ συνίζησιν. τὸ λδ′ χοριαμβικὸν δίμετρον ἀκατάληκτον ἐκ διιάμβου καὶ χοριάμβου διὰ τὴν ἀδιάφορον. τὸ λε′ ὅμοιον τῷ ιη′. τὸ δὲ λϛ′ ἰωνικὸν ἀπὸ μείζονος ἡμιόλιον ἐξ ἰωνικοῦ καὶ τροχαίου· εἰ δὲ βούλει, ἀναπαιστικὸν πενθημιμερές. ταῦτά ἐστι τῆς μονοστρόφου στροφῆς τὰ κῶλα.\n239.–260. Τῆς δὲ κατὰ σχέσιν στροφῆς εἰσιν ια′, καὶ τὰ τῆς ἀντιστροφῆς τοσαῦτα. εἰσὶ δὲ τὸ μὲν θ′ καὶ τὸ ια′ τροχαϊκὰ δίμετρα καταληκτικὰ, ἤτοι ἑφθημιμερῆ, ἃ καλεῖται κυρίως Εὐριπίδεια, ἢ ληκύθια, τὸ δὲ ι′ ὅμοιον τροχαϊκὸν τρίμετρον βραχυκατάληκτον. τὸ μέντοι τῆς ἀντιστροφῆς ἔνατον κῶλον οὐ καλῶς ἔχον διωρθώθη παρ’ ἡμῶν, καὶ ἔχει τὸν δ′ καὶ τὸν β′ πόδα χορείους. ἐχρήσατο δὲ τῷ τροχαϊκῷ ἐνταῦθα μέτρῳ διὰ τὸ τοὺς πολεμίους καὶ σφοδρῶς ἐπελθεῖν ὁρμαῖς καὶ συνεχέσι δρόμοις τὰ ἐκτὸς ληΐζεσθαι διὸ καὶ τὸ θούριος μολὼν Ἄρης ἔφη. ἐπὶ ταῖς ἀποθέσεσι τῆς μονο στρόφου στροφῆς τῶν συστημάτων καὶ ἐπὶ τῷ ϛ′ τῆς κατά σχέσιν στροφῆς παράγραφος, ἐπὶ δὲ τῷ τῆς ἀντιστροφῆς κορωνίς.\nἸστέον δὲ ὅτι τῷ τοιούτῳ χρῶνται οἱ ποιηταὶ σχηματισμῷ ἐν τοῖς χοροῖς, τὰ μὲν μονοστρόφως καὶ κατὰ συστήματα ἐκφέροντες, τὰ δὲ κατὰ σχέσιν, ὅτε διηγηματικὸν ποιοῦσι τὸν λόγον. τούτου τοῦ σχήματός ἐστι παρὰ μὲν Σοφοκλεῖ τὸ Τελαμώνιε παῖ τῆς ἀμφιῥυτοῦ Σαλαμῖνος ἐν Αἴαντι, παρὰ δὲ Αἰσχύλῳ ἐν ἑπτὰ ἐπὶ Θήβαις τὸ θρέομαι φοβερὰ μεγάλ’ ἄχη. ἐν δ’ Ἀγαμέμνονι ὀνομαζομένῳ δράματι αὐτοῦ τὸ δέκατον μὲν ἔτος τόδ’, ἐπεὶ Πριάμου μέγας ἀντίδικος Μενέλαος ἄναξ. Bar.\n291.–300. Σύστημα κατὰ περικοπὴν ἀνομοιομερὲς στίχων καὶ κώλων ι′. ὁ α′ καὶ ὁ β′ ἴαμβοι τρίμετροι. τὸ γ′ τροχαϊκὸν δίμετρον ἀκατάληκτον, τοῦ πρώτου ποδὸς χορείου. τὸ δ′ ἰαμβικὸν τρίμετρον καταληκτικόν. τὸ ε′ ἐκ διιάμβου, ἐπιτρίτου δευτέρου καὶ βακχείου. τὸ ϛ′ ἀντισπαστικὸν δίμετρον ἀκατάληκτον, ἐκ δύο ἀντισπάστων, τοῦ πρώτου καθαροῦ, τοῦ δευτέρου ἑξαβράχεος. τὸ ζ′ ἰαμβικὸν δίμετρον βραχυκατάληκτον, τοῦ πρώτου ποδὸς χορείου. τὸ η′ ἀντισπαστικὸν δίμετρον, ὅμοιον τῷ ϛ′, ἐξ ἀντισπάστου καὶ διτροχαίου. τὸ θ′. . . ἐκ παίωνος τρίτου καὶ ἰωνικοῦ, διὰ τὴν ἀδιάφορον. τὸ ι′ ἀσυνάρτητον ἐξ ἰαμβικῆς βάσεως καὶ τροχαϊκῆς πενθημιμεροῦς. ἐπὶ τῷ τέλει παράγραφος.\n301.–354. Τὰ τοιαῦτα εἴδη καλεῖται, ὡς εἴρηται, μονόστροφα καὶ μετρικὰ ἄτακτα καὶ συστηματικὰ ἐξ ἀνομοίων κατὰ περιορισμοὺς ἀνίσους. ἔστιν οὖν ἡ παροῦσα στροφὴ κώλων νη′. τὸ α′ ἴαμβος τρίμετρος ἀκατάληκτος. τὸ β′ ἰαμβικὸν ῾εφθημιμερές. τὸ γ′ χοριαμβικὸν δίμετρον ἀκατάληκτον ἐξ ἐπιτρίτου τετάρτου καὶ χοριάμβου· εἰ δὲ βούλει ἀναπαιστικὸν δίμετρον βραχυκατάληκτον. τὸ δ′ ἰωνικὸν ἡμιόλιον, ἐξ ἐπιτρίτου τρίτου καὶ ἰωνικοῦ ἡμίσεος· εἰ δὲ βούλει, ἰαμβικὸν δίμετρον βραχυκατάληκτον. τὸ ε′ ἰαμβικὴ βάσις. τὸ ϛ′ ἴαμβος τρίμετρος, ὅμοιος τῷ α′. τὸ ζ′ ἰωνικὸν δίμετρον ὑπερκατάληκτον ἐκ διιάμβου, παίωνος τετάρτου ἀντὶ ἰωνικοῦ ἀπ’ ἐλάττονος, καὶ συλλαβῆς· εἰ δὲ βούλει, περίοδος ἐξ ἰαμβικῆς καὶ τροχαϊκῆς συζυγίας. ἔχει δὲ ἡ τροχαϊκὴ συζυγία τὸν πρῶτον πόδα χορεῖον. τὸ η′ τροχαϊκὸν ἑφθημιμερὲς Εὐριπίδειον, ἢ ληκύθιον. τὸ θ′ ἰαμβικὸν ἑφθημιμερές. τὸ ι′ χοριαμβικὸν τρίμετρον καταληκτικὸν ἐκ διτροχαίου, χοριάμβου καὶ βακχείου· εἰ δὲ βούλει, ἰωνικὸν ἀπ’ ἐλάττονος. τὸ γὰρ κῦ καὶ βραχὺ παρ’ Ὁμήρῳ εὕρηται κῦμα μέγα ῥοχθεῖ κυανώπιδος Ἀμφιτρίτης. τὸ ια′ ἰωνικὸν ἀπ’ ἐλάττονος τρίμετρον βραχυκατάληκτον ἐκ παίωνος τρίτου ἀντὶ ἰωνικοῦ, ἐπιτρίτου τρίτου καὶ ἰάμβου. τὸ ιβ′ ἰαμβικὸν δίμετρον ἀκατάληκτον. τὸ ιγ′ ἰαμβικὸν τρίμετρον ὅμοιον τῷ α′. τὸ ιδ′ καὶ ιε′, ὅμοια τῷ β′ ἰαμβικά. τὸ ιϛ′ τροχαῖκὸν, ὅμοιον τῷ η′, τοῦ πρώτου ποδὸς χορείου· εἰ δὲ βούλει, ἰωνικὸν ἀπ’ ἐλάττονος δίμετρον ἀκατάληκτον ἐκ παίωνος τετάρτου ἀντὶ ἰωνικοῦ καὶ διιάμβου. τὸ ιζ′ ἰαμβικὸν, ὅμοιον τῷ β′. τὸ ιη′ ἰωνικὸν, ὅμοιον τῷ ιϛ′, ἐκ παίωνος τετάρτου καὶ διτροχαίου. τὸ ιθ′ ἀντισπαστικὸν δίμετρον ἀκατάληκτον, ἐξ ἀντισπάστου καὶ ἐπιτρίτου τρίτου. τὸ κ′ ἰαμβικὴ βάσις, ὅμοιον τῷ ε′. τὸ κα′ ἀντισπαστικὸν τρίμετρον βραχυκατάληκτον ἐξ ἀντισπάστου, ἐπιτρίτου πεντασυλλάβου καὶ ἰάμβου, διὰ τὸ ἀδιάφορον· εἰ δὲ βούλει, καταληκτικὸν ἐξ ἀντισπάστου, παίωνος πρώτου καὶ δακτύλου. τὸ κβ′ ἰωνικὸν τρίμετρον καταληκτικὸν ἐκ παίωνος τετάρτου ἀντὶ ἰωνικοῦ ἀπ’ ἐλάττονος, διιάμβου καὶ μολοσσοῦ. τὸ κγ′ καὶ κδ′ τροχαϊκὰ ἰθυφαλλικά. τὸ κε′ ἀντισπαστικὸν τρίμετρον ἀκατάληκτον ἐκ παίωνος τετάρτου, ἀντισπάστου καὶ διιάμβου. τὸ κϛ′ ὅμοιον, ἐξ ἀντισπάστου πεντασυλλάβου καὶ διιάμβου καὶ ἐπιτρίτου τρίτου. τὸ κζ′ ἀναπαιστικὸν δίμετρον ἀκατάληκτον· εἰ δὲ βούλει, ἀντισπαστικὸν τρίμετρον βραχυκατάληκτον ἐξ ἀντισπάστου, ἐπιτρίτου πρώτου καὶ τροχαίου. τὸ κη′ προσοδιακὸν δίμετρον ἀκατάληκτον ἐκ παίωνος δευτέρου ἀντὶ ἰωνικοῦ, καὶ χοριάμβου. τὸ κθ′ ἰωνικὸν δίμετρον ἀκατάληκτον, ἐκ παίωνος δευτέρου ἀντὶ ἰωνικοῦ καὶ διιάμβου. τὸ λ′ ἴαμβος τρίμετρος. τὸ λα′ ἀντισπαστικὸν δίμετρον καταληκτικὸν ἐξ ἀντισπάστου καὶ κρητικοῦ, ἤτοι ἀμφιμάκρου. τὸ λβ′ τροχαϊκὸν δίμετρον ἀκατάληκτον, ἴαμβον ἔχον τὸν τέταρτον πόδα. ἔοικε δὲ εἶναι καὶ τοῦτο Στησιχόρειον σὺν τῷ Πινδαρικῷ ἔθει. τὸ λγ′ ἰωνικὸν δίμετρον καταληκτικὸν, ἐκ παίωνος τρίτου ἀντὶ ἰωνικοῦ ἀπ’ ἐλάττονος καὶ δακτύλου. τὸ λδ′ ἰωνικὸν ἀπὸ μείζονος τρίμετρον καταληκτικὸν ἐξ ἰωνικοῦ, διτροχαίου καὶ κρητικοῦ. τὸ λε′ ἰαμβικὸν ὅμοιον τῷ ιβ′. τὸ λϛ′ ὅμοιον. τὸ λζ′ ὅμοιον τῷ λα′. τὸ λη′ χοριαμβικὸν δίμετρον ἀκατάληκτον ἐκ χοριάμβου πεντασυλλάβου καὶ ἑτέρου καθαροῦ διὰ τὴν κοινὴν, ἢ ἐπιτρίτου τρίτου. τὸ λθ′ ἰωνικὸν δίμετρον ἀκατάληκτον ἐξ ἰωνικοῦ ἀπὸ μείζονος καὶ ἐπιτρίτου τρίτου. τὸ μ′ ἴαμβος τρίμετρος, ὅμοιος τῷ α′. τὸ μα′ ἰαμβικὸν τρίμετρον βραχυκατάληκτον· λείπεται γὰρ ὅλου ποδὸς εἰς τὸ εἶναι τρίμετρον. τὸ μβ′, τὸ μγ′ καὶ τὸ μδ′ καὶ τὸ με′ ἰαμβικὰ, ὅμοια τῷ ιβ′. τὸ μϛ′ ὅμοιον ἑφθημιμερές. τὸ μζ′ ἀντισπαστικὸν τρίμετρον βραχυκατάληκτον ἐξ ἀντισπάστου, ἐπιτρίτου πεντασυλλάβου καὶ ἰάμβου. τὸ μη′ παιωνικὸν ἡμιόλιον ἐκ παίωνος τετάρτου καὶ ἰάμβου· εἰ δὲ βούλει, τροχαϊκὸν πενθημιμερὲς, τοῦ πρώτου ποδὸς χορείου. τὸ μθ′ χοριαμβικὸν δίμετρον ἀκατάληκτον, ἐξ ἐπιτρίτου δευτέρου καὶ χοριάμβου πεντασυλλάβου. τὸ ν′ ἀντισπαστικὸν τρίμετρον ἀκατάληκτον ἐκ παίωνος τετάρτου, ἀντισπάστου καὶ ἐπιτρίτου πρώτου· εἰ δὲ βούλει, ἰωνικὸν τρίμετρον καταληκτικὸν ἐκ διτροχαίου πεντασυλλάβου, ἰωνικοῦ ἀπὸ μείζονος καὶ μολοσσοῦ. τὸ να′ χοριαμβικὸν ἡμιόλιον ἐκ χοριάμβου καὶ ἰάμβου. τὸ νβ′ τροχαϊκὸν ἑφθημιμερὲς, τοῦ πρώτου ποδὸς χορείου, ἤτοι τριβράχεος. τὸ νγ′ ἀντισπαστικὸν τρίμετρον βραχυκατάληκτον ἐξ ἐπιτρίτου πρώτου καὶ τρίτου καὶ σπονδείου. τὸ νδ′ προσοδιακὸν δίμετρον ὑπερκατάληκτον ἐκ παίωνος δευτέρου ἀντὶ ἰωνικοῦ ἀπὸ μείζονος, χοριάμβου καὶ συλλαβῆς· εἰ δὲ βούλει, ἀναπαιστικὸν ἑφθημιμερὲς, ἰάμβου ἀρχομένου. τὸ νε′ δακτυλικὸν τετράμετρον ἤτοι δίμοιρον ἔπους. τὸ νϛ′ δακτυλικὸν πενθημιμερές· εἰ δὲ βούλει, χοριαμβικὸν δίμετρον καταληκτικόν. τὸ νζ′ ἀναπαιστικὸν δίμετρον ἀκατάληκτον. τὸ νη′ ἰωνικὸν τρίμετρον ἀκατάληκτον ἐκ παίωνος τετάρτου, δευτέρου, καὶ διιάμβου. ἐπὶ ταῖς ἀποθέσεσι παράγραφος, ἐπὶ δὲ τῷ τέλει τῆς στροφῆς κορωνίς.\n355.–587. Αἱ περίοδοι αὗται στίχων εἰσὶν ἰαμβικῶν τριμέτρων σγλ′, ὧν ὁ τελευταῖος καὶ ξύμβασίν τιν’ Οἰδίπου τέκνοις δότε. ἐπὶ δὲ τῷ τέλει ὁμοίως παράγραφος· οὐ γὰρ ἐξῆλθον οἱ ὑποκριταί. Bar.\n588.-637. Τροχαϊκοὶ στίχοι τετράμετροι ν′, ὧν τελευταῖος ἔθετό σοι θείᾳ προνοίᾳ νεικέων ἐπώνυμον. ἐπὶ τῷ τέλει κορωνίς. ἐχρήσατο δὲ ἐνταῦθα τῷ τροχαϊκῷ μέτρῳ διὰ τὸ μετὰ ὀργῆς καὶ ὁρμῆς τινος καὶ σπουδῆς εἰσιέναι τὸν Ἐτεοκλέα. Bar.\n638.-675. Τὰ τοιαῦτα εἴδη τοῦ χοροῦ καλεῖται ἐπῳδικὰ, ὡς εἴρηται. εἰσὶ δὲ τὰ παρόντα τριὰς ἐπῳδική. τὰ κῶλα δὲ τῆς μὲν στροφῆς κ′, καὶ τῆς ἀντιστροφῆς τοσαῦτα. τὸ α′ ἰωνικὸν ἀπὸ μείζονος δίμετρον ἀκατάληκτον ἐκ παίωνος α′ ἀντὶ ἰωνικοῦ καὶ διιάμβου· εἰ δὲ βούλει, τροχαϊκὸν ἑφθημιμερὲς, τοῦ δευτέρου ποδὸς χορείου. ἐχρήσατο τῷ τοιούτῳ μέτρῳ ἐνταῦθα διὰ τὴν τοῦ Κάδμου κίνησιν. τὸ β′ ὅμοιον ἱωνικὸν ἀπ’ ἐλάττονος ἐκ παίωνος τετάρτου ἀντὶ ἰωνικοῦ, καὶ διιάμβου· εἰ δὲ βούλει, τροχαϊκὸν ἑφθημιμερὲς, τοῦ πρώτου ποδὸς χορείου. τὸ γ′ ὅμοιον τῷ α′ δίμετρον ὑπερκατάληκτον ἐκ παίωνος πρώτου, ἀντὶ ἰωνικοῦ, ἐπιτρίτου τρίτου καὶ συλλαβῆς· εἰ δὲ βούλει, τροχαϊκὸν δίμετρον ἀκατάληκτον, τοῦ δευτέρου ποδὸς ἀναπαίστου. τὸ δ′ ὅμοιον τῷ β′, δίμετρον ὑπερκατάληκτον ἐκ παίωνος τετάρτου ἀντὶ ἰωνικοῦ, διιάμβου καὶ συλλαβῆς. τὸ ε′ τροχαϊκὸν ἑφθημιμερὲς Εὐριπίδειον. τὸ μέντοι τῆς ἀντιστροφῆς κῶλον χορεῖον ἔχει τὸν πρῶτον πόδα. τὸ ϛ′ ὅμοιον τῷ β′. τὸ ζ′ ἰωνικὸν ἀπὸ μείζονος, ὅμοιον τῷ α′, ἐξ ἰωνικοῦ πεντασυλλάβου καὶ διτροχαίου. τὸ μέντοι κῶλον τῆς ἀντιστροφῆς τὸν μὲν πρῶτον ἔχει πόδα διτροχαῖον, τὸν δὲ δεύτερον ἐπίτριτον τρίτον. τὸ η′ τροχαϊκὸν δίμετρον ἀκατάληκτον ἐκ τροχαίου καὶ χορείων. τὸ θ′ τροχαϊκὸν ἑφθημιμερὲς Εὐριπίδειον. τὸ ι′ ἰαμβικὸν δίμετρον βραχυκατάληκτον. τὸ ια′ τροχαϊκὸν καθαρὸν πενθημιμερές. τὸ ιβ′ τροχαϊκὸν δίμετρον ἀκατάληκτον, τοῦ πρώτου ποδὸς χορείου. τὸ μέντοι τῆς ἀντιστροφῆς κῶλον καθαρόν ἐστι. τὸ ιγ′ καὶ ιδ′ τροχαϊκὸν Εὐριπίδειον. τὸ ιε′ ἰαμβικὸν δίμετρον ἀκατάληκτον, τοῦ τρίτου ποδὸς χορείου. τὸ ιϛ′ ὅμοιον καθαρὸν ἰαμβικόν. τὸ ιζ′ ἴαμβος καθαρὸς τρίμετρος. τὸ ιη′ τροχαϊκὸν δίμετρον βραχυκατάληκτον, ὃ καλεῖται ἰθυφαλλικόν. τὸ ιθ′ ἰωνικὸν ἀπὸ μείζονος δίμετρον ἀκατάληκτον ἐκ διτροχαίου καὶ ἐπιτρίτου τετάρτου. τὸ μέντοι τῆς ἀντιστροφῆς κῶλον ἐπίτριτον τρίτον ἔχει τὸν δεύτερον πόδα. τὸ κ′ τροχαϊκὸν ἰθυφαλλικόν. ἐπὶ τῷ τέλει τῆς στροφῆς καὶ τῆς ἀντιστροφῆς παράγραφος.\n676.-689. Τῆς ἐπῳδῆς ταύτης τὰ κῶλα ιϛ′. τὸ α′ τροχαϊκὸν ἑφθημιμερὲς Εὐριπίδειον. τὸ β′ ἰαμβικὸν δίμετρον βραχυκατάληκτον. τὸ γ′ τροχαϊκὸν δίμετρον ἀκατάληκτον, τοῦ πρώτου ποδὸς χορείου· εἰ δὲ βούλει, ἰωνικὸν ἀπ’ ἐλάττονος δίμετρον ὑπερκατάληκτον, ἐκ παίωνος τετάρτου ἀντὶ ἰωνικοῦ, διιάμβου καὶ συλλαβῆς. τὸ δ′ τροχαϊκὸν πενθημιμερὲς ἐκ χορείων δύο καὶ συλλαβῆς. τὸ ε′ ὅμοιον τροχαϊκὸν πενθημιμερὲς καθαρόν. τὸ ϛ′ ἀντισπαστικὸν δίμετρον καταληκτικὸν Φερεκράτειον, ἐξ ἀντισπάστου καὶ κρητικοῦ· εἰ δὲ βούλει, τροχαϊκὸν ἑφθημιμερὲς, ἰάμβου ἀρχομένου. τὸ ζ′, τὸ η′, τὸ θ′, τὸ ι′, ὅμοια τῷ α′, τροχαϊκὰ Εὐριπίδεια. τὸ ια′ ὅμοιον τῷ ε′. τὸ ιβ′ ἰαμβικὸν πενθημιμερές. τὸ ιγ′ ἰαμβικὸν ὅμοιον τῷ β′. τὸ ιδ’ τροχαϊκὸν δίμετρον ὑπερκατάληκτον. τὸ ιε′ ἰαμβικὸν δίμετρον ἀκατάληκτον καθαρόν. τὸ ιϛ′ τροχαϊκὸν Εὐριπίδειον, ὅμοιον τῷ α′. ἐπὶ τῷ τέλει κορωνὶς καὶ παράγραφος.\n690.-783. Αἱ συστηματικαὶ αὗται περίοδοι καὶ οἱ ἑξῆς ἀμοιβαῖοι στίχοι ἰαμβικοί εἰσι τρίμετροι ἀκατάληκτοι κδ′, ὧν τελευταῖος προσευξόμεσθα τήνδε διασῶσαι πόλιν. ἐπὶ ταῖς ἀποθέσεσι παράγραφος, ἐπὶ δὲ τῷ τέλει κορωνίς.\n784.-817. Τὰ τοιαῦτα εἴδη τῶν χορῶν καλεῖται τριὰς ἐπῳδικὴ, ὡς εἴρηται. οὕτω δὲ χρὴ γράφειν τά τε κῶλα καὶ τοὺς στίχους ὡς διωρθώθη παρ’ ἐμοῦ· ἀτάκτως γὰρ ἦσαν καὶ ἀναρμόστως ἐν τοῖς ἀντιγράφοις κείμενα, καὶ πολύν μοι παρέσχον πόνον εἰς τάξιν ταῦτα καὶ ἁρμονίαν μετενεγκεῖν. τὰ μὲν γὰρ ἦσαν δακτυλικὰ, τὰ δὲ ἀναπαιστικὰ κῶλα, οὐ μὴν δὲ καὶ κατὰ λόγον κείμενα. ἀλλ’ εἴ τις ὀρθῶς λογίζοιτο, καλῶς ἂν εὕρῃ ταῦτα διορθωθέντα. ἔστι τοίνυν τῆς στροφῆς τὰ κῶλα καὶ οἱ στίχοι ιζ′, καὶ τὰ τῆς ἀντιστροφῆς τοσαῦτα, τὰ πάντα μέντοι δακτυλικά. τὸ α′ τετράμετρον ἀκατάληκτον· κατὰ γὰρ μονοποδίαν μετρεῖται τὰ δακτυλικά. ὁ β′ καὶ ὁ γ′ καὶ ὁ δ′ ἑξάμετροι. τὸ ε′ ὅμοιον τῷ α′. ὁ ϛ′, ὁ ζ′, ὁ η′ καὶ ὁ θ′ πάλιν ἑξάμετροι. τὸ ι′ ὅμοιον τῷ α′. τὸ ια′ ἑξάμετρον, τὸ ιβ′ δίμετρον, τὸ ιγ′, τὸ ιδ′, τὸ ιε′ καὶ τὸ ιϛ′ ὅμοια τῷ α′. τὸ ιζ′ ἑφθημιμερές. ἐπὶ τῷ τέλει τῆς τε στροφῆς καὶ τῆς ἀντιστροφῆς παράγραφος.\n834.-1018. Αἱ ἑξῆς αὗται περίοδοι στίχων εἰσὶν ἰαμβικῶν τριμέτρων ἀκαταλήκτων ρπ′, ὧν τελευταῖος πειρώμεναι τὸ λοιπὸν εὐτυχοῖεν ἄν.\n1019-1066. Τὰ τοιαῦτα εἴδη τῶν χορῶν καλεῖται, ὡς εἴρηται, κατὰ σχέσιν· ἔστι δὲ τὸ ᾆσμα στροφῆς μιᾶς, εἰσὶ δὲ τὰ κῶλα τῆς στροφῆς κδ’, καὶ τὰ τῆς ἀντιστροφῆς τοσαῦτα. τὸ ά σύνθετον, ἤτοι ἀσυνάρτητον, ἐξ ἰαμβικῆς βάσεως καὶ τροχαϊκοῦ διμέτρου ἀκαταλήκτου. ἥνωσε δὲ ταῦτα ἐνταῦθα, ὡς ἐμοὶ δοκεῖ, δυοῖν ἕνεκα, κινήσεώς φημι καὶ στάσεως· ὡς μὲν γὰρ ἐξ ὄρους φοιτώσης τῆς Σφιγγὸς, τῷ τροχαϊκῷ ἐχρήσατο μέτρῳ, ὡς δ’ ἐν τοῖς τείχεσι καθημένης καὶ φθεγγομένης, ὅπερ στάσεώς ἐστι, τῷ ἰαμβικῷ· καὶ ἐν τοῖς ἑξῆς δὲ τούτοις τοῖς μέτροις διῃρημένως ἐχρήσατο. τὸ β′ τροχαϊκὸν ἰθυφαλλικὸν, ἤτοι δίμετρον βραχυκατάληκτον. τὸ γ′ ἀντισπαστικὸν ἡμιόλιον ἐκ δισπονδείου καὶ ἡμίσεος ἀντισπάστου, ἤτοι ἰάμβου. τὸ δ’ ἰαμβικὸν καθαρὸν δίμετρον ἀκατάληκτον. τὸ ε′ σύνθετον ἐκ δύο τροχαϊκῶν πενθημιμερῶν· εἰ δὲ βούλει, ἀντισπαστικὸν τρίμετρον βραχυκατάληκτον ἐκ διτροχαίου, ἐπιτρίτου τρίτου καὶ ἰάμβου, ἢ πυρριχίου. τὸ ϛ′ τροχαϊκὸν δίμετρον ὑπερκατάληκτον ἐκ διτροχαίου, ἐπιτρίτου τετάρτου καὶ συλλαβῆς. τὸ ζ′ ὅμοιον, ἐξ ἐπιτρίτων πρώτου καὶ τετάρτου καὶ συλλαβῆς. τὸ ή ἰαμβικὸν ἑφθημιμερές. τὸ θ′ καὶ ί ἰθυφαλλικὰ, τοῦ πρώτου ποδὸς χορείου· εἰ δὲ βούλει, ἰωνικὰ δίμετρα καταληκτικὰ ἐκ παίωνος τετάρτου καὶ ἀμφιβράχεος. τὸ ιά τροχαϊκὸν δίμετρον ἀκατάληκτον ἐκ δ’ χορείων. τὸ ιβ’ ὅμοιον ἑφθημιμερὲς Εὐριπίδειον, τοῦ πρώτου καὶ δευτέρου ποδὸς χορείου. τὸ ιγ′ τροχαϊκὸν ἰθυφαλλικὸν καθαρόν. τὸ ιδ′ καὶ ιέ ἰαμβικὰ ὅμοια τῷ δ’. τὸ ις′ ὅμοιον τῷ ιγ′. τὸ ιζ′ καὶ ιή ὅμοια τῷ δ’ ἰαμβικά. ἐλλιπῆ δὲ ὄντα τὰ κῶλα πρὸς τὰ τῆς ἀντιστροφῆς ἀνεπληρώθη παρ’ ἐμοῦ ὁμοίαις λέξεσι. τὸ ιθ′ τροχαϊκὸν καθαρὸν δίμετρον ἀκατάληκτον. τὸ κ′ τροχαϊκὸν ἑφθημιμερὲς τοῦ πρώτου ποδὸς χορείου. τὸ κά ἰθυφαλλικόν. τὸ κβ′ ἰωνικὸν δίμετρον ἀκατάληκτον, ἐξ ἐπιτρίτου τετάρτου καὶ παίωνος πρώτου. τὸ τῆς στροφῆς δὲ κῶλον πεντασύλλαβον ἔχει τὸν ἐπίτριτον. τὸ κγ′ ἰωνικὸν δίμετρον καταληκτικὸν ἐκ παίωνος δευτέρου καὶ κρητικοῦ. τὸ τῆς στροφῆς δὲ κῶλον ἐν μὲν τῷ πρώτῳ ποδὶ συνίζησιν ἔχει, ἐν δὲ τῷ δευτέρῳ ἀντὶ τοῦ κρητικοῦ ἀμφίβραχυν. τὸ κδ’ τροχαϊκὸν τρίμετρον βραχυκατάληκτον. ἐπὶ τῷ τέλει τῆς μὲν στροφῆς παράγραφος, τῆς δὲ ἀντιστροφῆς κορωνὶς μόνη.\n1067.-1282. Αἱ ἑξῆς αὗται περίδοι στίχων εἰσὶν ἰαμβικῶν τριμέτρων ἀκαταλήκτων σιέ, ὧν τελευταῖος θανοῦσα δ’ αὐτοῖς συνθανοῦσα κείσομαι. ἐπὶ ταῖς ἀποθέσεσι παράγραφος, ἐπὶ δὲ τῷ τέλει κορωνίς.\n1283.-1307. Τὰ τοιαῦτα εἴδη τῶν χορῶν καλεῖται, ὡς εἴρηται, κατὰ σχέσιν. ἔστι δὲ τὸ παρὸν ᾆσμα μιᾶς στροφῆς, τὰ κῶλα δὲ τῆς μὲν στροφῆς ιέ, καὶ τὰ τῆς ἀντιστροφῆς τοσαῦτα. τὸ ά ἀναπαιστικὴ βάσις, ἤτοι μονόμετρον. τὸ β′ ἀναπαιστικὸν δίμετρον ἀκατάληκτον. τὸ γ′ ὅμοιον τῷ ά, ἐξ ἀναπαίστων, οὐκ ἐκ σπονδείων, ὡς ἐκεῖνο. τὸ δ’ τροχαϊκὸν ἰθυφαλλικὸν ἐκ τριῶν χορείων. τὸ ζ’. τροχαϊκὸν πενθημιμερὲς, τοῦ πρώτου ποδὸς χορείου· εἰ δὲ βούλει, παιωνικὸν ἡμιόλιον. τὸ ή ἀντισπαστικὸν μονόμετρον ὑπερκατάληκτον. τὸ θ′ ὅμοιον ἀντισπαστικὸν ἡμιόλιον. τὸ ί καὶ ιά ὅμοια τῷ ζ′. τὸ ιβ′ ἰαμβικὸν δίμετρον ἀκατάληκτον. τὸ ιγ′ ὅμοιον καταληκτικὸν ἑφθημιμερές. τὸ ιδ’ ἰαμβικὸν ὅμοιον πενθημιμερὲς, ἐκ δύο χορείων, καὶ συλλαβῆς. τὸ ιέ ὅμοιον δίμετρον βραχυκατάληκτον, τοῦ πρώτου ποδὸς χορείου, τοῦ δὲ δευτέρου ἀναπαίστου. ἑξῆς δὲ μετὰ τὰ κῶλα τῆς ἀντιστροφῆς ἐν ἐκθέσει σύστημα κατὰ περικοπὴν ἀνομοιομερὲς στίχων τροχαϊκῶν τετραμέτρων καταληκτικῶν δύο. ἐχρήσατο δὲ τούτῳ διὰ τὴν σπουδὴν τοῦ Κρέοντος καὶ τοῦ δρόμου. ἐπὶ τῷ τέλει τῆς μὲν στροφῆς παράγραφος, τῆς δὲ ἀντιστροφῆς σαύτως, τοῦ δὲ συστήματος κορωνίς.\n1310.-1334. Αἱ περίοδοι αὗται στίχων εἰσὶν ἰαμβικῶν τριμέτρων κέ. ἐπὶ ταῖς ἀποθέσεσι καὶ τῷ τέλει παράγραφος.\n1335.-1339. Τὰ τοιαῦτα εἴδη καλεῖται, ὡς εἴρηται, ἑτερόστροφα· εἰσὶ δὲ τοῦ μὲν πρώτου συστήματος στίχοι τροχαϊκοὶ, διὰ τὴν τοῦ ἀγγέλου σπουδὴν, τετράμετροι καταληκτικοὶ έ.\n1340. Ἡ ἑξῆς στροφὴ κώλων β′. τὸ ά ἰαμβικὸν μονόμετρον βραχυκατάληκτον. τὸ β′ σύνθετον ἐκ δύο παιωνικῶν ἡμιολίων.\n1342.-1344. Τὸ ἑξῆς σύστημα στίχων ἰαμβικῶν τριμέτρων γ.\n1345. Ἡ ἑξῆς στροφὴ κώλων β′. τὸ ά ἐπιχοριαμβικὸν τρίμετρον καταληκτικὸν, ἐξ ἐπιτρίτου τετάρτου, χοριάμβου καὶ κρητικοῦ. τὸ β′ ἴαμβος τρίμετρος.\n1347.-1349. Τὸ ἑξῆς σύστημα στίχων ἰαμβικῶν τριμέτρων γ′.\n1350. Ἡ τελευταία στροφὴ κώλων β′. τὸ ά ἀντισπαστικὸν δίμετρον ἀκατάληκτον ἐξ ἀντισπάστου ἑξασυλλάβου καὶ διιάμβου, διὰ τὴν ἀδιάφορον. τὸ β’ ὅμοιον τρίμετρον ὑπερκατάληκτον ἐξ ἀντισπάστου, διιάμβου, διτροχαίου καὶ συλλαβῆς. ἐπὶ ταῖς ἀποθέσεσι τῶν στροφῶν καὶ συστημάτων παράγραφος.\n1352.-1479. Αἱ περίοδοι αὗπαι στίχων εἰσὶν ἰαμβικῶν τριμέτρων ἀκαταλήκτων ρκή, ὧν τελευταῖος τῇδ’ ἐξέβησαν, οἱ δὲ δυστυχέστατοι. ἐπὶ ταῖς ἀποθέσεσι παράγραφος, ἐπὶ δὲ τῷ τέλει κορωνίς.\n1480.-1484. Σύστημα κατὰ περικοπὴν ἀνομοιομερὲς κώλων ἀναπαιστικῶν έ· ἐπὶ τῷ τέλει παράγραφος.\n1485.-1507. Τὰ τοιαῦτα εἴδη καλεῖται συστηματικὰ ἐξ ἀνομοίων, κατὰ περιορισμοὺς ἀνίσους, καὶ μετρικὰ ἄτακτα, εἰσὶ δὲ πάντα τὰ τῆς στροφῆς κῶλα νή. τὸ ά προσοδιακὸν τρίμετρον ἀκατάληκτον, ἐκ χοριάμβου, ἰωνικοῦ ἀπ’ ἐλάττονος καὶ διιάμβου. τὸ β′ δακτυλικὸν δίμετρον· οὐδέτερον γάρ ἐστι τὸ ἁβρά, καὶ οὐ θηλυκὸν, ὥς τινες οἴονται. τὸ γ′ ὅμοιον τῷ ά. τὸ δ’ ἀναπαιστικὸν ἑφθημιμερές. τὸ έ ὅμοιον τῷ γ′. τὸ ς′ ἀναπαιστικὸν δίμετρον ἀκατάληκτον. τὸ ζ′ ὅμοιον. τὸ ή δακτυλικὸν τετράμετρον. τὸ θ′ ἰαμβικὸν πενθημιμερές. τὸ ί ὅμοιον τῷ ή. τὸ ιά δακτυλικὸν πενθημιμερές. τὸ ιβ′, τὸ ιγ′, τὸ ιδ’ ὅμοια τῷ ή. τὸ ιέ ὅμοιον τῷ θ′. τὸ ις′ καὶ τὸ ιζ′ ὅμοια τῷ ή. τὸ ιή ἀναπαιστικὸν μονόμετρον, τοῦ πρώτου ποδὸς χορείου. τὸ ιθ′, τὸ κ′, τὸ κα′ ὅμοια τῷ ή. τὸ κβ′ ὅμοιον τῷ β′. τὸ κγ′ καὶ τὸ κδ′ ὅμοια τῷ ή. ἐπὶ ταῖς ἀποθέσεσι καὶ τῷ τέλει παράγραφος.\n1508.-1538. Ἑτέρα στροφὴ δοκεῖ εἶναι αὕτη, ἐπεὶ καὶ τὰ κῶλα ἐνηλλαγμένα ἐστί. συστηματικὰ δέ ἐστι καὶ ταῦτα ἐξ ἀνομοίων. εἰσὶ δὲ πάντα τὰ τῆς στροφῆς λδ′. τὸ ά ἀντισπαστικὸν ἡμιόλιον ἐξ ἐπιτρίτου πρώτου καὶ τροχαίου. τὸ β′ περιοδικὸν δίμετρον καταληκτικὸν ἐξ ἰαμβικῆς συζυγίας καὶ τροχαϊκῆς καταληκτικῆς. τὸ γ′ ἰαμβικὸν πενθημιμερές. τὸ δ’ χοριαμβικὸν δίμετρον κατα ληκτικὸν ἐκ χοριάμβου καὶ χορείου, ἢ ἀναπαίστου διὰ τὴν ἀδιάφορον. τὸ έ ἰαμβικὸν δίμετρον βραχυκατάληκτον. τὸ ς′ ὅμοιον τῷ δ’. τὸ ζ′ ὅμοιον, τοῦ δευτέρου ποδὸς προκελευσματικοῦ τετραβράχεος· εἰ δὲ βούλει, τροχαϊκὸν ἰθυφαλλικὸν τοῦ δευτέρου καὶ τοῦ τρίτου ποδὸς χορείου. τὸ ή ἀντισπαστικὸν δίμετρον καταληκτικὸν Φερεκράτειον ἐξ ἀντισπάστου καὶ βραχείου. τὸ θ′ προσοδιακὸν δίμετρον ἀκατάληκτον ἐξ ἰωνικοῦ ἀπ’ ἐλάττονος καὶ χοριάμβου. τὸ ί ἀναπαιστικὸν πενθημιμερές· εἰ δὲ βούλει, ἰωνικὸν δίμετρον καταληκτικὸν ἐξ ἰωνικοῦ ἀπ’ ἐλάττονος καὶ ἀναπαίστου. τὸ ιά χοριαμβικὸν δίμετρον ἀκατάληκτον ἐκ δύο χοριάμβων. τὸ ιβ′ ἰωνικὸν τρίμετρον βραχυκατάληκτον ἐκ παίωνος τρίτου, ἰωνικοῦ καὶ ἰάμβου. τὸ ιγ′ ἰαμβικὸν πενθημιμερὲς, τοῦ πρώτου ποδὸς χορείου τριβράχεος. τὸ ιδ’ δακτυλικὸν πενθημιμερές· εἰ δὲ βούλει, χοριαμβικὸν δίμετρον καταληκτικὸν ἐκ χοριάμβου καὶ δακτύλου. τὸ ιέ ἰαμβικὸν ὅμοιον τῷ έ. τὸ ις′ ἰωνικὸν δίμετρον ὑπερκατάληκτον ἐκ δύο ἱωνικῶν ἀπ’ ἐλάττονος καὶ συλλαβῆς. τὸ ιξ ἀναπαιστικὸν ἑφθημιμερές. τὸ ή ὅμοιον τῷ έ, τοῦ πρώτου ποδὸς χορείου. τὸ ιθ’ παιωνικὸν δίμετρον ὑπερκατάληκτον καθαρόν. τὸ κ′ ἀναπαιστικὸν ἑφθημιμερές. τὸ κά ὅμοιον. τὸ κβ ἀντισπαστικὸν ὅμοιον τῷ ή. τὸ κγ′ δακτυλικὸν δίμετρον· εἰ δὲ βούλει, χοριαμβικὸν μονόμετρον ὑπερκατάληκτον. τὸ κδ’ ὅμοιον τῷ κά· ἔστω δὲ, εἰ βούλει, ἀμφότερα χοριαμβικὰ καθαρὰ δίμετρα ὑπερκατάληκτα. τὸ κέ ἀναπαιστικὴ βάσις· δι’ ἑνὸς γὰρ τ’ ὀφείλει γράφεσθαι. τὸ κς′ τροχαϊκὸν πενθημιμερές. τὸ κζ′ περίοδος ἐκ τροχαϊκῆς συζυγίας, τοῦ πρώτου ποδὸς χορείου, καὶ ἰαμβικῆς. τὸ κη ἰαμβικὸν δίμετρον ἀκατάληκτον, τοῦ τετάρτου ποδὸς ἀναπαίστου. τὸ κθ′ ἀντισπαστικὸν τρίμετρον καταληκτικὸν, τοῦ δευτέρου ποδὸς ἑξαβράχεος. τὸ λ′ ἀναπαιστικὸν δίμετρον ἀκατάληκτον, συνίζησιν ἔχον ἐν τῷ πρώτῳ ποδί. τὸ λά ... ... τὸ λβ′ ἀντισπαστικὸν δίμετρον ὑπερκατάληκτον, ἐξ ἀντισπάστου * * * ἐξ ἀντισπάστου καὶ διιάμβου. τὸ λδ’ ἰωνικὸν ἡμιόλιον ἐξ ἰωνικοῦ ἀπὸ μείζονος καὶ σπονδείου, ἤτοι ἡμίσεως ἰωνικοῦ. ἐπὶ ταῖς ἀποθέσεσι παράγραφος· ἐπὶ τῷ τέλει κορωνίς.\n1539. Τὰ τοιαῦτα εἴδη καλεῖται ἑτερόστροφα συστηματικὰ, ἔστι δὲ τὰ κῶλα τῆς παρούσης στροφῆς ζ′. τὸ ά ἀντισπαστικὸν δίμετρον ὑπερκατάληκτον καθαρόν. τὸ β′ ἰωνικὸν ἀπὸ μείζονος τρίμετρον βραχυκατάληκτον. τὸ γ′ ἀντισπαστικὸν τρίμετρον βραχυκατάληκτον καθαρόν. τὸ δ’ χοριαμβικὸν δίμετρον καταληκτικὸν καθαρόν· εἰ δὲ βούλει, δακτυλικὸν ἑφθημιμερές. τὸ έ ἀναπαιστικὸν δίμετρον ἀκατάληκτον.\nὮ tὴν ἐν ἄστροις: ἔθος ἔχουσιν οἱ τραγικοὶ παράγειν τοὺς ἥρωας θεοῖς τὰς συμφορὰς ἀπολοφυρομένους. καὶ ἐν Μηδείᾳ\nὥσθ’ ἵμερός μ’ ὑπῆλθε γῇ τε κοὐρανῷ λέξαι μολούσῃ δεῦρο δεσποίνης τύχας. Ἄλλως. παλαιά τις φέρεται δόξα ὡς Σοφοκλῆς μὲν ἐπιτιμήσειεν Εὐριπίδῃ ὅτι προέταξε τούτους τοὺς δύο στίχους, ὁ δὲ Εὐριπίδης ὅτι προέταξεν ἐν Ἠλέκτρᾳ ὁ Σοφοκλῆς τὸ ὦ τοῦ στρατηγήσαντος ἐν Τροίᾳ ποτέ. Ἄλλως. ὦ διοδεύων τοῦ οὐρανοῦ τὴν ὁδὸν τὴν παρὰ τοῖς ἄστροις, ὅ ἐστι τὴν παρὰ τοῖς οἴκοις τοῦ ζωδιακοῦ κύκλου· ὅτι γὰρ ἄστρα τοὺς οἴκους φασὶ τοῦ ζωδιακοῦ κύκλου Ἄρατος εἴρηκεν,\nαὐτὰρ ἑκάστη ἴση μετρηθεῖσα δύω περιτέμνεται ἄστρα. ζωΐδιον δέ ἑ κύκλον ἐπίκλησιν καλέουισιν. - A. B. C. M. I. ἄστρον καὶ ἀστήρ διαφέρει· ἀστὴρ μὲν ὁ εἷς, ἄστρον δὲ τὸ ἐκ πολλῶν ἀστέρων ἀστροθέτημα καὶ συμφορ... οἷα καὶ τὰ ν. ... ἄστρα τὰ ιβ′ ζω ... A.\nὦ τὴν ἐν ἄστροις: ταῦτα πάντα πρὸς τὸν ἥλιον ἀποτείνει Ἰοκάστη δυσχεραίνουσα διὰ τὰ συμβάντα. Gu.\nτὴν ἐν ἄστροις: τὴν ἐν τοῖς ζωδίοις. Gr. τὴν ἐν τοῖς ζωδιακοῖς κύκλοις. Gu. Fl. 5. 6. 9. 21. 56. 59. 76. ἢ πρὸς τὸ ἄστρα τὸ οὐρανοῦ, ἢ πρὸς τὸ ὁδόν. Gu. τέμνων: διερχόμενος. Gr. ὁδεύων. Gu. Florr. iidem. et 33.\n2.χρυσοκολλήτοισιν: χρυσοκολλήτῳ, ἐκ χρυσοῦ ἡρμοσμένῳ, ἀντὶ τοῦ χρυσοειδεῖ. Gr. Flor. 5. 6. 9. 21. 56. 59. 76. Mosq.\nἐμβεβώς: ἐπιβεβηκώς. Gr. Florr. iidem. ἐποχούμενος. Gu. Fl. 33. qui addit βαίνων.\nδίφροις: δίφρῳ ἤγουν ἅρματι. Gr. Fl. 5. 6. 9. 21. 56. 59. 76.\n3.θοαϊς ἵπποισι: λείπει ἡ σύν, ἵν’ ᾖ σὺν θοαῖς ἵπποισι. καὶ παρ’ Ὁμήρῳ αὐτῇ κεν γαίῃ ἐρύσαιμι, καὶ ἐν Βάκχαις αὐτῇσιν ἐλάταις, καὶ ἐν Ἱππολύτῳ αὐτῇσιν ἀρβύλαισιν ἁρμόσας πόδα. καὶ ἐστὶν Ἀττικὴ ἡ συνήθεια. ἔδει δὲ ἐκ τοῦ ἐπικρατοῦντος ἀρσενικὼς αὐτοὺς ὀνομάσαι. τέσσαρες δέ εἰσι, Χρόνος, Αἰθὼ, Ἀστραπὴ, Βροντὴ, ἄλλοι δέ φασιν ὡς δύο, Λάμπων καὶ Φαέθων. ἔθος δὲ τοῖς ποιηταῖς θηλυκῶς λέγειν τὰς ἵππους, Σώφρονι τὰν ἵππον, καὶ ἐν Ἱππολύτῳ αἱ δ’ ἐνδακοῦσαι στόμια, καὶ παρ’ Ὁμήρῳ αἱ Φηρητιάδαο ποδώκεες ἔκφερον ἵπποι. A. B. C. M. I.\nεἱλίσσων: ἐπειδὴ κυκλοτερὴς ὁ οὐρανὸς, ἢ ἐπειδὴ ἑλικοειδὴς ὁ ζωδιακὸς κύκλος, καθ’ ὃν φέρεται ὁ ἥλιος. A.C.M. στρέφων, παράγων τὴν ἀκτῖνα. M. στρέφων, περιφέρων. Gr. Fl. 5. 6. 9. 21. 56. 59. 76. Mosq. στρέφων, περιελαύνων, περιάγων. Fl. 33. διὰ συστροφῆς ποιῶν. Gu.\nφλόγα: τὰς ἀκτῖνας. Gr. Florr. Mosq.\n4.ὡς δυστυχῆ: ἀσεβεῖ, φασὶ, τὴν ἀκτῖνα τοῦ ἡλίου δυστυχῆ καλῶν. πῶς δὲ ἀσεβεῖ, ὁπότε καὶ Ἡσίοδος ἀποφαίνει πονηράς τινας τῶν ἡμερῶν; Ἄλλως. οἱ κακοδαιμονοῦντες καὶ τὰς πρώην εὐδαιμονίας ἀτυχίας νομίζουσι, τῇ παρούσῃ δυσποτμίᾳ βαρυνόμενοι. A.B.M.I.\nὡς δυστυχῆ: καὶ μὴν τότε εὐδαίμονες ἦσαν αἱ Θῆβαι διά τε τὸν Ἁρμονίας γάμον, ἐν ᾧ οἱ θεοὶ εἱστιάθησαν, καὶ τὴν Διονύσου καὶ Ἡρακλέους γένεσιν. νοσεῖν δὲ ἤρξατο ἐξ οὗ ἐτεκνώθη Λάϊος βίᾳ θεῶν. τὰ τοιαῦτα δ’ οὐ πρὸς τὸ ἀληθὲς, ἀλλ’ ὡς οἱ λέγοντες πάθους ἔχουσιν. εὐεπίφορος δὲ ὁ Εὐριπίδης πρὸς ἕτερα πρόσωπα πρεσβύτερα τὴν τῶν δυστυχημάτων αἰτίαν ἀναφέρειν. καὶ ἐν Τρῳάσιν ἡ Ἑλένη φησὶν πρῶτον μὲν ἀρχὰς ἔτεκεν ἥδε τῶν κακῶν Πάριν τεκοῦσα. καὶ ἐν Ὀρέστῃ σύ τοι φυτεύσας θυγατέρ’, ὦ γέρον, κακὴν ἀπώλεσάς με. κέχρηται τούτῳ τῷ εἴδει καὶ Ὅμηρος ὃς καὶ Ἀλεξάνδρῳ τεκτήνατο νῆας ἐΐσας ἀρχεκάκους, καὶ Εὔμαιος συμπαθῶς ἔχων πρὸς τὸν Ὀδυσσέα φησὶν ὣς ὤφελλ’ Ἑλένης ἀπὸ φῦλον ὀλέσθαι, καίτοι τῶν ἀδελφῶν αὐτῆς τῶν Διοσκούρων ἤδη θεῶν ὄντων καὶ πολλὰ τοῖς ἀνθρώποις ἐπαρκούντων. ἔτι δέ τινες ἐγκαλοῦσι τῷ Εὐριπίδῃ ὡς οὐκ ἀκολούθως γενεαλογήσαντι· εἰ μὲν γὰρ ἐξ ἀρχῆς ἐβούλετο τὰ πράγματα λέγειν, ἐχρῆν τὴν ἐκ Φοινίκης ἀποικίαν τοῦ Κάδμου κατὰ λεπτὸν μετὰ τῆς αἰτίας διηγήσασθαι· εἰ δὲ ἐκ τῆς ὑπογύου ἀρχῆς, ἔδει ἀπὸ τῶν Λαΐου δυστυχημάτων ἄρξασθαι. πρὸς οὓς ῥητέον ὅτι, εἰ μὲν ἄνωθεν ἤρξατο, μακρὸς ἂν ἦν ὁ λόγος, ἄλλως τε οὐκ ἔπρεπε Θηβαίαν γυναῖκα ἀκριβῶς τὰ ἐν Φοινίκῃ ἐπίστασθαι· εἰ δὲ ἀπὸ τῶν Λαΐου δυστυχημάτων, πολλὰς ἂν τῶν περὶ τὰς Θήβας συμφορῶν παρέλιπεν. Ἀκταίωνα μὲν γὰρ αἱ οἰκεῖαι κύνες διεσπάσαντο, Πενθέα τε τὸν υἱὸν Ἀγαυὴ, Σεμέλην τε ἐκεραύνωσεν ὁ Ζεὺς, καὶ τὸν Ἰνοῦς υἱὸν Λέαρχον μὲν μανεὶς ὁ πατὴρ Ἀθάμας ἀπέκτεινε, Μελικέρτης δὲ μετὰ τῆς μητρὸς ἔπεσεν εἰς τὴν θάλασσαν, οἱ Νιόβης δὲ παῖδες ἐτοξεύθησαιν, καὶ αὐτὴ λίθος ὁρᾶται δακρύων. A.B.M. I.B.\nὡς δυστυχῆ: λίαν ἐν ταύτῃ τῇ ἡμέρᾳ καὶ ἐν ἐκείνῃ, ὅτε ὁ Κάδμος τὴν οἰκίαν καταλιπὼν ἦλθεν ἐνταῦθα δυστυχῆ ἀκτῖνα ἐφῆκας, ἀνέτειλας. M. δυστυχῆ ἀκτῖνα λέγει οὐ δι’ ἑαυτὴν, ἀλλὰ διότι ἐν αὐτῇ ἐγένετο ἡ ἀρχὴ καὶ ἡ αἰτία τῆς δυστυχίας αὐτῶν. Gr. Bar. Mosq.\nὡς: λίαν. Gr. Fl. 5. 6. 9. 21. 56. 59. 76. Mosq.\nΘήβαισι: νῦν οὕτω καλουμέναις. Gu.\nτῇ τόθ’ ἡμέρᾳ: κατὰ τὴν τότε ἡμέραν, ἡνίκα ὁ Κάδμος ἦλθεν εἰς τὴν γῆν τήνδε. Gr. Florr. iidem, Mosq.\n5.ἐφῆκας: ἐπέβαλες, ἀνέτειλας. ἐμφαντικὸν δὲ πάνυ τὸ ἀκτῖν’ ἐφῆκας. M. ἐφῆκας ταῖς Θήβαις, ἤγουν ἐπάνω τῶν Θηβῶν ἀφῆκας. Gr. Florr. iidem, Mosq.\nΚάδμος ἡνίκ’ ἦλθε: λιβύης τῆς Ἐπάφου καὶ Ποσειδῶνος Ἀγήνωρ καὶ Βῆλος· Ἀγήνορος δὲ καὶ Ἀντιόπης τῆς Βήλου Κάδμος, Κίλιξ, Φοῦνιξ, ἀφ’ οὗ οἱ Φοίνικες. ἐκ Φοίνικος καὶ Τηλέφης τῆς Ἐπιμεδούσης Πείρως, Ἀστυπάλη, Εὐρώπεια, Φοινίκη. ἔνιοι δὲ ἀντὶ Ἁρμονίας Ἠλέκτραν γῆμαι αὐτόν φασι. A.B.C. M.I.\nΚάδμος: Ἀγήνορος θυγάτηρ Εὐρώπη, ἣν λαβὼν Ζεὺς εἰς Κρήτην ἀγνοίᾳ τοῦ πατρὸς ἤγαγεν. ὁ δὲ περιήρχετο ζητῶν καὶ τοὺς υἱοὺς αὑτοῦ, Κάδμον, Θάσον, Κίλικα καὶ Φινέα, ἀπέστειλε ψηλαφήσαντας μαθεῖν. Κάδμος οὖν τὸν χρησμὸν λαβὼν εἰς τὸ Ἀπόλλωνος ἱερὸν ἐτάχθη δάμαλιν λαβεῖν, καὶ ἀπερχόμενος ἐλαύνειν ἔμπροσθεν, καὶ ὅπου κλιθεῖσα ἡ δάμαλις πέσῃ, κτίσαι πόλιν. κτίζει οὖν Θήβας, καὶ τὸν δράκοντα ἀναιρεῖ, σπείρας τοὺς ὀδόντας αὐτοῦ, ἐξ ὧν ἀνεφύησαν οἱ γίγαντες. Gu. Bar.\n6.Φοίνισσαν ἐναλίαν χθόνα: εἰ μὲν ἐπὶ πάσης τῆς Φοινίκης, ἀκουστέον ἀντὶ τοῦ παραλίαν, εἰ δ’ ἐπὶ μιᾶς πόλεως, ἐκδεκτέον τὴν Τύρον· νησιάζεται γὰρ, ὡς καὶ ἑξῆς φησι Τύριον οἶδμα λιποῦσ’ ἔβαν ἀκροθίνια Λοξίᾳ Φοινίσσας ἀπὸ νάσου, τουτέστι τῆς Φοινίκης νήσου Τύρου. καὶ Κάδμος ἔμολε τάνδε γᾶν Τύριος. Ἄλλως. τὴν Τύρον· νησιάζεται γάρ. προληπτικὸς δὲ ὁ λόγος. οὐδέπω γὰρ ἐκαλεῖτο Φοινίκη. ἐν γοῦν τῷ Φρίξῳ φησὶν ἦσαν γὰρ Ἀγήνορος κόροι, Κίλιξ, ἀφ’ οὗ καὶ Κιλικία κικλήσκεται, φοῖνιξ, ὅθενπερ τοὔνομ’ ἡ χώρα φέρει. καὶ Θάσος. —A.B. C.M.I.\nΦοίνισσαν ἐναλίαν: τὴν τῆς Φοινίκης παραθαλασσίαν γῆν. Gr. Fl. 5. 6. 9. 21. 56. 59. 76. θαλασσίαν, παραλίαν. Gu.\n7.γήμας Κύπριδος: Δερκύλος Θηβαίου τινὸς, Δράκοντος τοὔνομα, βασιλέως δὲ Θηβαίων, φησὶν εἶναι τὴν Ἁρμονίαν θυγατέρα, ὃν φονεύσας Κάδμος ἔγημεν Ἁρμονίαν. Ἔφορος δὲ Ἠλέκτρας τῆς Ἄτλαντος αὐτὴν εἶναι λέγει, Κάδμον δὲ παραπλέοντα τὴν Σαμοθρᾴκην ἁρπάσαι αὐτὴν, τὴν δὲ εἰς τιμὴν τῆς μητρὸς ὀνομάσαι τὰς Ἠλέκτρας πύλας, καὶ νῦν ἔτι ἐν τῇ Σαμοθρᾴκῃ ζητοῦσιν αὐτὴν ἐν ταῖς ἑορταῖς. Δημαγόρας δὲ ἀπὸ Λιβύης ἐλθοῦσαν τὴν Ἠλέκτραν οἰκῆσαι τὴν Σαμοθρᾴκην. ἔνθα συγγενομένη Διὶ ἐτέκνωσεν Ἠετίωνα, Δάρδανον, Ἁρμονίαν· τὸν δὲ Κάδμον παραπλέοντα μετὰ Θάσου ἐπὶ ζήτησιν τῆς ἀδελφῆς μυηθῆναί τε καὶ μυούμενον ἰδεῖν τὴν Ἁρμονίαν, προνοίᾳ δὲ Ἀθηνᾶς ἁρπάσαι αὐτήν. A.B. C.M.I. ἡνίκα διὰ τὴν ἀδελφὴν αὐτοῦ Εὐρώπην καταλιπὼν τὴν ἑαυτοῦ γῆν παρεγένετο ἐνταῦθα. M. ὁ Κάδμος παρὰ τοῦ πατρὸς αὐτοῦ ἀποσταλεὶς τὴν ἰδίαν ζητῆσαι ἀδελφὴν καὶ μὴ ὑποστρέψας εἰς τὸν ἑαυτοῦ πατέρα διὰ τὸ. . . . . .θῆσαι παρὰ τοῦ πατρὸς, εἰ μὴ αὐτὴν καταλάβοι, τὴν Ἁρμονίαν ἁρπάσαι προνοίᾳ Ἀθηνᾶς λέγεται. M.\nὃς παῖδα: ὁ Κάδμος τὴν θυγατέρα εἰς γυναῖκα λαβών. Gr. Fl. 5. 6. 9. 21. 56. 59. 76. ὁ Κάδμος εἰς γάμον ἀγαγών. Gu.\n8.Πολύδωρον: τοῦτον οἱ ποιηταὶ Πίνακον καλοῦσι, Πολύδωρον δὲ διὰ τὸ πολλὰ δῶρα εἰληφέναι τὴν μητέρα αὐτοῦ ἐπὶ τῇ γεννήσει αὐτοῦ. γενεαλογήσας δὲ ἕως Λαΐου ἀνατρέχει εἰς Κρέοντα καὶ Ἰοκάστην. A.B. C.M.I.\nἐξέφυσεν: ἔφυσεν, ἐγέννησεν. Gu. Fl. 5. 6. 9. 21. 34. 56. 59. 76.\n10.ἐγὼ κλῄζομαι: ἐπονομάζομαι. M. καλοῦμαι, εἰμί. Gr. Fl. 5. 6. 9. 21. 56. 59. 76. φημίζομαι. Gu. ὀνομάζομαι. Fl 33.\n12.καλοῦσι δ’ Ἰοκάστην με: ἀσφαλίζεται τὴν ὀνομασίαν τῆς ἡρωΐνης, ἐπεὶ οἱ παλαιότεροι Ἐπικάστην καλοῦσιν. καὶ Ὅμηρος μητέρα δ’ Οἰδιπόδαο ἴδον καλὴν Ἐπικάστην. A.B.C. M.I.\n13.γαμεῖ δὲ Λάϊος: Ἐπιμενίδης Εὐρύκλειαν τὴν Ἐκφαντός φησιν αὐτὸν γεγαμηκέναι, ἐξ ἧς εἶναι τὸν Οἰδίποδα· οἱ δὲ δύο τὸν Λάϊόν φασι γῆμαι γυναῖκας, Εὐρύκλειαν καὶ Ἐπικάστην. καὶ τὸν Οἰδίποδα δέ φασιν Ἐπικάστην τὴν μητέρα γεγαμηκέναι, καὶ Εὐρυγάνην. Αἰγύπτιος δέ φησιν ὡς ἐκ χρησμοῦ τοὺς παῖδας ἀκούσας ἀλληλοκτονήσειν ἐξέθηκε τὸν Πολυνείκην, Μήστωρ δὲ ἀμφοτέρους ἐκτεθῆναι. A.B. C.I. ἡ δὲ ἱστορία αὕτη. Λάϊος ἀπὸ Θηβῶν παραγενόμενος εἰς Ἦλιν ἐθεάσατο Χρύσιππον τὸν Πέλοπος. τούτου ἐρασθεὶς ἠξίου αὐτὸν παραγενέσθαι εἰς Θήβας ἅμα αὐτῷ. μὴ πείσας δὲ αὐτὸν ἥρπασε Λάϊος. μαθὼν δὲ ὁ Πέλοψ περὶ τούτου κατηράσατο τῷ ἑλόντι αὐτὸν μὴ κτήσασθαι παῖδα· εἰ δὲ κτήσαιτο, ὑπ’ αὐτοῦ ἀναιρεθείη. A. rec.\n14.χρόνια: χρονίως, ἐπὶ πολλὴν παράτασιν χρόνου ἔχων τὴν μετ’ ἐμοῦ συνοίκησιν ἐν τοῖς δώμασιν. Gr. Cant. ἐκ πολλοῦ χρό νου γήμας με. B. Gu. Fl. 33.\nλέκτρα τἄμ’ ἔχων: σὺν ἐμοὶ καθεύδων. M.\n15.ἐλθὼν ἐρωτᾷ: ἐρωτᾷ μὲν τῆς ἀπαιδίας τὴν αἰτίαν, αἰτεῖ δὲ τῆς ἀρρενογονίας τὴν εὐτυχίαν. B.C.M.\n16.κοινωνίαν: ἐπιμιξίαν, μετοχὴν, σχέσιν. M. συναυλίαν. Gr. μετοχήν. Gu. Fl. 5. 6. 9. 21. 34. 56. 59. 76. Mosq.\n17.ὦ Θήβαισιν: ὦ ὁ ἀνάσσων ἐν ταῖς Θήβαις ταῖς εὐίπποις. Gr.\nεὐίπποις ἄναξ: κατὰ ζῆλον Ὁμηρικὸν Εὐριπίδης εἰς δοτικὴν τὸ ἄναξ συντέταχεν· ἐκεῖνος γὰρ ἀεὶ τούτῳ χρῆται τῷ πλαγιασμῷ. Gu. Bar. Leid. πολεμικοῖς. M.\n18.μὴ σπεῖρε τέκνων ἄλοκα: Ἐμπεδοκλῆς ὁ φυσικὸς ἀλληγορῶν, φασὶ, σχιστοὺς λιμένας Ἀφροδίτης καλεῖ ἐν οἷς ἡ τῶν παίδων γένεσίς ἐστιν. Εὐριπίδης δὲ ταυτὸ τοῦτο φάσκων τήν τε ἔννοιαν τὴν αἰσχρὰν ἀπέφυγε καὶ τοῖς ὀνόμασιν οἰκείως ἐχρήσατο, τεχνικαῖς ταῖς μεταφοραῖς σπόρον καὶ ἄλοκα λέγων. A.B.C.M.I.\nἄλοκα: αὔλακα· αὖλαξ δὲ ἡ τομὴ τῆς γῆς ὑπὸ τοῦ ἀρότρου. μεταφορικῶς δὲ λέγει αὔλακα μὴ σπεῖρε ἀπὸ τῆς ἀρουμένης γῆς, μὴ συνέρχου τῇ γυναικί. A. C.M.T. μὴ παιδοποίει. M.\nτέκνων ἄλοκα: ἤγουν παιδοποιὸν αὔλακα. Gr. Flor. 5. 6. 9. 21. 56. 59. 76.\nδαιμόνων βίᾳ: κατὰ δυναστείαν τὴν πρὸς τοὺς θεούς. Gr. Florr. iidem. ἄνευ θελήματος τῶν θεῶν. Gu.\n19.τεκνώσεις: ἀντὶ τοῦ γεννήσεις. Gr. Mosq.\n21.ὁ δ’ ἡδονῇ δούς: ἐκ τοῦ οἴνου εἰς ἡδονὴν τραπείς. Ἄλλως ἀντὶ τοῦ ἑαυτὸν δοὺς εἰς εὐωχίαν. καὶ πῶς προεγνωκυῖα ἡ γυνὴ τὸν χρησμὸν οὐκ ἀπέτρεψε τῆς μίξεως τὸν Λάϊον; ἢ οὖν ὕστερον εἶπεν αὐτῇ, ἢ εἶπε μὲν, ἡ δὲ ὑπώπτευσε τὸ ῥηθὲν εἶναι ψεῦδος διὰ τὸν ἔρωτα Χρυσίππου. A.B. C.M.I.\nεἰς βακχεῖον πεσών: εἰς μέθην. C.M. μεθυσθείς. Gr. Bar. Mosq.\nβακχεῖον: μέθην, ἐρωτομανίαν. Gu. λέγεται βακχεῖον καὶ ὁ τοῦ Διονύσου ναὸς, καὶ τὸ μαντικὸν, ὡς τὸ βακχεῖον κάρα. Gu. ἔρωτα. Fl. 33.\n22.ἡμῖν: ἡμῖν ἐσόμενον, χάριν ἡμῶν. Gu. Fl. 5. 6. 9. 21. 20. 56. 59. 76.\n23.τἀμπλάκημα: τὸ ἁμάρτημα. Gr. Florr. iidem.\nτὴν φάτιν: τὸν χρησμόν. Gr. Florr. iidem. τὴν μαντείαν. Gu. Fl. 33.\n24.λειμῶν’ ἐς Ἥρας: ἢ ὅτι πᾶς λειμὼν ἱερός ἐστι τῆς Ἥρας, ἢ ὅτι Κιθαιρωνίας Ἥρας ἐστὶν ἐν Θήβαις ἱερόν. ὅσοι δὲ ἐγκαλοῦσιν ὡς ἐν ἱερῷ τόπῳ ἐκτεθέντος τοῦ παιδὸς, ἴστωσαν ὅτι καὶ Ἀθῆναι ἱεραὶ μὲν λέγονται τῆς Ἀθηνᾶς, ὀλίγος δέ ἐστι τῆς ἀκροπόλεως εὐαγής τε καὶ ἱερὸς τόπος. καὶ λελωβημένον δὲ ὅμως ἀνείλοντο τὸ βρέφος, ἴσως τῷ κάλλει νενικημένοι καὶ τὴν ἴασιν εὐμαρῇ νομίσαντες αὐτοῦ ὑπὸ τῆς βασιλείας ἔσεσθαι. A.B. C.M.I.\nλέπας: ἀκρωτήριον· ἐν τούτῳ γὰρ ναὸς Ἥρας ἦν, ὃν καὶ καλεῖ λειμῶνα Ἥρας· πάντας γὰρ τοὺς ἀλσώδεις τόπους θεοῖς ἀφιέρουν καὶ τεμένη θεῶν ἐκάλουν Ἕλληνες. Gu. Bar.\n25.δίδωσι βουκόλοισι: ἵνα ἀποθάνῃ. οὐ γὰρ ἤθελεν ἐκ τοῦ ἐμφανοῦς ἀνελεῖν τὸ βρέφος, φεύγων τὸ μύσος. A.B.C. M.I.\nδίδωσι: οὐκ ἤθελε γὰρ αὐτὸς ἀποκτεῖναι, φυσικῇ κατεχόμενος συμπαθείᾳ, ἅτε πατήρ· καὶ διὰ τοῦτο εἰς τὸ ὄρος ἔρριψεν, ὡς ἂν ὑπὸ θηρίον ἀναιρεθείη. Gu. Bar.\n26.σφυρῶν: διὰ τῶν σφυρῶν, ἤγουν τῶν ἀστραγάλων, ἐλάσας κατὰ τὸ μέσον σιδηρᾶ κέντρα. Gr.\nὅθεν: ἀφ’ ἧς αἰτίας ὠνόμαζον αὐτὸν οἱ ἐν τῇ Ἑλλάδι Οἰδίποδα. Gr. Bar. Mosq.\nσφυρῶν σιδηρᾶ κέντρα: διὰ μέσων τῶν σφυρῶν τὰ σιδηρᾶ κέντρα πείρας. Ἄλλως. ὡς θηριώδης, φησὶ, καὶ ἀνόητος ἀνελεῖν μὲν οὐκ ἔμελλε τὸ βρέφος, ὁ δὲ χαλεπῶς ἐλωβήσατο. ῥητέον μὲν οὖν ὅτι τὸ μὲν ἀποκτεῖναι ἀσεβὲς ἡγήσατο· εἰ δὲ διατρήσειεν αὐτοῦ κέντροις τὼ πόδε, τὸν ἐπηρτημένον κίνδυνον ἐκφεύξεσθαι, μηδενὸς ἀνελομένου βρέφος λελωβημένον. οἱ δὲ ἀπὸ τῶν σπαργάνων φασὶν αὐτὸν ἐξῳδηκέναι ἐκ ταυτομάτου τὼ πόδε. οἱ δὲ εἰς θάλασσαν ἐκβληθῆναι εἰς λάρνακα, καὶ προσοκείλαντα τῇ Σικυῶνι ὑπὸ τοῦ Πολύβου ἀνατραφῆναι. ἔνιοι δὲ καὶ . . . λίου φασὶν αὐτὸν εἶναι παῖδα. τινὲς δὲ Ἱπποδάμειαν τὴν Οἰνομάου ὑποβεβλῆσθαι αὐτὸν αὐτῷ φασιν, ὕστερον δὲ ἁρπάσαντος τοῦ Λαΐου Χρύσιππον, βοηθὸν ὄντα τῷ Χρυσίππῳ ἀποκτεῖναι τὸν Λάϊον, τὴν δὲ Ἰοκάστην ἐλθοῦσαν ἐπὶ τὴν κηδείαν τοῦ νεκροῦ, μιγέντα γεννῆσαι τοὺς παῖδας, ὕστερον δὲ λύσαντα τὸ αἴνιγμα γνωρισθῆναι. οἱ δὲ τὸν Πόλυβον αὐτὸν τυφλῶσαι, τοὺς περὶ τῆς πατροκτονίας χρησμοὺς ἀκούσαντα. τινὲς δὲ καὶ τὴν μητέρα ὑπ’ αὐτοῦ ἀνῃρῆσθαι. ἀνελεῖν δὲ αὐτὸν οὐ μόνον τὴν Σφίγγα, ἀλλὰ καὶ τὴν Τευμησίαν ἀλώπεκα, ὡς Κόριννα. οἱ δὲ τὴν Σφίγγα Μακαρέως μὲν γενέσθαι γυναῖκα, θυγατέρα δὲ Οὐκαλέγοντος, ἑνὸς τῶν ἐγχωρίων· οὗ τελευτήσαντος κατασχεῖν τὴν Σφίγγα, ἐπαναιρεθῆναι ὑπό τινος Οἰδίποδος, συνελθόντος αὐτῇ. τινὲς δὲ καὶ Λαΐου τὴν Σφίγγα παραδιδόασιν, ὡς Λυσίμαχος. A.C. M.T.\nσφυρῶν σιδηρᾶ: καὶ πῶς τετρημένους ἔχων τοὺς πόδας, ἤτοι τοὺς ἀστραγάλους, εὑρέθη ὑπὸ τῶν βουκόλων ἢ καὶ πρώτης τῆς Μερόπης; καί φασιν ὅτι τῷ κάλλει ἐνικήθησαν τοῦ παιδὸς, ἢ καὶ τὴν ἴασιν εὐμαρῆ ἐνόμισαν ὑπὸ τῆς βασιλίδος ἔσεσθαι. A. rec.\n27.ὅθεν νιν Ἑλλάς: ἀφ’ οὗ ὁ Οἰδίπους, παρὰ τὸ οἰδεῖν τοὺς πόδας ἐκ τῶν περονῶν. Α.C.M. ἡ μὲν Μερόπη πρώτη αὐτὸν ἐκάλεσεν Οἰδίπουν, ἡ δὲ Ἑλλὰς ἀπ’ αὐτῆς διεδέξατο τὸ ὄνομα. A.B.C.M.\nἙλλάς: ἐκ Μερόπης παραλαβοῦσα τοὔνομα πρώτης καλεσάσης. Gu.\n28.Πολύβου: τύραννος καὶ αὐτὸς ἐν ἑτέρῳ μέρει τῆς Βοιωτίας. οἱ δὲ τῆς Κορίνθου φασὶ βασιλέα. A.C.M.T.\nἱπποβουκόλοι: ἱπποφορβοί. τὸ δὲ βουκόλοι ἀπὸ τοῦ ἐπισήμου ζώου, ὡς τὸ τοῦ τρισχίλιαι ἵπποι ἕλος κάτα βουκολέοντο. τινὲς δὲ ἐν λάρνακι βληθέντα καὶ εἰς θάλασσαν ῥιφέντα τὸν παῖδα προσπελασθῆναι τῇ Κορίνθῳ φασί. A. B.C.M.I. ἀπίθανον δὲ τοῦτο, τοὺς βουκόλους βρέφος ἀνελέσθαι καὶ οὕτω λελωβημένον· ῥητέον ὅτι ἄγροικοι ὄντες τῇ δεσποίνῃ χαριεῖσθαι ἐδόκουν· καὶ γὰρ τὸ εἶδος τοῦ παιδὸς καλὸν ἑώρων. A.C. M.T.\nἱπποβουκόλοι: ἱπποβουκόλους ἐνταῦθα καλεῖ ἤτοι μεγάλα βουκόλια νέμοντας· (ἵππος γὰρ τὸ μέγα παρ’ Ἀττικοῖς ὥσπερ καὶ τὸ βοῦς· καὶ γὰρ βούπαιδα τὸν μέγαν φαμὲν, καὶ Ἱπποβῖνον Ἀριστοφάνης τὸν μέγιστον εἰς τὴν συνουσίαν λέγει.) ἢ ἱπποβουκόλους τοὺς τῶν ἵππων βοσκοὺς, καὶ τὸ βουκόλους ἀντὶ τοῦ βοσκοὺς καταχρηστικῶς, ὥσπερ καὶ ἕτερα τοιαῦτα εὕρηται παρὰ τοῖς ποιηταῖς, ὡς ἔχει καὶ τὸ Ὁμηρικὸν νέκταρ ἐῳνοχόει. ἔλαβον δὲ οἱ βουκόλοι τὸ βρέφος ὑπὸ τῆς δεσποίνης αὐτῶν παραγγελθέντες, εἴ που εὕροιεν αὐτῇ ἀγαγεῖν παιδίον ἐκτεθὲν παρὰ τῆς μητρός· ἀπαιδίαν γὰρ ἦν νοσοῦσα, καὶ διὰ τοῦτο φοβουμένη μὴ ὑπὸ τοῦ ἀνδρὸς ἀτιμασθείη νενευκότος πρὸς ἄλλην. ἐποίησε δὲ πιθανὴν τοῦ βρέφους τὸ λελωβημένον εἶναι καὶ οὐχ ὑγιές. Gu. Bar. Leid.\n29.δεσποίνης: ἡ γυνὴ Πολύβου Μερόπη. B.\n30.τὸν ἐμὸν ὠδίνων πόνον: ἀντὶ τοῦ τὸν πόνον τῶν ἐμῶν ὠδίνων. ἔχει δέ τι τοῦτο παραλλάττον πρὸς τὸ, τὸ ἐμὸν αὐτοῦ πρᾶγμα, καὶ τὰ τοιαῦτα. ἐν μὲν γὰρ ἐκείνοις δυοῖν ὄντων, προσώπου καὶ πράγματος, εἶτα πρωτοτύπου ἀντωνυμίας κατὰ γενικὴν ὀφειλούσης κεῖσθαι ἐπὶ τοῦ προσώπου, διὰ τὴν προσοῦσαν ἑτέραν γενικὴν, κτητικὴ τίθεται πρὸς τὸ πρᾶγμα ἀντωνυμία. ἐνταῦθα δὲ τριῶν ὄντων, προσώπου, καὶ δυοῖν πραγμάτων, τῶν τε ὠδίνων καὶ τοῦ πόνου, καὶ τῶν μὲν ὠδίνων τοῦ προσώπου οὐσῶν, τοῦ δὲ πόνου τῶν ὠδίνων, ὤφειλεν ἡ κτητικὴ ἀντωνυμία ἐπὶ τῶν ὠδίνων κεῖσθαι· οὕτω γὰρ ἂν ἐφαίνετο προδήλως ὅτι αἱ μὲν ὠδῖνές εἰσι τοῦ προσώπου, ὁ δὲ πόνος τῶν ὠδίνων. νυνὶ δὲ ἐπὶ τοῦ πόνου κεῖται, καὶ συγχεῖ καὶ δυσδιανόητον ποιεῖ τὸν λόγον. Gr. I.\nτὸν ἐμὸν ὠδίνων πόνον: τὸν πόνον, ἤγουν τὸ ἔργον τῶν ἐμῶν ὠδίνων, τουτέστιν ὃν ἐγὼ ὠδινήσασα ἔτεκον. Gr. Fl. 5. 59. 76.\n31.μαστοῖς ὑφεῖτο: ὑπέβαλεν. εὔηθες δὲ, φασὶν, εἰ λελωβημένον ὑπεβάλετο παιδίον, ὅπου γε ἐκτίθεμεν καὶ τὰ ἐξ ἡμῶν πεπηρωμένα. καὶ τί θαυμαστὸν ὑποβάλλεσθαι φοβουμένην μὲν ἐκπεσεῖν διὰ τὴν ἀπαιδίαν, ἀποτρίψασθαι δὲ τὴν τῆς ὑποβολῆς ὑποψίαν διὰ τὴν ὑποῦσαν συμφορὰν τῷ βρέφει; καὶ τὸ ἰαθήσεσθαι δὲ διὰ τοῦτο οὐκ ἀπεγνώκει. A.B.C. M.I.\nκαὶ πόσιν πείθει: πείθει τὸν ἄνδρα τεκεῖν αὑτὴν, καὶ ἀναπείθει λέγειν τοῖς ἔξω αὐτοῦ τέκνον εἶναι. πῶς δὲ λελωβημένον αὐτὸν ἡ γυνὴ τοῦ βασιλέως ἐλάμβανεν; ὅτι οὐκ ἤθελε τοῖς ἔξω περὶ αὑτῆς δοῦναι ὑπόνοιαν ὡς οὔσης στείρας, ἀλλ’ ἵνα καὶ πίστιν μείζονα ἐνδείξηται ὅτι οὗτος ἐμός ἐστιν ὁ παῖς, ἰδοὺ λελωβημένον αὐτὸν ἔχω· οὐκ ἂν γὰρ ξένον οὐκ ἀσινῆ ὄντα. C.M.T.\n32.ἤδη δὲ πυρσαῖς: ἡδέως καὶ τραγικῶς τὴν ἀκμὴν ἐξέφρασε· πυρσαῖς δέ· πρὸ γὰρ τοῦ τοὺς ἰούλους βαλεῖν ξανθιζόμενα τὰ γένεια τῇ θερμότητι τῶν τριχῶν. C. M.T. εἰς ἀνδρὸς ἡλικίαν ἐλθών. Gr. Cant. Fl. 5. 6. 9. 21. 33. 56. 59. 76.\n33.παῖς οὑμός: παῖς Πολύβου, ἀλλὰ θετός. M.\nἢ γνούς: γνοὺς ὅτι οὐκ εἴη Πολύβου παῖς γνήσιος, ἀλλὰ νόθος, ἢ μαθὼν παρά τινος τῶν ἡλικιωτῶν ὀνειδίσαντος ὅτι νόθος εἴη. ἔνιοι δέ φασιν εἰς Πυθῶνα ἐληλυθέναι τὸν Οἰδίποδα, ἵνα τροφεῖα ἀποδῷ τῷ Ἀπόλλωνι. A.B.C. M.T.I.\nἢ γνούς: ὅτι οὐκ ἔστι τοῦ Πολύβου παῖς μὴ κατὰ τοὺς φυσικοὺς παῖδας ἀγαπώμενος, ἢ παρ’ ἄλλου τοῦτο μαθὼν εἰς ἔριν αὐτῷ ἑλθόντος καὶ ὀνειδίσαντος ὅτι εἴη νόθος. Gu. Leid.\nγνούς: φωράσας ἀφ’ ἑαυτοῦ. Gr. Fl. 5. 6. 9. 21. 56. 59. 76.\n35.Λάϊός θ’ οὑμός: ἀπὸ κοινοῦ τὸ ἔστειχε. M. ἔστειχε πρὸς τὸ δῶμα τοῦ Φοίβου. Gr. Bar.\n36.τὸν ἐκτεθέντα παῖδα: ἤτοι τότε ὀνείρων ταραξάντων αὐτὸν, ἢ ὅτε λοιπὸν ὑπώπτευσεν αὐτὴν τὴν ἡλικίαν τοῦ παιδὸς προκόπτειν. ἐβούλετο γὰρ ἢ τεθνεῶτα αὐτὸν ἀκούσας διάγειν ἀδεῶς, ἢ ζῶντα ἀκούσας φυλάττειν ἑαυτὸν. A.B. C.M.T.I.\nτὸν ἐκτεθέντα παῖδα: ζητῶν μαθεῖν εἰ ὁ ἐκτεθεὶς ὑφ’ ἡμῶν παῖς οὐκέτ’ εἴη, ὅμοιον τῷ εἰπέ μοι τὸν Πολύδωρον εἰ ζῇ. Gr. Fl. 5. 6. 9. 56. 59. 76. Mosq.\nμαθεῖν: γρ. ἰδεῖν. A.B. μαστεύων δὲ ζητῶν, ὅθεν καὶ μαστὸς, ὁ ἐπιζητούμενος παρὰ τῶν παίδων. B.I.\n38.καὶ ξυνάπτετον πόδα: καὶ εἰς ταυτὸν τῆς σχιστῆς ὁδοῦ τῆς Φωκίδος συνάπτουσι τὸν πόδα, ἤτοι συντυγχάνουσι τὸν πόδα ἐπὶ τῆς σχιστῆς ὁδοῦ. οὕτως δὲ καλεῖται, ἐπειδὴ σχίζει τὴν ἐπὶ Βοιωτίαν καὶ Θήβας καὶ Ἀττικὴν καὶ Κόρινθον ὁδόν. B.C.M. T.I. εἰς ταυτὸν τῆς σχιστῆς ὁδοῦ τῆς Φωκίδος συνάπτουσι πόδα, ἀντὶ τοῦ συναπαντῶσιν ἀλλήλοις. M. ἀντὶ τοῦ συναντῶσιν ἀλλήλοις. B.\n39.καί νιν κελεύει: καὶ ἐκέλευσεν αὐτὸν ὁ ἡνίοχος τοῦ Λαΐου ὑποχωρεῖν τῷ βασιλεῖ, ὤφειλεν εἰπεῖν· ὁ δὲ ἄλλως ἀρξάμενος ἄλλως ἀποδίδωσι τὸν λόγον, ὥσπερ ἐκ μεταμελείας. Gr. I.\nκαί νιν κελεύει: εἰ δὲ ληφθείη τὸ κελεύει ἀντὶ τοῦ προστακτικῶς ἔφη πρὸς αὐτὸν, σώζεται ὁ λόγος ἅπας ἐπὶ τοῦ αὐτοῦ σχήματος. τὸ δὲ κελεύω πρὸς δοτικὴν μὲν συντάσσεται, ὥσπερ καὶ τὰ τούτου σημαινόμενα, οἷον τὸ προστάσσω καὶ τὸ ὁρίζω, ἐνταῦθα δὲ πρός αἰτιατικὴν συντάσσεται, τῆς πρὸς ἔξωθεν λαμβανομένης. Fl. 21.\nκελεύει: λέγει. Gr. κελεύω τὸ ὁρίζω καὶ τὸ λέγω. Gu.\nτροχηλάτης: ὁ ἡνίοχος. Πολυφήτην δὲ τὸν κήρυκα τοῦτον Φερεκύδης Πολυποίτην φησί. M.T. ὁ ἡνίοχος λέγων. Gr.\nὦ ξένε: καλῶς ἑκατέρῳ περίκειται φρύαγμά τι, Λαΐῳ μὲν διὰ τὸ τῆς ἀρχῆς ἀξίωμα, Οἰδίποδι δὲ, ὅτι βασιλέως υἱὸς ἦν καὶ προπετὴς ὡς νέος, καὶ ὁδοῦ τῆς πᾶσι κοινῆς εἴργετο. C.M.\nτυράννοις: τοῖς βασιλεῦσιν, ἀντὶ τοῦ τῷ βασιλεῖ. Gr. Fl. 5. 6. 9. 21. 56. 59. 76.\nἐκποδὼν μεθίστασο: ὑποχώρει. Gr. Fl. iidem. ἐκ τοῦ μέσου ὑποχώρει. Fl. 33.\n41.εἷρπ’ ἄναυδος: ἔτρεχε μὴ φθεγγόμενος ἢ ὅτι τέλος λοιπὸν εἶχε καὶ ἐδεδοίκει μήποτε ἄλλος τὴν ἀρχὴν διαδέξηται. M.T. ἐβάδιζε μὴ φθεγγόμενος. B. ἀντὶ τοῦ ἐπορεύετο μηδὲν ἀποκρινόμενος. Gr. Cant.\nπῶλοι δέ νιν: ἤγουν οἱ ἵπποι τοῦ Λαΐου ἐξῄμασσον αὐτὸν, ἤγουν τὸν Οἰδίποδα, τοῖς ἑαυτῶν ὄνυξι κατὰ τοὺς τένοντας τῶν ποδῶν· ὅμοιον τῷ ποῖόν σε ἔπος φύγεν ἕρκος ὀδόντων. Gr. I.\n42.χηλαῖς: ἐν ταῖς χηλαῖς τοὺς τῶν ποδῶν τοῦ Οἰδίποδος τένοντας ἐξῄμασσον, οὐχ ὑποχωροῦντος αὐτοῦ τῆς ὁδοῦ. A.B. C.M.T.I. χηλὴ διὰ τὸ ὥσπερ κεχηνέναι τοὺς ὄνχας. M. T. τοῖς ὄνυξι. M. Gr. νεῦρα λέγει τὰ ἐπάνω τῶν ποδῶν. Gu. τὰ ἐπάνω τῶν ποδῶν ἐξῄμασσον. M.\nποδῶν: τῶν τοῦ Λαΐου. B.\n43.ὅθεν—τί τἀκτός: ὑποστικτέον εἰς τὸ ὅθεν· ἔμελλε δὲ ἴσως τὴν λοιδορίαν καὶ τὴν μάχην ἀμφοτέρων λέγειν. Ἄλλως. τί οὖν, φησὶ, ταῦτα τὰ περιττὰ καὶ τὰ ἐκτὸς τῶν παθῶν λέγω; A.B.C. M.T.I. Ἄλλως. ποία μοι χρεία λέγειν τὰ ἔξω τῶν κακῶν, τὰς παρακολουθησάσας ὕβρεις; τοὺς διαπληκτισμοὺς οὐ λέγω, ἀλλ’ αὐτὸ τὸ κακὸν ἐν συντόμῳ ὅτι παῖς πατέρα καίνει-. A. B.C.T.I.\nτί τἀκτός: κατὰ τί δεῖ λέγειν με τὰ ἐκτὸς τῶν κακῶν, ἀντὶ τοῦ κακοῦ, ἤγουν τοῦ φόνου, καὶ μὴ λέγειν αὐτὸ τὸ πρᾶγμα δηλονότι. Gr. Mosq.\n44.καίνει: φονεύει. M.\nλαβὼν ὀχήματα: ζητοῦσι πῶς ἐπὶ τὸ μαντεῖον οὐκέτι ἀπῆλθεν ὁ Οἰδίπους. φασὶν ὅτι οὐκ ᾤετο τὸν θεὸν εὐθέως χρήσειν αὐτῷ μυσαρῷ γενομένῳ, πρὶν καθαρθῆναι, καὶ ἅμα ἵνα μὴ γνῷ ὅτι πατέρα ἔκτεινεν· εἵμαρτο γὰρ αὐτῷ καὶ τὴν μητέρα γῆμαι. ὅτι δὲ Πολύβῳ ἔδωκε τοὺς ἵππους καὶ Ἀντίμαχός φησιν ἐν Λύδῃ, Εἶπε δὲ φωνήσας, Πόλυβε, θρεπτήρια ταῦτα ἵππους τοι δώσω δυσμενέων ἐλάσας. ζητοῦσι δὲ πάλιν πῶς οὐδεμίαν Θηβαῖοι ζήτησιν πεποίηνται τεθνεῶτος αὐτοῖς τοῦ βασιλέως. λεκτέον ὅτι εὐθὺς μὲν αὐτὸν οὐκ ἐπεζήτησαν, ἐν Δελφοῖς εἶναι νομίζοντες, μετὰ δὲ ταῦτα τῶν ἵππων ἀφάντων γενομένων, ληστῶν ἐδόκει τούργον γεγονέναι. Ἄλλως. δεῖ νοεῖν ὅτι ὁ Οἰδίπους φονεύσας τὸν Λάϊον ὡς ἐναγὴς παραχρῆμα οὐκ εἰσῆλθεν εἰς τὸ ἱερόν· οὐ γὰρ ᾤετο χρήσειν αὐτῷ τὸν θεόν. ὑποστρέψας δὲ εἰς Κόρινθον μετὰ τῶν ἵππων Λαΐου, καὶ καθαρθεὶς τοῦ φόνου πάλιν ἐπὶ τῷ γνῶναι τοὺς γονεῖς ἐπανῆλθε πρὸς τὸν θεόν. λαβὼν δὲ χρησμὸν ὅτι ἐπὶ φθορᾷ τοῦ πατρὸς ἐτέχθη καὶ συνουσίᾳ τῆς μητρὸς, διέγνω φυγεῖν τὴν Κόρινθον τὴν νομιζομένην πατρίδα. γνοὺς δὲ τοῦ Κρέοντος τὸ κήρυγμα ἐπὶ τὸν ἀγῶνα καθίησιν ἑαυτὸν τῆς Σφιγγὸς, κινδύνῳ τὴν εὐτυχίαν θηρώμενος. A.B.C. M.T.I. ὀχήματα ἀντὶ τοῦ ὄχημα. ἓν γὰρ ἦν ὄχημα, ὡς παρὰ Σοφοκλεῖ ἀπήνη δ’ ἦγε Λάϊον μία. Gr. Bar.\n45.Πολύβῳ τροφεῖ: οἷον τῷ θρέψαντι. γνοὺς ὅτι οὐκ ἂν εἴη αὐτοῦ πατὴρ τροφεῖα καταβάλλει. A.C.M.\nὡς δ’ ἐπεζάρει: ἐζήτησε τοὺς ἐν τῇ πόλει ἀφαρπάσαι. A.C.M.T. ζάρος ὄρνεόν ἐστιν ἁρπακτικόν. τὴν δὲ Σφίγγα οἱ μὲν λέγουσιν ἔχειν πρόσωπον παρθένου, στῆθος δὲ καὶ πόδας λέοντος, πτερὰ δὲ ὄρνιθος· Σωκράτης δὲ ἐγχωρίαν αὐτὴν χρησμολόγον φησὶ δύσγνωστα μαντευομένην, ἅπερ ἀγνοοῦντες οἱ Θηβαῖοι καὶ ἐναντίως αὐτοῖς χρώμενοι ἀπώλοντο. Ἀσκληπιάδης δὲ λέγει τοὺς Θηβαίους εἰς ἐκκλησίαν καθ’ ἑκάστην ἀθροίζεσθαι διὰ τὸ δυσαίνιγμα τῆς Σφιγγός. λόγιον γὰρ ἦν αὐτοῖς μὴ ἀπαλλαγήσεσθαι τῶν κακῶν, πρὶν ἂν τοὺς τῆς Σφιγγὸς λύσειαν χρησμοὺς, ὁπότε δὲ μὴ συνίοιεν, ἁρπάζειν αὐτὴν ὅντινα ἂν βούλοιτο τῶν πολιτῶν. A.B. C.M.T.I.\nὡς δ’ ἐπεζάρει: ἐπέκειτο κακοποιοῦσα. ἁρπασθῆναι δέ φασιν ὑπ’ αὐτῆς Αἵμονα τὸν Κρέοντος παῖδα. τινὲς δέ φασιν ὅτι μία τῶν σὺν ταῖς Κάδμου θυγατράσι μανεισῶν μετεβλήθη εἰς τὸ ζῶον τὴν Σφίγγα. A.B.C.M.T.I.\nἐπεζάρει: ἐπεβάρει, ἐπεκράτει. M. ἥρπαζε, κατεβάρυνε, ἔθλιβε. B. ἐπέκειτο δίκην ζάρου, ὅ ἐστιν ὄρνεον ἁρπακτικόν· ἢ ἐπεβάρει, κατὰ τροπὴν τοῦ β εἰς ζ. Gu. τὸ ἐπεξάρει γράφεται καὶ ἐπεζάρει. παρήχθη δὲ ἡ λέξις ἀπὸ τοῦ ζάρου. ἔστι δὲ ὁ ζάρος εἶδος ὀρνέου λίαν ἁρπακτικώτατον. Fl. 21. ἐπέκειτο βλάπτουσα. Gr. Fl. 5. 6. 9. 21. 56. 59. 76. ἐπεκάθητο, ἠφάνιζε. Gu.\n46.Σφίγξ: τὴν Σφίγγα ἱστοροῦσι παρθένου μὲν ἔχειν πρόσωπον, χεῖρας δὲ καὶ πόδας λέοντος καὶ στῆθος, πτερὰ δὲ ὄρνιθος· λέγουσι δὲ καὶ θυγατέρα εἶναι Τυφῶνος καὶ Ἐχίδνης, ἄλλοι δὲ Χιμαίρας. Gu. Bar.\nοὐκ ἦν: οὐ παρῆν. M.\n47.Κρέων δ’ ἀδελφός: ἀνοήτως, φασὶν, ἐπὶ τὸν τῆς ἀδελφῆς γάμον τὸν τυχόντα καλῶν. ἀγνοοῦσι δὲ ὅτι ἡ κατεπείγουσα συμφορὰ καὶ παρὰ τὸ πρέπον τι πράττειν προτρέπεται. ἔπειτα καὶ ἄριστόν τινα ᾤετο τὸν ἐγχειρήσαντα τῷ ἀγῶνι. κατὰ γὰρ Πίνδαρον ὁ μέγας κίνδυνος ἄναλκιν οὐ φῶτα λαμβάνει. A. B.C.M. T.I.\nΚρέων ἀδελφός: ὁ Κρέων ὁ ἐμὸς ἀδελφὸς ἐκήρυξε τὰ ἐμὰ λέχη, ἀντὶ τοῦ τὸν ἐμὸν γάμον, ὑπισχνούμενος ξυνάψειν τὰ λέκτρα τὰ ἐμὰ δηλονότι, ἀντὶ τοῦ ἐμὲ, εἰς γάμον ἐκείνῳ ὅστις ἂν νοήσειεν τὸ αἴνιγμα τῆς σοφῆς παρθένου, ἤγουν τῆς Σφιγγός. Gr. Leid.\nΚρέων τ’ ἀδελφός: σκόπει ὡς ἐνταῦθά ἐστιν ἡ ἀπόδοσις, καὶ μή σε εἰς πλάνην ὁ τε σύνδεσμος ἐμβάλλῃ. ἀλλ’ εἰποῦσα ἄνω, ὡς δὲ ἠφάνιζε τὴν πόλιν ἐν ἁρπαγαῖσιν ἡ Σφὶγξ, καὶ οὐκ ἦν ἐμὸς ἀνὴρ, ἐνταῦθα ἐπάγει τὴν ἀπόδοσιν οὕτω· καὶ ὁ ἐμὸς ἀδελφὸς Κρέων τοὺς ἐμοὺς γάμους κηρύσσει, καὶ ὁ ἐμὸς παῖς τυγχάνει πως καὶ κατά τινα τρόπον μαθὼν τὸ αἴνιγμα· ὥστε, εἰ πρὸς τὸ τυγχάνει τέ, ἀλλὰ μὴ δέ ἦν, οὐδεμία ἂν ἦν δυσχέρεια. νῦν δὲ διὰ τὸ δέ πλανώμενοί τινες καὶ μὴ δυνάμενοι συνιδεῖν τὴν σύνταξιν ἐκβάλλουσιν ἐξ ἀνάγκης ἐκεῖσε τὸν σύνδεσμον. ἢ πρὸς τὸ λέκτρα τὴν ἀπόδοσιν ποίησον, ἵν’ ᾖ τὸ δέ κατὰ Ἀττικὴν συνήθειαν, ὥσπερ ἐκεῖνοι ποιοῦσιν εἰς τὰς ἀποδόσεις. Gu.\n48.μάθοι: ἐπιγνοίη. B. λύοι. B. a m. sec.\n50.αἴνιγμ’ ἐμὸς παῖς: αἴνιγμά ἐστι τὸ ἀποκεκρυμμένον εἰς τὴν διάνοιαν καὶ δυσεύρετον. M. αἴνιγμα λέγει τὰ ἀποκεκρυμμένην ἔχοντα τὴν διάνοιαν καὶ δυσεύρετον. Gu. παρεγένετο γὰρ εἰς Θήβας μετὰ χρόνον. M. τινὲς γράφουσι Μούσας ἐμὸς παῖς, ὃ καὶ βέλτιον. Μούσας δέ φησι τὰ αἰνίγματα, διότι ἐμμελῶς προσεφέρετο τότε ἡ Σφίγξ. τὸ δὲ αἴνιγμα Ἀσκληπιάδης οὕτως ἀναγράφει Ἔστι δίπουν ἐπὶ γῆς καὶ τετράπον, οὗ μία φωνὴ, καὶ τρίπον· ἀλλάσσει δὲ φυὴν μόνον ὅσσ’ ἐπὶ γαῖαν ἑρπετὰ κινεῖται ἀνά τ’ αἰθέρα καὶ κατὰ πόντον. ἀλλ’ ὁπόταν πλεόνεσσιν ἐρειδόμενον ποσὶ βαίνῃ, ἔνθα τάχος γυίοισιν ἀφαυρότατον πέλει αὐτοῦ. τὴν δὲ λύσιν τοῦ αἰνίγματος οὕτω φασί τινες εἰρῆσθαι, Κλῦθι καὶ οὐκ ἐθέλουσα, κακόπτερε Μοῦσα θανόντων, φωνῆς ἡμετέρης, σὸν τέλος ἀμπλακίης, ἄνθρωπον κατέλεξας, ὃς, ἡνίκα γαῖαν ἐφέρπει, πρῶτον ἔφυ τετράπους, νήπιος ἐκ λαγόνων, γηραλέος δὲ πέλων τρίτατον πόδα βάκτρον ἐρείδει, αὐχένα φορτίζων, γήραϊ καμπτόμενος. τινὲς δέ φασι τύχῃ λῦσαι τὸ αἴνιγμα καὶ δακτυλοδεικτεῖν ὅ ἐστι τὸν ἄνθρωπον, ἑαυτὴν διεσπάραξεν. A. C.M.T.\n52.καὶ σκῆπτρ’ ἔπαθλα: παρ’ οὐδενὶ κεῖται τὸ ἔπαθλα ἢ μόνῳ τῷ Εὐριπίδῃ· ὅθεν μεταγράφουσι τινὲς καὶ σκῆπτρα χώρας ἆθλα τῆσδε λαμβάνει. τὸ δ’ ἑξῆς, καὶ σκῆπτρα χώρας τῆσδε ὡς ἆθλα λαμβάνει. A. B.C.M.\nἔπαθλα: καὶ τὴν βασιλείαν τῆσδε τῆς γῆς ἔλαβεν ἔπαθλον. Gr. τιμὴν, νικητήρια. B. a m. sec. βραβεῖα τῆς εὑρέσεως τοῦ αἰνίγματος. Gu.\n53.γαμεῖ δὲ τὴν τεκοῦσαν: Φερεκύδης τὰ κατὰ τοὺς Οἰδίποδος παῖδας καὶ τὰς γημαμένας οὕτως ἱστορεῖ· Οἰδίποδι, φησὶ, Κρέων δίδωσι τὴν βασιλείαν καὶ τὴν γυναῖκα Λαΐου, μητέρα δ’ αὐτοῦ Ἰοκάστην, ἐξ ἧς γίνονται αὐτῷ Φράστωρ καὶ Λαόνυτος, οἳ θνήσκουσιν ὑπὸ Μινυῶν καὶ Ἐργίνου. ἐπεὶ δὲ ἐνιαυτὸς παρῆλθε, γαμεῖ ὁ Οἰδίπους Εὐρυγάνειαν τὴν Περίφαντος, ἐξ ἧς γίνονται αὐτῷ Ἀντιγόνη καὶ Ἰσμήνη, ἣν ἀναιρεῖ Τυδεὺς ἐπὶ κρήνης, καὶ ἀπ’ αὐτῆς ἡ κρήνη Ἰσμήνη καλεῖται. υἱοὶ δὲ αὐτῷ ἐξ αὐτῆς Ἐτεοκλῆς καὶ Πολυνείκης. ἐπεὶ δὲ Εὐρυγάνεια ἐτελεύτησε, γαμεῖ ὁ Οἰδίπους Ἀστυμέδουσαν τὴν Σθενέλου. τινὲς δὲ Εὐρυγάνειαν ἀδελφὴν λέγουσιν εἶναι Ἰοκάστης, τῆς μητρὸς Οἰδίποδος. A.B.C. M.T.I.\n54.παιδί: ᾔδει δηλονότι. M.\n56.κλεινήν τε Πολυνείκους βίαν: δύναμιν, οἷον περιφραστικῶς τὸν Πολυνείκην. M. ἤγουν καὶ τὸν ἔνδοξον Πολυνείκην, περιφραστικῶς. Gr. Cant.\n58.πρόσθεν: τὴν προγενεστέραν. B. M. τὴν μείζονα. M.\n59.μαθὼνδὲ τἀμὰ λέκτρα: γνοὺς δὲ τὰ ἐμὰ λέκτρα τὰ τῆς μητρὸς, ἀντὶ τοῦ ἐπιγνοὺς μητρὶ συγκοιμώμενος. τὸ δὲ μητρῴων γάμων περιφραστικῶς τῆς μητρός. A.B.C.M.I.\nμαθὼν δέ: τὰ λέκτρα τῶν ἐμῶν μητρῴων γάμων, ἀντὶ τοῦ τὴν κοίτην τοῦ γάμου ἐμοῦ τῆς μητρὸς, τουτέστιν, ᾗ ἔγημεν ἐμὲ τὴν μητέρα. Gr. Leid. Mosq.\nμαθών: ἴσως παρὰ τοῦ Τειρεσίου. Gu.\n60.ὁ πάντ’ ἀνατλάς: τὰ ἀπὸ μητρὸς αὐτῷ γινόμενα. M. τὰ ὑπὸ τῆς μητρὸς αὐτοῦ γενόμενα. C.\n61.εἰς ὄμμαθ’ αὑτοῦ: τινές φασιν ἐξ ἰδίας κατάρας ἐπελθεῖν αὐτῷ τὴν πήρωσιν. A.B.M. Ἄλλως. ὅμοια καὶ Ἑλλάνικος. ἐν δὲ τῷ Οἰδίποδι οἱ Λαΐου θεράποντες ἐτύφλωσαν αὐτόν· ἡμεῖς δὲ Πολύβου παῖδ’ ἐρείσαντες πέδῳ ἐξομματοῦμεν καὶ διόλλυμεν κόρας. πῶς δὲ, φασὶν, Ἰοκάστη μετὰ τοιαῦτα καὶ τοσαῦτα δυστυχήματα ἔξη; ῥητέον ὅτι πᾶσα γυνὴ πρὸς θάνατον δειλόν. Μένανδρος, ὀκνεῖ δὲ νοῦν ἔχουσ’ ἴσως, ἀεὶ δὲ τοῖς παροῦσι δακρύοις ἐμποιεῖ τὸ θῆλυ τῆς ψυχῆς ἀναβολὴν τῷ πάθει. -A. B.M.I.\nφόνον: τὴν δι’ αἵματος ἀπώλειαν λέγει φόνον ἀπὸ τοῦ καθολικωτέρου μετάγων τὸν λόγον ἐπὶ τὸ μέρος, ὡς καὶ αὐτὸς ἑαυτὸν ἑρμηνεύει ἐπάγων χρυσηλάτοις πόρπαισιν αἱμάξας κόρας. Gr. Leid. Mosq.\n62.χρυσηλάτοις: περόναις ἐκ χρυσοῦ ἠλασμένου (ἐλαθείσαις). Gr. El. 5. 6. 21. 56. 59. 76.\n63.ἐπεὶ δὲ τέκνων: ὅτε δὲ ἥβησαν οἱ παῖδες, κλείθροις ἔκρυψαν τὸν πατέρα, ἵνα ἡ τύχη λήθῃ παραδοθείη, καίπερ δυσαπόνιπτος οὖσα καὶ πολλῆς δεομένη μηχανῆς εἰς τὸ λαθεῖν. A.B. C.M.I.\nἐπεὶ δὲ τέκνων τῶν ἐμῶν ἡ σιαγὼν κατάσκιος γέγονε, γενείοις δηλονότι, διὰ κλείθρων ἐν οἴκῳ ἀσφαλισάμενοι ἔκρυψαν, ἵνα ἡ συμβεβηκυῖα παρανομία ἀμνήμων γένοιτο, ἤγουν ἀφανισθείη τῆς μνήμης τῶν ἀνθρώπων, πολλῶν μηχανῶν χρῄζουσα εἰς τὸ ἀμνήμων γενέσθαι δηλονότι. Gr. Mosq. Leid.\nγένυς: ἡ σιαγών. Gr. ἡ παρειά. Gu.\nσκιάζεται: κατάσκιος γέγονε γενείοις δηλονότι. Gr. Fl. 5. 6. 21. 56. 59. 76. κατάσκιος γίνεται, καλύπτεται ὑπὸ τῶν τριχῶν. Gu.\nσκιάζεται: κατάσκιος γέγονε γενείοις δηλονότι. Gr. Fl. 5. 6. 21. 56. 59. 76. κατάσκιος γίνεται, καλύσκέπεται ὑπὸ τῶν τριχῶν. Gu. σκέπεται. Fl. 33.\n64.τύχη: δυστυχία. B.\nἵν’ ἀμνήμων: ἵνα τὸ κατ’ αὐτὸν ἐλεεινὸν δρᾶμα εἰς λήθην ἔλθῃ, δυσαπόνιπτον δοκοῦν καὶ πολλῆς δεόμενον μηχανῆς εἰς τὸ λαθεῖν, κρύπτουσι μὲν αὐτὸν ἐντὸς οἴκου, ἵνα μηδενὸς ὁρῶντος τῷ χρόνῳ ἀμνήμων ἡ συμφορὰ γένηται· ἀρᾶται δὲ καὶ αὐτὸς τούτοις σιδήρῳ διελέσθαι τὴν βασιλείαν, τουτέστιν ὑπ’ ἀλλήλων φονευθῆναι. Gu. Bar.\nκλῄθροις: κουβουκλείοις. C.M.\n65.πολλῶν δεομένη: ἤτοι πολλῆς δεομένη μηχανῆς πρὸς τὸ λαθεῖν, ἢ πολλῶν παραινέσεων καὶ πολλῆς παραμυθίας, διὰ τὴν ὑπερβολὴν τοῦ πάθους. A.B.M. I. πανουργιῶν. B.\n66.ζῶν δ’ ἔστ’: ἔστι δὲ ἐν οἴκοις ζῶν· παρὰ δὲ τοῦ συμβεβηκότος κακοῦ, ἤγουν τῆς καθείρξεως, νοσῶν, ἤγουν μικροψυχῶν. Gr. Cant.\nτῆς τύχης: βαρέως ἐπικειμένης αὐτῷ. Gu.\nνοσῶν: κάμνων. Gu. Fl. 33.\nνοσῶν: ἀντὶ τοῦ κάμνων ὑπὸ τῆς τύχης. B. M. τί ἥμαρτεν ὁ Οἰδίπους, ὅτι καὶ αὐτὸς τιμωρεῖται; φασὶν ὅτι Πέλοψ Χρυσίππου ἁρπαγέντος κατηράσατο μέχρι παίδων εἶναι τὸ κακόν. τινὲς δέ φασιν ὅτι Λάϊος ἀνῄρεθη ὑπὸ Οἰδίποδος, ὅτι ἀμφότεροι ἤρων Χρυσίππου. A.B. C.M.I.\n67.ἀρὰς ἀρᾶται: κατάρας χαλεπὰς καταρᾶται τοῖς υἱοῖς μηδὲν ἀδικήσασιν. M. ἢ διότι εἰσήγαγον αὐτὸν ἐντὸς οἴκου ἄκοντα, καὶ οὐκ εἴασαν αὐτὸν ἐξελθεῖν, ἢ δι’ ἣν αἰτίαν αὐτὸς ὑπ’ αὐτῶν κέκρυπται, ἵνα τῇ λήθῃ παραδοθῇ τὸ δυστύχημα, διὰ ταύτην καὶ οὗτος αὐτοῖς κατηράσατο, νομίζων ὡς, εἴ τις αὐτοὺς ζῶντας ὁρῴη, ἀναπολεῖν ἔχῃ τῷ νῷ τὰ κατὰ τὸ γένος αὐτῶν συμβάντα παρανομήματα. Gu. Bar.\n68.θηκτῷ σιδήρῳ: οἷον ξίφει κληρωθῆναι καὶ ἀπολέσαι τὸν οἶκον, ἵνα μὴ οἱ τούτου παῖδες λειπόμενοι μνημεῖα τῆς ἀρχαίας αὐτοῦ τύχης φυλάττωσιν. A.C.M. τῷ ἠκονημένῳ σιδήρῳ τοῦτο τὸ οἴκημα διαμερίσασθαι. M. ἠκονημένῳ. Gr.\n69.τὼ δ’ εἰς φόβον: εἰκότως ἔδεισαν πειραθέντες ὅσα Λαΐῳ συνέβη διὰ τὰς Πέλοπος ἀράς. A.B.C. M.I.\nτελεσφόρους: τέλος φερούσας. Gr. Fl. 5. 6. 21. 56. 59. 76. Mosq. τελείας, τελειωτικάς. Gu. τελεστικάς. M.\n70.εὐχάς: τὰς κατ’ αὐτῶν δηλονότι. Gr. Florr. iidem, Mosq.\nκραίνωσιν: πληρῶσιν. M. ἐκ παραλλήλου φησὶ τελεσφόρους τελειώσωσιν· ὤφειλε γὰρ ποιήσωσιν. Gr. Florr. iidem. τελειώσωσι, ποιήσωσιν ὤφειλε. Mosq.\nοἰκούντων: τῶν παίδων. M.\n71.ξυμβάντ’: οὗτος ὁ τόπος εἰς ἀσυμφωνίαν ἄχει τὸ δρᾶμα. ἔδει γὰρ ἐξέλασιν ὑποθέσθαι τοῦ Πολυνείκους, ἵνα διὰ τῶν ἑξῆς δεόντως λέγοι ποτὲ μὲν ἐπ’ ἦμαρ εἶχον, εἶτ’ οὐκ εἶχον. εἰ γὰρ ἀλλήλοις ὑπεχώρησαν ἐνιαυτὸν παρ’ ἐνιαυτὸν ἄρχειν, πάντως καὶ τὰ ἐπιτήδεια ἐπεφέρετο ὁ Πολυνείκης. δεῖ οὖν εἰδέναι ὅτι οὐ παρὰ πᾶσι συμφωνεῖ ἡ Πολυνείκους εἰς Ἄργος ἄφιξις. Φερεκύδης γὰρ ἐκβεβλῆσθαι τὸν Πολυνείκην φησὶ μετὰ βίας, Ἑλλάνικος δὲ ἱστορεῖ κατὰ συνθήκην αὐτὸν παραχωρῆσαι τὴν βασιλείαν Ἐτεοκλεῖ, λέγων αἵρεσιν αὐτῷ προθεῖναι τὸν Ἐτεοκλέα, εἰ βούλοιτο τὴν βασιλείαν ἔχειν, ἢ τὸ μέρος τῶν χρημάτων λαβεῖν καὶ ἑτέραν πόλιν οἰκεῖν. τὸν δὲ λαβόντα τὸν χιτῶνα καὶ τὸν ὅρμον Ἁρμονίας ἀναχωρῆσαι εἰς Ἄργος, κρίναντος τοῦ μέρους τὴν βασιλείαν Οἰδίποδος παραχωρῆσαι. ὧν τὸν μὲν ὅρμον Ἀφροδίτη, τὸν δὲ χιτῶνα Ἀθηνᾷ αὐτῇ ἐχαρίσατο· ἃ καὶ δέβωκε τῇ θυγατρὶ Ἄδραστος Ἀργείᾳ. ὅθεν Εὐριπίδης ταῖς δύο ἱστορίαις ἐχρήσατο, ἐνταῦθα μὲν τῇ Φερεκύδου, ὕστερον δὲ τῇ Ἑλλανίκου. A.B.C. M.I.\nσυμβάντ’ ἔταξαν: συνελθόντες, συσκεψάμενοι ὥρισαν· ἢ συμβάντες, εἰς φιλίαν ἐλθόντες. C. φιλιωθέντες. B. συμβιβασθέντες. Gr. Fl. iidem. ξυμφωνήσαντες. Gu.\nτὸν νέωτερον: ὁ μὲν Εὐριπίδης τὸν Ἐτεοκλέα, ὁ δὲ Σοφοκλῆς τὸν Πολυνείκην μείζονα οἶδεν ἐν Οἰδίποδι. A.B. M.I.\nτὸν νεώτερον: κατὰ μὲν Εὐριπίδην νεώτερος Πολυνείκης Ἐτεοκλέους, ὡς δὲ Σοφοκλῆς ἐν Οἰδίποδι λέγει, πρεσβύτερος, ἔχων μὲν τὴν τῆς ἀρχῆς ἐξουσίαν τὸν τεταγμένον χρόνον καὶ πάλιν παραχωρήσας Ἐτεοκλεῖ, ἀπατηθεὶς δὲ ὑπ’ ἐκείνου, ὡς ἐπὶ τοῖς ἴσοις διατεθησομένου. Gu. Bar.\n73.Ἐτεοκλέα δέ: τὸν Ἐτεοκλέα δὲ κρατεῖν τῆς βασιλείας τῆς γῆς μένοντα. Gr. Fl. 5. 6. 21. 59. 76.\n74.ἐνιαυτὸν ἀλλάσσοντ’: διαδεχόμενον τὴν βασιλείαν κατ’ ἐνιαυτόν. B.M. Fl. 21. ἐπὶ χρόνον πληρούμενον καὶ διαδεχόμενον ἕτερον. Gr. Fl. 5. 6. 21. 56. 59. 76. τὴν ἀρχὴν διαδεχόμενον. Gu.\nἐπεὶ δ’ ἐπὶ ζυγοῖς: ἀντὶ τοῦ ἐπὶ τῆς βασιλείας. μετενήνοχε δὲ ἀπὸ τῶν κυβερνητῶν. τοιοῦτόν ἐστι καὶ τὸ παρ’ Ὁμήρῳ Ζεὺς ὑψίζυγος. ἐπὶ γὰρ τοῦ ὑψίστου ζυγοῦ καθήμενος ὡς κυβερνήτης πάντως φέρει τοὺς οἴακας. A. B.C.T.I.\nἀπὸ τῆς τιμῆς καὶ τῆς καθέδρας δηλοῖ τὴν βασιλείαν. A.C.M. ζυγὸς κυρίως ἐπὶ τῶν κυβερνητῶν, ἐν ᾧ καθήμενοι τὰ ἱστία μεταχειρίζονται· καταχρηστικῶς δὲ καὶ ἐπὶ ἄλλης ἐξουσίας τοῦτό φασι. Gu. Bar.\n75.καθίζετ’ ἀρχῆς: ἀντὶ τοῦ ἐκάθισε τῆς βασιλείας. Gr. Fl. 5. 6. 21. 33. 56. 59. 76.\nμεθίσταται θρόνων: μεθιστῶ τινα τῆς καθέδρας, ἤγουν ἐν ἑτέρῳ τόπῳ τῆς καθέδρας μεταγαγὼν ἱστῶ· καὶ μεθίσταμαι ἐγὼ τοῦ θρόνου οὐχ ὑπό τινος. Gr.Bar. παραχωρεῖ τῷ Πολυνείκη. Gu.\n76.φυγάδα δ’ ἀπωθεῖ: ἐξόριστον ἀπωθεῖται, ἤγουν ἀποπέμπει. Gr. Fl. 5. 6. 21. 33. 56. 59. 76. δωκεῖ. M.\n77.κῆδος: ἐπιγαμβρίαν. ὄνομα δὲ ἦν τῇ γαμηθείσῃ Ἀργεία. M. λείπει ὁ καί, καὶ κῆδος, ὅ ἐστιν ἐπιγαμβρίαν. B.\nκῆδος: συγγένειαν, ἐπιγαμβρείαν. ἔσχε γὰρ εἰς γυναῖκα τὴν τούτου θυγατέρα Ἀργείαν. Gu. τέρα Ἀργείαν. Gu.\nκῆδος Ἀδράτου λαβών: συγγενὴς γενόμενος τοῦ Ἀδράστου. Gr. Fl. 5. 6. 21. 56. 59. 76.\n78.ἀσπίδ’: ἀντὶ τοῦ συμμαχίαν, στράτευμα. B.M. Gr. Cant. συμμαχίαν. Gu. Fl. 33.\n80.πατρῷ’ ἀπαιτεῖ: τὴν βασιλείαν τὴν πατρῴαν ἀπαιτεῖ, καὶ τὸ μέρος τὸ ἀνῆκον αὐτῷ τῆς χθονός. Gr. Fl. 5. 6. 21. 56. 59. 76. 20. Mosq.\n81.ὑπόσπονδον: μετὰ σπονδῶν καὶ φιλίας. A. B.C. M.I. φιλικόν. Gr. Fl. iidem. εἰρηναῖον. Gu.\n82.πρὶν ψαῦσαι: ἅψασθαι τοῦ πολέμου. B. Gr. I. πρὶν τὸν πόλεμον συγκροτηθῆναι. A. B.C. M.I.\n83.ἄγγελος: ὃς ἦν ὁ παιδαγωγός. Gu.\n84.πτυχάς: ἀντὶ τοῦ ἀκρωρείας. C. M.I. ἐξοχάς. B. Gu. πύλας. Gr. ἐὰν ἀπὸ τοῦ πτύξ, πτύχας, ἐὰν δὲ ἀπὸ τοῦ πτυχή, πτυχάς. A.B. M. Gu. I.\n85.σῶσον ἡμᾶς: ῥῦσαι (ἐλευθέρωσον add. Gu.) τῶν κινδύνων. Gr. Fl. 5. 6. 9. 21. 56. 59. 76.\nξύμβασιν: ὁμόνοιαν. B.M. συμβίβασιν. Gr. ἕνωσιν. Gu.\n86.εἰ σοφὸς πέφυκας: ὁ εἰ ἀντὶ τοῦ ἐπειδή. σοφὸς δὲ ἤτοι τῶν εὐσεβῶν ἐπίσκοπος. B. ἐπειδὴ τῶν εὐσεβῶν ἐπίσκοπος. I. εἰ; ἀνπὶ τοῦ ἐπειθή. M. Gr. Fl. 5. 6. 9. 21. 56. 59. 76.\n87.τὸν αὐτὸν αἰεί: τοῦτο λέγει ἀπιδοῦσα πρὸς τὰς πολλὰς τοῦ Οἰδίποδος δυστυχίας. Gu.\n88. Ὁμηρικῷ ζήλῳ ἀνάγει Εὐριπίδης Ἀντιγόνην ἰδεῖν τὸ στράτευμα, ὥσπερ ἐκεῖνος Ἑλένην ἐποίησε, πλὴν ὅσον ἐκείνη μὲν τῷ Πριάμῳ δεικνύει τὰ τοῦ στρατεύματος, Ἀντιγόνῃ δὲ ὁ παιδαγωγὸς διηγεῖται. Gu. I.\nὦ κλεινόν: ὦ Ἀντιγόνη, ἔνδοξον τῷ πατρὶ βλάστημα ἐν τοῖς οἴκοις, ἐπεί σε ἡ μήτηρ κατέλιπε διὰ τὰς ἱκεσίας τὰς σὰς ἐκλιπεῖν τοὺς παρθενῶνας καὶ ἀνελθεῖν δηλονότι εἰς τὸ ἔσχατον ὑπερῷον τῶν δωμάτων, ὥστε ἰδεῖν τὸ στράτευμα τὸ Ἀργεῖον, ἐπίσχες, σαυτὴν δηλονότι, ἤγουν ἀνάμεινον, ὡς ἂν προεξερευνήσω καὶ ἴδω τὴν ὁδὸν, μή τις ἀπὸ τῶν πολιτῶν φαίνεται ἐν τῇ ὁδῷ, καὶ ἐμοὶ μὲν ἔλθοι καὶ καταλάβοι κακὸς ψόγος ὡς δούλῳ, σοὶ δὲ καθὰ ἀνάσσῃ καὶ κυρίᾳ. πάντα δὲ φράσω καὶ εἴπω ἅτινα ἐθεασάμην καὶ εἰσήκουσα παρὰ τῶν Ἀργείων, ὅτε ἦλθον φέρων τῷ σῷ ἀδελφῷ σπουδὰς ἐνθένδε, ἀπὸ τούτου τοῦ τόπου, ἐκεῖσε, παρ’ ἐκείνου δὲ πάλιν ἐνταῦθα. ἀλλ’ οὐδεὶς ἀπὸ τῶν πολιτῶν πλησιάζει ἐν τοῖς δόμοις. διέρχου δὲ διὰ τοῦ ποδὸς τὴν παλαιὰν κλίμακα τὴν ἀπὸ τοῦ κέδρου, καὶ σκόπει τὰ πεδία καὶ τὰ ῥεύματα τοῦ Ἰσμηνοῦ καὶ τὸ νᾶμα τῆς Δίρκης τῆς πηγῆς, ὅσον ὑπάρχει τὸ στράτευμα τῶν πολεμίων. I.\nὦ κλεινὸν οἴκοις: ἡ τοῦ δράματος διάθεσις ἐνταῦθα ἀγωνιστικωτέρα γίνεται. τὰ γὰρ τῆς Ἰοκάστης παρελκόμενά εἰσι καὶ ἕνεκα τοῦ θεάτρου ἐκτέταται. ἡ δὲ ἔξοδος τῆς παρθένου εἰκών ἐστι τῆς Ομηριμκῆς τειχοσκοπίας τῆς Ἑλένης ἐκ τοῦ ἐναντίου· ἐκεῖ γὰρ γυνὴ τῷ γέροντι δείκνυσιν. διδάσκει δὲ πρόοδον παρθένου γίνεσθαι κατ’ ἐπιτροπὴν μὲν μητρὸς, παιδαγωγίαν δὲ τροφέως, χρείας τε μὴ τῆς τυχούσης ἐπειγούσης τὴν ἔξοδον. Ἄλλως. εὗ διῴκηται ἡ τῆς Ἀντιγόνης ἔξοδος. καλῶς δὲ τὴν βασιλικὴν παρθένον οὐ γυναῖκες φυλάττουσιν, ἀλλ’ ὁ διὰ τὸ γῆρας σώφρων καὶ φρόνιμος. τοιγαροῦν οὐκ ἀσκέπτως μετ’ αὐτῆς ἔξεισιν, ἀλλ’ ἐρημίαν παραφυλάξας. ἐνόμιζε γὰρ διὰ τὸν πάσης πόλεως κίνδυνον δεῖν τὴν τῆς κόρης ἀμελεῖσθαι ποιεῖν εὐταξίαν. A. B.C.M. T.I.\n88.θάλος: βλάστημα. B. M. κλάδος, βλάστημα. Gr. θαλλὸς ὁ κλάδος, θάλος δὲ τὸ τούτου βλάστημα. Gu.\n90.διῆρες ἔσχατον: διῆρες τὸ διῃρημένον καὶ ὑπερκείμενον τῶν ὑπερῴων, τὸ δίστεγον ὑπερῷον, οἷον δύο διῆρες, ὡς μόνον μονῆρες, ἀπὸ τοῦ δὶς, κατὰ δύο οὔσης τῆς ὀροφῆς. καταχρηστικώτερον δὲ κἂν τριώροφος ᾖ, κἂν πολύστεγος, οὕτως λέγεται. οἱ δὲ διῆρες τὸ διερὸν, οἷον ὑπαίθριον. A. B.C.M.I.\nεἰς διῆρες: ἀνελθεῖν δηλονότι. Mosq.\n92.προυξερευνήσω: προειδω. M.\nστίβον: τὴν τετριμμένην ὁδόν. B.M.\n93.μή τις πολιτῶν: ταῦτα μηχανᾶσθαί φασι τὸν Εὐριπίδην, ἵνα τὸν πρωταγωνιστὴν ἀπὸ τοῦ τῆς Ἰοκάστης προσώπου μετασκευάσῃ· διὸ οὐ συνεπιφαίνεται αὐτῷ Ἀντιγόνη, ἀλλ’ ὕστερον. A.B. C.M.I.\nφαντάζεται: περισκοπεῖται, φαίνεται. M. περισκοπεῖ, ἢ φαίνεται. B. ἀντὶ τοῦ φαίνεται, ὁριστικὸν ἀντὶ τοῦ ὑποτακτικοῦ, ὡς παρ’ Ὁμήρῳ ἵνα εἴδομεν ἀντὶ τοῦ εἰδῶμεν. Gr. Bar. τοῦτο τὸ μή ἀεί ποτε ὑποτάσσει· ἐνταῦθα δὲ τὸ φαντάζεται ἀνυπότλητον ἐξενήνεκται τῷ ποιητῇ διὰ τὴν ἀνάγκην τοῦ μέτρου. Gu.\n94.κἀμοὶ μὲν ἔλθῃ φαῦλος: εἰ γάρ τις ἐθεάσατο Ἀντιγόνην, ἐμέμψατο μὲν καὶ τῷ παιδαγωγῷ, ἀλλ’ ἐλάχιστον δούλῳ τυγχά νοντι, ἐκείνῃ δὲ ὡς μάλιστα, ἅτε ἀνάσσῃ. εἶπεν οὖν ὁ παιδαγωγὸς εἰς ἑαυτὸν μὲν τὸ κἀμοὶ ἔλθῃ φαῦλος ψόγος ὡς δούλῳ, ἀπεσιώπησε δὲ τὸ, σοὶ δὲ ἔλθῃ μέγας ὡς ἀνάσσῃ, καὶ ἀφῆκε νοεῖσθαι. Gu. Bar.\nφαῦλος: ὀλίγος. Gr. El. 5. 6. 9. 21. 56. 59. 76. εὐτελής. B. M. Fl. 33. εὐτελὴς, μικρός. Gu.\nψόγος: λοιδορία. B.M.\n95.σοὶ δ’ ὡς ἀνάσσῃ: λείπει τὸ μέγας ψόγος. M. ἤγουν ἀναλλότριον παρὰ τὸ ἀξίωμα τὸ σόν. Cant. ἐξειδὼς ἀντὶ τοῦ εἰδὼς, ἤγουν γινώσκων. Gr. Bar.\n96.ἅ τ’ εἶδον εἰσήκουσά τ’: οἰκονομικῶς φησιν αὐτὸν ὁ ποιητὴς ἀπεστάλθαι εἰς τὸ στρατόπεδον, ὅπως εὔλογον ἔχῃ πρόφασιν τοῦ ἐπιγινώσκειν ἅπαντας. B.C.M. T.I. Gu.\n97.σπονδὰς ὅτ’ ἦλθον: ἀντὶ τοῦ εἰρήνην τὴν μετὰ φιλίας. M. ὅτε ἦλθον φέρων σπονδὰς τῷ σῷ κασιγνήτῳ ἀπὸ τοῦδε ἐκεῖσε, καὶ παρ’ ἐκείνου ὧδε. σπονδὰς τὰς ἐπὶ τῇ διαλλαγῇ ἀγγελίας. Gr. Mosq.\nσῷ κασιγνήτῳ: τῷ σῷ ἀδελφῷ. Gr. Πολυνείκῃ. Gu.\n98.ἐνθένδ’ ἐκεῖσε: ἀπὸ τῶν ἐνταῦθα ἐκεῖσε, καὶ ἀπὸ τῶν ἐκεῖθεν δεῦρο. C.M. T. ἀπὸ τῶν ἐντεῦθεν, ἀπὸ τοῦ Ἐτεοκλέους εἰς τὸν Πολυνείκην. Gu.\n99.ἀλλ’ οὔτις: οὐδεὶς ἀπὸ τῶν πολιτῶν χρίμπτεται, ἤγουν πλησιάζει. Gr. ἐγγίζει. M.\n100.κέδρου παλαιὰν κλίμακ’: τὴν ἀπὸ κέδρου πολυετῆ κλίμακα διέρχου. Gr. λεληθότως τὸν πλοῦτον τῶν βασιλείων παρίστησιν, ὅπου γε κεδρίνην τὴν κλίμακά φησι. A. C.M. I. Gu.\nἐκπέρα: ἀνάβαινε, διέρχου. Gu.\n101.σκόπει δέ: εἰς τὸ σκόπει τελεία, τὰ δὲ λοιπὰ ὑφέν. B.M. σκόπει δὲ παρὰ τὰ πεδία καὶ παρὰ τὰς ῥοὰς τοῦ Ἰσμηνοῦ καὶ παρὰ τὸ νᾶμα τῆς Δίρκης τῶν πολεμίων τὸ στράτευμα ὅσον ἐστίν. Δίρκη πηγὴ καὶ ποταμὸς παρὰ ταῖς Θήβαις. Gr. Fl. 5. 6. 9. 21. 56. 59. 76.\nἸσμηνοῦ: Ἰσμηνὸς ποταμὸς Θηβῶν, ὅθεν καὶ Ἰσμήνιος Ἀπόλλων τιμᾶται. A.B. C.M.T. Ἰσμηνὸς ὕστερον ἐκλήθη ἀπὸ Ἰσμήνης τῆς ὑπὸ Τυδέως αὐτόθι ἀναιρεθίσης, ὥς φασιν. Gu. ποταμὸς πλησίον τῶν Θηβῶν Ἰσμηνός. Gr.\n102.Δίρκης τε νᾶμα: οἱ μὲν ποταμὸν, οἱ δὲ κρήνην τὴν Δίρκην. Α. Μ. Ἄλλως. Δίρκη κρήνη Θηβῶν, πλησίον τοῦ Ἰσμηνοῦ, ἀπὸ Δίρκης ὀνομασθεῖσα. οἱ γὰρ περὶ Ζῆθον καὶ Ἀμφίονα ἐκτεθέντες ὑπὸ τῆς μητρὸς Ἀντιόπης καὶ τραφέντες ἐν τοῖς βουκολίοις τῆς Δίρκης ἐβουκόλουν αὐτῇ. ὕστερον δὲ παρέδωκεν αὐτοῖς τὴν Ἀντιόπην ἐπὶ τῷ διὰ ταύρων διασπάσαι· οἱ δὲ γνόντες αὐτὴν μητέρα αὐτῶν αὐτῆς μὲν ἐφείσαντο, τὴν δὲ Δίρκην ὑπὸ τῶν ταύρων διέσπασαν. καὶ ὁ τόπος, ἔνθα ἐσύρη, Δίρκη καλεῖται. A. B. M.I.\nΔίρκης τε νᾶμα: Ἀμφίων καὶ Ζῆθος ὑπὸ τῆς μητρὸς ἐκτεθέντες ἐν βουκολίοις τινὸς γυναικὸς Θηβαίας καλουμένης Δίρκης ἐτρέφοντο. μετὰ ταῦτα αὐτὴ ἡ Δίρκη ὀργισθεῖσα Ἀντιόπην ἔπεμψεν αὐτὴν εἰς τούτους ὑπὸ ταύρων ἀναιρήσεσθαι. οἱ δὲ γνόντες αὐτὴν μητέρα οὖσαν αὐτῶν ταύτην μὲν εἴασαν, ἐλθοῦσαν δὲ Δίρκην ὑπὸ ταύρων διασπασθῆναι ἐποίησαν. ἐκλήθη οὖν ἀπ’ αὐτῆς Δίρκη, ἀφ’ ἧς ὁ Ἰσμηνὸς ποταμὸς ἔχει τὸ ὕδωρ, καὶ ὁμώνυμος ταύτῃ Δίρκῃ λεγόμενος. Gu.\n103.ὄρεγε νῦν: πάρεχέ μοι τὴν χεῖρα ὁδηγὸν, ὅ ἐστιν ὁ δήγει με. Ἄλλως. ἔκτεινε τὴν παλαιάν σου χεῖρα ἐμοὶ τῇ νέᾳ ἅμα προσαναβαίνων. Ἄλλως. ἐπὶ τῇ νέᾳ ὄρεγε τὴν παλαιάν σου χεῖρα.\nἐπανατέλλων: προφαίνων καὶ προβαίνων καὶ προαναφαίνων. Ἄλλως. ἐπανάγων. ἀπὸ τοῦ ἡλίου ἡ μεταφορά· καὶ γὰρ οὗτος εἰς τὸ ὑψηλὸν τοῦ οὐρανοῦ ἀναβαίνει. A. B.C. M.T.I.\nὄρεγε καὶ πάρεχε ἀρτίως ἀπὸ τῶν κλιμάκων τὴν χεῖρα τὴν γεραιὰν τῇ ἐμῇ νέᾳ χειρὶ, ἐπανατέλλων καὶ ἀναβιβάζων τὸ ἴχνος τοῦ ποδός. I. ἡ δευτέρα ἐπαγωγὴ τοῦ ὄρεγε τὴν πολλὴν προθυμίαν τῆς κόρης ἐμφαίνει, ἣν εἶχεν ἰδεῖν τὸ στράτευμα. Gu.\nνέᾳ: τῇ ἐμῇ χειρὶ δηλονότι τῇ νέᾳ. Gr.\n104.ἐπαντέλλων: τὸ ἴχνος τοῦ ἐμοῦ ποδὸς ἐπαναβιβάζων. Gr. ἀναβιβάζων, ἀναφέρων. ἡ δὲ μεταφορὰ ἀπὸ τοῦ ἡλίου. οὗτος γὰρ κατὰ μικρὸν εἰς τὸ ὑψηλότερον ἀνάγεται. Gu. ἐπαναβιβάζων. Mosq.\n105.ἰδού: ὦ παρθένε, ἰδοὺ σύναψον· ἐγκαίρως γὰρ ἐπορεύθης· κινούμενον γὰρ ὑπάρχει τὸ Ἀργεῖον στράτευμα, χωρίζουσι δὲ καὶ ἀποχωροῦσιν ἀλλήλων τοὺς λόχους καὶ τὰ τάγματα. I.\nσύναψον: τῇ χειρὶ τὴν χεῖρα. M. ἅρμοσον τὴν χεῖρά σου τῇ ἐμῇ χερί. Gr. Fl. 5. 6. 9. 21. 56. 59. 76. συνάρμοσον τὴν χεῖρα τῇ χειρί. Gu. Mosq.\nεἰς καιρὸν δ’ ἔβης: ἀντὶ τοῦ εὐκαίρως. M. ἐγκαίρως δὲ ἀφίκου. Gr.\n106.κινούμενον: ἐγειρόμενον ἀκολουθεῖ. M.\nΠελασγικόν: τὸ τῶν Ἀργείων, ἀπὸ Πελασγοῦ βασιλέως. M.\n107.χωρίζουσι: ἀποχωρίζουσι καὶ κατατάσσουσιν ἀλλήλους εἰς πόλεμον. B.C.M.T.\nλόχους: τὰ κοινῶς ἀλλάγια λεγόμενα. Gr. Fl. 5. 6. 9. 21. 56. 59. 76.\n108.ἰώ: φεῦ, ὦ θύγατερ τῆς Λητοῦς σεβασμία Σελήνη· ἅπαν γὰρ τὸ πεδίον ἀστράπτει κατάχαλκον, ἤτοι ἔνοπλον. οὐ γὰρ φαύλως καὶ ἀπρεπῶς ἦλθε καὶ κατέλαβεν ὁ Πολυνείκης τὴν γῆν, ἀλλὰ βρέμων καὶ ἠχῶν ἐν πολλοῖς ἵπποις καὶ μυρίοις ὅπλοις. I.\nἰὼ πότνια: τοξότις ἡ Ἄρτεμις. ὡς παρθένος δὲ τὴν παρθένον καλεῖ, ἢ θαυμάζουσα τὸ φῶς τὴν Ἑκάτην καλεῖ· ἡ αὐτὴ γάρ ἐστι τῇ Σελήνῃ. B. C.M.\nἰὼ πότνια: ὡς παρθένον ταύτην ἀνακαλεῖται, ἢ ἐπειδὴ τὸ πεδίον ἀστράπτον ἑώρα, τὸ δὲ τῆς σελήνης εἶδος τοιοῦτον· εἰς γὰρ τὴν σελήνην ἀλληγορεῖται ἡ Ἄρτεμις. διὰ τοῦτο ἐκπληττομένη πρὸς τὴν Ἄρτεμιν ποιεῖται τὸν λόγον. εἰ δέ τις εἴποι ὅτι καὶ καιρὸν εἶχε τὸ ταύτην ἐπιβοᾶσθαι ὡς πολεμικὴν, οὐδὲν βλάβος τῷ λόγῳ. Gu. I.\n109.κατάχαλκον: ἀντὶ τοῦ χαλκωθὲν τοῖς ὅπλοις, ἢ ἀσπίδων πλῆρες. A.M. ἀντὶ τοῦ πεπληρωμένον χαλκῷ ὡπλισμένων ἀνδρῶν. Gr. Cant. πάγχαλκον, πολύχαλκον, ἀσπίδων καὶ θωράκων καὶ κνημίδων καὶ κρανῶν πλῆρες. Gu.\n110.ἀστράπτει: τῷ δοκεῖν ἀστράπτει διὰ τὸ πλῆθος τῶν ὅπλων. οἰκονομικῶς δὲ καὶ τοῦτο, ἅμα τε ἵνα ἀποδειχθῇ τὸ πλῆθος αὐτῶν. A. C.M.T. Ἄλλως. τῇ ὑπερβολῇ κατάπληξιν ἐμφαίνει, ὅλον λέγων ἀστράπτειν τὸ πεδίον, καίτοι ὀλίγον μέρος αὐτοῦ κατεῖχον οἱ πολέμιοι. οἰκείως δὲ τὸ ἀστράπτειν ἐνταῦθα· τοιαύτη γὰρ ἡ τοῦ χαλκοῦ φύσις, εἴ τις ἐν ἡλίῳ κινήσειεν αὐτόν. πῶς δὲ ἐνταῦθα κατάχαλκόν φησι τὸ πεδίον, ἐν δὲ τοῖς ἑξῆς φησι λεύκασπιν εἰσορῶμεν Ἀργείων στρατόν; ἀλλ’ οὐ πάντες ἦσαν λευκάσπιδες. περὶ γοῦν τινός φησι πάγχαλκον ἀσπίδ’ ἀμφὶ βραχίονι κουφίζων. ἢ καὶ ἀπὸ τῶν ἄλλων ὅπλων κατάχαλκόν φησι τὸ πεδίον, θωράκων τε καὶ κνημίδων καὶ κρανῶν. A. B. C.M.I.\n111.οὐ γάρ τι φαύλως: οὐκ ἀσθενῶς οὐδ’ ὡς ἔτυχεν ἦλθεν, ἀλλὰ μετὰ πολλῆς δυνάμεως ὁπλιτῶν Ἀργείων. B. C. οὐκ εὐτελῶς, οὐχ ἁπλῶς. M. ἤγουν οὐδαμῶς γὰρ φαύλως, ἤγουν εὐτελῶς, μικροπρεπῶς ἦλθεν εἰς τὴν ἑαυτοῦ πατρίδα. Gr. Fl. 5. 6. 9. 21. 56. 59. 76.\n112.ὅπλοις βρέμων: ἐμφαντικῶς, οἱονεὶ ἠχῶν, ἵνα σκηπτὸν ἀλληγορῇ τὸν πόλεμον· ἢ κομπάζων. A.C.T. ἠχῶν. Gr. ἀλαζονευόμενος, σοβῶν. Gu.\n114.ἆρα πύλαι κλῄθροις: ὁ νοῦς, ἆρα, φησὶν, αἱ πύλαι καλῶς τοῖς κλῄθροις ἡρμοσμέναι εἰσὶ, καὶ τὰ χαλκόδετα ἔμβολα ἥρμοσται τοῖς λαϊνέοις Ἀμφίονος ὀργάνοις, ὅ ἐστι τῷ λαϊνέῳ τείχει, τῷ ὑπὸ Ἀμφίονος κτισθέντι; ὀργάνοις δὲ τοῖς ἔργοις, ἐκ τοῦ ποιοῦντος τὸ ποιούμενον. καὶ Σοφοκλῆς ξουθοῦ μελίσσης κηρόπλαστον ὄργανον, ἀντὶ τοῦ ἔργον. καὶ ἔμβολα οἱ μὲν τοὺς καθέτας, οἱ δὲ τοὺς στροφεῖς. A.B. C.M.I.\nἆρα πύλαι: ἆρα αἱ πύλαι τοῖς κλείθροις ἡρμόσθησαν, καὶ τὰ χαλκόδετα ἔμβολα ἡρμόσθη τοῖς λιθίνοις ἔργοις τοῦ τείχους τοῦ Ἀμφίονος; Gr. Fl. 5. 6. 9. 21. 56. 59. 76. καλῶς συνηρμόσθησαν τοῖς κλείθροις. χρὴ γὰρ νοῆσαι καὶ ὑπακοῦσαι τοῦτο ἔξωθεν, ἢ καὶ αὐτὸ περὶ τὸ οὐδέτερον, ὃ προσεχέστερον ἦν, ἐπήνεγκε τὸ ἥρμοσται ἑνικόν. Fl. 33.\nχαλκόδετά τ’ ἔμβολα: τοὺς μοχλοὺς τοὺς χαλκῷ δεδεμένους. τὸ αὐτὸ δὲ καὶ κλεῖθρα. C.M. ἔμβολα τινὲς τοὺς στροφεῖς, παρὰ τὸ ἐμβάλλεσθαι τῇ ὀπῇ τοῦ οὐδοῦ. χαλκόδετα δὲ, ἐπεὶ χαλκῷ περισφηκοῦνται οἱ στροφεῖς, διὰ τὸ μὴ προστριβόμενον ἐξασθενεῖν τὸ ξύλον. ἆρα οὖν, φησὶν, αἱ πύλαι καλῶς τοῖς κλῄθροις ἡρμοσμέναι εἰσὶ, καὶ οἱ στροφεῖς καλῶς ἐνηρμόσθησαν πρὸς τὸ λαΐνεον τεῖχος κατὰ τὰς ὀπὰς, ὅ ἐστι τὸ ἔργον τοῦ Ἀμφίονος. οὐ θαρσήσασα δὲ τοῖς κλῄθροις καὶ περὶ τῶν στροφέων φησὶ, μήποτε καὶ τοὺς στροφεῖς τῶν θυρῶν ἀναβαλεῖν δυνήσονται οἱ Ἀργεῖοι μὴ ἐν βάθει ἡρμοσμένους. ἄλλοι δὲ ἔμβολά φασι τοὺς καθέτας, τὰ νῦν καλούμενα πτερὰ, ἅπερ ἐστὶ τῇ κατασκευῇ τοιάδε. θύραν κατασκευάσαντες ἴσην κατά τε μῆκος καὶ πλάτος τῇ πύλῃ τοῦ τείχους ἔξωθεν αὐτῆς χαλκᾶ πέταλα καθηλοῦσιν, ὡς ὁλόχαλκον τὴν θύραν νομίζεσθαι. ταύτην ἐπάνω [τῆς θύρας] ἱστᾶσιν οὐχ ἑδραίαν, ἀλλ’ ὥσπερ κρεμαμένην. τῶν δὲ πυλῶν κλειομένων καθίεσαν ἄνωθεν τὴν κεχαλκωμένην θύραν, ἥτις μέχρι τοῦ ἐδάφους φθάνουσα ἐκάλυπτε τὰς πύλας, ὡς ἂν μηδεμίαν ἐπιβουλὴν γίνεσθαι ἔσθ’ ὅτε καὶ πυρὸς προσφερομένου ταῖς πύλαις ξυλίναις οὔσαις. καὶ πολεμίων μὲν πολιορκούντων τάς τε πύλας ἔκλειον καὶ τὰ ἔμβολα καθίεσαν· εἰρήνης δὲ οὔσης, διὰ τὸ τὰς πύλας οὔσας μεγάλας δυσχέρειαν παρέχειν ἔν τε τῷ κλείεσθαι καὶ ἀνοίγεσθαι, ταύτας μὲν εἴων ἀνεῳχμένας διὰ παντὸς, ἑσπέρας δ’ ἠρκοῦντο τῷ ἐμβόλῳ, διά τινος μηχανήματος αὐτὸ καθιέντες καὶ ἀνέλκοντες. ἔμβολον δὲ καλεῖ ἐκ τοῦ ἄνωθεν ἀπὸ τοῦ τείχους ἐμβάλλεσθαι ἔξωθεν τῶν πυλῶν· χαλκόδετον δὲ διὰ τὸ δεδέσθαι καὶ ἠσφαλίσθαι χαλκῷ. A.B. C.M.T. I. ὁ δὲ νοῦς, ἆρα αἱ πύλαι τοῖς κλῄθροις ἡρμοσμέναι εἰσὶ καὶ τὰ χαλκόδετα ἔμβολα ἥρμοσται τοῖς Ἀμφίονος λαϊνέοις τοῦ τείχους ὀργάνοις, τουτέστι τοῖς ὑπὸ Ἀμφίονος κατασκευασθεῖσι τείχεσιν. B.I. Κάδμος μὲν ἔκτισε τὰς Θήβας, Ἀμφίων δὲ καὶ Ζῆθος ἐτείχισαν. B.C.M.I.\nχαλκόδετα ἔμβολα: τὰς σιδηροῖς πετάλοις ἐνδεδυμένας διόλου πύλας λέγει, ἃς μετεώρους οὔσας διὰ μηχανημάτων τινῶν καθιᾶσιν ἔμπροσθεν τῶν πυλῶν τῆς πόλεως, ἃς νῦν καταράκτας φασίν. Gr. Flor. 5. 6. 9. 21. 56. 59. 76. καὶ τὰ χαλκόδετα ἔμβολα, ἤτοι αἱ στρόφιγγες, ἡρμόσθησαν καὶ ταῦτα τοῖς λιθίνοις ὀργάνοις τοῦ τείχους τοῦ Ἀμφίονος. λέγει δὲ ὄργανα λίθινα τὰ κοιλώματα, εἰς ἃ αἱ στρόφιγγες ἐναρμόζονται. ταῦτα γὰρ ὡς ἀληθῶς ὄργανα τῆς στρόφιγγος· εἰ γὰρ μὴ ταῦτα εἶεν, οὐκ ἄν ποτε ἑλιχθῶσιν ἐκεῖνοι. τινὲς δὲ τὸ ὄργανον ἀντὶ τοῦ ἔργον, ὡς καὶ Σοφοκλῆς ξουθὰ μελίσσης κληρόπλαστον ὄργανον. Fl. 33.\n115.λαινέοις Ἀμφίονος ὀργάνοις: τοῖς ὑπὸ τοῦ Ἀμφίονος κατασκευασθεῖσι τείχεσι. Gu. ἀντὶ τοῦ ἔργοις τοῖς μουσικῶς γινομένοις. φασὶ γὰρ ὡς Ἀμφίων ὁ οἰκοδομησάμενος Θήβας, ὅτε διετίθει τὸν τειχισμὸν, οὐ χερσὶν ἐχρῆτο πρὸς τοῦτο, οὐδὲ ἦσαν οἱ συναιρόμενοι αὐτῷ τῆς οἰκοδομίας, ἀλλὰ τῆς αὐτοῦ μουσικῆς ἐποιεῖτο τὸ ἔργον, μέλος ἀνακρουόμενος, κἀντεῦθεν τοὺς λίθους κινῶν, καὶ κατασκευάζων τὰ τείχη. ἐγένετο δὲ τὸ τεῖχος ἑπτάπυλον, ὅσοι καὶ οἱ τῆς λύρας τόνοι. Gu. Leid. I. ὄργανα δὲ λέγει τὰ ἔργα, ἀπὸ τοῦ ποιοῦντος τὸ ποιούμενον, ὡς ἔχει καὶ τὸ τοῦ Σοφοκλέους ξουθοῦ μελίσσης κηρόπλαστον ὄργανον συνάμα δὲ Ἀμφίονι καὶ Ζῆθος κατεσκενάζετο τὸ τεῖχος. Ἑρμῆς δὲ τὴν λύραν πρῶτος εὑρὼν Ἀμφίονι δοῦναι λέγεται. Gu. Leid.\n117.-130. θάρρος ἔχε· τὰ ἔνδον γὰρ καὶ τὰ ἐντὸς ἀσφαλῶς καὶ βεβαίως ἔχει ἡ πόλις. βλέπε εἰ βούλει καὶ θέλεις γνῶναι τὸν πρῶτον στρατηγόν. τίς ἔστιν οὗτος ὁ λευκὴν φέρων κόρυθα, ὅστις ἔμπροσθεν προοδοποιεῖ τοῦ στρατοῦ, κρατῶν ἀμφὶ τὸν βραχίονα ἀσπίδα πάγχαλκον. ταξίαρχος, ὦ δέσποινα· τίς καὶ ἐκ ποίου τόπου γεγονώς; εἰπὲ, ὦ γεραιὲ, τίς καλεῖται κατὰ τὸ ὄνομα; οὗτος ὀνομάζεται Μυκηναῖος τὸ γένος Ἱππομέδων βασιλεὺς, οὐχ ὅμοιος ἀνθρωπίνῃ γενεᾷ, ἀλλ’ ἀνημέρῳ τινὶ καὶ θηριώδει. I.\n118.ἀλλ’ εἰσόρα: ὅρα τὸν προχείρως ὁρώμενον ἡμῖν ἔμπροσθεν τῶν ἄλλων. Gr. Fl. 5. 6. 9. 21. 56. 59. 76.\nτὸν πρῶτον: τὸν ταξίαρχον. Gu.\n119.ὁ λευκολόφας: ὁ λαμπρὰν ἔχων περικεφαλαίαν. B. M.I. ὁ λευκὸν τὸ ἐπανάστημα τῆς περικεφαλαίας ἔχων. Gu. ὁ λευκὴν ἔχων τὴν κόρυθα. Gr.\n120.πρόπαρ ὃς ἁγεῖται: ὅστις ἔμπροσθεν ἡγεῖται τοῦ στρατοῦ ὁλόχαλκον ἀσπίδα περὶ τὸν βραχίονα βαστάζων. B.M.I.\nπρόπαρ: ἀντὶ τῆς πρό. Gr. Fl. 5. 6. 9. 21. 56. 59. 76. ἔμπροσθεν. Gu.\nὃς ἁγεῖται στρατοῦ: ἤγουν ὃς προηγεῖται τοῦ στρατοῦ. Gr. Flor. idem.\n122.κουφίζων: βαστάζων. B. κούφως αἴρων. Gr. Fl. iidem. βαστάζων, ἀναφέρων. Gu.\n123.λοχαγός: ταξίαρχος, ἡγεμών. B.I. λοχαγὸς λέγεται ὁ ταξίαρχος, εἷς τῶν ἑπτὰ λοχαγῶν. ἑπτὰ λοχαγοὶ γὰρ ἐφ’ ἑπτὰ πύλαις Σοφοκλῆς ἐν Ἀντιγόνῃ. A.C.M.\nτίς: τὸ μὲν τίς ζητεῖ τὸ ὄνομα, τὸ δὲ πόθεν τὸν τόπον Gr. Cant. τίς ἐστιν ὤφειλεν· τὸ γὰρ τίς καὶ μόνον δῆλον ὅτι τὸ ὄνομα ζητεῖ, ὥστε τὸ ὀνομάζεται ἀδολεσχίαν ἔχει. Gr. Flor. idem. λόχος ἡ παράταξις καὶ ἡ ἐνέδρα. B. rec.\n125.οὗτος Μυκηναῖος: οἱ νεώτεροι τὴν αὐτὴν Μυκήνην καὶ Ἄργος φασί. Μυκηναῖος οὖν ἐστιν, οἰκεῖ δὲ παρὰ τὴν Λέρνην, τὴν ἐν Μυκήναις πηγὴν, ὅ ἐστι τὴν ἐν Ἄργει. A. B.C.I.\nοὗτος Μυκηναῖος: οὗτος Ἱππομέδων ἄναξ ὀνομάζεται, Μυκηναῖος μὲν κατὰ τὸ γένος, οἰκεῖ δὲ τὰ Λερναῖα νάματα, ἀντὶ τοῦ περὶ τὰ νάματα τῆς Λέρνης. ἔστι δὲ Λέρνη πηγὴ ἐν τῷ Ἄργει. τὸ ἑξῆς οὕτως· οὗτος Μυκηναῖος μὲν αὐδᾶται γένος, Ἱππομέδων ἄναξ, ἵνα τὸ αὐδᾶται πρὸς τὸ Ἱππομέδων ῥᾳδίως ἀποδίδοιτο τῇ συνεπείᾳ τοῦ λόγον. Gr. Fl. 5. 6. 9. 21. 56. 59. 76. Mosq.\nαὐδᾶται γένος: ὀνομάζεται κατὰ τὴν πατρίδα. Gr. λέγεται καὶ φημίζεται. Gu.\n126.Ἱππομέδων: ὃς ἦν Ταλαοῦ υἱὸς, Ἀδράστου δὲ ἀδελφός. Gu. Ἀρίσταρχρς, τοῦ Ἰολάου τοῦ Βίαντος τοῦ Ἀμυθάονος τοῦ Κρηθέως τοῦ Ἕλληνος τοῦ Διὸς παῖς, Ἱππομέδοντος Πολύδωρος ἢ Δημοφῶν. A. M. T.\nΛερναῖα: ἀπὸ μέρους τὸ Ἄργος· Λέρνη γὰρ κρήνη καὶ πόλις τοῦ Ἄργους. A. B.M.I. Δέρη πηγὴ Ἄργους. Δερναῖα δὲ ἀπὸ μέρους. Λέρνη γὰρ πηγὴ Ἄργους. Gu.\nἓ ἓ ἓ, ὡς γαῦρος: ὁ φοβερὸς, ἐπῃρμένος τῇ σώματι καὶ διὰ τοῦ σχήματος ἐμφανίζων τὸ αὔθαδες τῆς ψυχῆς. Ἄλλως. τὸ ἑξῆς, ἓ ἓ, ὡς γαῦρος, ὡς φοβερὸς εἰσιδεῖν, ἀστερωπὸς ἐν γραφαῖσι, γίγαντι γηγενέτᾳ προσόμοιος, οὐχὶ πρόσφορος ἁμερίῳ γένᾳ. B.M. I. σοβαρός. Gr. Fl. 5. 6. 9. 21. 56. 59. 76. ἐπφμένς. Gu. ἀλαζών. Fl. 33.\n128.γηγενέτᾳ: ὅτι ἀπὸ τῆς γῆς οἱ Γίγαντες ἀνεφύησαν, ὡς ὁ μῦθος ἔχει τῶν Ἑλλήνων. Gr. Leid.\n129.ἀστερωπός: ἀστεροειδὴς τὸ σῶμα καὶ τὴν ἐσθῆτα γραπτός. τοὺς Γίγαντας πρὸς τὸ φοβερὸν αὐτῶν γράφουσιν. ἴσως οὖν καὶ αὐτὸς κατάστικτον ἔχει τὴν πανοπλίαν. τὸ δὲ ἑξῆς, γραπτῷ γίγαντι παραπλήσιος. διὰ μέσου δὲ τὸ ἀστερωπὸς ἔθηκε, δηλῶσαι θέλων τὸν ὄμμα λαμπρὸν ἔχοντα ὁμοίως ἀστέρι. Ἄλλως. λαμπρὸς ἐν ζωγραφίαις, ἢ ἀστεροειδὴς καὶ ποικίλος ἐν ταῖς γραφαῖς τῆς ἀσπίδος· εἰσὶ γὰρ κατάστικτα τὰ ὅπλα. A.B. M.I.\nἐν γραφαῖσιν: ἐν τῷ τύπῳ καὶ χαρακτῆρι τοῦ προσώπου, ἢ τῶν ὅπλων (κατάστικτα γὰρ καὶ ποικίλα ταῦτ’ εἶχεν), ὃ καὶ κρεῖττον. οὐδὲ γὰρ ἠδύνατο τὴν τοῦ προσώπου μορφὴν τούτου θεάσασθαι, ἐσκευασμένου τοῖς ὅπλοις. Gu. Leid.\nπρόσφορος ἁμερίῳ γέννᾳ: ὅμοιος. B. M. τῇ ἀνθρωπίνῃ φύσει οὐχ ὅμοιος, ἀλλ’ ἀνημέρῳ τινὶ καὶ θηριώδει γηγενεῖ ἐοικώς. A.B. ἀνθρωπίνῃ. M. ὅμοιος, προσφέρων, προσεοικὼς τῇ τῶν ἀνθρώπων γενέσει καὶ φύσει· ἁμέριοι γὰρ ἀπὸ τοῦ πρὸς ἡμέραν ζῆν. Ἄλλως. οὗτος, φησὶν, ἀνήμερος καὶ θηριώδης φαίνεται, οὐκ ἐοικὼς ἀνθρώπῳ, ἀλλ’ ἀνημέρῳ τινὶ γηγενεῖ. A.T.\n131.ἐξαμείβοντ’: διερχόμενον. Gr. Fl. 5. 6. 9. 21. 56. 59. 76. παρερχόμενον. B. Gu.\n132.ἄλλος ἄλλος: θαυμαστικὸς ὁ ἀναδιπλασιασμός. B.M.I. ἄλλῳ, φησὶ, τρόπῳ πεποίκιλται οὗτος, καὶ οὐχ ὥσπερ ἐκεῖνος. ἡ δὲ δευτέρα ἐπαγωγὴ τοῦ ἄλλος ὡς ἂν ἐπὶ θαυμάζοντός ἐστι. A.M. T. Fl. 33. ἡ δευτέρα ἐπαγωγὴ τοῦ ἄλλος πλείστου θαυμασμοῦ ἔμφασιν ἔχει. Gu.\nτρόπος: ὁ τρόπος τῶν ὅπλων ἄλλως ὑπάρχων. M. ἤγουν ἡ κατασκευὴ τῶν ὅπλων, ἡ διακόσμησις. Gu.\n133.παῖς μὲν Οἰνέως: Οἰνέως τοῦ Πορθάονος τοῦ Ἀγήνορος τοῦ Ἄρεως καὶ Εὐρυμεδούσης τῆς Αἰτωλοῦ. οἱ δὲ τὸν Ἀγήνορα Πλευρῶνος τοῦ Ἐνδυμίωνος τοῦ Ἀεθλίου, τοῦ Διὸς καὶ Πρωτογενείας τῆς Δευκαλίωνος, μητρὸς δὲ Περιβοίας τῆς Ἱππονόου τοῦ Οἰκλέους τοῦ Ἀστακοῦ τοῦ Ἑρμοῦ καὶ Ἀστάβης τῆς Πηνειοῦ. A.M.T.\n134.Ἄρη δ’ Αἰτωλόν: ὡς ἔχοντος αὐτοῦ ἐπὶ τῆς ἀσπίδος τὸν περὶ τοῦ συὸς πόλεμον. Καλλίμαχος εἶμι τέρας Καλυδῶνος, ἄγω δ’ Αἰτωλὸν Ἄρηα. τινὲς δὲ Ἄρη τὴν τῶν ὅπλων σκευήν. θέλει δὲ εἰπεῖν ὅτι ἐγχωρίως καθώπλισται ὡς οἱ Αἰτωλοί· τὸ δὲ στέρνον ἀντὶ τοῦ ὅλου σώματος εἶπεν. οἱ δὲ τὴν τῶν πολεμίων ἐπιθυμίαν καὶ τὴν ἐπιστήμην, ὡς τῶν Αἰτωλῶν ἄριστα πολεμούντων. A. B.C. M.I.\nτὰ δὲ ὅπλα Αἰτωλὰ, ἐπεὶ τῆς Ἀσιάτιδος ἔχει. M. τὸ ὄνομα ἀντὶ τοῦ σκευὴν ὅπλων Αἰτωλικήν. Gr. Flor. 5. 6. 9. 21. 56. 59. 76.\nἐν στέρνοις: ἀντὶ τοῦ ἐν ὅλῳ τῷ σώματι. Iidem.\nοὗτος ὁ τᾶς Πολυνείκεος: οὗτός ἐστιν, ὦ γέρον, ὃς ὁμόγαμος καὶ ἀνὴρ τυγχάνει τῆς ἀδελφῆς τῆς νύμφης τοῦ Πολυνείκους, ἀντὶ τοῦ ὃς ἔχει τὴν ἀδελφὴν τῆς γυναικὸς Πολυνείκους, ὅς ἐστι σύγγαμβρος Πολυνείκους. Ἀργεία δὲ ἐλέγετο ἡ γυνὴ Πολυνείκους, ἀφ’ ἧς Θέρσανδρος, Δηϊπύλη δὲ ἡ τοῦ Τυδέως, ἀφ’ ἧς Διομήδης. M.T.\n135.οὗτος ὁ τᾶς Πολυνείκεος: οὗτός ἐστιν, ὦ γέρον, ὁ τῆς αὐταδέλφης τῆς γυναικὸς τοῦ Πολυνείκους— ἀνὴρ ὤφειλεν· ὁ δὲ λέγει σύγγαμβρος, ἀποδιδοὺς τὸν λόγον πρὸς τὸν Πολυνείκην· ὁ γὰρ τῆς αὐταδέλφης τῆς γυναικὸς αὐτοῦ ἀνὴρ δηλονότι σύγγαμβρος αὐτοῦ ἐστιν. Gr. Mosq.\nοὗτος ὁ τᾶς Πολυνείκεος: Ἀργεία μὲν ἐλέγετο ἡ γυνὴ τοῦ Πολυνείκους, ἀφ’ ἧς Θέρσανδρος, Δηϊπύλη δὲ ἡ τοῦ Τυδέως, ἀφ’ ἧς Διομήδης. ἔχων δὲ Ἄδραστος τὸν δοθέντα αὐτῷ χρησμὸν, ὡς λέοντα καὶ κάπρον ταῖς αὐτοῦ θυγατράσι συζεύξειν, ἐπὶ μιᾷ τῶν ἡμερῶν ἐξελθὼν εὗρε Τυδέα καὶ Πολυνείκην περὶ κοίτης μαχομένους πρὸ τῶν πυλῶν, καὶ νομίσας τούτους εἶναι τοὺς παρὰ τοῦ χρησμοῦ ἢ ἀπὸ τῶν ἐνδυμάτων, ἢ ἀπὸ τοῦ μάχεσθαι, ποιεῖται γαμβρούς. Gu.\n136.αὐτοκασιγνήτας: τῆς αὐτῆς ἀδελφῆς, τουτέστιν ἐκ τοῦ αὐτοῦ πατρὸς καὶ μητρὸς τῆς αὐτῆς. ἀντὶ τοῦ ὁ ἀνήρ. A. B.M.T.\n137.ὁμόγαμος κυρεῖ: ἀντὶ τοῦ σύμβιος, παρὰ τὸ ὁμοῦ καὶ ἐπίσης ἄνδρα τε καὶ γυναῖκα τῆς συνουσίας μετέχειν. ἐγάμει δὲ Δηϊπύλην ὁ Τυδεὺς, ὁ δὲ Πολυνείκης Ἀργείαν. A.B.C. M.I. ὁ Ἄδραστος εἶχε θυγατέρας δύο· καὶ τὴν μὲν μίαν, τὴν Ἀργείαν, εἶχεν ὁ Πολυνείκης, τὴν δ’ ἑτέραν ὁ Τυδεὺς, ἤγουν τὴν Δηϊπύλην. C.\n138.ὡς ἀλλόχρως: ἴσως ὅτι ἐξηλλαγμένοι οἱ Αἰτωλοὶ περὶ τὰς ὁπλίσεις, καταστίκτους αὐτὰς ἔχοντες, καθάπερ καὶ τὴν ὑπόδεσιν, ὥστε τὸν δεξιὸν μὲν ὑποδεδέσθαι πόδα, γυμνὸν δὲ ἔχειν τὸν ἀριστερόν. A. B. M.T.I. Ἄλλως. καλῶς εἶπεν αὐτὸν μιξοβάρβαρον· οἱ γὰρ Αἰτωλοὶ πάντες ὅπλοις ὁπλίζονται ὡς Ἕλληνες, ἀκοντίζουσι δὲ ὡς βάρβαροι. A. B. C.M.T. I. ἴσως γὰρ τότε ἐν τοῖς Θηβαϊκοῖς χρόνοις οἱ μὲν Ἕλληνες ὅπλοις ἐκέχρηντο, οἱ δὲ βάρβαροι ἀκοντίζειν ἠπίσταντο, ὕστερον δὲ καὶ τὸ ἀκοντίζειν μεμαθήκασιν Ἕλληνες. A.B.M. T.I.\nἀλλόχρως: ἀλλοιόσχημος τοῖς ὅπλοις. B. M. τινὲς δὲ ἀλλόχρωτά φασιν εἰρῆσθαι αὐτὸν διὰ τὸ λόγχην ἔχειν καὶ μὴ δόρυ. Fl. 33.\n139.σακεσφόροι: ἀσπιδηφόροι. Gr. Fl. 5. 6. 9. 21. 56. 59. 76.\n140.λόγχαις: εὔστοχοί εἰσι πρὸς τὸ ἀκοντίζειν τὰς λόγχας. M.\n141.αἰσθάνῃ: γινώσκεις. Gr. Fl. iidem. καταλαμβάνεις. Gu.\nσαφῶς: ἀληθῶς, ἀκριβῶς. Gu.\nμιξοβάρβαρος: ἐν τέλει γὰρ οἰκοῦντες τῆς Εὐρώπης οἱ Αἰτωλοὶ Ἑλληνικῶν τε καὶ βαρβαρικῶν ἅπτονται φρονημάτων· ἢ ἐπεὶ δοκοῦσι βαρβαρικὸν φρόνημα ἔχειν, διὰ τὸν κατ’ ἀλλήλων πόλεμον. καὶ Ὅμηρος Κουρῆτές τ’ ἐμάχοντο καὶ Αἰτωλοὶ μενεχάρμαι ἀμφὶ πόλιν Καλυδῶνα. A.B. M.I.\nμιξοβάρβαρος: μεμιγμένος δοκῶν τὸ γένος ἐξ Ἕλληνος καὶ βαρβάρου. ὡς μὲν γὰρ βάρβαρος ἀκόντιον ἔφερε καὶ ἀσπίδα, ὡς δὲ Ἕλλην δόρυ καὶ σπάθην καὶ θώρακα καὶ κόρυθα· ὕστερον δὲ καὶ Ἕλληνες ἀκοντίοις ἐχρήσαντο. Gu. Leid. μεμιγμένῃ ὁπλίσει χρώμενος Ἑλληνικῇ καὶ βαρβαρικῇ. Gu. κατὰ τὴν σκευὴν τῶν ὅπλων μεμιγμένος Ἕλλην καὶ βάρβαρος. Gr.\n142.σημεῖ’—ἀσπίδων: παρὰ τὸ Ὁμηρικὸν ἀσπίδι γινώσκων αὐλώπιδί τε τρυφαλείῃ. ὁ δὲ νοῦς, ἃ τότε ἰδὼν σημεῖα ἐπιγινώσκω νῦν ἐξ αὐτῶν τοὺς ὡπλισμένους. A. B.M.\nἐγνώρισα: ἀντὶ τοῦ γνωρίζω. Gr.\n143.σπονδάς: εἰρήνην. B. M. τὰς ἐπὶ τῇ διαλλαγῇ ἀγγελίας. Gr. Cant.\n145.ἀμφὶ μνῆμα τοῦ Ζήθου: ἐπίσημος γὰρ αὐτοῦ ὁ τάφος ὡς κτίστου τῆς πόλεως. A.M. Ἄλλως. κοινὸς μὲν ἀμφοῖν ὁ τάφος Ζήθου καὶ Ἀμφίονος, συλληπτικῶς δὲ εἶπε. τινὲς δέ φασι τὸν Ἀμφίονα... ταῖς Προιτίσι. A. B.M. T.I.\nπερᾷ: διαβαίνει. M. διέρχεται. Gr.\nἀμφὶ μνῆμα τοῦ Ζήθου: οὗτος ὁ Ζῆθος, ὡς ἔφαμεν, τειχιστὴς ὢν τῶν Θηβῶν, μεγάλου καὶ ἐπισήμου τάφου ἠξιώθη. Gu. I. περὶ τὸ μνῆμα τὸ τοῦ Ζήθου καὶ τοῦ Ἀμφίονος· εἷς γὰρ ἦν ἀμφοτέρων τάφος. Gr. Fl. 5. 6. 9. 21. 56. 59. 76.\n146.καταβόστρυχος: πυκνοὺς καθειμένος βοστρύχους. Gr. Cant. δασύθριξ. Fl. 33. δασύτριχος. Gu.\nκαταβόστρυχος: τοῖς βοστρύχοις, τοῖς πλοκάμοις κατάκομος, καὶ τοῖς ὄμμασι καταπληκτικός· τὸ γὰρ κατά πλήθους ἐμφαντικόν. A.M. T. πυκνοὺς καθειμένος βοστρύχους. Gr. συναπτέον τὸ ὄμμασιν γοργὸς εἰσιδεῖν. B.M.\nνεανίας: νεανίας ὡς τὸ ἰδεῖν. M. καὶ ἰδεῖν τοῖς ὄμμασι γοργὸς νεανίας. Gr.\n146.γοργός τ’ εἰσιδεῖν: γοργονώδης, φοβερὸς, καταπληκτικός. A.B.M. Ἄλλως. γοργονῶδες ἀποβλέπων τοῖς ὄμμασιν, ἅμα καὶ τῶν βοστρύχων παρεχόντων τοῖς ὀφθαλμοῖς τὸ γοργονῶδες. A. B. M. T.I. καταπληκτικὸς, ἀπὸ μεταφορᾶς τῆς Γοργοῦς. Gu.\n148.λοχαγός: στρατηγός.\nὡς: ἀντὶ τοῦ λίαν.\nὑστέρῳ: ἀντὶ τοῦ ὄπισθεν, κατόπιν. M. ἀκολούθῳ. Gr. Fl. 5. 6. 9. 21. 56. 59. 76.\n149.ἀμφέπει: ἀντὶ τοῦ ἐπακολουθεῖ αὐτῷ ὄχλος πολὺς ὀπισθόπους. τινὲς δὲ ἐπὶ κατάρας αὐτὸ δέχονται, οἷον ἐσχάτῳ ποδὶ καὶ μηκέτι ὑποστρέφοντι, ἵν’ ᾖ, ὡς ὄχλος νιν ἀμφέπει ἐπὶ ἀπωλείᾳ. A. B. M.I. πανταχόθεν ὡπλισμένος ἐπακολουθεῖ. M. ὡς πάνοπλος ὄχλος, ἤγουν λαὸς, περιέπει αὐτὸν ἀκολούθῳ ποδί. Gr.\n150.Παρθενοπαῖος: ὡς μὲν Ἀντίμαχός φησι Ταλαοῦ τοῦ Βίαντος τοῦ Ἀμυθάονος τοῦ Κρηθέως τοῦ Αἰόλου τοῦ Ἕλληνος τοῦ Διὸς, μητρὸς δὲ Λυσιμάχης τῆς Κερκυόνος τοῦ Ποσειδῶνος· ὡς δὲ Ἑλλάνικος, Μειλανίωνος τοῦ Ἀμφιδάμαντος τοῦ Ἐπόχου τοῦ Ἀργήπου τοῦ Κηφέως τοῦ Ποσειδῶνος, μητρὸς δὲ Ἀταλάντης τῆς Ἰάσου. A. M.T.\nἈταλάντης γόνος: ταύτην Μελανίων ἔγημε τῇ τέχνῃ τῶν μήλων. A. M.T. Ἄλλως. αὕτη Ἰάσου μὲν θυγάτηρ, Μελανίωνος δὲ γυνὴ, Ἀρκὰς τῷ γένει. ἔστι δὲ καὶ ἄλλη Σχοινέως θυγάτηρ, Ἱππομένους γυνὴ, Βοιωτική. A.B. M.T.I. ἥτις ἦν Μαινάλου θυγάτηρ. Gu.\n151.ἀλλά νιν: ἀλλ’ αὐτὸν ἀπολέσειεν ἡ Ἄρτεμις, ἡ μετὰ τῆς μητρὸς αὐτοῦ κυνηγετοῦσα. εἰκότως δὲ τὴν Ἄρτεμιν κατ’ αὐτοῦ ἐπικαλεῖται, ὡς θυμουμένην κατὰ τῆς Ἀταλάντης, ἐπεὶ πρότερον τὴν παρθενίαν ἠγάπα, ὕστερον δὲ τῷ Μειλανίωνι γαμηθεῖσα κατεφρόνησε τῆς Ἀρτέμῐδος. αὕτη δ’ ἐστὶν καὶ Μελεᾰγρῳ συγκυνηγετήσασα. A.B.M.\nἀλλά νιν: εἰκότως Ἄρτεμιν Ἀντιγόνη κατὰ τοῦ Παρθενοπαίου ἐπιβοᾶται, ὡς θυμουμένην κατὰ τῆς τούτου μητρὸς Ἀταλάντης· ἱέρεια γὰρ οὖσα πρότερον τῆς θεοῦ καὶ παρθενίᾳ ζῆν αἱρουμένη ἔφθαρται Μειλανίωνι, καὶ ὀργῆς ὑπὸ τῆς Ἀρτέμιδος πλείστης πεπειραμένη ἀπηξίωται τῆς πρὸς αὐτὴν ὑπηρεσίας. Gu. Leid. ἀλλ’ εἴθε ἡ Ἄρτεμις ἡ κατὰ τὰ ὄρη μετὰ τῆς μητρὸς αὐτοῦ διατρίβουσα ὀλέσειεν αὐτὸν τόξοις δαμάσασα. Gr. Cant.\nἁ κατ’ ὄρη: ἡ κατὰ τὰ ὄρη, ὁ ἐστιν ἡ Ἄρτεμις. M.\n152.ἱεμένα: ὁρμωμένη. M. διατρίβουσα. Gr. ὁρμωμένη, πορευομένη. Gu. Mosq.\n154.σὺν δίκῃ δ’ ἥκουσι γῆν: μετὰ τοῦ δικαίου δὲ ἦλθον εἰς τὴν γῆν τήνδε. Gr.\n155.ὃ καὶ δέδοικα: διὸ καὶ εὐλαβοῦμαι μὴ τὸ δίκαιον σκοπήσαντες οἱ θεοὶ ἀπολέσωσιν ἡμᾶς τοὺς μὴ θεὸν φοβουμένους. A. B.M. T.I.\nὃ: ᾧ, διό. Gr.\nμὴ σκοπῶσ’: ἀντὶ τοῦ ἵνα μὴ σκοπήσωσι, τουτέστιν ἵνα μὴ προνοήσωνται οἱ θεοὶ τοῦ δικαίου. Gr. Fl. 5. 6. 9. 21. 56. 59. 76.\n156.—162. ποῦ ὑπάρχει ὃς ἐγένετο ἐμοὶ ἐκ μιᾶς μητρὸς ἐν πολυπόνῳ καὶ πολυωδύνῳ μοίρᾳ καὶ τύχῃ. ὦ φίλτατε γέρον, εἰπὲ ποῦ ἐστιν ὁ Πολυνείκης. I. ἐκεῖνος πλησίον τοῦ τάφου τῶν ἑπτὰ παρθένων τῆς Νιόβης παρίσταται τῷ Ἀδράστῳ. ὁρᾷς; ὁρῶ κατά τινα τρόπον χαρακτῆρα τοῦ προσώπου ἐκείνου καὶ στέρνα ἐξωμοιωμένα τοῖς στέρνοις ἐκείνου. Gr. Cant.\n156.ποῦ δ’ ὅς: παρὰ τὸ Ὁμηρικὸν δοιὼ δ’ οὐ δύναμαι ἰδέειν κοσμήτορε λαῶν. δὶς δὲ παρέλαβε τὸ ποῦ, τὴν σπουδὴν τῆς κόρης παριστῶν. πολυπόνῳ δὲ μοίρᾳ, ἤτοι κακομοιρίᾳ· τῷ γὰρ ἐπιθέτω διέστειλε τὸ τῆς μοίρας ὄνομα ὂν τῶν μέσων. A.B.M.I.\nποῦ δ’ ὅς: ποῦ δέ ἐστιν ὃς ἐκ τῆς αὐτῆς ἐμοὶ μητρὸς ἐγένετο, ἤγουν ἐκ τῆς μητρὸς ἥτις καὶ ἐμὲ ἔτεκεν. Gr. τὸ διπλοῦν που τὴν προθυμίαν τῆς κόρης παριστᾷ, ἣν εἶχεν ἰδεῖν τὸν ἀδελφὸν Πολυνείκη. Gu.\n158.Πολυνείκης: Πολυνείκης ὁ Οἰδίποδος τοῦ Λαΐου τοῦ Λαβδάκου τοῦ Πολυδώρου τοῦ Κάδμου τοῦ Ἀγήνορος τοῦ Ποσειδῶνος καὶ Λιβύης τῆς Ἐπάφου καὶ Διὸς καὶ Ἰοῦς τῆς Ἰνάχου. M.\n159.ἑπτὰ παρθένων: καὶ Σοφοκλῆς ἐν Νιόβῃ ἑπτά φησιν αὐτὰς εἶναι καὶ τοὺς ἄρρενας. Β.Μ. Ἄλλως. ὁ Ἀριστόδημος οὐδαμοῦ φησιν ἐν ταῖς Θήβαις τῶν Νιοβιδῶν εἶναι τάφον, ὅπερ ἐστὶν ἀληθές. ὡς αὐτοσχεδιάζειν οὖν ἔοικεν Εὐριπίδης. περὶ δὲ τοῦ πλήθους τῶν Νιοβιδῶν αὐτός φησιν Εὐριπίδης ἐν Κρεσφόντῃ καὶ δίς ἕπτ’ αὐτῆς τέκνα Νιόβης θανόντα Λοξίου τοξεύμασιν. ὁμοίως καὶ Αἰσχύλος ἐν Νιόβῃ καὶ Ἀριστοφάνης δὲ ἐν δράματι Νιόβης ὁμοίως ἑπτὰ αὐτὰς λέγουσιν, εἶναι δὲ ἑπτὰ καὶ τοὺς ἄρρενας. Τιμαγόρας δὲ ἐν τοῖς Θηβαϊκοῖς φησιν ὡς κακῶς πάσχοντες ὑπὸ τῶν περὶ Ἀμφίονα οἱ σπαρτοὶ ἀνεῖλον αὐτοὺς λοχήσαντες, ἀπιόντας εἰς Ἐλευθερὰς ἐπὶ πατρικὴν θυσίαν, τὴν δὲ Νιόβην εἴασαν ζῆν διὰ Πέλοπα. ἄλλοι δὲ ἄλλως ἱστοροῦσι περὶ αὐτῆς. ὁ μὲν γὰρ Φερεκύδης φησὶν ἔχειν αὐτὴν παῖδας ἓξ, Ἀλαλκομενέα , Φηρέα, Εὔδωρον, Λύσιππον, Ξάνθον, Ἀργεῖον, θυγατέρας δὲ ἓξ, Χιόνην, Κλυτίαν, Μελίαν, Ὥρην, Λαμίππην, Πελοπίαν. Ἑλλάνικος δὲ ἐν τῇ ἐπιγραφῇ Ἀτλαντίδος ἄρσενας τέσσαράς φησιν, Ἀρχήνορα, Μενέστρατον, Ἀρχαγόραν, . . . . . . θυγατέρας δὲ τρεῖς, Πελοπίαν, ’Ωγυγίαν, Ἀστυκράτειαν. Ξάνθος δὲ ὁ Λύδιος δέκα καὶ δέκα ἐκ Φιλόττου τοῦ Ἀσσυρίου, ὃς ᾤκει ἐν Σιπύλῳ, ὃς ἀνῃρέθη ἐν κυνηγεσίῳ ὑπὸ ἄρκτου. A.B. M.T.I.\n160.Ἀδράστῳ: εἰκότως τούτῳ παρίσταται καὶ τοῦτον θεραπεύει, δι’ οὗ τὴν εἰς τὴν πατρίδα κάθοδον προσεδόκα αὐτῷ γενέσθαι. A. B.C. Gu. I. Ἄδραστος υἱὸς Λυσιμάχης τῆς Κερκυόνος καὶ Ταλαοῦ τοῦ Ἀγήνορος τοῦ Καλυδῶνος τοῦ Πλευρῶνος τοῦ Μώλου τοῦ Ἐνδυμίωνος τοῦ Ἀεθλίου τοῦ Διός. Η.Μ.\nπλησίον: ἐκεῖνος πλησίον τοῦ τάφου τῶν ἑπτὰ παρθένων τῆς Νιόβης παρίσταται τῷ Ἀδράστῳ. Gr. περισσὸν τὸ πλησίον· τὸ γὰρ παρίσταται τὸ πλησίον ἵσταται δηλοῖ. Gr. Cant. Fl. 5. 6. 9. 21. 56. 59. 76. Mosq.\n161.ὁρῶ δέ πως: ἀντὶ τοῦ τρόπῳ τινί. Β.Μ.\n162.τύπωμα: ἀπεικόνισμα. M.\nἐξεικασμένα: ὡμοιωμένα. Β.Μ. 10\n163.-167.ἀνεμώκεος εἴθε: εἴθε ἐξήνυσα τοῖς ποσὶν, ἤγουν ἠδυνήθην, τελέσαι δρόμον νεφέλης ταχείας διὰ τοῦ ἀέρος πρὸς τὸν ἐμὸν ἀδελφὸν, τὸν φυγάδα τὸν ἄθλιον, περιέβαλον δὲ διὰ χρόνου τὰς ἐμὰς ὠλένας τῇ δέρῃ αὐτοῦ τῇ φιλτάτῃ. Gr. Cant.\nἀνεμώκεος: ὀξυτάτης, ταχείας. M. ταχείας, ἢ τῆς ἀνέμῳ κινουμένης νεφέλης ἴσως. διὰ γὰρ ἀνέμου κινοῦνται. τὸ δὲ ἑξῆς, εἴθε δρόμον νεφέλας ἐξανύσαιμι ποσὶ δι’ αἰθέρος πρὸς ἐμὸν ὁμογενέτορα, φυγάδα μέλεον, περὶ δὲ ὠλένας βάλοιμι τῇ φίλῃ δέρῃ διὰ χρόνου. αὕτη δὲ ἡ σύνταξίς ἐστιν, ἐὰν μὴ ἔγκειται τῷ ἐδαφίῳ τὸ ὡς ἴδω· ἐὰν δὲ κεῖται, οὕτω συντακτέον, χρόνῳ φυγάδα μέλεον ὡς ἴδω. Α.Β.Μ. Η.Ι.\n164.ἐξανύσαιμι: πληρώσαιμι. M.\n165.περὶ δ’ ὠλένας: περιβάλλοιμί τε τὰς χεῖρας διὰ χρόνου. M.\n166.βάλοιμι χρόνῳ: περιέβαλον δὲ διὰ χρόνου. Gr. ἢ εἰς τὸ χρόνῳ ὑποστικτέον. Gu.\n167.μέλεον: ἄθλιον. M.\n168.ὡς ὅπλοισι: ὡς εὐπρεπὴς, ὦ γέρον, ἐστὶν, ἤγουν εὔστολος ἐν ὅπλοις χρυσοῖς φλεγέθων, ἤγουν λάμπων, ὁμοίως ταῖς πρωϊναῖς ἀκτῖσι τοῦ ἡλίου. Gr. Cant.\n169.ἑῴοις: ταῖς ἑωθιναῖς βολαῖς τοῦ ἡλίου ἐοικώς. αὗται γὰρ χρυσίζουσιν. Β.Μ. Ι.\nφλεγέθων: λάμπων. M.\n170.— 174. ἥξει εἰς τούσδε τοὺς δόμους ἠσφαλισμένος σπονδαῖς, ὥστε πληρῶσαί σε χαρᾶς. οὗτος δὲ, ὦ γεραιὲ, τίς ὑπάρχει, ὃς ἵππους λευκοὺς ἡνιοχεῖ ἐπιβεβηκώς; οὗτός ἐστιν ὁ μάντις Ἀμφιάραος· ζῶα δὲ ἐν τῷ ἅρματι αὐτοῦ ἐπὶ τῷ σφαγιασθῆναι καὶ ῥεῦσαι τὸ αἷμα αὐτῶν προσφιλῶς τῇ γῇ. Cant.\n171.ἔνσπονδος: μετὰ φιλίας, φίλος. M. τὸν Ὁμηρικὸν Μενέλαον μιμεῖται ὁ Εὐριπίδης, ὑπόσπονδον Πολυνείκην ἄγων εἰς τὰς Θήβας, ὡς ἐκεῖνος εἰς τὴν Ἴλιον εἰσῆλθε καταθησόμενος τὸν πόλεμον. Α.Β.Η. Μ.Ι. φίλιος, εἰρηναῖος, εἰρηνικὸς, μετὰ εἰρήνης. Gu.\nπόθεν κυρεῖ: τυγχάνει. M. ἢ τὸ κυρεῖ περισσὸν ἢ τὸ πόθεν. Gu. ὑπάρχει. Gr.\n172.ἅρμα λευκόν: λευκὸν τὸ ἅρμα φησὶ διὰ τοὺς ἵππους· ἐκ γὰρ τῶν ἵππων τὸ ἅρμα λέγει. A. B. M.I. διὰ τὸ ἔχειν λευκοὺς ἵππους. Gu.\n173. Ἀμφιάραος Οἰκλέους τοῦ Ἀντιφάτου τοῦ Μελάμποδος τοῦ Ἀμυθάονος τοῦ Ἕλληνος τοῦ Διὸς, μητρὸς δὲ Ὑπερμνήστρας τοῦ Θυέστου τοῦ Ἄρεως. M.\nἡνιοστροφεῖ: ἡνιοχεῖ, ἐλαύνει. M. διεξάγει. Gu.\nβεβώς: ἐπιβεβηκώς. M. Gr. βαίνων, καθήμενος. Gu.\n174.σφάγια δ’ ἅμ’ αὐτῷ: σφάγια μὲν τὰ ἱερεῖα, ῥοαὶ δὲ αἱ σπουδαί. ἢ οὕτως· ὧν τὸ αἷμα τῆς γῆς ῥοαὶ γίνεται, ἢ ὧν τὸ αἷμα συμβαίνει παρὰ τὴν γῆν ἐκχεῖσθαι. τὸ γὰρ φιλεῖν καὶ ἐπὶ τοῦ συμβαίνειν τάττεται. A. B.C.H.M. T.I.\nσφάγια δ’ ἅμ’ αὐτῷ: ἤγουν ζῶα δὲ ἐν τῷ ἅρματι αὐτοῦ ἐπὶ τῷ σφαγιασθῆναι καὶ ῥεῦσαι τὸ αἷμα αὐτῶν προσφιλῶς τῇ γῇ. ὅτι δὲ ἐν τῷ ἅρματι αὐτοῦ ἔφερεν ὁ Ἀμφιάραος ζῶα ἕτοιμα εἰς σφαγὴν, ἵνα, ὅτε δοκεῖ αὐτῷ καλὸν, ἀποσφάξῃ καὶ μαντεύηται δι’ αὐτῶν, δῆλον ἀφ’ ὧν λέγει ἔμπροσθεν εἰς δὲ Προιτίδας πύλας ἐχώρει, σφάγι’ ἔχων ἐφ’ ἅρμασιν Ἀμφιάραος. Gr. Cant. Leid. σφάγια λέγει ἢ ἐσφαγμένα ἱερεῖα πρὸ αὐτοῦ ὄντα, δι’ ὧν ἐμαντεύετο, ἢ, ἐπειδὴ μάντις ἦν, σημεῖα τῆς ἑαυτοῦ τέχνης γεγραμμένα ἱερεῖα εἶχεν ἐπὶ τοῦ ἅρματος. κρείττων δὲ ἡ πρόσθεν ἔννοια. Gu.\nἅμ’ αὐτῷ: σύν. ἤγουν ἐπάνω τοῦ ἅρματος ὑπάρχουσιν. Gu.\nφιλαιμάτου: τὸ ἐπίθετον τῆς γῆς ἐπὶ τὰ σφάγια μετήγαγεν. οἱ δὲ γράφουσι γῆς φιλαιμάτου, οἱ δὲ τὸ τέλειον φιλαιμάτοιο λέγουσιν. A. B.C.H. M.T.I. ὁ νοῦς, ἅτινα σφάγια ῥοαὶ φιλαίματοί εἰσι τῆς γῆς, ἡδομένης ἐπὶ τῶν σφαγίων, ἢ αἱ εἰωθυῖαι δι’ αἱμάτων γίνεσθαι. Ἄλλως. τὰ σφάγια τῶν ἱερείων αὐτῷ τῷ Ἀμφιαράῳ ἢ διὰ τὸ εἶναι αὐτὸν μάντιν, ἢ πολεμικῶν φίλα, καὶ αἱ ῥύσεις τῶν αἱμάτων προσφιλεῖς εἰσιν αὐτῷ ἐπὶ τῆς γῆς. Α.Η.Μ.\n175.λιπαροζώνου: εὐδαίμονος. M. εὐπρεπεστάτου. M. I. μεγαλοζώνου, τουτέστι τοῦ πλουσίου εἰς φαῦσιν. Gu. Fl. 33. τουτέστιν ἔχοντα πολλὰς ζώνας· τὸ γὰρ λιπαρὸν οὕτω δηλοῖ, ἤγουν πολυφώτου καὶ εὐπρεπεστάτου. Gu.\nθύγατερ Ἀελίου: Ἡσίοδός φησιν ἀδελφὴν Ἡλίου εἶναι τὴν Σελήνην, Θεία δ’ Ἡέλιόν τε μέγαν λαμπράν τε Σελήνην γείνατο. Αἰσχύλος δὲ καὶ οἱ φυσικώτεροι θυγατέρα, παρόσον ἐκ τοῦ ἡλιακοῦ φωτὸς μεταλαμβάνει ἀμέλει καὶ πρὸς τὰς ἡλιακὰς ὑποστάσεις μεταμορφοῦται ἡ σελήνη. A. B.C.H. M.T.I.\nΚατὰ μὲν τὴν μυθικὴν ἱστορίαν ἀδελφὴ Ἡλίου Σελήνη· (ἄμφω γὰρ ἐκ Λητοῦς καὶ Διὸς) κατὰ δὲ τὸν φυσικὸν λόγον θυγάτηρ, ἐκεῖθεν ὥσπερ ἐκ πηγῆς ἀρυομένη τὸ φῶς. Gu. Leid.\n177.ὡς ἀτρεμαῖα κέντρα: εἰκότως ἡσυχῆ καὶ σωφρόνως ἐλαύνει ὁ Ἀμφιάραος. οἶδε γὰρ ὡς μάντις τὰ ἀποβησόμενα. A. B. C.H. Gu. I.\nὡς ἀτρεμαῖα κέντρα: λίαν ἡσύχως καὶ εὐτάκτως τὴν μάστιγα ἔνθεν κἀκεῖθεν φέρων τοῖς πώλοις ἰθύνει αὐτοὺς δηλονότι, ἤγουν εἰς ὀρθὸν ἄγει. Gr. Cant.\nἀτρεμαῖα: πάνυ ἥσυχος. M.\nκέντρα: μάστιγας. I. ἀντὶ τοῦ μάστιγα. Gr.\nσώφρονα: ἀντὶ τοῦ σωφρόνως. M. Gr.\n179.ἰθύνει: μεταφέρων ἀπ’ εὐθείας ἄγει. M. κυβερνᾷ. I.\nποῦ δ’ ὃς τὰ δεινά: ποῦ δέ ἐστιν ὁ Καπανεὺς, ὃς κατὰ τῆσδε τῆς πόλεως τὰς δεινὰς ὕβρεις ὑβρίζει; Gr. Cant.\nἐφυβρίζει: ἐπαπειλεῖ, ὑβρίζει. Gu.\nπόλει: τῆς πόλεως. Gu. ἀπειλεῖ. M. μετὰ ὕβρεως ἀπειλεῖ τὰ χαλεπὰ τῇ πόλει. I.\n181.Καπανεύς: Καπανεὺς Ἱππονόου τοῦ Ἀναξαγόρου τοῦ Ἀργείου τοῦ Μεγαπένθους τοῦ Προίτου τοῦ Ἄβαντος τοῦ Λυγκέως τοῦ Αἰγύπτον, μητρὸς δὲ Λαοδίκης τῆς Ἴφιος τοῦ Ἀλέκτορος. A.C. H. M.T.\nΜετὰ τοῦ Ἀδράστου ἑπτὰ λοχαγοὺς οὗτος ὁ ποιητὴς ἀριθμεῖ, ὁ δὲ Αἰσχύλος, ὅτι τοῦτον οὐκ ἀριθμεῖ, διὰ τοῦτο τὸν Ἐτέοκλον τοῖς ἓξ συναριθμεῖ. Gu.\nπροσβάσεις τεκμαίρεται: τὰς πύλας σκέπτεται. I.\nπροσβάσεις: τὰς εἰσβάσεις λέγει καὶ τὰς πύλας. Β. Η.Μ.Τ. Fl. 33. Ἄλλως. τὰς ἑπτὰ κλίμακας τῶν πύργων, δι’ ὧν εἰς τὸ τεῖχος ἀνέρχονται. A. H.M.T. Fl. 33. εἰσόδους. Gr. ἀναβάσεις, ἐξοχὰς, προβολὰς ἢ πύλας. Gu.\nτεκμαίρεται: καταμανθάνει, σημειοῦται, διασκέπτεται. M. σκοπεῖ. Gr. σημειοῦται. Gu.\n181.-185. φεῦ, ὦ Νέμεσις, Δίκη, καὶ Διὸς μεγαλόηχοι βρονταὶ, καὶ φῶς κεραύνιον, καυστικὸν, σὺ κοιμίζοις καὶ ταπεινοῖς τὴν κενοδοξίαν τὴν ὑπεράνορα καὶ ὑψηλήν. I.\n183.ἰώ: ἐπὶ ἀγανακτήσεως. Gr.\nΝέμεσις: παρ’ Ἕλλησι θεὰ τιμωρουμένη τοὺς μεγαλαύχους. Gu. Bar. τουτέστιν, ὦ θεὰ νεμεσῶσα καὶ τιμωροῦσα τοὺς ἀλαζόνας. Gu. Fl. 33. ὦ δίκη. Gr. θυγάτηρ τῆς Νυκτός. Gu.\nβαρύβρομοι: βαρύηχοι. Gr. Fl. 5. 6. 9. 21. 56. 59. 76. μεγαλόηχοι. M. Gu.\n184.κεραύνιόν τε φῶς: ὦ κεραυνοῦ φῶς. προαναφωνεῖ δὲ τὰ συμβησόμενα αὐτῷ. M. Gu. Fl. 33.\nσύ τοι: πρὸς ἐκεῖνον ἀποστρέφεται. Gr. Fl. 5. 6. 9. 56. 59. 76. ἀποστροφὴ πρὸς Καπανέα. Fl. 21. ὦ Νέμεσις. Gu.\n185.μεγαλανορίαν: μεγαλοφροσύνην, ἢ μεγαλορρημοσύνην, οἱονεὶ μεγαληγορίαν, ὑπερηφάνειαν. B.M. I. ἔπαρσιν, ἀλαζονείαν. Gr. Cant. ὑπερηφανίαν, μεγαλαυχίαν, μεγαλοφροσύνην, κενοδοξίαν. Gu.\nὑπεράνορα: ὑπερήφανον. Gr. ὑπὲρ ἄνθρωπον. Gu.\nὑπεράνορα κοιμίζεις: τὸν ὑπερήφανον ἄνδρα καταβάλλεις. M. ταπεινοῖς. M.\nκοιμίζοις: τὸ κοιμίζοις εἰ μὲν ο καὶ ι γράφεται, μερικόν ἐστι πρὸς μόνον τὸν Καπανέα· εἰ δὲ ε καὶ ι, καθόλου. οἷον σὺ τὴν ὑπερηφανίαν κοιμίζεις, καὶ οὗτος, τοιοῦτος ὢν, κατενεχθήσεται. Gu. Leid.\n186.ὅδ’ ἐστίν: λείπει τὸ ἐπαγγέλλεται. ὁ δὲ νοῦς, οὗτός ἐστι ὁ τὰς Θήβας δορὶ καὶ πολέμῳ παραδώσειν αἰχμαλώτους ταῖς Μυκηναίων καὶ ταῖς Ἀργείων γυναιξὶν ἀπειλῶν, ἀποκαταστήσειν τε ἐν Λέρνῃ καὶ τῇ Ἀμυμώνῃ τῇ γενομένῃ ἐκ τῆς τοῦ Ποσειδῶνος τριαίνης ἐπαγγελλόμενος αὐτὰς ὥστε ὑδρεύσασθαι ἐκ τούτου δούλας γενομένας. H. M.T. τὸ ἑξῆς οὕτως, ὅδ’ ἐστὶν ὃς ἐπαγγέλλεται πολέμῳ δουλείαν περιβάλλων αἰχμαλωτίδας γυναῖκας δώσειν Μυκήναισι Λερναίᾳ τε τριαίνᾳ τοῖς Ποσειδῶνος καὶ Ἀμυμώνης ὕδασι. διὰ γὰρ τὴν μίξιν τὴν Ποσειδῶνος καὶ Ἀμυμώνης πολύϋδρον γέγονε τὸ Ἄργος. τὸν Ὁμηρικὸν δὲ Ἕκτορα ἐμιμήσατο, φάσκοντα πρὸς Ἀνδρομάχην καί κεν ὕδωρ φορέοις Μεσσηΐδος ἢ Ὑπερείης. - A. B.H.T.I. Ἄλλως. τινὲς οὕτω· λείπει ὁ καί, καὶ εἰσὶ τὰ κτητικὰ ἀντὶ τῶν πρωτοτύπων, ἵν’ ᾖ Ποσειδῶνος καὶ Ἀμυμώνης ὕδασι. B.H.I.\nὅδ’ ἐστίν: οὗτός ἐστιν ὃς ἀπειλεῖ δηλονότι δώσειν τὰς Θηβαίας γυναῖκας διὰ τοῦ πολέμου αἰχμαλώτιδας ταῖς Μυκήναις καὶ τῇ Λερναίᾳ τριαίνῃ, ἀντὶ τοῦ τῇ Λέρνῃ τῇ πηγῇ τῇ ἀναδοθείσῃ τῇ τριαίνῃ τοῦ Ποσειδῶνος, λέγω τοῖς ὕδασι τοῖς Ἀμυμωνίοις, ἤγουν τῆς Ἀμυμώνης, (ἥτις ἐστὶν ἡ αὐτὴ τῇ Λέρνῃ, τοῖς Ποσειδωνίοις, ἤγουν τοῖς ὑπὸ τοῦ Ποσειδῶνος ἀναδοθεῖσι, πήξαντος αὐτόθι τὴν τρίαιναν, ὅτε ἀπήρχετο συγγενησόμενος τῇ Ἀμυμώνῃ, ἀφ’ ἧς δηλονότι καὶ Ἀμυμώνη ἡ πηγὴ ὠνομάσθη) δουλείαν περιβαλὼν τῇδε τῇ γῇ δηλονότι. Gr. Cant. Mosq.\n186.Μυκήναισι: λείπει τὸ ἐπαγγέλλεται. M.\n187.ὃς δορὶ Θηβαίας: ἀπειλεῖ δηλονότι ἐπαγγέλλεται. Gu. διὰ τοῦ πολέμου τὰς Θηβαίας γυναῖκας. Gr.\n188.Τριαίνᾳ: Τρίαινα τόπος Ἄργους, ἔνθα τὴν τρίαιναν ἔπηξεν ὁ Ποσειδῶν συγγενόμενος τῇ Ἀμυμώνῃ, ὅπου καὶ πηγὴ ἀνεδόθη καὶ τὴν ἐπίκλησιν ἔσχεν ἐξ Ἀμυμώνης. εἰπὼν οὖν τριαίνᾳ ἐπεξηγήσατο διὰ τοῦ Ποσειδανίοις Ἀμυμωνίοις. A.B.C. H.M.I. Ἀμυμώνῃ τῇ ἡρωΐνῃ μέλλων Ποσειδῶν συγγίνεσθαι ὀρθὴν ἔπηξε τὴν τρίαιναν. καὶ εὐθὺς κατ’ ἐκεῖνον τὸν τόπον ὕδατα ἀνέβλυσεν. ὃ καὶ γέγονε κρήνη αὐτόθι ὁμωνύμως τῇ Ἀμυμώνῃ. ἦν δὲ καὶ ἑτέρα κρήνη. ἀμφότεραι δὲ τοῦ Ἄργους εἰσίν. A. H.M.\nΤριαίνᾳ: ἦνπερ ἐποίησεν ὁ Ποσειδῶν ἀναδοθῆναι διὰ τὴν Ἀμυμώνην, ἤγουν τῆς Ἀμυμώνης τῆς πηγῆς, ἥτις ἡ αὐτή ἐστι τῇ Λέρνῃ. Ἀμυμώνης τῆς Δαναοῦ θυγατρὸς ἀπερχομένης εἰς Λέρνην ἀρύσασθαι, ἰδὼν καὶ εἰς ἔρωτα Ποσειδῶν καταστὰς ἥρπασέ τε αὐτὴν καὶ ἐμίγη, ἐν ᾧ δὲ τόπῳ ἐμίγη τήν τε τρίαιναν ἔπηξε καὶ πηγὴ ἀνεδόθη, ἐξ Ἀμυμώνης λαβοῦσα τοὔνομα. εἰπὼν δὲ τὸ τριαίνῃ ὥσπερ ἐπεξηγεῖται διὰ τοῦ Ποσειδωνείοις Ἀμυμωνείοις ὕδασιν. Gu. Bar.\nΛερναίᾳ τε δώσειν: ἀντὶ τοῦ τῇ Λέρνῃ τῇ πηγῇ τῇ ἀναδοθείσῃ τῇ τριαίνῃ τοῦ Ποσειδῶνος. Gr.\n188.Ποσειδωνίοις Ἀμυμωνίοις: τινὲς οὕτως· λείπει ὁ καί (εἰσὶ γὰρ τὰ κτητικὰ ἀντὶ τῶν πρωτοτύπων), ἳν’ ᾖ Ποσειδῶνος καὶ Ἀμυμώνης ὕδασιν. A.B.H. M.I.\nἈμυμωνίοις: Δαναοῦ θυγατέρες Ἵππη, Ἀμυμώνη, Φῦσα. A.\n190.-192.μήποτε: τὸ ἑξῆς· εἴθε μήποτε τήνδε τὴν δουλοσύνην, ἤγουν τὴν δουλείαν, τλαίην, τουτέστιν ὑπομείναιμι. Gr.\n192.ἔρνος: κλάδος, τέκνον. Gr.\n193.ὦ ὦ τέκνον, εἴσβα δῶμα: εἴσελθε εἰς τὸν οἶκον. I.\n194.ἐπεὶ πόθου: ἐπειδὴ εἰς κόρον ἦλες ὧν ἔχρῃζες εἰσιδεῖν. A.B. H.M.T. Ἄλλως. ποθοῦσα γὰρ εἰς τέρψιν ἦλθες. A.H. M.T. Fl. 33.\n195.τέρψιν: ἀπόλαυσιν. Gr. Fl. 5. 6. 9. 21. 56. 59. 76.\n196.ὄχλος γὰρ ὡς ταραγμός: τὸ ἑξῆς, ὡς ταραγμὸς εἰσῆλθεν εἰς τὴν πόλιν, ὄχλος γυναικῶν χωρεῖ εἰς τὰ βασίλεια· ἵν’ ᾖ ὁ νοῦς παραγενομένων τῶν Ἀργείων καὶ πολεμούντων τοῖς Θηβαίοις, ὄχλος γυναικῶν εἰς τὰ βασίλεια παραγέγονεν. λέγει δὲ τὰς τοῦ χοροῦ γυναῖκας, αἵτινες νεωστὶ ἦσαν ἀπὸ Φοινίκης ἐλθοῦσαι. ἔνιοι δὲ στίζουσιν εἰς τὸ πόλιν καὶ τὸ χώρει παροξύνουσι, καὶ οὕτως ἐξηγοῦνται· ὅτι γὰρ ὄχλος καὶ ταραγμὸς εἰσῆλθεν εἰς τὴν πόλιν, χώρει πρὸς δόμους τυραννικοὺς, καὶ μένε ὅπου αἱ γυναῖκες· φιλόψογον γὰρ χρῆμα θηλειῶν ἔφυ· ἳν’ ᾖ τὸ ὡς ἀντὶ τοῦ ὅτι. A.B.M.I.\nταραγμός: παρὰ τοῦ Ἀργείου στρατεύματος. Gu.\n198.φιλόψογον: φιλολοίδορον. M. Gr. Cant.\nχρῆμα — θηλειῶν: τὸ — τῶν. Gr.\nχρῆμα θηλειῶν: ἤγουν αἱ γυναῖκες, περιφραστικῶς. Gr. Cant.\n199.ἀφορμάς: προφάσεις. Gr. Fl. 5. 6. 9. 21. 56. 59. 76.\nλόγων: ὑποθέσεων. Gu.\n201.ὑγιές: ἀληθές. Gr. Fl. 5. 6. 9. 21. 33. 55. 59. 76.\n202.-215. Τὴν θάλασσαν τῆς Τύρου λιποῦσα ἦλθον ἐξαίρετον ἀνάθημα τῷ Λοξίᾳ, ἤγουν τῷ Ἀπόλλωνι, ἀπὸ χερρονήσου τῆς Φοινί κης, δούλη τῶν οἰκημάτων τοῦ Φοίβου, ὅπου ὑπὸ τοῖς ἀκρωτηρίοις τοῖς χιονοβλήτοις τοῦ Παρνασοῦ ἐκληρώθην οἰκῆσαι, νηῒ πλεύσασα κατὰ τὸν πόντον τὸν Ἰόνιον, Ζεφύρου σφοδρῶς πνεύσαντος ἐν τῷ ἀέρι κάλλιστα κελαδήματα ὑπὲρ τῶν πεδίων τῆς Σικελίας τῶν πολυκάρπων, ἐκ τῆς ἐμῆς πόλεως ἐκλεχθεῖσα ἐξαίρετος τῷ Λοξίᾳ. Gr. Cant. Mosq.\nΤύριον οἶδμα: ὁ χορὸς ἐκ Φοινισσῶν. ἐπειδὴ οἱ Ἀγηνορίδαι ποιήσαντες τὴν Φοινίκην νῆσον ἐπραίδευσαν καὶ αἰχμαλώτους ἔλαβον τὰς γυναῖκας τὰς τοῦ χοροῦ ἐπιλέκτους ἔπεμψαν τῷ Ἀπόλλωνι· πρὸ δὲ τῆς πομπῆς εὐθὺς συνήχθη κατ’ αὐτῶν πόλεμος. διὰ δὲ τῶν Θηβῶν ἀποστείλαντες ἠξίωσαν τοὺς Θηβαίους συγγενεῖς ὄντας ἐκπέμψαι τῷ θεῷ εἰς Δελφούς. λέγει οὖν ταῦτα ὁ χορὸς τῷ Πολυνείκει. H. M.T. Ἄλλως. τοῦτο τὸ μέλος στάσιμον λέγεται· ὅταν γὰρ ὁ χορὸς μετὰ τὴν πάροδον λέγῃ τι μέλος πρὸς τὴν ὑπόθεσιν ἀνῆκον ἀκίνητος μένων, στάσιμον λέγεται τὸ ᾄσμα. πάροδος δέ ἐστιν ᾠδὴ χοροῦ βαδίζοντος ᾀδομένη ἅμα τῇ ἐξόδῳ, ὡς τὸ σῖγα σῖγα λευκὸν ἴχνος ἀρβύλης τίθετε. ἔδει δὲ, φασὶν, ἀπὸ πολιτίδων, ἢ συγγενίδων τῆς Ἰοκάστης τὸν χορὸν εἶναι, αἵτινες ἔμελλον παραμυθήσασθαι αὐτὴν ἐπὶ τοῖς συμβᾶσιν. ἐπίτηδες δὲ οὐκ εἰσὶν ἐγχώριαι αἱ ἀπὸ τοῦ χοροῦ, ἀλλὰ ξέναι καὶ ἱερόδουλοι, ὅπως ἐν τοῖς ἑξῆς ἀδεῶς ἀντιλέγοιεν πρὸς τὴν Ἐτεοκλέους ἀδικίαν· οὐκ εὖ λέγειν χρὴ μὴ ’πὶ τοῖς ἔργοις καλοῖς. ἀεὶ γὰρ ὁ χορὸς παρρησιαζόμενος τοῦ δικαίου προΐσταται. πῶς οὖν ἔμελλον τὸν βασιλέα ἐλέγχειν,εἰ ὑπ’ αὐτοῦ ἐβασιλεύοντο; A.B.H. M.T.I.\nΤύριον: πόλις Φοινίκης. M.\n202.Τύριον οἶδμα: δέον ἐκ Θηβαίων γυναικῶν συνιστάμενον τὸν χορὸν Ἰοκάστην παραμυθεῖσθαι ἐπὶ τοῖς συμβᾶσιν, ἐπίτηδες οὐκ ἐξ ἐγχωρίων, ἀλλ’ ἐκ ξένων συνέστηκεν, ὅπως ἀδεῶς ἀντιλέγοιεν τῇ Ἐτεοκλέους πλεονεξίᾳ, ὥστε πῶς ἔμελλον τὸν βασιλέα ἐλέγχειν, εἴπερ ὑπ’ αὐτοῦ ἐβασιλεύοντο; διὰ τοῦτο Φοίνισσαί εἰσιν αἰχμαλώτιδες, Ἀγηνοριδῶν πεπορθηκότων Τύρον καὶ τὰς ἐκκρίτους αὐτῶν Ἀπόλλωνι πεπομφότων, ἃς καὶ ἀκροθίνια Εὐριπίδης λέγει Λοξίᾳ. ἀπερχόμεναι οὖν διὰ τῶν Θηβῶν ἐκεῖσε ἠναγκάσθησαν εἰς Θήβας ἐπιμεῖναι διὰ τὸν ἐπιστάντα πόλεμον τῶν Ἀργείων. Gu. Leid. I.\nοἶδμα: τὸ κῦμα, τὸ πέλαγος. M. τὸ πέλαγος. ἀκροθίνια δὲ κυρίως μὲν αἱ τῶν καρπῶν ἀπαρχαὶ, παρὰ τὸν θῖνα, ὅ ἐστι τὸν σωρὸν τῆς ἅλω, καταχρηστικῶς δὲ οὕτως λέγονται καὶ αἱ ἀπαρχαὶ τῆς λείας. A.B. H.M. Gu. I.\n204.Φοινίσσας ἀπὸ νάσου: οὐ νῆσος, ἀλλ’ ἤπειρος ἡ Φοινίκη παράλιος. κατεχρήσατο τοίνυν τῇ φράσει. τινὲς δὲ Φοινίσσας φράσει. νήσου τῆς Τύρου· νησιάζεται γάρ. οἱ ἀπ’ Ἀγήνορος καταγόμενοι, συγγένειαν ἔχοντες πρὸς τοὺς περὶ Ἐτεοκλέα, ἃς ἔλαβον αἰχμαλώτους τὴν Τύρον ἑλόντες ἀπέστειλαν αὐτῷ, ἵνα εἰς Δελφοὺς ἀποσταλῶσι διὰ τοῦ Ἐπεοκλέους ἀναθήματα τῷ θεῷ. ἐπεὶ οὖν ἄδηλον ἦν πόθεν ἐληλύθεισαν αὗται, πεποίηκε τὴν κατ’ αὐτὰς τύχην ἀπαγγεῖλαι. A.B. C.H.M.I.\nΦοινίσσας ἀπὸ νάσου: οὐ νῆσος ἡ Φοίνισσα, ἀλλὰ παράλιος μόνον. ἀγνοοῦντες τοίνυν τινὲς πῶς τοῦτο Εὐριπίδης φησὶ νῆσον τὴν Φοίνισσαν ἀπατώμενοι λέγουσι. τὸ δέ ἐστι τοιοῦτον· ἔβαν ἀπὸ τῆς νήσου τῆς Τύρου. ἡ δὲ νῆσος τῆς Φοινίσσης ἐστί. δῆλον δ’ ἐντεῦθεν· αὐτὸς γὰρ ὁ χορὸς τοῦτο παριστᾷ λέγων Τύριον οἶδμα προλιποῦσα, καὶ μετὰ ταῦτα ἐπιφέρων Φοινίσσας ἀπὸ νάσου. Gu.\nἵν’ ὑπό: ὅπως ὑπὸ ταῖς ἐξοχαῖς ταῖς χιονιζομέναις τοῦ Παρνασσοῦ ταχθήσωμαι οἰκῆσαι. I. ὅπου. Gr. ὅπου, ἤγουν ἐν τοῖς οἰκήμασι. Fl. 33.\nδειράσι: ὑπὸ ταῖς ἐξοχαῖς. M. τοῖς ἀκρωτηρίοις. Gr. ἐξοχαῖς. Gu.\nνιφοβόλοις: χιονιζομένοις. B. χιονιζόμενος οἰκήσω. M. τοῖς χιονοβλήτοις. Gr. τοῖς ὑπὸ χιόνος βαλλομένοις διὰ τὸ ὕψος. Gu.\n207.Παρνασοῦ: τῶν Δελφῶν, ἀπὸ Πάρνηθος βασιλέως. τοῦ ὄρους ἐγγύς. Gu.\nκατενάσθην: τινὲς ἀντὶ τοῦ κατανασθήσομαι. καὶ Σιμωνίδης ἐν ἰάμβοις τί ταῦτα διὰ μακρῶν λόγων ἀνέδραμον; ἀντὶ τοῦ ἀναδραμεῖν μέλλω. ἐγὼ δὲ οἶμαι οὕτως εἶναι· ὅπου ἐν Φοινίκῃ κατετάχθην οἰκῆσαι τὸν Παρνασσὸν τῇ ἐλάτῃ πλεύσασα. A.B. H.M.T.I.\n208.Ἰόνιον κατὰ πόντον: διαπορεῖται πῶς λέγουσιν αἱ κατὰ τὸν χορὸν ἀπὸ Φοινίκης εἰς Δελφοὺς πλεύσασαι κατὰ τὸν Ἰόνιον πόντον καὶ Σ κελίαν γεγονέναι, καὶ ταῦτα Ζεφύρου πνεύσαντος καὶ ἐναντιουμένου τῷ πλῷ. δεῖ οὖν τὸ ἑξῆς ἀκούειν, Τύριον οἶδμα λιποῦσα ἔβαν ἐλάτᾳ πλεύσασα δικώπῳ. λοιπὸν τὴν αἰτίαν τοῦ κώπαις αὐτὰς, καὶ μὴ οὐρίᾳ, πεπλευκέναι, ἀποδιδόασι τὴν τοῦ Ζεφύρου πνοὴν, ὃς ἐκ τῶν δυτικῶν πνέων ἀντιβαίνει τοῖς ἀπ’ ἀνατολῆς ἐπὶ τὰ δυτικὰ ἐρχομένοις, ὅ ἐστιν ἀπὸ Συρίας εἰς Ἑλλάδα. ἐλάτῃ τοίνυν ἔπλευσα τοῦ Ζεφύρου κατὰ τὸν οὐρανὸν πνεύσαντος καλλίστῳ κελαδήματι ὑπεράνω τῶν Ἰονίων καὶ τῶν ἀκαρπίστων πεδίων τῆς Σικελίας, ἅπερ εἰσὶ δυτικά. ἀκάρπιστα δὲ πεδία οἱ μὲν τὰ πολύκαρπα, οἱ δὲ τὰ θαλάσσια πεδία, ὅ ἐστι τὰ ἄκαρπα, ὥς που καὶ ἀτρύγετος λέγεται. ἔνιοι δὲ Ἰόνιον πόντον ἀκούουσι τὸ κατ’ Εὔβοιαν πέλαγος τὸ περὶ Ἰονίαν πόλιν Εὐβοίας, ἣν ἔκτισεν Ἴων ὁ Ξούθου, βασιλεύσας ἔτη κζ′, ἵν’ ᾖ, ἐλάτᾳ πλεύσασα τὸν Ἰόνιον κατὰ πόντον τοῦ Ζεφύρου πνεύσαντος, ὑπεράνω τῶν ἀκαρπίστων πεδίων τῆς Σικελίας. Σικελίαν δὲ εἶναι μικρὰν νῆσον μεταξὺ Χαλκίδος καὶ Αὐλίδος. ταύτην δὲ ἄκαρπον εἰρῆσθαι, παραβαλλομένην τῇ μεγάλῃ νήσῳ καὶ πολυκάρπῳ Σικελίᾳ. οἱ δέ φασιν Αἰσχύλῳ αὐτὸν ἕπεσθαι οἰομένῳ πάντα πόντον Ἰόνιον λέγεσθαι ὃν ἀλωμένη ἐπῆλθεν ἡ Ἰώ· ὅθεν καὶ, ὡς ἐναντίου ἀνέμου πνέοντος τοῖς ἀπὸ Φοινίκης πλέουσι, κώπῃ πεπλευκέναι φασὶν, ἢ καὶ πνεύσαντος ἤδη τοῦ Ζεφύρου καὶ πεπαυμένου, ὅτε γαληνὸν τὸ πέλαγος ἦν ἐν ἐαρινῇ ὥρᾳ. ὁ δὲ Κράτης φησὶν αὐτὰς δηλοῦν τὴν ὥραν καθ’ ἣν ἐκομίσθησαν εἰς τὴν Ἑλλάδα, τὴν μετὰ Ζεφύρου πνοὰς, τοῦ φαινομένου κατὰ τὸν Ἰόνιον κόλπον. σημαίνει οὖν τὸν ἐαρινὸν καιρόν. οἱ δὲ λέγουσι τοὺς ἀπὸ Συρίας εἰς τὴν Ἑλλάδα εἰσβάλλοντας τὸν Ἰόνιον πόντον περᾶν. A.B. H.M.T.I.\nἐλάτα: τῇ κωπηλασίᾳ. M. Gu.\n209.περιρρύτων: τῶν σφοδρῶς ῥεομένων, ἢ κύκλῳ χεομένων. ἀκάρπιστα δὲ πεδία τὴν θάλασσάν φησιν. ἱππεύσαντος δὲ ἐπεὶ πεζεύειν αἱ νῆες δοκοῦσιν ὀχήματος τρόπον, ὡς καὶ Ἴων, ὅταν δὲ πόντου πεδίον Αἰγαῖον δράμω. καὶ Αἰσχύλος Νηρεΐσι δελφινοφόρον πεδίον πόντου διαμειψάμεναι. A.B.C. H.M.T. I. Ἄλλως. τὸ ἑξῆς τοῦ λόγου, ἐπλεύσαμεν ἐλάτῃ Ζεφύρου πνεύσαντος ἄνωθεν ἐξ αἰθέρος διὰ τοῦ σφοδροτάτου πελάγους τῆς Σικελίας περὶ τὸ στενὸν, ὅ ἐστι τὸ Ἰόνιον πέλαγος, εἰς ὃ ἐμβάλλουσιν οἱ ἀπὸ Συρίας εἰς Ἑλλάδα ἀπιόντες. A.\n210.ὑπὲρ ἀκαρπίστων: ὑπεράνωθεν πολυκαρπίστων. M.\n211.Ζεφύρου πνοαῖς ἱππεύσαντος: ἀπὸ τοῦ οὐρανοῦ σφοδρῶς πνεύσαντος. καλῶς δὲ τὸ ἐξ οὐρανοῦ αὐτὸν λέγει πνεῖν, ἐπεὶ ἐν ὕψει κεῖται ἡ Σικελία. A.Η.M.T. Ἄλλως. σφοδρῶς καταπνεύσαντος ἐξ ὕψους τὸ κάλλιστον ἑαυτοῦ πνεῦμα. κάλλιστον δέ φησιν αὐτὸν ἔχειν πνεῦμα, εἰ καὶ ἐναντίον τῷ χορῷ γέγονεν, ὅτι ἡδύς ἐστιν ὁ Ζέφυρος θέρυυς ὥρᾳ πνέων εἰς εὐρωστίαν. καὶ Ὅμηρος ἀλλ’ αἰεί ζεφύροιο λιγυπνείοντος ἀήτας, Ὠκεανὸς ἀνίησιν ἀναψύχειν ἀνθρώπους. τὸ φύσει οὖν κάλλιστόν φησιν, οὐ τὸ ἑαυταῖς κάλλιστον· ἐναντίον γὰρ ἦν. A. B.H.M.T.I.\nἱππεύσαντος: δραμόντος. M.\n214.ἐκπροκριθεῖσ’: ἐκλεχθεῖσα. Gr. ἐπιλεχθεῖσα. M. ἐπιλεχθεῖσα ἐγὼ ἐκ τῆς ἐμῆς πόλεως ὡς καλλίστευμά τι καὶ ἄγαλμα τῷ Λοξίᾳ. ὡς πρὸς τὸ σημαινόμενον δὲ ἀπέδωκεν· ἐκ πολλῶν γὰρ ὁ χορός. A.Η.T.\n215.καλλιστεύματα: ἐπίλεκτα δῶρα. B. M.\n216.-219. ἦλθον δὲ εἰς τὴν γῆν τῶν ἀπὸ τοῦ Κάδμου, ἐνθάδε πεμφθεῖσα ἐπὶ τοὺς πύργους τοῦ Λαΐου τοὺς ὁμογενεῖς, ἤγουν ἐπὶ τὴν πόλιν τοῦ Λαΐου τὴν συγγενεῖς ἄρχοντας ἔχουσαν τῶν ἀρχόντων τῆς Φοινίκης. Gr. Cant. Mosq.\nΚαδμείων: ἐνταῦθα εἰς τὴν τῶν Καδμείων γῆν ἀποσταλεῖσα, εἰς τοὺς οἴκους τοῦ Λαΐου καὶ τούτου τοὺς παῖδας συγγενεῖς ὄντας τῶν κλεινῶν Ἀγηνοριδῶν· τῶν γὰρ Ἀγήνορος οἱ μὲν τὰς Θήβας ᾤκησαν, οἱ δὲ τὴν Φοινίκην, οἱ δὲ ἄλλην χώραν. M.T. Fl. 33.\n217.κλεινῶν Ἀγηνοριδῶν: οἱ αὐτοὶ Καδμεῖοι καὶ Ἀγηνορίδαι, ἐπεὶ πατὴρ τοῦ Κάδμου ὁ Ἀγήνωρ. Gr. Cant. ἢ εἰς τὸ γᾶν ὑπο στικτέον ἢ εἰς τὸ Ἀγηνοριδῶν. Gu.\nκλεινῶν Ἀγηνοριδᾶν: τινὲς εἰς τὸ Ἀγηνοριδῶν στίζουσιν. τὸ δὲ ὁμογενεῖς ἀντὶ τοῦ συγγενεῖς ἡμῖν. Ἄλλως. ἐπὶ τοὺς ὁμογενεῖς τῶν Ἀγηνοριδῶν πύργους τοῦ Λαΐου πεμφθεῖσα ἐνθάδε. Ἀγήνορος δὲ παῖδες Κάδμος, Θάσος, Κηφεὺς, Κίλιξ, Φοῖνιξ, Εὐρώπη, Φινεύς. ἐπὶ Λαΐου δὲ ἤγουν ἐπὶ τοὺς πύργους τοῦ Λαΐου πεμφθεῖσα, ὅ ἐστιν εἰς Θήβας. ἢ πύργους φησὶ τοὺς νἱοὺς τὸν Ἐτεοκλέα καὶ Πολυνείκην, ὁμογενεῖς δὲ τῶν Φοινίκων. A.B. Η.M.T.I.\n218.ὁμογενεῖς: πρὸς τοὺς συγγενεῖς. B. συγγενεῖς, συγγενικούς. Gu.\n219.πεμφθεῖσ’: παρὰ τῶν Ἀγηνοριδῶν τῶν ἐν τῇ Φοινίκῃ. Gu.\n220.ἴσα δ’ ἀγάλμασι: ἀντὶ τοῦ ὁμοίως καὶ ἴσως ἀγάλμασι χρυσέοισιν, ὥσπερ τι διὰ χρυσοῦ κατεσκευασμένον ἀνάθημα, οὕτως ἐπέμφθην. B. M.I. ἐπίσης. Gr. ἢ ὁμοίως. Gu. ἀγάλμασι\nχρυσοτεύκτοις: ἀντὶ τοῦ οὐ τὸ τυχὸν δῶρον ἐπέμφθην. M. Gu. οἷον τρίποσι, στεφάνοις, δίσκοις καί τισιν ἑτέροις. Gu. ἀναθήμασι. Gr.\nχρυσοτεύκτοις: ἐκ χρυσοῦ κατεσκευασμένοις. Gr.\n221.ἐγενόμαν: ἀντὶ τοῦ γενήσομαι, ἵν’ ᾖ ὡς τὸ κατενάσθην· ἢ λάτρις καὶ δούλη ὠνομάσθην καὶ ἐτιμήθην ἢ πᾶσα τῷ θεῷ ἀφιέρωμαι. A. B.H.M.T.I.\n222.ἔτι δὲ Κασταλίας: ἔτι δέ μοι ταῦτα περιλιμπάνεται ἀτελῆ, τὸ λούσασθαι ἐν τῇ Κασταλίᾳ. A.B.M. I. Ἄλλως. λείπει οὖν, φησὶν, ἐναπολούσασθαί με τῷ τῆς Κασταλίας ὕδατι καὶ διαβρέξαι τὴν ἐμαυτῆς κόμην, ἵνα ἁγνὴ γενομένη οὕτω τοῖς θεοῖς λατρεύοιμι. B.C. H. Fl. 33. I. Κασταλία δὲ πηγὴ ἐν Πυθίᾳ, εἰς ἣν λέγουσι τὰς ἱεροδούλους παρθένους λούεσθαι, μελλούσας θεοπρόπιον φθέγγεσθαι παρὰ τῷ τρίποδι. A.B. C.H.T. Fl. 33. I. παρθένιον δὲ χλιδὴν αὐτὴν τὴν Κασταλίαν φησὶ, παρόσον παρθένων μόνον ἐστὶ λουτρὸν, ἢ τὰς κόμας, αἳ κάλλος καὶ τρυφή εἰσι τῶν παρθένων. A.B.C. H.T.I. τὸ ἐν Δελφοῖς ὕδωρ. C. Κασταλία ὄνομα πηγῆς ἐν Ἀντιοχείᾳ. C.\nΚασταλία πηγὴ ἐν Πυθίᾳ, παρ’ ἧς ἐλούοντο αἱ ἱερόδουλοι παρθένοι, αἵτινες ἔμελλον θεοπρόπιον, ἤτοι μάντευμα, ᾄδειν παρὰ τοῦ τρίποδος. μυθεύονται δὲ ὅτι καὶ τὸ τῆς Κασταλίας ὕδωρ λάλον ἦν, πλασάμενοι τοῦτο οὐκ ἀπὸ τοῦ λαλεῖν ἐκεῖνο, — ἀδύνατον γἀρ — ἀλλ’ ἀπὸ τοῦ ποιεῖν τοὺς ἄλλους μαντικοὺς καὶ λέγειν δυναμένους τὰ τῶν ἄλλων ἀγνοούμενα καὶ διασαφεῖν. τὸ αὐτὸ δὲ νόει καὶ περὶ τῆς ἐν Δωδώνῃ δρυός. Gu. Leid.\n224.δεῦσαι: ἆρα οὖν, φησὶν, ἐναπολούσασθαί με τῷ τῆς Κασταλίας ὕδατι καὶ διαβρέξαι τὴν ἐμαυτῆς κόμην, ἵνα ἁγνὴ γενομένη οὕτως τοῖς θεοῖς λατρεύοιμι. Ἄλλως. τὰς κόμας δεῦσαι Φοιβείαισι λατρείαις. A. λοῦσαι. Gr. βρέξαι. Gu. παρθένων γὰρ τρυφὴ τὸ λούεσθαι. ἢ παρθένιον χλιδὴν λέγει τὰς κόμας. Gu. λοῦσαι τὰς ἐμὰς κόμας. λέγω τὴν χλιδὴν, ἤγουν τὴν τρυφὴν τὴν παρθένιον. Gr.\n225.Φοιβείαισι λατρείαις: ἐπὶ ταῖς τοῦ Φοίβου λατρείαις. Gr. Fl. 5. 6. 9. 21. 56. 59. 76. τὸ Φοιβείαισι λατρείαις ἢ πρὸς τὸ δεῦσαι συντακτέον, ἢ πρὸς τὸ λάμπουσα. Gu.\n226.πέτρα: ἰὼ πέτρα λάμπουσα πρὸς δικόρυφον σέλας, ἀντὶ τοῦ ὦ Παρνασσέ. B. ὦ Παρνασέ. M. ἤγουν ἡ ἐν Παρνασῷ. Fl. 21.\n227.δικόρυφον σέλας: διπλοῦν. B. M. δικόρυφον αὐτὸν εἶπεν, ἐπείπερ ἐν ἀμφοτέραις ταῖς ἄκραις τοῦ Παρνασσοῦ εἰσιν ἱερὰ, τὸ μὲν Ἀρτέμιδος καὶ Ἀπόλλωνος, τὸ δὲ Διονύσου. ἐπεὶ τοίνυν ἐν ἑκατέρᾳ πῦρ ἀνάπτεται πρὸς τὰς θυσίας, ἀναγκαίως καὶ τὸ πῦρ δικόρυφον εἶπεν, ἅτε δὴ ἐν ἑκατέρᾳ ἄκρᾳ ἀναπτόμενον. οὐκ ἀπὸ τῶν δύο δὲ κορυφῶν ἀναδίδοται αὐτόματον πῦρ, ἀλλ’ ἀπὸ ἑνὸς ἄκρου, δοκεῖ δὲ τοῖς κάτω ἐκ δύο ἀναδίδοσθαι, διὰ τὸν ἐπίπροσθεν σκόπελον, καὶ ὥσπερ ἐξ αὐτοῦ ἐπιμερίζεσθαι τὸ πῦρ. A.B.H.I.\nσέλας: ἐκ τῶν τόπων ἐν οἷς βακχεύει ὁ Διόνυσος. Fl. 33.\nδικόρυφον σέλας: δικόρυφος ὢν ὁ Παρνασὸς ἐν μὲν τῇ μιᾷ κορυφῇ Ἀρτέμιδος ἱερὸν καὶ Ἀπόλλωνος εἶχεν, ἐν δὲ θατέρᾳ Διονύσου καὶ Σεμέλης. ὅθεν καὶ δικόρυφον σέλας καλεῖ ἀπὸ τοῦ ἐν αὐταῖς ἀναπτομένου πυρὸς εἰς τὴν τῶν θεῶν θυσίαν ὀνομάσας. φασὶ δὲ καὶ ὅτι ἄμπελος ἦν ἐν τῷ τοῦ Διονύσου ἱερῷ, ἥτις καθ’ ἡμέραν ἑκάστην ἔφερε βότρυν, ἐξ οὗ ἡ σπονδὴ τῷ Διονύσῳ ἐγένετο. ἐδηλοῦτο δὲ ἐντεῦθεν ὅτι Διόνυσος πρῶτος ἐχαρίσατο τοῖς ἀνθρώποις τὴν ἄμπελον, Ἰκαρίῳ δοὺς πρώτῳ, ὥσπερ καὶ Δημήτηρ τὸν σῖτον, καὶ Ἀθηνᾶ τὴν ἐλαίαν, καὶ ἕτεροι τῶν θεῶν ἕτερα. Gu. Leid.\nὑπὲρ ἄκρων βακχείων: εἰς τὴν τοῦ Διονύσου κορυφὴν εἶναί φασιν ἄμπελον, ἥτις καθ’ ἑκάστην ἡμέραν ἕνα βότρυν ἔφερεν, ἐξ οὗ ἡ σπονδὴ τῷ Διονύσῳ ἐγίνετο. οἰνάνθη δὲ λέγεται ἡ πρώτη ἔκφυσις τῶν βοτρύων. οἰνάνθας οὖν βότρυν τὸν ἐξ οἰνάνθης βότρυν προκόπιοντα. οἴνη δὲ καλεῖται αὐτὴ ἡ ἄμπελος. Σοφοκλῆς δὲ ἐν Θυέστῃ ἱστορεῖ καὶ παρ’ Εὐβοεῦσιν ὁμοίαν ἄμπελον εἶναι τῆς ἐν Παρνασῷ, λέγων οὕτως ἔστι γᾶς τις ἐναλία Εὐβοιὶς αἶα, τῇδε βάκχειος βότρυς ἐπ’ ἦμαρ ἕρπει· πρῶτα μὲν λαμπρᾶς ἕω κεκλημάτωται χλωρὸν οἰνάνθης δέμας, εἶτ’ ἦμαρ αὔξει μέσσον ὄμφακος τύπον καὶ κλίνεταί γε κἀποπερκοῦται βότρυς, δείλῃ δὲ πᾶσα τέμνεται βλαστουμένη ὀπώρα καλῶς κἀνακίρναται πότον. — A.B. H.M.T.I.\n228.βακχειῶν: περισπωμένως τὸ βακχειῶν, ἵν’ ᾖ ἐκ τῶν τόπων ἐν οἷς βακχεύει ὁ Διόνυσος. B. τῶν τελετῶν καὶ ἑορτῶν. Gr. Fl. 5. 6. 9. 21. 56. 59. 76. Mosq. ναῶν. Gr.\n229.οἴνα θ’ ἅ: καὶ ὦ ἄμπελε, ἥτις τὸν πολύκαρπον βότρυν ἀποστάζεις, ἀπὸ τῆς οἰνάνθης καθ’ ἑκάστην τῷ Διονύσῳ αὐτὸν ἐκπέμπουσα. οἰνάνθη δὲ ἡ πρώτη ἔκφυσις τῆς σταφυλῆς. A.B. H. M.I.\nοἴνα: οἰνάνθης, ἤγουν τοῦ λεπτοτάτου οἴνου διδοῦσα. Gr. οἰνάνθη ἡ πρώτη ἔκφυσις τῶν βοτρύων λέγεται. οἰνάνθας οὖν βότρυν νοητέον ἐνταῦθα τὸν ἐξ οἰνάνθης καὶ ἐκ πρώτης ἐκφύσεως ὕστερον βότρυν γινόμενον. Gu. ἣ καθ’ ἑκάστην ἡμέραν στάζεις οἶνον δηλονότι τὸν ἀεὶ καρποφορούμενον. Gr. καὶ ὦ οἴνη, ἤγουν ὦ ἄμπελε, ἥτις καθ’ ἑκάστην ἡμέραν στάζεις οἶνον, διδοῦσα τὸν ἀεὶ καρποφορούμενον βότρυν τῆς οἰνάνθης, τουτέστι τὸν τὴν οἰνάνθην ποιοῦντα, ἤγουν τὸν λεπτότατον οἶνον. Gr. Cant. Mosq.\n232.ζάθεά τ’ ἄντρα: ὦ θεῖα ἄντρα καὶ ὑψηλοὶ τόποι τῶν νυμφῶν. A.M. τοῦ Δελφίνου ὑπὸ τὸν Παρνασὸν δείκνυται σπήλαιον. B. M.\nδράκοντος: σπήλαιόν ἐστιν ἐν τῷ Παρνασῷ δράκοντος, ὃν ἀνεῖλεν Ἀπόλλων, καὶ τὸ δέρμα αὐτοῦ παρὰ τὸν ναὸν εὕρηται, τὴν τοῦ θεοῦ παριστῶν νίκην. λέγουσι δὲ καὶ τὴν Πυθίαν οὕτω παρωνομάσθαι ἀπὸ τοῦ ἐκεῖ κατασαπέντος δράκοντος· πύθω γὰρ τὸ σήπω. οἱ δὲ ἀπὸ τοῦ πεύθω, τὸ ἐρωτῶ καὶ μανθάνω, φασὶν, ἅτε κοινὸν χρηστήριον πᾶσιν ἀνθρώποις οὖσαν, ἐρωτῶσι περὶ ὧν βούλονται καὶ μανθάνουσιν. ἦν δὲ τὸ ὄνομα τοῦ δράκοντος Δελφὶν, ὅθεν καὶ ὁ τόπος τοὔνομα ἔσχηκε, Δελφοὶ καλούμενος. Gu. Leid.\n233. σκοπιὰς δὲ θεῶν φησὶ τὸ κατοπτευτήριον, τόπον οὕτω καλούμενον ἐν Παρνασσῷ, ὅθεν κατοπτεύσας Ἀπόλλων τὸν Δέλφιν κατετόξευσεν. A.B. H.M.T.I.\nσκοπιὰς θεῶν πάλιν λέγει ὃ δικόρυφον ἄνω εἶπε σέλας πυρός. σκοπιὰ δέ ἐστιν ὁ ὑψηλὸς τόπος, ἐφ’ οὗ ἀναβάς τις τὰ πόρρω διεστῶτα σκοπήσει καὶ κατοπτεύσει. Gu.\n234.-238 εἴθε καταλιποῦσα τὴν Δίρκην, τουτέστι τὰς Θήβας, γενοίμην τῆς ἀθανάτου θεοῦ, ἤγουν τῆς Ἀρτέμιδος, χορὸς ἑλισσόμενος, ἤγουν στρεφόμενος, ἄφοβος κατὰ τοὺς ναοὺς τοῦ Ἀπόλλωνος τοὺς κατὰ τὸ μέσον τῆς γῆς. Gr.\n234.ἱερὸν ἑλίσσων: τινὲς στίζουσιν εἰς τὸ ἱερόν· τὸ γὰρ ἑλίσσων ἀντὶ τοῦ περιχορεύων. (περισσὸς ὁ τε), ἵν’ ᾖ, καὶ σὺ, ὦ Ἂπολλον, περιέπων τὸν Παρνασσόν. οἱ δὲ στίζουσιν εἰς τὸ ὄρος ἱερὸν ἑλίσσων, ἵν’ ᾖ, γενοίμην χορὸς τῆς θεοῦ ἑλίσσων ἐν ταῖς χορείαις τοῦτο τὸ ὄρος. A. B.Η.M.I.\nἑλίσσων: τοῦτο πρὸς τὸ χορός νοητέον, τὸ δὲ προλιποῦσα πρὸς τὴν τοῦ χοροῦ φύσιν. Gu. ὁ Ἀπόλλων ὁ εἱλίσσων καὶ περιερχόμενος τῆς Ἀρτέμιδος καὶ τοῦ Ἡλίου κοινὰ μυστήρια. Fl. 33. ἑλισσόμενος, ἤγουν στεφόμενος. Gu. Mosq. χορεύων. Gu.\nἀθανάτας θεοῦ: τῆς Ἀρτέμιδος. κοινὰ γὰρ αὐτῆς καὶ Ἀπόλλωνος εἰσι τὰ μυστήρια. B. M.\n236.ἄφοβος: οἱ γὰρ ἱερόδουλοι οὐδένα φοβοῦνται. B.M.I.\nἄφοβος: τοῦτο λέγει διὰ τὸ παρὰ πάντων τὰς τῶν θεῶν ἱερείας τιμᾶσθαι καὶ μηδένα κίνδυνον ὑποπτεύειν ποτέ. Gu.\n237.μεσόμφαλα: μεσόμφαλον εἶπε τὴν Πυθίαν, ἐπεὶ κατὰ τὰ κοιλώματα τοῦ ὄρους μέσον τῆς γῆς κεῖται, ἐν ᾗ οἱ Δελφοί. M.\nμεσόμφαλα γύαλα Φοίβου λέγει τὸν ἐν Δελφοῖς τοῦ θεοῦ ναὸν, μέσην τῆς πάσης γῆς ἐσχηκότα χώραν, ὡς οἱ τοῦ μύθου ἀετοὶ ἔδειξαν. γύαλα δὲ κυρίως αἱ τῶν ὀρῶν κοιλότητες. Gu. Leid. γύαλα τὰ κοιλώματα τοῦ ὄρους. τοιαῦται γὰρ αἱ φύσεις τῶν ὀρῶν ἐν βάθει καὶ ἐν ὕψει συγκειμένων. B. Gu. I.\n238.Δίρκαν προλιποῦσα: ἐκεῖ ὁ Κάδμος τὸν Δελφῖνα φονεύει προνοίᾳ τῆς Ἀθηνᾶς μετὰ λίθου. οὗτος δὲ ὁ δράκων λέγεται εἶναι Ἄρεος ὃς ἐφύλαττε τὰ νάματα τῆς Δίρκης. A.\n239.νῦν δέ μοι πρὸ τειχέων: ὁ δέ ἀντὶ τοῦ γάρ. κατὰ ἀνάκλασιν δὲ ὁ πᾶς λόγος προῆκται, ἔχων οὕτως· ἰὼ Παρνάσσιον ὄρος λάμπον διπλῇ λαμπηδόνι, σύ τε, ὦ αὐτόθι ἐκβλαστάνουσα ἄμπελε, θεῖά τε ἄντρα τοῦ δράκοντος, οὔρειαί τε σκοπιαὶ θεῶν, σύ τε, ὦ δέσποτα Ἄπολλον, ὃς τὸ κατανιφόμενον ὄρος ἀμφιέπεις, εἴθε χορεύσαιμί σοι καὶ τῇ Ἀρτέμιδι ἄφοβος τοῦ λοιποῦ γενομένη. νῦν γὰρ ἡμᾶς ὁ παρὼν πόλεμος ἐκφοβεῖ, καὶ δέδοικα μὴ καὶ δεύτερον αἰχμάλωτος γένωμαι. εἴθε οὖν, φησὶ, παρ’ ὑμῖν γενοίμην, ἵνα ἀσφαλῶς τοῦ λοποῦ διάξαιμι. A. B.H.M. T. Fl. 33. I.\nνῦν δέ μοι: ὡς οἰκεῖον δέχεται τὸν κατὰ τῆς πόλεως πόλεμον. Gr. Cant.\n240.θούριος μολὼν Ἄρης: ὁρμητικός. M. ὁρμητικὸς ἐλθὼν πόλεμος. Gr. Cant.\n241.αἷμα δάϊον φλέγει: πόλεμον κινεῖ, οἷον πόλεμον ἀκμαῖον διεγείρει τῇδε τῇ πόλει. B.M.I.\nαἷμα: φόνον. Gr. Cant.\nδάϊον φλέγει: τὸν ἀπὸ τῆς μάχης ἀνάπτει. Gr.\nτῇδε τῇ πόλει: ἤγουν κατὰ τῆσδε τῆς πόλεως. Gr. Cant.\n242.ὃ μὴ τύχοι: εἴθε μὴ συμβαίη αὐτῇ. Gr. Cant.\n243.-246. κοιναὶ γὰρ αἱ λῦπαι τῶν φίλων, τοῖς φίλοις δηλονότι, κοινὰ δὲ τῇ χώρᾳ τῇ Φοινίσσῃ, ἤγουν τῇ τῆς Φοινίκης, εἴ τι πείσεται ἡ ἑπτάπυργος ἥδε γῆ. Gr. Cant. Mosq.\n244.κοινὰ δ’, εἴ τι πείσεται: τὸ εἴ τι εἰπὼν ἐπάγει πληθυντικῶς τὸ κοινά, οὐκ ἔξω λόγου· τὸ γὰρ εἴ τι ἀορίστως λεγόμενον ἐπὶ πολλὰ τείνει. πολλὴ δὲ ἡ χρῆσις τούτου καὶ παρὰ τῷ πεζῷ λόγῳ. Gr. Cant. Mosq. I.\n246.Φοινίσσᾳ χώρᾳ: γράφεται καὶ Φοίνισσα χώρα κατ’ εὐθεῖαν, ἵν’ ᾖ ἀπὸ κοινοῦ τὸ πείσεται· εἴ τι πείσεται ἅδε γᾶ, κοινὰ πείσεται καὶ ἡ Φοίνισσα χώρα. A. B.C.M. ὑπομενεῖ ἡ Φοινίκη χώρα ὅσα ὑπομένει ἡ ἑπτάπυργος γῆ. M.\n247. κοινὸν αἷμα τὸ γένος τὸ ἐν τῇδε τῇ γῇ καὶ τῇ Φοινίκῃ. Gr. Cant. τουτέστι καὶ οἱ ἐκ Θηβῶν καὶ οἱ ἐκ Φοινίσσης ἕν εἰσι γένος, τέκνα ὄντες Ἰοῦς τῆς ἐρασθείσης μὲν ὑπὸ τοῦ Διὸς, εἰς βοῦν δὲ ἀμειφθείσης παρ’ αὐτοῦ, ἵνα λάθῃ τὴν Ἥραν· διὸ καὶ κερασφόρον καλεῖ. σκόπει δέ· ἀπὸ Ἰοῦς Ἔπαφος, οὗ Λιβύη, ἧς Βῆλος, οὗ Φοῖνιξ καὶ Ἀγήνωρ, οὗ Κάδμος, οὗ Πολύδωρος, οὗ Λάβδακος, οὗ Λάϊος, οὗ Οἰδίπους, οὗ Ἐτεοκλῆς καὶ Πολυνείκης. Gu. Bar. Leid.\nκοινὰ τέκεα: κοινὰ τῆς Φοινίκης τέκνα Φοῖνιξ καὶ Ἀγήνωρ. B. ὁ Φοῖνιξ καὶ Ἀγήνωρ υἱοὶ τῆς Ἰοῦς. A.C.\n248.τᾶς κερασφόρου: τῆς μεταβληθείσης εἰς βοῦν κερασφόρον τῆς Ἰοῦς ὑπὸ τοῦ Διὸς ὑφορωμένου τὴν ζηλοτυπίαν τῆς Ἥρας. A.Η. M.T.\nτῆς κερασφόρου πέφυκεν: τῆς βοὸς γενομένης ὑπάρχει. Gr. Cant.\nἸοῦς: λέγεται καὶ ἡ Ἰνὼ τῆς Ἰνόος καὶ Ἰνοῦς, καὶ ἡ Ἰὼ τῆς Ἰόος καὶ Ἰοῦς. Gr. Bar.\n249.ὧν μέτεστί μοι πόνων: ὧν τῶν ἐκγόνων τῆς Ἰοῦς φροντίζω τῆς εὐτυχίας καὶ οἰκειοῦμαι τοὺς πόνους. A. B. M.\nὧν μέτεστί μοι πόνων: ὧν τῶν πόνων μέτεστί μοι, ἤγουν μετουσία ἐστί μοι. Gr. Cant. τὸ ὧν μέτεστί μοι διπλῶς νοητέον, ἢ ὧν Θηβαίων τῶν πόνων καὶ τῶν δυστυχιῶν μέτεστί μοι ὡς συγγενεῖ, ἢ ἐπειδὴ ἄνωθεν ἔφη ὡς, ἐάν τι πείσωνται Θηβαῖοι, τούτου κοινωνεῖ καὶ ἡ Φοίνισσα, νῦν ἐπιφέρει τοῦτο, ὧν πόνων καὶ δυστυχιῶν μέτεστί μοι, ἵν’ ᾖ τὸ πόνων καὶ τὸ ὧν ἓν κατ’ ἔννοιαν. Gu.\n250.-252. περὶ δὲ τὴν πόλιν πλῆθος πυκνὸν ἀσπιδηφόρων ἀνδρῶν ἀνάπτεται. Gr. Cant.\n250.ἀμφὶ δὲ πτόλιν: ὁ δέ ἀντὶ τοῦ γάρ. ἀμφὶ γὰρ πόλιν τὸ νέφος τῶν ἀσπίδων φλέγει καὶ οἱονεὶ ἀστράπτει. σχῆμα δὲ τὸ σημεῖον μάχης. οἰκεῖον δὲ τῇ συννεφείᾳ τὸ ἀστράπτειν. A.B.C. M.Η.I.\n251.πυκνὸν φλέγει: λάμπει, ὅ ἐστι πῦρ. M.\n252.σχῆμα: σύμβολον μάχης. M. κατάστασις. Gr.\nφονίου: ὄψιν φονευτικοῦ. M.\n253.ἃν Ἄρης: ἣν ὁ Ἄρης γνώσεται. ὁ δὲ νοῦς, ἣν μάχην φέρων τοῖς παισὶν Οἰδίπου ὁ Ἄρης ταχέως πορευθήσεται. ἄμεινον δὲ τὸ οἴσεται, ἀντὶ τοῦ ὁρμήσει. A.B.C. H.M.I.\nἅν: ἣν τὴν μάχην. Gr.\nτάχ’: ἴσως. Gr.\nοἴσεται: οἴσει. Gr. γνώσεται, γνωρίσῃ. Gu. τὸ οἴσεται εἰ μὲν ο καὶ ι γράψεις, οὕτως ἐρεῖς· ἣν μάχην ταχέως οἴσεται καὶ κομίσει καὶ ἄξει ὁ Ἄρης· εἰ δὲ ε καὶ ι, οὕτως· ἣν μάχην ταχέως γνώσεται ὁ πόλεμος, τουτέστιν ταχέως γενήσεται, πρὸς πόλεμον τοῖς Θηβαίοις καταστάντων Ἀργείων. Gu. Bar.\n254.παισὶν Οἰδίπου: κατὰ τῶν παίδων τοῦ Οἰδίποδος. Gr.\n255.πημονὰν Ἐρινύων: κομίζων βλαπτικῶν θεῶν βλάβην. A. B. M. βλάβην ἕνεκα τῶν καταρῶν τοῦ Οἰδίποδος. Gr. Mosq.\n257.δειμαίνω: δέδοικα. Gr.\nτὰν σάν: γρ. τὰ σᾶν. M.\nἀλκάν: ἰσχύν. Gr.\n258.τὸ θεόθεν: τὸ δίκαιον καὶ τὴν παρὰ τῶν θεῶν συμμαχίαν ἀεὶ τοῦ δικαίου προϊσταμένην καὶ τοῖς δικαίοις ἐπαξίως συνερχομένην. A.B.CM.I.\nτὸ θεόθεν: τὴν δικαιοσύνην. Gr. ἤγουν τὸ δίκαιον καὶ τὸ μετὰ θεῶν συμμαχίας ἐπιστρατεύεσθαί σε. Gu.\n258.οὐ γὰρ ἄδικον: οὐ γὰρ ἀδίκως εἰς τόνδε τὸν ἀγῶνα, τὸν τῆς μάχης δηλονότι, ὥρμησεν ἔνοπλος ὁ παῖς, ὃς μετέρχεται, ἤγουν ζητεῖ, ἀπαιτεῖ τοὺς δόμους, ἀντὶ τοῦ τὴν βασιλείαν. Gr. μετέρχεται δόμους, ἀπὸ μεταφορᾶς τῶν τοὺς φεύγοντας ζητούντων καταλαβεῖν. Gr. Cant. Bar. Mosq.\n259.ἔνοπλος: γρ. ἔνοπλον. B.\n260.μετέρχεται δόμους: ὃς ἀπαιτεῖ τὴν βασιλείαν καὶ ἐκδικεῖ. M. ἐκδικεῖ. B.\n261.τὰ μὲν πυλωρῶν: τὰ μὲν θυρώματα τὰ ἐπιτετραμμένα τοῖς θυρωροῖς δι’ εὐκολίας με ὑπεδέξαντο. ὅθεν καὶ, διὰ τὸ εὐμαρῶς καὶ εὐχερῶς με ὑποδέξασθαι τοὺς φύλακας, ὑποπτεύω μὴ δόλος τις ἐσπίν. B.C. H.M.T.I.\nτὰ μὲν πυλωρᾶν: ἀντὶ τοῦ αἱ πύλαι, ἃς οἱ πυλωροὶ φυλάσσουσιν. Gr. ταῦτα καθ’ ἑαυτὸν λέγει μετὰ τὴν τῶν πυλῶν τοῦ ἄστεος εἴσοδον. Gu.\n262.δι’ εὐπετείας: δι’ εὐμαρείας, δι’ εὐχερείας. B.M.I. διὰ δὲ τὴν εὐμάρειαν καὶ τὸ εὐχερῶς με ὑποδέξασθαι τοὺς φύλακας ὑποπτεύω μὴ δόλος ἐστίν. A.\nεἰσεδέξατο: ἤγουν εὐκόλως οἱ πυλωροὶ ἠνέῳξάν μοι τὰς πύλας, καὶ οὐκ ἐπέσχον πρὸς τὴν εἴσοδον. Gu.\n263.ὅ: ἤγουν τὸ εἰσελθεῖν. Gr. ἤγουν τὸ τοὺς φύλακας εὐχερῶς καὶ εὐμαρῶς με ὑποδέξασθαι. Gu.\nμήπε: γρ. μή με. M.\nδικτύων: νῦν τειχέων. M.\n264.οὐ μεθῶσιν: οὐκ ἀφῶσιν ἄτρωτον. I. ἡ μὲν γραφὴ οὐκ ἐκφρῶσιν. οἱ οὖν ὑποκριταὶ διὰ τὸ δυσέκφορον μεταπλάττουσι τὴν λέξιν. καὶ Φιλόξενος ἐν τῷ περὶ μονοσυλλάβων ῥημάτων, ὅτε διαλαμβάνει περὶ τοῦ φρῶ, ταύτην τὴν χρῆσίν φησιν. B.Η.I.\nἀναίμακτον: ἄτρωτον. B. M.\n265.ὧν: οὗ τοῦ φόβου, ὄμμα, τὴν ὄψιν, πανταχοῦ, ἀντὶ τοῦ πανταχόσε, ἄξιον στρέφειν. Gr. Fl. 5. 6. 9. 21. 56. 59. 76.\nὧν: οὗ. Gr. τοῦ φόβου, ἢ τῶν δικτύων. Gu.\nδιοιστέον: μετενεκτέον, σκοπητέον. M. ἄξιον ὑπάρχει κομίζειν, ἄξιον στρέφειν, κομιστέον. Gu.\n266.δόλος: ἐνέδρα. B. M. ἀπάτη. Gu.\n267.ὡπλισμένος δὲ χεῖρα τῷδε φασγάνῳ: ἀνόητόν φασι τῷ ξίφει πιστεύειν, ταῖς σπονδαῖς δὲ μήπω, εἰ καὶ μόνος ὢν κρατῆσαι ἠδύνατο ἐπιβουλευόντων τοσούτων. ἀγνοοῦσι δὲ ὅτι οἱ μετὰ ἀνάγκης ἐπί τινα κίνδυνον ἐρχόμενοι οὐχὶ ἐκ τῶν ἐνδεχομένων θηρᾶσθαι τὴν ἀσφάλειαν ἐθέλουσιν, ἀλλ’ οἵαν παρὰ τοῦ καιροῦ λαμβάνουσι, καὶ οἳ ἐπ’ ἐρημίας μετὰ ξιφιδίου πορεύονται, ἧττον μὲν ὡπλισμένοι τῶν ὑποπτευομένων θηρῶν, ἢ λῃστῶν, ἄμεινον δὲ τῶν ἀνόπλων. τοῦτο καὶ Πολυνείκει συνέβη· ἀναγκασθεὶς γὰρ ἐπὶ διαλλαγὰς εἰς τὰς Θήβας ἐλθεῖν ἔρχεται μὲν, ἵνα μὴ δόξῃ δύσερις εἶναι, δόλον δὲ ὑποπτεύων τὴν ἀσφάλειαν κατὰ τὸ δυνατὸν ἐπορίσατο. A. B. H. M. T. I.\n268.τὰ πίστ’ ἐμαυτῷ: τὴν πίστιν τοῦ θαρρεῖν, ὅ ἐστι τὴν ἀσφάλειαν τοῦ θαρρεῖν. A. B.C. M.T.I. τὸ δὲ θράσους οἷον ἄρα θρασύνομαι τῷ ξίφει πιστεύων. C.MT.\nτὰ πιστά: ἤγουν τὴν πίστωσιν τοῦ θάρρους. Gr. Fl. 5. 6. 9. 21. 56. 59. 76.\nτοῦ θράσους: εἰ καὶ θράσος ἐνειδειξάμην μόνος εἰς πολεμίων εἰσιὼν πόλιν, ἀλλ’ ἐν χερσὶν ἔχων τὸ ξίφος, τὰ πιστὰ ἐμαυτῷ τοῦ θράσους παρέξομαι, τουτέστι, πίστιν καὶ πληροφορίαν καὶ ἀσφάλειαν ἐμαυτῷ περιποιησαίμην, ἐντεῦθεν τὸν ἐπιόντα ἀμυνόμενος. οὐκ ἀρκεῖται δὲ εἰς τοῦτο· τί γὰρ ἂν ἐποίησε μόνος πρὸς πολλοὺς μαχόμενος; ἀλλ’ εὗρεν ἑτέραν καταφυγὴν, τοὺς τῶν θεῶν βωμούς. Gu.\n269.ὠή: ἐπίφθεγμα ἀνακλήσεως. B. M.I. Gu.\nἢ κτύπον φοβούμεθα: ἀποφαντικῶς, ὄντως κενὸν ψόφον ὑφορώμεθα. A. B.C. M. T. Gu. I.\n270.τολμῶσι: τολμηρὰ πράσσουσι. Gu.\nδεινά: φοβερά. Gr. Fl. 33.\n271.I. ἀμείβηται: ἀλλάσσει, πορεύεται. M. φέρηται. Gr. Florr. iidem.\n273.ὑπόσπονδον μολεῖν: μετὰ φιλίας. M. φιλικὸν, ὑπὸ ἀσφαλείᾳ σπονδῶν. Gr. Florr. iidem.\n274.ἀλκή: βοήθεια. M. Gr. Florr. iidem. ἐγγὺς τῶν πυλῶν Ἀθηνᾶς ἱερὸν ἵδρυται, καὶ οἱ καταφεύγοντες εἰς ἱερὰ σωτηρίας τυγχάνουσιν. ἀλκὴ δὲ καλεῖται ἡ Ἀθηνᾶ κατὰ τὴν τῶν Φοινίκων γλῶσσαν. Gu.\nβώμιοι γὰρ ἐσχάραι: ὥστε καταφυγεῖν ἐπ’ αὐτοὺς, εἰ δέοι. τοῦτο δὲ οὐ συνῳδὸν τῷ ὡπλισμένος δὲ χεῖρα τῷδε φασγάνῳ. θρασύδειλον γὰρ τὸν Πολυνείκην παρίστησι, πρῴην μὲν φάσκοντα ὡπλισμένος δὲ χεῖρα τῷδε φασγάνῳ τὰ πίστ’ ἐμαυτῷ τοῦ θράσους παρέξομαι, νῦν δὲ τοὺς βωμοὺς πλησίον εἶναί φησιν, οἷς προσφυγὼν νομίζει σωθήσεσθαι καθάπερ ἱκέτης γενόμενος. B. C.M.T.I.\nβώμιοι γὰρ ἐσχάραι: ἐσχάρα μὲν κυρίως ὁ ἐπὶ τῆς γῆς βόθρος, ἔνθα ἐναγίζουσι τοῖς κάτω ἐρχομένοις· βωμὸς δὲ ἐν ᾧ θύουσι τοῖς ἐπουρανίοις θεοῖς. νῦν οὖν βώμιοι ἐσχάραι τὰ κοιλώματα τῶν βωμῶν, ἢ κατὰ περίφρασιν οἱ βωμοί. B.C.M. T.I.\nβώμιοι γὰρ ἐσχάραι: ἐσχάρα ἔνθα τὸ πῦρ ἥπτετο, βωμὸς δὲ τὸ περιέχον τὴν ἐσχάραν οἰκοδόμημα. Gr. Bar. Mosq.\n275.κοὐκ ἔρημα δώματα: τὰς ἀπὸ τοῦ χοροῦ ἑωρακώς φησι τεθαρρηκέναι. ἀσθενοῦς δὲ ψυχῆς τεκμήριον· τί γὰρ ἔμελλον αὐτῷ γυναῖκες συμβαλέσθαι πρὸς κίνδυνον; B.C.M. T.I. καὶ δώματα πάρεισιν οὐκ ἔρημα, ἀνθρώπων δηλονότι. Gr.\n276.ἐς σκοτεινὰς περιβολάς: εἰς τὸν κουλεὸν, ἢ ὑπὸ τὴν χλαῖναν, ὃ καὶ ἄμεινον, ἵνα κεκαλυμμένον τὸ ξίφος ἔχῃ καὶ πρὸς ἄμυναν ἕτοιμον. B.C.M. Gu. I.\nμεθῶ: βάλω. Gr. Fl. 5. 6. 9. 21. 56. 59. 76. μεθήσω. Gu.\n277. τὰς τοῦ χοροῦ πρὸ τῶν βασιλείων οἴκων οἶδεν. C.M.T.\n278.ξέναι γυναῖκες: ἢ ἀπὸ τῶν ἐνδυμάτων ἢ ἀπὸ τῶν λόγων ἔγνω αὐτὰς Πολυνείκης μὴ εἶναι καθαρὰς Ἑλληνίδας. καὶ γὰρ οὐ καθάπαξ Ἑλληνικῶς ὡμίλουν, ἀλλ’ εἶχόν τι τῆς πατρῴας φωνῆς. Gu. Leid.\n279.πελάζετε: προσεγγίζετε. M. τὴν ἀναστροφὴν ποιεῖσθε. Gr. Fl. 5. 6. 9. 21. 56. 59. 76. Mosq.\n280.Φοίνισσα: Φοινίκη, ἤγουν ἡ Τύρος. Gu. τῆς Φοινίκης ἐστὶν ἡ πατρίς. Gr.\n281. Τὸ παῖδες ἐκ παίδων ἢ ὡς τῶν παίδων ἐκείνου ἀπόγονος, ἢ τὸ παῖδες ἀντὶ τοῦ ἀπόγονος μόνον νοητέον, τὸ δὲ ἐκ παίδων ἀντὶ τοῦ ἐκ τῶν ἄλλων τῶν ἐκεῖ οὐσῶν παρθένων, οὕτως· ἔπεμψαν ἐμὲ ἐνθάδε τῷ Φοίβῳ ἀκροθίνιον τοῦ πολέμου ἐκ τῶν παίδων. Gu.\nπαῖδες: ἀπόγονοι. Gr.\nδορός: τὸ ἑξῆς δορὸς ἀκροθίνιον. M. λαφυραγωγίας. B.I. πολέμου. Gr. Florr.\n282. τὸ ἑξῆς, δορὸς ἀκροθίνιον ἐνθάδε με ἔπεμψαν τῷ Φοίβῳ. Gr.\nἀκροθίνιον: τὴν ἐκ πόλεως τῆς λείας ἀπαρχήν. B. C.I. ἀπαρχήν. M. ἀκροθίνιον λέγεται ἡ ἐκ πόλεως λαφυραγωγία πεμπομένη δῶρον. C. m. sec.\n283.μέλλων δὲ πέμπειν: σολοικοφανὲς τοῦτό ἐστιν, ἤτοι μέλλοντος πέμπειν με Οἰδίποδος ἐν τῷδ’ ἐπεστράτευσαν Ἀργεῖοι, ἢ οὕτως, μέλλων δὲ πέμπειν με, πρὶν ἰδεῖν τοὺς Ἀργείους ἐπιστρατεύσαντας, ἐν τοσούτῳ οἱ Ἀργεῖοι ἐπὶ τὴν πόλιν ἐστράτευσαν. B.C.M. I. μέλλων ἀντὶ τοῦ μέλλοντος, εὐθεῖα ἀντὶ γενικῆς.\nΟἰδίπου: ἀντὶ Οἰδίποδος. ποιητικὴ δὲ ἡ κλίσις. M. ἀντὶ τοῦ μέλλοντος πέμπειν με. σύνηθες δὲ τῷ Εὐριπίδῃ τὸ σχῆμα. Fl. 33.\nμέλλων δὲ πέμπειν με: λέγουσιν ἁπαξάπαντες ὡς ἡ σύνταξις αὕτη καθαρῶς σόλοικος. ἐποίησε δὲ Εὐριπίδης ἑκὼν, ὥσπερ καὶ Ὅμηρος πολλάκις. τέχνης γὰρ ὄντες ὡς ἀληθῶς ἐπιστήμονες καὶ οἷον ἀρχηγοὶ, εἰ καὶ τοῖς ὑπὲρ τέχνην ἅπαξ ἐχρήσαντο, τί θαυμαστόν; σὺ δὲ, τούτους ὡς ἠπατημένους χαίρειν ἐάσας, μὴ νόμιζε τὸ ἐπεστράτευσαν πρὸς τὸ μέλλων ἀποδοθῆναι, ὥσπερ ἐκεῖνοι οἴονται· τοῦτο γὰρ καθαρῶς σόλοικον· ἀλλὰ πρὸς τὴν ἐπανάληψιν τὸ ἐν τῷδε. οἶσθα γὰρ ὡς, ἡνίκα ἂν ποιῶμεν ἐπαναλήψεις, ποτὲ μὲν τὴν ἀπόδοσιν πρὸς τὴν πρόσθεν ἐπιφέρομεν σύνταξιν, ποτὲ δὲ ἐναλλάττομεν ὡς ἐθέλομεν. τοῦτο οὖν κἀνταῦθα γέγονε. παραδείγματα τῆς ἐναλλαγῆς ταύτης ἄλλα τε πολλὰ καὶ ταῦτα· παραμείψαντες δὲ τῶν ὀρῶν τοὺς ἑλιγμοὺς, ἐπεὶ φανείη τὸ ἄστυ, - τοῦτο δὲ ἐγίγνετο τῆς ἀποστάσεως ἐν ν′ σταδίοις οὔσης καὶ ἑκατόν - ὁπότε οὖν ἐκλάμψειε, παρὰ μὲν τῶν ἄλλων σιγὴ ἦν. ἐνταῦθα γὰρ οὐ πρὸς τὸ παραμείψαντες ἐποίησε τὴν ἀπόδοσιν τὸ σιγὴ ἦν, ἀλλὰ πρὸς τὰς ἐπαναλήψεις. καὶ πάλιν ὁ αὐτὸς Λιβάνιος ἐν τῷ πρὸς Ἰουλιανὸν ἐπιταφίῳ οὕτω φησί· διεξιὼν γὰρ πολίχνιον τὸ πρῶτον ἧς παρελάμβανε γῆς στέφανόν τινα κλάδων - πολλοὺς δὲ ἐκ καλωδίων τεταμένων εἰς κίονας ἐκ τοίχων ἐξαρτῶσιν οἱ δῆμοι μετεώρους - τούτων εἷς τῶν στεφάνων, ᾧ καλλωπίζομεν τὰς πόλεις, ἐκλυθεὶς τοῦ δεσμοῦ καταβαίνων ἦν ἐν τῇ τοῦ βασιλέως κεφαλῇ καὶ ἥρμοσε. καὶ ἑτέρωθι τὸν δὲ ἐμοί τε καὶ σοὶ φίλτατον, καὶ ᾧ μὴ χαριζόμενος αἰσχυνοίμην ἂν, Παγκράτιον, τὸν ἄρχειν ἐπιστάμενον καὶ λέγειν, καὶ ᾧ τὸ τιμᾶσθαι κατὰ τοὺς τρόπους μᾶλλον ἢ τὴν δόξαν ἐγένετο τοῦ πατρὸς, οὗτος δὲ ὁ Παγκράτιος ἐκέλευσέ μοι συγγνώμην αἰτεῖν ἐν τοῖς γράμμασιν. καὶ μυρία ἂν τοιαῦτα σκοπῶν εὑρήσεις. Gu. Leid.\n284.μαντεῖα σεμνά: ἀντὶ τοῦ τίμια. M. ἐπὶ τὸ σεμνὸν μαντεῖον καὶ τὰς ἐσχάρας, ἀντὶ τοῦ τὸν ναὸν τοῦ Λοξίου. Gr.\nΛοξίου τ’ ἐπ’ ἐσχάρας: διαφέρει βωμὸς καὶ ἐσχάρα· βωμὸς μὲν γάρ ἐστιν ὁ εἰς ὕψος ᾠκοδομημένος καὶ ἀνάβασιν ἔχων, ἐσχάρα δὲ ἡ ἐν τετραγώνῳ περὶ γῆν βάσις βωμοῦ τάξιν ἔχουσα ἄνευ ἀναβάσεως. ἢ ἐσχάρα κυρίως τὸ πῦρ. B.I.\n285.ἐν τῷδ’: ἀντὶ τοῦ ἐν τοσούτῳ. M. Gr. ἐν τῷ μέλλειν πέμψαι. Gu. ἤγουν ἐν τῷ μέλλειν πέμπειν ἐμέ. Mosq.\nἐπεστράτευσαν: κατὰ τῆς πόλεως ἐστράτευσαν. Gr.\n286.ἀντάμειψαι: ἀνταπόκριναι, ἀνταποκρίθητι. Gu. ἀντὶ τοῦ ἀποκρίθητί μοι. M. Gr.\n287.ἑπτάστομον: ἑπτάπυλον, πρὸς τὴν ἑπτάχορδον λύραν τοῦ Ἀμφίονος. Gu. εἰς τὸ ἑπτάπυλον τείχισμα. Gr. ἑπτάπυλος ἡ Θήβη κατεσκεύαστο, ὅτι πρὸς τὴν ἑπτάχορδον λύραν τοῦ Ἀμφίονος κιθαρίζοντος ἐτειχοδομήθη. B. C.M.I.\n289.ἔτικτε: ἔτεκε. Gu. ἔτικτε ἀντὶ τοῦ ἔτεκεν. Gr.\n291.ὦ συγγένεια τῶν Ἀγήνορος: Ἰοῦς Ἔπαφος, οὗ Λιβύη, ἧς Βῆλος, οὗ Φοῖνιξ καὶ Ἀγήνωρ, οὗ Κάδμος, οὗ Πολύδωρος, οὗ Λάβδακος, οὗ Λάϊος, οὗ Οἰδίπους, οὗ Ἐτεοκλῆς καὶ Πολυνείκης B.I.\nτέκνων: ἀπογόνων. Gr. Cant. λείπει ὑπάρχων. B.\n292.ἐμῶν τυράννων: τῶν ἐμῶν βασιλέων, ὑφ’ ὧν δεῦρο ἀπεστάλην. Gr. Cant.\n293.γονυπετεῖς: ἐδαφιαίας. Gu. ὡς τῶν Φοινίκων διὰ γονυκλισίας τιμώντων τοὺς βασιλεῖς. B.C. M. Gu. I. γονυπετεῖς ἀντὶ τοῦ γονυπετῶς. C. ἀντὶ τοῦ γονυπετῆ προσκύνησιν προσκυνῶ σε. Gr. Cant. Mosq.\nἕδρας: ἕδρα κυρίως ἡ καθέδρα· ἐπεὶ δὲ καὶ ὁ γονυπετῶν ἔοικε καθεζομένῳ, διὰ τοῦτο ἕδρας τὰς προσκυνήσεις λέγει. Gu. προσκυνήσεις. Gu.\nπροσπίτνω: πρὸς τὸ πτῶ προσκυνῶ. Gu. πιτνῶ προσκυνῶ, πίπτω ἱκετεύων. M. ἀντὶ τοῦ γονυπετῶ σε. M. γονυκλιτοῦσα. B.\nσ’ ἄναξ: σοὶ, τὸ ἐντελές. B.M.\n294.σέβουσα: τιμῶσα καὶ φυλάττουσα. ἢ τιμῶσα κατὰ τὸν πάτριον νόμον, ἢ φυλάττουσα τὸ ἔθος τὸ ἐκ τῆς θρησκείας. B.M. I. τὴν ἀπὸ τῆς ἐμῆς πατρίδος συνήθειαν τιμῶσα. Gr. Cant. κατὰ τὸν οἰκεῖον, τὸν ἐγχώριον, ἢ κατὰ τὸν πατρῷον νόμον. Gu.\n295.ἔβας ὦ: γρ. ἔβας ἔβας ὦ, καὶ ἔστιν ἀναφώνημα ἐπὶ τοῖς χρονίως ὁρωμένοις ἀναβοώμενον. B.I. Gu. ἦλθες, ὦ Πολύνεικες, διὰ χρόνου εἰς τὴν πατριδα. B.M. ἀφίκου, ἦλθες, ἐπορεύθης, Πολύνεικες, διὰ χρόνου, μόλις, εἰς τὴν γῆν τὴν πατρῴαν. Gu.\n296.ἰὼ πότνια: σεβασμία, ἐλθὲ ἔξω δραμοῦσα, προϋπαντῶσα. Gr. Cant.\nπρόδρομος (sic): ἔμπροσθεν τῶν δόμων. Gu.\n297.ἀναπέτασον: ἄνοιξον τὰς θύρας. M. ἄνοιξον. Gu. κυρίως ἐπὶ καταρακτῶν λέγεται τὸ ἀναπετᾶν, καὶ ἀπὸ τούτου ἁπλῶς ἐπὶ πάσης πύλης. Gr. Cant.\n298.κλύεις: ἀκούεις, ὦ μῆτερ ἡ τεκοῦσα τοῦτον. Gr. Cant.\n299.τί μέλλεις: τί βραδύνεις. M. Gr. Cant.\nὑπώροφα: τὰ ἐστεγασμένα. Gu. ἀντὶ τοῦ ὑπὸ τὰς στέγας τῶν οἴκων. B. Fl. 33.\nπερᾶν: διέρχεσθαι. Gr. Cant. διαβαίνειν. Gu.\n300.θιγεῖν τ’ ὠλέναις: καὶ ψαύειν ταῖς σαῖς ὠλέναις, ἤγουν ἀγκάλαις, τοῦ σοῦ τέκνου. Gr. Cant.\n301.Φοίνισσαν, ὦ νεάνιδες: οἱ τούτων ἐπιλαμβανόμενοι καὶ λέγοντες, πῶς ὅτι, οὐδὲν αὐτῶν εἰπουσῶν Φοινικικῶς, φησὶν Ἰοκάστη Φοίνισσαν βοὰν κλύουσα, ἀγνοοῦσιν ὅτι κατὰ φωνὴν ὑποτίθεται ὁ Εὐριπίδης αὐτὰς τῇ κοινολογίᾳ τῶν Φοινίκων, οὐχ οἷον βαρβαρικῶς διαλαλούσας, ἐπεὶ οὐδ’ ὁ Πολυνείκης αὐτῶν ἤκουσεν, ἀλλὰ τῷ τῆς λαλιᾶς ἤχῳ ποιούσας τι τοιοῦτον ὥστε σημαίνειν ὅτι εἰσὶ Φοίνισσαι καὶ ἐμφαίνειν τινὰ χαρακτῆρα τῆς πατρίας φωνῆς. (C. M.T.) εἰ γὰρ καὶ Ἑλληνικῶς ἐλάλουν, ἀλλ’ οὖν γε τὴν πάτριον ἔσωζον ἀπήχησιν τῆς φωνῆς, ὡς Σοφοκλῆς ἐν Ἑλένης ἀπαιτήσει, καὶ γὰρ χαρακτὴρ αὐτὸς ἐν γλώσσῃ τί με παρηγορεῖ Λάκωνος ὀσμᾶσθαι λόγου. — A. B.C.M. T.I.\n303.ἕλκω ποδὸς βάσιν: ἐπείγω μου τὴν βάσιν ὑπὸ τοῦ γήρως τρομεράν. A.B.I.\nγηραιῷ: ἀντὶ τοῦ γεροντικῷ. Gr.\nγηραιῷ ποδὶ ἕλκω: ἤγουν βίᾳ ἀνύω, ἀπὸ τῶν βοῶν τῶν τὸν ζυγὸν ἑλκόντων καὶ τὴν ἅμαξαν. Gr. Cant. Mosq.\nβάσιν: ἤγουν πορείαν, τρομερὰν, τουτέστι τρέμουσαν καὶ οὐ βεβηκυῖαν ὑπὸ τοῦ γήρως. Gr. Cant. Mosq.\n305.χρόνῳ: τὸ χρόνῳ καὶ τὸ μυρίαις ἐν ἁμέραις ἐκ παραλλήλου. Gu.\nσὸν ὄμμα: τὴν σὴν ὄψιν ἐν παρατάσει πλείστων ἡμερῶν εἶδον. Gr. Cant.\n306.ἀμφίβαλλε μαστόν: τὸν μαστὸν τῆς σῆς μητρὸς περίβαλλε ταῖς σαῖς ὠλέναις. ὁ δὲ πᾶς νοῦς, περιπτυξάμενος ἄσπασαί με. ἔστι τὸ ἀμφίβαλλε μαστόν ἀπὸ μέρους τὸ στῆθος. περίβαλλε, φησὶ, τὸ στῆθος τῆς μητρὸς ταῖς σαῖς χερσὶ, καὶ τὸ τῶν παρηίδων σου ὄρεγμα, ἤγουν ἔκταμα, περίβαλλέ μοι. A.B.C.M.I.\nἀμφίβαλλε μαστόν: περίβαλε τὸν μαστὸν τῆς σῆς μητρὸς ταῖς σαῖς ὠλέναις. Gr. περίβαλε τὸ σὸν στῆθος. ἀπὸ μέρους τὸ πᾶν. Gu.\n308.παρηίδων τ’ ὄρεγμα: τὸ ἔκταμα, τὸ ἄσπασμα τῆς παρειᾶς μου περίβαλλε ταῖς σαῖς ὠλέναις. A.C.M. Fl. 33. ἤγουν τὰς παρειὰς, περιφραστικῶς.\nὄρεγμα: δόσιν, ἔκτασιν. Gu. πόρισον ὄρεγμα καὶ παροχὴν τῶν ἐμῶν παρειῶν, τουτέστι παράσχου ταῖς ἐμαῖς παρειαῖς. Fl. 21.\n309.κυανόχρωτα: καὶ τὸν κυανόχρωτά σου πλόκαμον περίβαλλε τῷ τραχήλῳ μου, καὶ κατασκίαζε τοῦτον τοῖς βοστρυχώδεσί σου πλοκάμοις· ἐκ κοινοῦ γὰρ τὸ ἀμφίβαλλε· οὐ γὰρ τὸν ἑαυτῆς πλόκαμον λέγει, ὡς μικρὸν ὕστερόν φησιν ἑαυτὴν ἐξυρῆσθαι διὰ τὸ πένθος A.B. C.M.T.I.\nκυανόχρωτα: ὄρεγε ταῖς ἐμαῖς παρειαῖς καὶ τὸν πλόκαμον τῶν βοστρύχων τῆς σῆς χαίτης, ὄρεγε δηλονότι, σκιάζων τὴν ἐμὴν δέρην. Gr. Cant. Mosq.\nσκιάζων: περικαλύπτων. Gu.\nδέραν: τὸν ἐμὸν τράχηλον. M. ἀντὶ τοῦ ἀγαπητικῶς περιπτυσσόμενος ἐκτενῶς ἀσπάζου τὴν μητέρα. A.B.C. M.I. λέγω τράχηλον. Gu.\n310.ἰώ: ὦ Πολύνεικες. Gu.\nἰὼ μόλις φανείς: ἐπιφανεὶς, ἐπιδημήσας. Gr. Cant.\n311.ἄελπτα κἀδόκητα: ἀνέλπιστα καὶ ἀπροσδόκητα. Gr. παρ’ ἐλπίδας καὶ ἀπροσδοκήτως. ὄνομα ἀντὶ ἐπιρρήματος. Gu. ὦ παρ’ ἐλπίδα φανεὶς καὶ ἀπροσδοκήτως εἰς τὰς ἐμὰς χεῖρας. A.C.M.\n312.τί φῶ σε: τί σοι εἴπω, πῶς προσφθέγξομαί σε; καὶ πῶς τὰ πάντα λάβω, τέρψιν παλαιὰν καὶ χαρμονὴν καὶ πολυέλικτον ἡδονὴν χερσί τε καὶ λόγοις, ἐκεῖσε καὶ τὸ δεῦρο περιχορεύουσα, ἀντὶ τοῦ περισκιρτῶσα πανταχῆ. A. B.C.M.I. ὀνομάσω σε. Gr. et gl. Gu.\nἅπαντα: τὰ μέλη. Gu.\nπῶς ἅπ αντα: θέλουσα ἡ Ἰοκάστη ὅσην ἔσχεν ἐπὶ Πολυνείκει φανέντι ἡδονὴν παραστῆσαι πῶς ἅπαντα λάβω; φησὶ, τουτέστι πῶς καὶ διὰ λόγων καὶ δι’ ἔργων καὶ πανταχόσε σκιρτῶσα λάβω ἡδονὴν πολύτροπον καὶ παντοίαν, δι’ ἔργου καὶ λόγου καὶ σκιρτημάτων γινομένην· ταῦτα γὰρ οἱ ἀπροσδοκήτως τοὺς αὑτῶν ὁρῶντες δρᾶν εἰώθασι. τὸ δὲ παλαιὰν χαρμονάν ἀντὶ τοῦ ἧς ἐκ πολλοῦ τυχεῖν συνηυχόμην ἐπὶ τῷ σὲ ἰδεῖν καὶ προσπτύξασθαι. σκόπει δὲ τὸ ποικίλον· δέον γὰρ εἰπεῖν, πῶς ἅπαντα λάβω καὶ ἐν χερσὶ καὶ ἐν λόγοις καὶ ἐν ποσὶν, ὁ δὲ οὐχ οὕτως ἐξήνεγκεν, ἀλλὰ τὸ μὲν χερσὶ καὶ λόγοις πρὸς τὸ λάβω συνῆψεν, ἐκ δὲ τοῦ εἰπεῖν ἐκεῖσε καὶ τὸ δεῦρο περιχορεύουσα τὸ ποσὶν ἐδήλωσε· ποδῶν γὰρ τὸ χορεύειν. Gu. Bar.\n313.καὶ χερσίν: καὶ διὰ τῶν χειρῶν καὶ διὰ τῆς κόμης πολύστροφον ἡδὺ σκίρτημα. Gr.\nκόμαισι: διὰ τῆς κόμης. Mosq. πῶς ἂν λάβω ἀπόλαυσιν τῶν παλαιῶν εὐφροσυνῶν. Gr.\nπεριχορεύουσα: ἀντὶ τοῦ σκιρτῶσα. M. περισκιρτῶσα πολύστροφον ἡδὺ σκίρτημα καὶ διὰ τῶν χειρῶν καὶ διὰ τῆς κόμης, ἅπαντα καὶ τὸ ἐκεῖσε φέρον καὶ τὸ δεῦρο. Gr. Cant.\n314.πολυέλικτον: πολύστροφον, πολύπλεκτον, ποικίλην, τὴν πανταχόθεν με ἔχουσαν ἡδονήν. A. B. C. M. I. πολύτροπον, ποικίλην, πολύστροφον. Gu.\n316.παλαιᾶν: ἀντὶ τοῦ παλαιῶν ἡδονῶν χαρμονήν. B.I. ἀντὶ τοῦ παλαιῶν ἡδονῶν. αἰτιατικὴ ἀντὶ γενικῆς. M.\n318.ἔρημον πατρῷον: σοῦ ἔρημον δηλονότι· τὴν γὰρ αὐτοῦ ἀπουσίαν ἐρημίαν τοῦ παντὸς οἴκου οἴεται. A.B.M. I. τὴν γὰρ τοῦ υἱοῦ ἀποδημίαν οἴεται ἐρημίαν τοῦ πατρῴου οἴκου. Gu.\n319.φυγάς: φυγὰς διωχθεὶς τῇ ἀδικίᾳ καὶ ὕβρει τοῦ ἀδελφοῦ. M. ἐξόριστος ἀποπεμφθεὶς (ἀποδιωχθεὶς Gu.) ἀδελφοῦ ἀδικίᾳ (ὕβρει, ἀτιμίᾳ. Gu.) Gr. Cant.\n320. 321.ἦ ποθεινός: ὁ ἦ βεβαιωτικὸς ἀντὶ τοῦ ὄντως ἐκειρόμην. B. ὅτε οὐκ ἦσθα ἐνθάδε, ὑπῆρχες φίλοις ὄντως ποθούμενος καὶ ἐπιζητούμενος. Gr. Cant.\n322⁠—326. ἀφ’ οὗ, ὦ τέκνον, καὶ τὴν ἐμὴν λευκόχροα κόμην ἐκειράμην, ἀφιεῖσα, φωνὴν δηλονότι, θρηνώδη μετὰ δακρύων, ἀμέτοχος λευκῶν ἱματίων ὑπάρχουσα, τὰ δυσόρφναια καὶ σκότια τρύχη διαδέχομαι. Gr. Cant.\n322.ὅθεν ἐμάν: ἀφ’ οὗ σὺ ἔφυγες, κείρομαι τὴν πεπολιωμένην κόμην, ἀντὶ τοῦ ἐπὶ σοὶ ἐκειράμην ἀποβαλοῦσα ἐπὶ τῷ σῷ πένθει. πενθήρη κόμαν, ἀπενθέα, ὅ ἐστι πολυπενθῆ κόμην. ἢ ὅτι τὴν λευκόχροα κόμην ἐκειράμην εἰς τὰ σὰ πένθη, νομίζουσά σε τεθνηκέναι, ὅτε ἀπεδήμεις, ἵνα τὸ πλῆρες ᾖ εἰς ἃ, ἢ εἰς σὲ τὸν πολυπενθῆ. A.C.M. T. μετὰ δακρύων αὐτὴν ἀποβάλλουσα ἐπὶ τῷ σῷ πένθει. B.\nλευκόχροα: τὴν πεπολιωμένην. M.\nκείρομαι: ἐκειράμην. M.\n324.ἄπεπλος φαρέων: ἀντὶ τοῦ ἀμέτοχος διαλεύκων φαρέων οὖσα τὰ δυσόρφναια καὶ σκότια τρύχη διαδέχομαι. A. B. C.M.T. Ἄλλως. ἀντὶ τοῦ μελανοφόρος. καὶ στικτέον εἰς τὸ τέκνον. A. B. C. M.T. ἀνείμων λευκῶν ἱματίων ὑπάρχουσα τὰ δυσόρφναια καὶ σκότια τρύχη διαδέχομαι. I. ἀμέτοχος ἐνδυμάτων λευκῶν. ἀλλάσσω δὲ ἀντὶ τοῦ ἤλλαξα ταῦτα τὰ τρίχινα ἐνδύματα τὰ δυσόρφναια, τὰ σκότια, ἐκ παραλλήλου ἀντὶ τοῦ μέλανα. Gr.\n325.δυσόρφναια: μέλανα. B. Gr. ἀντὶ τοῦ σκοτεινὰ καὶ ῥερυπωμένα, σκότια καὶ μέλανα. τὴν δὲ ἀμφί πρὸς τὸ ἀμείβομαι, τουτέστι περιβάλλομαι. τρύχη δὲ τὰ ῥακώματα τὰ δυσόρφναιά τε καὶ σκότια, ἃ περιβάλλομαι. A.C.M.T\n327.ὀμματοστερής: ὁ Οἰδίπους ἐστερημένος τῶν ὀμμάτων. M. ὁ τῶν ὀμμάτων ἐστερημένος ζεύγους συγγενικοῦ. Gr.\nὁ δ’ ἐν δόμοισι πρέσβυς: ἤγουν ὁ Οἰδίπους ὁ τῶν ὀμμάτων ἐστερημένος τοῦ ζεύγους τοῦ συγγεννικοῦ, ἤγουν ὑμῶν τῶν δύο ἀδελφῶν τῶν χωρισθέντων τῶν δόμων ἐπιθυμίαν ἔχων περίδακρυν ἀεὶ, ὥρμησε μὲν καὶ ἐπ’ αὐτόχειρα σφαγὴν ξίφους, καὶ ἐπὶ πνιγμονὴν ὑπὲρ τὰ ὑψηλὰ οἰκήματα, μετὰ στεναγμοῦ ἐπαρώμενος ἀρὰς τοῖς τέκνοις. Gr. Cant.\n328.ἀπήνας ὁμοπτέρου: συζυγίας. Ἐτεοκλέα καὶ Πολυνείκην ἀπήνην εἶπεν, ἥτις ἐκ δύο βοῶν ἕλκεται. A.B.C. M.I. τῆς ὁμογενοῦς καταχρηστικῶς ἀπὸ τῶν ὀρνέων. B.M. ἀπήνη ἡ ἐκ βοῶν δύο ἑλκομένη ἅμαξα. ἐκάλεσεν οὖν Ἐτεοκλέα καὶ Πολυνείκην δύο ὄντας. Gu. τῆς συζυγίας τῶν τέκνων ζεύξεως. Gu.\nὁμοπτέρου: ἀπὸ μεταφορᾶς τῶν ὁμοειδῶν ὀρνέων, ἃ ἀπὸ τοῦ τοῖς αὐτοῖς πτεροῖς χρῆσθαι γνωρίζουσι τὴν ἑαυτῶν συγγένειαν καὶ τὸ ὁμοειδές. Gr. Cant. ὁμοδιαίτου, ὁμοκινήτου, ἤγουν ἀδελφικῆς, συγγενοῦς, καταχρηστικῶς ἀπὸ τῶν ὀρνέων. Gu.\n330.πόθον ἀμφιδάκρυτον: καίπερ πόθον ἔχων ὅμως ἀποθανεῖν ἐζήτει. A.M.T. περίδακρυν. Gr. πολυδάκρυτον. Gu.\n331.ἀνῇξε μὲν ξίφους: ἀντὶ τοῦ ὥρμησε καὶ ἐπὶ σφαγὴν ξίφους αὐτόχειρα. Ἄλλως. ὥρμησε μὲν κατὰ τοῦ ξίφους, ὥρμησε δὲ καὶ ἐπ’ αὐτόχειρα σφαγὴν ὁμοίως ἐπ’ ἀγχόνην. A.C.M.T.\nξίφους: ἣν τὸ ξίφος δηλονότι ποιεῖ. Gr. Fl. 6. 9. 21. 56. 59. 76.\n332.αὐτόχειρα: αὐτουργόν. Gr. Florr. iidem. et 5.\n333. ὑπὲρ τέραμνα, καὶ εἰς τὰ μετέωρα τῆς ἀγχόνης, ἀπὸ κοινοῦ τὸ ἀνῇξεν. A.B.C. M.I. Ἄλλως. καὶ ἐπὶ ἀγχόνας ὥρμησε τὰς ὑπὲρ τέραμνα, ὅ ἐστιν ὑψηλότατα. τέραμνα δέ ἐστι τὰ ὀροφώματα. A. B.C.M. Ἄλλως. καὶ ἐπὶ ἀγχόνας ὥρμησε μὲν, καὶ κατὰ τοῦ ξίφους ὥρμησε, καὶ ἐπὶ σφαγὴν ὁμοίως καὶ ἀγχόνης αὐτόχειρα. I.\nτέραμνα: τὰ ὑψηλὰ οἰκήματα. Gr. τὰ τέγη, τὰ ὀροφώματα. τέρεμνα κυρίως τὰ ἄκρα. Gu.\n334.στενάζων: διὰ τὰς ἐπὶ τῶν τέκνων ἀράς. B. M. διὰ τὰς ἀρὰς, ἃς ἐποιήσατο κατὰ τῶν τέκνων. μετέγνω γὰρ ἐπὶ τῷ καταράσασθαι τοῖς παισίν. A.B. M. I. μετὰ στεναγμῶν ἀρώμενος. Mosq. ἀποκλαιόμενος· μετέγνω γὰρ τοῖς παισὶ καταρασάμενος· τοῦτο γὰρ καὶ τοῦ χωρισμοῦ αἴτιον γέγονεν. Gu.\n335.σὺν ἀλαλαῖσι: σὺν ἀλαλαγμοῖς. Gr. κλαυθμοῖς καὶ βοαὶς. Gu.\nαἰαγμάτων: θρηνημάτων. ἀλαλαὶ κυρίως αἱ ἐπὶ τῶν θυσιῶν εὐχαί. Gr. Cant.\nκρύπτεται: κρύπτεται δ’ ἐν τῇ σκοτίᾳ σὺν ταῖς ἀλαλαῖς τῶν αἰαγμάτων, ὅ ἐστι σὺν ταῖς βοαῖς τῶν θρήνων. A. B.M.\n336.καὶ γάμοις δὴ κλύω ζυγέντα: ζευχθέντα, συναφθέντα. ἀκούω σε ἐν γάμοις ζυγέντα παιδοποιὸν ἔχειν ἡδονήν. A.B.M.\n339.ξένοισιν ἐν δόμοις: ταῦτα διὰ μέσον. τὸ γὰρ ἑξῆς, σὲ δ’, ὦ τέκνον, ἀκούω ἐπὶ ξένης ζευχθῆναι, καὶ ξένην συγγένειαν ἔχειν, καὶ ἄτην γάμων αὐθαίρετον, τουτέστιν ἣν αὐτὸς σεαυτῷ ἐπηγάγου. ταῦτα δὲ ἀνεπίληστα ἐμοί τε καὶ τῷ σῷ προγόνῳ Λαΐῳ, εἰ καὶ τέθνηκεν ἤδη. A. B.C.M. I.\nσὲ δ’, ὦ τέκνον, ἀκούω καὶ παιδοποιὸν ἡδονὴν ἔχειν ἐν ξένοις δόμοις γυναικὶ συζυγέντα, καὶ ξένην συγγένειαν περιέπειν, γάμων ἐπακτὴν ἄτην, ἤγουν λέγω γάμων βλάβην ἐπείσακτον, τουτέστι ξένων καὶ ἀπ’ ἀλλοτρίου γένους. τὸ δὲ ἄλαστα μητρὶ τάδε καὶ Λαΐῳ τῷ παλαιγενεῖ διὰ μέσου, ἤγουν οὐκ εἰσὶ τάδε δυνάμενα ὑπὸ τῆς μητρὸς ἐπιλησθῆναι καὶ ὑπὸ τοῦ Λαΐου τοῦ παλαιοῦ. Gr. Cant.\n340.ξένον τε κῆδος ἀμφέπειν: τὸ ἑξῆς, ξένον δὲ κῆδος ἀμφέπειν γάμων. ποῖον κῆδος; τὴν ἄτην ἣν ἐπηγάγου ἡμῖν· διὰ γὰρ τοῦ γάμου πολεμεῖς τὴν πατρίδα. A. B.C.M. I. τὰ δὲ ἑξῆς διὰ μέσου. B.I.\nκῆδος ἀμφέπειν: ἐπιγαμβρίαν. ἀντὶ τοῦ περιέπειν. M. συγγένειαν περιέπειν, ἤγουν θεραπεύειν, θάλπειν. περιέπειν τὸ φίλον τινὰ κυβερνᾶν καὶ θάλπειν· διέπειν δὲ τὸ διοικεῖν. Gr. Cant.\n341.ἄλαστα μητρὶ τάδε: ὡσεὶ ἔλεγε μέγιστα δυστυχήματα ἐμοῦ τε καὶ τῶν σῶν προγόνων. B. C.M.I.\nἄλαστα μητρὶ τάδε: τουτέστιν οὐ μόνον ἡμῖν τοῖς ζῶσιν οὐ δυνατὸν ἐπιλαθέσθαι ὧν ἐποίησας, μὴ παρ’ ἡμῖν γήμας, ἀλλ’ ἐν ἀλλοτρίοις τόποις, ἀλλὰ καὶ οἱ τεθνηκότες, εἴπερ αἴσθησις, ἴσασί τε ταῦτα καὶ μέγιστα δυστυχήματα ἡμῖν τε καὶ σφίσιν αὐτοῖς λογιζόμενοι διατελοῦσιν. Gu.\n342.τῷ παλαιγενεῖ: τῷ παλαιῷ, τῷ πάλαι, ἤγουν πρὸ μακροῦ, γεγονότι. Gr. Fl. 5. 6. 9. 21. 56. 59. 76.\n343.γάμων ἐπακτὸν ἄταν: τὸ σὲ μὴ μετασχεῖν ὁμοφύλου γυναικός. A.B.C.M.I.\nἐπακτόν: ξένην αὐθαίρετον, ἣν αὐτὸς ἑαυτῷ ἐπήγαγες. Gu. τὸ δὲ ἐπακτὴν γάμων ἄτην ἢ διὰ τὸ μὴ μετασχεῖν αὐτὸν ὁμοφύλου γυναικὸς, ἀλλ’ ἑτερογενοῦς νοητέον, ἢ διότι συνέβαλλον αὐτῷ οἱ τοιοῦτοι γάμοι κατὰ τῆς πατρίδος στρατεῦσαι καὶ τῆς ἐπ’ αὐτῇ βλάβης κατέστησαν πρόξενοι. ἐπακτῶν δὲ γάμων ὀφείλων εἰπεῖν ἄτην, πρὸς τὸ ἄτην ἐπήνεγκεν Ἀττικῶς, ἐπακτὴν ἄτην εἰπὼν, ὥσπερ ὅταν λέγωμεν τὰ ἡμέτερα αὐτῶν, δέον εἰπεῖν τὰ ἡμῶν αὐτῶν, καὶ ἕτερα μυρία τοιαῦτα. Gu.\n344.—348. ἐγὼ δ’ οὔτε σοί: ἐγὼ δέ σοι οὐδαμῶς ἐν τοῖς γάμοις ἀνῆψα φῶς πυρὸς νενομισμένον, καθὰ πρέπει μητρὶ εὐτυχεῖ, ὁ Ἰσμηνὸς δὲ ποταμὸς ἐπεγαμβρεύθη ἀνυμέναια τῆς λουτροφόρου χλιδῆς, ἤγουν χωρὶς τῆς γαμικῆς λουτροφόρου τρυφῆς, τουτέστι χωρὶς τοῦ προσενεγκεῖν τρυφὴν λουτρῶν γαμικῶν. Gr. Cant.\nἐγὼ δ’ οὔτε σοί: ἔθος γὰρ ἦν τὴν νύμφην ὑπὸ τῆς μητρὸς τοῦ γαμοῦντος μετὰ λαμπάδων εἰσάγεσθαι. A. B.M. Gu. I.\n345.νόμιμον: τὸ εἰωθός. M. νενομισμένον σύνηθες. Gr. Mosq.\n346.ὡς πρέπει: ὡς ἁρμόζει. M. καθά. Gr. ἁρμόζει. Gu.\n347.ἀνυμέναια: ἀνυμεναίως, ἀπορεύτως. Ἄλλως. οὐ μετέσχε τῶν σῶν ὑμεναίων, οὐδὲ τῇ σῇ πρὸς τὸν Ἄδραστον ἐπιγαμβρείᾳ συνήσθη· οὐ γὰρ ἐδέξω τὰ παρ’ αὐτοῦ λουτρά. εἰώθασι γὰρ οἱ νυμφίοι τὸ παλαιὸν ἀπολούεσθαι ἐπὶ τοῖς ἐγχωρίοις ποταμοῖς καὶ περιρραίνεσθαι λαμβάνοντες ὕδωρ τῶν ποταμῶν καὶ πηγῶν, συμβολικῶς παιδοποιίαν εὐχόμενοι, ἐπεὶ ζωοποιὸν τὸ ὕδωρ καὶ γόνιμον. A. B.C.M. T. ἀνυμεναίως δὲ καὶ ὁ Ἰσμηνὸς ἐκηδεύθη καὶ πρὸς ἐπιγαμβρείαν ἐδόθη τῷ Ἀδράστῳ, ἐπειδὴ Θηβαῖος ὁ ποταμός. ἐκηδεύθη δὲ καὶ ἀνυμεναίως τῆς λουτροφόρου χλιδῆς· τὴν τρυφὴν γὰρ ταύτην νομίζουσιν οἱ ποταμοί. C.M. Ἄλλως. ἐπεγάμβρευσε δὲ τῷ Ἄργει ὁ Ἰσμηνὸς, μὴ μεταλαβὼν τῶν ὑμεναίων τῆς λουτροφόρου χλιδῆς, ὅ ἐστι, μήτε ὑμεναίων ἀκούσας μήτε λουτρά σοι ἐκπέμψας ὁ Ἰσμηνὸς οὐ συνήσθη ἐπὶ τῇ πρὸς τὸν Ἄδραστον ἐπιγαμβρείᾳ· οὐ γὰρ ἐδέξατο τὰ παρ’ αὐτοῦ λουτρά. A.B.C. M.T.I.\nἔθος ἦν τοῖς παλαιοῖς, ὅτε ἔγημέ τις, ἐπὶ τοῖς ἐγχωρίοις ποταμοῖς ἀπολούεσθαι, ἐμοὶ δοκεῖν, ἵνα κατὰ ῥοῦν αὐτοῖς τὰ πρὸς τὸν βίον χωρῇ. ἐπειδὴ οὖν καὶ ὁ Πολυνείκης, Θηβαῖος ὢν, οὐκ ἐνταῦθα ἔγημεν, ἵνα καὶ τῶν τοῦ ποταμοῦ μετάσχῃ λουτρῶν, ἀλλ’ ἑτέρωθι, διὰ τοῦτο ἀνυμέναια λουτροφόρου χλιδῆς κηδευθῆναι τὸν Ἰσμηνὸν λέγει· τουτέστιν ἐκηδεύθη μὲν Ἰσμηνὸς τῷ Ἀδράστῳ διὰ τὸν Πολυνείκην, ὅτι δὲ οὐ μετέδωκε τούτῳ τῶν παρ’ αὐτοῦ λουτρῶν, ἀνυμέναια καὶ ἀμέτοχα λουτροφόρου χλιδῆς ἐκηδεύθη. Gu. Bar. Leid.\n349.ἐσιγάθη: ἀντὶ τοῦ οὐκ ἀνυμνήθη, ἢ ἀντὶ τοῦ ἐσιωπήθησαν. γράφεται δὲ καὶ ἐσιγάθησαν. B.M.T.I.\n350.ὄλοιτο τάδ’: ἀπόλοιτο ταῦτα τὰ κακὰ καὶ μεταβληθείησαν εἰς ἀγαθὰ, εἴ τίς ἐστιν αὐτῶν αἴτιος· λείπει γὰρ τὸ αὐτῶν. Ἄλλως. ὄλοιτο τάδε ἀντὶ τοῦ τῶνδε, ὡς τὸ διά τ’ ἔντεα καὶ μέλαν αἷμα. ὁ οὖν τούτων αἴτιος καὶ πρόξενος ἀπόλοιτο, ὅστις ποτὲ ἄρα ἐστίν. A. B.C.M.I. φθειρέσθω, ἤγουν ἀποπέμπομαι ταῦτα καὶ φθορᾶς ἄξια κρίνω. Gr. Fl. 5. 6. 9. 21. 56. 59. 76. Mosq.\nσίδαρος: ἡ μάχη. B. ἢ ὁπλίτης, ἢ ὁ Ἄρης. A. C.M. ὁ Ἄρης. Gu.\nἔρις: ἡ τοῦ ἀδελφοῦ. Gu.\n351.πατὴρ αἴτιος: διὰ τὰς ἀράς. B.M.\n352.κατεκώμασε: κατεχόρευσε. C. M. ᾤκησε. C. σφοδρῶς ἐπῆλθεν. C. M.I. τῶν γὰρ κακῶν τούτων τὰ ἄχη εἰς ἐμὲ κατέσκηψεν. A.C.M.T. I. ὑβριστικῶς ἐπῆλθε. Gr. Fl. 5. 6. 9. 21. 56. 59. 76. Mosq. μετὰ θορύβου ἐπῆλθε. Fl. 33. ἐπὶ κακῷ ἦλθε, μετὰ φθορᾶς εἰσῆλθε. Gu.\n353.Οἰδιπόδα: ἡ εὐθεῖα ὁ Οἰδιπόδας. Gr. Cant.\n355.δεινὸν γυναιξί: τίμιον, ἢ μέγα κακόν. Ἄλλως. δεινὸν ἀντὶ τοῦ τίμιον, θαυμαστόν. ὁ δὲ νοῦς· αἱ γοναὶ αἱ ὀδύνης αἴτιαι θαυμαστόν τι καὶ τίμιον παρὰ ταῖς γυναιξίν. ἐν ἤθει δὲ θαυμαστικῶς εἴρηται, ὅτι ταῖς γυναιξὶν ἡ ὀδύνη φίλτρον καθέστηκε καὶ παρὰ πάσαις τὸ φιλότεκνον σώζεται. Ἄλλως. αἱ δι’ ὠδίνων γοναὶ, καθότι πρὸ τοῦ τεκεῖν πολλὴν ταλαιπωρίαν παρέχουσιν· ὡς εἰ ἔλεγε, καίτοι τῶν γονῶν ἐπωδύνων οὐσῶν, ὅμως φιλότεκνοί εἰσιν αἱ γυναῖκες. A. B. C.M.I.\nδεινὸν γυναιξίν: ἐπειδήπερ αἱ γυναῖκες μεγάλους ὑφίστανται πόνους πρὸς τὸ τεκεῖν, διὰ τοῦτο γυναιξὶν εἶπε καὶ οὐκ ἀνδράσιν· εἰ γὰρ καὶ ἄμφω συμβάλλουσι πρὸς τὰς τῶν παίδων γονὰς, ἀλλ’ αἱ μὲν μεῖζον, οἱ δ’ ἔλαττον. καὶ πολλοὺς ἂν ἴδοις πατέρας καταφρονήσαντας τέκνων, μητέρα δὲ οὐδεμίαν· ἀλλὰ τοσοῦτόν ἐστι τὸ φίλτρον αὐτῶν ὡς καὶ ἑαυτῶν πολλάκις ὑπερορᾶν ὑπὲρ σωτηρίας τῶν παίδων. Gu. Bar.\n357.διάκειται τὸ πρᾶγμα. Gr. μῆτερ, φρονῶν: φρονῶν μὲν, καθὸ πεισθείς σοι ἦλθον, οὐ φρονῶν δὲ, καθότι κατὰ τῆς πατρίδος ὡπλίσθην καὶ πρὸς ἐχθροὺς ἄνδρας παραγέγονα· ὅθεν ἐπιφέρει ἀλλ’ ἀναγκαίως ἔχει πατρίδος ἐρᾶν ἅπαντας, ἀπολογούμενος ὑπὲρ τῆς ἀφίξεως. B. Gu. 1.\nφρονῶν μέν: καὶ φρόνησιν ἐμαυτοῦ καὶ ἄνοιαν κατέγνων, φρόνησιν μὲν, ὅτι ὑπὲρ τοῦ θεάσασθαι τοὺς οἰκείους καὶ δι’ ἐχθρῶν ἐτόλμησα εἰσελθεῖν, μὴ ἐννοήσας δόλον· ὅμως συγγινώσκω ἐμαυτῷ διὰ τὸν κοινὸν ἔρωτα τῆς πατρίδος. A. C.M.T.\nἀφικόμην: τὴν ἄφιξιν δοκεῖ λέγει τὴν ἀπὸ τοῦ Ἄργους. Gr. Mosq.\n358.ἀναγκαίως: ἀπαραιτήτως. ἐπιδιόρθωσις τοῦτο τοῦ οὐ φρονῶν. Gu.\n359.πατρίδος ἐρᾶν: εἰ καὶ ἥμαρτον προπετευσάμενος, ὅμως συγγινώσκει μοι ὁ τῆς πατρίδος ἔρως. B.I. μαρτυρεῖ δὲ καὶ Ὅμηρος λέγων οὐδὲν γλύκιον ἧς πατρίδος οὐδὲ τοκήων. Gu. Bar.\n360.λόγοισι χαίρει: τουτέστι λόγῳ μὲν λέγει τοῦτο, τῷ δ’ ἔργω πρὸς τὴν πατρίδα τείνει ἀεὶ, ταύτην ἀναπολῶν καὶ κατὰ νοῦν συγγινόμενος. Gu. Bar. φλυαρεῖ. M. Gu. ληρεῖ. Fl. 33. πρόσκειται. Gr.\nἐκεῖσ’ ἔχει: εἰς τὸ φιλεῖν τὴν πατρίδα. Gr. Cant.\n361.οὕτω δὲ τάρβους εἰς φόβον τ’ ἀφικόμην: ἀντὶ τοῦ εἰς τοσοῦτον τάρβους, ἢ ταραχθείς. M. εἰς τοσοῦτον τοῦ τάρβους καὶ εἰς τὸν φόβον τοσοῦτον ἀφικόμην. Cant. εἰς τοῦτο, ἤγουν εἰς τοσοῦτο, τάρβος ἀφικόμην. οὐκ οἶμαι ταυτὸυ εἶναι τάρβος καὶ φόβον· οὐ γὰρ ἂν ἄμφω τέθεικεν ἐνταῦθα καὶ ἐν Ὀρέστῃ λέγων καὶ μὴ τὸ ταρβοῦν κἀκφοβοῦν σ’ ἐκ δεμνίων ἀποδέχου.ἔστιν οὖν, ὡς ἐμοὶ δοκεῖ, τάρβος μὲν ἡ ἐν ψυχῇ δειλία, ἥτις τὴν καρδίαν πατάξασα καὶ αὐτὴν τὴν βοὴν τείρει καὶ δαμάζει, καὶ ἀφώνους ἡμᾶς καθίστησι· φόβος δὲ ἡ πρὸς φυγὴν κινοῦσα ὁρμὴ τῆς ψυχῆς, ἀπὸ τοῦ φέβω, τοῦ φεύγω, γενομένη· καὶ ὅτι τοῦτό ἐστι δηλοῖ καὶ τὸ ἐκφοβοῦν σ’ ἐκ τῶν δεμνίων. τάρβος οὖν χρὴ γράφειν καὶ ἐνταῦθα. Bar.\nεἰς φόβον τ’: περισσὸς ὁ τέ. B.C.I.\n363.ξιφήρη: ξίφει ἡρμοσμένος τὴν χεῖρα. I. ἤγουν ἡρμοσμένην τὴν χεῖρα ἔχων τῷ ξίφει. C.\nχεῖρ’ ἔχων: ὑποστικτέον ἐν τῷ ἔχων. B.M.I.\n364.κυκλῶν: τῇδε κἀκεῖσε περιφέρων καὶ περιάγων. B. Gu. I.\nἓν δέ μ’ ὠφελεῖ: παρηγορεῖ, θαρρεῖν ποιεῖ. B. M.I.\n365.σπονδαί τε: σπονδὰς λέγει τοὺς ὅρκους τοὺς ἐπὶ ταῖς καταλλαγαῖς γινομένους· μὴ γὰρ τούτων προβάντων, οὐκ ἂν αὐτὸς εἰς προφανῆ κίνδυνον ἑαυτὸν ἔδωκε. νῦν δὲ ταύταις θαρρῶν καὶ τῇ τῆς μητρὸς πίστει, ὡς αὐτὸς λέγει, τὴν πόλιν εἰσῄει. ἔθος δὲ ἦν τοῖς παλαιοῖς, ὅταν ἔμελλον πρὸς ἀλλήλους καταλλαγῆναι, θύειν τοῖς θεοῖς καὶ μάρτυρας τούτους ποιεῖσθαι τῶν πραττομένων, ἵνα τῶν παραβεβηκότων τιμωροὶ γένοιντο· ὅτι δὲ ἔθυον μαρτυρεῖ τὸ ὄνομα τῆς σπονδῆς ἀπὸ τοῦ σπένδω γινόμενον. Gu. Bar.\nκαὶ σὴ πίστις: τὸ πρὸς σὲ θάρρος. Gr. Fl. 5. 6. 9. 21. 56. 59. 76. πληροφορία. Gu.\n367.χρόνιος: διὰ χρόνου. M. ἐπιρρηματικῶς ἀντὶ τοῦ διὰ μακροῦ χρόνου. Gr. Cant. Fl. 5. 6. 9. 21. 56. 59. 76.\n368.γυμνάσια: τοὺς τόπους τῶν γυμνασίων ἐν οἷς ἀνετράφην. Gr. Bar. Florr. iidem. ὁ τόπος ἔνθα οἱ ἀγῶνες ἐτελοῦντο. Gu.\n369.ὧν οὐ δικαίως: ἀφ’ ὧν διωχθεὶς ξένην πόλιν οἰκῶ. I. ἀφ’. M. Gu.\n370.δι’ ὄσσων: ποιητικὴ ἡ περίφρασις. τὸ αὐτὸ γὰρ σημαίνει, ὡς τὸ ποδάνιπτρα ποδῶν. ἐκ παραλλήλου δὲ τὸ αὐτὸ σημαίνει, τουτέστι τοὺς ὀφθαλμοὺς ἔχων δακρύοντας. A.M. τῶν ὀφθαλμῶν τὴν ὄψιν δακρυρροοῦσαν ἔχων. ἔστι δὲ ποιητικὴ περίφρασις ἐκ παραλλήλου. τὸ αὐτὸ γὰρ σημαίνει, ὡς τὸ ποδάνιπτρα ποδῶν. B.I.\nὄσσα κυρίως λέγονται τὰ περιέχοντα κοιλώματα τοὺς ὀφθαλμούς. Gu. ὅσσος λέγεται ἡ κόρη τοῦ ὀφθαλμοῦ, ὄμμα δὲ τὸ ἔξωθεν δέρμα τοῦ ὀφθαλμοῦ. A. rec. Fl. 33.\n371.ἀλλ’ ἐκ γὰρ ἄλγους: ἀλλὰ γὰρ ἐκ τῆς παλαιᾶς δυστυχίας τῆς κατεχούσης με ἕτερον ἄλγος ὁρῶ σε ἔχουσαν, κάρα ξυρηκὲς, ἐξυρημένην τὴν κεφαλὴν, καὶ πέπλους μέλανας ἔχουσαν. B. C. M.I.\nἀλλ’ ἐκ γὰρ ἄλγους: τουτέστι λύπῃ συνὼν διὰ τὴν τῆς πατρίδος ἀπόστασιν, ἑτέραν λύπην δέχομαι αὖ τὸ σὲ κεκαρμένην καὶ μελανειμονοῦσαν εἶναι. Gu. Leid. ἀλλὰ γὰρ ἐκ τοῦ ἄλγους ἄλγος αὖ βλέπω, σὲ λέγω ἔχουσαν ἐξυρημένην τὴν κεφαλὴν καὶ πέπλους μέλανας. Gr.\nσὲ δέρκομαι: τὸ σέ πρὸς τὸ ἔχουσαν. B.M.\n372.κάρα ξυρηκές: τὸ ξυρηκές ὡς ἀπηνές τῷ τόνῳ· παραγώγῶς γὰρ ἐξηνέχθη, καὶ οὐκ ἔχει τὴν ἀκὴν ἐγκειμένην, ὡς τὸ ἄμφηκες. A.B. C.M. Ἄλλως. ὑπερβολικῶς εἴρηκεν· ἐκέκαρτο γὰρ, ὡς ἀνωτέρω εἶπεν ὅθεν ἐμάν τε λευκόχροα κείρομαι χαίταν· οὐ ξυρῷ δὲ, ἀλλ’ ὡς ἐν πένθει. A. B.C.M.T. I. ξυρισμένον. M. ἐξυρημένον. Gr. κεκαρμένον. ὑπερβολικῶς δὲ τοῦτο εἶπεν· οὐ γὰρ ἦν τοιοῦτος, ἀλλ’ ἁπλῶς κεκαρμένος. Gu.\nμελαγχίμους: μέλανας. M. Gr.\n373.οἴμοι: ἐγὼ ἕνεκα τῶν ἐμῶν κακῶν. Gr. I.\n374 ὡς δεινόν: πάνυ. M. ὄντως. Gu. λίαν χαλεπὸν πρᾶγμά ἐστιν, ὦ μῆτερ, ἔχθρα οἰκείων φίλων. Gr. λίαν χαλεπὸν πρᾶγμ’ ἐστὶ, μῆτερ, ἔχθρα συγγενῶν· δυσδιορθώτους γὰρ ἔχει τὰς φιλιώσεις. ἀλλὰ τί μοι πράττει ἐν οἴκοις ὁ γέρων πατὴρ ἐν σκότει διατρίβων; καὶ τί δρῶσιν αἱ δύο ἀδελφαί; ἆρα λυποῦνται διὰ τὰς ἐμὰς φυγάς; I.\nοἰκείων: συγγενῶν. M.\n375.καὶ δυσλύτους ἔχουσα τὰς διαλλαγάς: δυσδιορθώτους ἔχουσα τὰς φιλιώσεις. Gr. ὁ στίχος οὗτος ἔν τισιν οὐ φέρεται. B.M.I.\nδιαλλαγάς: συμβιβάσεις. Gu. Bar. φιλίας. Bar.\n377.σκότον δεδορκώς: ἀντὶ τοῦ ἐν σκότει διατρίβων· οἱ γὰρ τυφλοὶ δοκοῦσι σκότον δεδορκέναι. A. B.C. M.\n379.Οἰδίπου: ἀντὶ τοῦ Οἰδίποδος. M.\n380.οὕτω γάρ: οὕτως ὁ δαίμων ἤρξατο φθείρειν τὸ γένος· οὕτω, φησὶν, ἐξ ἀρχῆς δυστυχῶ, ἀφ’ οὗ ἀνόμως ἔτεκον· ἀνόμως γὰρ καὶ ἀσεβῶς παρεσκεύασέ με τεκεῖν. B.I. οὕτως ὁ δαίμων ἤρξατο φθείρειν τὸ γένος, ὡς ἀνόμως μὲν ἐμὲ παρασκευάσαι τεκεῖν τὸν Οἰδίπουν παρὰ τὴν τοῦ Ἀπόλλωνος βουλήν. A.C.M.\n381.φῦναί τε σέ: τὸν Οἰδίπουν. B. ἐπειδὴ γὰρ ἐξ ἀθέσμων καὶ αὐτὸς ἐγένετο, διὰ τοῦτο κακῶς αὐτὸν φῦναι λέγει. Gu. Bar.\nφῦναι: γεννῆσαι. Gu. 15\n382.ἀτὰρ τί: τί δὲ λέγω ταῦτα; B. τί λέγω; M. κατὰ τί δὲ ταῦτα, φημὶ δηλονότι· οἰστέον τὰ τῶν θεῶν. I. τουτέστι τί ταῦτα φημί; οὕτω γὰρ τοῖς θεοῖς ἔδοξε. διὸ δεῖ φέρειν τὰ ἐξ ἐκείνων. Gu.\n383.μή τι σὴν δάκω φρένα: τὴν σὴν φρένα λυπήσω. λυπεῖ δὲ δι’ ὧν ἐξετάζει περὶ τῆς φυγῆς. B.M. Fl. 33.\n384.δέδοιχ’ ἃ χρῄζω: δέδοικα δὲ μὴ ὅπως ἔρωμαι ἃ χρῄζω καὶ δάκω σου τὴν φρένα, ὅμως ἐπιθυμῶ σε ἐρέσθαι, κἂν λυπῶ σε. A.B. C.M.T. Fl.33. I. τοῦτο οὕτω συντακτέον· δέδοικα ὅπως ἔρωμαι ἐκεῖνα ἃ χρῄζω, μὴ δάκω καὶ λυπήσω τὴν σὴν φρένα, τῶν πάλαι δυσχερῶν, ὧν πεπείρασαι φυγαδευόμενος, ἀναμιμνήσκουσά σε νυνί. Gu. Bar.\nδιὰ πόθου δ’ ἐλήλυθα: θέλω ἐρωτῆσαι δηλονότι. ποθῶ δὲ ἐρωτῆσαι. Gr. Mosq. Bar.\nπόνου: γρ. διὰ πόθου. B. rec.\n385.ἐνδεές: ἐλλιπές. Gr. ὧν βούλει ἐρωτῆσαι. ἀτελές. Gu.\n387.τυχεῖν: ἀκοῦσαι, μαθεῖν. Fl. 33.\n388.τί τὸ στέρεσθαι: τοῦτο μετὰ ἤθους· οὐκ ἐν δέοντι δὲ γνωμολογεῖ, τοιούτων κακῶν περιεστώτων τῇ πόλει. τοιοῦτος δὲ πολλαχοῦ ὁ Εὐριπίδης. A. B.C.M.\n389.ἔργῳ — λόγῳ: πείρᾳ — λογισμῷ. Gr. Cant. ἤγουν ὁ πειραθεὶς ἐπίσταται τοῦ λέγοντος μᾶλλον. Gu.\n390.τίς ὁ τρόπος: τίς ὁ τρόπος τῆς δυστυχίας τῶν φυγάδων δηλονότι. B.I. τίς ἡ διάθεσις αὐτοῦ τοῦ πράγματος, ἡ δυστυχία τοῖς ἐξορίστοις. Gr. Cant. τί τὸ ποιοῦν αὐτὸ μέγιστον κακόν. Gu.\nδυσχερές: γρ. καὶ δυστυχές. M.\n391.οὐκ ἔχει παρρησίαν: ἐξουσίαν, ἐλευθερίαν. M. διὰ γὰρ τὸ ξένος εἶναι οὐ δύναται παρρησιάζεσθαι, συμβουλῆς ἑστώσης, λέγειν τε τὰ δέοντα, εἰ νοήσειε, καὶ πρὸς ἔργα παραλαμβάνεσθαι ὑποπτευόμενος ὡς ξένος, ἀλλ’ ἃ τοῖς αὐτοῦ δεσπόταις δοκεῖ, εἰ καὶ πρὸς ταύτην ἥξει τὴν τύχην, κἂν ᾖ τὰ φαυλότατα, καὶ αὐτὸν ἀνάγκη πείθεσθαι καὶ δρᾶν ταυτὶ, ὃ πάσης ἀπολείπει λύπης ὑπερβολὴν, καθάπερ ἐν ἀρχῇ τοῦ Πλούτου Ἀριστοφάνης ἔδειξεν εἰπὼν ὡς ἀργαλέον πρᾶγμ’ ἐστὶν, ὦ Ζεῦ καὶ θεοὶ, δοῦλον γενέσθαι παραφρονοῦντος δεσπότου καὶ τὰ ἑξῆς. Gu. Bar.\n392.δούλου τόδ’ εἶπας: δούλου ἴδιόν ἐστι τοῦτο, ὃ εἶπας. Gr. Bar.\nμὴ λέγειν ἅ τις φρονεῖ: δυοῖν ὄντων ἐνταῦθα, τοῦ μὴ λέγειν καὶ τοῦ ἃ φρονεῖ, καὶ τοῦ μὲν ζητοῦντος αἰτιατικὴν, τοῦ δὲ ἃ φρονεῖ εὐθεῖαν, εἰ μὲν τὸ μὴ λέγειν ἐλάμβανε τὴν αἰτιατικὴν, τὸ ἃ φρονεῖ μόνον ἂν ἐπήγετο· νυνὶ δὲ, ἐπεὶ τὸ ἃ φρονεῖ λαμβάνει τὴν εὐθεῖαν, τὸ μὴ λέγειν πάλιν οὐδὲν ἐξ ἀνάγκης ἔχει. οὗτος δὲ ὁ τρόπος καὶ παρὰ τῷ πεζῷ λόγῳ συνήθης. Gr. Cant.\n393.τὰς τῶν κρατούντων: τοῦτο ὡς Ἀθηναῖος ὢν ὁ ποιητὴς εἶπε. κἂν μὴ φυγὰς γὰρ ᾖ τις, ὅμως φέρει τὰς τῶν κρατούντων ἀμαθίας, κἂν μὴ θέλῃ· γράφουσι δέ τινες τὰς τῶν πολιτῶν· κρατοῦσι γὰρ οἱ πολῖται. A. B.C.M.T.I.\n394.λυπρον: λυπηρόν. M. Gr. Bar. ἀλγεινόν. Gr. Bar. φύσις γὰρ τῷ φρονίμῳ μὴ μωραίνειν. Gu.\nσυνασοφεῖν: συνανοηταίνειν τοῖς ἀνοήτοις. Gr. I. συμμωραίνειν, συναπαιδευτεῖν. Gu.\n395.ἀλλ’ εἰς τὸ κέρδος: οὐκ ἀξιόχρεως ἥρωος ὁ λόγος. B.M.I. διά. Gr. Fl. 5. 6. 9. 21. 56. 59. 76. ἕνεκα. Fl. 33. τὴν γὰρ ζωὴν ἡμῶν καὶ τὸν βίον διὰ τούτου περιποιούμεθα καὶ πραγματευόμεθα. Gu. εἰ καὶ λυπηρὸν συνανοηταίνειν τοῖς ἄφροσιν, ἀλλ’, ἐπειδὴ τοῦτο συμφέρει μᾶλλον καὶ πρὸς κέρδος ἀφορᾷ, δεῖ φέρειν, καὶ παρὰ φύσιν τοῦτο δοκοῦν· μαρτυρεῖ δὲ καὶ ἡ παροιμία λέγουσα κέρδους ἕκατι κἂν ἐπὶ ῥιπὸς πλέοι, ἐπὶ τῶν εἰς κινδύνους κέρδους χάριν ἑαυτοὺς ῥιπτούντων λαμβανομένη. ἔστι δὲ ῥὶψ πλέγμα τι ψιαθῶδες. ἐκφέρεται δὲ οὕτως θεοῦ θέλοντος κἂν ἐπὶ ῥιπὸς πλέοις. Gu. Bar.\n396.αἱ δ’ ἐλπίδες: αἱ ἐλπίδες καὶ ἡ προσδοκία τοῦ ἐπιβήσεσθαι τῆς πατρίδος. ἐντεῦθεν ἡ παροιμία αἱ δ’ ἐλπίδες βόσκουσι τοὺς κενοὺς βροτῶν. AB.C.M.T.I.\nαἱ δ’ ἐλπίδες: ἤγουν τὸ ἐλπίζειν ἐπαναστρέψαι εἰς τὴν οἰκείαν πατρίδα. Gr. Fl. 5. 6. 9. 21. 56. 59. 76. ἐλπίζουσιν οἱ φυγάδες εἰς τὴν ἑαυτῶν πατρίδα κατενεχθῆναι πάλιν. Gu.\n397.καλοῖς βλέπουσιν: καλὰ πρὸ ὀφθαλμῶν τιθέμεναι, βραδύνουσι δέ. A.B.C.M. T. Gu. Ἄλλως. δοκοῦσιν αἱ ἐλπίδες τρέφειν, λοῖς ὄμμασι βλέπουσι δὲ, ἀντὶ τοῦ καλὰ πρὸ ὀφθαλμῶν τιθέασι. A. C.M. T. ὄμμασι καλοῖς ὁρῶσιν αἱ ἐλπίδες, ἀλλὰ βραδύνουσιν. I. βλέπουσιν αἱ ἐλπίδες, ἤγουν εὐνοοῦσι καὶ καλὰ ἐπαγγέλλονται καὶ θαρρεῖν παρασκευάζουσι τῇ εὐνοίᾳ, μέλλουσι δὲ, ἤγουν βραδύνουσιν. Gr. Cant. ἀεὶ ὑποτυποῦσι τὴν κάθοδον, τέλος δὲ αὐτῶν οὐχ ὁρᾷται. Gu.\n398.οὐδ’ ὁ χρόνος: οὐδὲ ἠπίστησαν αὐταῖς τινες ἐξ ὧν κενὰς αὐτὰς εὗρον. A.B.C.M. οὐδὲ ἡ πολλὴ παράτασις τοῦ χρόνου διασαφεῖ αὐτὰς οὔσας ματαίας. Gr. I. οὐκ ἀπεδείχθησαν ὑπὸ τοῦ χρόνου μάταιαι, ὡς μηδαμῶς προσέχειν αὐταῖς. Gu.\n399.ἔχουσιν ἀφροδίτην: ἡδονήν τινα ἔχουσιν ἐν κακοῖς τοῦ ἐλπίζειν. Ἄλλως. ἡδονὴν ἡδεῖαν ἔχουσιν, ἀλλὰ βλαβερὰν οἱ ἐν τοῖς κακοῖς ἐξεταζόμενοι καὶ ἐλπίζοντες ἀγαθά. A. B.C. M.T. ὁ ὢν ἐν κακοῖς, ἐλπίζων δὲ ἀγαθὰ, δοκεῖ τὴν ἐλπίδα τοῦ ἀγαθοῦ παραμυθεῖσθαι τὴν λύπην. C. τέρψιν τινὰ ἡδεῖαν ἔχουσι πρὸς τὰς δυστυχίας. Gr. I.\nἡδεῖαν: ἡδίονα, τὸ ἁπλοῦν ἀντὶ συγκριτικοῦ, ὥσπερ καὶ τοὔμπαλιν εὕρηται. γίνεται ἡ τοιαύτη ἐναλλαγὴ καὶ χρῆσις καὶ ἐπὶ τοῖς ἁπλοῖς τε καὶ κτητικοῖς, τοῖς μὲν ἀντὶ ἁπλῶν λαμβανομένοις, ὡς ἔχει τὸ παρθενική καὶ τὸ ῥητορικός καὶ ἕτερα μυρία, τοῖς δὲ ἀντὶ κτητικῶν, ὡς ἔχει τὸ Σκύθην ἐς οἶμον ἤτοι Σκυθικὸν, καὶ τὸ Γαλάτης ῥοῦς ἤγουν Γαλατικός. ἢ τὸ ἡδεῖαν μὴ ἔστω ἀντὶ συγκριτικοῦ, ἀλλ’ ἁπλοῦν, οὕτω· ἔχουσί τινα ἀφροδίτην καὶ ἡδονὴν τῶν προσόντων αὐταῖς κακῶν ἡδεῖαν καὶ εὐφράντην, τουτέστιν αἱ προσοῦσαι ταῖς ἐλπίσι κακίαι—αἱ δέ εἰσι τὸ μὴ τάχιον ἀποκαθίστασθαι, ἀλλ’ ἀεὶ μέλλειν—ἔχουσί τινα χάριν· ἡ δέ ἐστι τὸ θέλγειν καὶ παράγειν τοὺς πάσχοντας καὶ μὴ ἐᾶν ἀπειπεῖν, ἀλλὰ προσδοκᾶν διδόναι τάχιστα τῶν πιεζόντων δεινῶν ἀπηλλάχθαι. Gu.\n400.πόθεν δ’ ἐβόσκου: ἀπὸ ποίου δὲ πόρου ἐτρέφου πρὸ τοῦ διὰ τοῦ γάμου εὑρεῖν ζωάρκειαν; Gr. I.\n401.ποτὲ μέν: ἐν μιᾷ ἡμέρᾳ εἶχον τροφὴν, ἐν ἄλλῃ δὲ οὔ. I.\nἐπ’ ἦμαρ: στάσιν ἐνταῦθα δηλοῖ ἡ ἐπί, ὡς καὶ ἐν τῷ ἀλλ’ ἐπὶ γαῖαν εἰσὶ δύο. Gu. Florr. iidem.\nἄν: τυχόν. Gr. Florr. iidem.\n402.φίλοι δὲ πατρὸς καὶ ξένοι: τὸ φίλοι καὶ ξένοι ἐκ παραλλήλων, ὥσπερ καὶ τὸ ἑταῖρος καὶ φίλος. Gu.\n403.εὐ πρᾶσσε: εὔχου σὺ πράττειν καλῶς· τὰ γὰρ τῶν φίλων οὐδέν ἐστιν, ἐάν τις δυστυχῇ. A.C.M. εὔχου εὐτυχεῖν. Gr. I.\nτὰ φίλων δ’ οὐδέν: ἀνδρὸς κακῶς πράσσοντος ἐκποδὼν φίλοι. πῶς δὲ ταῦτά φησιν, ὅπου γε ὑπὸ τῶν φίλων εἰς τὴν πατρίδα κατάγεται; ἢ τάχα πρὸ τοῦ γάμου ὑπὸ τῶν φίλων δυστυχῶν ἠγνοεῖτο, γήμας δὲ καὶ τῆς δυστυχίας ἀπαλλαγεὶς, τότε πάλιν φίλους ἔσχε; πρὸ τοῦ τοίνυν ἐντυχεῖν τῷ Ἀδράστῳ ταῦτα παθεῖν φησιν. A. B. C. M.I.\nοὐδέν: οὐδαμῶς ὠφελοῦσι. Fl. 5.\n404.ᾖρεν: ὕψωσεν. Gu. Fl. 5.\n405.τὸ γένος οὐκ ἔβοσκέ με: ἐψεύσατο· πρῶτον γὰρ διὰ τὸν χρησμὸν ὁ Ἄδραστος, ἔπειτα δὲ καὶ διὰ τὸ γένος συνῴκισεν αὐτῷ τὴν θυγατέρα Ἀργείαν. οὐ κἂν γὰρ οὐδὲ Ἀπόλλων τὸν τυχόντα ἔλεγεν ἑλέσθαι. A. B.C.M.T.\nἔβοσκε: ἔτρεφεν. Gr. Fl. 5. 6. 9. 21. 56. 59. 76.\n406.ἡ πατρίς: συμπεραίνει ἐκ πάντων ἡλίκον τὸ τῆς πατρίδος ἐστὶ φίλτρον. Gu.\nφίλτατον: ἤγουν πάνυ φιλούμενον πρᾶγμα. Gr. Fl. 5. 6. 9. 21. 56. 59. 76.\n407.ὀνομάσαι: δηλῶσαι διὰ λόγου. Gu.\nδύναιμ’ ἄν: εὐκτικόν ἐστι τοῦτο. δύνω ὡς φαίνω, ὁ ἀόριστος ἔδυνα, ὡς ἔφηνα. M. δύναιτό τις. M. ἀντὶ τοῦ δυναίμην. Gr. Fl. iidem Mosq.\n408.πῶς δ’ ἦλθες Ἄργος: πῶς εἰς τὸ Ἄργος ἦλθες καὶ οὐκ εἰς ἄλλην πόλιν; B.I.\nἌργος: εἰς. Gr. καὶ οὐκ εἰς ἄλλην πόλιν. Gu.\nἐπίνοιαν: σκοπόν. Gr. βουλήν. B. rec. πρόφασιν, ἀφορμὴν, λογισμὸν, σκοπὸν τῆς ἐκεῖσε ἀφίξεως. Gu. νοῦν. Gu.\nἔσχεθες: εἰχες. Gr.\n409.Ἀδράστῳ: Αἰόλου Κρηθεὺς, οὗ Ἀμυθάων, οὗ Βίας, οὗ Ταλαὸς, οὗ Ἄδραστος. Gu.\nχρησμόν τινα: ἀφ’ οὗ δηλονότι δείκνυται ὅτι ὁ Λοξίας με ἤγαγεν εἰς τὸ Ἄργος. Gr.\nχρησμόν τινα: ἄτοπόν φασι πιστεύσαντα τῷ θεῷ τὸν Ἄδραστον δυστυχῆσαι τοσαῦτα κατὰ τὰς Θήβας, καὶ μόνον φυγάδα σωθῆναι ὑπὸ τοῦ ἰδίου ἵππου Ἀρείονος. πρὸς οὓς ῥητέον ὅτι ἐκδοῦναι προσέταξεν ὁ θεὸς τὴν θυγατέρα, ἀλλ’ οὐχὶ καὶ ἐπιστρατεῦσαι ταῖς Θήβαις. A.B.C.I.\nἔχρησ’ Ἀδράστῳ: ἡ μὲν τὴν αἰτίαν τῆς εἰς Ἄργος ἀφίξεως αὐτὸν ἐρωτᾷ, ὁ δὲ τὴν αἰτίαν τῆς αὐτόθι καταμονῆς ἔλεγεν· εἰ μὴ γὰρ διὰ τὸν χρησμὸν τοῦ γάμου παρέμεινεν, ἴσως ἂν ἕωθεν παρώδευσε τὸ Ἄργος. ἀλλὰ, φησὶ, διὰ τὸ πεπρωμένον ἦλθον εἰς τὸ Ἄργος· ὁ γὰρ χρησμὸς ἐκεῖσε ἡμᾶς ἤγαγεν. A.B.C. M.T.I.\n410.τοῦτ’: κατά. Gr. ὅπερ εἶπας. Gu.\nἔχω: δύναμαι.\nμαθεῖν: νοῆσαι. Gr.\n411.κάπρῳ λεοντί θ’: ὁ χρησμὸς ὑπὸ Μνασέου οὕτως ἀναγέγραπται κουράων δὲ γάμους ζεῦξον κάπρῳ ἠδὲ λέοντι, οὕς κεν ἴδῃς προθύροισι τεοῦ δόμου ἐξ ἱεροῖο ἁμοῦ στείχοντας, μηδὲ φρεσὶ σῇσι πλανηθῆς. καὶ οἱ μὲν λέγουσιν ὡς ἀπὸ τῶν ἐπισήμων τῶν ἀσπίδων συνέβαλεν Ἄδραστος· ὁ μὲν γὰρ εἶχε τὸν Καλυδώνιον σῦν, ὁ δὲ τὴν λεοντοπρόσωπον Σφίγγα· οἱ δ’, ὡς κρύους γενομένου ἀφίκοντο εἰς τὸ Ἀπόλλωνος ἱερὸν καὶ δορὰς εὑρόντες λέοντος καὶ συὸς ἀναθήματα κυνηγετῶν ἐφιλονείκησάν τε καὶ περὶ τῆς στάσεως εἰς κρίσιν ἀχθέντες τῷ βασιλεῖ τῶν γάμων ἔτυχον. ἀπείκασε γὰρ τὸν μὲν λέοντι, τὸν δὲ Τυδέα κάπρῳ, ὃς ἔγημε Δηϊπύλην, ὁ δὲ Πολυνείκης Ἀργείαν. A.B. C.M.T.I. ὁ μὲν Τυδεὺς διὰ τὸν ἐγχώριον κάπρον, ὁ δὲ Πολυνείκης διὰ τὴν Σφίγγα· λεοντοπρόσωπος γὰρ αὕτη. A.C.M.\nἔχρησ’ Ἀδράστῳ: δύο δέρματα ἔκειντο εἰς τὰ οἰκήματα τοῦ Ἀδράστου εἰς ἀνάπαυσιν τῶν ξένων, τὸ μὲν ἓν λέοντος, τὸ δὲ ἕτερον κάπρου. καὶ ἐλθόντες εἰς τὰ προλεχθέντα οἰκήματα τοῦ Ἀδράστου ὁ Τυδεύς τε καὶ Πολυνείκης φιλονεικίαν ἐποίησαν ἄμφω, ἵνα αὐτὰ ἐπάρωσι. τοῦτο δὲ νοήσας ὁ Ἄδραστος κατὰ τὸν χρησμὸν ἔδωκε τὰς αὑτοῦ θυγατέρας τοῖς δυσὶ τούτοις, δηλονότι τῷ Τυδεῖ καὶ τῷ Πολυνείκει· καὶ τὴν μὲν Δηϊπύλην ἔσχεν ὁ Τυδεὺς, τὴν δὲ Ἀργείαν ὁ Πολυνείκης. C.\nκάπρω: ἔχρησεν ὁ θεὸς ἑνῶσαι τὰς θυγατέρας λέοντι καὶ κάπρῳ. I.\n412.καὶ σοὶ τί: ποίαν κοινωνίαν εἶχες μετὰ θηρός; A.C.M. καὶ κατὰ τί σοι τοῦ ὀνόματος τῶν θηρῶν ἦν μετουσία, τέκνον; I.\n413.ὁ δαίμων: τὸ εἱμαρμένον ἤγαγεν ἡμᾶς εἰς τοῦτο τῆς συντυχίας καὶ οὐκ ἐκ προνοίας μοι ἀπέβη ὁ γάμος, ἀλλ’ αὐτομάτως ἐκ τῆς τύχης. B.C.M.T.I.\n414.τίνι τρόπῳ: πρὸς τὸ ἀποβάν. M. πῶς. Gr. Fl. 5. 6. 9. 21. 56. 59. 76.\nλέχος: τὴν συνοίκησιν μετὰ τῆς θυγατρὸς τοῦ Ἀδράστου. Gr. Florr. iidem.\n415.εἰς παραστάδας: εἰς τὰ προπύλαια. M. Bar. πυλῶνας. B. rec. πύλας. I. θύρας. Gr. εἰς τὰ προπύλαια, ἀπὸ μέρους τὸ πᾶν, ἤγουν τὰς πύλας. Gu.\n416.κοίτας ματεύων: συνάφειαν μετὰ γυναικὸς ζητῶν, (μαστεύων Mosq.) ἢ ἐξόριστος πλανώμενος ἦλθες εἰς τὰς ἐκείνου παραστάδας. Gr. Fl. 5. 6. 9. 21. 56. 59. 76. Mosq. πρὸς τῷ βασιλεῖ κοιμηθησόμενος, ἢ ὡς φυγὰς πλανώμενος. A.C.M.T.\nμαστεύων: ζητῶν. C.M.\n417.ἦν ταῦτα: τοῦτο τὸ δεύτερον. Gr. Florr. iidem. καὶ ὅτι φυγὰς ἐπλανώμην, καὶ ὅτι κοίτας ἐζήτουν. Gu. Bar.\nφυγάς: λείπει τὸ ὡς, ἵν’ ᾖ καὶ ὡς φυγὰς πλανώμενος. B. ἀντὶ τοῦ διὰ κοίτην καὶ ὡς φυγὰς πλανώμενος. B.\n417.κᾆτά γ’ ἦλθεν ἄλλος: ὁ Τυδεύς· φασὶ γὰρ ὅτι τὰ τέκνα Ἀγρίου ἐφόνευσεν Ἀλκάθουν καὶ Λυκωπέα· διὸ ἔφυγε. A.C.T.\n419.Τυδεύς: οὗτος ἔφυγε διὰ τὸν φόνον τῶν συγγενῶν Ἀλθαίας. A.B.C.M.T.\nἐκφῦναι: γεννῆθαι. M.\n420.τί θηρσί: ἀντὶ τοῦ εἰς τί ἀφορῶν. C. M. κατὰ τί δὲ ὑμᾶς ὁ Ἄδραστος ὡμοίωσε τοῖς θηρσί; I.\nεἴκασεν: ἀντὶ τοῦ ἀφωμοίωσεν. M. γρ. ἤκασεν. B.\n421.στρωμνῆς ἐς ἀλκήν: διότι ἤλθομεν εἰς μάχην ἕνεκα στρωμνῆς. Gr. I. στρωμνῆς νῦν τοῦ τόπου τῆς κατακλίσεως. ὅτι θηριωδῶς ἐμαχεσάμεθα πρὸς ἀλλήλους, θηρσὶν ἡμᾶς εἴκασεν. ἔνιοι δὲ οὐ διὰ τοῦτο, ἀλλ’ ὅτι ὁ μὲν κάπρου, ὁ δὲ λέοντος δορὰν ἠμφίεστο. B.C.M.I.\n422.ἐνταῦθα Ταλαοῦ παῖς: ἐν τούτῳ ὁ τοῦ Ταλαοῦ παῖς, ἤγουν ὁ Ἄδραστος, συνῆκεν, ἤγουν συνέβαλεν, ἥρμοσε τὸν χρησμόν. Gr. I. Αἰόλου Κρηθεὺς, οὗ Ἀμυθάων, οὗ Βίας, οὗ Ταλαὸς, οὗ Ἄδραστος. B.C. M.I.\nἐνταῦθα: ἀντὶ τοῦ ἐν τούτῳ τῷ καιρῷ. M.\n423.κἄδωκεν: ναὶ δηλονότι· καὶ ἔδωκεν ἡμῖν τοῖς δυσὶν τὰς δύο αὐτοῦ θυγατέρας. I.\n424.εὐτυχεῖς: διά τε πλούτου καὶ γυναικὸς ἀρίστης καὶ τέκνων γονῆς. Gu. γάμοις, κατὰ τοὺς γάμους. Gr. Florr.\n425.ἐς τόδ’ ἡμέρας: μέχρι ταύτης τῆς ἡμέρας. M. μέχρι τῆσδε τῆς ἡμέρας. Gr. Fl. 5. 6. 9. 21. 56. 59. 76. Mosq. ἕως τοῦ παρόντος. C.M. μέχρι τοῦ παρόντος. Gu. Fl. 33.\n426.σπέσθαι: ἕπεσθαι. I. συνακολουθῆσαι. M. ἀκολουθῆσαι. Gr. Bar.\n428.σύγγαμος: σύγγαμβρος ὁ Τυδεύς. Gr. Cant. τοῦτο γὰρ περισσόν· προεμηνύθη γὰρ ἄνωθεν. M.\n429.ἄμφω: ἀμφοτέρους. Gr. τοὺς δύο. Gu.\nκατάξειν: εἰς τὴν πατρίδα ἕκαστον τὴν ἑαυτοῦ. Gr.\nπρόσθεν δ’ ἐμέ: ἐπείπερ οὗτος εἶχε τὴν πρεσβυτέραν τῶν θυγατέρων. Gu.\n430.ἄκροι: προὔχοντες. Gr. ἔνδοξοι. ἔκκριτοι. Gu. Bar. πρῶτοι. Gr. ἄριστοι, ἐξέχοντες. M. Gu.\n431.λυπρὰν χάριν: καθὸ κατὰ πατρίδος ἐστρατεύσαντο, λυπράν φησι τὴν χάριν, ἀναγκαίαν δέ· οὐκ ἐγχωρεῖ γὰρ ἄλλως γενέσθαι δίχα πολέμου. ἔμφρων δὲ καὶ ἐλεεινὸς ὁ λόγος. B.C.M.I.\n433.ἐπώμοσ’: ἀντὶ τοῦ ἐπόμνυμι. Gr. Bar.\n434.τοῖς φιλτάτοις τοκεῦσι: γράφεται καὶ ἑκοῦσιν, ἵν’ ᾖ, τῷ ἀδελφῷ μου· ὁ γὰρ Ἐτεοκλῆς ἑκὼν πορθεῖ τὴν βασιλείαν, διὰ τὸ μὴ ἀφίστασθαι τῆς βασιλείας. A.B. C.M. Gu. I.\nᾐράμην δόρυ: ἐκίνησα. M. ἐκίνησα πόλεμον. Gr. Cant.\n435.τείνει: εἰς σὲ ἀφορᾷ. I. ἀνάκειται, ἁρμόζει. M.\nἀλλ’ εἰς σὲ τείνει: ἀλλ’ εἰς σὲ ἀφορᾷ, ὦ μῆτερ, ἡ διάλυσις τούτων τῶν κακῶν, συνάξασαν ἡμᾶς εἰς φιλίαν, παῦσαι καὶ ἐμὲ πόνων καὶ σαυτὴν καὶ πᾶσαν πόλιν. Gr. Cant.\n436.διαλλάξασαν: ὥστε διαλλάξαι, παῦσαι. M. φιλιώσασαν. Gu. I. εἰς φιλίαν συνάξασαν. Gr. ἡμερώσασαν. C.\nὁμογενεῖς φίλους: τουτέστι διὰ διαλλαγῶν ἐχθροὺς ὄντας τοὺς ὁμογενεῖς ἤτοι τοὺς ἀδελφοὺς ποιήσασαν φίλους. Gu.\n438.πάλαι μὲν οὖν ὑμνηθέν: ἐρῶ μὲν ῥῆμα πάλαι ὑμνηθὲν, ἀλλ’ ὅμως ἐρῶ. παροιμιώδης δὲ ὁ στίχος. καὶ ὁ ῥήτωρ δεῖ δὲ χρημάτων. B.C. M.I.\nὑμνηθέν: ἤγουν λεχθὲν, ᾀσθὲν, λόγιον. Gr. Fl. 5. 6. 9. 56. 59. 76.\nπάλαι: πρὸ μακροῦ. Gr. παροιμιώδης ὁ στίχος ἐστίν. καὶ ὁ ῥήτωρ δεῖ δὲ χρημάτων. Gu.\n439.ἀνθρώποις: παρὰ τοῖς ἀνθρώποις. Gr.\n440.τῶν ἐν ἀνθρώποις: πραγμάτων. B. C.M. πάντων τῶν πραγμάτων. Gr. Cant.\n441.ἁγὼ μεθήκω: ἐφ’ ἃ χρήματα κἀγὼ ἥκω. B.I. ζητήσων ἥκω. Gr. Cant. μετέρχομαι, ζητῶ. Gu.\n442.λόγχην: βοήθειαν. M. φωσσάτον, στρατὸν λογχοφόρον. Gr. Fl. 5. 6. 9. 21. 56. 59. 76.\nπένης γάρ: καὶ γὰρ πένης ἀνὴρ οὐδαμῶς εὐγενής. Gr. (εὐτυχής. Flor.) Florr. iidem.\n443.εἰς διαλλαγάς: εἰς φιλίαν. δι’ ὧν εἰς φιλίαν δύνασαι ἀνενεγκεῖν τὰ τέκνα. A.C.M.\n444.χωρεῖ: γρ. ἥκει. C.M.\n445.οἷς: οἷον δι’ ὧν. B.\n446.μῆτερ, πάρειμι: κάλλιστα πεποίηται τῷ τραγικῷ τὸ πρόσωπον, οἷον δεῖ εἶναι ἄδικον ἄνδρα· γινώσκων γὰρ ὡς οὐδὲν δίκαιον ἔχει λέγειν ἐπάγει τὴν κρίσιν, τὸν ἐκ τῆς δικαιολογίας κατὰ λεπτὸν γινόμενον ἔλεγχον φεύγων. A.B.C.M.I.\nτὴν χάριν δὲ σοί: ὀρθοτονητέον τὴν σοί διὰ τὴν πρὸς τὸν ἀδελφὸν σχέσιν. A.B.C.M.\n447.ἀρχέτω δέ τις: οὗτος ὁ Πολυνείκης. I.\nἀρχέτω: προηγείσθω. Gu.\n448.ὡς ἀμφί: ὅτι ἐπέσχον, ἐμαυτὸν δηλονότι, τάσσων τοὺς πολίτας περὶ τὰ τείχη καὶ τὰς συντάξεις τῶν ταγμάτων, ὅπως ἀκούσαιμί σου τὰς κοινὰς βραβείας. Gr.\nκαὶ ξυνωρίδας λόχων: συντάξεις, συναφείας. M. παρατάξεις. I. ὁ καί παρέλκει. A.B. C.M.I.\nξυνωρίδας: τοὺς ἱππέας τοῦ στρατοῦ ἐκ τῶν ἁρμάτων δηλοῖ. ξυνωρίδας τὰ ἄρματα, λόχων δὲ τῶν στρατευμάτων. A.B. C.M.I.\nξυνωρίδας: συστήματα, τάξεις, ἀπὸ μέρους τὸ πᾶν. ξυνωρὶς γὰρ τὸ ἅρμα· τὸ δὲ λόχων ἀντὶ τοῦ στρατευμάτων. Gu. Bar. τάξεις στρατευμάτων. λόχος κυρίως ἡ ἐνέδρα, καταχρηστικῶς δὲ καὶ ἡ τάξις. ὁ δὲ λόχος διὰ πεζῶν ἀνδρῶν γίνεται. Gu.\n449.τάσσων: στρατολογῶν. B. C. Fl. 33. I. κοσμῶν. C. Gu. Fl. 33.\nτάσσων ἐπέσχον: ὅτι διὰ σὲ τὰ ἄρματα τῶν στρατευμάτων τῶν ἐνσάρκων στρατολογῶν, ἔσχον τὴν διακόσμησιν τοῦ στρατοῦ. C. διακόσμησιν τοῦ στρατοῦ. C. τουτέστιν ἐν τάξει μερίζων τοὺς πολίτας καὶ κατατάσσων τὴν ἐμὴν δύναμιν ἐπέσχον τὴν διακόσμησιν, ὅπως ἀκούσαιμι πρότερον τοὺς πρὸς τὴν κοινὴν ἡμῶν διάλυσιν παρὰ σοῦ γινομένους λόγους, ὦ μῆτερ. C.M. διὰ σὲ, ὦ μῆτερ, τὴν διακόσμησιν τοῦ στρατοῦ ἐπέσχον, ὅπως ἀκούσω πρότερον τὰς παρὰ σοῦ γινομένας κοινὰς ἡμῖν διαλύσεις (βραβείας γὰρ διαλύσεις), ὅ ἐστι τοὺς μετὰ κρίσεως λόγους. B.CM.I.\n450.κοινὰς βραβείας: τὰς διαλλαγὰς, τὰς κρίσεις, ἐφ’ αἷς ἤγουν δι’ ἃς ἐδέξω μολεῖν τόνδε ὑπόσπονδον εἴσω τῶν τειχέων, πείσασά με. Gr. Mosq.\nκοινάς: ἐμοῦ καὶ τοῦ ἀδελφοῦ μου. Gu.\nβραβείας: κρίσεις, μεσιτείας, διοικήσεις. M. βραβεύω τὸ παρέχω, τὸ κρίνω, καὶ τὸ βραβεῖα καὶ γέρα δίδωμι. Gu.\nκοινὰς βραβείας: τὰς ἀμφοῖν διαλύσεις ἡμῶν. C.M. βραβείας ἀντὶ τοῦ διαλύσεις, ὧν ἐβράβευσεν ἡ μήτηρ, τοὺς μετὰ κρίσεως λόγους, δι’ ὧν ἑκάτερος αὐτῶν ἐδείκνυε δικαιότερα λέγων. C.T. κρίσεις, διαλύσεις. Gu.\n451.τόνδ’ εἰσεδέξω: εἴσω ἐδέξω, ὡς καὶ εἴσιθι εἴσω ἴθι. τοῦτο δὲ ἐναντίον τῷ Ἴλιον εἴσω ἀντὶ τοῦ εἰς τὴν Ἴλιον· ἐκεῖσε γὰρ ἀντὶ προθέσεως παραλαμβάνεται. A.B.M.I.\n452.ἐπίσχες: κράτησον. C. καρτέρησον. I.\nοὔτοι τὸ ταχὺ τὴν δίκην ἔχει: οὐκ ἐν τῷ τάχει ἐστὶ τὸ δίκαιον· οὐδαμῶς γὰρ τὸ ὀξέως τι πράττειν τὸ δίκαιον κατέχει. A.C.M. τὸ δίκαιον. Gr. τὴν δικαιοσύνην ἔχει, ἤγουν οὐκ ἐν τῷ τάχει ἐστὶ τὸ δίκαιον. Gu.\n453.βραδεῖς δὲ μῖθοι: οἱ μετ’ ἐπισκέψεως, οἳ καὶ τὸ σοφὸν ἔχουσι. B.I.\nβραδεῖς: οἱ μετὰ βραδυτῆτος γινόμενοι καὶ ἐπισκέψεως. Gu. μετὰ ἀνέσεως λεγόμενοι. Gr. Bar.\n454.σχάσον: στῆσον, κατάπαυσον καὶ ἄνες ἡ μεταφορὰ ἀπὸ τῶν ἐρεσσόντων· σχάσαι γὰρ τὸ ἐπισχεῖν τῶν κωπῶν τὴν εἰρεσίαν. B.C. M.I. χάλασον, στῆσον. Gu. παῦσον. ἀπὸ μεταφορᾶς τῶν ἐρεσσόντων. Gr. σχάσαι γὰρ τὸ ἐπισχεῖν τῶν κωπῶν τὴν εἰρεσίαν. Gu.\nδεινὸν ὄμμα: τὸ φοβούμενον ὅραμα καὶ τὸ ἄγαν ὀργίλον. B. M. τὸ ὀργίλον. C. ἀντὶ τοῦ τὴν δεινότητα τοῦ ὄμματος. Gr. Bar. ὀργίλον. Fl. 33.\nθυμοῦ πνοάς: ἤγουν τὸν θυμὸν, περιφραστικῶς. Gu. Bar.\n455.λαιμότμητον: ἀντὶ τοῦ οὐκ ἐχθρόν. M. ἤγουν τὸν κεκομμένον τοῦ λαιμοῦ. C. τὸ ἀπὸ τοῦ λαιμοῦ τετμημένον. Gr. Fl. 5. 6. 9. 21. 56. 59. 76.\n456.Γοργόνος: Γοργόνες τρεῖς, Σθενὼ, Εὐρυάλη, Μέδουσα. M. Gu. ἡ Γοργόνη θεὰ ἦν, καὶ εἴ τις δ’ ἂν αὐτὴν εἶδεν, ἀπελιθοῦτο· ὁ δὲ Περσεὺς σταλεὶς παρὰ τοῦ Ἑρμοῦ ἀπεκεφάλισεν αὐτὴν, καὶ πάλιν εἶχε τὴν αὐτὴν ἐνέργειαν, καὶ οἵτινες δὲ τὴν αὐτῆς κάραν εἶδον, ἀπελιθοῦντο. C.\n457.στρέφε: τρέπε. I. γρ. καὶ τρέπε. B. M.\n458.εἰς γὰρ ταυτόν: ἀντὶ τοῦ ἐξ ἐναντίας. B.M.I. ἤγουν ἐξ ἐναντίας καὶ κατ’ ὀφθαλμούς. Gu.\nεἰς γὰρ ταυτόν: εἰς γὰρ τὸ αὐτὸ τοῖς ὄμμασι τούτου βλέπων, ἤγουν βλέπων γὰρ τοῦτον κατ’ ὀφθαλμούς. Gr. Bar.\n459.ἐνδέξῃ λόγους: ἀπὸ κοινοῦ τὸ ἄμεινον. B. M. Gu. I.\n460.σφῷν: ὑμῖν. Gr. I. ὑμῶν, ἀντὶ τοῦ ὑμῖν. γενικὴ ἀντὶ δοτικῆς. B.\nσοφόν: φρόνιμον. Gu. I. φρόνιμον, συνετόν.\n461.ὅταν: ὁπόταν τις φίλος θυμωθεὶς ἀνδρὶ φίλῳ, συνελθὼν, ἐκείνῳ δηλονότι, τὰ αὑτοῦ ὄμματα τοῖς ἐκείνου δώσῃ, ταῦτα μόνον πρέπει σκοπεῖν δι’ ἅπερ ἦλθε, τῶν προτέρων δὲ κακῶν μὴ μνήμην ἔχειν. I.\n463.ταῦτα: ἤγουν τὴν διαλλαγήν. Gu.\n465.λόγος μὲν οὖν σός: νόμος τὸν διώκοντα πρῶτον λέγειν, εἶτα τὸν φεύγοντα πρὸς ἃ ὁ διώκων προὐβάλλετο κατ’ αὐτοῦ ἀπολογεῖσθαι. ἐπεὶ οὖν καὶ ὁ Πολυνείκης ἐν σχήματι διώκοντος ἦν, διὰ τοῦτο πρῶτος λέγειν Ἐτεοκλέους παρὰ τῆς Ἰοκάστης προτρέπεται. Gu. Bar. διὰ τοῦτο προσέθηκε καὶ τὸ ὡς σὺ φῄς, ἵνα μὴ δόξῃ ἐπαχθὴς τῷ Ἐτεοκλεῖ, πρὶν ἀμφοτέρων ἀκοῦσαι, τὴν ψῆφον ἐκφέρουσα. Gu. Bar.\nσὸς πρόσθεν: ἀντὶ τοῦ σὺ πρῶτος ὀφείλεις λέγειν. M. Gu. πρόσθεν: λεγέτω. B. ὑπαρχέτω. Gu. ἀντὶ τοῦ πρότερος γενέσθω. I. γενέσθω, ἤγουν προηγείσθω. Gr. Fl. 5. 6. 9. 21. 56.\n467.ἄδικα: ἵνα μὴ λυπήσῃ τὸν Ἐτεοκλέα. M.\nὡς σὺ φῄς: τοῦτο θεραπευτικὸν τοῦ Ἐτεοκλέους. B. M.I.\n468.διαλλακτής: ὀξυτόνως· τὰ γὰρ παρὰ ῥῆμα ὀξύνονται, ὡς τὸ κολυμβητής ποιητής καὶ τὰ ὅμοια. A.B.C. M.I. δικαστής. C.\n469.ἁπλοῦς: ἀποίκιλος ὁ λόγος, ἤγουν ἡ ἀλήθεια λόγῳ χρῆται ἀποικίλῳ· οὐ γὰρ χρείαν ἔχει τοῦ ποικίλου. Gr. μονοειδὴς, οὐ ποικίλος, ἡρμοσμένος, ἀλλὰ ἀπανούργευτος καὶ ἀνεμπόδιστος. B. Gu. μονοειδής. B. rec.\n470.κοὺ ποικίλων δεῖ τἄνδιχ’: γράφεται, δεῖτ’ ἄνδιχ’ ἑρμηνευμάτων, ἵν’ ᾖ, καὶ οὐ ποικίλης δεῖται ἔξωθεν ἀπολογίας ἡ ἀλήθεια· ἔχει γὰρ αὐτὰ τὰ ἀληθῆ ἀφ’ ἑαυτῶν τὸ εὔκαιρον. ἔνδικα γὰρ ἀντὶ τοῦ δίκαια. τὸ δὲ χ διὰ τὴν δασεῖαν. A.B.C. M.I.\nδεῖ τ’ ἄνδιχ’: ἀντὶ τοῦ δεῖται τὰ δίκαια ἐξαγγελιῶν. Gr. Cant. σημείωσαι τὴν σύνταξιν, ὡς τὸ παρ’ Ὁμήρω χρεὼ βουλῆς ἐμέ τε καὶ σέ. καὶ οὕτω μὲν λέγω αἰτιατικῶς νοήσας τὸ ἔνδικα· εὐθεῖαν δὲ λέγων οὕτω συντάξεις· καὶ οὐ ποικίλων ἑρμηνευμάτων δεῖται καὶ χρῄζει τὰ ἔνδικα. πρὸς μὲν οὖν τὸ πρῶτον τἄνδικα γράψεις, πρὸς δὲ τὸ δεύτερον τ’ ἔνδικα, κουφίζων τὴν αι δίφθογγον, ὡς τὸ βούλομ’ ἐγώ, ἔστι δὲ ὅμοιον τοῦτο καὶ τῷ παρ’ Αἰσχύλῳ αὐτὸν γάρ σε δεῖ Προμηθέως. Τὸ αὐτὸ ἄλλως. οὕτως ἔδει εἰπεῖν, οὐ δεῖ τοῖς ἐνδίκοις ποικίλων ἑρμηνευμάτων. νῦν δὲ τὰ ἔνδικα εἶπε. ἀποδίδοται οὖν αὕτη ἡ αἰτιατικὴ πρὸς τὸ συναγόμενον· τὸ γὰρ οὐ δεῖ ποικίλων τὰ ἔνδικα ἑρμηνευμάτων τοῦτο συνάγει, οὐ δεῖ ποικίλως ἑρμηνεύειν τὰ ἔνδικα. ἔστι δὲ Ὁμηρικὴ σύνταξις, ὡς τὸ χρεὼ βουλῆς ἐμέ τε καὶ σέ, ἀντὶ τοῦ χρεία βουλεύσασθαι ἐμέ τε καὶ σέ. Gu.\nἑρμηνευμάτων: ῥήσεων. M. σοφισμάτων, πανουργευμάτων. C.\n471.ἔχει γὰρ αὐτὰ καιρόν: τὰ δίκαια εὐκαιρίαν. Gr. εὐστοχίαν, ἰσχὺν, τουτέστιν οἴκοθεν ἰσχύουσι καὶ οὐκ ἐκ ποικιλίας λόγων. Gu. τὰ δίκαια ἔχει ἰσχὺν καὶ ἐγκαιριότητα. I.\nκαιρόν: ἰσχὺν, εὐκαιρίαν, εὐστοχίαν. A.B. C.M.T.I.\nκαιρόν: εὐκαίρως γὰρ καὶ καλῶς λέγεται τὰ δίκαια, καὶ τὴν ἐπίτευξιν ἔχει. A.C.M. Gu.\n472.νοσῶν ἐν αὑτῷ: ἀσθενῆ φύσιν ἔχων. B. ἐν ἑαυτῷ κακῶς ἔχων συνηγόρων δεῖται, θεραπειῶν πεπαιδευμένων. B.I. ἀδυνατῶν ἐν ἑαυτῷ, λόγων δεῖται μετὰ τέχνης καὶ στροφῆς λεγομένων. Gr. Cant. Mosq.\n473.προὐσκεψάμην: ἀντὶ τοῦ προσκεψάμενος. ῥῆμα ἀντὶ μετοχῆς. B. M. ἐγὼ, φησὶ, προνοησάμενος τῆς πατρικῆς οὐσίας, καὶ βουλόμενος ἐμέ τε καὶ τοῦτον ἐκφυγεῖν τὰς Οἰδίποδος ἀρὰς ἐξῆλθον ἀπὸ τούτων τῶν ὅρων τῆς γῆς. B.C. Gu. I. Ἄλλως. ἐγὼ δὲ προνοησάμενος τὸ ἐμὸν καὶ τὸ τούτου συμφέρον, χρῄζων τὰς ἀρὰς τοῦ πατρὸς ἐκφυγεῖν, ἃς ὁ Οἰδίπους ἐφθέγξατο, ἐξῆλθον ἔξω τῆς ἐμῆς πατρίδος. A.B.C.M. T.I.\nπροὐσκεψάμην: προεμηθευσάμην. Gr. ἀντὶ τοῦ προσκεψάμενος. Gu. Fl. 5. 6. 9. 56. 59. 76. τουτέστι τῆς πατρικῆς περιουσίας πρόνοιαν ἐποιησάμην. Gu. Fl. 6.\n474.τοὐμόν τε: κατά. Gr. ἤγουν ἐμέ. ἀσύνδετον. Gu.\nτοῦδ’: κατὰ τό. Gr. κατὰ τὸ συμφέρον θέλων τὰς κατάρας. Gr.\n475.ἐφθέγξατο: κατηράσατο. Gr. Fl. 5. 6. 9. 21. 56. 59. 76. θέλων ἐκφυγεῖν ἡμᾶς δηλονότι τὰς κατάρας, ἃς ὁ Οἰδίπους εἰς ἡμᾶς ἐφθέγξατό ποτε, ἐξῆλθον ἑκὼν ἔξω τῆς χθονός. Gr. Flor. iidem.\n478.ἀνὰ μέρος λαβών: ἀναλαβὼν τὸ μέρος. A.B.C.M Ἀττικὴ ἡ σύνταξις λαβών ἀντὶ τοῦ λαβόντα, αὐτὸν ἐμὲ λαβόντα, ὡς τὸ ἐξὸν καθεύδειν τὴν ἐρωμένην ἔχων, ἀντὶ τοῦ ἔχοντα. A.B.C. M.I.\nἀνὰ μέρος: κατὰ διαδοχὴν, ἐκ μέρους. Gu.\n479.δι’ ἔχθρας: ἤγουν μισηθεὶς παρ’ αὐτοῦ καὶ φονευθείς. Gu.\nτῷδε: ὑπὸ τοῦδε. M.\nκαὶ φόνου: γρ. καὶ φθόνου. M.\n480.δρᾶσαι καὶ παθεῖν: ποιῆσαι αὐτὸν καὶ παθεῖν ὑπ’ αὐτοῦ ἃ γίγνεται, καθὰ συμβαίνει, ἃ εἴωθε γίνεσθαι. Gr. Cant. ἃ συμβαίνει τοῖς φίλοις εἰς ἔχθραν ἥκουσιν. Fl. 33.\n481.ὁ δ’: ὁ Ἐτεοκλῆς. Gu. ὁ δὲ ἐπαινέσας ταῦτα, ἤγουν συγκαταθεὶς, καὶ θεοὺς εἰς ὅρκον προβαλόμενος. Gr. Fl. 5. 6. 9. 21. 56. 59. 76.\nαἰνέσας: συνθέμενος. B. Gu.\nὁρκίους: ἐπόπτας τοὺς θεούς. M. ἤγουν ἀσφαλεῖς ὅρκους ποιήσας. Gu.\n482 ἀλλ’ ἔχει βίᾳ: βίᾳ φυλάττει. M.\n483. καὶ δόμων ἐμὸν μέρος: ἀντὶ τοῦ καὶ τὸ μέρος τὸ ἐμὸν τῶν δόμων, ἤγουν τὸ ἀνῆκον ἐμοὶ μέρος τῶν δόμων. Gr. Cant.\n484.καὶ νῦν ἕτοιμος: ἕτοιμός εἰμι τὸν μὲν στρατὸν ἀποστεῖλαι, οἰκεῖν δὲ κατὰ διαδοχὴν τὸν ἐμὸν οἶκον λαβών. A.B.C. M.T.I.\n484.τἀμαυτοῦ: ἤγουν τὸν ὡρισμένον χρόνον. Gr. Fl. 5. 6. 9. 21. 56. 59. 76.\n485.ἔξω- ἀποστεῖλαι: ἐκπέμψαι τῆσδε τῆς χθονός. Gr.\n486.ἀνὰ μέρος: κατὰ διαδοχήν. M. ἰδικῶς. Gu.\n487.ἀφεῖναι: παραχωρῆσαι οἰκεῖν. Gu.\nτὸν ἴσον αὖθις: ἀντὶ τοῦ μετὰ τὸν ἐνιαυτόν. M.\n488.καὶ μήτε πορθεῖν: ἀπὸ κοινοῦ τὸ ἔτοιμός εἰμι. M.\n489.πηκτῶν κλιμάκων: διὰ πεπηγμένων κλιμάκων ἀναβάσεις. B.I.\nπροσφέρειν πύργοισι: τοιαῦτα γὰρ οἱ πορθοῦντες ποιεῖν εἰώθασιν. Gu. προσφέρουσι γὰρ κλίμακας οἱ πολέμιοι. A.B.C. M.T. Flor. 33. καθὼς ποιοῦσιν οἱ πολέμιοι. M.\n490.ἃ μὴ κυρήσας: ἅτινα πειράσομαι δρᾶν μὴ κυρήσας τῆς δίκης. A.B.C.M. T. Flor. 33. Ἄλλως. μὴ κυρήσας τῆς δίκης. καὶ λύεται ἡ εἰς, εἰς ἃ μὴ κυρήσας πειράσομαι δρᾶν τὰ ἀπὸ τῆς δίκης. ΑM.T. ἅτινα ἀπόπειραν ποιήσομαι πράττειν μὴ ἐπιτυχὼν τοῦ δικαίου. ἢ ἄλλως. καὶ λείπει ἡ εἰς· εἰς ἃ μὴ κυρήσας πειράσομαι δρᾶν τὰ ἀπὸ τῆς δίκης. I. ἅτινα ἐπιχειρήσω δρᾶν μὴ τυχὼν τοῦ δικαίου. Gr. Flor. 5. 6. 9. 21. 56. 59. 76. ἐπιτυχών. Gu.\n491.μάρτυρας δὲ τῶνδε: τοὺς θεοὺς ἕνεκα τῶνδε, ἤγουν μαρτύρομαι δὲ τοὺς θεοὺς ἕνεκα τῶνδε. Gr. ἐπιβοῶμαι δὲ μάρτυρας τούτων τοὺς θεοὺς, ὅτι πάντα πράττων μετὰ δικαιοσύνης ἀπαλλοτριοῦμαι τῆς πατρίδος ἀδικώτατα. I.\n492.ὡς: ὅτι. Gr.\nπάντα πράσσων σὺν δίκῃ: ἤγουν ἐν οὐδενὶ ἀδικῶν. Gr. Fl. 5. 6. 21. 56. 59. 76.\n493.ἀνοσιώτατα: ἀθεώτατα. Gr. ἀδίκως. Gu.\n494.ταῦτ’ αὔθ’ ἕκαστα: τὰ ἁπλᾶ χωρὶς ποικιλίας τινός· τὸ δὲ ἑξῆς, ταῦτ’ αὔθ’ ἕκαστα εἶπον. Ἄλλως. τὰ κεφάλαια καὶ τὰ ἀναγκαιότερα τῶν λόγων μου ταῦτά εἰσι. A.B.C.M. τὰ κεφάλαια καὶ τὰ ἀναγκαιωδέστερα τῶν λόγων εἰσὶ ταῦτα. Gu. αὐτὰ ταῦτα καθ’ ἓν εἶπον. Gr.\nοὐχὶ περιπλοκάς: ταῦτα ἕκαστα εἶπον, οὐ συστροφὰς συνάξας λόγων, ἀλλ’ ἃ καὶ λογίοις καὶ ἀτέχνοις ὑπάρχειν δίκαια φαίνεται. I.\nπεριπλοκάς: ὑποστροφάς. B. μηχανάς. Gr. συστροφάς. Gu.\n495.λόγων: ἤγουν δυσχερεῖς ὑποθέσεις. Gu.\n496.καὶ τοῖσι φαύλοις: καὶ τοῖς εὐτελέσι καὶ μὴ δυναμένοις διακρῖναι. A.C.M. T. τοῖς ἀπαιδεύτοις, τοῖς ἀνοήτοις. Gr. Cant. ἰδιώταις καὶ εὐτελέσιν. Gu. μὴ δυναμένοις διακρῖναι. Gu.\n497.ἐμοὶ μέν: ἐμοὶ μὲν δοκεῖς συνετὰ λέγειν, εἰ καὶ μὴ Ἕλλην εἰμί· μεπέβη δέ. Α.C.M. εἰ καὶ μὴ καθ’ Ἑλλήνων χθόνα τεθράμμεθα, ἀλλ’ οὖν γε ἐμοὶ συνετὰ δοκεῖς λέγειν· ἵνα πλεονάζῃ ὁ μέν καὶ ἡ μία ἀντωνυμία. B.C. M.T. Gu. I.\n499.εἰ πᾶσι: ὥστε εἴ σοι τοῦτο δίκαιον φαίνεται, ἀλλ’ οὐκ ἐμοί· εἰ γὰρ ταυτὸ καλὸν ἦν καὶ σοφὸν ὁμοῦ πᾶσι, καὶ τὰ ἑξῆς. B. C. M.T. εἰ ταὐτὸ καλὸν ἦν καὶ σοφὸν πᾶσιν ὁμοῦ, οὐκ ἦν ἀμφίβολος φιλονεικία καὶ μάχη ἐν ἀνθρώποις. I. εἰ παρὰ πᾶσιν ἅμα τοῖς ἀνθρώποις ἦν τὸ αὐτὸ πρᾶγμα καλὸν καὶ σοφὸν, ἤγουν φρόνιμον, καὶ μὴ τῷ μὲν, δηλονότι ἐδόκει, τόδε καλὸν, ἑτέρῳ δὲ τοὐναντίον. Gr. Bar. Mosq.\n500.ἀμφίλεκτος: φιλόνεικος. B. rec. ἀμφισβητήσιμος. M. Gr. ἀμφίβολος, ἀμφοτέρωθεν λόγους δεχομένη. Gu.\n501.νῦν δ’ οὔθ’ ὅμοιον οὐδὲν οὔτ’ ἴσον βροτοῖς: μέχρι ὀνόματος τὸ ὅμοιον καὶ τὸ ἴσον σώζεται τοῖς ἀνθρώποις. ὀνομάζομεν γὰρ κοινῇ πάντες Ἕλληνες χρυσὸν, καὶ τὸ μὲν ὄνομα ὁμοίως προφερόμεθα, διχοστατοῦμεν δὲ περὶ τὴν τούτου δόξαν, οἱ μὲν ἀγαθὸν, οἱ δὲ φαῦλον αὐτὸν φάσκοντες. ὁμοίως καὶ ἐπὶ τῆς σωφροσύνης καὶ ἐπὶ πάντων τῶν ἄλλων. A.B. C.M.T. Gu. I.\nοὔθ’ ὅμοιον: οὐ σύμφωνον. M.\nἴσον: τῆς αὐτῆς προαιρέσεως. M.\nνῦν δ’ οὔθ’ ὅμοιον: νῦν δὲ οὔτε ὅμοιον οὐδέν ἐστι παρὰ τοῖς ἀνθρώποις οὔτε ἴσον, πλὴν ὀνομάσαι· ὀνομάζεται μὲν γὰρ παρὰ πᾶσιν ἀνθρώποις ὅμοιον καὶ ἴσον, καὶ συμφωνοῦσι κατὰ τοῦτο πάντες ἄνθρωποι, τὸ δὲ ἔργον τοῦτο οὐκ ἔστι παρ’ αὐτοῖς· ἤγουν ὅμοιον μὲν ὄνομα καὶ ἴσον ἐστὶ παρὰ τοῖς ἀνθρώποις, ἔργον δὲ ὅμοιον καὶ ἴσον οὐκ ἔστιν· ἔκαστος γὰρ τὸ πλέον ζητεῖ καὶ τὸ κρεῖττον. Gr. Cant. Bar. Mosq. ὃ λέγει, τοῦτό ἐστι· τὸ ἰσότητος ὄνομα παρὰ πάντων λέγεται, τὸ δὲ ἔργον αὐτῆς παρ’ οὐδενί ἐστιν. ὃ γὰρ σὺ καλὸν νομίζεις, ἐμοὶ οὐ καλὸν φαίνεται. λέγει οὖν ταῦτα ὁ Ἐτεοκλῆς, ὡς, εἰ καὶ δοκεῖ σοι, ὦ Πολύνεικες, καλὸν τὸ ἐπίσης μετέχειν ἡμᾶς τῆς βασιλείας, ἀλλ’ ἐγὼ τοῦτο κακὸν νομίζω. Gu. καθ’ ἑαυτοῦ λέγει τοὺς λόγους τούτους Ἐτεοκλῆς, εἰ καὶ ὑπὲρ αὑτοῦ λέγειν δοκεῖ. Gu. ὅμοιον ἐπὶ ποιοῦ, ἴσον ἐπὶ ποσοῦ. Gr. Cant. τὸ ὅμοιον καὶ τὸ ἴσον ἐκ παραλλήλου. Gu.\nὅμοιον: σύμφωνον, τῆς αὐτῆς ἐχόμενον προαιρέσεως. Gu.\n502.πλὴν ὀνομάσαι: πλὴν ὀνόματι μόνον οὐκ ἔστιν ὅμοιον καὶ ἴσον ἐν ἀνθρώποις. Ἄλλως. τοῖς ὀνόμασι μόνοις σύμφωνοί ἐσμεν οἱ ἄνθρωποι. A.C. M. τὸ ἴσον καὶ τὸ δίκαιον εἰ μὴ μόνῳ ὀνόματι οὐσώζεται παρὰ τοῖς ἀνθρώποις. B. ἐξ ὀνόματος καλέσαι. ἤτοι ὄνομα μόνον, ἡ πρᾶξις δ’ οὐκ ἔστι τοῦτο. I. κατὰ μὲν τὸ ὄνομά ἐστι παρ’ ἀνθρώποις τὸ δίκαιον, κατὰ δὲ τὸ ἔργον οὐκ ἔστι. Gu. Bar. τουτέστι, λέγομεν μὲν ὡς ἔστιν ἰσότης παρ’ ἀνθρώποις, πράττομεν δὲ ταύτην οὐδαμῶς. Gu.\nτὸ δ’ ἔργον: τὸ δίκαιον δηλονότι. M.\n503.ἀποκρύψας ἐρῶ: ἀποκρύψας σὲ τὴν μητέρα, ὦ μῆτερ. A.M.\n504.ἄστρων ἀνέλθοιμ’: εἴθε ἠδυνάμην εἰς οὐρανὸν ἀνελθεῖν καὶ εἰς Ἅιδου κατελθεῖν ἐπὶ τῷ κατορθῶσαί με τὴν τῶν θεῶν τυραννίδα. οὐκ ἐπιτιμητέον δέ· ἁρμόδιοι γὰρ οἱ λόγοι ἀνδρὶ πλεονεξίαν διώκοντι, καὶ τῶν ἄστρων καὶ τοῦ ἡλίου κατακρατῆσαι, καὶ τοῦ θρόνου τοῦ Διὸς οὐκ ἂν παραιτήσασθαι. A. B.C.M. Gu. I.\nἡλίου πρὸς ἀνατολάς: λείπει ὁ καί· καὶ ἡλίου πρὸς ἀνατολὰς, τῶν ἄστρων καὶ τοῦ ἡλίου. C.M.T.\n505.δυνατὸς ὢν δρᾶσαι τάδε: ἤγουν εἰ ἦν δυνατός. Gu. εἰ ἐδυνάμην τοῦτο ποιῆσαι. B.I.\n506.τὴν θεῶν: τουτέστι βασιλεύειν κατὰ τοὺς θεοὺς, ἥπερ ἐστὶ μεγίστη τυραννὶς, οὐρανίων καὶ ὑποχθονίων ἄρχειν καὶ τῶν ἐν μέσῳ. πρέποντες δέ εἰσιν οὗτοι οἱ λόγοι ἀνδρὶ πλεονέκτῃ, καὶ οἷος ἦν ὁ Ἐτεοκλῆς. Gu.\n507.τοῦτ’ οὖν τὸ χρηστόν: ἀλόγιστος ὁ Ἐτεοκλῆς· ἐξὸν γὰρ αὐτῷ τῷ τοῦ πρεσβυτέρου χρήσασθαι δικαιώματι, ᾧ μᾶλλον ἐπέβαλλεν ἡ ἀρχὴ, ἀδικεῖν ὁμολογεῖ ἑαυτὸν, ἢ πλεονεκτεῖν φησι. πρὸς ὃ ῥητέον ὅτι μίμησιν ἀνδρὸς ἀδίκου ἐξεικονίζει ἡμῖν ὁ Εὐριπίδης, μηδὲ τῷ δοκεῖν εὐσεβεῖν βουλομένου· ἄλλως τε, εἰ ἔφασκεν ἄρχειν ὡς πρεσβύτερος, ἠκολούθει τῷ λόγῳ τὸ τῶν κτημάτων μέρος δεῖν ἀπονέμειν. A.B.C. M.T. Gu. I.\n508.παρεῖναι: καταλεῖψαι. B. συγχωρῆσαι, παρεᾶσαι, δοθῆ ναι. M. συγχωρηθῆναι, δοθῆναι εἰς τὸ σώζειν. C. παραχωρῆσαι. Gu. ἀφεῖναι. Gr. Fl. 5. 6. 9. 21. 56. 59. 76.\nσώζειν: διατηρεῖν ἐμαυτῷ. Gr. Fl. iidem.\nἢ σώζειν ἐμοί: τὸ ἤ νῦν ἀντὶ τοῦ σώζειν ἐμοί, ἀντὶ τοῦ ἐμαυτῷ. M. ἀλλὰ σώζειν ἐμαυτῷ. I.\n509.ἀνανδρία γάρ: δειλία γάρ ἐστι τῷ ἀνθρώπῳ ἐκείνῳ, ὅστις φθείρας τὸ μεῖζον τὸ ἔλαττον ἐδέξατο. I.\nτὸ πλέον: τὸ μεῖζον. B.\nἀπολέσας: δοὺς, ὤφειλεν· ἐπεὶ δὲ ταύτην τὴν δωρεὰν, ὅταν δηλονότι διδῷ τις τὸ πλέον, ἵνα λάβῃ τὸ ἔλαττον, ἀπώλειαν νομίζει, ἀπολέσας λέγει. Gr. Cant. Mosq.\n510.πρὸς δὲ τοῖσδ’: πρὸς δὲ τοῖσδε, οἷς εἶπον δηλονότι. I. αἰσχύνη ἐστὶν ἃ χρῄζει, τούτων τυχεῖν ἐπὶ πορθήσει παραγενόμενον. B. M.I. Ἄλλως. αἰσχύνη, φησὶν, ἐστὶν, εἰ συγχωρήσαιμι τὴν ἐμὴν βασιλείαν τῷ Πολυνείκει λαβεῖν τῷ φόβῳ τοῦ Μυκηναίου πολέμου. ἔπρεπε δ’ αὐτὸν τὸν Πολυνείκην, ὦ μῆτερ, οὐ δι’ ὅπλων ποιεῖσθαι τὰς φιλίας· πᾶν γὰρ πρᾶγμα κατορθοῖ ὁ λόγος, ὅπερ καὶ ὁ σίδηρος τῶν πολεμίων ποιήσειεν ἄν. I.\n511.σὺν ὅπλοις: σὺν ὡπλισμένοις ἀνδράσιν. Gr. Fl. 5. 6. 9. 21. 56. 59. 76.\nπορθοῦντα: ἐπιχειροῦντα πορθεῖν. Gr. Florr. iidem.\n512.τυχεῖν ἃ χρῄζει: ωντινων. B. τὸ τυγχάνω καὶ γενικῇ καὶ αἰτιατικῇ συντάσσεται. καὶ γενικῇ μὲν ἀεὶ, αἰτιατικῇ δὲ ἅπαξ, ὡς ἔχει τὸ τοῦ Σοφοκλέους. Gu.\n513.ὄνειδος: αἰσχύνη, ἔλεγχος, ὕβρις. B. M. αἰσχύνης πρόξενον. Gr. Florr. iidem.\n514.φόβῳ παρείην: συγχωρήσαιμι. M. καταλείψαιμι. B. διὰ φόβον ἀφείην, συγχωρήσαιμι τὴν βασιλείαν τὴν ἐμὴν, ὥστε ἔχειν αὐτήν. Gr. Florr. iidem.\n515.οὐχ ὅπλοισι: οὐ διὰ τῶν ὅπλων. M.\nὅπλοισι: δι’ ὅπλων, ἀντὶ τοῦ διὰ στρατευμάτων. Gr. Florr. iidem.\n516.πᾶν γὰρ ἐξαιρεῖ λόγος: πάντα γὰρ ὁ λόγος κατορθοῖ. A. C.M. Ἄλλως. ὁ λόγος, φησὶν, ἴσος ἐστὶ σιδήρῳ· πάντα γὰρ χειροῦται καὶ κατορθοῖ ὁ λόγος διὰ τῆς πειθοῦς ἅπερ σίδηρος βίᾳ. A. B. C.M. Gu. I. Ἄλλως. ἀντὶ τοῦ ἃ ποιεῖ ὁ καλὸς λόγος οὐ δύναται ποιῆσαι ὁ πόλεμος τῶν πολεμίων. A. C.M.\n518.ἀλλ’ εἰ μὲν ἄλλως: κατὰ ἄλλον τρόπον, ἐκτὸς τῆς βασιλείας. B.M.I.\nἄλλως: χωρὶς τοῦ ἄρχειν. Gr. ἤγουν ἰδιώτης καὶ οὐκ ἄρχων. Gu.\n519.ἐκεῖνο δέ: ἤτοι τὸ βασιλεύειν, ἑκὼν οὐκ ἀπολύσω. βασιλεύειν ἐξόν μοι, τῷδ’ ὑποταγήσομαι; I.\n520.ἄρχειν παρόν μοι: τί λέγεις, φησὶν, ἐξόν μοι νῦν ἄρχειν, ἄλλῳ παραχωρήσω καὶ δουλεύσω; Α.C.M.T. τοῦτο κατ’ ἰδίαν φησὶ μεθ’ ὑποκρίσεως, τῷ δὲ ἄλλῳ παραχωρήσω καὶ δουλεύσω; B.\n521.ἴτω: ἐλθέτω. B.C. φερέσθω. M.\n522.πεδία πίμπλαθ’ ἁρμάτων: ἔτρεψε τὸν λόγον πρὸς τὸν Πολυνείκην. B.M. πληροῦτε ὀχημάτων. Gr. Cant. πίμπλημι, ἐπίμπλην παρατατικὸς, πιμπλὰς πιμπλάντος μετοχὴ, πίμπλαθι προστακτικὸν, τὸ δεύτερον τῶν πληθυντικῶν πίμπλατε. Fl. 21.\n523.ὡς οὐ παρήσω: ὅτι οὐκ ἀφήσω. Gr. Cant. χωρήσω, συγχωρήσω. M.\n524.τυραννίδος πέρι: ἕνεκα τῆς βασιλείας. Gr.\n525.τἄλλα δ’ εὐσεβεῖν χρεών: κατὰ τἄλλα δίκαια πράττειν πρέπον. Gr. Cant.\n526.οὐκ εὖ λέγειν χρὴ μὴ ’πὶ τοῖς ἔργοις καλοῖς: ἐπὶ τοῖς ἔργοις τοῖς μὴ καλοῖς. ὁ νοῦς, οὐ δεῖ, φησὶ, λόγῳ μὲν σοφίζεσθαι, ἔργῳ δὲ πονηρὸν εἶναι. A.C.M.T. Ἄλλως. οὐ χρὴ τὰ φαῦλα τῶν ἔργων λόγοις καλλωπίζειν· οὐ γάρ ἐστι τοῦτο καλὸν, ἀλλ’ ἐναντίον τῷ δικαίῳ. B.C.M. T.I. οὐ δεῖ σεμνολογεῖν τὰς φαύλας πράξεις. Gu. Bar. οὐ κεκαλλωπισμένους λόγους χρὴ λέγειν ἐπὶ τοῖς μὴ καλοῖς ἔργοις. Gr. Cant.\n527.οὐ γὰρ καλὸν τόδε: ἤγουν τὸ τὰ μὴ καλὰ ἔργα πειρᾶσθαι καλύπτειν κεκαλλωπισμένοις λόγοις. Gr. Cant. τουτέστι τοὺς ἐπὶ τοῖς κακοῖς σεμνολογουμένους ἡ Δίκη τιμωρεῖται, ὡς ταύτῃ πικρὰ καὶ ἀναπόδεκτα λέγοντας. Gu. Bar.\nτῇ δίκῃ πικρόν: ἀλγεινὸν, βαρύ. τῇ δίκῃ βαρὺ, τουτέστιν ἄδικον. Gr. Cant.\nπικρόν: ἐχθρὸν, λυπηρόν. M. λυπηρὸν, ἐναντίον. Gu.\n528.οὐχ ἅπαντα τῷ γήρᾳ κακά: ἔστι γὰρ ἐν τῷ γήρᾳ ἔνια κακὰ, τὸ ἀσθενὲς, τὸ δυσκίνητον, τὸ ἐπίλησμον, τὸ δυσήκοον· ἀλλ’ ἔστιν ἓν αὐτῷ καλὸν, ἡ πεῖρα τῶν πολλῶν διδάσκει αὐτό. A.B. C. M. Gu. I.\nοὐχ ἅπαντα: εἰ καὶ πλεῖστα τῶν κακῶν, πήρωσις, ἐπιλησμοσύνη, κώφωσις, μελῶν ἔκλυσις καὶ τἄλλα τοῖς γέρουσι πρόσεστιν, ἀλλὰ πλείω τῶν νέων ἴσασιν, ὑπὸ τοῦ χρόνου ἐμπειρίαν τῶν πραγμάτων κτησάμενοι. Gu. Bar. ἤγουν εἰ καὶ ἔχει τὸ γῆρας τινὰ κακὰ, ἀλλ’ οὐχ ἅπαντα πρόσεστιν αὐτῷ κακά. Gr.\n529.ἀλλ’ ἡ ’μπειρία: ὁ ἀλλά ἀντὶ τοῦ γάρ. A. B.C.M. Gu. ἡ γὰρ ἐμπειρία ἔχει τι λέξαι σοφώτερον, ὥστε μή μου καταφρονήσῃς παντελῶς. A. B.C. M.I. Ἄλλως. γράφεται καὶ πρὸς δοτι κὴν, ἵν’ ᾖ, τῇ γὰρ ἐμπειρίᾳ τὸ γῆρας ἔχει τι λέξαι τῶν νέων σοφώτερον. B.M.I.\nἡ ’μπειρία: ἡ πολυχρόνιος τριβή. Gr.\n531.τί τῆς κακίστης: τῆς ἐν τοῖς δαίμοσι κακίστης, ὡς τὸ δικαιότατος Κενταύρων ἀντὶ τοῦ δίκαιος ἐν Κενταύροις. B.C. M. Gu. I.\nτί τῆς κακίστης: διὰ τί ἐφίεσαι, ἤγουν ἐπιθυμεῖς, ὦ παῖ, τῆς φιλονεικίας, τῆς κακίστης ἀπὸ τῶν θεῶν; μετὰ τῆς ἀπό, ἵν’ ᾖ ἀντὶ τοῦ τῆς κακίστης θεοῦ· τὸ γὰρ χωρὶς τῆς ἀπό δεικνύει καὶ τοὺς ἄλλους θεοὺς κακοὺς, εἶτα αὐτὴν κακίστην, ὅπερ ὁ Εὐριπίδης οὐ βούλεται. τὸ τοιοῦτο δὲ καὶ ἐν ἄλλοις πλείστοις συμβαίνει. δεῖ οὖν ἐπὶ τῶν τοιούτων ἐπιστατεῖν, καὶ μὴ διὰ τὸ ὑπερθετικὸν ἐξαπατᾶσθαι καὶ προδιδόναι τὴν τοῦ λόγου ἔννοιαν. Gr. Bar. Leid. Mosq.\n532.φιλοτιμίας: φιλοτιμία ἡ σπουδὴ, ἡ ἐπιθυμία περὶ τὰ ἄδικα καὶ δίκαια. A.M.T. Flor. 33. φιλοτιμίας δὲ κενοδοξίας· μέσον γὰρ τὸ τῆς φιλοτιμίας ὄνομα. B. Gu. I. φιλονεικίας, φιλοδοξίας. M. ἀντὶ τοῦ φιλονεικίας. Gr. κενοδοξίας, πλεονεξίας. Gu.\nμὴ σύ γ’: μὴ σὺ ἐπιθύμει ταύτης. B. Gr.\nἄδικος ἡ θεός: ἡ φιλοδοξία. B. ἡ πλεονεξία· αὕτη γὰρ πλεονεξίας ἐπιθυμία. Gu.\n534.κἀξῆλθ’: ἀπέβη, ἐτελεύτησιν. Gr. Cant.\nἐπ’ ὀλέθρῳ τῶν χρωμένων: πολλὰ γὰρ τῶν κακῶν ἐπὶ φθορᾷ τῶν ἀπολλυμένων ἀπαλλάσσεται, ὡς νόσος καὶ πυρετοὶ σφοδροὶ καὶ διάφοροι. B.I.\n535.ἐφ’ ᾗ σὺ μαίνῃ: ἧστινος μεγάλως ἐρᾷς. B. rec. ἧς σὺ ἐρᾷς τοιαύτης οὔσης δηλονότι. Gr. Cant.\n536.ἰσότητα: δικαιοσύνην. Gu. καὶ τὸ φιλεῖν καὶ τιμᾶν καὶ τὸ τιμᾶσθαι. B.M.\n538.ξυνδεῖ: συναρμόττει. B. rec. M. Gu. ἑνοῖ. Gu. συνενοῖ. Flor. 35. συνάπτει. Gr. Fl. 5. 6. 9. 21. 56. 59. 76.\nτὸ γὰρ ἴσον νόμιμον: ἀντὶ τοῦ δίκαιον καὶ ἀσφαλὲς καὶ βέβαιον· οἱ γὰρ νόμοι ἀμετάτρεπτοί εἰσιν. A.B. C. M.I.\nνόμιμον: νόμου δύναμιν ἔχον, τουτέστιν ἀσφαλὲς, φίλιον ὑπάρχει. Gr. Cant.\n539.τῷ πλέονι: ἀντὶ τοῦ, τῷ πλεονέκτῃ δ’ ἀεὶ ἐναντίον ἐστὶ τὸ μικρόν. B.M. Flor. 33. ἐπειδήπερ ἐχθρὸν αὐτῷ τοὔλασσον, ἐξ ἐκείνης παρασκευάζει ἐχθρᾶς ἡμέρας κατάρχεσθαι λέγει. ἕως μὲν γάρ ἐστιν ἰσότης παρ’ ἀνθρώποις, καὶ φιλία πάρεστιν, ἐπειδὰν δέ τις πλειόνων ἐγκρατὴς καταστῇ, πάντας τοὺς λειπομένους αὐτοῦ τῇ οὐσίᾳ ἐχθροὺς αὑτῷ καθιστᾷ, καὶ βασκάνους οὐκ ἀνεχομένους τὴν τῆς τύχης ὑπεροχήν. ἢ τὸ ἐχθρᾶς ἡμέρας οὕτω νοητέον, ὅτι οἱ πλεονεκτοῦντες ἐπὶ κακῷ ἑαυτῶν τοῦτο ποιοῦσι. δῆλον δὲ ἐξ ὧν πρόσθεν εἶπε περὶ τῆς φιλοτιμίας πολλοὺς δ’ ἐς οἴκους καὶ πόλεις εὐδαίμονας εἰσῆλθε κἀξῆλθ’ ἐπ’ ὀλέθρῳ τῶν χρωμένων. Gu. Bar. τοῖς πολλὰ ἔχουσιν οἱ ὀλίγα κεκτημένοι φθονοῦσι. Gu.\nπολέμιον: τὸ ἴσον δηλονότι. Gu.\nκαθίσταται: ὑπάρχει. Gr.\n540.τοὔλασσον: τὸ ἔλαττον ἐχθροῦ βίου ἄρχει, ἤγουν ἐπιστατεῖ, ἐξουσιάζει. Gr. Fl. 5. 6. 9. 21. 56. 59. 76.\n541.καὶ γὰρ μέτρ’ ἀνθρώποισι καὶ μέρη σταθμῶν: ἐν τούτοις γὰρ σώζεται τὸ ἴσον· καὶ γὰρ διὰ τῶν μέτρων καταλαμβάνεται τὸ ἴσον. A.B. C.M.I.\nσταθμῶν: ἀντὶ τοῦ ζυγά. M.\nκαὶ γὰρ μέτρ’ ἀνθρώποισι: καὶ γὰρ ἡ ἰσότης ἔταξε μέτρα ἀνθρώποις, ἀντὶ τοῦ διὰ τὴν ἰσότητα καὶ μέτρα ἐτάχθησαν τοῖς ἀνθρώποις καὶ μέρη σταθμῶν καὶ ἀριθμὸς. Gr.\nμέτρα: τὰ μετροῦντα λέγει, οἷον μέδιμνον, ἢ τοιοῦτόν τι. Gr. Cant. Mosq.\n542.κἀριθμόν: καὶ τὸν ἀριθμὸν ἡ ἰσότης ἔταξεν. Gr.\nδιώρισεν: διέκρινεν. M.\n543.νυκτός τ’ ἀφεγγὲς βλέφαρον: περιφραστικῶς ἡ νύξ. B. M.\nἀφεγγές: σκοτεινόν. M. ἀντὶ τοῦ ἡ σκοτεινὴ ὄψις τῆς νυκτός. Gr. Bar.\nἡλίου τε φῶς: καὶ ἡ ἡμέρα. ὀφθαλμὸς γὰρ αὐτῆς ὁ ἥλιος. Gu.\n544.ἴσον: ἐπίσης. Gr. Fl. 5. 6. 9. 21. 56. 59. 76.\nτὸν ἐνιαύσιον: κατὰ τὸν χρονιαῖον. Gr. Florr. iidem.\n545.φθόνον ἔχει: ἀντὶ τοῦ μέμψιν. διὰ τὴν ἰσότητα παραχωροῦσιν ἀλλήλοις τὸ νικᾶν, ἀνελλιπῶς λάμποντες. A.B.C. M.\nφθόνον: μέμψιν. Gr. πρὸς θάτερον. Gu.\nνικώμενον: ὑπὸ τοῦ ἑτέρου· ἤγουν ὑπεῖκον τῷ ἑτέρῳ καὶ ὑπεξιστάμενον. Gr. Cant.\n546.εἶθ’ ἥλιος μέν: εἶτα ὁ ἥλιος μὲν καὶ ἡ νὺξ τῷ ἴσῳ δουλεύουσι, σὺ δ’ ἐν βροτοῖς οὐκ ἀνέξῃ, τῶν δωμάτων ἔχων τὸ ἴσον, δουλεύειν τῇ ἰσότητι; A.B.M.I.\nδουλεύει: ἐξ ἴσου. κατὰ διαδοχὴν δηλονότι καὶ ἰσότητα. Gu. Cant. εἰς τὸ δουλεύει τοῖς βροτοῖς ἐξίσου ἄνωθεν λάμβανε· τουτέστιν εἰς ὑπουργίαν ἀνθρώπου ἥ τε νὺξ καὶ ὁ ἥλιος γενόμενοι, ὁ μὲν, ἵνα ἐργάζωνται, ἡ δὲ, ἵνα ὕπνῳ τοὺς κόπους ἀναπαύωσιν, οὐκ ἔχουσι πλεονεξίαν πρὸς ἀλλήλους. τὸ δὲ ἐξίσου, εἴτε οὕτως εἴτε ἐκείνως εἴπῃς, ἔξωθεν νοητέον. Gu. Bar.\n547.ἔχων ἴσον: ἐὰν γράφηται ἔχειν, καὶ ἀπονέμειν, ἐὰν δὲ ἔχων, καὶ ἀπονέμων. A.B.M.T.\nἴσον: τὸ ἥμισυ. Gu.\n549.τί τὴν τυραννίδ’ εὐδαίμονα: λείπει τὸ οὖσαν καὶ τὸ ὡς. τί τιμᾷς τὴν τυραννίδα, ἀδικίαν οὖσαν, ὡς εὐδαίμονα καὶ μακαρίαν; Ἄλλως. τί τὴν τυραννίδα εὐδαίμονα νομίζεις, ἀδικίαν οὖσαν; ἔδει, φασὶ δυσδαίμονα αὐτὴν εἰπεῖν, ἵνα τὸν Ἐτεοκλέα τῆς περὶ αὐτὴν ἀσεβοῦς ἐπιθυμίας ἀποστρέψῃ. διὰ μέσου δὲ μετὰ σχετλιασμοῦ τὸ ὑπέρφευ ἀναπεφώνηται. A.B. C.M.T.I\nτί τὴν τυραννίδ’: τί τὸ τυραννεῖν εὔδαιμον τιμᾷς, τουτέστιν ἡγῇ, ἄδικον ὄν; ἢ καὶ οὕτως· τί τὸ τυραννεῖν εὔδαιμον ἄδικον ἡγῇ, ἤγουν ἀδικίαν καλλίστην; ὥσπερ καὶ αὐτὸς ὄπισθέν φησιν εἴπερ γὰρ ἀδικεῖν χρὴ, τυραννίδος πέρι κάλλιστον ἀδικεῖν. ὤφειλε δὲ εἰπεῖν ἡγῇ· ἐπεὶ δὲ, ὅπερ νομίζει τις κάλλιστον, τοῦτο καὶ τιμᾷ, ἀντὶ τοῦ ἡχῇ τὸ τιμᾷς εἶπε, τὸ δὲ ὑπέρφευ, σχετλιαστικὸν ὂν, διὰ μέσου ἔθηκεν. Bar. Gu,\nεὐδαίμονα: εὐδαίμονα κρίνεις ὤφειλεν· ἵνα δὲ δηλώσῃ τὸ πρὸς αὐτὴν αὐτοῦ σέβας, καὶ ὅπως αὐτῆς αὐτὸς ἡττᾶται, καὶ ὅπως αὐτὴν θαυμάζει, οὐχ ἁπλῶς λέγει κρίνεις, ἀλλὰ τιμᾷς, ὅμοιον ὡς ἐάν τις εἴπῃ, δίκαιον σέβομαι τὸν θεὸν, ἅμα τῇ πίστει τοῦ εἶναι αὐτὸν δίκαιον ἐμφαίνων διὰ τῆς λέξεως καὶ τὸ περὶ αὐτὸν σέβας. Cant. Gr. Mosq. τίμιον. M.\n550.ὑπέρφευ: ὑπεράγαν. B. I. ὑπὲρ τὸ δέον, πάνυ. M. ἀντὶ τοῦ φεῦ. C. κατὰ πολὺ φεῦ. Gu. ἀντιστροφὴ ἡ ὑπέρ. Fl. 59.\nκαὶ μέγ’ ἥγησαι: ἀντὶ τοῦ μεγάλως τιμᾷς. M. καὶ μέγα τοῦτο νομίζεις τὸ ἄρχειν. A.B.C.M. I.\nτόδε: τὸ τιμᾶν τὴν τυραννίδα. Fl. 59.\n551.περιβλέπεσθαι τίμιον: τὸ γὰρ περιβλέπεσθαι τίμιον τὸ ἄρχειν δηλοῖ. A.B.C.M. I. Ἄλλως. ἐν ἤθει πευστικόν. μέγα νομίζεις τὸ περίβλεπτος εἶναι καὶ περιφανὴς παρὰ πᾶσιν; ἢ οὕτως. ἀλλὰ τὸ περιβλέπεσθαι τίμιον νενόμικας. κενὸν μὲν οὖν τοῦτο. A.B.C. M.I.\nπεριβλέπεσθαι: περίβλεπτον εἶναί τινα, ἤγουν περιφανῆ. Gr. Fl. 5. 6. 9. 21. 56. 59. 76. ἤγουν τὸ περίβλεπτον εἶναί σε παρὰ πάντων σοι δοκεῖ τίμιον. Fl. 59.\nκενὸν μὲν οὖν: μᾶλλον μὲν οὖν μάταιον. Gr.\n552.μοχθεῖν: κοπιᾶν. Gr. ὁ γὰρ πολλῶν κτημάτων κύριος καὶ πολλοῦ κόπου κληρονομεῖ τὴν τούτων διοίκησιν. Gu.\n553.ὄνομ’ ἔχει μόνον: ἔργον δὲ δηλονότι οὐκ ἔχει. εἶτα ἐπάγει τὴν αἰτίαν, ἐπεὶ τά γε ἀρκοῦντα ἱκανὰ, εἴ τις τὸ πρᾶγμα σὺν φρονήσει λογίζοιτο. εἰ οὖν ἱκανὰ τὰ ἀρκοῦντα, τὸ πλέον, δηλονότι τοῦ ἀρκοῦντος, ἄχρηστον ἂν εἴη καὶ περιττόν· εἰ δὲ περιττόν ἐστι καὶ πρὸς οὐδὲν χρησιμεῦον, εἶτα πλέον λέγεται, ὀνόματι δηλονότι μόνον λέγεται, ἔργῳ δὲ τί ἂν πλέον ποιήσειεν ἐκεῖνο οὗ χρεία οὐδεμία ἐστίν; Cant. Fl. 5. 6. 9. 21. 56. 59. 76. Gr. Leid.\n554.ἐπεὶ τά γ’ ἀρκοῦνθ’: τὰ μεμετρημένα. B. ἐπειδὴ τὰ ἀρκετὰ καὶ μεμετρημένα τοῖς φρονίμοις ἱκανὰ λελόγισται. I.\n555.ἴδια: φυσικὰ, ἤγουν παρεπόμενα τῇ ἰδίᾳ φύσει. I. οὔτοι\nοὔτοι — ἴδια: ἤγουν οὐχ ἡμέτερα, ἀλλὰ τῶν θεῶν ἐστι τὰ πράγματα. A.C.\n556.τὰ τῶν θεῶν: τὰ ἀπὸ τῶν θεῶν δὲ ἔχοντες χρήματα φροντίζομεν· ὁπόταν δὲ θέλωσιν, αὐτὰ πάλιν ἀφ’ ἡμῶν λαμβάνουσιν. ὁ δὲ πλοῦτος οὐ μόνιμος, ἀλλὰ πρόσκαιρος. I.\n557.ὅταν δὲ χρῄζωσ’: ἀντὶ τοῦ βούλωνπαι· ὅταν δὲ βούλωνται καὶ χρείαν ἔχοιεν τοῦ παρέχειν αὐτὰ ἑτέροις, πάλιν ἀφαιροῦνται. A.B. C.M.I.\n559.ἄγ’, ἤν σ’ ἔρωμαι: ἄγε, ἄν σε ἐρωτήσω δύο λόγους προβαλλομένη, ἆρα τυραννεῖν θέλεις, ἢ τὴν πόλιν σῶσαι; πάντως ἐρεῖς μοι τυραννεῖν. A. B.M.I. ἐὰν δὲ νικήσῃ οὗτος, καὶ ἡ τῶν Ἀργείων ἰσχὺς τοὺς Καδμείους νικήσῃ, θεάσει φθαρὲν τὸ ἄστυ τῶν Θηβαίων, καὶ πολλὰς κόρας αἰχμαλωτιζομένας σὺν βίᾳ παρὰ τῶν πολεμίων ἀνδρῶν. ἐπώδυνος λοιπὸν ὁ πλοῦτος καὶ αἰσχύνης αἴτιος γενήσεται ταῖς Θήβαις, ὅντινα ζητεῖς κεκτῆσθαι. I.\n561.ἐρεῖς τυραννεῖν: ἐὰν γὰρ τυραννεῖν θέλῃς, πολεμηθήσεται ἡ χώρα. M.T. Flor. 33.\nἢν δὲ νικήσῃ σ’ ὅδε: ἐὰν δὲ νικήσῃ σε οὗτος, τί; λείπει τὸ τί. M.\n562.Καδμείους ἕλῃ: ἀντὶ τοῦ τοὺς Θηβαίους νικήσῃ. B.M.\n564.κόρας: τὰς ἐν νεαρᾷ φησιν ἡλικίᾳ. Bar. Gr.\nπορθουμένας: αἰχμαλωτιζομένας. Gr. γρ. καὶ λελῃσμένας. B.M.\n565.ὀδυνηρός: πονηρός. M. γράφεται καὶ δαπανηρός, ὅ ἐστιν ὃν ζητεῖς ἔχειν ἐπιζήμιος· ἀνάγκη γὰρ εἰς πόλεμον συμμάχους προτρέψασθαι καὶ δαπανᾶν. B.M.I.\nὀδυνηρός: ἐπώδυνος, ὀδύνης αἴτιος. Cant. Gr. ὁ πλοῦτος καὶ ἡ εὐδαιμονία. ἐπειδὴ πρὸς ὄλεθρον σὸν καὶ τοῖς περὶ σὲ συμβήσεται· ἔστι δὲ τοῦτο συμπέρασμα τῶν ἄνω. Bar. Gu.\nἆρ’: συλλογιστικὸς ἐνταῦθα ὁ ἆρα, οὐκ ἀπορηματικός. Cant. Gr. Mosq.\nὁ πλοῦτος: ἡ εὐδαιμονία. Bar. Gu.\n567.φιλότιμος: φιλόνεικος. I. φιλόδοξος δὲ σὺ ἔσῃ. λείπει τὸ ἔσῃ. M. πλεονέκτης καὶ ἄδικος δόξεις. Bar. Gu. φιλόνεικος γενήσῃ. Gr.\n568.σοὶ μὲν τάδ’ αὐδῶ: ἵνα μὴ δόξῃ δυσχερὴς Ἐτεοκλεῖ, αὐτῷ μόνῳ ἐπιτιμῶσα, στρέφεται καὶ πρὸς Πολυνείκην. τοιούτους γὰρ χρὴ τοὺς διαλλακτὰς εἶναι, μὴ πρὸς ἕνα τῶν μαχομένων, ἀλλὰ πρὸς ἀμφοτέρους χρῆσθαι τοῖς λόγοις, ἵνα μὴ πρὸς ἕτερον νεύοντες τὸν ἕτερον ἀγριαίνωσιν. Bar. Gu.\n569.ἀμαθεῖς: ἀνοήτους. B. Gr. μωράς. Gu. ἀμαθεῖς χάριτας λέγει δοῦναι αὐτῷ τὸν Ἄδραστον, ἐπειδὴ κατὰ τῆς πατρίδος ἐπιστρατεῦσαι αὐτὸν παρεσκεύασεν. Bar. Gu.\nἀνήψατο: ἀνέθηκε. Gu. I. περιήψατο, ἀπὸ μεταφορᾶς τῶν πλοίων τῶν ἀποδεσμουμένων εἰς λιμένα. B. I.\n570.ἀσύνετα: ἀσυνέτως. Gr. ἀσυνέτως δὲ καὶ σὺ ἦλθες λεηλατήσων τὴν πόλιν. I. ἑνὶ γὰρ διαφερόμενος ἁπάσῃ τῇ πόλει ἐπάγεις κίνδυνον, καὶ ταῦτα ἐπιστάμενος οὐ δημοκρατουμένην, ἀλλὰ μοναρχουμένην. A.B. M.I.\n571.φέρ’: εἰπέ. Gr.\nἕλῃς: ἀντὶ τοῦ ὑποχειρίους λάβοις. M. παραλάβῃς κοινῶς. Gr.\nμὴ τύχοι: εἴθε μὴ συμβαίη. Cant. Gr. γρ. μὴ τύχῃ. M.\n572.τρόπαια: εἰώθασιν οἱ παλαιοὶ, ἐπειδὰν ἐνίκων τοὺς ἀντιπάλους, ἀνιστᾶν τείχη, γράφοντες ἐνταῦθα τὴν κατὰ τούτων νίκην, ἀείμνηστον ἐνταῦθα καθιστάντες τὴν σφῶν αὐτῶν ἀρετὴν, ἅπερ ἐκάλουν τρόπαια, ὡς δεικνύντα τὴν τῶν ἐναντίων τροπήν. ἔμελλεν οὖν καὶ Πολυνείκης, εἴπερ ἐνίκησεν Ἐτεοκλέα, τοῦτο ποιήσειν, ἐπιγράψειν τε τὴν κατὰ τῆς πόλεως πόρθησιν· ὃ ἐπειδὴ πλείω μέμψιν εἶχεν αὐτῷ ἢ φιλοτιμίαν, ἀποτρέπει ἡ μήτηρ τῆς πρὸς τὸν ἀδελφὸν συμβολῆς. οὐ μόνον δὲ τοῦτο ἐποίουν, ἀλλὰ καὶ τὰς ἀσπίδας τῶν πολεμίων σκυλεύοντες τοῖς θεοῖς ἀνετίθουν, ὡς αἰτίοις τῆς νίκης, ἐπιγράφοντες εἰς αὐτὰς ἃ καὶ ἐν τοῖς τροπαίοις. Bar. Gu.\nτρόπαια: οἱ παλαιοὶ Ἀττικοὶ προπερισπῶσιν. B. νικητήρια, ἀπὸ τοῦ τρέψαι καὶ διῶξαι τοὺς πολεμίους. λέγει δὲ τὰ ἱστάμενα συμβόλαια τῆς νίκης. B.I.\nἀναστήσεις: ἀναθήσεις τοῖς θεοῖς. Fl. 59. ἀναστηλώσεις, ἀνεγερεῖς. Gu.\n573.πῶς δ’ αὖ κατάρξει: ἀντὶ τοῦ καταρχὴν ποιήσεις. M. Fl. 59. ἐπιστατήσεις. Gr. Fl. 5. 6. 9. 21. 56. 59. 76. ἁγνὸν γὰρ δεῖ τὸν θύοντα εἶναι, σὺ δὲ οὐχ ἁγνὸς, καθελὼν πατρίδα. Gu.\nἑλών: παραστησάμενος τὴν πατρίδα τὴν σήν. Gr.\nπάτραν: γρ. πόλιν. C.\n574.σκῦλα γράψεις: ἀντὶ τοῦ τὰ ὅπλα ἐπιγράψεις, ἤτοι τὰ ἀναθήματα τῶν πεφονευμένων. B.I. τί δ’ ἔσται τὸ ἐπίγραμμα; Θήβας πυρώσας τάσδε Πολυνείκης θεοῖς ἀσπίδας ἔθηκεν. I. καὶ ἐπιγραφὰς πῶς ἐπιγράψεις ταῖς ῥοαῖς τοῦ Ἰνάχου; ποταμὸς ἐν τῷ Ἄργει ὁ Ἴναχος. Gr. Fl. 5. 6. 9. 21. 55. 59. 76.\nἸνάχου ῥοαῖς: ἀντὶ τοῦ ἐν Ἄργει. C.M. Ἴναχος ποταμὸς Ἄργους. M. ἐν τῷ Ἄργει, ἀπὸ μέρους τὸ πᾶν. Gu.\n575.Θήβας πυρώσας: τοῦτο ἔχεις ἐπιγράψαι, τοῦτο ἔχεις εἰπεῖν. A.M. ἆρα ἐπιγράψεις τοῦτο τὸ ἐπίγραμμα; Gr. Fl. iidem.\nπυρώσας: ἀφανίσας. Gu.\n576.ἔθηκε: ἀντὶ τοῦ ἀνέθηκε. M.\nμήποτ’: εἴθε μὴ γένοιτό σοι τέκνον, λαβεῖν ὑπὸ τῶν Ἑλλήνων τοιαύτην φήμην, τουτέστι νικητὴν τῆς πατρίδος ᾄδεσθαι. Gr. Bar. I.\nκλέος: ἀντὶ τοῦ ὄνειδος. λόγῳ μὲν παραινεῖ αὐτῷ, τῇ δ’ ἀληθείᾳ ἐπεύχεται τῷ πράγματι, ὡς παρ’ Ὁμήρῳ μὴ σέ γ’ ἐν ἀμφιάλῳ Ἰθάκῃ βασιλῆα Κρονίων ποιήσῃ. A.C.M.T.\n578.ὑπεκδράμῃ: κρατηθῇς, νικηθῇς. M. παρέλθῃ, νικήσῃ. μετενήνοχε δὲ ἀπὸ τῶν δρομέων. οἷον ὑπέρτερα γένηται. A.B. C.M.I. ὑπερβάλλῃ. Gu.\n580.ὦ κακὰ μνηστεύματα: τὸ ὦ κακὰ μνηστεύματα καὶ τὸ Ἀδραστε ταυτόν ἐστιν· οὕτω γὰρ ἄν τις εἶπεν· ὦ Ἄδραστε, ὁ κακὴν μνηστείαν καὶ κῆδος πρὸς Πολυνείκην ποιήσας, προσθεὶς καὶ τοῦτο, διὰ μιᾶς γυναικὸς, τῆς σῆς θυγατρὸς, ἡμεῖς ἀπωλόμεθα. ἐποίησε δὲ οὕτω κατὰ ποιητικὴν ἄδειαν, ὅπερ, εἰ καὶ ταῖς λέξεσι κεχώρισται, ἀλλὰ τῷ νῷ συνάπτεται. Ἄδραστος γὰρ καὶ οὐχ ἕτερος ἦν ὁ τὴν μνηστείαν ποιήσας. ἢ τὸ προσθείς πρὸς τὸ κακά συντακτέον, καὶ οὐ πρὸς τὸ διὰ μιᾶς νύμφης, ἳν’ ᾖ οὕτως, ὦ μνηστεύματα κακὰ προσθεὶς, τουτέστι μετὰ τοιαύτης προσθήκης ταῦτα ἀναβοήσεται. Gu. Bar. ἐπιγαμβρεύματα, γάμοι. B.M. ὦ κακῶς θυγατρὶ μνηστευσάμενος. A.M. δυστυχεῖς συμφωνίας γάμων. Gr.\n581.προσθείς: συνθέμενος, συμφωνήσας. Gr. Cant. Mosq.\n583.κείνων στέρεσθαι: τῶν Ἀργείων, καὶ ὑπὸ Θηβαίων θανεῖν. A.C.M. Ἄλλως. τοῦ Ἄργους δηλονότι. ὁ δὲ νοῦς, μήτε ἐκεῖνα μήτε ταῦτα ἔχων κἀκείνων στερηθῆναι, τούτων τε μὴ τυχεῖν. τὸ γὰρ ἐν μέσῳ πεσεῖν, τουτέστι τὸ πρὸ τοῦ ἀφικέσθαι ἐπ’ αὐτὰ ἐκπεσεῖν τῆς ἐλπίδος. A.B. C.T.M.I.\nἐν τῷ μέσῳ: τοῦ Ἄργους δηλονότι. M. ἐν τῷ μεταξύ. Gr. Fl. 5. 6. 9. 56. 76.\nτῶνδε: τῶν μετὰ σοῦ στρατευμάτων. Gu. Fl. 21.\n584.μέθετον τὸ λίαν: μέθετον, ἄφετε τὸ λίαν φιλονεικεῖν. Ἄλλως. μέθετον τὸ λίαν ἀντὶ τοῦ τὸ θυμικόν. καὶ ἐν Ὀρέστῃ τῷ λίαν χρῆσθαι καλῶς. Ἄλλως. ἐν τούτοις Ἰοκάστη οὐδὲν συμβεβούλευκε τοῖς παισὶ κοινωφελὲς, ἀλλὰ τῷ μὲν λέγει, εἰς τί φιλοτιμῇ τυραννεῖν; τῷ δὲ, εἰς τί πολεμεῖς τὴν πατρίδα; ἐχρῆν δὲ τούτοις συμβουλεῦσαι, διελομένους τὰ πατρῷα καὶ τὴν βασιλείαν παύσασθαι τῆς διχοστασίας, ὅπως ὑπέστησαν ἐξ ἀρχῆς ἀνὰ μέρος ἄρχειν. καὶ γὰρ ἐπὶ τῷ ποιητῇ ἦν ποιῆσαι αὐτοὺς μὴ πειθομένους, ὅπως τὰ τῆς ἱστορίας μένῃ βέβαια· εἵμαρτο γὰρ αὐτοὺς, ἀλληλοκτόνους γενομένους, κατὰ τὰς ἀρὰς τοῦ πατρὸς ἀποθανεῖν. νῦν δὲ οὐδὲν τούτων πεποίηκεν. A.B.C.I. 5\nτὸ λίαν μέθετον: ἐάσατε. M. ἄφετε τὴν ὑπερβολὴν τῶν ὀρέξεων, καταλείψατε τὸ ὑπερβάλλον τῆς ἐνστάσεως. Gu. Bar. τὸ θυμοῦσθαι κατ’ ἀλλήλων. Fl. 59.\nἀμαθία δυοῖν: αἱ τῶν δύο ἀμαθίαι, ὅταν μόλωσιν εἰς ταυτὸν, μέγιστον κακὸν γίνεται. Ἄλλως. δεινὸν κακὸν, ὅταν εἰς τὸ αὐτὸ κακὸν τῆς ἀμαθίας ἔλθητε. A.B.C.M. T. Gu. I. Ἄλλως. ὅταν διὰ τὸ αὐτὸ κακὸν τῆς ἀμαθίας ἔλθητε ἀμφότεροι, δεινὸν κακόν. A.C. ὅμοιον δέ ἐστι τῷ μηδὲν ἄγαν τὸ ἄφετε τὸ λίαν φιλονεκεῖν. B.I. ἀπαιδευσίαι ἀνθρώπων εἰς ταυτὸ ὅταν ἔλθωσιν, ἤγουν ὅταν συνδράμωσι, πάνυ μεμισημέναι. Gr. Cant.\n585.εἰς ταὔθ’ ὅταν: ὅταν ἔλθητε εἰς τὸ πολεμεῖν ἀλλήλοις, ἀμαθία τοῦτο ἀμφοτέροις ἔσται, ὃ μέγιστον κακὸν τοῖς ἔχουσιν, ὡς μὴ τὰ συνοίσοντα σφίσι γνῶναι δυναμένοις. Gu. Bar.\n586.ἀπότροποι κακῶν: ἤγουν ἐκκρούετε, ἀποπέμπετε τάδε τὰ κακά. Gr. Cant. λυτήριοι, κωλυταὶ, ἀποσοβηταί. M. Gu.\n587.ξύμβασιν: εἰρήνην. Gu. ξιμβίβασιν. B.I.\n588.οὐ λόγον: οὐκ ἔριδός ἐστ’ ἀγών· ἀπώλετο γὰρ ὁ καιρὸς ὁ ἐν μέσῳ ἀκαίρως, περαίνει δὲ, ἤτοι πληροῖ, οὐδαμῶς ἡ σὴ προθυμία. ὁ δὲ νοῦς, περαίνει δ’ οὐδὲν ἡ προθυμία, ἀντὶ τοῦ προθυμουμένη ἡμᾶς εἰς φιλίαν ἀγαγεῖν οὐ πείθεις· οὐ γὰρ φιλιωθείημεν καὶ εἰς ξύμβασιν καὶ φιλίαν ἔλθοιμεν ἄλλως ἢ ἐπὶ τοῖς εἰρημένοις ὑπ’ ἐμοῦ, ὥστε με τὰ σκῆπτρα κατέχειν δηλονότι καὶ βασιλέα ὑπάρχειν τῆς χθονὸς τῆσδε. τῶν ἐπὶ πολὺ δὲ παρατεινομένων νουθετημάτων ἀποστᾶσα ἄφες ἡμᾶς. καὶ σὺ δὲ τῶν τειχῶν τούτων ἐξέρχου· εἰ δὲ μὴ, ἀποθανῇ. I.\nοὐ λόγων: ἀντὶ τοῦ ἔριδος. B.M.\nἀλλ’: ὁ ἀλλά ἀντὶ τοῦ γάρ. B.M. Gu.\nἀνάλωται: ἀντὶ τοῦ δεδαπάνηται. M. Gu. ἀπώλετο γὰρ μάτην, ἀκαίρως. Gr.\n589.περαίνει δ’ οὐδὲν ἡ προθυμία: ἡ σὴ προθυμία δηλονότι. ὁ δὲ νοῦς, περαίνει δ’ οὐδὲν ἡ προθυμία, ἀντὶ τοῦ προθυμουμένη ἡμᾶς εἰς φιλίαν ἀγαγεῖν οὐ πείθεις. A.B.C.M. ἡ σή. ἐκ τοῦ προτεθυμῆσθαί σε, ὦ μῆτερ, διαλλάξαι ἡμᾶς οὐδὲν πλέον γίνεται· ὁρᾷς γὰρ ἡμᾶς μὴ πειθομένους. A. C.M. Fl. 33.\nπεραίνει: πληροῖ. Gr. τελειοῖ. Gu.\n590.ξυμβαῖμεν: εἰς σύμβασιν καὶ φιλίαν ἔλθοιμεν. Β. συμβιβασθείημεν. Gr.\nἢ ’πὶ τοῖς εἰρημένοις: ἤγουν αὐτὸν ὡς ἰδιώτην οἰκεῖν τὴν πόλιν, ἐμὲ δὲ ἄρχειν. Gu.\n592.τῶν μακρῶν: τῶν παλαιῶν. M.\n593.κομίζου: τῷ σῷ ἵππῳ· εἰ γὰρ πεζῇ ἔμελλεν ἐξέρχεσθαι, οὐκ ἂν ἔλεγε κομίζου, ἀλλὰ ἀπέρχου, ἢ ἔξιθι, ἢ τοιοῦτόν τι. Gr. Cant.\n594.πρὸς τίνος: παρὰ τίνος\nἀποθανοῦμαι: τίς δ’ οὕτως ἄτρωτός ἐστιν ὅστις, εἰς ἡμᾶς φονικὸν ἐμβαλὼν ξίφος, τὸν ὅμοιον οὐκ ἀπολαβὼν οἴσεται θάνατον; I.\nτίς δ’ ὧδ’: οὕτως εὔτολμος. M.\n595.ἀποίσεται: ἀπολήψεται, ἀπαγάγοι, κατ’ ἐρώτησιν. M.\n596.ἐγγὺς, οὐ πρόσω: οὗτινος ἐγγὺς καὶ ἔμπροσθεν ἵστασαι. τὸ δὲ εἰς χέρας λεύσσεις ἐμάς ἐν ἐρωτήσει, λεύσσεις εἰς χεῖρας ἐμάς; ἐκ τούτων ἀποθνήσκεις. A.B.C. M.I. τοῦτο λέγει ἐπειδήπερ ἐφοβήθη Πολυνείκης μή πως Ἐτεοκλῆς κρατῶν ξίφος αὐτὸν ἀποκτείνῃ. Gu.\nἐς χέρας λεύσσεις: δείκνυται αὐτῷ ξίφος. Fl. 59.\nπρόσω βέβηκας: ἐγώ εἰμι, φησὶν, ὁ φονεύς σου γενησόμενος. τὸ δὲ οὐ πρόσω βέβηκας; ἀντὶ τοῦ οὐ πέφευγάς με; A.C.M. οὐ πόρρω ἵστασαι. Gr. Mosq.\n597.εἰσορῶ: ὁρῶ.\nδειλὸν δ’ ὁ πλοῦτος: ἀντὶ τοῦ δειλίας ποιητικὸν καὶ φιλοζωΐας. Gr. Cant.\nδειλὸν δ’ ὁ πλοῦτος: παρόσον οἱ πλούσιοι δειλοί εἰσι πρὸς θάνατον, ὡς μεγάλων ἀγαθῶν στερούμενοι· οἱ δὲ πένητες ῥιψοκίνδυνοί εἰσιν, ἐπιλογιζόμενοι ὡς λυσιτελεῖ κινδυνεύσαντας κτήσασθαι καὶ ἀποθανεῖν μᾶλλον ἢ πτωχὸν ὄντα ζῆν. φησὶν οὖν ὅτι φιλόψυχος εἶ σύ. A.B.C.M.I.\nδειλὸν δ’ ὁ πλοῦτος: ἐπειδὴ οἱ πλουτοῦντες μὲν δειλιῶσι διὰ τὴν ὑπάρχουσαν αὐτοῖς τύχην, οἱ δὲ πένητες ῥιψοκίνδυνοι, ἵνα τῆς πενίας ἀπαλλαγῶσι. διὰ τοῦτο καὶ αὐτὸς πρὸς τὴν ὑπάρχουσαν εὐδαιμονίαν αὐτῷ θεωρῶν τοῦτό φησι. Gu. καὶ οὐ μέλλεις συνᾶραι πόλεμον, οἷα δειλός. Fl. 59.\nφιλόψυχον: φιλοψύχους ποιῶν. C.M.\n598.κᾆτα: καὶ εἶτα πρὸς τὸν φιλόζωον καὶ ἄνανδρον σὺν πλείστοις ἦλθες μαχέσασθαι; I. ἐπεὶ οὖν κατὰ τὸ εὔλογον δειλὸν ὁ πλοῦτος, διὰ τί μετὰ πολλῶν πρὸς ἐμὲ ἀφίκου; καὶ ἔστι τὸ κᾆτα συμπερασματικὸν, ἢ καὶ ἀπορηματικὸν λέγε ἐκφέρων κατ’ ἐρώτησιν. Gu. βαρύτητος τὸ σχῆμα. Gu.\nπρὸς τὸν οὐδέν: ὄντα, ἤγουν τὸν δειλόν. Gr. Fl. 5. 6. 9. 21. 56. 76. πρὸς τὸν ἄνανδρον. M. πρὸς τὸν φιλόψυχον καὶ ἄνανδρον. B. τὸν ἄνανδρον ἐμὲ καὶ οὐ βουλόμενον μάχεσθαι. Gu.\n599.ἀσφαλὴς γάρ: ναί. καὶ γὰρ ὁ ὠχυρωμένος ἐν ὅπλοις στρατηλάτης κρείττων ἐστὶ τοῦ θρασέος. I.\nἀσφαλής: ἤγουν ἠσφαλισμένος γὰρ δυνάμει ἀξιολόγῳ στρατηλάτης ἐστὶν ἀμείνων ἢ χωρὶς δυνάμεως θρασυνόμενος. Gr. Cant. ὁ ἀσφάλειαν ἔχων εἰς ἑαυτόν. Gu. οὐ δειλός εἰμι, ἀλλ’ ἀσφαλής. Gu.\n600.κομπὸς εἶ: ἀλαζονικὸς ὑπάρχεις, θαρρῶν ἐν σπονδαῖς, αἵ σε τηροῦσι θανεῖν. I.\nκομπός: κόμπος ἡ ἀλαζονεία, κομπὸς δὲ ὁ κομπαστὴς ἤτοι ὁ ἀλαζών. Gu.\nκόμπος: τὸ μὲν προσηγορικὸν ὡς τὸ τέμπος, τὸ δ’ ἐπίθετον ὡς τὸ καρπός. κόμπος γὰρ λόγος, κομπὸς δὲ ὁ κομπαστής. ὁ δὲ νοῦς, μεγαλοφρονεῖς ἐπὶ ταῖς γενομέναις σπονδαῖς καὶ συνθήκαις, αἵτινές σε ῥύονται τοῦ ἤδη τεθνήξεσθαι. A.B.C.M. T. Gu. I. Ἄλλως. κομπὸς ὁ κομπηρὸς καὶ ἐπῃρμένος, πρὸς ἀντιδιαστολὴν τοῦ κόμπος ἡ ἔπαρσις. γράφεται δὲ καὶ κομψός. κρεῖττον δὲ τοῦ κομψὸς τὸ κομπός. σπονδαῖς ταῖς εἰρηνηκαῖς καταλλαγαῖς λέγει. A.\nκομπός: κομπηρὸς (εἶ add. Florr.), ἤγουν φλύαρος. (φλυαρεῖς Florr.) Gr. Fl. 5. 6. 9. 21. 56. 76. φλύαρος. M. γαῦρος, σοβαρὸς, κομπαστὴς, ἀλαζονικός. Gu. ἐπῃρμένος. Fl. 59.\nσπονδαῖς: σπονδάς φησι καθ’ ἃς ἐπετράπη ἐξελθεῖν. A. C.M.\nαἵ σε σώζουσιν θανεῖν: αἵ σοι τὸ ζῆν χαρίζονται καὶ οὐκ ἐῶσι θανεῖν. δέον δὲ εἰπεῖν, αἵ σε σώζουσι θανάτου, ἀντὶ ὀνόματος ἀπαρέμφατον ἔθηκε τὸ θανεῖν, ὃ καὶ δυσκολίαν τινὰ παρέχει. Gu. Bar.\nσώζουσιν θανεῖν: ῥύονται μὴ θανεῖν. Gr. Cant.\n601.καί σε δεύτερον: ἰδοὺ, φησὶ, δεύτερόν σοι λέγω ἀποδοῦναί μοι τὸ μέρος τῆς βασιλείας. ἅπαξ γὰρ εἶπεν ἄνω καὶ νῦν ἕτοιμός εἰμι τἀμαυτοῦ λαβὼν στρατὸν μὲν ἔξω τῆσδ’ ἀποστεῖλαι χθονός A.B. C.M.I.\n602.οὐκ ἀπαιτούμεσθ’: οὐκ ἀποδίδομεν. M. οὐ διδόαμεν. Gu. οὐ χρεωστοῦμεν. I.\n603.τοῦ μέρους: τοῦ ἐπιβάλλοντός σοι μέρους κεκτημένος τὸ περισσότερον; I. τοῦ σοῦ, ἤγουν τοῦ ἀνήκοντός σοι; Gr. Fl. 5. 6. 9. 21. 56. 76. ἤγουν τὸ ὅλον μέρος. Gu.\nφήμ’: ναὶ λέγω· ἐλευθεροῦ δὲ καὶ ἀπαλλάσσου τῆς γῆς. I.\nἀπαλλάσσου: ἀπέρχου. Gr. Florr.\n604.ὦ θεῶν: τὸ ἑξῆς· ὦ θεῶν βωμοὶ πατρῷοι, κλύετέ μου. Gr. Fl. 5. 6. 9. 21. 56. 76.\nπατρῷοι: πατρικοὶ, οὓς οἱ πρόγονοι ἡμῶν ἐσέβοντο. Gu.\nπάρει: ἦλθες. Gu. παρεγένου. I.\n605.ἐπεστρατευμένου: κατὰ τῆς πατρίδος στρατευσαμένου. Gr. Mosq.\n606.τῶν λευκοπώλων: εὐφήμως· λέγει δὲ τῶν μελανοπώλων, Κάστορος καὶ Πολυδεύκους, ἢ Ζήθου καὶ Ἀμφίονος, ὅπερ ἄμεινον. A.B. M.I. καὶ ὦ δώματα τῶν θεῶν τῶν λευκοπώλων, τοῦ Ἀμφίονος καὶ Ζήθου. Gr. Ἀπόλλωνος, Ἀρτέμιδος καὶ Ἡμέρας, ἢ Κάστορος καὶ Πολυδεύκους. Gu.\n607.ἐξελαυνόμεσθα: τὸ ἑξῆς· ἐξελαυνόμεθα πατρίδος, ὦ θεοὶ, σὺν ἀδικίᾳ, ἤγουν ἀδίκως. τὸ δὲ ὦ θεοὶ διὰ μέσου. Gr. Bar. I.\nἐξελῶν: ἐξελάσων, πορθήσων· διὸ ψιλῶς ἀναγνωστέον. M. ἀπὸ κοινοῦ τὸ ἦλθον ἐξελάσων. ἀδικίᾳ σῇ, ἤγουν διὰ τὴν σὴν ἀδικίαν μὰ τοὺς θεούς. A. ἡμᾶς ἐκ τῆς πατρίδος. Fl. 59. πορθήσων τὴν πατρίδα. Gr. Fl. 6. 9. 21. 56. 76.\n608.ἀνακάλει: ἐν ταῖς Μυκήναις ἀνακάλει καὶ μὴ ἐνθάδε. A. M. ἐν τῷ Ἄργει. Gr. ἀντὶ τοῦ κάλει. Gr. Fl. 5. 6. 9. 21. 56. 76. μεγάλως, ἐκ δευτέρου κάλει. Gu.\n609.ἀνόσιος πέφυκας: τὸ ἑξῆς, ἀνόσιος πέφυκας, ὅς μ’ ἄμοιρον ἐξελαύνεις τὸ μέρος τῆς βασιλείας κατέχων. M. ἄδικος, ὡς οὐκ ἐμμείνας τοῖς ὅρκοις, οὓς ὤμοσας. Gu.\nἀλλ’ οὐ πατρίδος: καὶ μὴν οὐκ εἰμὶ πολέμιος τῆς ἐμῆς πατρίδος, ὡς σύ. Gr. Bar.\n610.ἄμοιρον: χωρὶς μερίδος. I. τοῦ ἀνήκοντός μοι μέρους. Gr. Cant. μέρος τῆς βασιλείας οὐκ ἔχοντα. Gu. Fl. 33. ἤγουν μὴ τοῦ πατρῴου κλήρου τὸ μέρος ἔχοντα. Gu.\nκαὶ κατακτενῶ γε πρός: σὺν τῷ ἐξελάσαι σε ἄμοιρον καὶ κτανῶ σε. Gr. Cant.\n612.οὔ σε θεμιτόν: οὐ πρέπον. Gr. δίκαιον, ὡς κατὰ τῆς αὐτὴν ἐχούσης πόλεως ἐστρατευκότι. Gu.\n613.ἀνακάλει: ἀναζήτει. Fl. 5. 6. 9. 21. 56. 59. 76.\nΛέρνης ὕδωρ: ἤγουν τὰς Μυκήνας· ἀπὸ μέρους τὸ πᾶν. Gu.\n614.μὴ πόνει: μὴ κάμνε, μὴ θορυβοῦ τούτου χάριν· ἄπειμι γάρ. ἐπίτηδες δὲ περιεσταλμένῳ φρονήματι ταῦτά φησι, προσδοκῶν εἰς τὸ δίκαιον ἔτι μετακαλέσειν τὸν ἀδελφόν. A. B. C. M.I. μὴ δεινοπάθει. Gr. μὴ περὶ τούτου ἀγανάκτει, θορυβοῦ. Gu.\nσὲ δ’ αἰνῶ: σὲ δὲ, ὦ μῆτερ, ἀποδέχομαι, ὅτι ἐσπούδασας εἰς φιλίαν ἡμᾶς ἀγαγεῖν. A. B.C. M.I.\nσὲ δ’ αἰνῶ: σὲ δὲ ἐπαινῶ, μῆτερ, τῆς προθυμίας, ἣν ἔσχες ἡμᾶς διαλλάξαι, εἰ καὶ ἡμεῖς οὐκ ἠβουλήθημεν. Gu. Bar. ἐπαινῶ σε ἕνεκα τῆς σπουδῆς τῶν διαλλαγῶν. Gr. Bar. Mosq. ὅτι θελήσασα ἡμᾶς καταλλάξαι οὐκ ἠδυνήθης. Gu.\n615.εἶμι: τὸ μὲν εἶμι διὰ τῆς ει διφθόγγου παραλόγως, ἡ δὲ ἀπ’ αὐτοῦ πᾶσα κλίσις διὰ τοῦ ἰῶτα. B.C.M.T. ὅ ἐστι, μέχρι θανάτου χωρήσω· ἢ πρὸς τὸ ῥηθὲν ὑπὸ Ἐτεοκλέους οὐ θεμιτόν σοι μητρὸς ὀνομάζειν κάρα. B.C.M.\n616.ἀλλά: εἰ καὶ μὴ πατέρα δώσεις ἰδεῖν. Gu.\n617.ὦ κασίγνηται: ἄφατος ἡ οἰκονομία. M.\nἔχθιστος: πάνυ μεμισημένος. Gr. Fl. 5. 6. 9. 21. 56. 59. 76. μισητὸς, ὡς κατ’ αὐτῶν στρατεύσας. Gu.\n618.ἀλλά: ἀντὶ τοῦ κἄν. I. κἄν. Gr. Florr. iidem. ἀντὶ τοῦ κἂν σύ· οὕτως γάρ. M. εἰ καὶ μὴ ὁ πατὴρ καὶ αἱ ἀδελφαί μου· σὲ γὰρ εἰσορῶ. Gu.\nχαρτά: ἐν ἤθει τοῦτο· Ἰοκάστη, ἐπεὶ εἶπεν αὐτῇ χαῖρε, χαρᾶς, φησὶν, ἄξια πάσχω, τέκνον. ὁ δὲ λόγος ἐν εἰρωνείᾳ μετὰ ἤθους. B. M.T. Fl. 33.\nχαρτὰ γοῦν: εἰ μὲν κατ’ ἀπόφασιν τοῦτο ἐρεῖς, κατ’ εἰρωνείαν ὁ λόγος, εἰ δὲ κατ’ ἐρώτησιν, οὐ κατ’ εἰρωνείαν. Gu. Bar.\n619.οὐκέτ’ εἰμί: ἤγουν τὸ ἀπὸ τοῦ δεοὐκ ἄν με ὄψει· ἄπειμι γάρ. Gu. Bar.\nεἰς πόλλ’ ἀθλία: ἀντὶ τοῦ κατὰ πολλὰ ἀθλία γέγονα ἐγώ. M. πατέρα γὰρ τὸν σὸν παρὰ τὴν τῶν θεῶν βουλὴν συλλαβοῦσα ἔτεκον. τοῦτό μοι πρῶτον τῆς ἀθλιότητος. ἔπειτα συνῆλθον αὐτῷ παρανόμως, καὶ τυφλὸν εἶδον, καὶ πρόσθεν τὴν σὴν ἀπουσίαν ἤνεγκα, καὶ νῦν ὁρῶ πολεμοῦντας ὑμᾶς ἀλλήλοις καὶ τὸν περὶ ψυχῆς κινδυνεύοντας. ἆρα ἔστι τις ἀθλιώτερος βροτῶν; Gu. Bar.\n621.ποῦ ποτε: κατ’ ἐρώτησιν, ἀντὶ τοῦ ἐπὶ ποίῳ μέρει παρατάξῃ, ἵνα κἀγὼ ἐκεῖ παρατάξωμαι; A. B.M.I.\n622.ἀντιτάξομαι: ἐπὶ τῷ κτενεῖν σε. Gr. Fl. 5. 6. 9. 21. 56. 76. εἰ μὲν τὸ κτανων βαρύνεις, ἀντιστρόφως συντάξεις κατά τινας λέγων ἀντιταχθεὶς κτενῶ σε· οὐ γὰρ ἄλλως ἔστιν εἰπεῖν· πρῶτον γὰρ ἀντετάχθη, εἶτα καὶ τὸν φόνον εἰργάσατ’ ἄν. ἔστι δὲ ἡ τοιαύτη σύνταξις ψυχρά. εἰ δὲ περισπάσεις, οὕτω πως εἴποις, ἀντιτάξομαι κτανών καὶ φονεύσων σὲ, ὅπερ εἰς μέλλοντα δεύτερον κανονίζεται. ἔνεστι δὲ καὶ τὴν βαρεῖαν μὴ ἐναλλάξαντα συντάξαι βεβιασμένως καὶ οἷον παρακεκινδυνευμένως, ὅπερ ἔστι κρεῖττον ἧσπερ φασὶν ἐναλλαγῆς ἕτεροι. ἐπειδὴ γὰρ τοῦ κτεῖναι αὐτὸν ἐπεθύμει, διὰ τοῦτο παρῳχημένως τοῦτο ἐξήνεγκε, παριστῶν ἣν ἔχει πρὸς τοῦτο ἐπιθυμίαν· οἱ γὰρ περί τι ἐρωτικῶς διακείμενοι, εἰ καὶ μὴ τὸν αὐτῶν τελέσουσιν ἔρωτα, ἀλλ’ ὥσπερ ποιήσαντες οὕτω διάκεινται. Gu.\nτοῦδ’ ἔρως ἔχει: καὶ ἐγὼ τούτου ἐρῶ, τοῦ ἀντιτάξασθαι δηλονότι ἐπὶ τῷ κτενεῖν (κτανεῖν Gr.) σε. Gr. Fl. 5. 6. 9. 21. 56. 76. ἐπιθυμία. M.\n623.αὐτὸ σημανεῖ: τὴν πρᾶξιν, ἣν ποιήσομεν, αὐτὸ δηλώσει τὸ πρᾶγμα, ἡνίκα ἀντιταχθῶμεν ἀλλήλοις. Bar. Gu.\n624.πατρὸς οὐ φεύξεσθ’: ἀποφαντικῶς, ἀντὶ τοῦ, ἐὰν μαχήσεσθε, πάντως ἀπολεῖσθε. A. B.M. Fl. 33. I.\nἐρινῦς: τὰς βλαβερὰς κατάρας. B.M. ἤγουν τὰς ἀρὰς, ἃς ὑμῖν ἠράσατο. σπεύδοντες γὰρ ἀλλήλους φονεῦσαι οὐ ταύτας φεύξεσθε. εἰ δὲ κατ’ ἐρώτησιν εἴποις, οὕτως ἐρεῖς· οὐ φεύξεσθε τὰς ἐριννῦς τοῦ πατρός; τουτέστιν, οὐ πάντα τρόπον σπουδάσετε ἔξω τῶν ἀρῶν γενέσθαι; τοῦτο δ’ ἂν γένοιτο, εἰ τοῦ πολεμεῖν παύσεσθε. ἐριννῦς δὲ ἐνταῦθα λέγει τὰς διὰ τῶν ἀρῶν ἐπαγομένας αὐτοῖς φθορὰς, ἐκ μεταφορᾶς τῶν φθοροποιῶν Ἐριννύων. Bar. Gu.\nἐρρέτω: φθειρέσθω πᾶσα ἡ γενεά. Gr. ἀπὸ τοῦ νῦν οὐ φροντίζω τοῦ οἴκου, ἀλλὰ χρήσομαι τῷ ξίφει, καὶ ἴσως οὐκ ἔσται ἀργόν. Bar. Gu. τὸ ἔρρω ἐνεργητικὸν ὂν ῥῆμα παθητικὴν σημασίαν ἔχει· οὐδὲ γὰρ ἀντὶ τοῦ φθείρω, ἀλλ’ ἀντὶ τοῦ φθείρομαι κεῖται. καὶ τὸ ἐρρέτω ἀντὶ τοῦ φθερέσθω. Fl. 21.\nπρόπας δόμος: εἰ βούλει, ἡ πρό περισσή. Fl. 59.\n625.ὡς τάχ’: ὅτι ἴσως. Gr. Cant. ὡς ὄντως. M.\nαἱματη ρόν: ὥστε γενέσθαι. Gr. Fl. 5. 6. 9. 21. 56. 59. 76.\nἀργήσει: οὐκ ἄπρακτον μενεῖ. M. οὐκέτι ἀναίμακτον μενεῖ. M. Gu. Fl. 33.\n626.γαῖαν: γρ. πάτραν. B.M.\nμαρτύρομαι: μάρτυρας προβάλλομαι. Gr. Fl. 5. 6. 9. 21. 56. 59. 76.\n628.ἀλλ’ οὐχί: ὁ ἀλλά ἀντὶ τοῦ καί. B. M. Gu. Fl. 33.\n629.κἄν τί σοι: καὶ ἐάν τι δέ σοι συμβῇ κακὸν ὑπ’ ἐμοῦ, ὦ πόλις, μὴ ἐμὲ αἰτιῶ, τόνδε δὲ, ἤγουν Ἐτεοκλέα. οὕτω χρὴ γράφειν τὸν στίχον, καὶ οὕτω συντακτέον, οἱ δὲ τὸ ο μεγεθύνοντες καὶ τὸ δέ ἀφαιροῦντες τὸ δεύτερον οὐκ ἴσασι τὰ περὶ τῶν μέτρων. Bar. καὶ ἐάν τι δέ σοι συμβῇ κακὸν ὑπ’ ἐμοῦ, ὦ πόλις, μή με τούτων αἰτιῶ, ἤγουν αἴτιον νόμιζε. ὅμοιον τῷ κοινὰ δ’ εἴ τι πείσεθ’ ἑπτάπυργος ἅδε γᾶ. Bar. Gr. τὸ τῶνδε εἰ μὲν μέγα γράψεις, οὕτως εἴποις· μὴ αἰτιῶ καὶ αἴτιον ἡγοῦ, ὦ πόλις, ἐμὲ τῶνδε ὧν μέλλεις παθεῖν· εἰ δὲ μικρὸν, οὕτως· μὴ αἰτιῶ ἐμὲ ὧν μέλλεις παθεῖν δηλονότι, τὸν δὲ αἰτιῶ. ἔστι δὲ ἀσύνδετον. Gu. κἄν τί σοι συμβῇ, ὦ πόλις, κἂν πορθηθῇς. τοῦτο δὲ καλεῖται μαρτύριον. M. Fl. 33.\n631.ἀγυιεῦ: προπύλαιε. τὸν ἀγυιέα πρὸ τῶν πυλῶν ἵστασαν. κίων δὲ οὗτος ἦν εἰς ὀξὺ ἀπολήγων. ἐπεὶ πρὸ τῶν πυλῶν ἵστασαν ἀγάλματα τοῦ Ἀπόλλωνος ὡς ἀλεξικάκου δεσπότου καὶ φύλακος τῶν ὁδῶν. διὰ γὰρ τοῦτο ἀγυιεύς. A. C.M.T. ἐν τοῖς προπυλαίοις καὶ οἰκήμασιν ἱδρυμένε, ὅτι τὸν ἀγυιέα πρὸ πυλῶν ἵστασαν. κίων δὲ οὗτος ἦν εἰς ὀξὺ λήγων. I.\nἀγυιεῦ: εἰώθασιν οἱ παλαιοὶ ἐν τοῖς στενωποῖς τὸν Ἀπόλλωνα γράφειν· εἰ γὰρ οὗτος ἀλληγορεῖται εἰς ἥλιον, ὁ δ’ ἀνίσχων πρώτοις προσβάλλει τοῖς στενωποῖς, εἰκότως τοῖς προπυλαίοις ἀγάλματα Ἀπόλλωνος ἀγυιέως ἵστασαν. Bar. Gu. ἃ καὶ ἐκαλοῦντο Ἀπόλλωνος ἀγυιέως ἀγάλματα. Bar.\n632.δεξίμηλα: τὰ δεχόμενα τὰς θυσίας. M.I.\n634.ἐλπίδες δ’ οὔπω: πρῶτον μὲν ἐλπίδας εἶχον περὶ τοῦ δόμου ἀβεβαίους καὶ σκοτεινὰς, νῦν δὲ οὐ καθεύδουσιν αὗται, ἤγουν οὐκ ἄδηλοί εἰσιν, ἀλλὰ προφανεῖς καὶ βέβαιοι. Bar. Gu. Leid.\nκαθεύδουσ’: ὑπνοῦσιν. Gr.\nοὔπω καθεύδουσ’: ἀλλὰ γρηγοροῦσιν, ἀπαγορεύουσιν, ἐκβέβληνται. Gu.\n637.νεικέων ἐπώνυμον: παρετυμολογεῖ τὸ ὄνομα Πολυνείκους. ὄνομα νεικέων φερώνυμον, τουτέστιν ἀπὸ τῶν νεικέων τὴν ἐπωνυμίαν λαβόν. I.\n638.Κάδμος: ὁ Κάδμος ἦλθεν εἰς τήνδε τὴν γῆν ὁ Τύριος, οὗ χάριν ἡ τετράπους μόσχος ἔρριψεν ἑαυτὴν αὐτόματον πτῶμα, μὴ ὑπό τινος πληγῆς γεγονὸς, διδοῦσα τέλος φέροντα τὸν χρησμὸν, ὅπου οἰκεῖσθαι ἐποίησε. πεδία δὲ σιτοφόρα τῶν δόμων ὁ χρησμὸς ἔχρησε, γενέσθαι δηλονότι, ὅπου τε ἡ καλλιπόταμος νοτὶς τοῦ ὕδατος τῆς Δίρκης ἐπέρχεται τὰς βοτανηφόρους αὔλακας τῆς γῆς καὶ βαθυσπόρους, ἔνθα τὸν Διόνυσον ἔτεκεν ἡ μήτηρ αὐτοῦ ἡ Σεμέλη διὰ τοῦ γάμου τοῦ Διός. ὅντινα τὸν Διόνυσον εὐθὺς ἔτι βρέφος ὄντα κισσὸς φύσιν ἔχων ἑλίσσεσθαι κύκλῳ ἐσκέπασε, μακάριον δείξας, κλάδοις χλοηφόροις κατασκίοις. κισσός δὲ εἰπὼν ἐπάγει βακχεῖον χόρευμα, ἤγουν λέγω χόρευμα βακχικὸν τῶν παρθένων τῶν Θηβαίων, καὶ τῶν γυναικῶν τῶν εὐΐων, ἤγουν τῶν βακχικῶν. Gr. Florr. I.\nΚάδμος ἔμολε τάνδε γᾶν: Κάδμος ζητῶν τὴν ἰδίαν ἀδελφὴν Εὐρώπην μαντεῖον ἔλαβε περὶ τῆς ἀδελφῆς οὐδὲν αὐτῷ σημαῖνον, ἀλλ’ ὥστε αὐτὸν ἐξελθόντα ἕπεσθαι βοῒ, καὶ οὗ δ’ ἂν αὐτόματος πέσῃ κτίζειν πόλιν. ἔχει δὲ ὁ χρησμὸς τοῦ Πυθίου θεοῦ οὕτως· Φράζεο δή μοι μῦθον, Ἀγήνορος ἔκγονε Κάδμε· ἠοῦς ἐγρόμενος προλιπὼν ἴθι Πυθὼ δῖαν, ἠθάδ’ ἔχων ἐσθῆτα καὶ αἰγανέην μετὰ χερσὶ, τὴν διά τε Φλεγυῶν καὶ Φωκίδος, εὖτ’ ἂν ἵκηαι βουκόλον ἠδὲ βόας κηριτρεφέος Πελάγοντος. ἔνθα δὲ προσπελάσας συλλάμβανε βοῦν ἐρίμυκον τὴν ἥ κεν νώτοισιν ἐπ’ ἀμφοτέροισιν ἔχῃσι λευκὸν σῆμ’ ἑκάτερθε, περίτροχον ἠΰτε μήνης· τήνδε σὺ ἡγεμόνα σχὲ περιτρίπτοιο κελεύθου. σῆμα δέ τοι ἐρέω μάλ’ ἀριφραδὲς, οὐδέ σε λήσει· ἔνθα κέ τοι πρώτιστα βοὸς κέρας ἀγραύλοιο ἵζηται κλίνῃ τε πέδῳ γόνυ ποιήεντι, καὶ τότε τὴν μὲν ἔπειτα μελαμφύλλῳ χθονὶ ῥέζειν ἁγνῶς καὶ καθαρῶς, γαίῃ δ’ ὅταν ἱερὰ ῥέξῃς, ὄχθῳ ἐπ’ ἀκροτάτῳ κτίζειν πόλιν εὐρυάγυιαν, δεινὸν Ἐνυαλίου πέμψας φύλακ’ Ἄιδος εἴσω. καὶ σύ γ’ ἐπ’ ἀνθρώπους ὀνομάκλυτος ἔσσεαι αὖθις, ἀθανάτων λεχέων ἀντήσας, ὄλβιε Κάδμε. ταῦτα ἀκούσας ὁ Κάδμος ἀφίκετο εἰς τὸ βουκόλιον τοῦ Πελάγοντος τοῦ Ἀμφιδάμαντος, παρ’ οὗ ἀγοράσας βοῦν καὶ ἡγεμόνα ταύτην τῆς ὁδοῦ ποιησάμενος κτίζει τὰς Θήβας ὁμωνύμους τῶν Αἰγυπτίων Θηβῶν, ἐπεὶ τὸ ἀνέκαθεν Αἰγύπτιος ἦν ὁ Κάδμος. καὶ ἡ Βοιωτία δὲ ἀπὸ τῆς βοὸς ἐκλήθη. A.B.C. M.T.I. Κάδμος πεμφθεὶς ὑπὸ τοῦ πατρὸς Ἀγήνορος ζητῆσαι τὴν ἀδελφὴν αὐτοῦ Εὐρώπην σὺν τοῖς ἀδελφοῖς, καὶ μὴ εὑρὼν αὐτὴν, εἰς τὸ μαντεῖον τοῦ Ἀπόλλωνος ἐν Πυθοῖ παραγίνεται, πυνθανόμενος ποῦ ὀφείλει κατοικεῖν· ὁ δὲ ἔφη, ὅπου καθίσει ἡ βοῦς αὕτη, ἐκεῖ κτίσον πόλιν. καὶ δὴ ἐξελθὼν τοῦ μαντείου εὗρε βοῦν, καὶ ἠκολούθησεν αὐτῇ, καὶ εἰς Θήβας ἔθηκε, καὶ ἐκεῖ ᾠκοδόμησε τὰς Θήβας· θήβα γὰρ Συριστὶ λέγεται ἡ βοῦς. C.\nΕὐρώπης ἁρπασθείσης ὑπὸ Διὸς ταύρου γεγονότος καὶ ἀπαχθείσης εἰς Δικταῖον ἄντρον τῆς Κρήτης, Ἀγήνωρ ὁ ταύτης πατὴρ ἀγνοῶν τὸ συμβὰν ἔπεμψε τοὺς ἀδελφοὺς αὐτῆς κατὰ ζήτησιν. ἄλλων οὖν ἄλλοσέ πη ἰόντων Κάδμος ἐλθὼν εἰς τὸν Πύθιον αἰτεῖται μαντεῖον περὶ τῆς ἀδελφῆς. καὶ ὃς αὐτῷ μὲν οὐδὲν περὶ τούτου ἔχρησεν, ἐξελθόντα δὲ ἕπεσθαι βοῒ, καὶ ὅπη ἂν ἐκείνη αὐτομάτως καὶ μηδενὸς δαμάσαντος πεσεῖται, πόλιν ἀνεγείρειν ἐκεῖ. ἀκούσας οὖν Κάδμος ἀφίκετο εἰς τὸ βουκόλιον τοῦ Πελάγοντος, ἀφ’ οὗ πριάμενος βοῦν, καὶ ἡγεμόνα ταύτην τῆς ὁδοῦ ποιησάμενος, ἔνθα πέπτωκεν αὕτη, κτίζει τὰς Θήβας, ὁμωνύμους τῶν Αἰγυπτίων Θηβῶν· Αἰγύπτιος γὰρ ἦν τὸ ἀνέκαθεν Κάδμος. ἀπὸ δὲ τῆς βοὸς ταύτης καὶ ἡ Βοιωτία τοὔνομα ἔσχε. Gu.\nτάνδε γᾶν: λείπει εἰς, εἰς τήνδε γῆν. λέγει δὲ τὰς Θήβας. M.\n639.Τύριος: οὐδέπω ἐκαλεῖτο Φοινίκη, ὅτε κατέλιπεν αὐτὴν Κάδμος, ἀλλὰ Τύρος. μετὰ ταῦτα ἀπὸ Φοίνικος τὴν προσηγορίαν ἔσχεν, ὡς καὶ αἱ λοιπαὶ πόλεις ὁμοίως ὠνομάσθησαν ἀπὸ τῶν ἀδελφῶν. C.\nᾧ: ἤγουν οὗ χάριν. Gr.\nτετρασκελής: ἡ τετρασκελὴς μόσχος. M. ἤγουν τετράπους. Gr.\n640.ἀδάμαστον πέσημα: τὸ μὴ ὑπό τινος ἠναγκασμένον πτῶμα, ἀλλ’ αὐτορριφές. πέσημα δὲ τὸ πτῶμα τοῦ σώματος. Ἄλλως. ἀδάμαστον ἀντὶ τοῦ αὐτόματον ἔβαλε τὸ σῶμα ἐπὶ τὴν γῆν· δικεῖν γὰρ τὸ βαλεῖν, ὅθεν καὶ δίσκος. τινὲς δὲ ἀδάμαστον πέσημα τὸ μηδέπω δαμασθὲν ζεύγλῃ σῶμα. ἐμφαίνει δὲ τὸν νέον μόσχον. A.B.C. M.I.\n641.δίκε: ἔρριψεν. M. Gu. ἔπεσε. B. rec. κατέβαλε. καὶ ἐν Βάκχαις δίκετε τρομερὰ σώματα. A. B.M. I. ἔρριψεν, ἑαυτὴν δηλονότι, ἔπεσεν. Gr.\nτελεσφόρον διδοῦσα: τέλεον διδοῦσα ἡ μόσχος. M. ἡ μόσχος δηλονότι· θηλυκῶς γὰρ εἶπεν. M. τέλος φέροντα. Gr. πεπληρωμένον, τέλειον. Gu.\n642.οὗ κατῴκισε: ὅπου κατῳκίσθη πόλις. Ἄλλως. ἐνταῦθα ἔπεσεν ὅπου κατῴκισε Κάδμος τὴν πόλιν. A. B.C. M.I. ἐν ἐνίοις τῶν ὑπομνημάτων ἀντὶ τοῦ οὗ κατῴκισε κατοικίσαι. ὁ δὲ λόγος, πλεονάζοντος τοῦ μέν, οὕτως· οὗ κατοικίσαι μὲν καὶ οἱονεὶ κτίσαι τὰ πεδία τῶν δόμων ὁ θεὸς ἐμαντεύσατο, ἔνθα ἡ τῆς Δίρκης πηγὴ καταρδεύει τὰς γύας. A.B.C. M.I.\nοὗ κατῴκισεν: οὗ οἰκεῖσθαι ἐποίησεν. τοῦτο κατὰ σύνταξιν οὐ συνδεῖται τῷ προτέρῳ, ἀλλ’ ἔστι κομματικὸν, συναπτομένου τοῦ κατῴκησε πρὸς τὸ ὄπισθεν. ἢ πρὸς τὸ χρησμόν στίξον, καὶ κομματικῶς, ἀρξάμενος ἀπὸ τοῦ οὗ κατῴκησε σύναψον τοῦτο πρὸς τὸ πεδία μὲν τὸ θέσφατον, λέγων οὕτως· οὗ καὶ ὅπου κατῴκησεν ὁ Κάδμος, ἔχρησε τὸ θέσφατον καὶ ἡ μαντεία πεδία δόμων πυροφόρων, τουτέστι γῆν πίονα καὶ ἱκανὴν τοὺς ἐνοικοῦντας αὐτῇ τρέ φειν. Gu.\n643.πεδία μέν: τοῦτο ἀπ’ ἄλλης ἀρχῆς· κεῖται γὰρ νῦν ὁ μέν ἀντὶ τοῦ δέ, ἵν’ ᾖ, πεδία δὲ τὸ θέσφατον ἔχρησε πυροφόρα ἔσεσθαι. Ἄλλως. πεδία δόμων δι’ ὧν αἱ συστάσεις τῶν δόμων ἔσονται. ὁ δὲ νοῦς οὕτως, τὸ θέσφατον δὲ ἔχρησεν ἐκεῖ τοὺς ἀγροὺς γενέσθαι, ὅπου ἡ καλλιπόταμος νοτὶς ἐπινέμεται τὰς γύας τῆς Δίρκης. A. B.C. M. I. τῆς δὲ πόλεως κτισθείσης καὶ τὴν χώραν πυροφόρον ἔσεσθαι ὁ χρησμὸς ἐσήμηνε διὰ τοῦ τῆς Δίρκης ὕδατος. ἐμφαίνει δέ τινα ποταμὸν ὑπὸ τῆς Δίρκης ἀποτελεῖσθαι Δίρκην ὁμωνύμως καλούμενον. ὁ δὲ νοῦς οὕτως, ἔνθα τὸ καλλιπόταμον ὕδωρ τῆς Δίρκης ταῖς βαθυσπόροις ἐπεμβαίνει γύαις. A.C.M.T\n644.πυροφόρα δόμων: σιτοφόρα. M. Gr. σιτοποιά. δι’ ὧν οἱ δόμοι συνίστανται. Gu.\n645.καλλιπόταμος ὕδατος: ἡ καλλιπόταμος νοτὶς τοῦ ὕδατος τῆς Δίρκης· Δίρκη δὲ ποταμὸς Θηβῶν ὁμώνυμος τῇ πηγῇ· ὅπου τὸ καλλιπόταμον ὕδωρ τῆς Δίρκης τὰς εὐκάρπους χώρας ἐπιβαίνει. A. C.M. ἡ καλὸν ποταμὸν ποιοῦσα τὸν Ἰσμηνόν. Gu. ὁ Ἰσμηνός. Fl. 33.\n646.νοτίς: ἡ ὑγρασία. M. Gr.\nγυίας: γᾶς. M.\n647.χλοηφόρους: βοτανοτρόφους. B. βοτανηφόρους. Gr.\n648.βαθυσπόρους: εὐκάρπους χώρας. M. τὰς εἰς βάθος δεχιμένας τὸν σπόρον, διὰ τὸ μεγαλόβωλον εἶναι τὴν γῆν καὶ οὐ λεπτόγεων, ὅπερ γῆς ἀρετή· ἢ βαθυσπόρους διὰ τὴν τῆς γῆς πιότητα, ἣν ἀπὸ τῶν τῆς Δίρκης ναμάτων ἔχει. Bar. Gu. ἃς Ὅμηρος ἐριβώλακας λέγει. ἔπαινος δέ ἐστι τῆς γῆς τὸ μὴ ξηρὰν αὐτὴν εἶναι, ἀλλὰ λιπαρὰν καὶ εἰς βάθος παρέχουσαν ῥιζοῦσθαι τὰ σπέρματα. Gr. Cant.\n649.βρόμιον: ἠχητικόν. Gu. τὸν Διόνυσον. Gr. Bar.\nἔνθα τέκετο: ἔνθα, φησὶν, ἐν Θήβῃ τὸν Διόνυσον τῷ Διὶ ἡ Σεμέλη ἐτέκετο. B.M. I.\nτέκετο: ἀντὶ τοῦ ἔτεκε. Gr. ἐγέννησεν ἡ Σεμέλη. Gu.\n651.κισσὸς ὃν περιστεφής: ὁ πανταχόθεν αὐτὸν σκέψας· τοῦ γὰρ οἴκου κεραυνωθέντος ἐξήμβλωσεν αὐτὸν ἡ μήτηρ φοβηθεῖσα, κισσὸς δὲ περιείλιξεν. Ἄλλως. ὅντινα Διόνυσον κισσὸς ἔξωθεν περιπλακεὶς ἔτι βρέφος ὄντα κατὰ τοῦ νώτου ἐκάλυψεν. ἱστορεῖ γὰρ Μνασέας ὅτι τῶν Καδμείων βασιλείων κεραυνωθέντων κισσὸς περὶ τοὺς κίονας φυεὶς ἐκάλυψεν αὐτὸν, ὅπως μὴ αὐθημερὸν καὶ ἐν μηδενὶ τὸ βρέφος διαφθαρῇ καλυφθέν. διὸ καὶ περικιόνιος ὁ θεὸς ἐκλήθη παρὰ Θηβαίοις. A. B.C. M.T.I.\n649.μάτηρ: ἡ μήτηρ αὐτοῦ δηλονότι, ἡ Σεμέλη. Gr.\nγάμοις: διὰ τοῦ γάμου, ὃν ὁ Ζεὺς αὐτὴν ἔγημεν. Bar. Gr. Ζεὺς ἤρα Σεμέλης καὶ συνῆν αὐτῇ τὰ ἐρωτικά. ζηλοτυπήσασα οὖν ἡ Ἥρα τοιόνδε τι μηχανᾶται πρὸς ἔρωτος ἄμυναν, ὡς οὐκ εἴη Ζεὺς ὁ σοί γε συνὼν, φράζουσα πρὸς Σεμέλην· εἰ γὰρ ἔστιν ἀληθῶς, ἀφικέσθαι αὐτὸν μετὰ κεραυνοῦ παρακάλεσον. ἀπατηθεῖσα οὖν Σεμέλη αἰτεῖται τοῦτο τὸν Δία· καὶ ὃς ἐπιὼν μετὰ κεραυνοῦ κατέφλεξε τὴν Σεμέλην κύουσαν· καὶ πεπτωκὼς ὁ Διόνυσος περιέστεπται ὑπὸ κισσοῦ, μέχρις ἂν Ζεὺς ἐρράψατο τῷ μηρῷ, ἕως ἂν ὡραῖον τὸ βρέφος γενήσεται. διὰ τοῦτο οὖν αἱ βάκχαι πρὸς τιμὴν τοῦ θεοῦ κισσοῦ κλάδους ἔφερον χορεύουσαι περὶ τὸν θεὸν, καὶ βοῶσαι εὐοῖ εὐὰν ὕης, ἤγουν υἱὲ τοῦ Διός· τοῦτο γάρ ἐστι τὸ εὐΐοις. Gu. Bar. Leid.\n652.ἑλικτός: φύσιν ἔχων ἑλίσσεσθαι. Gr. Cant. ἐστραμμένος ἐν κύκλῳ.Gu.\n653.χλοηφόροις: θάλλουσι. Gu.\nἔρνεσιν: κλάδοις. C. Gr.\n654.κατασκίοισιν: κατασκιάζουσιν. M. κατάσκιος τόπος ὁ ὑπό τινων σκιαζόμενος· ἐνταῦθα δὲ κατάσκιοι κλάδοι οἱ σκιὰν ἐμποιοῦντες τῇ πυκνότητι τῶν φύλλων. Cant. Gr. σκιεροῖς. Gu.\nὀλβίσας: πλουτήσας. B. rec. C. εὐτυχῆ αὐτὸν ποιήσας. C. μακάριον δείξας. Gr. τιμήσας αὐτὸν διὰ τοῦ στέψαι. Gu. καλλωπίσας. Fl. 33.\nἐνώτισεν: περιεκάλυψεν. C. ἐσκέπασεν. Gr. περιέστεψεν, κατὰ νώτων ἐκάλυψεν, νῶτα ἔδωκεν. Gu.\nὀλβίσας ἐνώτισεν: ἀντὶ τοῦ τὸ νῶτον περιείλιξε. B. I. μεγάλη γὰρ αὐτῷ δόξα τὸ τῆς παραδόξου σωτηρίας τέλος. ὀλβίσας ἐνώτισεν αὐτὸν τὸν Διόνυσον αὐτὸς ὁ κισσός. A.C. M.I. ἐνώτισε γὰρ ὁ κισσὸς, τὸ τοῦ βακχεύειν καὶ χορεύειν τὰς Θήβας αἴτιον καὶ λέγειν εὐοῖ εὐάν. C.I.\n655.βακχεῖον: πρὸς τὴν γραφὴν ὁ τόνος. B.M.\nχόρευμα: σκίρτημα. M. ἡ ἑορτὴ οὖσα. C.\nβακχεῖον χόρευμα: ὁ κισσὸς δηλονότι, ὃν ταῖς χερσὶ φέρουσαι Βάκχαι εἰς τιμὴν Διονύσου χορεύουσι. Gu. τὸ χόρευμα ἢ διὰ τὸν Διόνυσον νοητέον, περὶ ὃν αἱ Βάκχαι χορεύουσιν, ἢ διὰ τὸν κισσὸν, ὃν ἐν χερσὶ φέρουσαι χορεύουσιν. Gu. Bar.\n656.γυναιξὶν εὐΐοις: ταῖς περὶ τὸν Διόνυσον χορευούσαις, καὶ τὸ εὐοῖ εὐάν ἐπιφθεγγομέναις. A. B.M.I.\nγυναιξὶν εὐΐοις: ἤγουν ταῖς Βάκχαις ταῖς βοώσαις εὖ οἷ, ἤγουν εὗ καὶ καλῶς ἔστω οἷ καὶ αὐτῷ τῷ Διονύσῳ. Gu.\n657.-675.ἔνθα φόνιος: ἔνθα δράκων ἦν τοῦ Ἄρεος φονικὸς, ἄγριος, ἀπηνὴς φύλαξ, τῆς πηγῆς δηλονότι, τὰ νάματα τὰ εὔυδρα καὶ τὰ ὑγρὰ ῥεῖθρα ἐφορῶν ὀφθαλμοῖς ἐπὶ πολλὰ διάγουσι τὸ βλέμμα καὶ σκοπουμένοις· ὃν ὁ Κάδμος ὁ ὀλεσίθηρος ἐπὶ θυσίας ἐλθὼν, ὀλέσας λίθῳ, βαλὼν αὐτὸν βολαῖς χειρῶν κατὰ τὸ κρᾶτα τὸ φόνιον κατὰ τὰς βουλὰς τῆς ἐνδόξου Ἀθηνᾶς τῆς ἀμήτορος, ἔσπειρε χαμαιριφεῖς τοὺς ὀδόντας αὐτοῦ εἰς αὔλακας βαθυσπόρους, ὅθεν ἀνέδωκεν ἡ γῆ ὡπλισμένους ἄνδρας ἐπάνω τῆς ἐπιφανείας τῆς γῆς· σιδηρόφρων δὲ φόνος πάλιν ἥνωσεν αὐτὴν τῇ προσφιλεῖ γῇ. ἀπὸ τοῦ αἵματος δὲ αὐτῆς ἔδευσε τὴν γῆν, ἥτις, ἤγουν ἡ γῆ, ἔδειξεν αὐτὴν ταῖς πνοαῖς τοῦ ἀέρος ταῖς εὐκόλως ὑπὸ τοῦ ἡλίου φωτιζομέναις. Gr. Cant. I. ἐν τῇ Δίρκῃ δράκων ἦν φύλαξ υἱὸς Ἄρεος, ὃν ἀνεῖλε Κάδμος λίθῳ βαλὼν Ἀθηνᾶς συμβουλῇ. εἶπε γὰρ Ἀπόλλων αὐτῷ τὴν ἡγησαμένην βοῦν θῦσαι τῇ γῇ, ὅτι σύμβολον αὐτῷ αὐτόθι γέγονε τοῦ κτίσαι τὴν πόλιν. ἐπεὶ οὖν θυσίαν τελέσειν ἔμελλεν ἀπελθὼν εἰς Δίρκην ἐπὶ χερνίβας ἤτοι χειρῶν ἀπονίψεις, ὡς ἔθος, κωλυόμενος ὑπὸ τοῦ δράκοντος ἀναιρεῖ αὐτὸν, καὶ τοὺς αὐτοῦ ὀδόντας λαβὼν ἔσπειρεν εἰς γῆν, ὅθεν ἀνεδίδοντο πάνοπλοι ἄνδρες οἱ γίγαντες, καὶ συνάψαντες πρὸς ἀλλήλους αὐτίκα μάχην ἀναιροῦνται πάντες πλὴν τινῶν. Gu.\n657.ἔνθα φόνιος: ἔνθα παρὰ τῇ Δίρκῃ δεινὸς ὑπῆρχε δράκων, ὠμὸς τὴν φύσιν, φύλαξ ὑπὸ τοῦ Ἄρεος κατασταθεὶς τῆς Δίρκης, πρὸς τὸ μηδένα ἀπ’ αὐτῆς ὑδρεύσασθαι. A. B.C. M.I.\n658.Ἄρεος φύλαξ: ὡς τὸ βασιλέως ἄρχων, ἀντὶ τοῦ ὑπὸ τοῦ βασιλέως κατασταθεὶς ἄρχων. A.B.C. M.I.\nὠμόφρων: ἀπηνὴς, ἄγριος. Gr. παρόσον οἱ φονεύοντες ὠμόφρονες εἰσίν. Fl. 33.\n660.χλοερά: χλοηφόρα, βοτανώδη. χλοερὰ δὲ εἶπε, διὰ τὸ ἄνθη εἶναι ἐν αὐτοῖς. λέγει δὲ περὶ τῆς Ἀρείας οὕτω καλουμένης πηγῆς. A.C. M.T. παραφύονται γὰρ ταῖς πηγαῖς πόαι. ἢ ἂ ποιοῦσιν ἀναφύεσθαι πόας. Gu.\nδεργμάτων: ταῖς κόραις τῶν ὀφθαλμῶν. B. M.I.\n661.πολυπλάνοις: ταῖς πανταχοῦ περιαγομέναις. B.M.I. ταῖς πανταχοῦ στρεφομέναις τῇ θέᾳ. Gu.\nἐπισκοπῶν: ἵνα μή τις ὑδρεύσηται. M.\n662.ὃν ἐπὶ χερνίβας μολών: ὅντινα δράκοντα θηρίον ὄντα χαλεπὸν ἐλθὼν ὁ Κάδμος ἐπὶ τὴν κρήνην τοῦ νίψασθαι ἕνεκα ἀπώλεσε λίθῳ βαλὼν τῇ ἑαυτοῦ χειρί. χερνίβας ἀπὸ τοῦ χέρνιψ. A.C.M. ἐπὶ τὸ νίψασθαι τὰς χεῖρας· ἐβούλετο γὰρ θῦσαι τοῖς θεοῖς, ὅτι σύμβολον αὐτῷ αὐτόθι γέγονε τοῦ κτίσαι τὴν πόλιν. ὁ μὲν οὖν Ἑλλάνικος λίθῳ φησὶν ἀναιρεθῆναι τὸν δράκοντα, ὁ δὲ Φερεκύδης ξίφει. Ἄλλως. ἕνεκα τοῦ πρὸς τὴν θυσίαν ὕδωρ λαβεῖν μολών· ἔθυε γὰρ τῇ γῇ τὴν βοῦν. A.B.C. M.I.\nχερνίβας: χερόνιπτρα, ἀπὸ τοῦ χέρνψ. B.I.\n663.ὤλεσε μαρμάρῳ: ὤλεσε ταῖς τῆς χειρὸς ῥίψεσι. M.\nΚάδμος ὤλεσε: ὃν ὁ Κάδμος ὤλεσε, σπείρας τοὺς ὀδόντας αὐτοῦ εἰς τὰς αὔλακας τῆς γῆς. ἀντιστρόφως τοῦτο λέγεται, ἀντὶ τοῦ ὃν ὁ Κάδμος ὀλέσας ἔσπειρε τοὺς ὀδόντας βαλὼν αὐτὸν κατὰ τὸ κρᾶτα τὸ φόνιον. ὅμοιον τῷ ποῖόν σε ἔπος φύγεν ἕρκος ὀδόντων. Gr. Cant. Bar. Mosq. ἔστιν ὅλον καὶ μέρος τὸ ὃν καὶ τὸ κρᾶτα. Gu.\n664.ὀλεσίθηρος: τοῦ ἀπολέσθαι ἀξίου θηρός. ἢ ὀλεσίθηρος αὐτὸς ὁ Κάδμος, ὁ τὸν θῆρα ὀλέσας. A. B.C. M. Gu. I.\nὠλέναις δικών: βαλὼν ταῖς τῶν χειρῶν ῥίψεσιν. δύναται δὲ τοῦτο τοῖς ἄνωθεν συνάπτεσθαι, ἄμεινον δὲ πρὸς τὸ ἑξῆς συνάπτειν τὸν καί σύνδεσμον προσλαμβάνοντας. A.B.M.\nὀλεσίθηρος: τοῦτο ἢ πρὸς τὸ ὠλένῃ συντακτέον, ἢ πρὸς τὸ Κάδμος. Gu. τοῦτο πρὸς τὸ Κάδμος σύναπτε. Bar.\n666.δίας ἀμάτορος: ταῖς ὑποθήκαις τῆς ἐνδόξου Ἀθηνᾶς πεισθεὶς τῆς ἀμάτορος καὶ μὴ ἐκ μητρὸς γεννηθείσης. A.C.M. T. τῆς ἐνδόξου Ἀθηνᾶς τῆς μὴ ἐχούσης ὄνομα μητρός· ἐκ γὰρ τῆς κεφαλῆς τοῦ Διὸς ἐξῆλθε. C. τῆς ἐκ Διὸς μόνου καὶ οὐκ ἀπὸ μητρός. Bar. Gu. ἀμήτωρ ἡ Ἀθηνᾶ, ἐπειδὴ ἄνευ μίξεως τῆς πρὸς γυναῖκα γέγονε τῷ Διὶ, ἐκ τῆς κεφαλῆς ἀναδοθεῖσα. ἤρισαν γὰρ πρὸς ἀλλήλους Ζεύς τε καὶ Ἥρα ἄνευ τῆς πρὸς ἕτερον μίξεως τεκεῖν. καὶ ἡ μὲν τὸν Ἥφαιστον ἔτεκεν, ὁ δὲ τὴν Ἀθηνᾶν. Gu. Fl. 33.\n667.φραδαῖς: βουλαῖς, τουτέστι κατὰ τὰς βουλάς. Gr. ἐν γνώμαις. Gu.\n668.γαπετεῖς: χαμαιρριφεῖς. Gr. εἰς τὴν γῆν πεσόντας, πεπτωκότας. ἐποίησε δὲ τὴν τοιαύτην αἰτιατικὴν πρὸς τὸ ὀδόντας. Gu.\nδικὼν ὀδόντας: τοὺς ἐπὶ γῆς πεσόντας ἔρριψεν, κατέσπειρεν. M. ἀντὶ τοῦ ἔδικεν, ἐγκατέσπειρεν. B. C.M.I.\nγαπετεῖς δικών: μετοχὴ ἀντὶ ῥήματος. εἰς τὴν γῆν πίπτοντας ὑπὸ Παλλάδος φραδαῖς. A.B. C. M.I. σπείρας. Gr. ῥίψας. Gu.\n669.εἰς βαθυσπόρους: εἰς τὰς εὐκάρπους χώρας. C.M. εἰς βάθος δεχομένας σπόρον ἀρούρας, αὔλακας. Bar.\n670.ἔνθεν ἐξανῆκε γᾶ: ἔνθεν ἐκ τῶν ὀδόντων ἐξεκύησεν ἡ γῆ ὁπλοφόρους ἄνδρας. εἰσὶ δὲ οὗτοι ἐξ αὐτῶν ὑπολειφθέντες, Πέλωρ, Ἐχίων, Οὐδαῖος, Χθόνιος, Ὑπερήνωρ, κατὰ δὲ Τιμαγόραν, καὶ Κρέων, ἀφ’ οὗ γέγονεν. . . Ἄλλως. ὁ μὲν Στησίχορος ἐν Εὐρωπείᾳ τὴν Ἀθηνᾶν ἐσπαρκέναι τοὺς ὀδόντας φησὶν, ὁ δὲ Ἀνδροτίων σπαρτοὺς αὐτούς φησι διὰ τὸ ἀκολουθήσαντας αὐτοὺς ἐκ Φοινίκης Κάδμῳ σποράδην οἰκῆσαι, Ἀμφίλοχος δὲ, διὰ τὸ ἐπεσπάρθαι τοῖς οἰκοῦσιν ἐν Θήβαις, Διονύσιος δὲ ἔθνος Βοιωτίας φησὶν αὐτούς. ἔνιοι δὲ παῖδας Κάδμου αὐτούς φασιν ἐκ διαφόρων γυναικῶν, ν′ τὸν ἀριθμόν ὄντας. A.B. C.M.T.I.\n671.πάνοπλον ὄψιν: θέαν. τὴν πανοπλίαν ὄψιν. M. ἀπὸ τῆς ὁράσεως τὸ ὁρώμενον, ἤγουν ἄνδρας ὡπλισμένους. Bar. Fl. 5. 6. 9. 21. 56. 59. 76.\nὑπὲρ ἄκρων ὅρων γῆς: εἰς τὴν ἐπιφάνειαν τῆς γῆς. B.I. ἀντὶ τοῦ ἐπάνω τῆς ἐπιφανείας τῆς γῆς. Gr. Cant.\n672.σιδαρόφρων δέ νιν: τὸ νίν πρὸς τὸ ὄψιν. B.I. οὗτοι δὲ, φησὶν, οἱ ἀναφανέντες ἐκ γῆς ὁμοῦ τῇ πανοπλίᾳ εὐθὺς ἅμα τῷ φανῆναι ἀλλήλους ἐφόνευσαν. τὸ οὖν νίν πρὸς τὴν ὄψιν ἀπέδωκε, τουτέστιν αὐτὴν δὲ τὴν πάνοπλον ὄψιν τὴν ἀναδοθεῖσαν ἐκ γῆς ὁ κατ’ ἀλλήλων φόνος γενόμενος πάλιν εἰς γῆν κατήνεγκε. τὴν δὲ ὄψιν ὅταν λέγῃ, τοὺς ἄνδρας σημαίνει. A. B.C. M.I.\n673.φόνος: ὁ δὲ φόνος αὐτοὺς ὁ ὠμόφρων, παρόσον οἱ φονεύοντες ὠμόφρονές εἰσι. A.M.\nξυνῆψε: τῇδε γῇ πάλιν ξυνῆψεν αὐτοὺς, ὅ ἐστιν ἡ αὐτὴ μήτηρ καὶ τάφος γέγονεν. A.T. ἥνωσε τῇ προσφιλεῖ γῇ. Gr. I. τοῦτο λέγει διὰ τὸ ἐξ αὐτῆς ἀναδοθῆναι. Gu.\n674.ἔδευσε: ἔβρεξεν ὁ φόνος. Gu.\nἅ νιν εὐηλίοισι: ἥτις αὐτοὺς ταῖς τοῦ ἡλίου ἀκτῖσιν ἀνέδειξεν καὶ ταῖς πνοαῖς τοῦ αἰθέρος, τουτέστι κατ’ ἀρχὴν εἰς φῶς ἤγαγεν. M. ἥτις αὐτοὺς κατ’ ἀρχὴν εἰς φῶς ἤγαγεν, ὡσεὶ ἔλεγεν, ἡ αὐτὴ μήτηρ καὶ τάφος. τὸ δὲ νίν πάλιν πρὸς τὴν ὄψιν ἀπέδωκεν. A.T.\nεὐηλίοισι: λαμπραῖς, ἡλιώδεσιν. Gu. Bar.\n675.αἰθέρος: ἀντὶ τοῦ ἀέρος. Gr. καταχρηστικῶς· ἄλλο γὰρ αἰθήρ καὶ ἄλλο ἀήρ. Gu. Bar.\nαἰθέρος: τοῦ ἡλίου. B. rec.\nπνοαῖς: ἀνατολαῖς. B. rec.\n676.-689.καί σε τόν: καὶ δή σε, ὦ γένεθλον τοῦ Διὸς, τὸν Ἔπαφον λέγω, τὸν υἱὸν τῆς ποτὲ Ἰοῦς, τῆς προμήτορος ἡμῶν, — ἀντὶ τοῦ τῶν ἀρχόντων ἡμῶν· οἰκειοῦται γὰρ τὰ τῶν δεσποτῶν — ἐπικαλοῦμαι βαρβαρικῇ βοῇ, βαρβαρικαῖς λιταῖς. τὸ δὲ ἰώ διὰ μέσου. βᾶθι, ἤγουν ἐλθὲ, εἰς τήνδε τὴν γῆν. οἱ σοὶ ἀπόγονοι ἔκτισαν αὐτὴν ἐκεῖ, ὅπου αἱ διτταὶ θεαὶ, ἡ Περσεφόνη καὶ ἡ προσφιλὴς Δημήτηρ, ἡ θεὰ γῆ, ἡ πάντων ἄνασσα, πάντων δὲ τροφὸς, ἐκτίσαντο καὶ κατῴκισαν, ἢ τὴν κτῆσιν ἔσχον. πέμπε σιτοφόρους θεὰς, ταύτας δηλονότι, τὴν Δήμητρα καὶ τὴν Περσεφόνην, βοηθῆσαι τῇδε τῇ γῇ. πάντα δὲ εὔκολα τοῖς θεοῖς. Gr. Cant. I.\n678.Ἔπαφον: Ἔπαφος ἐκλήθη, ἐπεὶ ὁ Ζεὺς ἐπαφησάμενος τῆς Ἰοῦς πάλιν εἰς γυναῖκα αὐτὴν μετεμόρφωσεν. B.C.M. I. ἀπόγονος Ἐπάφου Κάδμος, ἐπεὶ Ἀγήνορός ἐστιν υἱὸς τοῦ Βήλου τοῦ Λιβύης τῆς Ἐπάφου τοῦ Ἰοῦς. M. ἐπικαλούμεθα σὲ, ὦ Ἔπαφε, ὃς Ἰοῦς καὶ Διὸς γένεθλον ὑπάρχεις, ἐλθὲ δὴ σωτήριος εἰς τὰς Θήβας ταῖς ἡμῶν λιταῖς ἐπινεύσας· οἱ γὰρ σοὶ ἔκγονοι, καὶ τὰ ἑξῆς. B.I. ἀπὸ γὰρ τῆς τοῦ Διὸς ἐπαφῆς πρὸς Ἰὼ Ἔπαφος ἐγένετο, ὃν νῦν ἐπιβοᾶται πρὸς ἀρωγὴν, ὡς πρόγονον. Gu.\n682.σοί νιν ἔκγονοι: ὁ σὸς ἔκγονος Κάδμος, ὦ Ἔπαφε, τὰς Θήβας ἔκτισεν ἐν τούτῳ τῷ τόπῳ, ἐν ᾧ αἱ διώνυμοι θεαὶ ᾤκησαν. δεδόσθαι γὰρ τὰς Θήβας τῇ Περσεφόνῃ ὑπὸ τοῦ Διὸς ἀνακαλυπτήρια, ὡς Εὐφορίων· ἀλλ’ οὔπω Θήβῃ πεπρωμένα κεῖτο τάλαντα, τήν ῥά ποτε Κρονίδης δῶρον πόρε Περσεφονείῃ, ὃν γαμέτην ὅτε πρῶτον ὀπωπήσεσθαι ἔμελλε, νυμφιδίου σπείροιο παρακλίνασα καλύπτρην. A.B.M.T. Fl. 33. I.\nσοί νιν ἔκγονοι: γράφεται καὶ σῷ νιν ἐκγόνῳ κτίσαν, ἵν’ ᾖ, τῷ ἐκγόνῳεσου, τῷ Κάδμῳ, αἱ θεαὶ κατέκτισαν τὰς Θήβας. γέγονε δὲ περὶ τὴν γραφὴν ἁμάρτημα. ἕως ἄρχοντος γὰρ Ἀθήνησιν Εὐκλείδοῦ, μήπω τῶν μακρῶν εὑρημένων, τοῖς βραχέσιν ἀντὶ τῶν μακρῶν ἐχρῶντο, τῷ ε ἀντὶ τοῦ η, καὶ τῷ ο ἀντὶ τοῦ ω. ἔγραφον οὖν τὸ δήμῳ μετὰ τοῦ ι δῆμοι. μὴ νοήσαντες δὲ ὅτι κατὰ τὴν ἀρχαίαν γραφήν ἐστι καὶ δεῖ μεταθεῖναι τὸ ο εἰς τὸ ω ἐτάραξαν τὸ νοητόν. A. B. C.M.T.I.\nσοί νιν ἔκγονοι κτίσαν: τὸ νὶν ἀντὶ τοῦ τὴν γῆν, τουτέστι τὰς Θήβας. προμάτορα δὲ αἱ Φοίνισσαι τὴν Ἰὼ ἔφησαν, διὰ τὸ Φοίνικα ἀπ’ Ἰοῦς γένος κατάγειν· Κάδμου γὰρ καὶ Εὐρώπης ἀδελφὸς Φοῖνιξ. C.T. Ἄλλως.\nσοί νιν ἔκγονοι: ἀντὶ τοῦ ὁ σὸς ἔκγονος αὐτὴν ἔκτισεν ὅπου αἱ διώνυμοι θεαὶ ᾠκήσαντο. ἀπόγονος ὁ Κάδμος Ἐπάφου, ἐπεὶ Ἀγήνορός ἐστιν υἱός. ὁ δὲ νοῦς, κατακαλουμέθα σὲ, ὦ Ἔπαφε, Ἰοῦς καὶ Διὸς γένεθλον, εἴσελθε δὴ σωτήριος εἰς τὰς Θήβας καὶ ταῖς παρ’ ἡμῶν ἱκεσίαις ἐπίνευσον· ὁ σὸς γὰρ ἔκγονος Κάδμος ἔκτισε τὰς Θήβας, ὅθεν δικαίως ἂν σώζοις αὐτάς. τὸ οὖν πληθυντικὸν ἀντὶ τοῦ ἑνικοῦ κεῖται· ἔδει γὰρ εἰπεῖν, σὸς Κάδμος ἔκγονος. A.C.M.\n683.ᾇ διώννμοι θεαί: ἀντὶ τοῦ ἔνθα. M. ἀντὶ τοῦ ὅπου. ἢ ἄρθρον ἐστὶ καὶ λείπει ὁ καί σύνδεσμος. M. Ἄλλως. τὸ ᾇ Δωρικόν ἐστιν ἀντὶ τοῦ ᾗ, ὅ ἐστιν ὅπου. τὸ δὲ ἐκτίσαντο ἀντὶ τοῦ ᾤκησαν, ὡς τὸ ὀρικτίτου συός παρὰ Πινδάρῳ ἀντὶ τοῦ ὀρειοίκου. ἱερὰν δὲ Δήμητρος τὴν Θήβην εἶπεν ἢ διὰ τὸ εὔκαρπον, ἢ ἐπειδὴ πάντα τὰ ἐκ γῆς φυόμενα ἱερὰ τῇ θεῷ, καὶ οἱ σπαρτοὶ δὲ ἐκ τῆς γῆς. διώνυμοι δὲ παρόσον ἡ μὲν Κόρη καὶ Περσεφόνη, ἡ δὲ Δημήτηρ καὶ Γῆ ὀνομάζεται, ἢ ὅτι δύο οὖσαι ἑνὶ ὀνόματι χρῶνται· ἑκατέρα γὰρ Δημήτηρ καλεῖται, ἡ μὲν πρεσβυτέρα, ἡ δὲ νεωτέρα. A. B. C. M.I. ὁ λόγος τοιοῦτος· ὁ σὸς ἔκγονος, ὦ Ἔπαφε, τὰς Θήβας ἔκτισεν ἐνταῦθα, ἔνθα ἡ Περσεφόνη καὶ ἡ Δημήτηρ, αἱ διώνυμοι θεαὶ, ᾤκησαν· τὸ γὰρ κτίσαι ἀντὶ τοῦ οἰκῆσαι λέγουσιν. C.\nδιώνυμοι θεαί: ἢ ὀνομασταὶ καὶ ἐξάκουστοι, ἢ αἱ δύο ὀνόματα ἔχουσαι. ἡ γὰρ Γῆ καὶ Δημήτηρ ἡ αὐτὴ καὶ ἡ Περσεφόνη καὶ Κόρη ἡ αὐτή. B.\nδιώνυμοι θεαί: διωνύμους λέγει τὰς θεὰς, ἢ διὰ τὸ ἑκάστῃ δύο ὀνόματα εἶναι· τήν τε γὰρ Δήμητρα καὶ Γῆν καλοῦσι, τήν τε Περσεφόνην καὶ Κόρην· ἢ ἐπειδὴ δύο ἦσαν καὶ δύο ὀνόματα εἶχον. τὴν οὖν Περσεφόνην πάντων ἄνασσαν καλεῖ, τὴν δὲ Δήμητρα πάντων τροφόν. Gu. Bar. Τοῦτο ἀπὸ ἄλλης ἀρχῆς. χρὴ δὲ μὴ ὡς πληθυντικὸν ἄρθρον τὸ αι, ἀλλὰ ὡς Δωρικὸν περισπῶντας ἀναγινώσκειν, ἵνα σημαίνῃ τὸ ἔνθα. καὶ γίνεται ὁ λόγος τοιοῦτος· ὁ σὸς ἔκγονος, ὦ Ἔπαφε, τὰς Θήβας ἔκτισεν ἐνταῦθα, ἔνθα ἡ Περσεφόνη καὶ ἡ Δημήτηρ αἱ διώνυμοι θεαὶ ᾤκησαν· τὸ γὰρ κτίσαι ἀντὶ τοῦ οἰκῆσαι λέγουσιν, ὡς καὶ παρ’ Ὁμήρῳ ἐΰκτιτον Αἰπύ ἀντὶ τοῦ εὖ κατῳκημένον. πῶς δὲ αἱ θεαὶ αὗται οἰκισθῆναι ἐποίησαν τὰς Θήβας; οὕτως· τῆς γὰρ γῆς ἀναδιδούσης τοὺς σπαρτοὺς ἐκ τῶν τοῦ δράκοντος ὀδόντων ὁ Κάδμος τοὺς μὲν ἀπεθέριζε, τοὺς δὲ εἶχε συνεργοὺς εἰς τὴν τῆς πόλεως κατασκευήν. ἐπεὶ οὖν πάντα τὰ ἐκ γῆς ἀναδιδόμενα τῆς Δήμητρος ἂν εἰκότως νομίζοιτο, διὰ τοῦτο καὶ τούτους ὥσπερ βλάστημά τι ἐκ γῆς ἀναδεδόσθαι τῷ Κάδμῳ φαμὲν συνοικίσαντας αὐτῷ τὴν πόλιν. ὅθεν εἰκότως ἔφη τὰς θεὰς ταύτας συνεκτικέναι τὴν πόλιν. τί δ’ ἂν εἶεν οἱ ἀναδοθέντες ἐκ γῆς ἔνοπλοι; οἱ καρποί· ἄντικρυς γὰρ τούτων φυομένων ἀφθόνως εὐμαρές ἐστι πολεμικοὺς ἄνδρας τρέφειν, καὶ συμμάχων ἔχειν πλῆθος, καὶ διὰ τὸ ἐπικουρεῖν καὶ παρέχειν τοῖς δεομένοις. ἢ τὸ ἔνοπλον δηλοῖ τὸ ἀσφαλὲς τοῦ καρποῦ καὶ οὔποτε τὴν πόλιν ἐπιλείψαντος. εἰκότως οὖν νομίζοιντο ἂν αἱ θεαὶ αὗται συνῳκηκέναι τὴν πόλιν, ἐπεὶ τὸ ἀναγκαιότατον τῶν ἐν ἀνθρώποις παρέσχον τὸν σῖτον. A.T. Fl. 33.\n684.φίλα: πᾶσιν. Gu.\n685.Δαμάτηρ θεά: γῆ· ἐπ’ αὐτῆς γὰρ οἰκοῦμεν καὶ τῶν ἐξ αὐτῆς σπερμάτων ἀπολαύομεν. Gu.\n686.πάντων ἄνασσα: διὰ τὸ πάντας ἀνθρώπους εἰς Ἅιδου φοιτᾶν. Gu. Bar.\n687.ἐκτίσαντο: ᾤκισαν. M. ᾤκησαν. B. rec. τὸ δὲ ἐκτί σαντο ἀντὶ τοῦ ᾤκισαν· οὗ γὰρ κτίζει τις, ἐνταῦθα καὶ οἰκεῖ. φησὶ δὲ καὶ Πίνδαρος ὀρείκτιτον σῦν τὸν ἐν τῷ ὄρει οἰκοῦντα. κατῴκουν δὲ ἐν Θήβαις Δημήτηρ καὶ Περσεφόνη, ὡς μέν τινές φασι, διὰ τὸ δωρήσασθαι Θήβας Περσεφόνῃ τὸν Δία χάριτός τινος ἕνεκα προϋπαρξάσης αὐτῷ παρὰ τῆσδε· ὡς δ’ ὁ ἀληθὴς ἔχει λόγος, διὰ τὸ τὴν γῆν πυριφόρον (sic) εἶναι, διὰ τοῦτο ἐμυθεύσαντο Δήμητρα ἐνταῦθα οἰκεῖν, ἐξ ἀνάγκης δὲ καὶ τὴν αὐτῆς θυγατέρα Περσεφόνην. Gu.\nπυροφόρους θεάς: τοῦτο πρὸς τὸ ἄνω ληπτέον· τουτέστιν, ὦ Ἔπαφε, πέμπε τὰς πυροφόρους θεὰς βοηθῆσαι τῇ γῇ. πυροφόρους δὲ εἶπε Δήμητρα καὶ Κόρην, ἐπειδὴ δᾳδουχίαι αὐταῖς γίνονται, τοῦ φωτὸς ἐμφαίνοντος τὴν ἐκ τῶν καρπῶν τοῖς ἀνθρώποις ζωήν. ἢ τὰς σιτοφόρους λέγει. ἔστι δὲ ταυτόν. A. C.M.T.\nΠυρφόρους δὲ καλεῖ, ἐπειδὴ ἐν νυκτὶ γινομένων τῶν μυστηρίων οἱ μυούμενοι πῦρ ἔφερον, ὅθεν καὶ ταύτας πυρφόρους εἰκόνιζον. ἢ πυρφόρους τὰς παρεχούσας τὸν σῖτον. εἰ γὰρ καὶ μόνη Δημήτηρ παρέσχεν, ἀλλὰ μετ’ αὐτῆς καὶ ταύτην συνέλαβεν. κρεῖττον δέ ἐστι τὸ πρόσθεν· ἐπὶ γὰρ τῷ ποιῆσαι ὄλεθρον τοῦ τῶν πολεμίων στρατεύματος διὰ τοῦ πυρὸς ἐπιβοᾶται τοῦτον αὐτὰς πέμψαι. Gu. Bar.\n688.ἀμῦναι τᾷδε γᾷ: βοηθῆσαι τῇδε τῇ χώρᾳ. ἢ οὕτως, ἀμῦ ναί τᾷδε γᾷ ἀντὶ τοῦ ἀμύνετε, τουτέστιν ἀντὶ τοῦ ἀμείβετε, ὡς καὶ Θουκυδίδης ἀξιούτω τοῖς ὁμοίοις ἡμᾶς ἀμύνασθαι, τουτέστιν, οἶδεν εὐχαριστεῖν ταῖς θεαῖς ἡ χώρα, εἰ εὐεργετήσουσιν αὐτήν. γράφεται καὶ ἀμύνεται δὲ γᾶ, ὅ ἐστιν ἱκανή ἐστιν ἡ πόλις ἀμείψασθαι ταῖς εὐεργεσίαις. A.B. C.M.T.\n689.πάντα δ’ εὐπετῆ θεοῖς: ὥστε, ἐπεὶ καὶ αὗται τοῦ τῶν θεῶν γένους εἰσὶ, ῥᾶστόν ἐστι σοὶ καὶ ταύταις βοήθειαν παρασχεῖν ἡμῖν. Gu. εὔκολα. M. εὐχερῆ, ῥᾴδια. B.\n690.χώρει σύ: δεῖ νοεῖν ὅτι τοῦ χοροῦ ἄδοντος ἔσω ἦν ὁ Ἐτεοκλῆς, νῦν δὲ ἔξεισιν οἰκέτης, ἐπιταχθεὶς καλέσαι τὸν Κρέοντα. B. I. τραγῳδεῖ ὁ Ἐτεοκλῆς.A.B.\nχώρει: ἀντὶ τοῦ ἀπέρχου. χωρῶ τὸ δέχομαι, οἷον τοσοῦτον ὕδωρ τόδε τὸ ἀγγεῖον χωρεῖ· ἀφ’ οὗ χώρα, ἡ ἄδεια καὶ ἡ ἐλευθερία, καὶ τὸ ἐγχωρεῖν τὸ ἐνδέχεσθαι. χωρῶ καὶ τὸ ἔρχομαι, ἀφ’ οὗ συγχωρῶ, ὅταν ἑκὼν ἀπολύω τι, καὶ παραχωρῶ, ὅταν ἄκων ἀπολύω, καὶ προχωρεῖ ἀντὶ τοῦ προβαίνει, καὶ ἀναχωρεῖ ἀντὶ τοῦ ἐπαναστρέφει, καὶ ἀποχωρεῖ ἀντὶ τοῦ ἀφίσταται, καὶ ὑποχωρεῖ ἀντὶ τοῦ ὑπεξίσταται. Gr. Cant. Bar. Leid. Mosq.\nκόμιζε: δεῦρο παράπεμπε. Gr. Florr. omnes.\n692.ὡς οἰκεῖα: συγγενῶν. M. ἤγουν ἴδια ἐμοῦ, τουτέστι περὶ ἐμοῦ ἰδίως, καὶ κοινὰ τῆς χθονὸς, ἤγουν καὶ ὁμοῦ περὶ πάσης τῆς γῆς. διττῶς δὲ δύναται ταῦτα νοεῖσθαι· λέγοιτο γὰρ ἂν βουλεύματα ἴδια ἐμοῦ, ἢ διότι ἐγὼ αὐτὰ ἰδίως συνεβούλευσα, ἢ διότι περὶ ἐμοῦ ἐγὼ αὐτὰ συνεβούλευσα, ἢ ἕτερος. καὶ κοινὰ τῆς χθονὸς, ἢ διότι κοινῶς αὐτὰ ἡ γῆ συνεβούλευσεν, ἢ διότι ἕτερος αὐτὰ περὶ αὐτῆς ὁμοῦ πάσης συνεβούλευσεν, ἢ αὐτὴ περὶ ἑαυτῆς. Gr. Bar. Florr. omnes Mosq.\nχθονός: δημόσα. M.\n693.συμβαλεῖν βουλεύματα: ἀντὶ τοῦ βουλεύσασθαι καὶ ἀνακοινώσασθαι. B. M.I.\n694.δορὸς τάξιν: εἰς παράταξιν πολέμου. B.M. πολέμου παράταξιν. Gr. Cant.\n695.καίτοι ποδῶν σῶν: κατὰ τὸ σιωπώμενον εἶδεν αὐτὸν ἐρχόμενον· διὸ καὶ ἐπιφέρει ὁρῶ γὰρ αὐτόν. M. ἀντιστρόφως λέγεται ἀντὶ τοῦ ἐλευθεροῖ τοὺς σοὺς πόδας τοῦ μόχθου. οἱ πόδες γὰρ ἐδέοντο τῆς ἐλευθερίας, καὶ ἐπὶ τούτων ἁρμόζει ἡ ἐλευθερία, καὶ οὐκ ἐπὶ τοῦ μόχθου. Gr. Bar. Mosq.\nἐκλύει: ἀπαλλάσσει, παύει. M. παύει. B.\n697.ἦ πόλ’λ’ ἐπῆλθον: περισπαστέον τὸ η̄ ἀντὶ τοῦ ὄντως. M. ὄντως ἐπὶ πολλοὺς τόπους ἐπέδραμον χρῄζων εἰσιδεῖν σε, βασιλεῦ. περιῆλθον γὰρ τὰς τῶν Καδμείων πύλας καὶ φύλακας, ζητῶν τὸ σὸν δέμας, περιφραστικῶς, ἤγουν σέ. I.\n698.πέριξ: κύκλῳ. B.M.\n699.φυλακάς: τὰ συστήματα τῶν φυλακῶν. B.M.\nσὸν δέμας: περιφραστικῶς, σὲ ζητῶν. M. ἀντὶ τοῦ σέ. Gr.\nθηρώμενος: θηρῶν, ἀντὶ τοῦ ζητῶν. Gr. Fl. 5. 6. 9. 21. 56. 59. 76.\n700.καὶ μὴν ἐγώ: πάντως κἀγὼ ἤθελόν σε ἰδεῖν, ὦ Κρέον· κατὰ πολὺ γὰρ εὗρον ἐνδεεῖς τὰς φιλιώσεις, ἡνίκα εἰς λόγους ἐλθὼν ἡνώθην τῷ Πολυνείκει. ἑλθὼν γὰρ εἰς λόγους τῷ Πολυνείκει πολὺ εὗρον ἀτελεῖς τὰς διαλλαγὰς ἡμῶν. ἢ οὕτως· πολὺ λειπομένας τὰς συμβουλὰς εἰς τὸ γενέσθαι, δοκῶν διαλλάττεσθαι πρὸς Πολυνείκην. ὥστε ὑπολείπεται πολεμεῖν. I.\n701.πολλῷ γάρ: πολλῷ μέτρῳ, ἤγουν κατὰ πολὺ μέτρον ἐλλιπεῖς. Gr. ἢ καθὰ ἤλπιζον. Gu. τὰς φιλιώσεις. Gr. τοῦ πεῖσαι ἡμᾶς ἀλλήλους. Gu.\nἐνδεεῖς: ἀτελεῖς. M.\n702.συνῆψα: ἡνίκα συνέτυχον. A. M. Ἄλλως. εἰσελθὼν εἰς λόγους τῷ Πολυνείκει πολὺ εὗρον ἀτελεῖς τὰς διαλλαγὰς ἡμῶν. ἢ οὕτω· πολλῷ λειπομένας τὰς συμβολὰς εἰς τὸ γενέσθαι, δοκῶν διαλλάττεσθαι πρὸς τὸν Πολυνείκην, ὥστε ὑπολείπεσθαι τὸ πολεμεῖν. A. M. συνάπτω ἕτερον ἑτέρῳ καὶ συνάπτω ἐγώ τινι, ἤγουν ἑνοῦμαι, καθὸ λέγεται ἐνταῦθα. Gr. Cant.\n703.ἤκουσα μεῖζον: ὑπὲρ τὰς Θήβας. οἷον, ἤκουσα αὐτὸν τὸν Πολυνείκην μειζόνως καταφρονεῖν τῶν Θηβῶν. M. ἤκουσα αὐτὸν φρονοῦντα μεῖζον ἢ κατὰ δύναμιν Θηβῶν ἐπὶ τῇ συγγενείᾳ τοῦ Ἀδράστου καὶ τῷ στρατῷ θαρροῦντα. I.\nἢ Θήβας φρονεῖν: ἤγουν τὴν τούτων καταστροφὴν πάνυ ῥᾴστην ἡγεῖσθαι, καὶ πλέον οἴεσθαι ποιήσειν ἢ ταύτας πολιορκῆσαι. Gr. Bar. Leid.\n704.κήδει: τῇ ἐπιγαμβρίᾳ. M.\n705.ἀλλ’ εἰς θεούς: ὡς Ὅμηρος ἀλλ ἤτοι μὲν ταῦτα θεῶν ἐν γούνασι κεῖται. B. M. ἀλλὰ ταῦτα μὲν τῷ θεῷ ἀναθετέον· καὶ ἔστιν ὅμοιον τῷ παρ’ Ὁμήρῳ ἀλλ’ ἤτοι μὲν ταῦτα μεταφρασόμεσθα καὶ αὖτις. ἃ δ’ ἔστιν ἐμπόδιον, ταῦτα παρῆλθον λέξων. I.\nταῦτα: ἤγουν τὸ μεῖζον ἐκεῖνον φρονεῖν ἢ τὰς Θήβας. Gu.\nἀναρτήσαντ’: ἀναθένπα. M. Gu. Fl. 5. 6. 9. 21. 33. 56. 59. 76. ἐξάψαντα. M.\nἔχειν: τὰς ἐλπίδας εἰς τοὺς θεούς. Fl. 59.\n706.ἐμποδών: ἐν μέσῳ. M. ἀντὶ τοῦ ἐν ποσίν. Gr.\n707.τὰ ποῖα: περισσὸν τὸ τά. Gr. Cant.\n708.ἥκει τις αἰχμάλωτος: ἴσως κατάσκοπος ληφθεὶς, νύκτωρ σταλείς. B.C.M.I.\nἥκει τις: ἡμέτερος παρ’ Ἀργείων αἰχμαλωτισθεὶς καὶ πρὸς ἡμᾶς αὖθις ἐπανιών. Gu. ἐλθὼν γὰρ ὡς κατάσκοπος ἐλήφθη ὑπ’ αὐτῶν. Fl. 59.\n709.νεώτερον: παρ’ ἃ ἴσμεν. Gu. παραδοξότερον. Fl. 33.\n710.μέλλειν πέριξ: πολιορκήσειν μέλλειν κύκλῳ τὸν Ἀργείων στρατόν. M. ἐπειδήπερ οὐκ εἰς πᾶσαν τὴν πόλιν ἔμελλον οἱ πολέ-μιοι προσβαλεῖν λόχους, ἀλλ’ εἰς μόνους τοὺς πύργους τοὺς πύλας ἔχοντας, διὰ τοῦτο πᾶσαν πόλιν εἰπὼν ἐπήγαγε τὸ πύργοις, δηλῶν ὅπερ ἔφην. ἔστι δὲ καθ’ ὅλον καὶ μέρος. Gu. Bar.\n710.711.μέλλειν πέριξ: λέγει πέριξ ἑλίξειν ἀντὶ τοῦ περιελίξειν, ἤγουν κυκλώσειν.\nπύργοισι: κατὰ τοὺς πύργους. Gr. Cant.\n711.ὅπλοις ἑλίξειν: περιβαλεῖν, πολιορκήσειν, κυκλώσειν. M. Gu. πολιορκήσειν κυκλώσαντα αὐτὴν τοῖς ὅπλοις. B.\nὅπλοις: ὡπλισμένοις ἀνδράσιν. Gr. Fl. 5. 6. 9. 21. 56. 59. 76. Mosq.\nαὐτίκα: οὐκ εἰς ἀναβολάς. Gr. Florr. iidem. εὐθύς. Gu. Fl. 59.\n712.ἐξοιστέον: ἐκκομιστέον. M. ἀνάγκη τῇ πόλει ἐξενεγκεῖν ὅπλα. Ἄλλως. οὐκοῦν δέον καὶ τὰς Θήβας ἐξενεγκεῖν ὅπλα καὶ παρατάττεσθαι. B.M.I. ἄξιον ἄρα ἐστὶ τῇ πόλει τῶν Καδμείων ἐξοίσειν ὅπλα, ἀντὶ τοῦ ὡπλισμένους ἄνδρας. Gr. Cant.\n7 713. μῶν νεάζων οὐχ ὁρᾷς: οὐ λογίζῃ. ἐρωτηματικῶς τοῦτο ἀναγνωστέον. οὐκ ἐᾷ δὲ αὐτὸν ἐξελθεῖν. B. C.M. I. ἆρα νηπιάζων οὐκ οἶδας τὰ πρέποντα ποιεῖν τῷ παρόντι καιρῷ; Gu. ἆρα νέα φρονῶν οὐ λογίζῃ ἃ πρέπει λογίζεσθαι; Gu.\nνεάζων: νέος ὤν. Gr. Fl. 5. 6. 9. 21. 56. 59. 76. νέος ὑπάρχων διανοῆσαι. Fl. 33.\nὁρᾷς — ὁρᾶν: νοεῖς — νοεῖν. Gr. Florr. iidem.\n714.ἐκτὸς τάφρων: ἀντὶ τοῦ ἔξω τάφρων. ἡ εὐθεῖα ἡ τάφρος. Gr. Florr. iidem. τάφροι τὰ κοινῶς λεγόμενα χαντάκια. Fl. 59.\nὡς μαχουμένους: οἷον ὡς ταχέως ὀφείλοντας μάχεσθαι. M. πρὸς τὸ σημαινόμενον ἀποδέδωκεν. ἐξοιστέον γὰρ εἰπὼν ὅπλα ἀποδίδωσιν ὡς μαχουμένους, ἐπεὶ διὰ τοῦ ὅπλα τοὺς ὡπλισμένους ἄνδρας ἐδήλου. Gr. Mosq.\n715.σμικρόν: ἀντὶ τοῦ ὀλίγον. Gr. Fl. 5. 6. 9. 21. 56. 59. 76.\nἄφθονοι: οἱ Ἀργεῖοι πολλοί. M. Gr. Florr. iidem.\n716.ἐγᾦδα: οἱονεὶ ἐγὼ οὐ ψηφίσω ἐκείνους τοὺς ὄντας θρασεῖς ἐν λόγοις καὶ οὐκ ἔργοις. A.C.M.\nθρασεῖς: προπετεῖς, προχείρους, ἀλλ’ οὐκ ἔργοις. M. ὁρμητικούς. Gr. ὥστε καὶ πλείους ἡμῶν ὄντες ἡττηθήσονται. Gu.\n717.ἔχει τιν’ ὄγκον: ὅ ἐστιν, ὑπολήψεις ἔχει παρὰ τοῖς Ἕλλησι. τινὲς δὲ τὸ Ἄργος Ἑλλήνων, τὸ Ἑλληνικὸν Ἄργος, ἵνα πλεονάζῃ ἡ παρά. ὁ δὲ νοῦς, ἔχει τινὰ δύναμιν τὸ Ἑλληνικὸν Ἄργος. A.B. C.M.I.\nὄγκον: ὑπερηφανίαν, φρόνημα. M. μεγαλοπρέπειαν, μέγεθος ἰσχύος. Bar. μεγαλοπρέπειαν, ἰσχύν. Gr. Florr. omnes. μέγεθος ἰσχύος, ἐπειδήπερ Ἕλληνες οἱ οἰκοῦντες. Gu.\n718.θάρσει: θάρρει, τῷ αὐτῶν φόνῳ τὸ ἐμὸν πεδίον πληρώσω. B.I. οἷον, ταχέως πληρώσω τὰ ἡμῶν πεδία τοῦ αἵματος αὐτῶν, τουτέστι τὸ ἐμὸν πεδίον. M. ἴσως ἐμπλήσω τὸ πεδίου τοῦ αἵματος αὐτῶν. Gr. Fl. 5. 6. 9. 21. 56. 59. 76.\nἐμπλήσω: κορέσω. Fl. 59.\n719.θέλοιμ’ ἄν: οὕτω γενήσεσθαι Gu. ἅπερ λέγεις, εἰ γενήσονται. Fl. 59.\nπολλοῦ πόνου: δεόμενον. Gr. Bar.\n720.ὡς οὐ καθέξω: ὡς ἀντὶ τοῦ ὄντως. M. ἴσθι ὅτι οὐκ ἐπισχήσω τὸν στρατὸν ἐντὸς τῶν τειχῶν. I. γίνωσκε ὅτι. Gr. λείπει τὸ γίνωσκε. Bar. ὅρα. Fl. 33. καὶ δὴ οὐ καθέξω τὸν στρατὸν εἴσω τειχέων. Α.C. εἰ γὰρ καὶ ἀποτρέπεις ἡμᾶς τῆς ἐξόδου, ἀλλ’ οὐχ ὑπακούσομαί σου, ἀλλ’ ἐξελθὼν μετὰ τοῦ στρατοῦ μαχοῦμαι. Gu.\n721.καὶ μὴν τὸ νικᾶν: ἀκολουθεῖ γὰρ τῇ εὐβουλίᾳ τὸ νικᾶν, καὶ ἡ εὐβουλία ἔχει τὸ κράτος ἐν ταῖς νίκαις, ὡς τὴν δύναμιν τῆς νίκης καὶ τὴν ἐνέργειαν οὐκ ἄλλο τι εἶναι ἢ εὐβουλίαν αὐτόχρημα. Gr. Cant. πᾶσα νίκη εὐβουλία ἐστὶ, τουτέστι δι’ εὐβουλίας γίνεται· ὥστε καὶ αὐτὸς θέλων νικῆσαι μὴ μετὰ θράσους μεταχειρίζου τὰ πράγματα, ἀλλ’ εὐβουλίᾳ χρώμενος. Gu.\nκαὶ μὴν τὸ νικᾶν εὐβουλία: ἐν παντὶ τὸ νικᾶν ἐστιν εὐβουλίας· ὅθεν ἐκεῖνός φησιν, εἰ οὖν εὐβουλίας ἐστὶ τὸ νικᾶν, βούλει ἑτέραν μέθοδον μετέλθω γνῶναι; Ἄλλως. τὸ κεφάλαιόν ἐστι τὸ νικᾶν· καθέξεις οὖν, ἢ οὐ καθέξεις περὶ τοῦ νικᾶν σκόπησον, ἀλλ’ οὐ τοσοῦτον ἐν δυνάμει τὸ νικᾶν, ὅσον ἐν εὐβουλίᾳ καὶ συνέσει. A.C. M.T. καὶ μὴν τὸ νικᾶν οὐ τοσοῦτον ἐν δυνάμει ἐστὶν ὅσον ἐν εὐβουλίᾳ. B.\n722.βούλει τράπωμαι: θέλεις βουλευσόμεθα γνώμας, προφάσεις, αἰτίας βουλευμάτων; M.T. βούλει ἵνα διανοήσωμαι μεθόδους ἄλλας καὶ αἰτίας βουλευμάτων; B.I. τοῦτο μὲν ἐάσω, ἄλλα δὲ βουλεύσομαι. τὸ γὰρ ὁδούς οὐκ ἔστιν ἄλλο ἢ ὁδοὶ βουλευμάτων. Gu. βούλει ἵνα βαδίσω, ἀντὶ τοῦ βούλει ἵνα μεθόδους ἄλλας τινὰς διανοήσωμαι. Gr. Fl. 5. 6. 9. 21. 56. 59. 76.\n723.πάσας: τράπηθι, πρὶν ἐλθεῖν εἰς κίνδυνον. I.\nεἰσάπαξ: καθόλου. Gr. παντελῶς. Gu.\n724.εἰ νυκτός: εἰ συμπλακείημεν αὐτοῖς νύκτωρ ἐκ λόχου, καλόν σοι δηλονότι τοῦτο δοκεῖ; ναὶ καλόν μοι δοκεῖ, εἴπερ ἀποτυχὼν δυνατὸς ἔσῃ πάλιν δεῦρο σωθῆναι. Gr. Cant. I.\nεἰ νυκτὸς αὐτοῖς: λείπει τὸ περιεσόμεθα. ἐρωτηματικὸς δέ ἐστιν ὁ λόγος· εἰ νυκτὸς αὐτοῖς ἐπέλθοιμεν, περιγενησόμεθα, ἵνα ἐξ ἐνέδρας αὐτοὺς λάβωμεν. A.B.C. M.T.\nπροσβάλοιμι: συμμίξαιμι. Gr. Fl. 5. 6. 9. 21. 56. 59. 76. Mosq.\nἐκ λόχου: ἐξ ἐνέδρας. Gr. Florr. iidem. Mosq. εἰ ἐπέλθοιμεν, περιγενησόμεθα, ἢ καλὸν τοῦτο, ἤγουν ἐξ ἐνέδρας αὐτοὺς λάβοιμεν. Fl. 33. τὸ ἤ γράφεται καὶ δίφθογγον ἀντὶ τοῦ ἑάν, οὕτως· εἰ νυκτὸς αὐτοῖς προσβάλλοιμεν ἐκ λόχου, τί σοι δοκεῖ δηλονότι. πρὸς ὃ οὐδὲν ἀπεκρίνατο Κρέων, ἀλλὰ ἄλλον νοῦν ἐρωτᾷ. Gu.\n725.εἴπερ σφαλείς: τοῦτο ποίει, εἴπερ σφαλεὶς δύνασαι ὑποστρέψαι ὧδε. B.M. ἀποτυχών. B.M. εἰ μὲν τὸ σφαλῇς η γράψεις, κατ’ ἐρώτησιν εἴπῃς. οἷον, ἐπειδή με ἐρωτᾷς, ὦ Ἐτεοκλεις, εἰ ἄρα δέον ἐστὶ νυκτὸς προσβαλεῖν αὐτοῖς, ἀντερωτῶ σε καὶ αὐτὸς, ἐὰν σφαλῇς τοῦ κατὰ τὴν νύκτα τολμήματος, σωθήσῃ δεῦρο πάλιν; τουτέστι δυνατόν ἐστί σοι, ἀποτυχόντι τῆς κατ’ ἐκείνων ἐγχειρήσεως, καταφυγεῖν εἰς τὴν πόλιν καὶ σωθῆναι, ἀλλ’ οὐχ ὑπὸ τῆς νυκτὸς ἐμποδισθῆναι; εἰ δὲ δίφθογγον, κατ’ ἀπόφασιν οὕτω, σύναψον τοῖς πολεμίοις ἐν νυκτὶ, εἰ σωθήσῃ πάλιν δεῦρο, σφαλεὶς τῆς κατ’ ἐκείνων ἐλπίδος. Gu. Bar.\n726.ἴσον φέρει νύξ: ἑκατέρῳ μὲν στρατεύματι ἐπίσης ἐμποδίζει τὸ τῆς νυκτὸς σκότος, τοῖς μέντοι προεπιτιθεμένοις πλέον τι παρέχει πρὸς νίκην τὸ ηὐτρεπίσθαι. ἢ οὕτως, καὶ τοῖς ἐπιχειροῦσι καὶ τοῖς ἐπιχειρουμένοις ἴσον παρέχει ἡ νὺξ ἐμπόδιον, τοῖς δὲ τολμηροτέροις τὴν νίκην χαρίζεται. A. B.C.T.I.\nἴσον φέρει: ἴσην ὠφέλειαν ἐπάγει ἡ νὺξ ἀμφοτέροις τοῖς μέρεσι τοῖς ἀντιταττομένοις, τοῖς ἐπιτιθεμένοις δὲ, ἡσυχάζοντι τῷ ἑτέρῳ μέρει, πλέον. Gr. Cant. Fl. 5. 6. 9. 21. 56. 59. 76.\nτοῖς δὲ τολμῶσι: εἴπερ οὗτοι μὲν ἀμερίμνως ἔχουσιν, οἱ δὲ γρηγοροῦσιν οἱ τολμῶντες. Gu.\n727.ἐνδυστυχῆσαι: ἐπιτήδειον τὸ σκότος τῆς νυκτὸς εἰς τὸ ἐνδυστυχῆσαί τινα ἐν αὐτῷ. Gr. Cant.\nἐνδυστυχῆσαι: ἡ ἐν ἀντὶ τῆς κατά. ὁ δὲ νοῦς, δυστυχῆσαι κατὰ τὸ τῆς εὐφρόνης κνέφας δεινόν. καὶ Ὅμηρος ἐν δὲ φάει καὶ ὄλεσσον. A. B.C.M.I.\n728.ἀλλ’ ἀμφὶ δεῖπνον: ἀλλὰ βούλει ἵνα περὶ δεῖπνον οὖσιν αὐτοῖς συγκροτήσω πόλεμον; Gr. Cant. Fl. 5. 6. 9. 21. 56. 59. 76. ἀλλὰ τὸ μὲν νυκτὸς βαθείας προσβαλεῖν αὐτοῖς ἐάσω, ἐν ἑσπέρᾳ δὲ πόλεμον αὐτοῖς συνάψω. Gu. Bar.\n729.ἔκπληξις ἂν γένοιτο: εἰ δειπνοῦσιν αὐτοῖς ἐπέλθοιμεν, ἔκπληξις ἂν καὶ ταραχὴ γένοιτο· οὐ μέντοι νίκην ἐπιφέρει τὸ τοιοῦτον πρᾶγμα· δεῖ δὲ νικᾶν. M.T. ἀντὶ τοῦ ταραχὴ μόνον γίνεται αὐτοῖς, οὐ μέντοι ἧττα, ἐπεὶ εἰκὸς αὐτοὺς ἐνόπλους δειπνεῖν. A.B.C. M.I. θόρυβος, ταραχὴ ἂν γένοιτο οὕτως, οὐ νίκη· νικῆσαι δὲ χρεία ἐστί. Gr. ταραχή. τουτέστι ταραχὴν ποιήσεις, οὐ νίκην· ταύτης δὲ χρεία. καὶ γὰρ οἱ πολέμιοι ἐν ἑσπέρᾳ γρηγοροῦσιν, ἐν δὲ νυκτὶ οἱ πλείους αὐτῶν καθεύδουσιν. Gu.\n730.βαθὺς γένοιτο: τοῦτό φησιν ὡς συντιθέμενος καὶ ἐπαινῶν· οὐ δεῖ ἐξαίφνης ἐπιθέσθαι, μή πως τροπῆς γενομένης καθ’ ἡμῶν φεύγοντες περᾶν τὸν ποταμὸν βαθὺν ὄντα οὐ δυνησόμεθα. Δίρκη δὲ ποταμὸς ὁμώνυμος τῇ κρήνῃ. A.B.C. M.T.I.\nβαθύς: ἀντὶ τοῦ πλατύς. Gr. Florr. I. Ἄλλως. οὐκ ἔστιν ἡμῖν εὐχερὲς ἀναχωρῆσαι διὰ τῆς Δίρκης οὔσης βαθείας, καὶ μάλιστα ἐπειγομένοις, ἀλλὰ δύσκολον. A.C.M. T.\nεἰ καὶ μὴ παντελῶς νικήσω, ἀλλὰ πολλοὺς αὐτῶν ἀπολέσω. ἐπιχειρήσαντες γὰρ φεύγειν οὐχ οἷοί τε ἔσονται Δίρκην περᾶν, τὸ πολὺ τοῦ ὕδατος ὑποπτεύοντες. εἰ δ’ οὖν πᾶς τις ἂν ἴδῃ ὡς οὐκ ὀλίγοι πεπνίξονται τῷ τε νύκτα εἶναι, τῷ τε μετὰ σπουδῆς καὶ ἀσκόπως τὸν πόρον ποιεῖσθαι, ἃ μέγιστα σφίσιν ἔσται ἐναντιώματα. Gu. Bar.\n731.ἅπαν κάκιον: ἀντὶ τοῦ δεύτερον. ὁ νοῦς, πᾶν ὁτιοῦν φυλαττόμενον τοῦ φυλάττειν ἀκριβῶς χεῖρόν ἐστιν, ὅ ἐστι φύλαττε σαυτόν. τοῦ γὰρ φυλάττεσθαι καλῶς πᾶν ὁτιοῦν ἀσθενέστερόν ἐστι. A.C. T.I. ἅπαν δεύτερον καὶ χεῖρον. I. πᾶν ὁτιοῦν μὴ φυλαττόμενον τοῦ φυλαττομένου ἀκριβῶς χεῖρόν ἐστι. B.I. τουτέστι δεύτερα πάντα τῆς εὐλόγου ἀσφαλείας. Gr. ἅπαντα ἐλάττονα πρὸς τὸ φυλάττεσθαι καὶ μὴ κινδυνεύειν, ὥστε καὶ αὐτὸς τουτὶ μόνον, ὅπως μὴ κινδυνεύσῃς, τηρῶν πᾶσιν ἐπιχείρει πράγμασιν. Gu. Bar.\n732.τί δ’, εἰ καθιππεύσαιμεν: τί δὲ ἄρα πλέον ἡμῖν ἔσται, εἰ πάντες ἐφ’ ἵπποις ἐπέλθοιμεν κατ’ αὐτῶν; B.C.M. I. τί δέ σοι δοκεῖ, εἰ ἔφιπποι ὁρμήσαιμεν ἐπὶ τὸν στρατὸν τῶν Ἀργείων; Gr. Fl. 5. 6. 9. 21. 56. 59. 76. δι’ ἵππων καταδράμοιμεν. Gu.\n733.κἀκεῖ πέφρακται: κἀκεῖ ἠσφάλισται ἅρμασιν ἐν κύκλῳ ὁ στρατός. I. ἠσφάλισται. B.C.M.\n734.τί δῆτα δράσω: ἀγανακτῶν δυσχεραίνει. ἐπεὶ πάντα ὅσα εἶπεν ἀπεδοκίμασε, φησὶ, θέλεις οὖν προδῶ τὴν πόλιν; A.B. C.M.I.\n736.γίνεται: ἀντὶ τοῦ γίνηται. σύνηθες τούτοις χρῆσθαι ὁριστικῷ ἀντὶ ὑποτακτικοῦ, ὡς καὶ ἐν ἄλλοις οὗτος ὡς ἂν προυξερευνήσω στίβον, μή τις πολιτῶν ἐν τρίβῳ φαντάζεται. καὶ παρ’ Ὁμήρῳ ἵνα εἴδομεν ἄμφω, ἀντὶ τοῦ εἰδῶμεν. Gr. Cant. Leid.\nπρόνοια: φροντίς. M. Gu. προμήθεια. Gr.\nγίνεται: ἐστί. Gr.\nσοφωτέρα: φρονιμωτέρα. Gr. ὧν εἶπον. Gu. Bar.\n737.ἕπτ’ ἄνδρας: τὸ ἑξῆς· ἑπτὰ ἄνδρας ἐν αὐτοῖς φασι λόχων ἀνάσσειν. καὶ αὐτὸς ἑλοῦ. A. B.M.I.\nἕπτ’ ἄνδρας: τὸ ἑξῆς λόχων ἀνάσσειν. C. ἀκούσας ἐξαίφνης ἑπτὰ ἄνδρας Ἐτεοκλῆς οὐκ ἐνενόησε στρατηγοὺς, θεραπείαν συχνὴν περὶ αὐτοὺς ἔχοντας, ἀλλ’ ἁπλῶς ἑπτὰ ἄνδρας μόνους· καὶ διὰ τοῦτό φησιν ὡς τῶν ἑπτὰ τὸ σθένος βραχύ. τοῦτο δὲ ἔπαθεν οὐκ ἀνασχόμενος ἀκοῦσαι πάντα τὸν λόγον Κρέοντος, ἀλλ’ ἐν ἀρχῇ τοῦτον ὑποτεμών. Gu. Bar.\nαὐτοῖς: τοῖς Ἀργείοις, ἤγουν ὑπ’ αὐτῶν. Gr. Fl. 5. 6. 9. 21. 56. 59. 76.\n738.τί προστετάχθαι: τί προστετάχθαι φησὶ τοὺς ἑπτὰ ἄνδρας δρᾶν. B.M. τί λέγουσιν αὐτοῖς προστετάχθαι; τὸ γὰρ σθένος τῶν ἑπτὰ βραχύ. I.\nτί προστετάχθαι: καὶ προστετάχθαι καὶ προστέτακται γράφεται· καὶ τὸ μέν ἐστι φανερὸν ὅπως συντάσσεται· τὸ δὲ προστετάχθαι πρὸς τὸ ὀπισθέν φασιν, ἀποδεδομένου τοῦ Ἐτεοκλέους λόγου πρὸς τὸν τοῦ Κρέοντος. Gu. Bar.\nτὸ γὰρ σθένος βραχύ: οἱ ἄνδρες ὀλίγοι εἰσί. M. τῶν ἑπτά. C.M.\n739.λόχων: ταγμάτων. I. τῶν τάξεων ἄρχειν. C.M.\nπροσκεῖσθαι: λείπει ὁ καί, καὶ ἑπτὰ προσκεῖσθαι πύλαις. M. λείπει ὁ καί, καὶ ἐπέρχεσθαι ταῖς ἑπτὰ πύλαις. C.M. παρακαθῆσθαι. Gr. Fl. 5. 6. 9. 21. 56. 59. 76.\n740.ἀπορίαν γάρ: οὐ μενῶ, φησὶν, ἕως εἰς ἀπορίαν καὶ ἀμηχανίαν πέσω. B.M.I.\nἀπορίαν: ἀμηχανίαν. Gr. οὐκ ἐάσω εἰς τοιοὗτον καιρὸν ἐλθεῖν τὰ πράγματα ὡς ἀπορίαν γενέσθαι τί δεῖ περὶ αὐτῶν πράττειν. Gu.\n741.ἕπτ’ ἄνδρας: ἐπ’ αὐτοῖς, ἤγουν κατ’ αὐτῶν. Gr.\nἑλοῦ: ἐπίλεξαι. M. ἔκλεξαι. Gr. πρόκρινε, λάβε, ἔκλεξαι. Gu.\n742.λόχων ἀνάσσειν: πότερον, φησὶ, κρίνω τοὺς ἑπτὰ τῶν λόχων ἄρχειν, ἢ διὰ μονοστόλου δορὸς, ὅ ἐστιν εἷς πρὸς ἕνα, ὡς ἑπτὰ πρὸς τοὺς ἑπτά. C.M. πότερον, φησὶ, προκρίνων ἑπτὰ ἄνδρας τῶν τάξεων ἄρχειν, ἢ εἷς πρὸς ἕνα, οἱ ἑπτὰ κατ’ ἰδίαν περιεσταλμένοι δόρασι. I. ταγμάτων ἀνάσσειν ἕκαστον, ἢ μόνης τῆς ἑαυτοῦ λόγχης ἕκαστον ἀνάσσειν; Gr. Bar. ἕκαστον στρατηγὸν περὶ αὑτὸν θεραπείαν ἔχειν, ἢ πάντας ὁμοῦ ἡνωμένους ἄρχειν παντὸς στρατοῦ καὶ οὐ μεμερισμένου. Gu. Bar.\nἢ μονοστόλου δορός: τὸ πολεμεῖν τὸν ἐναντίον μόνον. B. μονομάχου. C.\n743.προκρίνας: ἐπιλέξας τοὺς ἰσχυρούς. M. ἐκλεξάμενος ἐκείνους τοὺς στρατιώτας, ἤγουν στρατηγοὺς, οἵπερ εἰσὶν ἀνδρειότατοι. Bar.\n744.ξυνῆκ’: ἐνόησα, βοηθεῖν πρὸς τὰς ἀναβάσεις τῶν τειχῶν. A.M. Gr. Cant.\nἀμύνειν τειχέων προσαμβάσεις: τῇ πόλει βοηθεῖν καὶ μὴ ἐᾶν τοὺς πολεμίους κλίμακας θέντας ἀναβαίνειν ἀνὰ τὰ τείχη. τὸ γὰρ ἀμύνειν προσαμβάσεις τοῦτό ἐστι τὸ βοηθεῖν τῇ πόλει τὰς προσαμβάσεις καὶ ἀναβάσεις τῶν τειχέων· ταύτας γὰρ τὰς προσαμβάσεις καλεῖ βοήθειαν, ὡς πλείστης σπουδῆς δεομένας καὶ φυλακῆς, ὅπως μὴ γένωνται. οὕτω λέγε, καὶ μὴ λάμβανε τὸ εἰς ἔξωθεν. ἢ οὐ λαμβάνων ἔξωθεν πρόθεσιν, ἀλλὰ τὸ ἀμύνειν ἀντὶ τοῦ ἀποσοβεῖν λέγων, καλῶς ἂν εἴπῃς. Gu. Bar.\nπροσαμβάσεις: προσαναβάσεις, ἐπαναβάσεις, ὅ ἐστιν ἀποσοβεῖν τῶν τειχέων τὰς ἐπαναβάσεις. A. B.C.I.\n745.καὶ ξυστρατήγούς: στρατηγοὺς ἑτέρους μετὰ τῶν ἑπτά. καθ’ Ὅμηρον γὰρ σύν τε δύ’ ἐρχομένω καί τε πρὸ ὃ τοῦ ἐνόησεν. A.B. C.M.I. ὑπασπιστάς ὀπισθίους. ξυστρατιώτας. C. ὑπασπιστάς. M. ἔκλεξαι αὐτοῖς, Gr. καὶ σὺν ἐκείνοις ἑτέρους στρατηγοὺς, ἵν’ ὦσιν αὐτοῖς εἰς βοήθειαν. Gu.\nεἷς δ’ ἀνήρ: οἷον οὐ μόνον τοὺς ἑπτὰ στρατηλάτας στῆσον, ἀλλὰ καὶ ἄλλους σὺν αὐτοῖς· εἷς γὰρ ἀνὴρ τῶν στρατηλατῶν οὐ δύναται θεωρῆσαι, ἀλλὰ βοηθοὺς παράσχε ἑκάστῳ. A.C.M.\n746.θάρσει: γρ. θράσει. λείπει δὲ ἡ ἐν, ἵν’ ᾖ ἐν θάρσει ἐπιλεξάμενος γενναίους ἢ φρονίμους. M. λείπει ἡ ἐν. B. ἀνδρείᾳ. I.\nθάρσει προκρίνας: ἄνδρας ἐν τόλμῃ ἐκλεξάμενος καὶ ἀνδρείᾳ, ἤγουν τολμηροὺς καὶ ἀνδρείους, ἢ ἐν εὐβουλίᾳ, ἤγουν φρονίμους ἄλλως καὶ ἀγαθοὺς τὰς βουλάς. Gr. Cant. Florr. Mosq.\n747.ἀμφότερον: κατὰ τὰ δύο· οὐδὲν γάρ ἐστι τὸ ἕτερον ἀπολειφθὲν τοῦ ἑτέρου. I. ἀμφότερα ἔστω, ἤγουν καὶ τὰ δύο ἔστω· στερηθὲν γὰρ τὸ ἕτερον τοῦ ἑτέρου οὐδέν ἐστιν. Gr. Fl. 6. 9. 21. 56. 59. 76. πρόκρινε καὶ ἰσχυροὺς καὶ φρονίμους. Gu.\nἀπολειφθέν: χωρισθέν. M.\nοὐδέν: ἀσθενές. M.\n748.ἑπτάπυργον ἐς πόλιν: γελοίως τοῦτό φησιν, ὡς μὴ ὢν νῦν ἐν τῇ πόλει. B.M.I.\nἑπτάπυργον: ἀντὶ τοῦ ἑπτάπυλον. Gr. Florr. omnes, Mosq.\nμολών: ἀπελθών. Gr. Florr.\n749.λοχαγούς: ταξιάρχους. Gr. Florr. στρατηγούς. M. Gu. ἡγεμόνας. Fl. 33.\nλέγεις: συμβουλεύεις. Gr. Florr.\n750.ἴσους ἴσοισι: ἰσαρίθμους ἰσαρίθμοις. Gr. Florr.\nἀντιθείς: ἀντιτάξας. Gr. Florr. ἀντιπαρατάξας, ἐξ ἐναντίας θείς. Bar. Gu.\n751.διατριβή: πεφύλακται τὰς ὀνομασίας αὐτῶν εἰπεῖν, ὥς φησι Δίδυμος, διὰ τὸ ὑπὸ Αἰσχύλου εἰρῆσθαι ἐν τοῖς ἑπτὰ ἐπὶ Θήβαις, ἢ ἐπειδὴ μὴ καλὸν ἦν ἑκάστου καταλέγειν τὸ ὄνομα τοῦ πολέμου ἐπείγοντος. A.B. C.M.I. ἀργία. B.I.\n753.ἀλλ’ εἶμ’: ἀλλ’ ἀπέρχομαι, ὅπως μὴ ἐμποδίζωμεν τὸ τῶν χειρῶν ἔργον, τουτέστι τὸν πόλεμον. B.M.I.\nκαταργῶμεν χέρα: βραδύνωμεν τὴν κίνησιν. Gr. Fl. 5. 6. 9. 21. 56. 59. 76. μὴ ἀργοὶ καὶ ἄπρακτοι ὦμεν. Gu. περισσὸν τὸ κατά. Fl. 33.\nχέρα: τὸ ἔργον, ἀπὸ τοῦ ποιοῦντος τὸ ποιούμενον. Gu.\n754.καί μοι γένοιτο: ταῦτα κατ’ εὐχὴν ἐγένετο. καὶ γένοιτό μοι ἐξ ἐναντίας λαβεῖν τὸν ἀδελφόν μου καὶ φονεῦσαι. Α.C.M.T.\nἀντήρη: ἐξ ἐναντίας σταθέντα. M. ἀντίπαλον. Gr. ἐναντίον, ἀντιστάτην. Bar. Gu.\nλαβεῖν: κρατῆσαι. Fl. 59.\n755.ξυσταθέντα: συστάδην μαχεσάμενον. Gr. Fl. 5. 6. 9. 21. 56. 59. 76. καὶ σύστασιν πολεμήσαντα, μαχησάμενον. Fl. 59. συμπαραταξάμενον. Gu.\nἑλεῖν δορί: γρ. καὶ ἐλθεῖν. χειρώσασθαι. M.\nἐλθεῖν δορί: γρ. μάχης ἔχειν δόρυ. B. φονεῦσαι διὰ τοῦ δουρός. I. νικῆσαι διὰ τοῦ πολέμου. Gr. Fl. 5. 6. 9. 21. 56. 59. 76.\n756.παιδός τε σοῦ: τῆς ἐκ τοῦ σοῦ αἵματος. ἀνεψιὰ αὐτοῦ ἦν πρὸς μητρός. M.\n757.γάμους δ’ ἀδελφῆς: τοὺς γάμους σοὶ χρὴ μέλεσθαι. Ἄλλως. τοὺς γάμους σοι χρὴ εἶναι ἐν φροντίδι, προσήκει φροντίζειν τὴν δόσιν τὴν ἐχέγγυον καὶ τὴν τοῦ γάμου ἔκδοσιν ἀσφαλῆ. A.C.M. ἀνεψιὰ πρὸς μητρὸς ἡ Ἀντιγόνη τοῦ Κρέοντος. Gu.\n758.τῆς τύχης ἐγὼ σφαλῶ: εἰς τὸν πόλεμον κινδυνεύσω, τῆς εὐτυχίας τῆς ἐλπιζομένης ἀποτύχω. Bar. Gr. Gu. ἐάν τι τῆς εὐτυχίας διαμάρτω καὶ ἀποτύχω, σοὶ χρὴ καὶ προσήκει μέλεσθαι καὶ φροντίζειν. Fl. 33.\n759.τὴν δόσιν: τὴν ἔκδοσιν. Gr. Fl. 5. 6. 9. 21. 56. 59. 76. τὴν διὰ λόγου. Gu.\nἐχέγγυον: ἀντὶ τοῦ ἐπιβεβαιῶν τὴν ἐπαγγε λίαν τοῦ γάμου. M. ἀσφαλῆ. Gr. I. βεβαίαν. Gu. ἐξ οὗ καὶ ἐγγυηταὶ οἰ εἰς ἀσφάλειαν παραλαμβανόμενοι. Fl. 59. τὴν τοῦ γάμου ἔκδοσιν ἀσφαλῆ ποιῶ. Fl. 33.\n760.τὴν πρόσθε: τὴν γεγονυῖαν πρόσθεν ἐμοῦ καὶ σοῦ. Gu. ἣν ἐποίησα δηλονότι. Fl. 59.\nἐπ’ ἐξόδοις ἐμαῖς: ἐπὶ τῇ ἐμῇ ἐξόβῳ. Gr. Fl. 5. 6. 9. 21. 56. 59. 76. πρὸς τῆς ἐμῆς ἐξόδου καὶ ἀποδημίας. Fl. 33.\n761.μητρὸς δ’: ὁ δέ ἀντὶ τοῦ δή. M.\nτί δεῖ μακρηγορεῖν: μακρολογεῖν. M. κατὰ τί δεῖ, ἤγουν πρέπει, ἐπὶ πολὺ παρατεινομένους λόγους ἀγορεύειν. Gr. Cant.\n762.τρέφ’ ἀξίως: τρέφε αὐτὴν καὶ σοῦ ἀξίως καὶ διὰ τὴν ἐμὴν χάριν. Gr.\n763.πατὴρ δ’ ἐς αὐτόν: ἤγουν εἰς ἑαυτὸν ἀμαθὲς ἔργον ἐποίησεν· ἢ πρὸ τοῦ μέμψιν παρ’ ἄλλου λαβεῖν αὐτὸς ἑαυτὸν μέμφεται, ὡς πάνδεινον ἔργον ποιήσαντα καὶ μωρίας ἔμπλεων. Bar. Gu.\nὀφλισκάνει: ἤγουν ὀφείλει αὐτὸς ἑαυτοῦ μωρίαν καταγνῶναι. Bar. Gr.\nἁμαρτίαν ὀφλισκάνει: γρ. καὶ ἀμαθίαν ὀφλισκάνει. οἷον, ἀμαθής ἐστι καὶ ἄνους ὁ Οἰδίπους. M. Ἄλλως. εἰς ἑαυτὸν χρεωστεῖ μωρίαν, ἀντὶ τοῦ αὐτὸς ἑαυτοῦ καταγνοίη μωρίαν, ὡς εἴ τις εἴποι, ὁ δεῖνα εἰς τόνδε δίκην χρεωστεῖ. A. B.C.M.I.\n764.οὐκ ἄγαν σφ’ ἐπῄνεσα: οὐδ’ ὅλως, ἀλλὰ μᾶλλον λίαν ψέγω. ἐπίτασιν γὰρ κατὰ τὸ ἐναντίον συνάγει ταῦτα· οἷον οὐ πάνυ χαίρω, ἀντὶ τοῦ πολλὰ λυποῦμαι, καὶ οὐκ ἄγαν ἐπαινῶ, ἀντὶ τοῦ λίαν ψέγω. Gr. Mosq.\n765.ἡμᾶς τ’ ἀραῖσι: καὶ ἡμῖν αἴτιος θανάτου γεγένηται, ὅσον ἐπὶ ταῖς ἀραῖς, ἐὰν συμβῇ αὐτὰς ἰσχῦσαι· τὸ γὰρ ἢν τύχῃ τοῦτο δηλοῖ. A.B. C.M.T.I.\n766.ἓν δ’ ἐστὶν ἡμῖν ἀργόν: ἀργὸν, ἄπρακτον καὶ παραλελειμμένον, ὀφεῖλον γενέσθαι καὶ μὴ γενόμενον. Ἄλλως. ἐκεῖνο, φησὶ, μόνον ἡμῖν παραλέλειπται, τὸ παρὰ τοῦ μάντεως ἀκοῦσαι περὶ τοῦτῶν· εἰωθότες γὰρ οἱ ἄνθρωποι ἐν ταῖς εὐπραγίαις καταφρονεῖν μαντικῆς ἐν ταῖς συμφοραῖς ἐπὶ τοὺς μάντεις καταφεύγουσιν. A.B.C. M. T.I. πάρεργον. B. rec. ἀνενέργητον. Gr. ἐλλειπὲς, ἀτελές. Gu.\n767.οἰωνόμαντις: ὁ οἰωνοσκόπος. Gr. ὀρνεοσκόπος. B. rec.\n768.ταῦτα: τὰ τοῦ θεσφάτου. B. M. τὸ εἴ τι εἰπὼν κἀνταῦθα ἐπάγει πληθυντικῶς τὸ ταῦτα πρὸς τὸ σημαινόμενον· ὅμοιον τῷ κοινὰ δ’, εἴ τι πείσεται ἑπτάπυργος ἅδε γᾶ, Φοινίσσᾳ χώρᾳ. Gr. Cant. Leid.\n769.αὐτεπώνυμον: ὁμώνυμον, τῷ αὐτῷ ὀνόματι καλούμενον. B. M.I. ὁμώνυμον, τὴν αὐτὴν αὐτῷ ἐπωνυμίαν ἔχοντα. Gr. Fl. 5. 6. 9. 21. 56. 59. 76.\n770.λαβόντα πέμψω: ὡς τοῦ Μενοικέως ἐν τῷ στρατοπέδῳ ὄντος τοῦτό φησιν. Ἄλλως. ἐγὼ δὲ τὸν παῖδά σου πέμψω δεῦρο, λαβόντα τὸν Τειρεσίαν, ὅ ἐστιν ἐνεγκόντα. A.B.C. M.I.\nλαβόντα: κομίσοντα. Gr. Fl. 5. 6. 9. 21. 56. 59. 76.\nπέμψω: μετακαλέσομαι. Fl. 33.\nδεῦρο: ὥστε ἀγαγεῖν. Fl. 59.\n771.ἡδύς: ἡδέως. Gr. Fl. 5. 6. 9. 21. 56. 59. 76.\n772.ἐμεμψάμην: ἐξεφαύλισα. Gu. τὸ μέμφομαι ἐνίοτε μὲν δοτικῇ συντάσσεται, ἐνίοτε δὲ αἰτιατικῇ. Bar. Gr.\n773.ἤδη: πάλαι. Fl. 59. πρὸ ὀλίγον· ἤγουν ὅτε οὗτος ὁ μάντις τούτους ἐμέμψατο διὰ τὸ μὴ τὴν προσήκουσαν τιμὴν τῷ σφῶν πατρὶ διδόναι, οὔτε ἔξοδον ἐκ τοῦ οἴκου. Gu. πρὸ ὀλίγου ἐνώπιον αὐτοῦ ἐμεμψάμην τὴν μαντικὴν, ὥστε μέμψασθαί μοι ἔχειν. I.\nπρὸς αὐτόν: φανερῶς. B.\n774.πόλει δὲ καὶ σοί: τοῖς πολίταις. B. M. σοὶ μὲν γὰρ λέγω, ἐὰν ἡ ἐμὴ δύναμις κρατήσῃ καὶ νικήσῃ τὸν Πολυνείκην, οὐ χρὴ ταφῆναι αὐτὸν ἐν ταύτῃ τῇ γῇ. A.C.M.\nἐπισκήπτω: ἐντέλλομαι. τὸ δὲ ἐπισκήπτω ἀπὸ κοινοῦ. M. T. ἐντέλλομαι. Bar. Gr. I. παραγγέλλω, προστατῶ. Gu.\n775.τἀμά: τὸ ἐμὸν μέρος, ἤγουν ἐγώ. Bar. Gr. νέκυν, τὸ σῶμα. I.\n777.θνήσκειν: θανατοῦσθαι. Gr. Fl. 5. 6. 9. 21. 56. 59. 76. ἐπισκήπτω ἀπὸ κοινοῦ. B. Gu.\nφίλων: συγγόνων νῦν. M. συγγενῶν. Gr. Fl. 5. 6. 9. 21. 56. 59. 76. διὰ τούτου προαναφωνεῖ τὰ κατὰ τὴν ἀδελφήν. B.M. Fl. 33. I.\n779.ἐκφέρετε τεύχη: τεύχη τὰς ἀσπίδας. πάνοπλα δὲ ἀμφι βλήματα τὰ ἐνδύματα πάντα τὰ τὸν ἄνθρωπον ὁπλίζοντα. λέγει δὲ θώρακα, περικεφαλαίαν, κνημῖδας. οἱ δὲ γράφουσι τὰ σάγματα. A.B.C. M.I. ἔξω φέρετε τὰ ὅπλα. Gr. Fl. 5. 6. 9. 21. 56. 59. 76.\nπάνοπλά τ’ ἀμφιβλήματα: ἤγουν τὰ ἐνδύματα τα πάνοπλα, τουτέστι τὰς πανοπλίας. Gr. Florr. iidem. περιβλήματα, κράνος, θώρακα, ἀσπίδα, ξυστίδα, κνημῖδας καὶ τἄλλα, ἤγουν τὰς πάντα τὸν ἄνθρωπον ὁπλιζούσας περιβολάς. Gu. Leid. ταῦτα τινὲς εἴδη δορατίων φασί. B.I. τουτέστι τὰ ἑκατέρῳ περιβαλλόμενα. B. τὰ κυκλοῦντα τὸ σῶμα. B.\n781.σὺν δίκῃ νικηφόρῳ: τῇ φερούσῃ τὴν δίκην. M. ἑαυτὸν γὰρ δίκαιον ᾤετο ἀμυνόμενος περὶ πάτρης, ἐκεῖνον δὲ ἀσεβῆ κατὰ πατρίδος στρατευόμενον. καὶ Ὅμηρος εἷς οἰωνὸς ἄριστος ἀμύνεσθαι περὶ πάτρης. A. B.C.M.I.\nνικηφόρῳ: νίκην ἐπαγούσῃ. Gr. σὺν δίκῃ λέγει χωρεῖν εἰς τὸν ἀγῶνα, ἐπεὶ νομίζει αὐτὸς ἔχειν τὸ δίκαιον ὑπὲρ τῆς πατρίδος ἀμυνόμενος. Gr. Fl. 5. 6. 9. 21. 56. 59. 76.\n782.τῇ δ’ εὐλαβείᾳ: σωματοποιεῖ τὴν Εὐλάβειαν, ὡς Ὅμηρος Δεῖμός τε Φόβος τε. τῇ δ’ Εὐλαβείᾳ εὔχονται, ἵνα αὐτοὶ ἀφόβως ἐπέλθωσιν, ἢ ἵνα τοῖς πολεμίοις φόβον ἐμβάλῃ. B.C.M. T.I. Εὐλάβεια θεὰ παρ’ Ἕλλησιν ἔφορος φόβου. λέγει οὖν ταύτῃ προσεύξασθαι, ἢ ἵνα εὐμενῶς εἰς αὐτοὺς βλέψῃ καὶ ἀφόβως ἐπελθεῖν παρασκευάσῃ τοῖς πολεμίοις, ἢ ἵνα φόβον ἐμβάλη τοῖς ἐχθροῖς. Bar. Gu. τῇ συστολῇ, τῇ προμηθείᾳ. Gr. Fl. 5. 6. 9. 21. 56. 59. 76. φόβῳ. Fl. 33.\n784.ὦ πολύμοχθος Ἄρης: ἔδει ὦ πολύμοχθε Ἄρες. Ἀττικὴ δέ ἐστιν ἡ σύνταξις καὶ ἡ κλίσις. A.B.C. M.T. Fl. 33. ὦ πολλῶν καμάτων μεστὲ Ἄρες. M. Fl. 33. ὦ πολλῶν καμάτων αἴτιε Ἄρες, διὰ τί πρὸς φόνον καὶ πρὸς θάνατον ἐνθουσιᾷς, ἀνάρμοστος ὑπάρχων ταῖς ἑορταῖς τοῦ Διονύσου; Gr. I. ὦ πολύμοχθε καὶ πολύπονε Ἄρη, τί ἄρα κατέχῃ ἐν φόνῳ καὶ θανάτῳ, ἤγουν φόνους καὶ θανάτους ποιεῖς, παράμουσος καὶ ἐναντίος ταῖς ἑορταῖς τοῦ Διονύσου. Gu.\n785.κατέχῃ: χαίρεις καὶ ἐνθουσιᾷς. I.\nΒρομίου παράμουσος ἑορταῖς: οὗτος ἐναντίος ὢν ταῖς τοῦ Διονύσου ἑορταῖς καὶ παρηλλαγμένην μοῦσαν ἔχων, τουτέστι ταῖς τοῦ Βρομίου ἑορταῖς ἀσύμφωνος κατὰ τὴν μοῦσαν· ἐν γὰρ εἰρήνης καιρῷ τὰ Διονύσια ἄγονται. A. C. M.T.\nπαράμουσος: ἐναντίος, οὐ τὴν αὐτὴν μοῦσαν ἔχων, τουτέστι ταῖς τοῦ Βρομίου ἑορταῖς ἀσύμφωνος. Ἄλλως. ἀσύμφωνος, ὡς καὶ τὴν ἄνοιαν παράνοιαν φασίν· οὐ συνῳδὸς, ἀλλ’ ἀλλότριος. A.B. C.M.I. ἀνάρμοστος ταῖς ἑορταῖς τοῦ Διονύσου. M.\n786.⁠—790. οὐκ ἐπὶ καλλιχόροις: οὐκ ἐπὶ στροφαῖς καὶ κύκλοις χορῶν καλλιχόρων, εὐπρεπείαις λέγω νεάνιδος, ἤγουν ἐφ’ οἷς διαπρέπουσιν αἱ νεάνιδες, τὸν σὸν βόστρυχον ἀναπετάσας κατὰ τὰ ἀπηχήματα τῆς σύριγγος περιηχῇ μέλος, ἐν ᾧ χάριτές εἰσι χαρὰν.\nἐμποιοῦσα: καὶ ἀγαλλίασιν. ἀλλὰ σὺν ὁπλοφόροις ἀνδράσι πρὸ τῶν Θηβῶν χορεύεις χορείαν ὑβριστικὴν, κακομουσοτάτην, διεγείρας τὸν στρατὸν τῶν Ἀργείων ἐπὶ φόνον. Gr. I. οὐκ ἐν ταῖς ὥραις, ἤτοι τῷ ἔαρι ἔκλυτον ἐάσας τὸν πλόκαμον ἐπὶ καλλιχόροις στεφάνοις νεάνιδος, ἤγουν ἐπὶ ἐστεφανωμένῃ καὶ χορευούσῃ νεάνιδι, καθάπερ ὁ Διόνυσος ποιεῖ, ᾄδεις ᾠδὴν κατὰ τὰ ἀπηχήματα τοῦ αὐλοῦ, ἐν ᾗ ᾠδῇ χαροποιοὶ ἡδοναί εἰσιν, ἀλλὰ ἐπὶ τὰς Θήβας ἐν φόνῳ ἀγαγὼν στρατὸν Ἀργείων σὺν ὁπλοφόροις ἀνδράσιν ἔμπροσθεν ἐκείνων χορεύεις καὶ μετὰ χοροῦ ᾄδεις κῶμον καὶ ᾠδὴν ἀναυλότατον καὶ λύπης γέμοντα. Gu.\n786.καλλιχόροις: δέον καλλιχόρου εἰπεῖν πρὸς τὸ νεάνιδος καλλιχόροις εἶπε πρὸς τὸ στεφάνοις ἔθει ποιητικῷ, ὡς καὶ κατωτέρω ἐρεῖ τὸ ψαλίοις τετραβάμοσιν. Gu. ἤγουν ἐν τῇ συζεύξει. Fl. 59.\nνεάνιδος ὥραις: τῆς νεανικῆς ἀκμῆς. M. ἀντὶ τοῦ ὡραίας, ἀκμαίας, ὥραν ἐχούσης γάμου. τὸ δ’ ἑξῆς, οὐ μέλπῃ, τουτέστιν οὐκ ᾄδεις, οὐδὲ ὑμνεῖς, ἐπὶ ἀκμαζούσῃ κόρῃ νυμφιδίους ᾠδὰς, οὐδὲ αὐλῶν μέλεσι γαμηλίων χορεύεις, ἀνασείσας τὸν πλόκαμον, ὥσπερ ὁ Διόνυσος καὶ οἱ τούτου χοροὶ, ἀλλ’ ἐπὶ πολέμους ὁρμᾷς. A.C.M.T. Ἄλλως τοῖς γαμηλίοις καιροῖς. ἢ νεάνιδος ἀκμαίας, ὥραν ἐχούσης γάμου. διὰ τί δὲ μὴ τὸν σὸν βόστρυχον ἐπὶ στεφάνοις νεάνιδος ὥραις ἐκπετάσας μέλπῃ πρὸς πνεῦμα λωτοῦ; ἔνιοι δὲ νεάνιδος ὥρας, τοῦ ἔαρος τοῦ νέα πάντα ποιοῦντος. Ἄλλως. οὐ καλλιχόροις στεφάνοις βόστρυχον ἀμπετάσας ἐπὶ γάμοις νεάνιδος μέλπῃ νυμφιδίους ᾠδὰς πρὸς αὐλόν. ἡ ἐπί πρὸς τὸ ὥραις, ἐπὶ ὥραις νεάνιδος. A.B. C.M.I. οὐδὲ ἐπὶ καλλιστεφάνου ὡραίας νεάνιδος ἁπλώσας τὸν βόστρυχον κατὰ τὰ πνεύματα τοῦ λωτοῦ. A.M.T.\nνεάνιδος ὥραις: ἐν ἔαρι γινομένων τῶν Διονυσιακῶν, ὅσαι τῶν παρθένων ἦσαν βάκχαι ἀναπετῶσαι καὶ ἔκλυτον ἐῶσαι τὸν αὐτῶν βόστρυχον, ἐχόρευόν τε καὶ ᾖδον πρὸς αὐλὸν, ὃν νῦν καλεῖ λωτόν. καὶ εἰκότως παρείκασε τῷ λωτῷ τὸν αὐλὸν, κάλαμόν τε ὄντα καὶ ἐμμελῆ καὶ γλυκύτητος γέμοντα, καθάπερ ἐκεῖνος· ἔφερον δὲ αἱ βάκχαι καὶ κλάδους κισσοῦ, ἀλλὰ καὶ νεβρίδας ἐφόρουν. νεβρὶς δέ ἐστι δέρμα ἐλάφου μικροῦ κατάστικτον, ἣν καλοῦσι δορκάδα, ὡς νεβρόν. ἐπειδὴ γὰρ οἱ μαινόμενοι τὸ δέρμα αὐτῶν κατατέμνοντες κατάστικτον ποιοῦσι τοῖς μώλωψι, διὰ τοῦτο καὶ αὗται μανίαν ὑποκρινόμεναι σώφρονα ἐνεδέδυντο νεβρίδας. Bar. Gu.\n787.ἀμπετάσας: ἀνασείσας τὸν πλόκαμον ὥσπερ ὁ Διόνυσος. A.B.C.I.\nλωτοῦ: τοῦ αὐλοῦ. M.\nκατὰ πνεύματα πέμπει: γρ. μέλπει. M. ἡ κατά ἀντὶ τῆς πρός, πρὸς πνεύματα, ὅ ἐστιν ἀπηχήματα τοῦ αὐλοῦ. A.B. C.M.I.\nλωτοῦ: πάνυ ἡδέως λωτὸν ἐκάλεσε τὸν αὐλόν. λωτὸς γὰρ τὸ γλυκοκάλαμον, ἀλλὰ καὶ ὁ αὐλὸς καὶ κάλαμος μὲν, ἀλλὰ καὶ γλυκὺς διὰ τὴν τοῦ μέλους ἡδύτητα. Ἄλλως. λωτὸν ἐνταῦθα τὸν αὐλόν. σημειωτέον δὲ ὅτι καὶ τὸ λο μικρὸν γράφεται πρὸς ἀντιδιαστολὴν τοῦ λωτοῦ τῆς βοτάνης. A.\n788.μοῦσαν: ᾠδήν. οὐ τοιαύτην, φησὶν, ἔχεις μοῦσαν, ἐν ᾖ χάριτές εἰσι χορείας αἴτιαι γενόμεναι. ἢ οὕτως, οὐ μέλπῃ τοιαύτην ἔχων μοῦσαν, ἐν ᾖ χάριτές εἰσι, τουτέστι ποιητικαὶ εἰρήνης. A.C. M.T. Fl. 33.\nχάριτες: ἡδοναί. B.\nχαροποιοί: γρ. καὶ μελοποιοί. B. M.\n789.ἀλλὰ σὺν ὁπλοφόροις: τοῦτο μὲν οὐ ποιεῖς, ἀλλὰ τόδε. τὸ δὲ ἑξῆς, ἀλλὰ προχορεύεις. Ἄλλως. σὺ δὲ, φησὶν, ὦ Ἄρες, ἀνασκιρτᾷς σὺν ὁπλοφόροις ἀνδράσιν, καὶ χορεύεις χορείαν ἄτοπον, τὸν Ἀργείων στρατὸν παροξύνας κατὰ τοῦ τῶν Θηβαίων αἵματος. A.C. M. T. Ἄλλως. ἀλλὰ σὺν ὁπλοφόροις κῶμον ἀναυλότατον προχορεύεις, στρατὸν Ἀργείων ἐπιπνεύσας αἵματι Θήβας, τουτέστι τῷ γένει τῶν Θηβαίων. καὶ Ὅμηρος αἵματος εἷς ἀγαθοῖυ, φίλον. τέκος A.B. C.T.I. Ἄλλως. τὸ ἑξῆς, ἀλλὰ σὺν ὁπλοφόροις Θήβαις στρατὸν Ἀργείων ἐπιπνεύσας, ὅ ἐστιν ἐνθουσιάσας ἑκάτερον στράτευμα, καὶ κατόχους αὐτοὺς ποιήσας ἑαυτοῦ, αἵματι κῶμον ἀναυλότατον προχορεύεις, ὅ ἐστι προκαλῇ αὐτοὺς εἰς ἄμουσον κῶμον σὺν αἵματι· λέγει δὲ τὸν πόλεμον. A.B. C.T.I.\nἐπιπνεύσας: παρυξύνας, ἐκμήνας. M. κινήσας. Fl. 33.\n790.κῶμον ἀναυλότατον: κακόαυλον ἢ ἐκμελῆ καὶ ἄμουσον. σάλπιγξ γάρ ἐστιν ὁ πολεμικὸς αὐλός. κῶμος δέ ἐστιν εἶδος ὀρχήσεως. A.M.\nκῶμον: ὄρχησιν, ᾠδήν. κῶμος κυρίως ἡ μετὰ μέθης ᾦδή. Gu.\nπροχορεύεις: ἡ πρό πλεονάζει, ὡς τὸ νῆάς τε προπάσας. ἀντὶ τοῦ κωμάζεις. A.B.C. M.T.I.\n791.-797.οὐδ’ ὑπὸ θυρσομανεῖ: οὐδὲ ὑπὸ τῷ Διονύσῳ τῷ μετὰ θύρσων μαινομένῳ χορεύεις, δέρματα ἐλάφων ἐνδεδυμένος, καὶ ἐπὶ τοῖς ῥεύμασι τοῦ Ἰσμηνοῦ τοῦ ποταμοῦ πορενόμενος σὺν ἅρμασι καὶ χαλινοῖς τετραπόδων μονωνύχων ἵππων ἱππεύσεσιν ὁρμᾷς, διεγείρας τοὺς Ἀργείους κατὰ τῆς γενεᾶς τῶν ἀπὸ τῆς σπορᾶς τῶν ὀδόντων τοῦ δράκοντος ἀναδοθέντων, λέγω θίασον ἀσπιδηφόρον ἔνοπλον, ἀντίπαλον κατὰ τὰ λίθινα τείχη ὁπλίσας χαλκῷ. Gr. I. οὐδὲ, ὥσπερ αἱ Βάκχαι, χορεύεις ὑπὸ τῷ θυρσομανεῖ Διονύσῳ μετὰ νεβρίδων, ἀλλὰ καὶ ἐπὶ τοῖς χεύμασι τοῦ Ἰσμηνοῦ βαίνων θοάζεις καὶ θηριωδῶς ὁρμᾷς ἐν ἅρμασι καὶ χαλινοῖς τετραβαμόνων μωνύχων πώλων (πρὸς γὰρ τὸ ψαλίοις τὸ τετραβάμοσιν εἶπεν) ἐν ἱππεύσεσι καὶ ἵππων καταδρομαῖς, ἐπαγαγὼν ἐπὶ τοῖς Θηβαίοις κατὰ τὰ λάϊνα λέγω τείχη Ἀργείους, θίασον καὶ χορὸν ἀσπίδας φέροντα, ἔνοπλον, ἐναντίον Θηβαίοις ἢ τῷ Διονύσου χορῷ, καὶ οὐ κλαδηφοροῦντα μετὰ νεβρίδων, ὥσπερ ἐκεῖνος, κοσμήσας τοῦτον ἐν χαλκῷ. Gu.\n791.οὐδ’ ὑπὸ θυρσομανεῖ: οἷον οὐ χορεύεις μετὰ κλάδων καὶ δερμάτων ἐλάφων, ἀλλὰ ἁρμάτων ἐπιβαίνων καὶ ἵππων τετραπόδων παρὰ ταῖς ὄχθαις τοῦ Ἰσμηνοῦ ποταμοῦ ταῖς ἱππικαῖς χορείαις ἀνασκιρτᾷς, ἐπεγείρας καὶ παροξύνας τὴν γένναν τῶν Θηβαίων τοῖς Ἀργείοις, τὸν χορὸν τὸν φέροντα καὶ σείοντα τὰς ἀσπίδας ἐξ ἐναντίας κοσμήσας τῷ σιδήρῳ. M.T. Fl. 33. ἀντὶ τοῦ θυρσομανοῦς. λέγει δὲ τοῦ Διονύσου. ἡ ὑπό ἀντὶ τῆς σύν, σὺν θυρσομανεῖ Διονύσῳ· ὅπερ καὶ ἄμεινον. A.B.C. M. τῷ θύρσοις καὶ κλάδοις κισσοῦ βακχεύοντι. Gu.\nνεβρίδων: νεβρίς ἐστι δέρμα ἐλάφου κατάστικτον, ὃ φοροῦσιν οἱ βακχευταί. ἐπειδὴ γὰρ οἱ μαινόμενοι τὸ δέρμα αὐτῶν κατατέμνοντες ποικίλον αὐτὸ ποιοῦσιν, οἱ σώφρονα μανίαν μαινόμενοι τῷ καταστίκτω τῆς νεβρίδος σοφίζονται τῆς μανίας τὸ σχῆμα. A.B. C.M.T.I.\nδινεύεις: οὐδὲ χορεύεις, φησὶν, ὑπὸ θυρσομανεῖ τῷ κώμῳ μετὰ νεβρίδων, ἐν ἄρμασι καὶ ἵπποις ἀναστρεφόμενος, τουτέστιν οὐ νεβρίδας ἔχων καὶ θύρσους, ὥσπερ οἱ τοῦ Διονύσου χοροὶ, δινεύεις καὶ περιχορεύεις, ἀλλ’ ἅρμασι καὶ ἵπποις ἐπιβαίνεις. ἅρμασι δὲ τοῖς τετραπόδεσιν ἅρμασιν οἷς τετράποδα ὑπέζευκται. καὶ ψαλίων, χαλινῶν· ἀντίπτωσις δέ ἐστι, σὺν ἅρμασι καὶ ψαλίοις μωνύχων πώλων. τετραβάμοσι δὲ τετραπόδων. A.C. M.T. Ἄλλως. ψαλίων τῶν ἵππων, παρὰ τὸ ψαύεσθαι αὐτοὺς λίαν, ἤτοι τιθασεύεσθαι. τῇ γὰρ ἐπαφῇ τῶν χειρῶν οἱ ἵπποι συχνῶς καταψώμενοι τιθασοὶ λίαν γίνονται, ὥστε οὐ χρὴ λέγεσθαι ψάλιον ἵππον. διαφέρουσι δὲ αἱ λέξεις, ἡ ψάλιος καὶ τὸ ψελλίον. σημαίνει γὰρ ἡ μὲν τὸ τιθασευόμενος ἵππος, ἡ δὲ πᾶν τὸ ἐπιτιθέμενον ἵπποις εἰς κόσμον καὶ δυνάμενον ἐν τῇ κινήσει ψελλισμὸν ἤτοι ψιθυρισμὸν ἀποτελεῖν. οὕτως συντάξεις τὸ ὅλον χωρίον, οὐ δινεύεις καὶ συστρέφεις μώνυχα πῶλον μετὰ νεβρίδων καὶ ἐλαφείων δερμάτων ὑπὸ τῷ θυρσομανεῖ καὶ χαίροντι τοῖς θύρσοις καὶ νάρθηξι Διονύσῳ, ἀλλὰ δινεύεις καὶ συστρέφῃ ἐν ἅρμασι καὶ τετραβάμοσι τῶν ψαλίων καὶ τῶν ἵππων, ἤτοι τετρώρῳ ἵππῳ. A.\n792.ἅρμασι: λείπει τὸ ἀλλά. M.\nψαλίοις: σὺν ἅρμασι καὶ ψαλίοις, ὅ ἐστι χαλινοῖς μονωνύχων ἵππων καὶ τετραπόδων. B.I.\nψαλίοις: ψάλιον Ἀττικῶς, ψέλλιον κοινῶς. ἔστι δὲ ψέλιον ὁ κρίκος τοῦ χαλινοῦ, ἢ ἁπλῶς ὁ κρίκος. ἐνταῦθα δὲ ψάλια τοὺς χαλινούς φησι, τῷ μέρει ἀντὶ τοῦ ὅλου χρώμενος. Bar. Gr.\nμώνυχα πῶλον: μεταπλασμὸς ἀπὸ τοῦ μονώνυχον μώνυχα. B.M. μώνυχα πῶλον γράφε (οὕτω γὰρ ἔχει πρὸς τὸ μέτρον ὀρθῶς) καὶ πρὸς τὸ δινεύεις σύναπτε οὕτως, ἀλλὰ δινεύεις καὶ κινεῖς μώνυχα πῶλον ἐν ἄρμασι τετραβάμοσι καὶ ψαλίοις· τὰ ἅρματα γάρ εἰσι τετραβάμονα, οὐ τὰ ψάλια. Bar.\n793.ἐπὶ χεύμασι βαίνων: ἡδὺ μὲν καὶ χάριεν οὐδὲν πράττεις, ἐπιβαίνων δὲ τοῖς χεύμασι τοῦ Ἰσμηνοῦ σὺν ἅρμασι καὶ ψαλίοις μωνύχων πώλων, τῇ ἱππικῇ ἐκμαίνῃ. A.B.C. M.I.\n794.ἐπιπνεύσας: ἐπιπέμψας, παροξύνας τοὺς Θηβαίους καὶ ἐξ ἐναντίας αὐτοὺς στήσας τοῖς Ἀργείοις. ἀπὸ δὲ τοῦ ἐναντίου νῦν εἶπεν· ἐν γὰρ τοῖς ἀνωτέρω τοὺς Ἀργείους εἶπε παροξύνεσθαι κατὰ τῶν Θηβῶν. τοῦτο δέ φησιν ὡς τοῦ Ἄρεως ἑκατέρους παρορμήσαντος κατ' ἀλλήλων. A.B.C. M.I. ἐπιπέμψας. B. rec.\n795.γένναν: κατὰ τὴν γενεὰν τῶν σπαρτῶν, ἤγουν τῶν ἀπὸ τῆς σπορᾶς τῶν ὀδόντων τοῦ δράκοντος ἀναδοθέντων, Cant. Gr.\nσπαρτῶν γένναν: τοὺς Θηβαίους λέγει· οἱ γὰρ περιλειφθέντες ἐκ τῶν σπαρτῶν ὀδόντων τοῦ δράκοντος τῶν ἑξῆς πάντων εἰσὶ πρόγονοι. A.C. M.T. διεγείρας κατὰ τῆς γενεᾶς τῶν σπαρτῶν. Mosq.\n796.ἀσπιδοφέρμονα: ἀντὶ τοῦ ἀσπιδοθρέμμονα· φέρσαι γὰρ τὸ θρέψαι· τὸν ἐν ἀσπίδι τραφέντα, τουτέστι τὸν σπαρτὸν λαὸν, τὸν πολεμικὸν, παραγώγως. A.B.I.\nἀσπιδοφέρμονα θίασον ἔνοπλον: ποιεῖς δηλαδὴ θίασον ἀσπιδηφόρον. Ἄλλως. ὁ νοῦς οὕτω, κοσμήσας χορὸν οὐ θυρσσφόρον, ἀλλ’ ἀσπιδοφέρμονα, οὐ συνθιασώτην καὶ σύγκωμον χορὸν, ἀλλ’ ἀντίπαλον, οὐ κισσῷ κοσμήσας, ἀλλὰ χαλκῷ. εἰ δὲ ἦν ἐπὶ Διονύσου, οὕτως ἂν ἔφη, θυρσοφόρον θίασον σύγκωμον κατὰ σύμφυτα ὄρη κισσῷ κοσμήσας, οὐ κατὰ τὰ τείχη. B.C. M.T.I. Ἄλλως. κυρίως θίασος ὁ τοῦ Διονύσου χορὸς λέγεται ὁ μετὰ νεβρίδων ἐκείνῳ συγχορεύαν. διὰ τοῦτο ἐνταῦθα ἀντίπαλον θίασον καὶ ἀσπιδοφέρμονα καὶ ἔνοπλον τοὺς Ἀργείους καλεῖ τοὺς σὺν Ἄρει τὴν ἔνοπλον χορείαν ποιουμένους. A. ἀσπιδηφόρον. Cant. Gr.\n797.ἀντίπαλον: ἀντιστήσας θίασον ἔνοπλον τῇ σπαρτῶν γέννᾳ. M. ἀντιπαραταττόμενον. B. rec.C.M.\nχαλκῷ κοσμήσας: τουτέστιν ὁπλισθείς. M.\n798-800.ἦ δεινά τις Ἔρις θεός: ὄντως χαλεπή τις θεὸς ἡ Ἔρις, ἥτις ἐβουλεύσατο τάδε τὰ δυστυχήματα τοῖς βασιλεῦσι τῆς γῆς τοῖς πολυπόνοις τοῖς ἀπὸ Λαβδάκου καταγομένοις. Gu. I.\nπολυμόχθοις: πολυπαθέσι. Gu.\nἦ δεινά τις Ἔρις: τοῦτο καθολικόν· ὄντως δεινὴ θεὸς ἡ Ἔρις. κατειργάσατο γὰρ κακὰ τοῖς βασιλεῦσι. BM.I.\n800.Λαβδακίδαις: τοῖς Θηβαίοις· πρόγονος γὰρ αὐτῶν ὁ Λάβδακος. B.M.I.\n801.-805.ὦ ζαθέων πετάλων: ὦ Κιθαιρὼν, περίβλεπτον καὶ διάδηλον ὄρος τῆς Ἀρτέμιδος, ἄγαν θείων δένδρων πεπληρωμένον, πολυειδῶν θηρίων ἀγρευομένων περιεκτικὸν, τῶν χιόνων φυλακτικὸν, οὐκ ὤφειλες τὸν Οἰδίποδα τὸν ἐκτεθέντα τῷ θανάτῳ, τὸν ἐκβεβλημένον τῶν οἴκων, τὸν ἐπίσημον ἤγουν διάδηλον ταῖς χρυσοδέτοις περόναις, τὸν τόκον τῆς Ἰοκάστης θρέψαι βρέφος ὄντα. Gr. I. ὦ Κιθαιρὼν, ὄρος φύλλων ζαθέων θαυμαστῶν, ἤγουν θείων, πολλὴν θήραν ἔχων, χιονῶδες ὄμμα Ἀρτέμιδος, ἤγουν ὃ ἐφορᾷ Ἄρτεμις, εἴθε μὴ ἔμελλες θρέψαι ποτὲ βρέφος τὸν Οἰδίποδα, τὸ Ἰοκάστης γέννημα, τὸν ἐκριφέντα ἐν σοὶ ἐν θανάτῳ, ἔκβολον καὶ ἐκβεβλημένον τῶν οἴκων, σεσημασμένον ἐν χρυσαῖς περόναις. Gu.\n801.ὦ ζαθέων πετάλων: ὦ νάπος τῶν ζαθέων πετάλων. νάπος δὲ πετάλων τὸ σύμφυτον ὄρος. τὸ δὲ ἑξῆς, ὦ πολυθηρότατον ὄρος Κιθαιρὼν σύμφυτον· τοῦτο γὰρ δηλοῖ τὸ νάπος πετάλων. Ἄλλως. ζαθέων, μεγάλων φύλλων, ἢ θείων, ὥσπερ φαμὲν θεῖον τόπον διὰ τὸν ἐν αὐτῷ θεόν. λέγονται γὰρ ἐν αὐτῷ ἱδρῦσθαι αἱ Μοῦσαι καὶ δένδροις διαφόροις κεκοσμῆσθαι. A.B. C.M.T.I.\nπετάλων: ὑπὸ φύλλων πεπλεγμένων. M. πολυθηρότατον, πολλοὺς θῆρας ἔχον. I.\n802.νάπος: ὁ σύμφυτος τόπος. B. I. σύμφυτος τόπος πεφιλημένος Ἀρτέμιδι. C.\nχιονοτρόφον: τὸ οἱονεὶ τρέφον χιόνα, διὰ τὸ ἀεὶ εἶναι κεκαλυμμένον ὑπ’ αὐτῆς. Gu. χιονῶδες. Gu. Bar. ἀντὶ τοῦ τῶν χιόνων φυλακτικόν. Gr.\nὄμμα: ὅπερ ἐφορᾷ ἡ Ἄρτεμις ὑπὲρ τὰ ἄλλα ὄρη, καὶ ἔστιν ὅραμα· ἢ ὡς καλλιστεῦον παρὰ τῇ θεῷ, ὥσπερ ἐν τῷ σώματι τὸ ὄμμα· πολύθηρον γάρ ἐστι, κυνηγέτις δὲ ἡ θεὸς ἡ Ἄρτεμις ὑπάρχει. A.B. M.T.I. Ἄλλως. ὦ ὄμμα τῶν ἄλλων ὀρῶν Κιθαιρὼν ὅραμα, ἤτοι διὰ τὸ ὑψηλὸν εἶναι καὶ πόρρωθεν τοῖς πᾶσιν ὁρᾶσθαι, ἢ ὅτι ἄνωθεν ἦν πάντα καθορᾶν, ἢ ἁπλῶς ἐκπρεπέστερον χρῆμα αὐτὸ ἂν εἴη λέγων, λέγων τὸν Κιθαιρῶνα, ὥσπερ τὰ ἄλλα πάντα ὄρη τῇ Ἀρτέμιδι, ὥσπερ ὀφθαλμὸς ἐν σώματι. λέγονται δὲ ἐνταῦθα ἱδρῦσθαι αἱ Μοῦσαι καὶ δένδροις διαφόροις ἔξωθεν κεκοσμῆσθαι. A.M. T. ὄμμα καὶ καλλίστευμα Ἀρτέμιδος, ὁ καλλιστεύων παρὰ τῇ θεᾷ, ὥσπερ ἐν σώματι ὄμμα. Gu. καλλωπίσματα. C.\n803.προτεθέντα: τὸν ἐκτεθέντα τῷ θανάτῳ, ἤγουν τὸν ἔκδοτον εἰς θάνατον γενόμενον. Gr. ἤγουν ἵνα θάνη. Gu.\nλόχευμα: τὸν τόκον. Gr. ἀντὶ τοῦ γένημα. B. M. Gu. I.\n804.Οἰδιπόδα βρέφος: κατὰ περίφρασιν τὸν Οἰδίπουν. B.M.\nβρέφος: τὸ βρέφος ἢ πρὸς τὸ θρέψαι συντακτέον, ἢ πρὸς τὸ προτεθέντα, ὃ καὶ κρεῖττον. Gu. Bar.\nἔκβολον: τὸ ἐκβεβλημένον τῶν οἴκων, τὸ ἐκριφὲν βρέφος ἐκ τῶν οἴκων· ἐξετέθη γὰρ εἰς τὸ ὄρος. M.\n805.χρυσοδέτοις: ἡ μὲν Ἰοκάστη ὡς ἀκριβῶς εὐδυῖα εἶπε σιδηρᾶς τὰς περόνας, αὗται δὲ ὡς βάρβαροι οὐκ ἀκριβῶς ἴσασιν. A.B. M.I.\nἐπίσαμον: τὸν ὕστερον γενόμενον διὰ τὴν τύφλωσιν ἐπίσημον, τουτέστι διάδηλον διὰ τὰς περόνας, αἷς ὕστερον ἑαυτὸν ἐτύφλωσεν· οὐ γὰρ ταῖς τῶν ποδῶν· εἶπε γὰρ τὰ δὲ σφυρῶν σιδηρᾶ κέντρα διαπείρας. CT.\nπερόναις ἐπίσαμον: τοῦτο διὰ τὰς περόνας λέγει αἷς ὕστερον ἑαυτὸν ἐτύφλωσεν. εἶπε γὰρ ἐν ἐκείνοις σφυρῶν σιδηρᾶ κέντρα διαπείρας μέσον,’ ὅθεν δῆλον ὅτι οὐκ ἐπὶ τῶν σφυρῶν λέγει τὸ χρυσοδέτοις περόναις ἐπίσαμον, ἀλλὰ διὰ τὴν τύφλωσιν ἐπίσημον αὐτὸν γεγονέναι· μᾶλλον δὲ ἐμφαίνει τὰ σφυρὰ τοῦ Οἰδίποδος διὰ τὰ παρακείμενα· ἐπάγει γὰρ βρέφος ἔκβολον οἴκων. οὐ τυφλὸς δὲ ἦν, ἡνίκα ἐκβέβληται. ἴσως οὖν διαφόρου οὔσης τῆς ἱστορίας οὕτως ἀμφοτέροις συγκατατίθεται. A.M.T.\nτὸ χρυσοδέτοις περόναις λέγει, ἢ ὅτι φέρεται λόγος ἢ σιδηρᾶς αὐτὰς εἶναι ἢ χρυσᾶς, ἢ ὅτι ὡμολογημένως σιδηραῖ ἦσαν, ὡς καὶ ἐν ἀρχῇ τοῦ δράματος εἴρηται τῷ ποιητῇ σφυρῶν σιδηρᾶ κέντρα δια πείρας. τιμῶν δὲ τοῦτον ὡς βασιλέα οὕτω ταύτας καλεῖ. Gu.\n806.-811.μηδὲ τὸ παρθένιον: οὐδὲ ἡ ὑπόπτερος Σφὶγξ ἡ παρθένος, τὸ ὀρεινὸν τέρας, τὸ πένθος τῆς γῆς ταύτης ὤφειλε δηλονότι ἐλθεῖν σὺν αἰνίγμασιν ἐμμέτροις κακομουσοτάτοις, ἥτις ποτὲ τὴν γενεὰν τὴν ἀπὸ τοῦ Κάδμου καταγομένην διὰ τῶν ὀνύχων τῶν τεσσάρων αὐτῆς ποδῶν ἠφάνιζε τοῖς τείχεσιν ἐπικαθίζουσα, ἣν ὁ κατὰ χθονὸς Ἅιδης ἔπεμψε κατὰ τῶν Καδμείων. Gr. Bar. I.\nΤὸ παρθένιον πτερὸν πρὸς τὸ Σφιγγὸς συντακτέον, ἵν’ ᾖ τὸ πτερὸν τῆς παρθένου Σφιγγὸς, τὸ ὄρειον τέρας· ὃ μὴ ὤφειλε, κατὰ κοινοῦ, ἐλθεῖν πένθεα τῆς γῆς, τουτέστιν ἐπὶ πένθει καὶ δυστυχίᾳ Θηβῶν· ἥτις ἐν ᾠδαῖς ἀμουσοτάταις καὶ κακαῖς τοῖς τείχεσι πλησιάζουσα ἔφερεν ἐν ταῖς τετραβάμοσι χηλαῖς Θηβαῖον εἰς τὸ ἄβατον φῶς τοῦ αἰθέρος, ἤτοι εἰς ὕψος τὸ μὴ βατὸν τισὶν ἄλλοις, ἢ τοῖς ὀφθαλμοῖς μὴ ἀφικνουμένοις καὶ φθάνουσι πρὸς τὴν τούτου κατάληψιν· ἥντινα Σφίγγα ἐπιπέμπει τοῖς Θηβαίοις ὁ ὑποχθόνος Ἅιδης. τοῦτο δέ φησι διὰ τὸ αὐτὴν θανάτους ἐπάγειν Θηβαίοις ἐκ τῶν αἰνιγμάτων. ἣν καὶ ὡς αἰτίαν τῶν παρόντων κακῶν ἀπεύχεται μὴ ἐλθεῖν· εἰ μὴ γὰρ τὰ ταύτης αἰνίγματα εὗρεν, οὔτε εἰς ἀθέμιτον γάμον τὸν τῆς μητρὸς ἀφίκετο, οὔτε τὰ νῦν συμβεβήκει, τυφλωθέντος ἐκείνου καὶ ἐπαρασαμένου τοῖς τέκνοις. Gu.\n806.μηδὲ τὸ παρθένιον: ἀπὸ κοινοῦ τὸ ὤφειλεν. τουτέστι μηδὲ ἡ Σφὶγξ ὤφειλεν εἰς τὰς Θήβας ἐληλυθέναι· αὕτη γὰρ ἀρχὴ τῆς συμφορᾶς ἐγένετο τοῦ Οἰδίποδος· διὰ τὸ εὑρηκέναι γὰρ τὸ προτεθὲν ὑπ’ αὐτῆς ζήτημα ἔγημε τὴν μητέρα κατ’ ἄγνοιαν· προέκειτο γὰρ εἰς γάμον τῷ συνιέντι. A.B. C.M.I.\nπαρθένιον πτερόν: παρθένιον πτερὸν καλεῖ τὴν Σφίγγα, διότι λέγε ται μῦθος τὰ ἄνω μέρη τοῦ σώματος παρθένου γυναικὸς ἔχειν, τὰ δὲ κάτωθεν ἀετοῦ. πρὸς μὲν τὴν παρθένον τὸ παρθένιον, πρὸς δὲ τὸν ἀετὸν τὸ πτερόν. A. τὸ παρθένιον πτερὸν τῆς Σφιγγὸς, ἤγουν τὸ πτερὸν τῆς παρθένου Σφιγγὸς, τουτέστιν ἡ ὑπόπτερος Σφὶγξ, ἡ παρθένος, περιφραστικῶς. Gr. Bar.\nοὔρειον τέρας: ὀρεινὸν, ἄγριον. ἢ ἴσως, ἐπειδὴ ἐν Κιθαιρῶνι τῷ ὄρει ἐτρέφετο, οὔρειον τέρας αὐτήν φησι. τέρας δέ ἐστι πᾶν τὸ παρὰ φύσιν. τὸ δὲ ἑξῆς, μηδὲ τὸ παρθένιον πτερὸν Σφιγγὸς ὤφειλεν ἐλθεῖν εἰς πένθεα ταῦτα τῆς χθονός. τέρας δὲ τὴν Σφίγγα λέγει, ἐπεὶ πτερωτὴ ἦν, παρθένου ἔχουσα πρόσωπον, λέοντος δὲ τὸ πᾶν σῶμα, μιξοφυὴς οὖσα. A.B. C.M.T.I. Ἄλλως. ἀπὸ μέρους τὴν ὅλην, μηδὲ τὸ πτερωτὸν τῆς Σφιγγὸς ἐκεῖνο τὸ τέρας, ὅπερ ἦν πένθος τῆς γῆς. Ἄλλως. οὔρειον δὲ τέρας διὰ τὸ δόξαι αὐτὴν ἀπὸ τοῦ ὄρους Κιθαιρῶνος τερατοειδῶς κατελθεῖν. A.\nπένθεα γαίας: ἀντὶ τοῦ πένθη τῆς γῆς ἡ Σφίγξ. B.M.\n807.ἀμουσοτάταισι: σὺν κακομούσοις προβλήμασι καὶ σοφίσμασι τῆς Σφιγγός. ᾠδὴν δὲ κακόμουσον τὸ αἴνιγμά φησιν, ἐπεὶ ἐμμελῶς τε καὶ εὐρύθμως καὶ ἐμμέτρως ἐλέγετο, ἐξαπώλλυε δὲ πολλοὺς τῶν Θηβαίων· μὴ εὑρίσκοντες γὰρ τὸ αἴνιγμα κατησθίοντο. A. B.C.M.I.\nἀμουσοτάταισι: κακαῖς, ἀσαφέσιν, ἀηδέσι διὰ τὸ τῶν φόνων αἰτίαν εἶναι. Gu. τὸ ἀμουσοτάταις σὺν ᾠδαῖς ἢ πρὸς τὸ ἄνω, ἢ πρὸς τὸ κάτω σύναπτε. Gu.\nᾠδαῖς: ἀοιδοῖς. M.\n808.ἅ ποτε: ἥτις ἐπικαθεζομένη τοῖς τείχεσι τετραβάμοσι χηλαῖς τὴν Καδμογενῆ γένναν, τουτέστι τοὺς Θηβαίους, εἰς αἰθέρος ἄβατον φῶς ἀνῆγεν. A.B.C.M. I. τὸ ἑξῆς Καδμογενῆ γένναν. B.M.\nχαλαῖσι: γρ. χηλαῖσι. M.\nτετραβάμοσι χαλαῖς: τετραδακτύλοις ποσίν. M.\n809.ἄβατον φῶς: ἐπεὶ ἄβατος καὶ αὐτοῖς τοῖς ὀρνέοις ἐστίν. ὑπερβολικῶς δὲ τοῦτό φησιν ἀντὶ τοῦ εἰς ὕψος πολὺ, ὥστε προσεγγίζειν τῷ αἰθέρι, ἔφερε τὴν Καδμογενῆ γένναν· τοιοῦτον γάρ τι ἱστόρηται, ὅτι εἰς ὕψος αὐτοὺς ἀνήγαγε καὶ ἠφίει ἐπὶ τῆς γῆς φέρεσθαι πρῶτον ἄνω διασπαράξασα. A.B.C.M.I.\n810.τὰν ὁ κατὰ χθονός: ἣν Ἐρινύς τις, ἢ Ἀϊδωνεὺς, ἢ ἀλάστωρ ἐφῆκε τῇ πόλει· πάντα γὰρ τὰ δεινὰ χθόνια ἔλεγον οἱ ἀρχαῖοι. A.B. M.I.\nἐπιπέμπει: ἀντὶ τοῦ ἔπεμπεν. B.M.\n811.-817.δυσδαίμων δ’ ἔρις: ἄλλη δὲ πάλιν ἔρις δυστυχὴς αὔξει κατὰ τὰ δώματα καὶ τὴν πόλιν τῶν παίδων τοῦ Οἰδίποδος. καὶ γὰρ ὃ μὴ καλὸν τῇ φύσει, οὐδέποτε ὑπάρχει καλὸν, οὐδὲ οἱ μὴ νόμιμοι παῖδες, καλοὶ δηλονότι, ὡς ὁ Οἰδίπους, τὸ κακὸν γέννημα τῆς μητρὸς, τὸ μεμιασμένον σπέρμα τοῦ πατρός. ἡ δὲ Ἰοκάστη ἦλθε λέχος εἰς συγγενικόν. Gr. I. ἄλλη δὲ ἔρις καὶ φιλονεικία τῶν παίδων τοῦ Οἰδίποδος ὁ νῦν λεγόμενος πόλεμος αὔξεται κατὰ τὰ δώματα καὶ κατὰ τὴν πόλιν· οὐ γάρ ποτε ἔφυ καλὸν ὃ μὴ ἦν ἐν ἀρχῇ καλόν· τουτέστιν, ἐπειδὴ ἡ συνέλευσις τοῦ Λαΐου οὐ καλὸν ἦν, καὶ ἔτι μᾶλλον τοῦ Οἰδίποδος, διὰ τοῦτο καὶ οἱ ἀπ’ ἐκείνων καταγόμενοι οὐ καλοὶ ἦσαν, ἀλλὰ παράνομοι, ὅθεν καὶ τὰ παρόντα εἰς αὐτοὺς κακὰ ἐκ τοῦ μὴ εἶναι καθαροὺς συμβέβηκε· πρὸς τοῦτο γὰρ ἡ κατασκευή ἐστιν, ἐπήγαγε δὲ ἢ πρὸς μόνην τὴν τοῦ Οἰδίποδος παρανομίαν, ἢ τὴν Λαΐου, λέγων, οὐδ’ οἱ μὴ νόμιμοι παῖδες καλὸν, ἀπὸ κοινοῦ λόχευμα τῇ μητρὶ, ὄντες μίασμα καὶ παρανομία τοῦ πατρός· ἡ δὲ μήτηρ εἰς τὸ υἱοῦ αὐτῆς λέχος ἦλθεν. Gu.\n811.δυσδαίμων δ’ ἔρις: μετὰ δὲ ταῦτα δυσδαίμων ἔρις ἄλλη αὔξεταί κατὰ τοὺς οἴκους τοῦ Οἰδίποδος τῶν παίδων. ἄλλη δὲ ἔρις ἄλλα ποιεῖ κατὰ διαδοχὴν, κατὰ τὴν πόλιν καὶ τὸν οἶκον τῶν Οἰδίποδος παίδων· κακοὶ γὰρ ὄντες κακὰ πάσχουσιν, ὡς παρὰ φύσιν τεχθέντες. A.B. C.M.I.\n814.οὐ γὰρ ὃ μὴ καλὸν οὔποτ’ ἔφυ καλόν: τὸ πρῶτον οὐ περιττόν ἐστιν. A.B.M.T. οὐ γάρ ποτε τοῦτο καλόν ἐστιν, ὅπερ αὐτὸ τὴν ἀρχὴν ἀπὸ ῥίζης μὴ ἔφυ καλῆς. τοῦτο δέ φησι διὰ τὸν Οἰδίποδα παρανόμως γήμαντα τὴν μητέρα καὶ παρανόμως παῖδας τεκόντα. τοῦτο οὖν φησι, τὸ μὴ καλὸν γενόμενον οὔποτε ἐπαινέσομεν· οὐδὲ γὰρ αὐτοῖς γέγονεν, ἢ ἔστι καλόν. A.B. C.M.T.I.\n815.οὐδ’ οἱ μὴ νόμιμοι: ἀπὸ κοινοῦ τὸ καλόν· οὐδὲ οἱ ἄνομοι παῖδες καλὸν, οἱ παρὰ τὸν τῆς φύσεως νόμον γενόμενοι, ἀλλὰ κατάρατοι καὶ ἀνόσιοι. A.B.C.M.I.\nοἱ μὴ νόμιμοι: ἤγουν ὁ Ἐτεοκλῆς καὶ Πολυνείκης, καλοὶ δηλονότι. Bar. ὁ Οἰδίπους, ἢ Ἐτεοκλῆς καὶ Πολυνείκης. Gu.\n815.-817.παῖδες ματρὶ λόχευμα: κατὰ κοινοῦ τὸ οὐ καλὸν, τουτέστιν οὐ καλὸν οἱ μὴ νόμιμοι παῖδες, οἷον Οἰδίπους παρὰ τὸν τῆς φύσεως νόμον συγγενόμενος τῇ μητρὶ καὶ ἀνελὼν τὸν πατέρα. οὐ καλὸν οὖν, φησὶ, γέννημα, ἀλλὰ κατάρατον, παῖς τῆς τοῦ πατρὸς καὶ μητρὸς ἐπιβαίνων εὐνῆς· συναίμονα γὰρ εἶπε τὸν πατέρα τοῦ παιδὸς, ἐπειδὴ ἐξ ἑνὸς αἵματος ὁ παῖς τῷ πατρί. δύναται δὲ καὶ ἐπὶ τοῦ Ἐτεοκλέους ἡρμόσθαι ὁ λόγος, καὶ ἐροῦμεν οὕτως· οὐ καλὸν γέννημα οἱ μὴ νόμιμοι παῖδες τῇ μητρὶ, οἷον Ἐτεοκλῆς καὶ Πολυνείκης, ἐκ λέχους τοῦ αὐτοῦ πατρὸς καὶ ἀδελφοῦ ἐλθόντες εἰς φῶς, ἵν’ ᾖ τὸ συναίμονος ἀντὶ τοῦ ἀδελφοῦ, τὸ δὲ εἰς λέχος ἀντὶ τοῦ ἐκ λέχους, λόχευμα δὲ τὸ γέννημα. Ἄλλως. οἵτινες παῖδές εἰσι τῇ μητρὶ λόχευμα, μίασμα δὲ τοῦ πατρὸς, διὰ τὸ δι’ αὐτοὺς τετυφλωκέναι ἑαυτὸν, ἢ διότι ἑαυτὸν ἔκρυψεν· πατρὸς δὲ, τοῦ καὶ συναίμονος, ἐκ λέχους ἦλθον. A.M.T.\n816.μίασμα πατρός: πῶς μίασμα πατρός; ὅτι σύναιμος εἰς λέχος ἦλθεν, ὅ ἐστι τοῦ ἀδελφοῦ αὐτῶν Οἰδίποδος. A.M.\nμίασμα πατρός: μεμιασμένον σπέρμα πατρὸς ὄντες. τόκος μητρὸς ὄντες, ἥτις εἰς συγγενικὸν ἦλθε λέχος. Gr.\n817.ἡ δέ: ἥτις ἡ μήτηρ ἦλθεν εἰς τὸ ἑαυτῆς αἷμα. A.M. ὁ δέ ἀντὶ τοῦ γάρ. M.\nσυναίμονος: γρ. σύναιμον. M.\nσύναιμον ἐς λέχος: πατρὸς γὰρ σύναιμον εἰς λέχος ἦλθεν, ὅ ἐστι τοῦ ἀδελφοῦ αὐτῶν τοῦ Οἰδίποδος. B.I. τοῦ υἱοῦ. M.\n818.-833.ἔτεκες: ἔτεκες, ὦ γῆ τῶν Θηβῶν, ποτὲ, καθὰ ἐν τῇ ἐμῇ πατρίδι ποτὲ ἤκουσα λόγον βαρβαρικὸν, τὴν γενεὰν τὴν ἀπὸ τῶν ὀδόντων γεννηθεῖσαν, τὴν ἀπὸ τοῦ δράκοντος τοῦ θηρσὶ τρεφομένου, τοῦ φοινικοῦ τὴν κεφαλὴν, κλέος κάλλιστον τῶν Θηβῶν. εἰς τὸν γάμον δὲ τῆς Ἁρμονίας τῆς θυγατρὸς τῆς Ἀφροδίτης, ἣν ἔγημεν ὁ Κάδμος, ἦλθον οἱ θεοὶ, καὶ ὑπὸ τῆς φόρμιγγος καὶ τῆς λύρας τοῦ Ἀμφίονος τὰ τείχη τῶν Θηβῶν καὶ ὁ πύργος ἀνῳκοδομήθη περὶ τὸ μέσον τῶν δύο ποταμῶν τῆς Δίρκης τῆς πηγῆς, ἤγουν τοῦ Ἰσμηνοῦ καὶ τῆς Δίρκης, ἥτις ὁμωνύμως λέγεται τῇ πηγῇ, ἥτις, ἤγουν ἡ Δίρκη, ἡ πηγὴ, τὸ ἔμπροσθεν τοῦ Ἰσμηνοῦ πεδίον τὸ βοτανηφόρον ἄρδει καὶ κάθυγρον ποιεῖ. καὶ ἡ Ἰὼ, ἡ κέρας ἔχουσα, ἡ προμήτωρ, τοὺς βασιλεῖς τῶν Θηβαίων ἔτεκεν· ἡ πόλις δὲ ἥδε, μυριάδας ἀγαθῶν ἑτέρας ἐφ’ ἑτέραις κατὰ διαδοχὴν ἔχουσα, νῦν ἐπὶ μεγίστῃ καὶ ἐσχάτῃ πολιορκίᾳ τοῦ Ἄρεος ἕστηκεν. Gr. Cant. ἐγέννησας ποτὲ, ὦ γῆ, ὡς ἔμαθον ἐν τοῖς οἴκοις ἀκοὴν βάρβαρον (ὡς γὰρ Φοῖνιξ ὁ χορὸς, οἱ δὲ Φοίνικες βάρβαροι, βάρβαρον ἀκοὴν ἐδάην φησίν·) ἐγέννησας οὖν τὴν ὀδοντοφυῆ γένναν, τουτέστι τοὺς ἐξ ὀδόντων φύντας καὶ γεννηθέντας Γίγαντας, τὴν ὑπάρχουσα ἀπὸ δράκοντος θηριώδους καὶ φοινικοῦν λόφον καὶ κεφαλὴν ἔχοντος. κάλλιστον οὖν ὄνειδος ταῖς Θήβαις ἦσαν οἱ Γίγαντες, ὄνειδος μὲν ὡς ἐξ ὀδόντων δράκοντος γεννηθέντες, κάλλιστον δὲ ὡς αὐτόχθονες καὶ ἀνδρεῖοι· ἀφ’ ὧν Γιγάντων Θηβαῖοι κατήγοντο. εἰς τοὺς ὑμεναίους δὲ καὶ τοὺς γάμους τῆς Ἄρεος καὶ Ἀφροδίτης θυγατρὸς Ἁρμονίας, ἣν ἔγημε Κάδμος, ἦλθον οἱ θεοὶ, καὶ ἀνέστη τῆς πόλεως τὰ τείχη ἐν τῇ λύρᾳ τοῦ Ἀμφίονος, καὶ ὁ πύργος ἀνέστη ὑπὸ τῆς Ἀμφιονίας λύρας. ἔστι δὲ ἀμφότερα ταῦτα τὰ κῶλα ταυτοσήμαντα. ἀνέστη δὲ περὶ τὸ μέσον τῶν δύο ποταμῶν τῆς Δίρκης, ἤγουν οὓς ἡ Δίρκη ποιεῖ σχιζομένη, ἥτις καταρρέει εἰς τὸ πεδίον ἔμπροσθεν τοῦ Ἰσμηνοῦ ποταμοῦ. καὶ ἡ κερασφόρος Ἰὼ ἐγέννησε τοὺς βασιλέας τῶν Θηβαίων. μεταμειβομένη δὲ καὶ διαδεχομένη ἥδε ἡ πόλις μυριάδας ἑτέρας ἀγαθῶν ἐν μυρίοις ἀγαθοῖς ἕστηκεν ἐπ’ ἄκροις στεφάνοις Ἀρηΐοις καὶ πολεμικοῖς τουτέστι πολλῶν ἀγαθῶν πειραθεῖσα τῆς τῶν σπαρτῶν γέννας, τοῦ ἐλθεῖν τοὺς θεοὺς εἰς τοὺς τῆς Ἁρμονίας γάμους, τοῦ ἀναστῆναι τὰ τείχη ὑπὸ λύρας, τοῦ τὴν Ἰὼ προμήτορα ἔχειν, τούτων οὖν ἁπάντων εἰς πεῖραν ἰοῦσα κεκύκλωται νῦν ὑπὸ πολεμίων. Gu.\n818.-821.ἔτεκες, ὦ γᾶ: εἰπὼν τὰ ὀνείδη τῆς πόλεως ἄρχεται ἤδη καὶ ἅπερ εἰς κλέος ἦσαν ταύτῃ εἰπεῖν. Gu. ταῦτα ἐφεξῆς μέχρι τοῦ τέλους τοῦ χοροῦ ἀνακλητικῶς προφέρουσι, μακαρίζουσαι τῆς ἀρχαίας εὐδαιμονίας τὰς Θήβας. τὸ δὲ ἑξῆς, ἔτεκές ποτε, ὦ γᾶ, γένναν ὀδοντοφυῆ σπαρτῶν τῶν ἀπὸ τοῦ φοινικολόφοιο δράκοντος, ὥς ποτε ἠκούσαμεν κατὰ τὴν βάρβαρον ἀκοὴν ἡμῶν, ἐν τῇ πατρίδι οὖσαι. A.B.C. M.I.\n819.ἀκοάν: ἀκοὴ ἐνταῦθα λέγεται τὸ ἀκουόμενον, ὡς ἐν ἄλλοις αἴσθησις τὸ αἰσθητὸν καὶ νοῦς τὸ νοούμενον. Gr. Cant. βαρβαρικὸν λόγον. Gr. Mosq. ἐπεὶ ἀπὸ βαρβάρων τοῦτο μεμαθήκει. Gu.\n820.θηροτρόφου: τοῦ ἐν θηρσὶ τραφέντος δράκοντος θηριώδους. M. τὸ ἀπὸ φοινικολόφοιο δράκοντος συναπτέον, θηρότροφον δὲ γένναν περιφραστικῶς τοὺς σπαρτοὺς, ἐπεὶ ἀπὸ θηρίου τοῦ δράκοντος ἐτέχθησαν. συντέτακται δὲ τὸ τραφῆναι καὶ ἐπὶ τοῦ γεννηθῆναι, ἢ ἐπὶ τοῦ αὐξηθῆναι καὶ ἀναδοθῆναι ἀπὸ τῆς γῆς. A.B. C.M.T.I. πορφυροκαρήνου, τοῦ ἔχοντος κοκκίνην κεφαλὴν, ἢ λόφον τοιοῦτον αὐτοφυῆ. Gu.\n821.κάλλιστον ὄνειδος: κάλλιστον κλέος ταῖς Θήβαις αὐτοὺς τοὺς σπαρτούς φησι. ἔστι δὲ τὸ ὄνειδος τῶν μέσων λέξεων, ὡς τύχη καὶ ζῆλος καὶ δόλος. A.B.M. Gu. I.\nὄνειδος: κλέος. M.I. ἐγκώμιον. B.I.\n822.ὑμεναίους: φασὶν ὡς, ὅτε οἱ θεοὶ εἰς τὸν τῆς Ἁρμονίας γάμον παρεγένοντο, ᾆσαι αὐτοὺς ᾆσμα εἰς τιμὴν τῶν νυμφίων. τὸ ὑμεναίους τοίνυν ἢ ἀντὶ τοῦ γάμους νοητέον, ἢ εἰς ᾠδὰς γαμικάς. Gu. Bar. καὶ κατὰ τοῦτο, φησὶ, μακαρία ἡ πόλις, ὅτι γαμοῦντι τῷ Κάδμῳ τὴν Ἁρμονίαν συνῆλθον οἱ θεοί. A.M.T.\n823.φόρμιγγί τε τείχεα Θήβας: καὶ τοῦτο, φησὶν, εἰς εὐδαιμονίας λόγον ταῖς Θήβαις συνέβη, τὸ ὑπὸ τῆς λύρας Ἀμφίονος τειχησθῆναι. B.C. M.I.\n824.πύργος ἀνέστα: ὁ πύργος δὲ καὶ τὰ τείχη ἀνῳκοδομήθη ὑπὸ τῆς τοῦ Ἀμφίονος λύρας. I. ᾠκοδομήθη. M. ᾠκοδομήθη ὁ πύργος δηλονότι καὶ τὰ τείχη. B.\n825.διδύμων ποταμῶν πόρον ἀμφὶ μέσον: τὸν περάσιμον τόπον. B.M. λείπει τὸ ὅς· ὃς ὁ πόρος κατὰ τὸ πεδίον τῆς Δίρκης ἔμπροσθεν τοῦ Ἰσμηνοῦ καταδεύει. οὗτοι γάρ εἰσιν οἱ δύο ποταμοὶ, ἥ τε Δίρκη καὶ ὁ Ἰσμηνός. A.B. Ἄλλως. περὶ τὸν μέσον πόρον τῶν διδύμων ποταμῶν τῆς Δίρκης, ἥτις σχιζομένη δύο ἀποτελεῖ ποταμοὺς, οὓς καὶ Διδύμους ἐκάλεσαν, ἐπεὶ ἐξ ἑνὸς οἱ δύο ἀποτελοῦνται. A.B.C. ἥτις Δίρκη εἰς δύο σχιζομένη τὸ ἔμπροσθεν τοῦ Ἰσμηνοῦ πεδίον καταρδεύει. οὗτοι γάρ εἰσιν οἱ δύο ποταμοὶ, ἥ τε Δίρκη καὶ Ἰσμηνός. C.\nδιδύμων ποταμῶν: περὶ τὸν μέσον πόρον τῶν δύο ποταμῶν τῆς Δίρκης τῆς πηγῆς· δύο γὰρ ποταμοὶ διαιροῦνται ἀπὸ τῆς Δίρκης, ὁ Ἰσμηνὸς καὶ ἡ ὁμωνύμως τῇ πηγῇ καλουμένη Δίρκη. Cant. Mosq.\n826.χλοεροτρόφον: βοτανοτρόφον. Gr. I.\n827.πρόπαρ: τὸ ἔμπροσθεν τοῦ Ἰσμηνοῦ ποτίζει. I.\nκαταδεύει: ἀντὶ τοῦ καταδύεται. λείπει δὲ ἥτις, ἥτις ἐπαρδεύει τὸ πεδίον ἡ Δίρκη. M.\n828.Ἰώ θ’ ἁ κερόεσσα: καὶ ἡ κερασφόρος Ἰὼ, ἥτις ἐγέννησε τοὺς βασιλεῖς τῶν Θηβαίων. B.C.I. πρὸς ἅπασι τούτοις καὶ Ἰὼ ἔχουσιν οἱ Θηβαῖοι προμήτορα. Ἄλλως. καὶ ὦ Ἰὼ κερατοφόρε, ἥτις ἐγέννησε τοὺς βασιλεῖς τῶν Θηβαίων καὶ ἤνεγκε μυριάδας ἀγαθῶν ἀντὶ τῶν κακῶν. M.T.\n830.μυριάδας δ’ ἀγαθῶν: εἰ δὲ δεῖ, φησὶ, φράσαι συντόμως, ἡ πόλις αὕτη μυρία ἀνδραγαθήματα καὶ νίκας συνάπτουσα εἰς ἄκρον ἐν τῷ πολέμῳ προελήλυθεν ἀνδραγαθημάτων, ὡς εἰ ἔλεγε, τὴν οὕτω μακαρίαν οὐκ ἀπεικὸς τοὺς ἐπελθόντας πολεμίους ἀπώσασθαι. ἢ οὕτως· ἤδη τοσαῦτα πλεονεκτήματα εὐτυχήσασα καὶ ἄλλα ἄλλοις ἀμειψαμένη νῦν ἐπὶ ξυροῦ πολέμου ἕστηκεν, ἐπὶ ἀγωνίσμασι πολεμικοῖς. A. B.C. M.T.I. ἡ δὲ πόλις αὕτη πρὸς τοῖς ἄλλοις ἄλλας δεξαμένη μυριάδας ἀγαθῶν νῦν ἐν κινδύνοις ἄκροις ἕστηκεν. A.C.T.\n832.ἐπ’ ἄκροις ἔστακ’ Ἀρηΐοις στεφάνοισιν: ἤγουν ὑπὸ πολεμίων κεκύκλωται καὶ πρὸς κίνδυνόν ἐστι. τοιαύτην γὰρ ἔμφασιν ἔχει τὸ ἄκροις, ἐπειδὴ καὶ οἱ ἐπ’ ἄκρου τινὸς ἱστάμενοι πρὸς τὸ πεσεῖν ἕτοιμοί εἰσιν. Gu.\n834.-838.ἡγοῦ πάροιθε: προοδοποίει ἔμπροσθεν, ὦ θύγατερ, ὅτι ὀφθαλμὸς ὑπάρχεις σὺ τῷ τυφλῷ καὶ ὁδηγουμένῳ μοι ποδὶ, καθὰ τοῖς ἐπιβάταις τῆς νεὼς τὸ ἄστρον, εἰς ὃ δηλονότι ἀποβλέπουσιν· ἄγε πρόβαινε, προέρχου, τιθεῖσα τὸ ἐμὸν ἴχνος, ἤγουν ἐμὲ, εἰς ὁμαλὴν καὶ ἰσόπεδον γῆν, ἵνα μὴ προσπταίσωμεν, μὴ δυνάμενοι πορεύεσθαι· ἀσθενὴς γὰρ ὁ πατήρ σου. καὶ τὰς σημειώσεις τῶν ἀποβάσεων φύλασσε τῇ παρθενικῇ σου χειρί. I.\n834.ἡγοῦ πάροιθε, θύγατερ: Μαντὼ ἐκαλεῖτο ἡ θυγάτηρ Τειρεσίου. καὶ πρὸς ἐκείνην λέγει τοὺς λόγους Τειρεσίας. B.C. M.I. Πείσανδρος ἱστορεῖ ὅτι ξάνξη Τειρεσίᾳ γαμηθεῖσα ἐποίησε παῖδας τέσσαρας, φαινέηφερ σεκέρδην, χλώρην, Μαντώ. M.T.\nθύγατερ: ἰστέον ὅτι Σοφοκλῆς ἐν τῷ τῆς Ἀντιγόνης δράματι υἱὸν εἶναι λέγει τὸν χειραγωγοῦντα τὸν Τειρεσίαν, ἐνταῦθα δὲ Εὐριπίδης θυγατέρα, ἥτις Μαντὼ ἐκαλεῖτο. Gu.\nτυφλῷ ποδί: τῷ μὴ ὑπὸ τῶν οἰκείων ὀφθαλμῶν ὁδηγουμένῳ. Gr. Cant.\n835.ναυβάταισιν ἄστρον ὥς: καθὰ τοῖς ἐπιβάταις τῶν νεῶν τὸ ἄστρον, εἰς ὃ δηλονότι ἀποβλέπει τὰ σιδήρια. Gr. Cant.\nἄστρον: ὡς ἄστρον τοῖς ναύταις. M. τουτέστιν Ἑλίκη. Fl. 33.\n836.δεῦρ’ ἐς τὸ λευρόν: πλατὺ, ὁμαλὸν, ἰσόπεδον. B. εἰς τὸ πλατὺ πεδίον καὶ ὁμαλὸν καὶ ἰσόπεδον τὸ ἴχνος τοὐμὸν τιθεῖσα πρόβαινε καὶ μὴ εἰς κεκρυμμένον, ἵνα μὴ σφαλῶμεν τῆς οἰωνοσκοπίας. M.T. ὧδε πρόβαινε, εἰς τὸ ὁμαλὸν πεδίον τὸν πόδα τὸν ἐμὸν τιθεῖσα, ἤγουν ἐρείδουσα, ἀσφαλιζομένη. Gr.\nἴχνος τιθεῖσ’ ἐμόν: τὸν σὸν πόδα, ὅς ἐστιν ἴχνος ἐμόν· ἢ τιθεῖσα τὸ ἐμὸν ἴχνος ἀντὶ τοῦ ὁδηγοῦσά με· ἡ γὰρ σὴ ὁδήγησις τὸν ἐμὸν πόδα εἰς πορείαν ἄγει. Gu. τιθεῖσα φέρε. M.\n837.μὴ σφαλῶμεν: μὴ πέσωμεν. M. ἵνα μὴ προσπταίσωμεν. Gr. μή πως πλανηθῶμεν. Gu.\nἀσθενής: ὅτι καὶ τυφλὸς καὶ γέρων. M.\n838.κλήρους τέ μοι φύλασσε: τοὺς μισθοὺς φύλασσε, Τειρεσία, αἰτίους κλήρους ἐμοὶ, τουτέστι τὰς τῶν πτήσεων σημειώσεις. M. τὰ λάχη ἤτοι τοὺς μισθοὺς τοὺς ἀπὸ κλήρου δοθέντας μοι, ἢ τὰς μαντικὰς ψήφους. Gu.\n839.οὓς ἔλαβον: οἱ γὰρ οἰωνοσκόποι ἐν δέλτοις ἐσημειοῦντο τὰς πτήσεις, ἵνα διὰ μνήμης ἄγοιεν. εἰ δὲ τυφλὸς ἦν, μὴ θαυμάσωμεν· ἡ γὰρ θυγάτηρ ἔμπειρος οὖσα τὰς γινομένας πτήσεις ἐσημειοῦτο. φασὶ δὲ αὐτὴν μετὰ τὸν θάνατον τοῦ πατρὸς ἀρίστην μάντιν γενέσθαι. A. B.C.I.\nοἰωνίσματ’ ὀρνίθων μαθών: ἀποροῦσί τινες πῶς τυφλὸς ὢν ὁ Τειρεσίας ἠδύνατο καταλαμβάνειν τὰς τῶν ὀρνίθων πτήσεις. καὶ φαμὲν ὡς ἡ θυγάτηρ αὐτοῦ ἔμπειρος οὖσα ἔλεγεν αὐτῷ τοιώσδε καὶ τοιῶσδε πέτεσθαι τοὺς ὄρνις· ἐκ τούτου οὖν ἐκεῖνος ἐμαντεύετο. φασὶ δὲ καὶ μετὰ θάνατον αὐτοῦ μάντιν ἀρίστην γενέσθαι τὴν θυγατέρα. Gu. Bar. τὰς μαντείας τῶν ὀρνίθων.\nμαθών: νοήσας, σκεψάμενος. Gr.\n840.θάκοισιν ἐν ἱεροῖσιν: τόπος Θήβης ὁ θᾶκος, ὅπου ἐμαντεύετο ὁ Τειρεσίας. A.B.C. I. ἢ ὁ ἱερὸς σκίμπους, ἐν ᾧ καθεζόμενος ἐμαντεύετο. C. Gu. τοῖς θρόνοις.\nοὗ: ὅπου. ἀντὶ τοῦ ἐν τῷ θρόνῳ τῷ ἱερῷ. Gr. Mosq.\n841.-844.τέκνον Μενοικεῦ: ἀντὶ τοῦ τέκνον ἐμὸν καθ’ ἡλικίαν, πόσου διαστήματός ἐστιν ἡ ἐπίλοιπος ὁδὸς μέχρι τοῦ ἄστεος, ἡ πρὸς τὸν πατέρα σου; κοπιῶσι γὰρ οἱ πόδες μσυ, καὶ μόλις περιπατῷ συνεχῆ βαδίσας βάδισιν. I.\nτέκνον Μενοικεῦ: εἰπέ μοι πόσου διαστήματος ἡ ἔμπροσθεν ὁδὸς τοῦ ἄστεος· ἐντὸς γὰρ τοῦ ἄστεος ἐποιοῦντο τὴν πορείαν· καὶ διὰ τοῦτό φησιν, ἡ τοῦ ἄστεος ὁδός. Gr. I.\n842.πόση τις: πόσον χρόνον δεῖ ἐν μέσῳ λέγειν; B.M.\n843.ἐμὸν κάμνει γόνυ: ὅτι οἱ πόδες ἐμοῦ ἐκοπώθησαν. M. ἀντὶ τοῦ οἱ ἐμοὶ πόδες κοπιῶσιν. Gr.\nκάμνει: ἀσθενεῖ. Fl. 33. πάσχει ἀπὸ τοῦ κόπου. Gu.\n844.πυκνὴν δὲ βαίνων: συνεχῆ δὲ βάδισιν, ὅ ἐστι τὸ μῆκος τῆς ὁδοῦ μόγις περιπατῶ. B. Fl. 33. συνεχῆ δὲ πορευόμενος πορείαν μόλις κινοῦμαι. ἀπὸ γὰρ τῶν Ἀθηνῶν ἐλθὼν, εἶτα οὔπω ἱκανῶ, ἀναπαυσάμενος καὶ ταύτην μετακληθεὶς ἔρχεται τὴν ὁδόν. Gr.\nἤλυσιν: τὴν ὁδὸν, οἷον ἔλευσιν, ὅ ἐστι τὸ μῆκος τῆς ὁδοῦ. A.M. ἐπέλευσιν, ὁδόν. Gu.\nμόλις περῶ:ἀπὸ γὰρ τῶν Ἀθηνῶν παραυτίκα ἔρχεται πρόσφατος. A. C.M. Fl. 33. διέρχομαι, περιπατῶ. Gu.\n845.-848.θάρσει: θάρσει, ὦ Τειρεσία· ἔξεστί σοι γὰρ πλησίον τῶν φίλων στῆσαι τὸν πόδα. ἅψαι δ’ αὐτοῦ καὶ ἀντιλαβοῦ, τέκνον Μενοικεῦ, ὅτι πᾶσα ἀπήνη καὶ πᾶς πρεσβύτου ποὺς εἴωθε περιμένειν χειρὸς ἀλλοτρίας χειραγωγήματα. I.\n845.. . . . . . . . . : γράφεται καὶ ἐξόρμισαι, ἀντὶ τοῦ στῆσον τὸν σὸν πόδα. I. ἡ μεταφορὰ ἀπὸ τῶν νηῶν τῶν εἰς λιμένα καταγομένων. B. I.\nἐξόρμισαι: ἔστησας. Ἄλλως. ἀντὶ τοῦ ἐξώρμισαι, ἀντὶ τοῦ ἐκβέβηκεν, ἢ ἐξόρμισον προστακτικῶς, ἀντὶ τοῦ στῆσον, ἐκ μεταφορᾶς τῶν εἰς λιμένα καταγομένων νεῶν. M.\nἐξορμίσαι: λείπει τὸ ἐστίν, ὥστε ἐξρμίσαι τὸν πόδα ἐστίν· ἢ τὸ ἀπαρέμφατον ἀντὶ προστακτικοῦ, ἀντὶ τοῦ ἐξόρμισον, στῆσον, ἐκ μεταφορᾶς τῶν νηῶν τῶν εἰς λιμένα καταγομένων. C. ἐκόμισας, ἔστησας. Gu.\n847.ὡς πᾶσ’ ἀπήνη: ὥσπερ γὰρ ἅρμα, μὴ ὄντος τοῦ κινοῦντος αὐτὸ ἡνιόχου, ἀκίνητον μένει, οὕτω καὶ πρεσβύτης, εἰ μή τις αὐτὸν ἀνακουφίζει, ἑαυτῷ χρῆσθαι οὐ δύναται. Gu. I.\nὡς πᾶσ’ ἀπήνη: καὶ οἱ γεγηρακότες, φησὶν, ὑπὸ ξένης χειραγωγεῖσθαι ὀφείλουσιν. ἤτοι ἐν τῷ μὴ δύνασθαι αὐτὴν καθ’ ἑαυτὴν ἄνευ ζώων τρέχειν· ἢ, ὅπερ βέλτιον καὶ ἀκόλουθον, ἐν τῷ τὰ ὑπεζευγμένα ζῶα ἄνευ τοῦ ἡνιοχοῦντος μὴ δύνασθαι τρέχειν, ἵνα καὶ αὐτὴν τὴν ζεῦξιν ἀπήνας λέγῃ. θυραίας δὲ ἀλλοτρίας, ὡς πρὸς τὰ ἕλκοντα ζῶα μὴ κοινωνούσης τοῦ ἑλκυσμοῦ· ἐὰν δ’ ἐπὶ τῆς ἁμάξης μόνον, ἁπλούστερον τῆς ἀλλοτρίας τῆς τῶν ζώων. A.M. T. ξένης. M.\nἀπήνη: καροῦχα. Gr. Florr.\nφιλεῖ: εἴωθε. Gr. ἔθος ἔχει. Fl. 33.\n848.κουφίσματα: ὁδηγήματα. M. χειραγωγήματα. Gr. Bar.\n849.εἶεν: ἔστω ταῦτα· διὰ τί με, ὦ Κρέον, μετεκαλέσω ἐν σπουδῇ; I. διῃρημένως ἀναγνωστέον. ἔστι δὲ ἐπίρρημα τοῦ μὲν προτέρου λόγου ληκτικὸν, ἑτέρου δὲ ἀρκτικόν. C. ἔστω ταῦτα. Gr. ταῦτα μὲν οὕτως ὑπάρχουσι. Gu.\nπάρεσμεν: ἀντὶ τοῦ παραγεγόναμεν. Gr.\n850.οὔπω λελήσμεθ’: οὔπω ἐπιλελήσμεθα τοῦ δι’ ὅ σε κεκλήκαμεν. B.C. οὐδαμῶς ἐπελαθόμεθα δι’ ὅ σε μετεκαλεσάμεθα. Gr. I.\nἀλλὰ σύλλεξαι: ἀντὶ τοῦ συνάγαγε, ἀναλάμβανε αὐτήν. M. ἀντὶ τοῦ ἀναλάμβανε σαυτὸν, ἀνάκτησαι τὴν δύναμιν. C. ἀνάλαβε δύναμιν Gr. ἀλλ’ ἀνάλαβε τὴν δύναμιν, καὶ τὴν πνοὴν σύλλεξον, ἐκβαλὼν τὸ ἆσθμα, ὅπερ ἡ ὁδὸς ἐποίησεν. I.\n851.πνεῦμ’: τὴν πνοήν. Gr.\nκᾶπος: κάματον. Gu. τὸ ἆσθμα, ὅπερ ἡ ὁδὸς ἐποίησε. Gr. τὸ ἐκ τῆς ὁδοιπορίας γενόμενον. Gu.\nκαὶ πνεῦμ’ ἄθροισον: διὰ τοῦτο πνεῦμα αὐτὸν ἀθροῖσαί φησιν, ἵνα τὴν ἔνδον ἐκ τῆς ὁδοῦ αὐτῷ συμβᾶσαν θερμότητα ἀναψύξῃ διὰ τοῦ ἔξωθεν πνεύματος. Gu. I.\nκᾶπος: νῦν τὸν κάματον, ἢ τὸ ἐκ τῆς ὁδοῦ ἆσθμα γινόμενον. ἄλλοι δὲ ἆπος τὸ ὕψος, νῦν δὲ καταχρηστικῶς τὸ μῆκος, ὡς καὶ αἰπὺς ὄλεθρος. [ἐν Καλλιμάχῳ.] A. B.C.M.I.\n852.κόπῳ πάρειμι: χθὲς τῇ προλαβούσῃ ἡμέρᾳ ἀπὸ τῆς γῆς τῶν Ἀθηναίων παραπεμφθεὶς δεῦρο σὺν κόπῳ παραγέγονα. I. γράφεται δὲ καὶ παρεῖμαι, ἀντὶ τοῦ ὑπὸ τοῦ κόπου παραλέλυμαι. M.I. ὑπὸ κόπου παραλέλυμαι, ἔκλυτος ἐγενόμην ἀπὸ τῶν Ἀθηναίων, οἳ ἀπὸ τοῦ Ἐρεχθέως κατήγοντο. Gr.\n853.δεῦρ’: ἐς τὰς Θήβας. Gu. ὧδε κομισθεὶς, ἤγουν παραπεμφθείς. Gr. ὡς ὑπὸ θυγατρὸς κουφιζόμενος ἐκκομισθεὶς εἶπεν. Gu.\nἐκκομισθείς: ἐνταῦθα ἐνεχθείς. M.\nτῆς πάροιθεν ἡμέρας: τῆς πρὸ ταύτης, χθὲς δηλονότι. M. τῆς παρελθούσης. Gu. ἐπὶ τῆς προλαβούσης, ἤγουν τῆς χθές. Gr. ἤγουν ἐκ τῆς χθὲς ἡμέρας ἀπὸ τῶν Ἀθηναίων ἁψάμενος τῆς ὁδοῦ νῦν μόλις ἀφῖγμαι σὺν πολλῷ κόπῳ· ἢ ἐπὶ τῆς χθὲς ἡμέρας ἦλθον ἐκ τῶν Ἀθηναίων. Gu.\n854.κἀκεῖ γὰρ ἦν: καὶ ἐκεῖ γὰρ ἦν πόλεμος, ὅντινα ἐποίησεν Εὔμολπος, ὅπου νικηφόρους τοὺς Ἀθηναίους ἐποίησα, καὶ τοῦτον τὸν χρυσοῦν στέφανον, ὡς βλέπεις, φορῶ, λαβὼν ὡς ἐξαίρετον ἀπαρχὴν ἀπὸ τῶν πολεμίων σκυλευμάτων αὐτόν. I.\nοὗ καλλινίκους: νικηφόρους τοὺς Ἀθηναίους. C. ἐπίτηδες πρὸς ἔπαινον τῶν Ἀθηναίων ἀνακεχρόνισται, τέσσαρσι γενεαῖς προύχοντος τοῦ Θηβαϊκοῦ πολέμου. Ἄλλως. τέσσαρσι γενεαῖς τοῦ Θηβαϊκοῦ πολέμου πρεσβύτερός ἐστιν Εὐμόλπου ὁ πρὸς Ἐρεχθέα πόλεμος. Ἐρεχθέως μὲν γὰρ Πανδίων, οὗ Αἰγεὺς, οὗ Θησεὺς ὁ τῶν ἐν τῇ Καδμείᾳ πεσόντων τὰ σώματα ἀνελόμενος. ἦν δὲ ὁ Εὔμολπος Θρᾳκῶν βασιλεὺς, ὃς λέγεται ἐλθεῖν εἰς Ἐλευσῖνα ἐπὶ τῷ μυηθῆναι τὰ Ἐλευσίνια, καὶ πρῶτος ἱστορεῖται ξένος μυηθῆναι, διὸ καὶ ἀπ’ αὐτοῦ ἄρχοντες ἐγένοντο ἱεροῖσιν Εὐμολπίδαι Ἀθήνησιν. οὗτος συνεμάχησεν Ἐλευσινίοις, στασιάζουσι κατὰ τοῦ βασιλέως Ἐρεχθέως, καὶ ἡττηθεὶς ἐφονεύθη. ὕστερον δὲ κατὰ πυθόχρηστον ἐτιμήθη, καὶ ὁ τάφος αὐτοῦ ἱερώθη διὰ τὸ πρῶτον τὰ Ἐλευσίνια μεμυῆσθαι. τινὲς δὲ υἱὸν Ποσειδῶνος τὸν Εὔμολπόν φασιν, ὃς ἡττηθεὶς ὑπὸ τῆς Ἀθηνᾶς εἰς τὴν ἔριν τὴν περὶ τῆς Ἀττικῆς διὰ τῆς ἐλαίας τὸν υἱὸν αὐτοῦ κατὰ τῶν Ἀθηναίων ἐκίνησεν. A.B. C.M.T.I.\nΕὐμόλπου: Εὔμολπος παῖς Ποσειδῶνος καὶ Χιόνης τῆς Βορέου καὶ Ὠρειθυίας θυγατρὸς Ἐρεχθέως· ὃς πολεμῶν τὰς Ἀθήνας ἐπὶ τοῦ νεωτέρου Ἐρεχθέως ἐφονεύθη παρ’ αὐτοῦ. ἕτεροι δὲ καὶ ἄλλοι δύο υἱοὶ παρ’ αὐτοῦ Ἐρεχθέως ἀνῃρέθησαν ἐν ἐκείνῳ τῷ πολέμῳ συμμαχοῦντες Εὐμόλπῳ Φόρβας καὶ Ἰμμάραδος. τότε δὲ ἐπὶ τῇ εἰρήνῃ τὰ μυστήρια Δήμητρος ἐτέλεσαν. A.M.T.\nπόλεμος Εὐμόλπου δορός: ὃν τὸ δόρυ τοῦ Εὐμόλπου ἐποίει, ἤγουν ἡ δύναμις. Bar. Gr. Florr. Εὔμολπος Θρᾴκης βασιλεὺς, υἱὸς Ποσειδῶνος καὶ Χιόνης, ἀμυνόμενος Ἀθηναίους, ὡς ἡττηθέντος αὐτοῦ τοῦ πατρὸς Ἀθηνᾷ τὴν περὶ τῆς πόλεως κρίσιν, ἐστράτευσε κατ’ αὐτῶν· μηκυνομένου δὲ τοῦ πολέμου ἑκὼν αὐτὸς τοῦτον διέλυσεν, οὐ νενικηκότων Ἀθηναίων καὶ καλλινίκων γενομένων, ὡς αὐτός φησιν. Bar. Gu.\n855.καλλινίκους: νικηφόρους. M. Gu.\nἔθηκ’: ἐσήμηνα. Cant. Gr. ἐμαντευσάμην αὐτοῖς νίκην. Gu.\n856.καὶ τόνδε χρυσοῦν στέφανον: στέφανον γὰρ ἔχουσιν ἐν τοῖς πολέμοις, ἵνα νικῶντες ἀναδέωνται. A.B.C. M.I.\n857.ἀπαρχάς: ἀπαρχὴ κυρίως ἐπὶ καρπῶν, ὅταν πρὸ παντὸς ἄλλου τῷ θεῷ τις ἀποτέμηται καὶ ἀναθῇ μοῖραν. Cant. Gr.\n858.-864.οἰωνὸν ἐθέμην: σημεῖον ἐθέμην τοῦ ἡμᾶς νικῆσαι τὸν ἐπὶ τῇ νίκῃ δοθέντα σοι στέφανον. ἐν ταραχῇ γὰρ ἐσμὲν, ὡς αὐτὸς οἶδας, τοῦ πολέμου τῶν Ἀργείων. καὶ δὴ καὶ μεγάλη ἐστὶ ταῖς Θήβαις ἀγωνία· ὁ μὲν βασιλεὺς Ἐτεοκλῆς πρὸ ὀλίγου ὁπλισθεὶς ὅπλοις ἐξῆλθε πρὸς μάχην τῶν Ἀργείων, ἐμοὶ δ’ ἐνετείλατο παρὰ σοῦ μαθεῖν τί ποιοῦντες τὴν πόλιν ῥυσαίμεθ’ ἄν. I. ἀγαθὸν σημεῖον ἐδεξάμην. Cant. Gr. μαντείαν τοῦ καὶ ἡμᾶς νικῆσαι. Gu.\n858.καλλίνικα σὰ στέφη: ἤγουν τὸν σὸν στέφανον, τὸν ἐπὶ τῇ νίκῃ δοθέντα σοι. Cant. Gr.\n859.κλύδωνι: καὶ ταραχῇ καὶ ἐν μεγάλῃ ἀνάγκῃ. Fl. 59. ταραχῇ καὶ συγχύσει κακῶν. B.M. FI. Fl. 33.\n860.καὶ μέγας Θήβαις ἀγών: ἀγὼν τῆς μάχης τῶν Ἀργείων καὶ Θηβαίων. M. κίνδυνος. M.\n861.κοσμηθείς: ὁπλισθείς. M. Gr.\n862.πρὸς ἀλκήν: ἀντὶ τοῦ πρὸς Ἀργείους. M.\nΜυκηνίδα: τὴν τῶν Ἀργείων. Μυκήνη γὰρ πόλις Ἄργους. B.M.\n864.ἐπέσταλκ’: ἔγραψε, δι’ ἐπιστολῆς ἐνετείλατο. M.\n865.Ἐτεοκλέους μέν: ἕνεκα τοῦ Ἐτεοκλέους κλείσας ἂν τὸ στόμα τὰς μαντείας ἐπέσχον. C. Cant. Gr.\nἘτεοκλέους μέν: προεῖπεν ὁ Ἐτεοκλῆς τὴν αἰτίαν τῆς λύπης τοῦ μάντεως, σοὶ μὲν γὰρ ἡδὺς εἰς λόγους ἀφίξεται, ἐγὼ δὲ τέχνην μαντικὴν ἐμεμψάμην ἀντὶ τοῦ ἐξεφαύλισα. A.B.C. M.I. τὸ ἑξῆς, ἕνεκα μὲν τοῦ Ἐτεοκλέους κλείσας τὸ στόμα τοὺς χρησμοὺς ἐπέσχον· νοσεῖ γὰρ ἥδε γῆ, τουτέστι νοσεῖ ἡ πόλις, ἐξ οὗ ὁ Λάϊος ἐγεννήθη καὶ ὁ Οἰδίπους ἔφυ, καὶ ἡ τῶν ὀφθαλμῶν τύφλωσις ἐγένετο αὐτῷ. διαφθορὰν δὲ εἶπε τὴν τύφλωσιν. M.T. ἕνεκα Ἐτεοκλέους κλείσας ἂν τὸ στόμα τὰς μαντείας ἐπέσχον. Gr.\nἐπέσχον: ἀντὶ τοῦ κατέσχον. Gr.\nκλῄσας: συγκλείσας. M.\n866.χρῄζεις μαθεῖν: τὰ μαντικά. M.\n867.λέξω: τὸ ἑξῆς, λέξω δέ σοι. τὸ δὲ νοσεῖ ἀντὶ τοῦ στασιάζει, δυστυχεῖ. M.\nνοσεῖ: δυστυχεῖ. Gr. Fl. 5. 6. 9. 21. 56. 59. 76.\nπάλαι: ἐκ μακροῦ. Gr. Florr. iidem.\n868.ἐξ οὗ ’τεκνώθη: τέκνου πατὴρ ἐγένετο, ἀντὶ τοῦ ἐτέκνωσε. κατὰ ἀπαρίθμησιν δὲ προάγει τὸν λόγον· ἀπὸ τοῦ Λαΐου γὰρ ἀρξάμενος κατέβη εἰς τοὺς περὶ Ἐτεοκλέα καὶ Πολυνείκην. A.B.C.M.I.\n’τεκνωθη: ἐτέκνωσεν. M. τέκνον ἔσπειρεν. Gu. ἐπαιδοποίησε. Fl. 59.\nβίᾳ θεῶν: μὴ βουλήσει τῶν θεῶν. Cant. Gr. παρὰ προαίρεσιν. M. παρὰ γνώμην καὶ προαίρεσιν. Gu.\n869.ἔφυσε: ἔτεκε. M.\nμέλεον: ἄθλιον. M.\n870.αἵ θ’ αἱματωποί: ἀφ’ οὗ καὶ αἱ αἱματώδεις τῶν ὀφθαλμῶν διαφθοραί. A.M.T. αἱ ᾑμαγμέναι καὶ τετρωμέναι τῶν ὀφθαλμῶν τυφλώσεις. B.C.I.\n871.θεῶν σόφισμα: παραλογισμὸς, παραίνεσις εἰς τὸ μὴ παραβῆναι τὸ θεῖον. M. ἀντὶ τοῦ παραλογισμὸς, ἢ ἐπίνοια θεῶν, ἵνα πᾶσι δειχθῇ μὴ παρακούειν θεῶν. A.B.C.M. I. κἀπίδειξις δὲ, ἤγουν παραίνεσις εἰς τὸ μὴ παραβῆναι τὸ θεῖον. B. I. καὶ ἔνδειξις αὐτῶν πρὸς τὴν Ἑλλάδα. Gr. Cant. Florr.\nκἀπίδειξις: τῆς τοῦ Λαΐου παρακοῆς. ἐπέδειξαν γὰρ διὰ τούτου πᾶσιν ὅτι τοιαῦθ’ ἅπαντες πάσχουσιν οἱ θεοῖς ἀπειθοῦντες. Gu.\n872.ἅ: ἤγουν τὸ τεκνῶσαι τὸν Λάϊον, τὸ Οἰδίπουν γενέσθαι ἄνδρα τῆς οἰκείας μητρὸς καὶ τὸ μὴ τυφλὸν γενόμενον φαίνεσθαι. Gu.\nσυγκαλύψαι: κρύψαι. Gr. Florr. ἀφανίσαι. Gu.\nχρόνῳ: διὰ τῆς παρατάσεως τοῦ χρόνου. Gr. Florr.\n873.χρῄζοντες: θέλοντες. Gr. Florr.\nὡς δὴ θεούς: καθὰ δὴ τὴν τῶν θεῶν ἀγανάκτησιν ἐκφευξόμενοι. Gr. Florr. ὡς οὕτως ἂν τὴν τῶν θεῶν ὀργὴν καὶ τιμωρίαν φευξούμενοι· ὃν γὰρ ἐμίσουν ἐκεῖνοι, τοῦτον καὶ αὐτοὶ ὥσπερ μισοῦντες καὶ τοῖς θεοῖς ὥσπερ συμπράττοντες ἔνδον οἴκου κατέκλεισαν. Gu.\nὡς δὴ θεούς: ὡς δὴ μέλλοντες ἐκ τούτου τὴν τῶν θεῶν κρίσιν ὑπεκβῆναι, καὶ μέχρι τούτου οἰόμενοι στήσειν αὐτοῖς τὸ κακὸν τοὺς θεοὺς, διὰ τοῦ συγκλείειν τὸν πατέρα περιτρύχοντας. κεκριμένον δὲ ἦν τοῖς θεοῖς ὥστε καὶ αὐτοὺς ἀλλήλους ἀποκτεῖναι. A.B.C. M.T.I.\n874.ἥμαρτον ἀμαθῶς: ἀπέτυχον ἀπαιδεύτως. B. M.I. ἀπέτυχον τοῦ οἰκείου σκοποῦ ἀνοήτως, ἤγουν δι’ ἀγνωσίαν. Gr. Florr.\nγέρας: τιμήν. Gr. Florr. ὄνειδος ἔχοντες ἐκ τῆς φυγῆς. B. rec.\n875.οὔτ’ ἔξοδον: ἐλευθερίαν προέρχεσθαι τῆς οἰκίας. I. καθεῖρξαν, φησὶν, αὐτὸν οὔτε τινὰ τιμὴν ἀποδιδόντες αὐτῷ οὔτε προελθεῖν που συγχωροῦντες. καὶ τούτου χάριν θυμωθεὶς αὐτοὺς κατηράσατο, ὅτι τῷ περὶ τοὺς ὀφθαλμοὺς πάθει καὶ προσητίμαστο. A.C. M. T. προσητιμασμένος, διὰ τοὺς ὀφθαλμοὺς ὑβρισμένος. M.\n876.ἐξηγρίωσαν: εἰς θυμὸν ἐκίνησαν. Gr. I.\nἐκ δ’ ἔπνευσ’: ἐξεφώνησε κατ’ αὐτῶν ἀρὰς χαλεπὰς τυφλὸς ὢν, σὺν τούτῳ δὲ καὶ καταπεφρονημένος καὶ ὑβριζόμενος. Gr. I. παρ’ ἐκείνων ὑβρισμένος. Gu. ἐπέρριψεν, ἐφθέγξατο, ἐξέβαλε. M.\n878.ἁγὼ τί οὐ δρῶν: γρ. δὲ καὶ, ἐγὼ τί μὴ δρῶν, ποῖα δ’ οὐ λέγων ἔπη. B.M. λείπει ἡ διά, δι’ ἃ λέγων. τὸ δὲ οὐ ἀπὸ κοινοῦ. B.M.I. ὁ δὲ νοῦς, πράττων καὶ λέγων πολλὰ ἐμισήθην ὑπὸ τῶν παίδων τοῦ Οἰδίποδος. I.\nἁγώ: μὴ λάβῃς εἰς τὸ ἅ ἔξωθεν τὸ διά, ὥσπερ τινὲς, ἀλλ’ ἔστιν αὕτη ἡ αἰτιατικὴ πρὸς τὸ τί δρῶν, ὁποῖα δ’ οὐ λέγων ἔπη, ἐπειδὴ δρῶ σε φαμὲν καὶ λέγω σε τόδε, οὕτως· ἃ ἐγὼ τί οὐ δρῶν καὶ τί οὐ ποιῶν, ὁποῖα δὲ ἔπη οὐ λέγων, ἀντὶ τοῦ καὶ δι’ ἔργου καὶ διὰ λόγου ταῦτα μεμφόμενος, δι’ ἔργου μὲν, ὅτι καλοῦσι πολλάκις αὐτοῖς οὐχ ὑπήκουσα, (τὸ δὲ ἦν τὰ σφῶν ἔργα μισοῦντος) διὰ λόγου δὲ, ὅτι ὀνειδίζων οὐ πέπαυμαι, εἰς ἔχθος ἦλθον τοῖς παισὶ τοῦ Οἰδίπου. ἢ τὸ ἅ πρὸς τὸ ἦλθον συντακτέον, οὕτως, ἃ ἐγὼ ἦλθον εἰς ἔχθος τοῖς παισὶ τοῦ Οἰδίπου τί δρῶν, ὁποῖα δ’ οὐ λέγων ἔπη. ὥσπερ γὰρ φαμὲν, ἐπορεύθην ταύτην τὴν ὁδὸν ἐπ’ εὐδαιμονίᾳ σῇ, ἀντὶ τοῦ ἡ πόρευσίς μου εὐδαιμονίαν σοι ἤγαγεν, οὕτω καὶ τὸ ἃ ἦλθον εἰς ἔχθος, ἀντὶ τοῦ τὸ περὶ τούτων διεξιέναι με ἔχθος ἐμοὶ πρὸς τοὺς Οἰδίποδος παῖδας ἤγαγε. λάμβανε δὲ εἰς τὸ πρῶτον πρὸς τὸ τί δρῶν τὸ οὐ κατὰ συνεκδοχὴν ἀπὸ τοῦ οὐ λέγων. Gu.\n879.εἰς ἔχθος ἦλθον: μῖσος. M. θέλων καταλῦσαι. M. γράφεται καὶ εἰς ὄχλον ἦλθον, ἀντὶ τοῦ εἰς ὄχλησιν τῇ πόλει. A.B. M.I.\n880.αὐτόχειρ: ἀντὶ τοῦ αὐτοχείρως ἀμφότεροι φονευθήσονται. I. ἐγγὺς δὲ αὐτοῖς, ὦ Κρέον, θάνατος αὐτόχειρ. αὐτόχειρ θάνατος κυρίως ὃν αὐτὸς ἑαυτόν τις θανατώσει. ἐνταῦθα δὲ τὸ ταῖς χερσὶν ἀλλήλων αὐτοὺς θανατωθῆναι, καὶ μὴ ὑπὸ χειρῶν ἄλλων, αὐτόχειρα θάνατον ἐκάλεσε, μεταστήσας ἠρέμα τὴν σημασίαν τῆς λέξεως. Gr. Cant.\n882.μίξαντες: συγκροτήσαντες. Gr. I.\n884.συγκατασκάπτῃ: συγκαταστρέφῃ. Gr. Fl. 5. 6. 9. 21. 56. 59. 76. συναφανίζῃ, διαφθαρήσῃ. Gu.\n885.τις: ὁ Κρέων. οὐκ ἠβούλετο δὲ εἰπεῖν τοὔνομα ἵνα μὴ τοῦτον παρόντα λυπήσῃ. Gu.\n886.ἐκεῖνο μὲν γάρ: ἐκεῖνο γὰρ πρῶτον ἦν ἴαμα τῶν ἀπὸ Οἰδίπου μηδένα πολίτην μηδὲ ἄνακτα εἶναι τῇδε τῇ πόλει, ὡς κακοδαιμονοῦντας. Ἄλλως. πρωτεῦον, αἱρετώτερον. A.M.T. ἔθος ποιητικὸν τὸ ἀπὸ τοῦ γάρ ἄρχεσθαι. Ὅμηρος ὦ φίλοι, οὐ γάρ τ’ ἴδμεν ὅπη ζόφος. καὶ ὦ φίλοι, ἔνδον γάρ τις ἐποιχομένη μέγαν ἴστόν. καὶ Μένανδρος ἐκ γειτόνων οἰκῶ γὰρ, ὦ τοιχωρύχε. A.B.CMT. I. A.B. C.M.T.I.\nπρῶτον ἦν: ἀντὶ τοῦ πρωτεῦον, αἱρετώτερον, ἐπικρατέστερον, μηδένα τῶν καταγομένων ἀπὸ τοῦ Οἰδίποδος μήτε βασιλέα μήτε πολίτην ὑπάρχειν τῆς χθονός. I.\nἐκεῖνο μὲν γὰρ πρῶτον ἦν: πρωτεῦον, αἱρετώτερον. ἐκεῖνο μὲν γὰρ, φησὶν, ἦν πρῶτον τῇ πόλει ἴαμα, ὥστε μηδένα τῶν Οἰδίποδος ἐκγόνων διὰ τὸ ἀσεβῶς γεγονέναι μήτε βασιλέα τῆς χώρας γενέσθαι μήτε ὅλως πολίτην. A.C. ἐκεῖνο μὲν γὰρ ἦν ἄριστον, μηδένα ἀπὸ τῶν παίδων τοῦ Οἰδίποδος ἄνακτα εἶναι τῆς χθονὸς, μηδὲ πολίτην ἀντὶ τοῦ οἰκήτορα. πολῖται οἱ πόλιν οἰκοῦντες ἁπλῶς καὶ ἐν πόλει τὴν ἀναστροφὴν ποιούμενοι, ἀστοὶ δὲ οἱ ἰθαγενεῖς πολῖται, ὧν τοῖς μὲν ἀντίκεινται οἱ ἐν τοῖς ἀγροῖς τὴν οἴκησιν ἔχοντες, τοῖς δὲ ἀστοῖς οἱ ξένοι. Cant. Gr. καλὸν καὶ σωτήριον τῇ πόλει. Gu.\n887.μηδένα πολίτην: πρωθύστερον. Gr. Fl. iidem.\n888.ὡς δαιμονῶντας: ὡς ὀργῇ δαιμόνων κατεχομένους, ὡς κακοδαιμονοῦντας, ὡς σκληρῷ δαίμονι καὶ ἀπανθρώπῳ κατεχομένους. A.B. C.I. καθὰ κακοδαίμονας ὄντας. Gr. Florr. iidem. δυστυχίᾳ κατεχομένους. Fl. 33.\nκἀνατρέψοντας: ἀνατρέπειν τὸ τοὺς θεμελίους τῶν οἰκοδομημάτων ἄνω ποιεῖν, τὰ δὲ τείχη κάτω. Gr. Florr. iidem. ἀνάστατον ποιήσοντας, Gu.\n889.—895. ἐπεὶ δὲ κρεῖσσον: ἐπικρατέστερον τὸ κακόν. Ὅμηρος ἐπεὶ τὰ χερείονα νικᾷ. A.B.C. M.I. ἄλλη μία μέθοδος καὶ ἐπίνοια σωτηρίας. ἀλλ’ οὐκ ἀκίνδυνον οὔτ’ ἐμοὶ τόδε εἰπεῖν, καὶ λυπηρὸν τὸ σύμβαμα τῶν κλήρων τοῖς κεκτημένοις τὴν δυστυχίαν, ὥστε παρασχεῖν τῇ πόλει θεραπείας φάρμακον, ἀπελεύσομαι, χαίρετε· εἷς γὰρ ὢν καὶ αὐτὸς μετὰ πολλῶν Θηβαίων ἀπολοῦμαι· οὕτω γὰρ εἵμαρται. I.\n890.μηχανή: ἐπίνοια. M. Gu. βουλή. M.\n891.ἀλλ’ οὐ γὰρ—τόδ’ ἀσφαλές: ἀντὶ τοῦ ἄλυπον. λυπήσω γάρ σε. ἢ οὐκ ἀσφαλὲς διὰ τὸ αὐτὸν τεθνήξεσθαι. M. ἀκίνδυνον. M. ἀλλ’ ἐάσω· οὐκ ἔστι γὰρ οὔτε ἐμοὶ τοῦτο ἀσφαλὲς, ἤγουν ἀνεμπόδιστον, εἰς τὸ εἰπεῖν. Gr. Fl. 5. 6. 9. 21. 56. 59. 76.\n892.πικρόν τε τοῖσι τὴν τύχην κεκτημένοις: εὐτυχίαν, τὸ ἐκ τοῦ αὐτομάτου προσπῖπτον. ἔστι δὲ, φησὶ, λυπηρὸν τοῖς εὐτυχοῦσι δεσπόταις τὸ δοῦναι φάρμακον τῆς σωτηρίας τῇ πόλει. A.C.M. ἢ οὕτως· τοῖς λαχοῦσι τὸ κεκλωσμένον ἐκ τῆς τύχης πικρὸν φανήσεται, εἰ ἐξείπω τὸ παρασχεῖν τὸν Κρέοντα τῇ πόλει φάρμακον τὸν Μενοικέα. A. rec.\nτὴν τύχην: τὸ σύμβαμα, τὸν κλῆρον. Gr. Florr. τὴν δυστυχίαν ταύτην. Gu.\n893.φάρμακον: θεραπείαν. Gu.\n894.εἷς γὰρ ὤν: κἀγὼ αὐτὸς, φησὶν, εἷς ὢν μετὰ πολλῶν τῶν Θηβαίων ἀπόλλυμαι· τοῦτο γὰρ εἵμαρτο. A.B.M.\n895.τὸ μέλλον, εἰ χρὴ, πείσομαι: Αἰσχύλος σὺν ἄλλοις πείσομαι τὸ μόρσιμον. Gu.\nτί γὰρ πάθω: τίνα γὰρ διάθεσιν ἵνα σχῶ, ἢ τί γὰρ ἵνα ποιήσω; Gr. Fl. 5. 6. 9. 21. 56. 59. 76. Mosq.\n896.ἐπίσχες: ἐπίσχες σεαυτὸν, ὦ πρέσβυ, καὶ καρτέρησον. I. ἤγουν καρτέρησον σαυτόν. ἐπίρρημα τοπικόν. ἤγουν ἔνθα ἵστασαι. Gr. Fl. 5. 6. 9. 21. 56. 59. 76. ἐν αὐτῷ τῷ τόπῳ. Gu.\nμὴ πιλαμβάνου: μὴ κρατήσῃς με. M. μή μου ἅπτου. I. ἅπτου, κράτει. Gu. μὴ λαμβάνου μου, ἤγουν μὴ κάτεχέ με. Gr. Florr. iidem.\n897.μεῖνον: περίμεινον. M. Gr. I.\nτί φεύγεις: διὰ τί σπουδάζεις ἀπέρχεσθαι; Cant. Gr.\nἡ τύχη σ’, ἀλλ’ οὐκ ἐγώ: ἡ ἀγαθὴ τύχη σε φεύγει, οὐκ ἐγώ. I. ἡ εὐτυχία φεύγει σε, ἀλλ’ οὐκ ἐγώ. μέλλει γὰρ μετ’ ὀλίγον ὁ παῖς αὐτοῦ ἀναιρεῖν ἑαυτόν. A.B.C.M. ἡ εὐτυχία φεύγει σε, ὡς δυστυχοῦντα, οὐκ ἐγώ· ἢ, ἡ δυστυχία φεύγει σε, καὶ οὐκ ἐθέλει ἐμφανισθῆναί σοι, οὐκ ἐῶσα ἐμὲ εἰπεῖν σοι φανερῶς αὐτὴν, ἵνα μή σε λυπήσω. Bar. Gu.\n899.βούλει σὺ μέντοι, κοὐχὶ βουλήσῃ τάχα: ταχέως. τουτέστιν οὐκ ἀρκέσει σοι ἡ ἀκοὴ, ἀλλ’ εὐθέως μεταμεληθήσῃ ἐπὶ τῇ ἀκοῇ. Ἄλλως. θέλεις, φησὶ, νῦν ἀκοῦσαι, ταχέως δὲ βουλήσῃ μὴ ἀκηκοέναι τὸ μέλλον σοι γενήσεσθαι. Ἄλλως. νῦν μὲν ἀκοῦσαι ἐπείγῃ, ἐπειδὰν δὲ ἀκούσῃς ἅπαξ, οὐ μὴ θελήσεις πάλιν ἀκηκοέναι. A.C.M.T.\nτάχα: ἴσως. Gr. ταχέως. Gu.\n900.καὶ πῶς πατρῴαν: ἢ πρὸς τὸ πῶς στίξας τὸ λοιπὸν κατ’ ἐρώτησιν ἔκφερε, ἢ τὸ πᾶν κατ’ ἀπόφασιν. Bar. Gu.\nκαὶ πῶς: οὐ βούλομαι. Fl. 59.\nσῶσαι: κινδύνων ῥύσασθαι. Cant. Gr.\n901.δῆτα: ἠθικὸν ἐπίρρημα ἀντὶ τοῦ ἀληθῶς. C.M.\nσπουδὴν ἔχεις: σπουδάζεις ἀκοῦσαι. Gr. Fl. 5. 6. 9. 21. 56. 59. 76.\n902.εἰς γὰρ τί μᾶλλον δεῖ προθυμίαν ἔχειν: ἀντὶ τοῦ μᾶλλον δεῖ πλείονα σπουδὴν ἔχειν ἢ περὶ τὸ σώζειν ἕκαστον τὴν πατρίδα. κακὸς γὰρ, φησὶν, οἰωνὸς ἡμῖν καὶ σύμβολον οὐκ ἀγαθὸν τὸ μὴ ὑπὲρ πατρίδος ἀμύνειν. Ἄλλως. ἢ περὶ τὸ σώζειν πατρίδα. Ὅμηρος εἷς οἰωνὸς ἄριστος ἀμύνεσθαι περὶ πάτρης. A.M.T. ἀντὶ τοῦ εἰς ποῖον ἄλλο, οἷον, περὶ οὐδὲν ἄλλο δεῖ σπουδὴν ἔχειν πλείονα ἢ περὶ τὸ σώζειν ἕκαστον τὴν πατρίδα. καὶ Ὅμηρος εἷς οἰωνὸς ἄριστος, ἀμύνεσθαι περὶ πάτρης. B.C.I.\nεἰς γὰρ τί μ’ ἄλλο δεῖ: ἀντὶ τοῦ εἰς ποῖον γὰρ ἄλλο. M. ἢ ὑπὲρ τοῦ πατρίδα σῶσαι· ἢ εἰς τὸ ἀκοῦσαι τὴν σωτηρίαν τῆς πόλεως. Gu.\n903.κλύοις ἂν ἤδη: ἄκουε δὴ νῦν. I. ἀντὶ τοῦ ἄκουε. Gr.\n905.ἐπήγαγεν: ἀντὶ τοῦ ἤγαγεν. ἐπάγειν λέγεται, ὅταν ἕτερον τις λόγον εἰπὼν εἶτα ἐπ’ ἐκείνῳ ἕτερον ἐπάγῃ, καὶ ὅταν ἄγῃ τίς τι κατά τινος. καὶ ἐπάγεται λόγος ἕτερος ἐφ’ ἑτέρῳ δηλονότι. ἐπάγεται δέ τις δοῦλον ἐπὶ ἐνεργείας, ἢ ἕτερόν τι, ἀντὶ τοῦ μεθ’ ἑαυτοῦ ἄγει. Gr. Leid. Fl. 5. 6. 9. 21. 56. 59. 76.\n906.ἄπεστι: τὸ ἀπεῖναι καὶ τὸ ἀφίστασθαι καὶ ἐπὶ τόπου λέγεται καὶ ἐπὶ πράξεως, καὶ ἔτι ἐπὶ πράγματος. δηλοῦσι δὲ τὸ κεχωρίσθαι μόνον, οὐκ ἔτι δὲ καὶ διάστημα μακρὸν ἢ βραχύ. Bar. Gr. Leid. Mosq. Florr. iidem.\nπλησίον δὲ σοῦ: ἐστὶ δηλονότι· οὐ γὰρ τὸ ἄπεστιν ἀπὸ κοινοῦ ἁρμόζει. Gr. Florr. iidem. Mosq.\n907.ἀπελθέτω: χωρισθήτω τῶν ἐμῶν μαντευμάτων. Gr. Florr. iidem.\nθεσφάτων: θέσφατα θεσπίσματα, χρησμοὶ τὸ αὐτὸ, ἐλέγοντο δὲ ἐπὶ θεῶν· μαντεῖαι δὲ καὶ μαντεύματα ἐπὶ μάντεων ἀνθρώπων. Cant. Gr.\nἑκάς: πόρρωθεν. M. μακράν. Gr.\n908.σιγήσεται: ἐνόμιζε γὰρ τὸν μάντιν ἀπόρρητόν τι λέγειν. A.M. τί σωτηριῶδες εἰπεῖν. A. rec.\n909.βούλει παρόντος: ἔδει, φησὶ, μὴ ἀντικρὺ τοῦ Μενοικέως λέγειν τὰ περὶ τῆς σφαγῆς αὐτοῦ, ἀλλ’ ὥσπερ καὶ ἑτέρωθι ποιεῖ δεῦρ’ ἔλθ’, ἐς οὖς σοι. λέγοι δ’ ἄν τις ὅτι γεννικόν ἐστι τὸ πρόσωπον καὶ φιλόδοξον, ὡς καὶ τὴν ψυχὴν προέσθαι ὑπὲρ εὐκλείας. B.C.M.I.\n910.κλύων γὰρ ἂν τέρποιτο: ἐὰν γὰρ ἀκούσῃ τὴν σωτηρίαν τῆς πόλεως, τερφθῆναι ἔχει. A.M.\n911.—914. ἄκουε δή νυν: ἄκουε δὴ τῶν ἐμῶν μαντευμάτων τὴν μέθοδον, ἅτινα ποιοῦντες σώσαιτ’ ἂν τὴν πόλιν τῶν Θηβαίων. χρεία ἐστὶν ὑπὲρ τῆς πατρίδος σφάξαι τὸν σὸν παῖδα τοῦτον τὸν Μενοικέα, ἐπειδὴ τὴν εὐτυχίαν τῆς πόλεως αὐτὸς ἀναζητεῖς. I.\n911.ὁδόν: τὴν διήγησιν. A. B.M.I.\n913.σφάξαι Μενοικέα: ὁ Μενοικεὺς Κρέοντος ἦν υἱὸς, βασιλέως Θηβῶν. πολεμουμένης οὖν τῆς ἰδίας πατρίδος τῶν Θηβῶν ὑπὸ τῶν ἑπτὰ στρατηγῶν καὶ τοῦ στρατοῦ Πολυνείκους, ἐχρησμοδότησε Τειρεσίας μάντις ὢν παραυτὰ παύσεσθαι τὸν πόλεμον, καὶ ἔσεσθαι αὐτοῖς νίκην, εἰ τοῦ βασιλικοῦ γένους τῶν αὐτοχθόνων τῶν ἀναδοθέντων ἐκ τῶν ὀδόντων τοῦ δράκοντός τις ἑαυτὸν δῷ πρὸς ἀναίρεσιν. μαθὼν τοῦτο ὁ Μενοικεὺς, καὶ θέλων ἐλευθερῶσαι τῆς πολιορκίας τὴν πόλιν, δέδωκεν αὑτὸν εἰ, ἀναίρεσιν, δίχα τοῦ πατρὸς αὐτοῦ Κρέοντος, καὶ στὰς ἐπ’ ἄκρων τῶν τειχέων ἔσφαξεν ἑαυτὸν εἰς σκοτεινὸν φωλεὸν τοῦ δράκοντος, ἔνθ’ ὁ μάντις ἐξηγήσατο. Leid.\nσφάξαι: ὁ ἐνεστὼς σφάζω, ὃ παρὰ τοῖς Ἀττικοῖς σφάττω λέγεται, ὡς τὸ βράζω βράττω καὶ τὸ ἁρμόζω ἁρμόττω. Cant. Gr. Fl. 5. 6. 9. 21. 56. 59. 76.\n914.τὴν τύχην: τὴν εὐτυχίαν τῆς πόλεως ἀναζητεῖς. Gr.\n915.τί φῄς: τί λέγεις; τίς ἐστὶν ὁ λόγος οὗτος, ὃν εἶπας, γέρον; I. γράφεται, τί φῄς; ἐμὸν παῖδ’ ἕνεκα γῆς σφάξαι θέλεις; A.B.I.\n916.ἅπερ πέφυκε: ἐστὶ τῷ πράγματι, ἤγουν ἄλλο τι οὐκ ἔστιν εἰς σωτηρίαν τῆς πόλεως. ὅπερ οὖν ἔστι, τοῦτο καὶ ἀνάγκη σε δρᾶν. Gr. Cant. Mosq. ἤγουν ἅπερ φυσικῶς ἔστιν ὑπὲρ πατρίδος ποιεῖν. Gu.\n917.ὦ πολλὰ λέξας ἐν βραχεῖ: τῷ βραχεῖ ἐναντίον τὸ μακρὸν, τῷ δὲ ὀλίγῳ τὸ πολύ. Gr. Cant. ἐν συντόμῳ. M.\n918.σοί γε: σοὶ μόνω κακά· τῇ γὰρ σῇ πατρίδι μεγάλα καὶ σωτήρια. A.C.M.\n919.οὐκ ἔκλυον: οὐ κλύω, οὐκ ἀκούω. Gr. ὀφείλων εἰπεῖν ὅτι ὡς θέλει πραττέτω ἡ πόλις, τὰ κατ’ αὐτὴν ὡς θέλει οἰκονομείτω, ὁ δὲ εὐφημοτέρῳ χρησάμενος λόγῳ, ὡς ἐν εὐχῆς σχήματι, χαιρέτω, φησὶν, ἤγουν ἐν χαρᾷ ἔστω. σύνηθες δὲ τοῦτο καὶ τοῖς κοινοῖς, τὸ παραιτεῖσθαι ἕτερον καὶ χαίρειν λέγειν ἐᾶν, εἰ δι’ αὐτὸ βλάβη εἰς ἕτερον ἀνακύπτει μείζων. Gr. Cant. Mosq.\nχαιρέτω: φθειρέσθω, οἰμωζέτω. M.I. ἐρρέτω. C.\n920.οὐκέτ’ αὐτός: ἀντὶ τοῦ, οὐκέτι μένει ὁ αὐτός. τὸ αὐτὸς χωρὶς μὲν τοῦ ἄρθρου ἀναφορὰν δηλοῖ μόνον, μετὰ δὲ τοῦ ἄρθρου ἐνίοτε μὲν ἀναφορὰν, οἷον ὁ δεῖνα ἐποίησε τόδε, ὁ αὐτὸς ἐποίησε καὶ τόδε, ἐνίοτε δὲ ταυτότητα, ἤγουν ὁμοίωσιν ἀπαράλλακτον, οἷον ὁ δεῖνα ὁ αὐτός ἐστι τῷ δεῖνι. καὶ ἀνὴρ ὅδ’ οὐκέτι ὁ αὐτὸς μένει, ἤγουν ἐνήλλακται τὴν γνώμην, καὶ οὐχ ὅπερ ἦν ἤδη πρὸ τούτου, αὐτὸ δὴ τοῦτο ἀπαραλλάκτως φυλάττει. ἐνταῦθα δὲ λείπει τὸ ἄρθρον ποιητικῶς. Gr. Cant.\nἐκνεύει πάλιν: ἤτοι ὁ υἱός σου ἀναστρέφεται. C. ἀναχωρεῖ, ἀναστρέφεται εἰς τοὐπίσω. M. ὑποστρέφει εἰς τοὐπίσω, ἀναχωρεῖ, ἔξαρνος γίνεται. B. C.M.I. μετατρέπεται. Bar. ἐκφέρεται τῆς πρόσθεν γνώμης. Bar. Gu. ἐκκλίνει τοῦ σκοποῦ αὐτοῦ. Gr.\nπάλιν: εἰς τοὐπίσω. Gu.\n921.χαίρων ἴθι: χαίρων ἄπιθι· οὐ γὰρ χρεία μοί ἐστι τῶν σῶν μαντευμάτων. I.\nοὐ γὰρ σῶν με δεῖ μαντευμάτων: οὐ γὰρ χρή μοι τῶν σῶν μαντευμάτων. M. αὕτη ἡ σύνταξις ὡς τὸ χρεὼ βουλῆς ἐμὲ καὶ σέ. ἤγουν οὐ δεῖ ἀπὸ σοῦ με μαντεύσασθαι. Gu.\nμαντευμάτων: ἀκοῦσαι. Fl. 59.\n922.ἀπόλωλεν ἡ ἀλήθεια: κατ’ ἐρώτησιν τοῦτό φησιν ὁ Τειρεσίας. B.C.M.I. ἐπεὶ σὺ δυστυχεῖς, ἀπώλετο ἡ ἀλήθεια. C.M. οὕτω δὲ ἡ γραφὴ διὰ τὸ μέτρον. B.M. T. ἐν ἤθει τοῦτο λέγεται. Gr. Florr.\n923.ὦ πρός σε γονάτων: λείπει τὸ ἱκετεύω σε. ὦ Τειρεσία, προσπίπτω σοι κατὰ τῶν γονάτων καὶ τῆς τιμίας τριχός. A.B. M.T.I.\nγονάτων: ὦ Τειρεσία, ἱκετεύω σε πρὸς τῶν σῶν γονάτων καὶ τῆς σεβασμίου σου τριχός. Gr. Cant. Fl. 5. 6. 9. 21. 56. 59. 76. τὸ πρός πρὸς τὸ γονάτων σύναπτε, εἰ καὶ διὰ μέσου τὸ σέ εἴρηται, ἔμφασιν ἔχον τοῦ ἱκετεύων. Gu.\nγερασμίου: ἐντίμου. M.\n924.τί προσπίτνεις με: τί προσπίπτων αἰτεῖς με; δυσκόλως φυλαχθῆναι, ἤγουν σιωπηθῆναι, δυνάμενα, αἰτεῖς, ζητεῖς. Gr. Cant.\nδυσφύλακτα: ἃ μὴ δύναμαι φυλάξαι καὶ μὴ εἰπεῖν. Gu. ἀντὶ τοῦ δυστήρητα, ἅπερ οὐ δύναμαι παραφυλάξασθαι καὶ μὴ εἰπεῖν. B. M. T. Fl. 33. ἢ ἀπαραίτητα, ἀσιώπητα. Fl. 33.\n925.σίγα: ὁ μὲν ἐζήτησε, τί αἰτεῖς; ὁ δὲ οὐ λέγει, τόδε σε αἰτῶ, ἀλλὰ σίγα, ἀντὶ τοῦ σιγᾶν σε αἰτῶ. Gr. Fl. 5. 6. 9. 21. 56. 59. 76. μὴ τῆς σωτηρίας ἀκούσασα καὶ ἄκοντος ἀφαιρήσεταί μου τὸν παῖδα καὶ πρὸς σφαγὰς ἑλκύσῃ. Gu.\n926.ἀδικεῖν κελεύεις μ’: τὴν πόλιν. B. ἄδικα ποιεῖν με προτρέπῃ· οὐκ ἔστι δυνατὸν ἵνα σιγήσωμεν. Gr. Cant. προτρέπων με δηλονότι μὴ λέγειν τὸ δίκαιον. I.\n927.κατακτενεῖς: ἀντὶ τοῦ ποιήσεις ἀποκτανθῆναι. Bar. Gr.\n928.ἄλλοις μελήσει ταῦτ’: ὁ Τειρεσίας πρὸς τὸ ἀποκτενεῖς ἀπαντᾷ, καὶ φησὶν, ἄλλοις ἔσται τοῦτο διὰ φροντίδος, τὸ φονευθῆναι δηλονότι αὐτὸν, ὑπ’ ἐμοῦ δὲ εἰρήσεται. Gr. Leid.\n929.ἐκ τοῦ δ’ ἐμοί: ἐκ τίνος, ἐκ ποίας προφάσεως. M. ἀπὸ ποίας αἰτίας ἦλθε τόδε τὸ κακὸν ἐμοὶ καὶ τῷ ἐμῷ τέκνῳ; Gr. I.\n930.-937.ὀρθῶς μ’ ἐρωτᾷς: ἁρμοδίως μ’ ἐρωτᾷς καὶ εἰς ἐξέτασιν ἔρχῃ τῶν ἐμῶν λόγων. πρέπει τόνδε ἐν τῷ φωλεῷ, ὅπου ὁ γηγενὴς δράκων ἐγένετο φύλαξ τῶν ναμάτων τῆς Δίρκης, σφαγέντα τὸ ἀπὸ τῆς σφαγῆς αἷμα δοῦναι θυσίας τῇ γῇ, διὰ τὰ μηνίματα τὰ παλαιὰ τοῦ Ἄρεως τὰ κατὰ τοῦ Κάδμου, ὃς Ἄρης ἐκδικεῖ τὸν φόνον τοῦ ἐκ γῆς γεννηθέντος δράκοντος, ὃν ἐφόνευσεν αὐτὸς ὁ Κάδμος. καὶ ταῦτα ποιοῦντες βοηθὸν ἕξετε τὸν Ἄρην. I.\nὀρθῶς: εὐλόγως. B.\nεἰς ἀγῶν’: εἰς ἐξέτασιν καὶ κρίσιν. B.M.\n931.θαλάμαις: θαλάμαι, καταδύσεις, θῆκαι, ἀγγεῖα κεράμεια, εἰς ἃ ἐμβάλλεται ἅτινα ἀπόρρητα καὶ εἰς γῆν τίθεται. A.B. C.M. Fl. 33. καὶ ἐν θήκαις. B. ἐν τῷ φωλεῷ. Gr.\nὁ γηγενής: ὁ τοκεύς. M.\n933.φόνιον αἷμα: τὸ ἀπὸ τῆς σφαγῆς. Gr. τοῦ φόνου αἷμα. Fl. 33.\nχοάς: τὸ τοῦ φόνου αἷμα. B.M. χοὰς δὲ ἐκχύσεις κυρίως τὰς ἐπιχεομένας τοῖς νεκροῖς. B. ἐκχύσεις τὰς ἐπιχεομένας τοῖς νεκροῖς. M. T. Fl. 33.\n934.Κάδμου παλαιῶν: λείπει ἡ κατά, κατὰ Κάδμου. ὁ δὲ νοῦς, διὰ τὴν παλαιὰν μῆνιν τοῦ Ἄρεως τὴν κατὰ Κάδμου· ἐπ’ ἐκδικίᾳ γὰρ τοῦ δράκοντος ἔτι καὶ νῦν μνησικακεῖ τοῖς περιλειφθεῖσι τῶν σπαρτῶν ὁ Ἄρης, ἐπεὶ μὴ ἤμυναν τῷ δράκοντι γεγονότες ἐξ αὐτοῦ, οὔτε τοῖς ἀδελφοῖς, ἔμειναν δὲ τοῦ Κάδμου φίλοι, καὶ σὺν αὐτῷ ἔκτισαν τὴν πόλιν· ὁ δὲ Ἐχίων καὶ θυγατέρα Κάδμου ἔγημεν. ἀλλαχοῦ δέ φησι ταῦτα ὑπὸ Διονύσου πεπονθέναι τὴν πόλιν. A. B.C.M. T.I. ζητοῦσι δέ τινες, εἰ μὲν ὠργίσθη ἡ γῆ καὶ ὁ Ἄρης διὰ τὸν φόνον τοῦ δράκοντος, διὰ τί πάλιν κελεύει ὁ μάντις ἀπ’ ἐκείνου τοῦ γένους σφαγῆναι. πρὸς τοῦτο ῥητέον ὅτι ἡ γῆ ἀνέδωκε τοὺς σπαρτοὺς πρὸς τὸ ἐκδικῆσαι τὸν φόνον τοῦ δράκοντος, οὗτοι δὲ οὐκ ἐξεδίκησαν, ἀλλὰ τοῖς Θηβαίοις ἐκοινώνησαν· καὶ γὰρ Ἐχίων, εἷς ὢν τῶν σπαρτῶν, ἔγημεν Ἀγανὴν τὴν Κάδμου. διὰ τοῦτο οὖν κελεύει ὁ μάντις ἐκ τοῦ γένους σφαγῆναί τινα, ἵνα τιμωρίαν παράσχωσι τῆς προδοσίας. A. M.T. διὰ τί, φασὶν, ἐμήνιεν ὁ Ἄρης τοῖς σπαρτοῖς; ὅτι οὐκ ἐβοήθησαν αὐτῷ τῷ δράκοντι μετὰ ταῦτα, οὐδὲ ἐτιμώρησαν τοῖς ἀδελφοῖς, ἀλλ’ ἔμειναν τοῦ Κάδμου φίλοι. αὐτοὶ γοῦν καὶ συνέκτισαν αὐτῷ τὴν πόλιν. A.M. T. Fl. 33. ὁ μὲν Ἄρης, ὡς λέγουσι, φύλαξ ἦν τοῦ δράκοντος, καὶ ἕνεκεν τούτου ὁ Ἄρης ὠργίσθη. C.\nΚάδμου παλαιῶν Ἄρεος: ἕνεκα τῶν μνησικακιῶν τοῦ Ἄρεος τῶν παλαιῶν τῶν ἐκ τοῦ Κάδμου, ἤγουν τῶν ἀπὸ τῶν χρόνων τοῦ Κάδμου, ὃς, ἤγουν ὁ Ἄρης, ἐκδικεῖν ζητεῖ τῷ γηγενεῖ δράκοντι τὸν φόνον ἐν τοῖς σπαρτοῖς δηλονότι, ἐπεὶ ἀπὸ τοῦ δράκοντος γεγονότες οὐκ ἤμυναν αὐτῷ, ἀλλ’ ἔμειναν φίλοι τοῦ Κάδμου, καὶ σὺν αὐτῷ ἔκτισαν τὴν πόλιν. Gr. Florr. τὸ Κάδμου παλαιῶν Ἄρεος ἐκ μηνιμάτων οὕτω νόει· ἐκ τῶν παλαιῶν μηνιμάτων τοῦ Ἄρεος τοῦ Κάδμου, τουτέστιν, ἃ πρὸς τὸν Κάδμον εἶχεν ὁ Ἄρης φονεύσαντα τὸν υἱὸν αὐτοῦ δράκοντα. Bar. Gu.\nπαλαιῶν: ἤγουν πρὸ μακροῦ ἀρξαμένων. Gr. Fl. 5. 6. 9. 21. 56. 59. 76.\n935.γηγενεῖ: τῷ ἐκ τῆς γῆς γεννηθέντι, ἤγουν τῷ ἰσχυρῷ. Gu.\nτιμωρεῖ: ἐκδικεῖ τῷ δράκοντι τὸν φόνον. A.B. M. ἐκδικεῖν ζητεῖ. Gr. Fl. 5. 6. 9. 21. 56. 59. 76. ἐκδικεῖ, τιμωρίαν ἀπαιτεῖ. Fl. 59.\n937.χθὼν δ’ ἀντὶ καρποῦ: καρποῦ τοῦ δράκοντος ἢ τῶν γηγενῶν· καρπὸν δὲ πάλιν τὸν Μενοικέα. A.B.C. M.T. ἐὰν ἡ γῆ ἀντὶ τοῦ αἵματος τοῦ δράκοντος ἕτερον αἷμα λάβῃ, ἔσται τότε εὐμενὴς ἡμῖν. ἐλυπεῖτο δὲ ἡ γῆ, ὅτι γηγενεῖς ἦσαν. δεξαμένη οὖν τὸ αἷμα ἀντὶ τοῦ αἵματος, ὅ ἐστι καρπὸν ἀντὶ καρποῦ ἰδίου τοῦ φονευθέντος τοῦ ἀπὸ δράκοντος, εὐμενὴς ἐγένετο. A.M.T.\nχθὼν δ’ ἀντὶ καρποῦ: ἡ γῆ δὲ ἐὰν ἀντὶ καρποῦ, ἤτοι τοῦ δράκοντος τοῦ υἱοῦ αὐτῆς, λάβῃ καρπὸν, ἤτοι τὸν Μενοικέα, καὶ ἀντὶ τοῦ αἵματος τοῦ δράκοντος αἷμα βρότειον τοῦ Μενοικέως, ἔσται ἵλεως ὑμῖν. ἐλυπεῖτο γὰρ ἡ γῆ, ὅτι τῶν γηγενῶν σπαρτῶν ἐδέξατο τὸ αἷμα. I. ἐπειδήπερ ἐκ γῆς καὶ Ἄρεος ὁ δράκων ἦν, οὐ μόνον Ἄρης ἐλυπεῖτο διὰ τὸν φόνον τοῦ παιδὸς, ἀλλὰ καὶ ἡ γῆ. λέγει οὖν ὁ μάντις ὡς, εἴπερ ἀντὶ τοῦ καρποῦ καὶ υἱοῦ αὐτῆς δράκοντος ἡ γῆ λάβῃ καρπὸν τὸν Μενοικέα - καρπὸς γὰρ γῆς καὶ ὁ Μενοικεὺς, ἀπὸ τῶν ἐκ τῆς γῆς ἀναδοθέντων σπαρτῶν κατάγων τὸ γένος - καὶ αἷμα ἀντὶ αἵματος, ἵλεων αὐτὴν ἕξετε καὶ οὐκ ἔτι ὀργιζομένην. Gu.\n938.ἕξετ’ εὐμενῆ γῆν: ἐλυπεῖτο γὰρ ἡ γῆ ὅτι τῶν γηγενῶν σπαρτῶν ἐδέξατο τὸ αἷμα. A.B.C. M. ἀντὶ τοῦ καρποῦ αὐτῆς, ἤγουν τῶν Γιγάντων, ἢν λάβῃ καρπὸν βρότειον, καὶ ἀντὶ τοῦ αἵματος αὐτῶν ἢν λάβῃ αἷμα βρότειον, ἕξετε εὐμενῆ αὐτὴν, ὤφειλεν· ὁ δὲ ἐπάγει πάλιν τὴν γῆν. Gr. Fl. 5. 6. 9. 21. 56. 59. 76.\n939.γῆν, ἥ ποθ’ ὑμῖν: ἥτις ἡ γῆ ἀνέδωκε ποτὲ ἡμῖν στάχυν τῶν σπαρτῶν χρυσοπήληκα, ἤτοι ἄνδρας χρυσαῖς περικεφαλαίαις κεκοσμημένους· οὕτω γὰρ ἀνεδόθησαν· ἢ ἀπὸ μέρους τῆς πήληκος πᾶσαν τὴν ὅπλισιν δεῖ νοεῖν. I. ἥτις ἡ γῆ ἀνέδωκεν ὑμῖν τὸν χρυσοπήληκα στάχυν τῶν σπαρτῶν, ἀντὶ τοῦ σπαρτοὺς, ὥσπερ στάχυν κεχρυσωμένοις ὅπλοις χρωμένους. Gr.\n940.ἐκ γένους δὲ δεῖ θανεῖν: ἀνάγκη δὲ ἔστιν ἕνα τῶν ἐκ γένους τῶν σπαρτῶν, ὅ ἐστι τοῦ δράκοντος, ἀποθανεῖν ὑπὲρ τῆς πατρίδος. A. C. M.T. Fl. 33.\nδεῖ θανεῖν: ἐκεῖνον ὅστις πέφυκεν, ἤγουν ὑπάρχει, παῖς ἐκ τῆς σιαγόνος τοῦ δράκοντος. Gr. Bar. Fl. 5. 6. 9. 21. 56. 59. 76.\nγένυος: τοῦ στόματος, ἤγουν τῶν ὀδόντων, ἀπὸ τοῦ περιέχοντος τὸ περιεχόμενον. Gu. πέφυκεν, ἤγουν ὑπάρχει, παῖς ἐκ τῆς Bar. Fl. 5. 6. 9. 21. 56. 59. 76. γέτῶν ὀδόντων, ἀπὸ τοῦ περιέχοντος τὸ περιερχόμενον. Gu.\n941.ὃς δράκοντος γένυος: λέγεται Ἐχίονα εἶναι ἕνα τῶν γηγενῶν. ὅτε ἐφόνευσε τοὺς γηγενεῖς ὁ Κάδμος, ἔσωσε πέντε ἐξ αὐτῶν, συνεργῶν τῇ γνώμῃ τῆς Ἀθηνᾶς εἰς τὸ κτίσαι τὴν πόλιν, καὶ αὐτῷ δέδωκεν ὁ Κάδμος πρὸς γάμον τὴν θυγατέρα αὐτοῦ. C. λέγεται δὲ ἐν τῇ μάχῃ τοῦ Κάδμου πρὸς τοὺς σπαρτοὺς περιλειφθῆναι πέντε. ἐξ ἑνὸς οὖν τούτων κατήγετο ὁ πατὴρ τοῦ Μενοικέως Κρέων. A. M.T.\n942.λοιπὸς εἶ σπαρτῶν γένους: οἱ περιλειφθέντες τῶν σπαρτῶν, ὡς Αἰσχύλος φησὶν, ἦσαν Χθόνιος, Οὐδαῖος, Πέλωρος, Ὑπερήνωρ Ἐχίων, ὃς ἔγημεν Ἀγαυὴν τὴν Κάδμου, ἐξ ἧς ποιεῖ Πενθέα, οὗ Ὄκλασος, οὗ Μενοικεὺς, οὗ Κρέων καὶ Ἰοκάστη. A.B. M.I.\n943.ἀκέραιος: ἀντὶ τοῦ καθαρὸς καὶ ἀνεπίληπτος καὶ ἀληθὴς ἀπόγονος τῶν σπαρτῶν. τὸ δὲ ἔκ τε μητρὸς ἀρσένων τ’ ἄπο ἀντὶ τοῦ ἑνικοῦ τὸ πληθυντικὸν εἶπεν, ἀντὶ τοῦ ἀκέραιος καὶ ἀπὸ πατρὸς καὶ ἀπὸ μητρός. A. B.C.M.I. Ἄλλως. ἀληθὴς ὢν ἔκγονος τῶν σπαρτῶν καὶ ἀπὸ μητρὸς καὶ ἀπὸ πατρός. A. M. ἀληθὴς, ἀνεπίληπτος υἱὸς, ὅπερ ἑρμηνεύει ἐξ ἀμφοτέρου λέγων τοῦ γένους. Gu. ἀνελλιπὴς λέγω καὶ ἐκ μητρὸς καὶ ἀπὸ ἀρσένων, ἤγουν ἀπὸ πατρός. Gr.\n944.Αἵμονος μὲν οὖν: ὁ Αἵμων, φησὶν, ὁ πρεσβύτερός σου υἱὸς, διὰ τὸ μεμολύνθαι τῇ μνηστείᾳ οὐ σφαγήσεται· ἀφθόρου γὰρ ἀνδρὸς χρεία. A.B. C.M. Gu. I.\nγάμοι: ὁ γάμος ἀντὶ τοῦ ἡ μνηστεία· ἦν γὰρ κατηγγυημένη αὐτῷ ἡ Ἀντιγόνη. Gr. Cant.\n945.σφαγὰς ἀπείργουσ’: σφαγὰς καὶ θάνατον κωλύουσι. M. τὴν σφαγὴν αὐτοῦ κωλύει. Gr. Fl. 5. 6. 9. 21. 56. 59. 76.\nοὐ γάρ ἐστιν ᾔθεος: ἢ καθὸ ἐμνηστεύσατο, ἢ ἐπεὶ, ὡς λέγουσι, λάθρα αὐτῇ συνῆλθε· τοῦτο δ’ ὡς μάντιν εἰδότα εὐφήμως εἰπεῖν. A.B. C.M.I.\nᾔθεος: παρθένος. Gr. Florr. iidem. ἄγαμος. Gu. καθαρὸς, ἀμόλυντος, μεμνηστευμένος Ἀντιγόνῃ. Gu.\n946.εὐνῆς: συνουσίας. Gr. Florr. iidem.\nλέχος: ἀντὶ τοῦ γυναῖκα. Gr. Cant. ἀλλ’ ἠγγύηται πρὸς γάμον. B.M.\n947.πῶλος: παιδίον. M. παρθένος ὤν. Gu.\nτῇδ’ ἀνειμένος πόλει: ἀντὶ τοῦ ἱερωθεὶς καὶ σφαγιασθεὶς τῇ πόλει ταύτῃ. B.C.M.I.\nτῇδ’ ἀνειμένος: τὸ τῇδε ἀντὶ τοῦ οὕτως, ἢ ἀντὶ τοῦ ταύτῃ, ἵν’ ᾖ οὕτως· ὁ μὲν Αἵμων μεμνήστευται Ἀντιγόνῃ, καὶ οὐκ ἔστι καθαρὸς, Μενοικεὺς δὲ ἀνειμένος καὶ ἀπολελυμένος τῇδε καὶ ταύτῃ τῇ πόλει, πῶλος καὶ παρθένος, τουτέστιν ἄνετος διάγων καὶ μὴ γυναικὶ συνημμένος, θανὼν, ὥσπερ ἔφην, ταύτην σώσειεν ἄν. ἔστι δὲ κρεῖττον τὸ τῇδε ἀντὶ τοῦ οὕτως. τοῦτο δὲ λόγῳ δεύτερον. Gu. Bar.\nἀνειμένος: ἔφετος, ἀπολελυμένος. M.\n949.πικρὸν δ’ Ἀδράστῳ νόστον: μόνος γὰρ ἐσώθη τῶν στρατηγῶν, διὸ εἶπε νόστον· πικρὸν δὲ διὰ τὴν λύπην τῶν συστρατευσαμένων. B.C. M.I.\nπικρὸν νόστον: ἀλγεινὸν νόστον, ἤγουν ἀλγεινὴν ἐπαναστροφήν. Gr. Cant.\n950.μέλαιναν κῆρ’: κατὰ κοινοῦ τὸ θήσει, ποιήσει θανατηφόρον μοῖραν. M. βαλὼν ἐπὶ τοῖς ὄμμασιν αὐτῶν κῆρα μέλαιναν, ἀντὶ τοῦ ἀμαυρώσεως ποιητικήν. Gr. Leid. Fl. 5. 6. 9. 21. 56. 59. 76.\nμέλαιναν: σκοτοποιόν. Gu.\nκῆρα: θάνατον. Gu. διὰ τοὺς ἀναιρεθέντας Ἀργείους. Gu.\n951.κλεινάς τε Θήβας: τὸ θήσει ἀπὸ κοινοῦ. καὶ τὰς Θήβας κλεινὰς θήσει. B. ἐνδόξους. θήσει ἀπὸ κοινοῦ. Gr. I.\nτοῖνδ’ ἑλοῦ δυοῖν πότμοιν: τοῖν δυοῖν πότμοιν τὸν ἕτερον ἑλοῦ, ἢ τοῦ παιδὸς τεθνηκότος σῶσαι τὴν πόλιν, ἢ τῆς πόλεως καταστραφείσης σῶσαι μὲν τὸν υἱὸν, οὐ μὴν οὐδ’ αὐτὸν σώσεις· μετ’ οὐ πολὺ γὰρ καὶ αὐτὸς μετὰ τῆς πόλεως ἀπολεῖται. A.M.T. τούτων τῶν δύο πότμων ἕνα ἐπίλεξαι, ἢ τὴν τοῦ παιδὸς σωτηρίαν, ἢ τῆς πόλεως. πότμον δὲ λέγει τὴν εἱμαρμένην. C. ἀπὸ τῶν δύο δυστυχιῶν πρόκρινε τὴν ἑτέραν, ἢ τὸν παῖδα σῶσον, ἢ τὴν πόλιν. I.\nἑλοῦ: ἐπίλεξαι. M. Gu.\nτοῖνδ’ ἑλοῦ δυοῖν: τούτων τῶν δύο δυστυχιῶν, ἤγουν τοῦ καταστραφῆναι τὴν πόλιν, ἢ τὸν σὸν παῖδα ἀποθανεῖν, ἑλοῦ, ἤγουν πρόκρινε, ἔκλεξαι τὴν ἑτέραν· ἢ γὰρ τὸν σὸν παῖδα σῶσον καὶ ἄφες δηλονότι καταστραφῆναι τὴν πόλιν. ἢ τὴν πόλιν σῶσον, καὶ ἔασον φονευθῆναι τὸν σὸν παῖδα. Gr. Bar.\nπότμοιν: τυχῶν. Gu.\n953.τὰ μὲν παρ’ ἡμῶν: ἤγουν τοὺς λόγους πάντας, οὓς ἦν δυνατὸν ῥηθῆναι παρ’ ἐμοῦ ἔχεις, ἀκούσας δηλονότι. Gr. Bar. οἱ παρ’ ἡμῶν λόγοι ταύτην ἔχουσι τὴν ἔννοιαν. Gu. πάνθ’ ὅσα παρ’ ἡμῶν ἐβούλου μαθεῖν ἔχεις, ἀντὶ τοῦ ἀκήκοας καὶ κατέχεις. I. 20\n953.-959. ἡγοῦ; ἡγεμόνευε. Gr. ὁδήγει, ὦ θύγατερ, πρὸς τὸν οἶκον. Gr. προοδοποιοῦ, θύγατερ, πρὸς τὸν οἶκον. ὅστις δὲ μαντικῇ χρῆται τέχνῃ μάταιός ἐστιν· ἢν μὲν γὰρ τύχῃ δηλώσας μισητὰ, ἐπαχθὴς ἐγένετο, ἐκείνοις δηλονότι ὧν χάριν τὰς μαντείας ποιῆται· ψευδῆ δὲ τοῖς χρωμένοις λέγων ὑπὸ συμπαθείας ἀδικεῖ εἰς τοὺς θεοὺς ψευδόμενος καὶ κρύπτων τὸ ἀληθὲς, καὶ μὴ διάδηλον ποιῶν τὴν δύναμιν αὐτῶν καὶ τὴν δωρεάν. τὸν Ἀπόλλωνα δὲ μόνον πρέπει χρησμοὺς διδόναι τοῖς βροτοῖς, ὃς οὐ φοβεῖταί τινα. I.\n954.ὅστις δ’ ἐμπύρῳ χρῆται τέχνῃ: τῇ μαντικῇ τῇ διὰ πυρός. M. μαντικῇ. B. Gr. τὸ εἶδος ἀντὶ γένους· γένος γὰρ ἡ μαντικὴ, εἶδος δὲ ταύτης τὸ διὰ πυρὸς γνῶναι τὸ μέλλον. Gu.\n955.μάταιος: ἄκαιρος.Gr.\nἢν μέν: ὁ μέν ἀντὶ τοῦ γάρ. B.M. ὑπάρχει. Gu.\nἐχθρὰ σημήνας: καθὰ τὸ φίλος λέγεται μὲν ἐπὶ τοῦ φιλουμένου, λέγεται δὲ καὶ ἐπὶ τοῦ φιλοῦντος, οὕτω καὶ τὸ ἐχθρός ἐνίοτε μὲν λέγεται ἐπὶ τοῦ ἐχθραίνοντος, ἐνίοτε δὲ ἐπὶ τοῦ πρὸς ὃν ἡ ἔχθρα. Gr. Leid.\nσημήνας: δείξας, μαντευσάμενος. Gu.\n956.πικρός: ἐχθρός. M.\n957.ψευδῆ—τοῖσι χρωμένοις λέγων: ψευδῆ λέγων ὑπὸ τῆς ἐλεημοσύνης τούτοις μαντευομένοις. M.T. Fl. 33. ψευδῆ δὲ λέγων τοῖς χρωμένοις αὐτῷ, ἤγουν τοῖς μαντευομένοις, ὑπ’ οἴκτου ἀναπειθόμενος δηλονότι. Gr. Fl. 5. 6. 9. 21. 56. 59. 76.\n958.ἀδικεῖ τὰ τῶν θεῶν: ἀντὶ τοῦ ἀδικεῖ εἰς θεοὺς ψευδόμενος καὶ κρύπτων τὸ ἀληθές. A. B.M. τὰ τῶν θεῶν κρύπτων δηλονότι καὶ μὴ διάδηλον ποιῶν τὴν δύναμιν αὐτῶν καὶ τὴν δωρεάν. Gr.\n959.θεσπιῳδεῖν: μαντεύεσθαι. M.\n960.Κρέον, τί σιγᾷς: ὦ Κρέον, τί σιωπᾷς, τὴν φωνὴν ἄηχον ἐπισχὼν καὶ οὐκέτι φθεγγόμενος; ὡς εἰ ἔλεγεν, οὐ σιωπῆς σοι καιρὸς ἀκούσαντι τοιαῦτα, ἀλλὰ βουλεύσασθαί τι καὶ πρᾶξαι. κἀγώ σοι οὐδὲν ἧττον συναλγῶ. ἀλλ’ οὐ σιωπῆς, βουλῆς δὲ μᾶλλον καιρός ἐστιν. διὸ ἔδει λέγειν σε. A.B.C.M.I.\nΚρέον τί σιγᾷς: ἰδὼν ὁ χορὸς ἄφθογγον ὑπ’ ἀπορίας Κρέοντά φησι, τί σιωπᾷς, ὦ Κρέων; οὐ γὰρ καιρὸς σιωπῆς, ἀλλ’ ἐπειδὴ τοιαῦτα ἤκουσας, δεῖ σε βουλεύεσθαί τι πράξειν· καὶ γὰρ κἀγὼ ταῦτα ἀκούσας οὐδὲν ἧττον ἢ σὺ ἐκπλήττομαι, ἀλλ’ οὐχ ἡγοῦμαι νῦν καιρὸν ἔχειν τὴν σιωπήν. Bar. Gu.\nσχάσας: ἀποκλείσας, ἀποκόψας. M. κρατήσας. B. rec. μεταφορικῶς ἀντὶ τοῦ ἀποκόψας καὶ ἀποκλείσας. ἄφθογγον δὲ γῆρυν ἀντὶ τοῦ ἄηχον. A. B.I. ἐκ μεταφορᾶς τῶν ἐρεσσόντων. σχάσαι γὰρ τὸ κρατῆσαι τὴν τῶν κωπῶν εἰρεσίαν. Gu. παύσας. Gr. ἐπισχὼν, χαλάσας. Gu.\nἄφθογγον: ἄηχον. M. ἄφωνον. Gu.\n961.πάρα: ἀντὶ τοῦ πάρεστι. M.\n962.δῆλον: λείπει τὸ πρᾶγμα, δῆλον τὸ πρᾶγμα. B.I.\nδῆλον οἵ γ’ ἐμοὶ λόγοι: δῆλον ὅτι οὐδὲν ἄλλο ἢ ὅπερ οἱ ἐμοὶ λόγοι, ὥστε μὴ προσθεῖναι τὸν υἱὸν τῇ πόλει σφάγιον. C. Fl. 33.\n963.-976.ἐγὼ γὰρ οὔ ποτ’ εἰς τόδ’ εἶμι: ἐγὼ γὰρ οὔποτε εἰς ταύτην ἐλεύσομαι τὴν συμφορὰν, ἤγουν εἰς τοῦτο τὸ δεινὸν ὥστε ἔκδοτον ποιῆσαι τῇ πόλει τὸν ἐμὸν παῖδα σφαγησόμενον. Gr. ἐγὼ γὰρ οὐδέποτε εἰς τοῦτο τῆς συμφορᾶς, ἀντὶ τοῦ εἰς τοιαύτην συμφορὰν, ἀπελεύσομαι, ὥστε παραθεῖναι τῇ πόλει τοῦτον σφαγέντα, ἀντὶ τοῦ ὥστε σφαγιασθῆναι ὑπὲρ τῆς πόλεως. πᾶσι γὰρ ἀνθρώποις ὑπάρχει φιλότεκνος ὁ βίος, ἤγουν πάντες ἄνθρωποι τὰ ἑαυτῶν τέκνα φιλοῦσι, οὐδέ τις ἂν δοίη τὸν αὑτοῦ παῖδα, ὥστε φονευθῆναι. μὴ ἐπαινείτω μέ τις λόγους εὐλόγους λέγων, τἀμὰ τέκνα συμβουλεύων με κτείνειν. ἐγὼ δὲ θνήσκειν ὑπὲρ πατρίδος ἕτοιμός εἰμι, ἀπολυόμενος αὐτὴν τῶν περιεστώτων κακῶν· ἐν ζωῇ γὰρ ἐγκαίρῳ καθίσταμαι. ἀλλ’ ἄγε, ὦ παῖ, πρὸ τοῦ τὴν πόλιν μαθεῖν, τὰ ἀπαίδευτα τοῦ μάντεως ἐάσας χρηστήρια, φεῦγε λίαν ταχέως τῆς χθονὸς ταύτης ἐλευθερωθείς. λέξει γὰρ τοῖς ἄρχουσι καὶ τοῖς στρατηγοῖς ταῦτα, ἐπὶ τὰς ἑπτὰ πύλας καὶ τοὺς λοχαγέτας παραγενόμενος. καὶ ἐὰν προφθάσωμεν, ὑπάρχει σοι σωτηρία· ἐὰν δὲ ὑστερηθῇς, ἀπωλόμεθα· ἀποθανῇ γάρ. I.\n963.συμφορᾶς: νῦν λύπης. M.\n964.σφαγέντα: ἀντὶ τοῦ σφαγησόμενον. C. Gr.\nπροσθεῖναι: ἀντὶ τοῦ παραθεῖναι. B.M. ἐκθεῖναι, ἔκδοτον ποιῆσαι. Gr. Fl. 5. 6. 9. 21. 56. 59. 76. προσάξαι. Gu. ἤγουν δοῦναι. B. rec.\n965.πᾶσιν γὰρ ἀνθρώποισι: ἤγουν πάντες γὰρ οἱ ἄνθρωποι φιλότεκνον ζωὴν ζῶσιν, ἀντὶ τοῦ μετὰ τοῦ φιλεῖν τὰ ἑαυτῶν τέκνα ἀνύουσι τὴν ζωὴν, τουτέστι φιλότεκνοί εἰσιν· ὅμοιον ὥσπερ ἂν εἴ τις εἴποι, ἀμελῆ ζωὴν ζῷ, ἀντὶ τοῦ μετὰ ἀμελείας ἀνύω τὴν ζωὴν, τουτέστιν ἀμελής εἰμι· οὐ γὰρ ἡ ζωή ἐστιν ἀμελὴς, ὥσπερ οὐδὲ φιλότεκνος, ἀλλ’ οἱ τὴν ζωὴν ζῶντες ἐν ἀμελείᾳ καὶ φιλοτεκνίᾳ, οὗτοί εἰσιν εἰκότως ἀμελεῖς καὶ φιλότεκνοι. Gr. Fl. 5. 6. 9. 21. 56. 59. 76. Mosq.\n966.δοίη κτανεῖν: εἰς τὸ φονευθῆναι. M. Gu. ἤγουν εἰς τὸ κτανεῖν αὐτόν τινα· ὅμοιον τῷ ἡδὺς ποταμὸς πιεῖν. Gr. Cant. Florr. iidem.\n967.μή μ’ εὐλογείτω: καλολογείτω. B. rec. ἐπαινείτω. M. ὡς δόξαν μέλλοντα ἔχειν τὸν υἱὸν ὑπὲρ τῆς πόλεως δεδωκότα. M. T. ὡς ὑπὲρ τῆς πόλεως τὸν υἱὸν δεδωκότα. B. ἐπαινείτω, μεγαλόψυχον λεγέτω. Gr. ἐπαινείτω λέγων ὡς σωτὴρ ἔσομαι τῆς πατρίδος, εἰ προείμην τὸν παῖδα. Gu.\n968.ἐν ὡραίῳ γὰρ ἵσταμαι βίῳ: τὸ ἑξῆς ἐν εἰρωνείᾳ, αὐτὸς δὲ θνήσκειν ἕτοιμος· ἐν καιρῷ γάρ ἐσμεν τοῦ ἀποθνήσκειν· γέροντες ἐσμέν. A.M. γηραιῷ. B. ὥραν καὶ καιρὸν ἔχοντι τοῦ θανάτου. B.C.M.\nαὐτὸς δ’ ἐν ὡραίῳ: ἐγὼ δὲ αὐτὸς, φησὶν, ἐν τῷ καιρῷ τῆς τελευτῆς ὑπάρχω, γέρων ὤν. C.M. ἐγκαίρῳ, πρὸς τελευτὴν ἐπιτηδείῳ. Gr. Fl. 5. 6. 9. 21. 56. 59. 76.\nἕσταμεν: γρ. ἵσταμαι. B.\n969.ἐκλυτήριον: λύτρον ὑπὲρ τῆς πατρίδος. B. M. ἀπολυτήριον, ἴαμα κακῶν, ἀπολυόμενος τὴν πατρίδα τῶν περιεστώτων αὐτῇ κακῶν. C. Fl. 33. ἢ λυτήριον ὑπὲρ τῆς πατρίδος. Fl. 33. ἐλευθερωτήριον. Gu. εἰς ἐλευθερίαν, εἰς λύτρωσιν. Gr. Bar. Mosq.\n970.ἀλλ’ εἶα: ἄγε δή. M.\n971.ἀκόλαστ’: τὰ τολμηρὰ καὶ προπετῆ, τὰ μὴ ὑποπίπτοντα κολάσει, μετ’ ἐξουσίας λεγόμενα. A. B. C.M. ἀνεξέταστα, ἀβασάνιστα, τόλμης γέμοντα. C.M. τὰ ἀπαιδεύτως καὶ χωρὶς συστολῆς λεγόμενα. Gr. Fl. 5. 6. 9. 21. 56. 59. 76. Mosq. ἀζήτητα, τολμηρὰ, προπετῆ. Fl. 33.\nἐάσας: ἀτελῆ. C.\n973.λέξει γὰρ ἀρχαῖς: τοῖς ἄρχουσι δηλονότι. A. B.M. τοῖς ἡγεμόσι, τοῖς βασιλεῦσιν. C.M. ἤρκει οὗτος· ὁ γὰρ ἐπιφερόμένος περιττός ἐστιν πύλας ἐφ’ ἑπτὰ καὶ λοχαγέτας μολών. B.C.M.\n974.λοχαγέτας μολών: ἐπὶ τοὺς στρατηλάτας μολών. C.M.\n975.φθάσωμεν: προλάβωμεν. B.M.\n976.ἢν δ’ ὑστερήσῃς: ἐναντίον τὸ ὑστερεῖν τῷ προφθάνειν. Gr. Cant. ἀπολειφθῇς. Gr. Fl. 5. 6. 9. 21. 56. 59. 76. ἤγουν βραδύνῃς. M. Gu. ὕστερος φανῇς. Gu. Fl. 33.\n977.ποῦ δῆτα: ποῦ λοιπὸν φύγω, εἰς τίνα πόλιν, εἰς τίνα τῶν φίλων; I.\n978.ὅπου χθονός: ποῦ; ὅπου μακρὰν μάλιστα τῆσδε τῆς γῆς γενήσῃ. I.\nἐκποδών: ἀντὶ τοῦ μακράν. B.M. Gr.\n979.οὐκοῦν σε φράζειν: πρέπον σε λοιπὸν ὅπου πορευθῶ λέγειν, ἐκπληροῦν δ’ ἐμέ. I.\nἐκπονεῖν: ἀντὶ τοῦ ἀνύειν, ἐκπληροῦν. B. ἀνύειν, πληροῦν. M.\n980.ποῖ με χρή: ποῖ με χρὴ ἀπελθεῖν τοὺς Δελφοὺς διαβάντα; — εἰς τὴν τῶν Αἰτωλῶν γῆν. — ἐκ δὲ τῆσδε ποῖ περάσω; — εἰς τὴν γῆν τῶν Θεσπρωτῶν. Gr. Cant.\nΔελφοὺς περάσας: παρελθὼν τοὺς Δελφοὺς φεῦγε. M.\nποῖ με χρὴ μολεῖν: ἐκ τῶν Δελφῶν δηλονότι. εἰς οὐδὲν δὲ χρήσιμον τοπογραφεῖ. μᾶλλον δὲ αὐτὸν ἐχρῆν σκοπεῖν ὅπως τῶν πολεμίων παρακαθεζομένων λήσεται ὁ Μενοικεὺς φεύγων. A.B.C. M.T.I.\nπεράσας: διαβάς. Gr. διελθών. Gu.\nπῆ με χρή: ἡ σύνταξις οὕτως, ἐκ δὲ τῶν Δελφῶν πῆ με χρὴ μολεῖν. C.\n981.Αἰτωλίδ’ εἰς γῆν: ὄνομα ἔθνους ἀπὸ Αἰτωλοῦ οἰκιστοῦ. C. M. ἡ λεγομένη Βόντιζα, ἐπισκοπῆς Ναυπάκτου. C.\nἐκ δὲ τῆσδε: ἐκ τῆς Αἰτωλίδος γῆς. M. 15\n982.Θεσπρωτὸν οὖδας: ἔθνος Θεσσαλίας ἀπὸ Θεσπρωτοῦ τοῦ Διός. A.B.M. εἰς τὴν γῆν τῶν Θεσπρωτῶν, εἰς τὴν νῦν κοινῶς λεγομένην Δρυνόπολιν, εἰς τὸν τόπον, ἔνθα ἵδρυται ἡ σεμνὴ Δωδώνη. Gr. Bar. Leid. Θεσπρωτοὶ ἔθνος πλησίον τῆς Δωδώνης χώρας· τοῦτο γὰρ λέγει βάθρα, οἱονεὶ θεμέλιοι καὶ ὅροι. Gu. Bar. Leid. Mosq.\nσεμνὰ Δωδώνης βάθρα: τὰ σεβάσμια τῆς Δωδώνης θεμέλια. B.I. σεμνὰ βάθρα λέγει, ἤγουν σεβάσμια, διὰ τὸ ἐκεῖ Διὸς ἱερὸν καὶ τὴν λαλοῦσαν δρῦν καὶ μαντευομένην. Gu. Bar.\nΔωδώνης: Δωδώνη τόπος Λευκάδος πλησίον τοῦ αἰγιαλοῦ. C. ἐν τῇ Θεσπρωτείᾳ, φησὶν, ὅπου τὰ τῆς Δωδώνης βάθρα· Δωδώνη γὰρ ἐγγὺς Θεσπρωτείας, ἐν ᾗ Διός ἐστιν ἱερόν. A.C.M.\n983.ἔγνως: ἀποφατικῶς, ἐγνώρισας. M.\nτί δῆτα ῥῦμα: φύλαγμά μοι γενήσεται, ὅ ἐστι ποία με πόλις δεξαμένη σώσει. B. M.I. τί πρᾶγμα γενήσεται εἰς ἔρυμα, ἀντὶ τοῦ ἀσφάλεια γενήσεται; Gr. Cant. φυλακὴ καὶ ἀσφάλεια κατὰ τὴν ὁδόν. Bar.\n984.πόμπιμος ὁ δαίμων: ὁδηγήσει σε ἡ τύχη. Gu. I. ὁδηγὸς ὁ θεὸς, ὁ Ζεὺς, δηλονότι διὰ τῶν αὐτοῦ χρησμῶν. Gr. Bar. ὁ ἐκεῖσε θεὸς ὁ Ζεὺς μαντεύεται ποῖ δεήσει οἰκεῖν. B.C. αὐτὸς, φησὶν, ὁ ἐνταῦθα θεὸς Ζεὺς παραπέμψει σε, χρησμῷ δηλώσας δηλονότι ὅπου δεῖ σε σταλέντα σωθῆναι. C.M.T.\nχρημάτων δὲ τίς πόρος: τίς εὐπορία. I. εὐπορία. Gr. ἀφορμή. Gu.\n985.ἐγὼ πορεύσω: ἀντὶ τοῦ πέμψω χρυσόν. I. σὺν σοὶ ἀποπέμψω, ἀποστελῶ. εἴποι δ’ ἄν τις, ἕως οὗ ἀποστείλῃ τὸν χρυσὸν, πόθεν ἕξει τὰ ἀναγκαῖα ἐφόδια; A.B.C.M. T.\nεὖ λέγεις: καλῶς λέγεις, ὦ πάτερ. ἀπέρχου δή. I.\n986.ὡς σὴν πρὸς κασιγνήτην: ἐκ παραλλήλου· ἢ ἡ εἰς περιττή. I. πρὸς τὴν σὴν ἀδελφὴν ἀπελθὼν, τὴν Ἰοκάστην λέγω, ἧς πρῶτα τὸν μαστὸν εἵλκυσα τῆς ἐμῆς μητρὸς στερηθεὶς καὶ ὀρφανὸς γενόμενος, χωρισθεὶς ἐκείνης συνταξάμενος αὐτῇ ἀπελεύσομαι καὶ διατηρήσω τὴν ἐμαυτοῦ ζωήν. Gr. ἀπελθὼν ὡς πρὸς τὴν σὴν ἀδελφὴν, τὴν Ἰοκάστην λέγω, ἧστινος πρῶτον εἵλκυσα τὸν μαστὸν, στερηθεὶς τῆς μητρὸς καὶ χωρισθεὶς ὀρφανὸς προσηγορήσων καὶ χαιρετίσων αὐτὴν ἀπελεύσομαι καὶ σώσω τὸν βίον, τουτέστι μετὰ τὸ προσειπεῖν ἐκείνην φευξοῦμαι καὶ σωθήσομαι. Gu. πρὸς τὴν σὴν κασιγνήτην Ἰοκάστην ἐλθὼν, ἧστινος κατ’ ἀρχὰς τὸν μαστὸν ἐθήλασα, τῆς μητρὸς στερηθεὶς καὶ ὀρφανὸς γενόμενος, προσαγορεύσων ἐκείνην καὶ συνταξόμενος ἀπελεύσομαι διατηρήσων τὴν ἐμαυτοῦ ζωήν. I.\nἘναντίως ἱστορεῖ Σοφοκλῆς· μετὰ γὰρ θάνατον τοῦ Μενοικέως ἡ μήτηρ αὐτοῦ ζῇ, ὡς ἐν Ἀντιγόνῃ φησὶ καὶ μὴν ὁρῶ δάμαρτα τὴν Κρέοντος. A.B. C. Gu. I.\nὡς σὴν πρὸς κασιγνήτην: πρὸς τὴν σὴν ἀδελφὴν ἀπελθών· πλεονάζει γὰρ τὸ ὡς. B.C.M.T. Ἄλλως. πρῶτον, φησὶ, πρὸς τὴν σὴν ἀδελφὴν θέλω ἀπελθεῖν, ἥτις με ἀνέθρεψε στερηθέντα τῆς μητρός. A.C.M.T.\n989.προσηγορήσων: προσαγορεύσων, συνταξάμενος αὐτῇ, ἀποχαιρετίσων παρὰ τοῖς κοινοῖς, ἀπελεύσομαι καὶ διατηρήσω τὴν ἐμαυτοῦ ζωήν. Gr.\nπροσηγορήσων εἶμι αὐτὴν καὶ σώσων τὸν βίον. Ἄλλως. σώσων τὴν πόλιν. οὐ γὰρ ὡς ὁ πατὴρ ᾤετο. B.M.I.\n990.ἀλλ’ εἶα χώρει: ἀλλ’ ἄγε δὴ, σπεῦσον, ἄπελθε· μὴ σὺ σαυτὸν ἐμπόδιζε πρὸς τὴν σωτηρίαν. A.B.M. I. Ἄλλως. μὴ τὸ σὸν, ὅσον τὸ κατὰ σὲ, μὴ γενέσθω κώλυμα. I.\n991.-1012.γυναῖκες, ὡς εὖ πατρός: λίαν καλῶς ἀπὸ τοῦ ἐμοῦ πατρὸς ἔλαβον τὸν φόβον κλέψας λόγοισιν, ἀπατήσας αὐτὸν διὰ λόγων ὥστε τυχεῖν ἐκείνων ἃ βούλομαι. Gr. ὦ γυναῖκες, λίαν ἐπιτηδείως καὶ καλῶς ἐξέβαλον τὸν φόβον τοῦ πατρὸς, διὰ λόγων ἀπατήσας αὐτὸν, ὥστε τυχεῖν ὧν βούλομαι· ὅστις ὁ πατὴρ φυγαδεύει καὶ ὑπεξάγει τῆς πόλεως, τῆς εὐτυχίας ἀποστερῶν με καὶ φόβῳ δίδωσιν ἐμέ. καὶ συγγνώμης ἄξιον τὸ πρᾶγμα τῷ πατρὶ, τὸ κατ’ ἐμὲ δ’ οὐδαμῶς συγγνώμην ἔχει, τὸ γενέσθαι προδότην τῆς πατρίδος, ἥτις ἐγέννησέ με. ἵνα οὖν γνῶτε, ἀπελεύσομαι, καὶ σώσω τὴν πόλιν, τὴν δὲ ζωὴν δώσω, ὥστε ἀποθανεῖν ὑπὲρ τῆσδε τῆς χθονός. αἰσχύνης γὰρ ἄξιον, ἐὰν οἱ τῶν μαντευμάτων ἐλεύθεροι καὶ ὑπὸ τῶν θεῶν μὴ ἀναγκαζόμενοι οὐκ ἀναβάλλονται ἀποθανεῖν παρὰ πόλεμον στάντες, καὶ ὑπὲρ τῆς πατρίδος ἔμπροσθεν τῶν πύργων μαχόμενοι, ἐγὼ δὲ, πατέρα καὶ ἀδελφὸν προδοὺς καὶ πόλιν τὴν ἐμαυτοῦ, ὡς ἄνανδρος ἔξω τῆς χθονὸς ἀπελεύσομαι· καὶ ὅπου ἂν ζῷ, κακότροπος φανήσομαι. οὐ ποιήσω τοῦτο, μὰ τὸν μετ’ ἄστρων Ζῆνα, ὅστις τοὺς ἀναδοθέντας ποτὲ ἐκ τῆς γῆς σπαρτοὺς δεσπότας καὶ βασιλεῖς τῆσδε τῆς γῆς κατεστήσατο. ἀλλ’ ἀπελεύσομαι, καὶ στὰς ἐκ τοῦ ἄκρου τῶν ἐπάλξεων, καὶ σφάξας ἐμαυτὸν εἰς τὴν θαλάμην τὴν σκοτεινὴν τοῦ δράκοντος, ὅπου ὁ Τειρεσίας διηγήσατο καὶ παρῄνεσε φονευθῆναι, ἐλευθερώσω τὴν γῆν. I.\n992.κλέψας λόγοισι: ἀπατήσας, παραλογισάμενος. τὸ ἑξῆς, εἷλον ἃ βούλομαι τυχεῖν. M.\n993.ὅς μ’ ἐκκομίζει: ἐκπέμπει, τὴν πόλιν τῆς εὐτυχίας ἀποστερῶν. A.M. φυγαδεύει, ἐκπέμπει, ὑπεξάγει τῆς πόλεως, τῆς εὐτυχίας ἀποστερῶν με. B.\n994.δειλίᾳ δίδωσι: λείπει τὸ ἐμέ. B.M.\n996.ἐγείνατο: ἐγέννησεν. M.\n997.ὡς οὖν: ἵν’ οὖν. M.\n998. ἐπιχείρημα ἀπὸ τοῦ ἐλάττονος. Gu.\n999.οἱ μέν: λείπει τὸ εἰ, εἰ οἱ μὲν ἄνευ μαντείας μάχονται, οἷον ἐκτὸς μαντείας, ἀπηλλαγμένοι, ἀντὶ τοῦ οὐκ εἰς μαντείαν καλούμενοι. αὐτὸς γὰρ ἠναγκάζετο διὰ τὴν μῆνιν τῶν θεῶν. B.C.M. αἰσχρὸν γὰρ εἰ οἱ μὲν καὶ ἄνευ θεσπισμάτων μάχονται, αὐτὸς δὲ ἠναγκάζετο διὰ τὴν μῆνιν τῶν θεῶν. A.M.\nθεσφάτων ἐλεύθεροι: προτροπῆς χρησμῶν εἰς τὸ ἀποθανεῖν. Gr. Fl. 5. 6. 9. 21. 56. 59. 76. οὗτος γὰρ οὐκ ἐλεύθερος θεσφάτων, ἐπεὶ ὁ Τειρεσίας δεῖν εἶπε τοῦτον θανεῖν. Gu.\n1000.κοὐκ εἰς ἀνάγκην δαιμόνων ἀφιγμένοι: οὐκ ἀναγκαζόμενοι ὑπὸ θεῶν ὑπὲρ πατρίδος τεθνάναι, ὥσπερ ἐγώ. Gu.\n1002.πάροιθεν: ἔμπροσθεν. τοπικὸν ἐνταῦθα. λέγεται δὲ καὶ χρονικῶς ἐν ἄλλοις. Gr. Leid. Mosq.\n1003.ἐγὼ δὲ πατέρα: εἰ γὰρ ἐξέλθω τῆς πόλεως ὥσπερ δειλὸς, αὐτὸς μὲν ἴσως σωθήσομαι, πατρὸς δὲ καὶ ἀδελφοῦ καὶ πόλεως προδότης γενήσομαι, ἀπολωλυίας αὐτῆς ὑπ’ ἐχθρῶν, καὶ σὺν αὐτῇ κἀκείνων. Gu.\n1005.κακός: δειλός. B. rec. Gr. καὶ τῶν οἰκείων προδότης. Gu.\n1006.μὰ τὸν μετ’ ἄστρων Ζῆν’ Ἄρην τε φοίνιον: τὸν ἥλιόν φησι καὶ τὸν Ἄρην τὸν τοῦ ἐμοῦ φόνου αἴτιον. ὁ γὰρ Ἄρης αἴτιος τῶν σπαρτῶν, δράκοντα καταστήσας αὐτόθι φύλακα τῆς κρήνης, ἐξ οὗ τῶν ὀδόντων οἱ σπαρτοί. A.B.M. I. τὸν ἥλιόν φασι δεσπότην τῶν ἄστρων, τὸν ὄντα ἐν τοῖς ἄστροις θεὸν, τὸν αἴτιον τοῦ ἐμοῦ φόνου. C.M.\n1007.ὃς τοὺς ὑπερτείλαντας ἐκ γαίας : ἐν Θήβαις ταῖς ἑπταπύλοις τῆς Βοιωτίας λέγεται ὅτι Κάδμος ἢ ἄλλος τις, λαβὼν τοὺς τοῦ Δελφικοῦ δράκοντος ὀδόντας, ἔσπειρον εἰς τὴν γῆν, (ἢ ἐνέσπειρεν) καὶ ἀνεδόθησαν ἔνοπλοι ἄνδρες· ἀνεδόθησαν δὲ ἀπὸ μηρῶν μέχρι τῶν ἄνω, καὶ οὕτως ἱστάμενοι ἐπολέμουν ἀλλήλοις καὶ τοῖς ἄλλοις. Leid.\nὑπερτείλαντας: ἀνατείλαντας. B.M.\n1008.σπαρτούς: Ἐχίων γὰρ εἷς τῶν σπαρτῶν Ἀγαυὴν τὴν Κάδμου θυγατέρα ἐγάμησε. λέγει οὖν ἄνακτας τῆσδε γῆς τοὺς σπαρτοὺς, οὐ κυρίως, ἀλλὰ καταχρηστικῶς· εἰ γὰρ πρῶτος μὲν βασιλεὺς Κάδμος, μετ’ ἐκεῖνον δὲ Πολύδωρος, ἔπειτα Λάβδακος, καὶ τέταρτος Λάϊος, ὕστερον δὲ Οἰδίπους καὶ οἱ παῖδες ἐκείνου, τίν’ ἔχει λόγον σπαρτοὺς ἄνακτας τῆσδε καλεῖν χθονός. Gu. Bar.\nἱδρύσατο: δεσπότας ἔστησεν. M. κατεστήσατο δεσπότας. B.T. κατέστησε, παραγαγὼν δηλονότι· εἰ μὴ γὰρ παρήχθησαν, οὐδ’ ἂν ἄνακτες ἐγένοντο. ὁ Ἄρης δὲ ἦν αἴτιος τῆς παραγωγῆς αὐτῶν, τὸν δράκοντα καταστήσας αὐτόθι φύλακα, ἀφ’ οὗ αὐτοὶ γεγόνασιν. Gr. Bar. Mosq.\n1009.ἀλλ’ εἶμι: ἀπὸ κοινοῦ τὸ οὐκ ἄπειμι ἔξω χθονός. A.B.M. T. οὐκ ἐκφεύξομαι, ἀλλ’ εἶμι πρὸς θάνατον A. B.M. T.\nἐξ ἐπάλξεων ἄκρων: τῶν λίθων τῶν ἐπάνω τοῦ τείχους. A.M. ἀπὸ τοῦ τείχους. B. τῶν τειχῶν· ἐνταῦθα γὰρ ὁ σηκὸς ἦν τοῦ δράκοντος πλησίον. Gu. Bar.\n1010.σφάξας ἐμαυτὸν σηκὸν ἐς μελαμβαθῆ: διαφέρει σηκὸς καὶ ἄδυτον. ὁ μὲν γὰρ σηκὸς ἐπὶ ἀνθρώπου τάφου, τὸ δὲ ἄδυτον ἐπὶ θεοῦ. Σωσιφάνης δὲ ὁ τραγικὸς ὑπὸ τοῦ Λαΐου φησὶ τεθνηκέναι τὸν Μενοικέα, Νικόστρατος δὲ ὑπὸ τῆς Σφιγγός. τὸ δὲ ἑξῆς, εἰς τὸν σηκὸν σφάξας ἐμαυτὸν ἀπὸ τῶν τειχέων, ὡς τοῦ σηκοῦ πλησίον τοῦ τείχους ὄντος. A.B.C. M.I.\nΣηκὸς ἔνθα ἱδρύετο τὸ ἄγαλμα· λέγεται σηκὸς καὶ ἔνθα ἐγκλείουσιν οἱ νομεῖς τὰ νεογνὰ, ὅταν τὰς μητέρας αὐτῶν ἀμέλγωσιν, ἢ εἰς νομὴν ἐκπέμπωσιν· ἀφ’ οὗ ἐνταῦθα σηκὸς ὁ φωλεός. Gr. Cant. Leid. Florr. omnes.\nμελαμβαθῆ: μέλανα, σκοτεινόν. M. Gr. Florr. omnes. Mosq.\n1011.ὁ μάντις: ὁ Τειρεσίας. B.M.\nἐξηγήσατο: ἐκέλευσεν. M. Gu. διηγήσατο. Gr. εἶπε γὰρ δεῖ τόνδε θαλάμαις, οὗ δράκων ὁ γηγενὴς ἐγένετο Δίρκης ναμάτων ἐπίσκοπος, σφαγέντα φόνιον αἷμα γῇ δοῦναι χοάς. B.C.I.\n1012.εἴρηται λόγος: πεπλήρωται ὁ λόγος B. ἐλέχθη ὁ λόγος. ἀπέρχομαι δὲ διὰ τοῦ ἐμοῦ θανάτου δῶρον οὐκ ἀπρεπὲς τῇ πατρίδι δώσων καὶ τοῦ κινδύνου ταύτην ἐλευθερώσων. εἰ γὰρ ἕκαστος ὃ κατὰ δύναμιν εἶχεν ἀγαθὸν εἰσέφερε τῇ πατρίδι, ἐκτὸς ἂν ἦσαν πᾶσαι κακοῦ αἱ πόλεις. I.\n1013.στείχω δὲ θανάτου: λείπει ἡ διά· διὰ θανάτου δῶρον παράσχω τῇ πόλει οὐκ αἰσχρόν. A. B.C. M.T.\nοὐκ αἰσχρόν: ἀλλὰ εὐπρεπὲς δηλονότι. Gr. Fl. 5. 6. 9. 21. 56. 59. 76. ἀλλὰ καλὸν καὶ λυσιτελὲς, τίμιον. Gu.\n1015.-1018.εἰ γὰρ λαβών: εἰ γὰρ ἕκαστος, φησὶν, ὃ κατὰ δύναμιν εἶχεν ἀγαθὸν εἰσέφερε τῇ πατρίδι, ἐκτὸς ἂν ἦσαν κακῶν αἱ πόλεις. A. B.C.M. εἰ γὰρ ἕκαστός τις ὅ τι ἂν δύναιτο χρηστὸν λαβὼν τοῦτο γυμνάσαιτο καὶ τῇ πατρίδι φέροι εἰς μέσον πάντων, αἱ πόλεις ἂν κατὰ τὸ ἔμπροσθεν εὐτυχοῖεν πεῖραν λαμβάνουσαι, ἀπολαύουσαι βλαβῶν ἐλαττόνων ἢ νῦν δηλονότι πειρῶνται. Gr. Cant. Florr. αὕτη ἡ κατασκευὴ πρὸς τὸ οὐκ αἰσχρόν, τοῦτο δὲ κατὰ πρῶτον μὲν μερικῶς ἐξήνεγκε, ἔπειτα δὲ καθόλου, πρῶτον μὲν εἰς κοινὸν φέρει πατρίδι εἰπὼν, ἔπειτα δὲ κακῶν αἱ πόλεις ἐλασσόνων. ὁ δὲ νοῦς· ἐὰν ἕκαστός τις τῶν πολιτῶν ὡς δύναιτο εἰς καιρὸν βίου ὑπὲρ πατρίδος σπουδάζῃ, ὀλίγου τινὸς πειραθεῖσαι τότε αἱ πόλεις κακοῦ, εἰς ἃς ἡ τοιαύτη σπουδὴ γίνεται, εὐτυχεῖς ἂν εἰς τὸ ἑξῆς. ἐπεὶ δὲ τὸ συμφέρον τῆς πόλεως καὶ διὰ συμβουλῆς καὶ δι’ ἔργου γίνεται, πρὸς μὲν τὸ διὰ συμβουλῆς ἔθηκε τὸ διέλθοι, πρὸς δὲ τὸ δι’ ἔργου τὸ φέρει. λάμβανε δὲ τὸ εἰς κοινὸν πρὸς τὸ διέλθοι κατὰ συνεκδοχήν. Gu.\nλαβών: κτησάμενος. M.\n1016.διέλθοι τοῦτο: μεταχειρίζοιτο καὶ εἰς μέσον φέροι, τουτέστι διεξέλθοι καὶ μεταχειρίζοιτο τοῦτο. A.M.T. μετέλθοι, γυμνάσαιτο, ἀσκήσαι. Gr. Fl. 5. 6. 9. 21. 56. 59. 76.\n1018.πειρώμεναι: ἀποπειρώμεναι. M.\n1019-1042.ἔβας: ἦλθες, ἦλθες, ὦ πτερόεσσα Σφὶγξ, γέννημα μὲν τῆς τῶν Θηβαίων γῆς — ἐνταῦθα γὰρ ἐγεννήθης — λόχευμα δὲ τοῦ Τυφῶνος καὶ τῆς καταχθονίου Ἐχίδνης, ἐπὶ ἁρπαγῇ τῶν Θηβαίων, πολλῶν στεναγμῶν αἰτία, πολύφθορε, μιξοπάρθενε, (ἔχεις γὰρ τὰ μὲν παρθένου, τὰ δὲ θηρὸς, ξένης καὶ παραδόξου φύσεως) φονικὸν τέρας τοῖς τε φοιταλέοις καὶ μανικοῖς πτεροῖς καὶ τοῖς ὄνυξι τοῖς ὠμὰ τὰ κρέα ἁρπάζουσι πρὸς σίτησιν. ἥτις πεδαίρουσα τοὺς νέους, ἀπὸ τῆς γῆς εἰς ὕψος αἴρουσα ποτὲ ἐκ τῶν τόπων τῆς Δίρκης, ἤτοι ἐκ τῶν Θηβῶν, περιῆγες καὶ περιέφερες ἄναυλον καὶ ἀνήδονον ᾠδὴν, λέγω φόνους καὶ λύπας ταῖς Θήβαις. ὁ ἐκ θεῶν ταῦτα πράξας αὐτὸς φόνιος ἦν. αἱ δὲ ἰάλεμοι τῶν παρθένων καὶ τῶν μητέρων ἐστέναζον ἐν τοῖς οἴκοις, πενθοῦσαι αἱ μὲν τὰ τέκνα, αἱ δὲ τοὺς ἀδελφοὺς, θρηνητικὴν βοήν. ἄλλος ἄλλην ἐθρήνει· ὁ στεναγμὸς δὲ καὶ ἡ ἠχὴ βροντῇ ὑπῆρχεν ὅμοιος, ὅταν ἀναρπάσειεν ἡ Σφὶγξ ἀπὸ τῆς πόλεως τινα τῶν ἀνδρῶν, θρῆνος καὶ βοὴ ἐγένετο. I.\nἮλθες, ὦ πτερόεσσα Σφὶγξ, γέννημα τῆς γῆς καὶ τῆς καταχθονίου Ἐχίδνης ἐπὶ ἁρπαγῇ τῶν Καδμείων, πολλῶν στεναγμάτων αἰτία, πολλῶν μόχθων αἰτία, ἐκ θηρίου καὶ γυναικὸς συντεθειμένη, ζῶον ξένης καὶ παρὰ φύσιν διαπλάσεως πολέμιον, ἥτις ποτὲ ἐκ τῶν τόπων τῶν τῆς Δίρκης τοὺς νέους μεταίρουσα ἐπέφερες κακόλυρον μοῦσαν καὶ ἀξίαν ἀπωλείας Ἐριννὺν, λέγω λύπας τῇ πατρίδι, ἤγουν ταῖς Θήβαις, ἐπὶ τοῖς φόνοις. φόνιος θεὸς ἦν ἐκεῖνος ὃς ἦν ὁ τάδε πράξας. ὁ Ἄρης δὲ μηνίσας διὰ τὸν φόνον τοῦ δράκοντος ἐπήγαγεν αὐτοῖς τὴν Σφίγγα. θρῆνοι δὲ μητέρων ἐπὶ τέκνοις, θρῆνοι δὲ παρθένων ἐπὶ μητράσιν ἐποίουν ἐπὶ τοῖς οἴκοις θρηνητικὴν βοὴν, θρηνητικὸν μέλος. ἄλλος ἐπ’ ἄλλον ἐσχετλίαζε κατὰ διαδοχὴν ἐν τῇ πόλει. βροντῇ δὲ ἦν ὅμοιος ὁ στεναγμὸς καὶ ἡ βοὴ, ὁπότε ἡ πτερόεσσα παρθένος, ἤγουν ἡ Σφὶγξ, ἠφάνισέ τινα ἀπὸ τῶν ἀνδρῶν τῆς πόλεως. Gr. Fl. 5. 6. 9. 21. 56. 59. 76.\nὮ πτεροῦσσα καὶ ἐπτερωμένη Σφὶγξ, λόχευμα καὶ γέννημα τῆς γῆς τῶν Θηβαίων. ἐνταῦθα γὰρ ἐγεννήθη, καὶ τῆς νερτέρου καὶ τῆς ἐν νεκροῖς Ἐχίδνης. θανάτου γὰρ αἰτία εἶ, μιξοπάρθενος καὶ τὸ ἥμισυ παρθένου ἔχουσα, δάϊον καὶ ἀφανιστικὸν τέρας, δάϊον μὲν ὡς ἀφανιστικὴ, τέρας δὲ ὡς πρόσωπον μὲν παρθένου ἔχουσα, χεῖρας δὲ καὶ πόδας καὶ στῆθος λέοντος, πτερὰ δὲ ὄρνιθος, οὐραῖον δὲ δράκοντος, σὺ οὖν, ὦ Σφὶγξ, ἦλθες, ἦλθες ἐν φοιτάσι καὶ μανικοῖς πτεροῖς, καὶ ἐν χηλαῖς καὶ ὄνυξιν ὠμοσίτοις καὶ φονικοῖς ἐπὶ ἁρπαγῇ τῶν Καδμείων, πολύφθορος, πολύστονος, ἤτοι πολλὰς φθορὰς καὶ στεναγμοὺς ποιοῦσα ἐνταῦθα διὰ τῆς ἁρπαγῆς. ἅ ποτε καὶ ἥτις ἔφερες ἔφερες τῇ πατρίδι, ἤτοι ταῖς Θήβαις, ἄχεα καὶ θλίψεις φόνια καὶ φονικὰ, πεδαίρουσα καὶ εἰς ὕψος ἐκ γῆς αἴρουσα νέους ἐκ τῶν Διρκαίων τόπων, ἤτοι τῶν Θηβῶν, περὶ μοῦσαν καὶ ᾠδὴν ἄλυρον καὶ κακόμουσον καὶ ἄλλην ποταπὴν Ἐριννὺν οὐλομένην καὶ φθοροποιόν. ἡ γὰρ σὴ μοῦσα, ἤτοι τὰ ἔμμετρα αἰνίγματα, ἄλυρος καὶ κακόμουσος ἦν καὶ Ἐριννὺς οὐλομένη δι’ οὓς προὐξένει θανάτους. ὅστις ἐκ τῶν θεῶν ἦν καὶ ὑπῆρχεν ὁ ταῦτα πράξας, τὸ τοῖς Θηβαίοις λέγω ἐπελθεῖν τὴν Σφίγγα καὶ φθείρειν αὐτοὺς, (ἦν δὲ ὁ Ἄρης διὰ τὸν φόνον τοῦ υἱοῦ αὐτοῦ τοῦ δράκοντος) φόνιος ἦν. εἰκότως δὲ ὁ Ἄρης τοιοῦτος καλοῖτ’ ἂν, καὶ δι’ οὓς ποιεῖ φόνους καὶ διὰ τὰς τῆς Σφιγγὸς φονικὰς ἁρπαγάς. ἰάλεμοι δὲ καὶ θρῆνοι παρθένων ἐστέναζον ἐν τοῖς οἴκοις, ἰάλεμοι δὲ καὶ θρῆνοι μητέρων, ἰήϊον καὶ θρηνητικὴν βοὴν, ἰήϊον μέλος, τουτέστιν ὁπότε ἡ Σφὶγξ τοῖς Θηβαίοις ἐπεχωρίαζεν, ἐστέναζον μὲν αἱ μητέρες διὰ τοὺς σφετέρους παῖδας ἁρπαζομένους ὑπ’ αὐτῆς, ἐστέναζον δὲ αἱ παρθένοι, πατέρων αὐταῖς καὶ ἀδελφῶν καὶ ἑτέρων νέων, οὓς ἔμελλον συνοίκους κτήσεσθαι, ἀθλίως ὑπ’ ἐκείνης ἀπολλυμένων. ἄλλος ἄλλον ἀνὰ τὴν πόλιν ἐπωτότυζε καὶ ἐθρήνει ἐν διαδοχαῖς· διεδέχετο γὰρ ἄλλος ἄλλον ταῖς συμφοραῖς, νῦν μὲν ἐκείνου, νῦν δὲ ἐκείνου σπαραττομένου ταῖς ἁρπαγαῖς. ἦν δὲ καὶ ὑπῆρχε στεναγμὸς ὅμοιος βροντῇ καὶ ἰαχὴ καὶ θρηνώδης βοὴ, ὁπότε ἀφανίσειε καὶ ἠφάνισε τινὰ τῶν ἀνδρῶν τῆς πόλεως ἡ πτεροῦσσα καὶ ἐπτερωμένη παρθενόμορφος Σφίγξ. Gu.\n1019.ἔβας, ἔβας, ὦ πτεροῦσσα: ἐπορεύθης, ὦ πτερωτὸν γῆς θρέμμα καὶ γέννημα. B.C.\nἔβας ἔβας: πρὸς οὐδὲν ταῦτα· ἔδει γὰρ τὸν χορὸν οἰκτίσασθαι τὸν θάνατον τοῦ Μενοικέως, ἢ ἀποδέχεσθαι τὴν εὐψυχίαν τοῦ νεανίσκου. ἀλλὰ τὰ περὶ Οἰδίπου καὶ τῆς Σφιγγὸς διηγεῖται τὰ πολλάκις εἰρημένα. A.B.C.M. T.I. λόχευμα δὲ γέννημα.\nπτεροῦσσα: ἀντὶ τοῦ ὦ πτεροφόρε. ἡ δὲ Σφὶγξ γέγονεν Ἐχίδνης καὶ Τυφῶνος. μιξοπάρθενον δὲ ἐπειδὴ τὰ μὲν παρθένου εἶχε, τὰ δὲ θηρίου. B.\nγᾶς λόχευμα: παρόσον ἐν ὄρεσι διατρίβουσα τὸ πρὶν καὶ μὴ φαινομένη ἐξαίφνης ἐπέστη τοῖς Θηβαίοις, διὰ τοῦτο ἔδοξεν οἷον ἐκ γῆς ἀναδοθῆναι. A. Fl. 33.\n1020.νερτέρου: γέγονε γὰρ ἡ Σφὶγξ Ἐχίδνης καὶ Τυφῶνος. οὗτος δὲ ὁ Τυφὼν εἷς ἦν τῶν Τιτάνων, οὓς ὁ Ζεὺς ἐκεραύνωσε, καὶ αὐτὸν δὲ ἐν τῷ Αἴτνῃ κατεκεραύνωσεν, ὅθεν ἔκτοτε ἐν τῷ Αἴτνῃ τὸ πῦρ ὑπανάπτεται. A. σκοτεινῆς. Fl. 33. νερτέρου Ἐχίδνης γέννημα λέγει τὴν Σφίγγα, ὡς θανάτου αἰτίαν. Gu.\nἘχίδνης: ἐκ Τυφῶνος γὰρ καὶ Ἐχίδνης ἡ Σφίγξ. Gr.\n1021.Καδμείων ἁρπαγᾷ: λείπει ἡ ἐπί, ἐπὶ ἁρπαγῇ τῶν Θηβαίων. B.M. πολύφθορος δὲ ἀντὶ τοῦ πολλοὺς φθείρουσα. M.\n1022. τὸ πολύστονος καὶ τὰ ἑξῆς πρὸς τὸ ἔβης ἀποδίδοται, ἤγουν ἔβης πολύστονος, πολύμοχθος. Gr. Fl. 5. 6. 9. 21. 56. 59. 76. πολλῶν στεναγμῶν αἰτία, πολλῶν μόχθων αἰτία. Gr. πολλὰς φθορὰς καὶ πολλοὺς στεναγμοὺς ποιοῦσα ἐκ τῆς ἁρπαγῆς. Gu.\n1023.δάϊον τέρας: πολέμιον σημεῖον. B.M.\n1024.φοιτάσι: μεμηνόσιν. M. Gr. Florr. iidem. ὁρμητικοῖς. Gu. Fl. 33.\nφοιτᾶσι: συναλιφὴ ἀπὸ τοῦ φοιτήσεσι. B.M.\nφοιτᾶσιν: ὁρμητικῶς, φοιτητικῶς, οἷς ἐφοίτα καὶ διίπτατο. Ἄλλως. ἥτις γὰρ ἡ Σφὶγξ ἐν τοῖς πανταχοῦ πετομένοις σου πτεροῖς καὶ ἐν ταῖς σιαγόσιν ὠμὰ τὰ σώματα σιτουμέναις μετεωρίζουσα καὶ ἐξαίρουσα καὶ ἁρπάζουσα ἐκ τῶν Διρκαίων πότων, ἤτοι ἀπὸ τῶν Θηβῶν, τοὺς νέους διὰ τὴν ἄλυρον καὶ ἀνήδυντον καὶ ἀνάρμοστόν σου μοῦσαν, ἤτοι διὰ τὸ αἴνιγμά σου καὶ τὴν τιμωρίαν, τὴν ἀπώλειαν τοῖς ἀνθρώποις ἐμποιοῦσαν ἔφερεν ἄχεα τῇ πατρίδι φόνου προξενητική. A.\n1025.χαλαῖσί τ’ ὠμοσίτοις: τοῖς ὄνυξι τοῖς ὠμὰ τὰ κρέα ἁρπάζουσι πρὸς σίτισιν. A. B.M. ὠμοσίτοις δὲ ὁρμητικοῖς, φοιτητικοῖς, οἷς ἐφοίτα καὶ διίπτατο. B.\n1025.χαλαῖσι: χαλαῖσι νῦν ταῖς σιαγόσιν, οἱ δὲ τοῖς ὄνυξι, τὰ ὠμὰ κρέα ἁρπάζουσι καὶ σιτουμένοις. Fl. 33.\nὠμοσίτοις: θηριώδεσιν. Gr. Fl. 5. 6. 9. 21. 56. 59. 76. φονικαῖς. Gu. τὰ γὰρ ἁρπαζόμενα ὑπ’ αὐτῆς ὠμὰ ἐσιτοῦντο. Gu.\n1026.Διρκαίων ἅ ποτ’ ἐκ τόπων: ἐκ μέρους τὸ πᾶν, ἀντὶ τοῦ ἀπὸ τῶν Θηβῶν. B.M. ἥτις ποτὲ Σφὶγξ ἀπὸ τοῦ πεδίου μετεωρίζουσα καὶ αἴρουσα πόνους καὶ λύπας ταῖς Θήβαις προσέφερες. C.\n1027.πεδαίρουσα: ἀπὸ τῆς γῆς εἰς ὕψος αἴρουσα. B. rec. περισσὴ ἡ σύνθεσις τοῦ πέδου, ἐπεὶ ἔχει τὸ ἐκ τόπων. ἔστιν οὖν τὸ πεδαίρουσα ἀντὶ τοῦ μεταίρουσα. Gr. Florr. iidem.\n1028.ἄλυρον ἀμφὶ μοῦσαν: ἄλυρον μοῦσαν τὸν θρῆνον, παρόσον πρὸς αὐλὸν, οὐχὶ πρὸς λύραν, ᾔδοντο οἱ θρῆνοι, ἱεροὶ Ἀπόλλωνος νομιζόμενοι. ἀπενθὴς δὲ θεὸς ὁ Ἀπόλλων. Αἰσχύλος τί ταῦτ’ ἀνωλόλυξας ἀμφὶ Λοξίου; οὐ γὰρ τοιοῦτος ὥστε θρηνητοῦ τυχεῖν. ἡ ἀμφί δὲ πρὸς τὸ ἔφερες, τουτέστι, περιέφερες δὲ, περιῆγες ἄναυλον καὶ ἀνήδονον ᾠδήν. λέγει δὲ τὸ αἴνιγμα. A.B.C.M. T.I.\nἀμφί: διά. B. rec. ἢ διὰ τοὺς γινομένους θρήνους, ἢ διὰ τὸ αἴνιγμα. B.M.T. ἡ ἀμφί ἀντὶ τῆς ἐπί, ἵν’ ᾖ κακόλυρον μοῦσαν ἐπέφερες. Gr. Fl. 5. 6. 9. 21. 56. 59. 76.\n1029.Ἐριννύν: Ἐριννὺς ἡ κατάρα, καὶ ἀπὸ τούτου Ἐριννύες, αἱ ἔφοροι τῶν καταρῶν θεαὶ παρ’ Ἕλλησιν· ἐνταῦθα δὲ Ἐριννὺν οὐ τὴν κατάραν λέγει, οὐδὲ τὴν ἔφορον τῶν καταρῶν θεὰν, ἀλλὰ τὰ δάκρυα καὶ τοὺς φόνους οὕτω φησὶ κατὰ μεταφορὰν, ἐπεὶ ἀπὸ τῶν καταρῶν ἐνίοτε καὶ δάκρυα καὶ φόνοι συμβαίνουσιν. Gr. Leid. Florr. iidem.\nὀλομέναν τ’ Ἐριννύν: ἀπολομένην ἀπώλειαν. M. ἀπώλειαν. B. φθοροποιόν. ἐπειδὴ φθορᾶς αἰτία ἦν ἡ μοῦσα, διὰ τοῦτο Ἐριννὺν οὐλομένην αὐτὴν λέγει. Gu.\n1030.ἔφερες ἔφερες: ὦ Σφὶγξ, ἥτις Ἐρινὺς ἄχεα ἦν τῇ πατρίδι. ἢ καὶ Ἐρινὺν καὶ ἄχεα φόνου λέγει ταῖς Θήβαις ἀντὶ τοῦ τὰ λύπης αἴτια καὶ φόνου κατὰ τῆς πατρίδος ἔφερες. A.M.\nἄχεα πατρίδι φόνια: τινὲς τὸ φόνια πρὸς τὰ ἑξῆς, ὃς τάδε τὰ φόνια πράξας φόνιος ἦν θεός. A.B.I. λέγω ἄχη, ἤγουν λύπας. Gr. θλίψεις. Gu.\nπατρίδι: τῇ γῇ. Gu.\n1031.φόνια: φονικά. Gu.\nφόνιος: φονίως ὁ θεὸς ἐκεῖνος. Gu. ἐπὶ τοῦ φόνου φόνιος ἀπὸ τῶν θεῶν ἦν ἐκεῖνος, ἤγουν φόνιος θεός. Gr. ἐπὶ φόνοις. Fl. 5. 6. 9. 21. 56. 59. 76.\nφόνιος ἐκ θεῶν: ὁ ἐκ θεῶν ταῦτα πράξας φόνιος ἦν αὐτός. A.B.C. M.I. παρόσον τὴν Σφίγγα ὁ Διόνυσος ἔπεμψε τοῖς Θηβαίοις ὡς ἐναντίον λέγειν. C.M.\n1034.ἰάλεμοι δὲ παρθένων: ἢ πρὸς τὸ παρθένων στικτέον, ἢ τὸ ἰάλεμοι πρὸς τὸ ἐστέναζον συντακτέον. καὶ μὴ ξενισθῇς ἀκούων τὸ ἐστέναζον ἰάλεμοι· πολλὰ γὰρ τοιαῦτα παρὰ ποιηταῖς εὕρηται. Gu.\n1035.ἐστέναζον οἴκοις: οἱ δὲ θρῆνοι ἐστέναζον ἐν τοῖς οἴκοις. ἔνιοι δὲ οὕτως, οἱ δὲ ἰάλεμοι τῶν παρθένων καὶ τῶν μητέρων ἐστέναζον ἐν τοῖς οἴκοις πενθοῦσαι αἱ μὲν τὰ τέκνα, αἱ δὲ τοὺς ἀδελφούς. A. B.M. I. ἐστέναζον καὶ ἐστενάζοντο οἱ ἰάλεμοι θρῆνοι τῶν μητέρων καὶ τῶν πατέρων διὰ τὴν βοὴν καὶ τὴν μοῦσαν καὶ τὴν λαλιὰν τῆς Σφιγγὸς τὴν ἤϊον καὶ λοξὴν, παρόσον ὁ ἤϊος ὕμνος τῷ Λοξίᾳ Ἀπόλλωνι ᾄδεται. ἢ οὕτως. ἐστέναζον ἰάλεμοι τῶν πατέρων καὶ τῶν μητέρων, ἤτοι τὴν θρηνητικήν. τὸ γὰρ ϖ τὸ σχετλιαστικὸν λέγεται καὶ ἰὼ καὶ ἰή. εὑρίσκεται γὰρ ἐν τοῖς ποιηταῖς οὕτως, ἰὴ ἰή, ὡς τὸ ἰὼ καὶ ἰώ. A. ἰήϊον δὲ βοὰν θρηνητικὴν βοήν. διὸ ἐπὶ μὲν θρήνων ψιλοῦται, ἐπὶ δὲ παιάνων δασύνεται. A. B.M.I. ἀντὶ τοῦ ἐποίουν, ἀνέπεμπον. Gr. Fl. 5. 6. 9. 21. 56. 59. 76.\n1036.ἰήϊον βοάν: ἐθρήνει θρηνητικὴν βοήν. M.\n1037.ἰήϊον μέλος: θρηνητικόν. Gr. ἀπὸ τοῦ ἰὼ, ὃ σημαίνει τὸ φεῦ καὶ τροπῇ τοῦ ω εἰς η ἰήϊον. Fl. 21. ἀπὸ τοῦ ἰώ τὸ φεῦ. τοῦτο ἐπὶ μὲν θρήνων ψιλοῦται, ἐπὶ δὲ παιώνων δασύνεται. Gu.\nἰήϊον βοάν: ἢ θρηνητικὴν, ἢ λοξὴν, διότι καὶ τῷ Λοξίᾳ Ἀπόλλωνι τοιοῦτος ὕμνος ᾒδετο. καὶ τὸ αἴνιγμα τοιοῦτον ἦν. Fl. 33. ἀφανιστικήν. idem. παιάνιον φωνήν. παιὰν δέ ἐστιν ᾆσμα ᾀδόμενον ἐπὶ καταπαύσει λοιμοῦ ἢ δεινῶν τινων. B. Fl. 33. εἰ μὲν συνταχθῇ βοὴν ἰήϊον ἀντὶ τοῦ λοξὴν, συντακτέον οὕτως, διὰ τὴν βοὴν τὴν ἰήϊον· εἰ δ’ ἄλλως, ἄνευ προθέσεως. Fl. 33.\n1038.ἄλλος ἄλλον ἐπωτότυζεν: ἄλλος ἄλλον ἐθρήνει, ὁ στεναγμὸς δὲ καὶ ἡ ἠχὴ βροντῇ ὑπῆρχεν ὅμοιος. I. ἄλλος ἐπ’ ἄλλον ἐθρήνει, ἐσχετλίαζεν, ἀπὸ τοῦ ὀττοτοί. Gr. Fl. 21. ἔκλαιε. Gu.\n1040.βροντᾷ: ὁ δὲ στεναγμὸς βροντῇ ἦν ἐφόμοιος. B.M.\n104I. ὁπότε πόλεος ἀφανίσει’: ἁρπάσειεν. οἷον, ὁπότε ἀφαρπάσειεν ἡ Σφὶγξ τινὰ τῶν ἀνδρῶν ἀπὸ τῆς πόλεως, θρῆνος καὶ βοὴ ἐγένετο. B.C. M.I.\nἀφανίσεἰ: ἠφάνιζε. B. rec. ἠφάνισεν. Gr.\n1043.-1066.χρόνῳ δ’ ἔβα: χρόνῳ δὲ ὕστερον ἔβη ὁ ἄθλιος Οἰδίπους εἰς τήνδε τὴν Θηβαίων γῆν ἐν ἀποστολαῖς Πυθίαις καὶ ταῖς τοῦ Πυθίου, ἀσμένοις καὶ χαίρουσι τοῖς Θηβαίοις τότε, διὰ τὸ θανατῶσαι τὴν Σφίγγα, πάλιν δὲ καὶ ὕστερον ἄχη ὑπῆρξε διὰ τὰς γεγενημένας ἀπ’ αὐτοῦ συμφοράς. καλλίνικος δὲ καὶ νικητὴς ὢν τῶν τῆς Σφιγγὸς αἰνιγμάτων συνάπτει ὁ τάλας τῇ μητρὶ γάμους δυσγάμους, (παρανομώτατοι γάρ) μιαίνει δὲ καὶ μολύνει ἐκ τῆς τοιαύτης παρανόμου συναφῆς τὴν πόλιν. ἀμείβει δὲ καὶ διέρχεται τὴν πόλιν δι’ αἱμάτων καὶ διὰ φόνων καταβαλὼν ὁ μέλεος τὰ τέκνα ἐν ἀραῖς εἰς ἀγῶνα μυσαρὸν καὶ βδελυρὸν καὶ ἀδελφοκτόνον, τουτέστι καταρασάμενος τοῖς παισὶ δι’ αἵματος τὴν ἀρχὴν λαχεῖν εἰς πόλεμόν τε συνῆψε, δι’ οὗ πολὺς φόνος γίνεται καὶ κινδυνεύουσιν ὑπ’ ἀλλήλων καὶ αὐτοὶ φονευθῆναι. ἀγάμεθα, ἀγάμεθα καὶ θαυμάζομεν σφόδρα (ὁ γὰρ τῶν ὀνομάτων τούτων διπλασιασμὸς ὑπερβολὴν θαύματος δηλοῖ) τὸν Κρέοντος υἱὸν Μενοικέα, ὅστις οἴχεται καὶ ἐπορεύθη ἐπὶ θάνατον αὐτόχειρα ὑπὲρ τῆς πατρῴας γῆς, λιπὼν μὲν καὶ καταλείψας τῷ αὑτοῦ πατρὶ Κρέοντι γόους, (ἀπαραμύθητα γὰρ στενάξεται δι’ αὐτὸν) θήσων δὲ τὰ ἑπτάπυλα κλεῖθρα τῆς γῆς καλλίνικα, τουτέστι τὴν ἑπτὰ πύλας ἔχουσαν πόλιν τῶν Θηβαίων νικῆσαι ποιήσων, ὡς ἔφη ὁ μάντις. γενοίμεθα, γενοίμεθα καὶ ὑπάρξαιμεν εὔτεκνοι μητέρες ὧδε καὶ οὕτως, τουτέστι τοιούτους παῖδας ποιήσαιμεν, ὡς ὑπὲρ τῆς αὐτῶν πατρίδος, ἤν δέῃ, εἰς θάνατον ἑαυτοὺς ἑκόντας διδόναι. γενοίμεθα, ὦ Παλλὰς καὶ Ἀθηνᾶ, ἥτις κατειργάσω καὶ διεπράξω αἷμα καὶ φόνον λιθόβολον καὶ διὰ λίθου βολῆς γενόμενον τοῦ ἐν Δίρκῃ δράκοντος. πῶς δὲ τοῦτο ἐποίησας; ὁρμήσασα ἑπί ἐποίησας; ὁρμήσασα ἐπὶ τοῦτο τὸ ἔργον, ἤτοι τὸν φόνον, τὴν Καδμείαν μέριμναν, τουτέστι παρακινήσασα τὸν Κάδμον μεριμνῆσαι τὸν κατὰ τοῦ δράκοντος φόνον. ὅθεν καὶ ἀφ’ ἧς αἰτίας, λέγω δὴ τῆς τοῦ δράκοντος ἀπωλείας, ἐπέσσυτο καὶ ὥρμητο εἰς τήνδε τὴν γῆν τις δαιμόνων ἄτη καὶ βλάβη ἐν ἁρπαγαῖς· τουτέστιν ὀργισθεὶς ὁ Ἄρης ὑπὲρ τοῦ υἱοῦ αὐτοῦ τοῦ δράκοντος ἐπήγαγε τὴν Σφίγγα Θηβαίοις (ταύτην γὰρ ἄτην δαιμόνων λέγει). Bar. Gu.\n1043 Πυθίαις ἀποστολαῖς: ταῖς τοῦ Ἀπόλλωνος παραπομπαῖς. B.C.M. ἀντὶ τοῦ ἀπὸ Πυθίου ὁ ἄθλιος ἀπεσταλμένος. κατὰ χρησμὸν γὰρ τούτου ἦλθεν εἰς Θήβας. A.M.T. κατὰ τὴν ἀποστολὴν τοῦ Πυθίου, ἤγουν ἣν ἀπέστειλεν αὐτὸν ὁ Πύθιος, τουτέστιν ὁ Ἀπόλλων. Gr. Fl. 5. 6. 9. 21. 56. 59. 76. οὐκ ἐπὶ τὸ ἀνελεῖν τὴν Σφίγγα ἐπέμφθη παρὰ τοῦ Πυθίου Οἰδίπους, ἀλλὰ χρωμένῳ περὶ τῶν γονέων ἀνεῖλεν αὐτῷ ὡς τούτους φονεύσειε. καὶ ὃς, φοβηθεὶς διὰ τὸν χρησμὸν ἀπελθεῖν εἰς Κόρινθον, ἵνα μὴ τὸν δοκοῦντα γονέα Πόλυβον ἀποκτείνῃ, καταλαμβάνει Θήβας. Bar. Gu.\n1044.Οἰδίπους ὁ τλάμων: πυνθανομένῳ γὰρ Οἰδίποδι περὶ τῶν γονέων εἴρηκεν’ αὐτῷ ὁ θεὸς ὡς ἀποκτείνας τὸν πατέρα γαμήσει τὴν μητέρα. διὸ εἰς Θήβας ἦλθεν, οὐκ εἰς Κόρινθον, φοβούμενος μή πως Πόλυβον φονεύσας γαμήσῃ τὴν Μερόπην. A.B. C.M.I.\nὁ τλάμων: γρ. ὁ τάλας. M.\n1046.τότε μὲν ἄσμενος: ἀντὶ τοῦ ἡδύς. I. διὰ τὸ λῦσαι τὸ αἴνιγμα· πάλιν δὲ ἄχη συνάπτει, διὰ τὸν γάμον τῆς μητρὸς, καὶ τὰ λοιπά. B.C. M.TI. ὁ αὐτὸς δὲ πάλιν, φησὶ, καὶ λύπας αὐτῷ προσετρίψατο, γήμας τὴν μητέρα καὶ φύσας τοὺς περὶ Πολυνείκην ἐξ ἀνόμων γάμων· οἳ νῦν διὰ τὰς τούτου ἀρὰς εἰς ἀγῶνα καὶ πόλεμον κατέστησαν. τὸ δὲ ὕστερον γενόμενον προανεφώνησεν· οὐ γὰρ εὐθὺς, ὡς ἐπεδήμησεν, ἄσμενοι αὐτὸν εἶδον, ἀλλ’ ὅτε ἔλυσε. λείπει δὲ τὸ ἦλθε. A.M.T. ἀπὸ κοινοῦ τὸ συνάπτει ἄχη. M.\n1047.γάμους δυσγάμους: συνάφειαν γάμων δυσγάμων. Gr. Fl. 5. 6. 9. 21. 56. 59. 76. παρανόμους, αἰτίους συμφορῶν, κακούς. Gu.\n1048.καλλίνικος ὤν: νικηφόρος ἂν τῶν ἀσαφῶν λόγων τῆς Σφιγγὸς συνάπτει γάμους κακοὺς τῇ μητρί. M. τὸ ἑξῆς, καλλίνικος ὢν τῶν αἰνιγμάτων τῆς Σφιγγὸς γάμους συνάπτει κακοὺς τῇ μητρὶ αὐτοῦ. A.B. C.M.I.\n1051.δι’ αἱμάτων δ’ ἀμείβει: τὴν πόλιν ἐξ αἱμάτων ἀμείβει. M. τὴν πόλιν δι’ αἱμάτων διαλλάσσει. τὸ δὲ ἀμείβει ἀμείβεσθαι ποιεῖ, ἐμβαλὼν διὰ καταρῶν τοὺς παῖδας εἰς φιλονεικίαν. A.B.M. I. Ἄλλως. τὰ πρῶτα κακὰ δι’ αἱμάτων ἤλλαξε, δευτέρῳ φόνῳ ἐμβαλὼν τοὺς παῖδας διὰ τῶν καταρῶν εἰς φιλονεικίαν. A.B.C.M. I. Ἄλλως. διὰ φόνων δὲ διέρχεται, εἰς μεμισημένην φιλονεικίαν (λέγει δὲ τὴν μονομαχίαν,) καταβαλὼν διὰ τῶν ἀρῶν τὰ ἑαυτοῦ τέκνα ὁ ἄθλιος. B. I. καταβαλὼν τὰ ἄθλια τέκνα διὰ τὰς κατάρας. C.M. εἰς μεμισημένην φιλονεικίαν. λέγει δὲ τὴν μονομαχίαν τῶν ἀδελφῶν. M.\nἀμείβει: κατὰ διαδοχὴν ἄγει (διαβιβάζει 59.) τὴν πόλιν. Gr. Fl. 5. 6. 9. 21. 56. 59. 76. διέρχεται. Gu.\n1052.μυσαρόν: βδελυκτόν. Gr. Florr. iidem. βδελυρόν· πολεμοῦσι γὰρ ἀλλήλοις. Gu. αἴτιος ὁ Οἰδίπους φόνων γίνεται καταβαλὼν τὰ τέκνα κατάραις εἰς μυσαρὸν καὶ βδελυρὸν ἀγῶνα, ὃν ἀγωνίζονται ὑπὲρ τῆς ἀρχῆς, ἀλλήλους καταβαλεῖν σπεύδοντες. Gu.\n1053.καταβαλών: ἐκβαλὼν, ἀνελών. M.\n1054.ἀγάμεθ’: λείπει τὸ ἐκεῖνον. M. μετέβησαν ἐπὶ τὸν Μενοικέως φόνον A.M.T. προσυπακουστέον τὸ ἐκεῖνον. B.C. θαυμάζομεν, φησὶ, καὶ ἐκπεπλήγμεθα τὸν παῖδα ἀνταλλαττόμενον ἑκουσίῳ θανάτῳ τὴν εὔκλειαν. A.B. C.M.T. ἀπὸ τούτων ἐχρῆν εὐθέως ἄρξασθαι τὸν χορόν· ἐκεῖνα γὰρ περιττά εἰσιν. B.C. M.I.\n1054.-1059.ἀγάμεθ’ ἀγάμεθα: θαυμάζομεν καὶ ἐκπληττόμεθα τὸν Μενοικέα ἐκεῖνον, ὃς ἦλθεν ἐπὶ θάνατον ὑπὲρ τῆς ἑαυτοῦ πατρίδος, Κρέοντι μὲν καταλείψας θρήνους, τὰς δ’ ἑπταπύλους Θήβας νικηφόρους καταστήσων, ἀντικαταλλασσόμενος ἑκουσίῳ θανάτω τὴν εὔκλειαν. I.\n1058.καλλίνικα θήσων: νικηφόρα, ἐπικρατῇ ποιήσων. C.M.\n1060.γενοίμεθ’ ὧδε: εἴθε, φησὶν, ὦ δέσποινα Ἀθηνᾶ, καὶ ἡμεῖς εὐτυχήσαιμεν τοιούτων τέκνων. ὡς παρθένοι δὲ παρθένῳ θεῷ εὔχονται, ταύτην τέως εἰδυῖαι θεόν. Ἄλλως. ἡμεῖς αἱ γυναῖκες. συμπεριλαμβάνει γὰρ τὸ πᾶν γένος τοῦτο λέγουσα. A.B. C.M.I.\nγενοίμεθ’: κατὰ τὸν Μενοικέα. M.\nφίλαι: γρ. φίλα. M. ἀναγκαίως, ἐπειδὴ παρθένος. M.\nγενοίμεθ’ ὧδε: ἤγουν τοιούτων παίδων ὑπὲρ πατρίδος ἀγωνιζομένων. Gu.\n1062.Παλλάς: διὰ τοῦτο τὴν Ἀθηνᾶν ἐπικαλεῖται νῦν, ὡς γενναῖον καὶ φρόνιμον ἔργον ἐργαζομένου τοῦ Μενοικέως. Bar. Gu.\nἃ δράκοντος: λίθῳ γὰρ τὸν δράκοντα ἀνεῖλεν ὁ Κάδμος Ἀθηνᾶς προνοίᾳ. B. ἥτις τὸν φόνον τὸν διὰ λίθου γενόμενον τοῦ δράκοντος πεποίηκας. B.I. δοκεῖ Ἀθηνᾶ συμπρᾶξαι τῷ Κάδμῳ κατὰ τῶν σπαρτῶν, διὸ καὶ ἱδρύσατο ταύτην, Ὄγκαν προσαγορεύσας τῇ τῶν Φοινίκων διαλέκτῳ. ἐπεγέγραπτο δὲ τῷ ἱερῷ τούτω, Ὄγκας νηὸς ὅδ’ ἐστὶν Ἀθήνης, ὅν ποτε Κάδμος εἴσατο, βοῦν θ’ ἱέρευσεν, ὅτ’ ἔκτισεν ἄστυ τὸ Θήβης. B.C.M.I. Ἄλλως. προνοίᾳ γὰρ Ἀθηνᾶς λίθῳ τὸν δράκοντα ἀνεῖλεν ὁ Κάδμος, ὡς ἀνωτέρω Παλλάδος φραδαῖς. A. C.M.\nκατειργάσω: κατήνυσας, ἐφόνευσας. M.\n1063.Καδμείαν μέριμναν: τὸν Κάδμον περιφραστικῶς, διεγείρασα καὶ παρορμήσασα εἰς ἔργον, ἤτοι εἰς τὸν φόνον τοῦ δράκοντος. I. ἐν περιφράσει τὸν Κάδμον. B. rec. M.\n1065.ὅθεν: ἤγουν ἀφ’ ἧς αἰτίας ἐπῆλθεν εἰς τήνδε τὴν πόλιν μεγάλη τις βλάβη ταῖς τῶν θεῶν ἁρπαγαῖς. ἥρπαζε γὰρ ἡ Σφὶγξ, δὲ Μενοικεὺς ἔπαθέν τι ὅμοιον ἁρπαγῇ. I.\nὅθεν: διὰ τὸν θάνατον τοῦ δράκοντος μηνίσαντος τοῦ Ἄρεως καὶ ἐπιπέμψαντος τὴν Σφίγγα. B.C. ἁρπαγαῖσι δὲ, καὶ γὰρ ἡ Σφὶγξ ἥρπαζεν, ὁ δὲ Μενοικεὺς πέπονθέ τι ὅμοιον ἁρπαγῇ. B.\n1066.δαιμόνων τις ἄτα: βλάβη, ἣν οἱ θεοὶ ἔπεμψαν, τουτέστι θεήλατος. λέγει δὲ τὴν Σφίγγα, ἣν ὁ Ἄρης ἔπεμψεν. Gr. Cant. Fl. 5. 6. 9. 21. 56. 59. 76.\n1067.ὠή: τοῦτο καὶ ἐπὶ χαρᾶς λέγεται καὶ ἐπὶ φόβου καὶ θρήνου, ἐνταῦθα δὲ ἐπὶ χαρᾶς. I.\nκυρεῖ: τυγχάνει. M.\n1068.ἐκπορεύετε: ἀντὶ τοῦ εἴπατε ἐκτὸς ἐλθεῖν, ἢ ἀντὶ τοῦ ἐξαγάγετε. B.M.\n1069.διὰ μακροῦ: βραδέως μὲν ἐξέρχῃ, ὅμως δὲ ἄκουσου, ἔξελθε. A.B.M. βραδέως μὲν ἐξέρχῃ, ἀλλ’ ὅμως δὲ ἔξελθε, καὶ ἄκουσον, ἔνδοξε γυνὴ τοῦ Οἰδίποδος, παυσαμένη τῶν θρήνων καὶ τῶν θρηνωδῶν δακρύων. I.\nδιὰ μακροῦ: χρόνου ἢ λόγου ἀκούσῃ. Gu.\n1070.κλεινὴ δάμαρ: ἐνδοξοτάτη γυνή. M.\nκλεινή: γρ. κυδρή. M.\n1071. παυσαμένη τῶν θρήνων τῶν θρηνωδῶν. πένθιμα δάκρυα λέγει, ἐπεί εἰσι καὶ χαρᾶς δάκρυα. Bar. Gr.\n1072.ἦ που: ἄρα που. M. ἆρα ποῦ. B.\nξυμφοράν: κακῶν συντυχίαν. λαμβάνεται ἡ λέξις καὶ ἐπὶ τῆς ἁπλῶς συντυχίας, ὅμως ὡς ἐπὶ τὸ πολὺ καὶ ἐπὶ τοῦ προτέρου τίθεται σημαινομένου. Bar. Gr.\n1073.οὐ παρ’ ἀσπίδα βέβηκας: ἐν τοῖς πολλοῖς ἀντιγράφοις οὐ φέρεται ὁ στίχος οὖτος. A.B.I. ἐπειδὴ ὑπασπιστὴς αὐτοῦ ἦν, νυνὶ δὲ κεχώρισται τοῦ δεσπότου, διὰ τοῦτο ὑπονοεῖ μὴ καὶ τέθνηκεν. A.B. C.I.\n1074.πολεμίων εἴργων βέλη: ἃ οἱ πολέμιοι πέμπουσιν ἀποσοβῶν, κωλύων ἐπ’ αὐτὸν ἀφικνεῖσθαι. Gr. Fl. 5. 6. 9. 21. 56. 59. 76.\n1077.μὴ τρέσῃς τόδ’: μὴ κατὰ τοῦτο φοβῇ· καὶ γὰρ ἦλθον, ἵνα σε ἀπαλλάξω φόβου. A. B.C. M. ἀντὶ τοῦ κατὰ τοῦτο. τὸ δὲ ὡς ἀντὶ τοῦ ἵνα. M. τὸ ὡς ἀντὶ τοῦ ἵνα, ἦλθον ἵνα σε ἀπαλλάξω τοῦ φόβου. I.\n1078.ἑπτάπυργοι: ἀντὶ τοῦ ἑπτάπυλοι· πύργος γὰρ ἡ ἀσφάλεια. Ἄλλας. αἱ ἑπτάπυλοι σκέπαι τῆς πόλεως. B.M.I.\nπεριβολαί: τὰ κυκλώματα τῶν τειχῶν. Bar. Gu. ἤγουν ἡ πόλις περιφραστικῶς. Bar.\n1079.ἑστᾶσ’ ἄθραυστοι: ἀβλαβεῖς, στερεαὶ, ἄκλαστοι. ἡ δὲ πόλις οὐ πεπόρθηται. C.\n1080.ἦλθον δὲ πρὸς κίνδυνον: ἀντὶ τοῦ συνέβαλον· συμβαλόντες γὰρ κινδύνου διάπειραν ἔσχον. A.M. ἀντὶ τοῦ συμβαλόντες τοῖς Ἀργείοις κινδύνου διάπειραν ἔσχον. B.C.I. ἦλθον δὲ οἱ περίβολοι, ἀντὶ τοῦ οἱ ἐν τοῖς περιβόλοις, τουτέστιν οἱ Θηβαῖοι, πρὸς ἀγῶνα πολέμου μετὰ τῶν Ἀργείων. λέγει δὲ κίνδυνον ἀντὶ τοῦ ἀγῶνος, ἐπεὶ ὁ τοῦ πολέμου ἀγὼν ἐπικρεμάμενον ἔχει κίνδυνον. Gr. Cant. Florr. omnes. Mosq.\n1081.ἀκμήν γ’ ἐπ’ αὐτήν: εἰς αὐτήν εἰσι τοῦ πολέμου τὴν σφοδρότητα. A.B. MT.I. Ἄλλως. εἰς αὐτὸ τὸ ἀκμαιότατον τοῦ πολέμου ἦλθον. A. B. M. εἰς αὐτὴν τὴν τοῦ πολέμου ὀξύτητα, εἰς αὐτὸ τὸ ἀκμαιότατον τοῦ κινδύνου. C. Gu. ἐπ’ αὐτὴν τὴν ἀκμὴν ἦλθον τοῦ ἀγῶνος, ἤγουν εἰς ἰσχυρὸν πόλεμον κατέστησαν οὐχὶ μέτριον. Gr. Florr. omnes.\n1081.ἀλλ’ ὁ Καδμείων: ἀλλ’ ὁ τῶν Καδμείων πόλεμος κρείσσων ἐγένετο τῶν Ἀργείων. I.\n1083.εἴ τι Πολυνείκους πέρι: φιλοστόργου μητρὸς ἦθος· εὔχεν ται γὰρ ἑκάτερον εὐτυχεῖν. ἀκούσασα δὲ περὶ Ἐτεοκλέους καὶ περὶ Πολυνείκους ἐρωτᾷ. A. B.C.M.I.\n1084.ὡς μέλει μοι καὶ τόδ’: ὅτι διὰ φροντίδος ἐστί μοι καὶ τόδε, εἰ ὁρᾷ φῶς, ἤγουν εἰ ζῇ. φάος τὸ φῶς βραχὺ, καὶ Φάρος ὄνομα τόπου. φάρος δὲ τὸ ἱμάτιον ἐνίοτε μὲν μακρὸν, ἐνίοτε δὲ βραχὺ, ὡς τὸ καλόν, τὸ ἴσον, τὸ ἀνήρ, τὸ ὕδωρ, τὸ ἀήρ, τὸ Ἄρης, ὡς δείκνται ἐν τῷ Ἆρες Ἄρες βροτολοιγέ, τὸ ὑμῖν καὶ ἕτερα. Gr. Fl. 5. 6. 9. 21. 56. 59. 76.\n1085.ξυνωρίς: ἡ δυάς. I.\nζῆ σοι: ζῆ ἡ δυὰς τῶν τέκνων μέχρι ταύτης τῆς ἡμέρας. B. C.M. εἰς ταύτην τὴν ἡμέραν, ἤγουν μέχρι ταύτης τῆς ἡμέρας. Gu. Florr. iidem.\n1086.-1089.εὐδαιμονοίης: εὐτυχοίης. λέξον δὲ πῶς τοὺς Ἀργείους ἀπὸ τῶν πυλῶν ἀπεδιώξατε περικυκλούμενοι ὑπ’ ἐκείνων, ὅπως εἰσελθοῦσα εὐφράνω τὸν τυφλὸν Οἰδίποδα, τῆς γῆς ταύτης φυλαττομένης. I.\nπῶς γὰρ Ἀργείων δόρυ: αὕτη ἡ κατασκευὴ οὐ πρὸς τὸ εὐδαιμονοίης, ἀλλ’ ἄνω τοῦ ἀγγέλου εἰπόντος ὡς ὁ Καδμείων Ἄρης κρείσσων κατέστη τοῦ Μυκηναίου δορὸς, θεῖσα αὕτη διὰ μέσου τὴν περὶ τῶν τέκνων ἐρώτησιν, καὶ μαθοῦσα τὰ λῴω ὥσπερ διαπιστοῦσα πρὸς ἐκεῖνον τὸν λόγον ἔοικεν· ὑπονοεῖται γὰρ ἐκ τῆς τοιαύτης κατασκευῆς ὅτι οὐ δέχεται, φάσκουσα, πῶς γὰρ ἀπεστήσασθε τὸ Ἀργεῖον δόρυ τῶν πυλῶν; λέξον, εἰ ἀληθῆ λέγεις, ὡς ὁ Καδμείων Ἄρης κρείσσων κατέστη τοῦ Μυκηναίου δορός. Bar. Gu.\n1087.ἀπεστήσασθε: ἀπεδιώξατε. B. rec. Gu. ἐδιώξατε. Gr.\nπυργηρούμενοι: φυλάσσοντες τοὺς πύργους, ἢ ὑπ’ ἐκείνων πολιορκούμενοι. ἢ φυλαττόμενοι ἡμεῖς, τειχήρεις ὄντες. B.C. M.T. κυκλούμενοι, πολιορκούμενοι. Gr. ὑπ’ ἐκείνων. Gu.\n1089.σεσωσμένης: ἐν ἀσφαλείᾳ οὔσης. Gr. Fl. 5. 6. 9. 21. 56. 59. 76.\n1090.ὑπερθανών: γράφεται ὑπερβαλών. τὸ ὑπερβάλλειν γενικῇ καὶ αἰτιατικῇ, ὥσπερ καὶ τὸ ὑπεραίρω. ἔστι δὲ τὸ ὑπερβὰς τῆς γῆς καὶ τὸ πύργων ἐπ’ ἄκρων στὰς ταυτόν. Gu.\n1091.μελάνδετον ξίφος: σιδηρόδετον. M. μέλαιναν λαβὴν ἔχον κερατίνην, ἢ σιδηρᾶν. Ἡσίοδος μέλας δ’ οὐκ ἔσκε σίδηρος. B. C.M.I. ἐπ’ ἄκρων δὲ πύργων πρὸς τὸ πᾶσι τὴν πρᾶξιν καταφανῆ γενέσθαι. τὸ ἑξῆς, ξίφος μελάνδετον σωτήριον. B.M.I.\n1092.λαιμῶν διῆκε: διεβίβασε διὰ τοῦ λαιμοῦ αὐτοῦ. Gr. Fl. 5. 6. 9. 21. 56. 59. 76. διέπεμψε. Gu. ἐνέβαλε. Fl. 33.\n1093.λόχους: τάγματα. B.I.\nἔνειμεν: ἀντὶ τοῦ τὰ τάγματα διέταξεν. M. ἔταξεν ἄγων. Gr. Florr. iidem.\nλοχαγέτας: ταξιάρχους. Cant. Gr.\n1094.φύλακας: ἐπιτηρητὰς καὶ ἀποσοβητὰς τῶν πολεμίων. Gu. διὰ τοῦτο ἑπτὰ ἔταξε στρατηγοὺς πρὸς ταῖς ἑπτὰ πύλαις, ἑαυτὸν οὐ συγκατατάξας, ὅπως αὐτὸς περιέρχοιτο τὰς πύλας, τῷ νοσοῦντι μέρει συμμαχῶν· ἐπάγει γὰρ ἐπειδὴ τάσδ’ εἰσεῖδεν εὐτυχεῖς πύλας, ἄλλας ἐπῄει παῖς σός. A.B. C.M.T.I. Ἄλλως. ἀπὸ κοινοῦ τὸ ἐπειδὴ, ἵνα ᾖ καὶ ἐπεὶ λόχους ἔνειμεν. ἡ δὲ ἀπόδοσις εἰς τὸ δι’ ὀλίγου περγάμων ἀπ’ ὀρθίων εἰσορῶμων. A.\n1095.ἐφέδρους: ἔφεδροι λέγονται οἱ τῶν ἐν τῷ πολέμῳ πιπτόντων ἀναπληροῦντες τὰς ἑαυτῶν τάξεις. M. ἀντιπάλους, ἀνταγωνιστάς. M. ἐπικαθεζομένους ἄλλους ἐποίησεν, ὅπως βοηθήσωσι τοῖς ἀσθενεστέροις. C. ἀντιπάλους, ἀγωνιστὰς ἐπικαθεζομένους ἀντιτάττεσθαι, εἰ ἐπικρατοίη τὸ ἀντίπαλον μέρος. B. Gr. I. ἔφεδρος γὰρ ὁ εὐτρεπισμένος, δύο τινῶν παλαιόντων, παλαίειν τῷ νικήσαντι. Gr. Leid. Cant. ἔταξε δὲ καὶ ἐφέδρους ἑτέρους, ἱππότας καὶ πεζοὺς ὡπλισμένους πρὸς τοὺς ἐν ταῖς πύλαις ἱσταμένους ἱππότας καὶ πεζοὺς, ἵνα ὦσι βοήθεια καὶ δύναμις τούτοις, εἴποτε κάμοιεν πολεμοῦντες. ἐγγὺς γὰρ ὄντες τούτοις τάχιστα καὶ δι’ ὀλίγου ἐβοήθουν ἂν ὁρμώμενοι. ἔφεδρος γάρ ἐστιν, ὅταν τινῶν παλαιόντων ἕτερός τις ἀναμένῃ τὸν νικήσαντα παλαίσειν. Bar. Gu. ἐπαλλήλους τούτους ἔταξεν, ἵνα, φησὶν, εἴη τοῖς νοσοῦσι τείχεσι πολέμου βοήθεια ἐγγύς. Gr. Cant. Fl. 5. 6. 9. 21. 56. 59. 76.\nἱππότας μὲν ἱππόταις: ἐφ’ ἱππόταις. ἡ ἐπί ἀπὸ κοινοῦ. Gu. Florr. iidem.\n1096.ὁπλίτας: πεζούς. B. Gu. I. ὡπλισμένους ἐπὶ τοῖς πεζοῖς. Gu.\n1097.ὡς τῷ νοσοῦντι: ὅπως ἀδυναμοῦντι εἴη ὁ σὸς παῖς ὁ Ἐτεοκλῆς βοήθεια. M. τῷ νοσοῦντι μέρει τῶν τειχῶν. I.\n1098.δι’ ὀλίγου: διὰ βραχέος χρόνου. B. ἐγγύς. Gr. Fl. 5. 6. 9. 21. 56. 59. 76. συντόμως, διὰ ταχέος. Gu.\nπεργάμων: νῦν τῶν τειχέων τῶν ὑψηλῶν. M. πέργαμα τὰ ἀκρωτήρια, στέγη δὲ τὰ τείχη τῶν ὑψηλῶν. A.M.T. οὕτως πᾶσαν ἀκρόπολίν φασιν. B.M. ὀρθίων δὲ ὑψηλῶν. B.\nλεύκασπιν: λευκὰς ἀσπίδας ἔχοντα. B.M. καὶ ἀπὸ τῶν τειχῶν τῶν ὑψηλῶν. Gr. Florr. iidem.\n1100.Τευμησσόν: Τευμησσὸς ὄρος Βοιωτίας, ἀντὶ τοῦ τὴν τῷ Τευμησσῷ παρακειμένην χώραν. ἐπεὶ πῶς ὁρᾶν ἠδύναντο, πλέον ἑκατὸν σταδίους τοῦ Τευμησσοῦ ἀφεστηκότος τῶν Θηβῶν; ἢ οὐκ ἐκλιπόντα, ἀλλ’ ἤδη καταλιπόντα. A. B.C.M.T. I. Ἄλλως. οἱ μὲν ὄρος Βοιωτῶν, οἱ δὲ, ὅτι ὄρος ἐν Ἄργει, ἐν ᾧ ὡπλίζοντο οἱ Ἀργεῖοι εὐτρεπιζόμενοι πρὸς πόλεμον. A.M.T. Ἄλλως. τόπος ὀρεινὸς, ἀπέχων Θηβῶν σταδίους ἑκατόν. λέγει οὖν οὐχ ὅτι Τελμησὸν κατέλιπον, (πολὺ γὰρ ἀφέστηκεν·) ἀλλ’ ὅτι τὴν χώραν τὴν παρατείνουσαν τοῦ Τελμησοῦ μέχρι Θηβῶν. C.\nτάφρου πέλας: πλησίον τῆς σούδας. I.\n1101.δρόμῳ συνῆψεν: περιέλαβον, περιεκύκλωσαν, οἷον, ὀξέως ἐπέβησαν, ἐπλησίασαν. M. καὶ ἥνωσε τὸ ἄστυ τῶν Θηβῶν δρόμῳ, τουτέστι δραμὼν ἦλθεν εἰς Θήβας πλησίον εἰς τὸν τάφρον. δέον δὲ εἰπεῖν συνάψαντα πρὸς τὸ ἐκλιπόντα, καινῶς τὴν σύνταξιν ἐξήνεγκε πρὸς εὐθεῖαν. εὕρηται δὲ τοῦτο πολλαχοῦ, οὐ μόνον παρὰ ποιηταῖς, ἀλλὰ καὶ λογοποιοῖς. Gu. Bar. ἐπλησίασεν εἰς τὸ ἄστυ. Gr. Fl, 5. 6. 9. 21. 56. 59. 76. μέχρι τῆς πόλεως ἔδραμεν. Gu.\n1102.παιάν: ὕμνος ᾀδόμενος εἰς Ἀπόλλωνα ἐπὶ καταπαύσει τῶν κακῶν. B.C.M.I.\nπαιὰν δὲ καὶ σάλπιγγες: παιὰν ὕμνος εἰς Ἀπόλλωνα ἐπὶ ἀφέσει λοιμοῦ ᾀδόμενος· νῦν δὲ παιᾶνα λέγει τὰς ἑκατέρων τῶν στρατευμάτων φωνὰς τὰς εἰς μάχην παρακαλούσας. γράφεται δὲ καὶ παιὼν, ὥς φησιν Ἀριστείδης ἐν Παναθηναϊκῷ ἐκ θεῶν ἀρξάμενοι καὶ τοῦ φίλου παιῶνος. Gu. Bar.\nἐκελάδουν: οἱ μὲν εὐχόμενοι σωθῆναι, οἱ δὲ σαλπίζοντες. B. C.M. Fl. 33. τουτέστιν εὐχαὶ καὶ εὐφημίαι. B. Fl. 33. ἐπὶ ἀποτροπῇ κακῶν ἤχουν. Bar. ἤχουν. Gr.\n1104.προσῆγε: προσήρχετο. M.\nΝηΐταις πύλαις: ἢ ἀπὸ Νηΐδος τῆς Ἀμφίονος καὶ Νιόβης, ἢ ἐπεὶ νέαται εἰσίν. ὁ δὲ Φερεκύδης ἀπὸ Νηΐδος τῆς Ζήθου θυγατρός. B.C.M. I. ταῖς ἀπὸ Νηΐδος τῆς Ἀμφίονος καὶ Νιόβης θυγατρὸς καλουμέναις. Gu. αἳ, φασὶν, ὠνομάσθησαν ἀπὸ Νηΐδος τῆς Ζήθου θυγατρός. Gr.\n1105.πεφρικότα: πεπυκνωμένον. A. B. C.M. ἐξορθούμενον ταῖς ἀσπίσιν, ὡς τὸ ἔφριξεν δὲ μάχη φθισίμβροτος ἐχχείῃσιν. A.B. C.M.I.\nπεφρικότα: φρὶξ τὸ ἀνεστηκὸς τῆς θαλάσσης ἐπιπολῆς. ἀπὸ τούτου κατὰ μεταφορὰν καὶ ἐπὶ συὸς φρίξας εὖ λοφιήν καὶ ἔφριξε μάχη φθισίβροτος ἐγχείῃσι. καὶ ἐνταῦθα, ἀσπίσιν πεφρικότα, οἱονεὶ κυματίζοντα τῇ πυκνότητι καὶ κινήσει τῶν ἀσπίδων καὶ ὀρθιάσει. Gr. Cant. Mosq.\n1106.ὁ τῆς κυναγοῦ — ἔκγονος: τῆς Ἀταλάντης. B. rec. M. ὁ υἱὸς τῆς κυνηγοῦ, ἤγουν τῆς Ἀταλάντης. Gr. Florr. omnes.\n1107.ἐπίσημ’: ἐπίσημον. Gr. σημεῖον. B.T. Gu.\n1108.Ἀταλάντην: ἔχει γὰρ ἐν τῇ ἀσπίδι τὴν Ἀταλάντην τοξεύουσαν τὸν Αἰτωλὸν κάπρον τοῖς μακροβόλοις ὀϊκτοῖς. A.C.M. T.\nκάπρον: ὃν ἐπήγαγεν Αἰτωλοῖς ποτὲ Ἄρτεμις λυμαίνεσθαι τὴν σφῶν χώραν, ὀργιζομένη Οἰνεῖ θύσαντι τοῖς ἅλλοις θεοῖς, καὶ οὐ τῇ Ἀρτέμιδι. ἀπέκτεινε δὲ τὸν κάπρον τοῦτον ὁ Μελέαγρος. Gu. Bar. οὗτος ὁ κάπρος ἐλέγετο Καλυδώνιος· Καλυδὼν δὲ ὄρος Αἰτωλίας. ἱστορεῖται δὲ ὡς τοῦτον τὸν κάπρον ἡ Ἄρτεμις ἐτόξευσε, Μελέαγρος δὲ τῷ συοκτόνῳ δόρατι περὶ τὸ μέτωπον πλήξας ἀνεῖλεν. Gu.\n1109.χειρουμένην: θηρῶσαν. B. κρατοῦσαν, νικῶσαν. Gu.\nεἰς δὲ Προιτίδας: ἐκβληθεὶς γὰρ ὑπὸ Ἀκρισίου ᾤκησεν ὁ Προῖτος εἰς τὰς Θήβας πλησίον τούτων τῶν πυλῶν. πύλαι δὲ Θηβῶν ἀπὸ Προίτου τοῦ ἄρχοντος, ὃς ἐξ Ἄργους φυγὼν ᾤκησεν ἐν Θήβαις. ὅθεν ἴσχυσεν αὐτῶν ἡ προσηγορία. A. B.C.M.T.I.\n1110.σφάγι’ ἔχων: ἱερεῖα εἰς σφαγὴν ἕτοιμα εἶχεν ἐν τῷ ἅρματι, ἵν’, εἰ χρεία γένοιτο μαντείας, εὐθέως σφάξας μαντεύσηται. B.C. M.T. Gu. I. θυσίας. B. rec.\n1 1 11. οὐ σημεῖ’ ἔχων: οὐκ ἔχων ἐπὶ τῇ ἀσπίδι σημεῖα ὑπερήφανα καὶ μετὰ ἀλαζονείας, ὡς τὰ Καπανέως. B.C.M. T.I. καὶ παρὰ τῷ Αἰσχύλῳ τοίαν ὁ μάντις ἀσπίδ’ εὔκυκλον ἔχων πάγχαλκον ἕρπει, σῆμα δ’ οὐκ ἐπῆν κύκλῳ. A.B.M. T.I. Ἄλλως. οὐχ ὡς οἱ ἄλλοι ἔχων πεποικιλμένην τὴν ἀσπίδα. A.\nὑβρισμένα: ὑπερήφανα, οὐχ ὕβρεις ἐπιφέροντα ταῖς Θήβαις. M. ὑπέρογκα. B. rec. ὕβριν ἔχοντα καὶ ἀλαζονείαν, ἀλλ’ ἔχων ὅπλα ἄσημα, ἤγουν μηδὲν ἐπίσημον ἔχοντα, σωφρόνως, ἤγουν ἐν καταστάσει ἀλαζονείας ἀπηλλαγμένῃ. Gr. Florr. omnes. ἀλαζονικά. Gu.\nἀλλὰ σωφρόνως ἄσημ’ ὅπλα: ἀντὶ τοῦ, οὐκ ἀλαζονείαν τινά. ἴσως δὲ ὡς μάντις προειδὼς τὸ μέλλον οὐδὲν ἀλαζονικὸν ἐφρόνει. A.M.T.\n1113.Ὠγύγια δ’ εἰς πυλώμαθ’: ἐπειδὴ παρὰ τῷ Ὠγύγου τοῦ Βοιωτοῦ τάφῳ ἔκειντο, καὶ οὐχ ὅτι Ὤγυγος αὐτὴν ἔκτισεν· οἱ γὰρ περὶ τὸν Ἀμφίονα ἔκτισαν τὰς Θήβας· ἢ ἀρχαίων ὡς αὐτῶν πρωτοκτίστων οὐσῶν τῇ πόλει. A.M. T. Ὠγύγια προσηγορεύθη, φησὶν Ἀριστόδημος, διὰ τὸ τοὺς περὶ Ἀμφίονα καὶ Ζῆθον, τειχίζοντας τὰς Θήβας, παρὰ τὸν Ὠγύγου τοῦ βασιλέως τάφον αὐτὰς τάξαι. Ὠγύγια δὲ τὰ ἐν τάφῳ τοῦ Ὠγύγου βασιλέως. C.\n1 1 14. ἐν μέσῳ σάκει: ἐν μέσῳ τῷ Ἱππομέδοντος σάκει ἐνεγέγραπτο ὁ Ἄργος ὁ κύων, ὃν πανταχόσε τοῦ σώματος ὀφθαλμοῖς πεποικίλθαι φασὶ, τοὺς μὲν σὺν ταῖς ἀνατολαῖς τῶν ἄστρων, τουτέστιν ἐν νυκτὶ, ἀνεῳγμένους καὶ βλέποντας κεκτημένον, τοὺς δὲ σὺν τῇ δύσει τῶν ἄστρων καμμύοντας. τοῦτο δὲ ἦν, ἵν’ ἑκάστοτε ἀγρυπνῶν πρόνοιαν ἔχῃ Ἰοῦς, ἧς ἐπιστάτην Ἥρα ἐπέστησεν· ὃν ὑπὸ τοῦ Ἑρμοῦ, Διὸς πέμψαντος, φονευθέντα ἐλεήσασα ἡ Ἥρα ἐποίησεν ἀντ’ αὐτοῦ ταώ. Gu. Bar.\n1 115. στικτοῖς πανόπτην: ὁ πανόπτης κύων, ὃς ἐφύλασσε τὴν Ἰώ· ἅπας γὰρ ὀφθαλμὸς ἦν. C. πεποικιλμένοις, ἐχγεγραμμένοις. M. T. Fl. 59. Ἄλλως. τοῖς ἐμπεποικιλμένοις. φησὶ δὲ τὸν Ἄργον, τὸν τῆς Ἰοῦς φύλακα. οἰκεῖον δὲ ὁ Ἱππομέδων σημεῖον εἶχεν ἐγγεγραμμένον· εἰς γὰρ τεκμήριον τῆς πατρίδος σημεῖον στικτὸν ἔφερε τῆς Ἀργείας βοὸς φύλακα. B.C.M.T. οἱ δὲ οἷον κατεστιγμένα, ποικίλα τὴν γραφήν· τοὺς γὰρ ὀφθαλμοὺς καταστίκτους γράφουσι καὶ φοβερόν τι ἀποτελοῦσι τῇ καταστίξει. C.T. πεποικιλμένοις, διὰ τὸ εἶναι αὐτὸν ἄϋπνον φυλάττοντα τὸν βοῦν ἐκ κελεύσεως τῆς Ἥρας. A.M. ποικίλοις. Gu. I. καταπληκτικοῖς. B.I. πυκνοῖς. Gr. Florr.\nπανόπτην: τὸν κύνα τὸν Ἄργον. Gu. I. πανόπτης διὰ τὸ εἶναι ἄϋπνος. Gu.\n1 1 16. ἐπιτολαῖσιν: τοῖς μὲν πρὸς ἀνατολὰς κειμένοις ὄμμασι βλέποντα, μύοντα δὲ τὴν πρὸς δύσιν· θέλει γὰρ αὐτὸν οἷς μὲν ἐξαγρυπνεῖν, οἷς δὲ καθεύδειν ὄμμασιν. Ἄλλως. ἰδίως ὁ Εὐριπίδης ἔνια μὲν τῶν τοῦ Ἄργου ὀμμάτων συνανατέλλειν τοῖς ἄστροις φησὶ δεδορκότα, τὰ δὲ πρὸς ταῖς δύσεσι καταμύειν. ὁ μὲν γὰρ Φερεκύδης αὐτὸν ἐπὶ τοῦ ἰνίου φησὶν ἔχειν ὀφθαλμὸν, ἅμα δηλῶν ὅτι δύο ἐγένοντο Ἄργοι. γράφει δὲ οὕτως· Ἄργος ὁ Διὸς γαμεῖ Πειθὼ τὴν Ὠκεανοῦ. τοῦ δὲ γίνεται Κρίασος, τοῦ δ’ Ἐρευθαλίων (ἀφ’ οὗ Ἐρευθαλία πόλις καλεῖται ἐν Ἄργει) καὶ Φόρβας. τοῦ δὲ γίνεται Ἀρέστωρ, τοῦ δὲ Ἄργος, ᾧ Ἥρα ὀφθαλμὸν τίθησιν ἐν τῷ ἰνίῳ, καὶ τὸν ὕπνον ἐξαιρεῖται, καὶ ὑφίσταται φύλακα αὐτὸν τῇ Ἰοῖ, ἔπειθ’ Ἑρμῆς αὐτὸν κτείνει. Διονύσιος δὲ ἐν τῷ πρώτῳ τοῦ κύκλου βύρσαν αὐτὸν ἠμφιέσθαι φησὶ, καὶ κύκλῳ τὸ σῶμα ὅλον ὠμματῶσθαι. ὁ δὲ τὸν Αἰγίμιον ποιήσας φησί Καί οἱ ἐπίσκοπον Ἄργον ἵει κρατερόν τε μέγαν τε, τέτρασιν ὀφθαλμοῖσιν ὁρώμενον ἔνθα καὶ ἔνθα, ἀκάματον δέ οἱ ὦρσε θεὰ μένος, οὐδέ οἱ ὕπνος πῖπτεν ἐπὶ βλεφάροις, φυλακὴν δ’ ἔχεν ἔμπεδον αἰεί. A.B.C.M. T.I.\nἐπιτολαῖσιν: ἀνατολὴ καὶ ἐπιτολὴ διαφέρει. ἀνατολὴ μὲν γάρ ἐστι τῶν μεγίστων ἄστρων τῶν προαναβαινόντων, ἐπιτολὴ δὲ τῶν ἐλαττόνων, τῶν μετ’ ἐκεῖνα. A.C.M.T.\nἐπιτολαῖσιν ὄμματα: ἐνταῦθα ἀνατολαῖς ἀκούειν δεῖ, οὐ διαχωρίζοντας, ὡς παρ’ Ἡσιόδῳ καὶ Ἀράτῳ. τὴν πρόφασιν δὲ εἶπεν ἀκολούθως τοῦ λεπτῶς οὕτω γνῶναι τὴν γραφήν· τεθνηκότος γὰρ τοῦ Ἱππομέδοντος, καὶ κειμένου τοῦ ὅπλου παρῆν ἀδεῶς καὶ λεπτοτέραν ὁρᾶν τὴν γραφήν. A. C.M.T.\nὄμματα: τουτέστιν οἱ μὲν ὀφθαλμοὶ, οἵτινες ἦσαν πρὸς ἀνατολὴν, ἔβλεπον, οἵτινες δὲ ἦσαν πρὸς τὴν δύσιν, ἐκάμμυον. τὸν Ἄργον κύνα λέγει. ἐγέγραπτο γὰρ, φησὶν, ἐν τῇ ἀσπίδι τοῦ Ἱππομέδοντος, ἔχοντα τῶν ὀφθαλμῶν τοὺς μὲν ἐπὶ ἀνατολὰς τῶν ἄστρων τετραμμένους, τοὺς δὲ πρὸς τὰς δύσεις, οὓς καὶ μύειν ἐδόκει. τὸ γὰρ πίπτοντα ἀντὶ τοῦ καμμύοντα. πανόπτης δὲ καλεῖται διὰ τὸ εἶναι αὐτὸν ἄϋπνον, φυλάττοντα τὴν βοῦν ἐκ κελεύσεως Ἥρας. C. τὰ μὲν ἔμπροσθεν αὐτοῦ ὄμματα βλέποντα ταῖς ἐπιτολαῖς τῶν ἄστρων, τὰ δὲ ὄπισθεν μετὰ τῶν δυνόντων ἄστρων μύοντα. M.\n1117.βλέποντα, τὰ δὲ κρύπτοντα: ἰστέον ὅτι τὸ βλέποντα καὶ τὸ κρύπτοντα πρὸς τὸν πανόπτην συντάσσεται, ἀρσενικαὶ αἰτιατικαὶ οὖσαι, καὶ οὐχ, ὥς φασί τινες, οὐδέτεραι, συντάσσοντες πρὸς τὸ τὰ μὲν, τὰ δὲ, οὐ συνάπτοντες τῷ προτέρῳ, ἀλλὰ κομματικὸν ἐκφέροντες, λαμβάνοντες ἔξωθεν τὸ ὑπῆρχον, καὶ λέγοντες οὕτω, τὰ μὲν ὄμματα ὑπῆρχον βλέποντα, τὰ δὲ κρύπτοντα. Gu. Bar.\n1118.ὡς ὕστερον: ὥστε παρῆν ὁρᾶν τὴν ἀσπίδα ὕστερον οὕτως ἐγγεγραμμένην ἀποθανόντος τοῦ Ἱππομέδοντος τοῦ αὐτὴν βαστάζοντος. C.MT. τὸ ὡς ἀντὶ τοῦ καθὼς ὁρᾶν οὕτως, καθὼς ἦν ἰδεῖν τὴν ἀσπίδα τοῦ Ἱππομέδοντος ὕστερον καὶ διαγνῶναι τὰ σημεῖα μετὰ τὸ αὐτὸν ἀποθανεῖν, ἐπεὶ πῶς ἦν δυνατὸν καλῶς διαγνῶναι ἀπὸ μήκοθεν, ὡς γνωρίσαι καὶ τὰ σημεῖα; ἀλλὰ μετὰ τὸ ἀποθανεῖν αὐτόν. M.\nὡς ὕστερον: καθὰ παρῆν ἡμῖν ὕστερον ὁρᾶν, ἀποθανόντος αὐτοῦ τοῦ Ἱππομέδοντος. Gr. Bar. Mosq.\n1119.Ὁμολωΐσιν: πύλαι Θηβῶν. αὗται οὕτως ἐκλήθησαν ἀπὸ Ὁμολωέως τοῦ Ἀμφίονος. τοὺς γὰρ περὶ Ἀμφίονά φασι σὺν τοῖς παισὶν ἅμα Κάδμῳ τειχίσαι τὴν πόλιν. Ἀριστόδημος δ’ αὐτάς φησιν οὕτω κληθῆναι διὰ τὸ πλησίον εἶναι τοῦ Ὁμολώου ἥρωος, οὗ τὴν ἐπίκλησιν ἔχουσι· κατὰ δὲ τοὺς ψευδολογεῖν βουλομένους ἀπὸ μιᾶς τῶν Νιόβης θυγατέρων, Ὁμολωΐδος καλουμένης. A. B.C.M.T.I.\nὉμολωΐσιν: ταῖς ἀπὸ Ὁμολωέως, ἤγουν Ἀμφίονος, κεκλημέναις ἤγουν Ὁμολωΐδος τῆς θυγατρὸς αὐτοῦ. Gu.\n1120.Τυδεὺς λέοντος: ὥπλιστο ἀσπίδα Τυδεὺς, λέοντος δέρμα ἐπίσημον ἔχουσαν· ἐνεγέγραπτο δὲ καὶ ὁ Προμηθεὺς λαμπάδα ἔχων ἐν τῇ δεξιᾷ, ὁ εἷς τῶν Τιτάνων, ὡς πρήσων τὴν πόλιν. Gu. Bar.\nλέοντος δέρος: λέοντος δέρμα ὁ Τυδεὺς εἶχεν ἐγγεγραμμένον, τῇ μὲν λαιᾷ τὸ δέρμα, τῇ δὲ δεξιᾷ τὸ πῦρ ἔχων. τὸ δὲ Τιτὰν Προμηθεὺς οὕτως ἐξεδέξαντό τινες, ἀντὶ τοῦ δόρυ εἶχεν ὡς Τιτὰν, ἀλλ’ αὐτόχρημα Τιτὰν Προμηθεύς. B.I.\n1122.Τιτὰν Προμηθεύς: τὸ ὡς προτακτέον τοῦ Τιτάν, ὡς ὁ Προμηθεὺς ὁ ἀπὸ τῶν Τιτάνων. τὸ δὲ Τιτὰν Προμηθεὺς οὕτως ἐξεδέξαντό τινες, ἀντὶ εἶχεν ὡς Τιτὰν, ὅπερ ἐξεδέξαντό τινες ἀπὸ τοῦ ἑξῆς, ἀλλ’ αὐτὸ χρῆμα Τιτὰν Προμηθεύς. A.C.M.T.\n1123.Κρηναίαισι: ταῖς ἐν τῇ Δίρκῃ. B. rec. I. ταῖς ἀπὸ τῆς κρήνης Δίρκης καλουμέναις. Bar. Gu. πύλαι καὶ αὗται Θηβῶν, ἴσως δὲ τῇ Δίρκῃ παρέκειντο, καὶ ἀπὸ ταύτης ὠνομάσθησαν. M.T.\n1124.Ποτνιάδες: τὰς τοῦ Γλαύκου φησὶν, αἳ λυσσήσασαι κατέφαγον τὸν δεσπότην Γλαῦκον τὸν ἀπὸ Σισύφου ἐν Ποτνίαις τῆς Βοιωτίας. A.B. C.M.I. Γλαῦκον τὸν Σισύφου φασὶν ἔχειν ἵππους οὕτω λυττώσας ὡς καὶ αὐτὸν ὕστερον Γλαῦκον καταφαγεῖν. ἔτρεφε δὲ ἐν Ποτνίαις, πόλει τῆς Βοιωτίας, ὅθεν καὶ τοὔνομα ἔσχον αἴ ἵπποι Ποτνιάδες. εἶχε δὲ αὐτὰς ἐπίσημον Πολυνείκης ἐπὶ τῆς ἀσπίδος ἐν μέσῳ τῷ ὀμφαλῷ χαλκᾶς, οὕτως ὑπὸ μηχανῆς κατεσκευασμένας, ὥστε τοῖς ὑποκάτω τῆς ἀσπίδος ἱμᾶσι κινουμένας δοκεῖν μαίνεσθαι καὶ φόβον ποιεῖν τοῖς ὁρῶσιν. Bar. Gu.\nΠοτνιάδες: μανικαί. τινὲς δέ φασι Γλαῦκον τὸν τῶν Ποτνιάδων ἵππων δεσπότην πατέρα εἶναι Βελλεροφόντου, ἐξ οὗ παῖς ἐγένετο Γλαῦκος. Ποτνιάδες δὲ ἐκαλοῦντο, ἐπειδὴ ἐν Ποτνίαις ἔτρεφεν αὐτὰς ὁ Γλαῦκος. Πότνιαι δὲ πόλις Βοιωτίας· Γλαῦκον δὲ οὐ τὸν ἀπὸ Σισύφου, ἀλλὰ τὸν Θρᾷκα τὸν ἄγριον. A.C.T.\n1125.ἐπίσημα πῶλοι: ἐπίσημον δὲ ἐπὶ τῇ ἀσπίδι αὐτοῦ πῶλοι μανικαὶ καὶ ἐπιτήδειοι εἰς δρόμον ἐσκίρτων ἐν κινήσει, εὐστρόφως κατά τινα τρόπον στρεφόμεναι μηχαναῖς τισιν ἔνδοθεν τῆς ἀσπιδος ὑπ’ αὐτὸν τὸν πόρπακα. Gr. Leid. ἐφοίτων, ἐσκίρτων. I.\nἐσκίρτων φόβῳ: τῷ περὶ αὐτὰς φόβῳ ἐδόκουν σκιρτᾶν, τουτέστιν οὕτω φοβεραὶ ἦσαν κατὰ τὴν ἐπιγραφὴν ὡς δοκεῖν σκιρτᾶν, θέας ἀποτελούσης. στρόφιγξι δὲ ταῖς περιστροφαῖς τοῦ δρόμου ἐν τῇ γραφῇ κεκαμμένων αὐτῶν τῶν τραχήλων πάνυ ταῖς ἡνίαις, ὡς δοκεῖν ἀληθῶς τῇ ὄπισθεν τοῦ ὅπλου αὐτὰς κατέχεσθαι, ὡς νομίζεσθαι τὸν βαστάζοντα τὸ ὅπλον καὶ τὰς ἡνίας αὐτῶν ὑπὸ τὸν πόρπακα κατέχειν διὰ τὸ μὴ ἐγγεγράφθαι τὸν ἡνίοχον μηδὲ τὸ ὄχημα, μόνην δὲ τὴν ζεῦξιν τῶν πώλων, ὡς καὶ ἐν ἅρματι, ἐγγίζουσαν τοῦ ὅπλου, καὶ ἔσωθεν αὐτὴν ἡνιοχουμένην. στρόφιγξι δὲ ταῖς ἡνίαις, καθὰ δι’ αὐτῶν στρέφεται τὸ ἅρμα. A.C.T.\n1126.στρόφιγξιν: μηχαναῖς. B. rec. M. I. στρεφομέναις. M. τοῖς ὑποκάτω τῆς ἀσπίδος ἱμᾶσι. Gu.\nἔνδοθεν κυκλούμεναι: περικυκλούμεναι. M. ἔνδοθεν τῆς ἄντυγος δηλονότι, ἵνα εἴπῃ κατὰ μέσον τῆς ἀσπίδος. A.B.C.I. στρόφιγξι δὲ ταῖς περιφοραῖς τοῦ δρόμον. B.I.\n1127.πόρπαχ’ ὑπ’ αὐτόν: τὸν ὀμφαλὸν, ὃ καλοῦσι τὸ μέσον τῆς ἀσπίδος. Gu. κατὰ τὸ μέσον τῆς ἀσπίδος. B. rec. I. πόρπαξ ὁ λῶρος τῆς ἀσπίδος. Fl. 5. 6. 9. 21. 56. 59. 76. Mosq. πόρπαξ δὲ καλεῖται τὸ κατὰ μέσον τοῦ ὅπλου ὑπὸ τὸ τοῦ ὀμφαλοῦ κοίλωμα, δι’ οὗ καὶ βαστάζεται τὸ ὅπλον. καλῶς πως ὑπὸ τὸν πόρπακα κατεχόμεναι σκιρτηματικῶς, ὡς δοκεῖν μαίνεσθαι αὐτάς. εἴη δ’ ἂν αὐτῷ τῆς τύχης οἰκεῖον καὶ τῆς φυγῆς τὸ σημεῖον. τὸ δὲ ἔνδοθεν δηλοῖ ὅτι τῆς ἄντυγος ἔσωθεν, ἵνα εἴπῃ, κατὰ τὸ μέσον τῆς ἀσπίδος. πόρπακα δὲ τὸν ὀμφαλὸν τῆς ἀσπίδος. ἐν δὲ τῇ ἀσπίδι, φησὶ, τούτου ἐντετύπωντο αἱ Ποτνιάδες ἵπποι οὕτως ἀκριβῶς ὡς δοκεῖν τῇ ἀληθείᾳ σκιρτᾶν κατὰ τὴν γραφὴν καὶ περιθέειν τὸν τῆς ἀσπίδος ὀμφα1128. λόν. A.C.T.\nὁ δ’ οὐκ ἔλασσον: ὁ δὲ Καπανεὺς, ὁ φρονῶν εἰς μάχην, ἤγουν ἐπαιρόμενος, οὐκ ἔλαττον τοῦ Ἄρεος, τοῦ θεοῦ δηλονότι. Gr. Bar.\n1129.ἐπ’ Ἠλέκτραις πύλαις: ἢ ἀπὸ Ἠλεκτρυῶνος τοῦ πατρὸς Ἀλκμήνης, ἢ ἀπὸ Ἠλέκτρας θυγατρὸς τοῦ Ἀμφίονος. ἔνιοι δὲ ἀπὸ Ἠλέκτρας τῆς τῆς Ἁρμονίας μητρὸς, ἧς εἶναι ἀνάθημά φασι τὸ ἐν Τροίᾳ Παλλάδιον, τὸ κλαπὲν ὑπὸ Ὀδυσσέως καὶ Διομήδους. A.B. C.M.I. Ἄλλως. ἀπὸ Ἠλέκτρας τῆς Ἄτλαντος καὶ Ἡσιόνης. ἱστορεῖται δὲ καὶ ἡ Ἠλέκτρα τρεῖς παῖδας ἔχειν, Δάρδανον, Ἠετί ωνα, ὃν καὶ Ἰασίωνα ὠνόμασαν, καὶ Ἁρμονίαν, ἣν γήμαντα τὸν Κάδμον ἀπὸ τῆς μητρὸς αὐτῆς Ἠλεκτρίδας πύλας ὀνομάσαι τῆς Θήβης. οἱ δὲ ἀπὸ Ἠλέκτρας, μιᾶς τῶν Ἀμφίονος θυγατέρων. ἐνταῦθα ὁ Καπανεὺς λοχαγεῖ, καὶ αὐτὸς δὲ διεσάφησε τὴν οἰκειότητα τοῦ σημείου αὑτοῦ. Α.C.M.T. φασὶν Ἠλέκτραν τὴν Ἄτλαντος καὶ Ἡσιόνης θυγατέρα τρεῖς παῖδας κτήσασθαι, Δάρδανον, Ἠετίονα, Ἁρμονίαν, ἣν ἔγημε Κάδμος, ἥτις ἀπὸ τῆς μητρὸς τὰς πύλας ἐκάλεσεν Ἠλέκτρας. Bar. Gu.\n1130.σιδηρονώτοις: πῶς οὖν ἀνωτέρω εἶπε λεύκασπιν εἰσορῶμεν Ἀργείων στρατόν, ἐν δὲ τῇ Ἀντιγόνῃ λέγει ἐπὶ χρυσεόνωτον ἀσπίδα τὰν Καπανέως; λεύκασπιν μὲν οὖν ἀπὸ τοῦ πλεονάζοντός φησι, χρυσόνωτον δὲ τὴν πολυτελῇ, σιδηρόνωτον δὲ τὴν ἰσχυρὰν ἀσπίδα. A.B.C.M.I. χαλκενδύτοις. B.M.I.\nἐπῆν: ὑπῆρχεν, ἐπέκειτο, ἐζωγράφητο ἐπὶ τῆς ἀσπίδος γίγας φέρων ἐπὶ τοῖς ὤμοις πᾶσαν τὴν πόλιν. C.M. ἐπὶ τοῖς τύποις δὲ, ἤγουν ταῖς γραφαῖς, ταῖς σιδηρονώτοις τῆς ἀσπίδος, ἀντὶ τοῦ ἐπὶ τῷ σιδηρῷ νώτῳ τῆς ἀσπίδος, ἦν γίγας γηγενὴς ὁλόκληρον πόλιν φέρων ἐπὶ τοῖς ἑαυτοῦ ὤμοις, ἐκριζώσας αὐτὴν σὺν βίᾳ διὰ μοχλῶν. Cant. Gr.\n1132.μοχλοῖσιν: μεγάλοις ξύλοις. B. rec.\nβάθρων: τῶν θεμελίων καὶ τῶν βάσεων. C. γρ. βάθρων. θεμελίων. M.\n1133.ὑπόνοιαν ἡμῖν: μὴ λάβῃς ἔξωθεν τὴν εἰς πρόθεσιν εἰς τὸ ὑπόνοιαν, ὥς τινές φασιν, ἀλλ’ οὕτω λέγε· ἐπῆν δὲ καὶ ὑπῆρχεν ἐπὶ τῆς ἀσπίδος ἐν σιδηρονώτοις τύποις γίγας γηγενὴς, καὶ ἐκ τῆς γῆς γεννηθεὶς, φέρων ἐπὶ τοῖς ὤμοις ὅλην τὴν πόλιν, ὑπόνοιαν καὶ ὑποψίαν οἷα πείσεται ἡ πόλις αὕτη· τουτέστι τὸ φέρειν ἐπὶ τοῖς ὤμοις τὴν πόλιν ὑπονοεῖν τοῖς ὁρῶσι παρεῖχε τὴν ἐσομένην τῇ πόλει καταστροφήν. τὸ δὲ ἐξανασπάσας βίᾳ μοχλοῖσι διὰ μέσου, δεικνύον καὶ ἑρμηνεῦον τὸ πῶς αὐτὴν ἐν τοῖς ὤμοις ἔφερε. τὸ δὲ σιδηρονώτοις τύποις ἀντὶ τοῦ ἐν σιδηροῖς τύποις ἐπὶ τῶν νώτων τῆς ἀσπίδος ἐνετετύπωτο. Gu.\nὑπόνοιαν ἡμῖν: διδούς. B. ἀπὸ κοινοῦ τὸ φέρων. B. M. τουτέστιν ὑποψίαν καὶ σημεῖον ὁποῖα ἡ πόλις πείσεται. ἐπέκειτο γὰρ, φησὶ, καὶ ἐζωγράφητο ἐπὶ τῆς ἀσπίδος γίγας, φέρων ἐπὶ τοῖς ὤμοις πᾶσαν τὴν πόλιν, ὑπόνοιαν διδοὺς, καὶ τὰ ἑξῆς. B. Gu. I.\n1134.ταῖς δ’ ἑβδόμαις: τινές φασι τὰς ἑβδόμας πύλας Βοιωτίας καλεῖσθαι ἀπὸ Βοιωτοῦ τοῦ Ποσειδῶνος καὶ τῆς σοφῆς Μελανίππης, ἀφ’ οὗ καὶ ἡ πᾶσα Βοιωτία ἐκλήθη. A.C.M.\n1 136. ἑκατὸν ἐχίδναις ἀσπίδ’ ἐκπληρῶν γραφῇ: πληρῶν τὴν ἀσπίδα ἑκατὸν ἐχίδναις· ἐχιδνοκέφαλος γὰρ ἡ ὕδρα. B.Ι. ἀντὶ τοῦ πλήρη τὴν ἀσπίδα ἔχων λαιοῖς ἐν βραχίοσιν ἑκατὸν ἐχίδναις ὕδρας. A. M. Ἄλλως. τῷ ἑκατὸν ἐχρήσατο ἀορίστως. ἡ δὲ σύνταξις, πολλαῖς ἐχίδναις, τουτέστι κεφαλαῖς ὕδρας, ἐκπληρῶν τὴν ἀσπίδα καὶ ἔχων αὐτὴν ἐπὶ τοῖς λαιοῖς βραχίοσιν. ἐκπληρῶν δὲ ἀντὶ τοῦ ἐκπληρώσας. τὸ δὲ ἑξῆς, ἀσπίδα ἔχων λαιοῖς ἐν βραχίοσιν, ταῖς ἑκατὸν ἐχίδναις ὕδρας ἐκπληρῶν τῇ γραφῇ, ἀντὶ τοῦ ἑκατὸν κεφαλαῖς. λέγει δὲ τὴν ὕδραν· ἐχιδνώδεις γὰρ ἦσαν αἱ ταύτης κεφαλαί. A. B. C.M.I.\nἐχίδναις: κεφαλαῖς ὤφειλεν, λέγει δὲ ἐχίδναις, ὅλον ἀντὶ μέρους τιθείς· ἐχιδνώδεις δὲ ἦσαν αἱ κεφαλαὶ τῆς Ὕδρας. Cant.\n1136.ὕδρας-Ἀργεῖον αὔχημα: τὴν πολυκέφαλον ὕδραν, ἐκπληρῶν τὴν γραφήν. M. αὐτὴν δηλονότι τὴν ἀσπίδα μετὰ τῆς Ὕ δρας, ἥτις ἐν τῇ Λέρνῃ ἦν, τῇ πηγῇ τῇ ἐν τῷ Ἄργει. Gr. Bar. Fl 5. 6. 9. 21. 56. 59. 76. ἐν Λέρνῃ πηγῇ Ἄργους ἡ Ὕδρα ἡ ἐννεακέφαλος ἦν, ἣν ἀπέκτεινεν Ἡρακλῆς. εἶχεν οὖν Ἄδραστος ὡς Ἀργεῖος ταύτην ἐπίσημον τῇ ἀσπίδι, οὐκ ἔχουσαν κεφαλὰς ἐννέα, ἀλλ’ εἰς ἑκατὸν ταύτας προτείνουσαν· ἦσαν δὲ αὗται αἱ κεφαλαὶ ἐχιδνῶν. ἔφερεν οὖν ἑκάστη τούτων Καδμεῖον ἐκ μέσου τοῦ τείχους ἁρπάζουσα. ἐγέγραπτο δὲ καὶ ἡ πόλις ἐν τῇ ἀσπίδι ἔμπροσθεν τῆς ὕδρας. εἶδεν οὖν ταῦτα ὁ ἄγγελος πεμπόμενος, ὡς αὐτός φησιν, ἐξ Ἐτεοκλέους κατάσκοπος, καὶ φέρων γνωρίσματα τῶν πολεμίων ἑκάστου τῶν στρατηγῶν τοῖς Θηβαίοις. Gu. Bar.\n1137.Ἀργεῖον αὔχημ’: ἀλλὰ γὰρ βασιλεὺς ὢν τοῦ Ἄργους ἔφερε παράδοξα αὐχήματα μαινόμενα καὶ ἐναρπάζοντα τὰς Θήβας. ἐν Λέρνῃ γὰρ τῇ Ἀργείᾳ κρήνῃ ἀνεφύη ἡ Ὕδρα, ἥτις δρακόντων κεφαλὰς παμπληθεῖς εἶχεν. οὕτω γοῦν ὁρῶν αὐτὰς Ἡρακλῆς τεμνομένας καὶ πάλιν βλαστώσας ἐκέλευσεν Ἰολάῳ τὰς τεμνομένας παρακαίειν. ἔφερεν οὖν τὴν ἀσπίδα τοῖς ἀριστεροῖς βραχίοσι τῇ γραφῇ τῆς Ὕδρας πεπληρωμένην, καὶ διὰ τῆς γραφῆς τῆς Ὕδρας ἐχίδναις αὐτὴν ἐκπληρῶν καταγραφείσαις, αἳ δὴ καὶ ἀνήρπαζον. Α.C.M. ἐν γὰρ τῇ ὕδρᾳ Ἀργεῖοι ἐσεμνύνοντο. Gu.\nἐκ δὲ τειχέων μέσων: ἐκ μέσου δὲ τῶν τειχῶν εἰς τύπον τῶν Θηβῶν ἐζωγραφημένων οἱ δράκοντες, ἀντὶ τοῦ αἱ κεφαλαὶ τῆς Ὕδρας, ἔφερον ταῖς ἑαυτῶν γνάθοις, ἤγουν σιαγόσι, τὰ τέκνα τῶν Καδμείων. Gr. Cant.\n1138.δράκοντες: ὕδρα ὄφις ἦν ἔχουσα κεφαλὰς ρ′. Καὶ ἄλλως. ἀπὸ τῆς ὕδρας ἐξήρχοντο κεφαλαὶ πολλαὶ, αἳ κεφαλαὶ τῆς ὕδρας ἐχιδνώδεις. αἱ ἔχιδναι ἀπὸ τῆς κεφαλῆς τῆς ὕδρας ἐξήρχοντο. δράκοντας δὲ εἶπεν εἶδος ἀντὶ εἴδους παραλαμβάνων. C. ἤγουν αἱ ἔχιδναι καὶ αἱ κεφαλαὶ τῆς ὕδρας. δράκοντας εἶπεν ἀντὶ τοῦ εἴδους εἶδος παραλαμβάνων. Gu.\n1139.παρῆν δ’: παρῆν δὲ ἐμοὶ ἡ ὄψις ἑκάστου τούτων. Gr. et Gu. Fl. 5. 6. 9. 21. 56. 59. 76.\n1140.ξύνθημα: ἀντὶ τοῦ σημεῖόν τι ἴδιον εἰ ἐπιγινώσκουσιν, ὑπὲρ τοῦ τοὺς οἰκείους μὴ φονεύειν. λέγει δὲ τὸ κηρύκειον. ταῦτα δὲ, φησὶν, εἶδον ἀκριβῶς πρὸς ἕκαστον τῶν ταξιαρχῶν κῆρυξ ἀποστελλόμενος. A.M. T. ἀγγελίαν, μήνυμα. B. rec. I. σημεῖόν τι ἴδιον εἰ ἐπιγινώσκουσιν, ὑπὲρ τοῦ μὴ τοὺς ἰδίους φονεύειν. B.I.\nποιμέσιν λόχων: τοῖς στρατηγοῖς τῶν ταγμάτων. B. M.I.\n1141.μεσαγκύλοις: τοῖς ἀκοντίοις, διὰ τὸ κατὰ μέσον τοῦ ξύλου τὰ ἀκόντια ἀγκύλον τι καὶ κοῖλον ἔχειν ἐγγλυφὲν, εἰς ὃ ἐμβαλόντες τὸν δάκτυλον τὸν δεύτερον καὶ τοῖν δυοῖν ἑκατέρωθεν κατέχοντες τακτικώτερον ῥίπτουσιν οἱ πολέμιοι. A.B. C. M.T.I. μεσάγκυλον εἶδός ἐστιν ἀκοντίου, ἐν μέσῳ τῷ ξύλῳ κοῖλον ἔχον, ὡς ἂν ἐρείδηται ἡ χεὶρ τοῦ πέμποντος, κατὰ τροπὴν τῆς οι διφθόγγου εἰς ῡ ψιλόν. Gu. Bar.\nἑκηβόλοις: μακρὰν βαλλούσαις. Gr. Florr. omnes.\n1143.πετρῶν τ’ ἀραγμοῖς: τοῖς σχισμοῖς. ἐκ δὲ τούτου θέλει εἰπεῖν τοὺς λίθους τοὺς ἐκ πετρῶν κατερρωγότας. A. σχίσμασι, κλάσμασιν· οὐ γὰρ πέτρας ἔρριπτον μεγάλας οὔσας, ἀλλ’ εἰς μικρὰ κλῶντες αὐτὰς ἔρριπτον. C.M. Gu. βολαῖς σφοδραῖς. Gr. Cant.\n1144.ἔκλαγξε: ἐφώνησε, ἤχησε. Fl. 5. 6. 9. 21. 56. 59. 76. ἤχησε. Gr. μεγάλως ἐβόησε. Gu.\n1145.πρὶν κατεξάνθαι βολαῖς: αἱματωθῆναι πληγαῖς. M. πρὶν κατὰ πληγὰς αἱματωθῆναι, διαφθαρῆναι. ἐκ μεταφορᾶς τῶν ἐρίων κατὰ μικρὸν τῇ ἐργασίᾳ ξαινομένων. C.I.\nκατεξάνθαι: ἀπὸ τοῦ ξαίνω τὸ μαστίζω. Gr. Cant. Fl. 5. 6. 9. 21. 56. 59. 76.\n1146.τί μέλλετε: διὰ τί κατ’ ὀλίγον ἀναλισκόμεθα, καὶ οὐχὶ πάντες ἐμπίπτομεν ταῖς πύλαις; A.B.M. I. ἀναβάλλεσθε. M. τί βραδύνετε μετεώρῳ κινήματι καὶ διεγηγερμένῳ, ὥστε ἐπιτίθεσθαι ταῖς πύλαις. Gr. Cant. Mosq.\nἄρδην: ὁμοῦ. Gu. 20\n1 147. γυμνῆτες, ἱππεῖς: φροντισταί. ἐπιστάται. M. ὄνομα στρατιωτῶν οὐ πανοπλίᾳ χρωμένων, ἀλλὰ τῇ σφενδόνῃ, πεζοὶ, οἱ σφενδονῆται, ἢ οἱ τοξόται. B.C.M.T.I.\n1148.ἠχῆς: ἦχος ἤχου. ἠχὴ ποιητικὸν, ἦχος κοινόν. ἠχὼ δὲ τὸ τῆς κραυγῆς ἀντίφθεγμα, καὶ ὄνομα θεᾶς. Gr. Cant. Mosq. 25\n1 149. πολλοὶ δ’ ἔπιπτον: πολλοὶ δὲ Ἀργείων ἐξ ἡμῶν δηλονότι, ἄνωθεν λίθοις βεβλημένοι τὰς κεφαλὰς καὶ αἱματούμενοι ἔπιπτον εἰς γῆν· οὐ μόνον δὲ Ἀργεῖοι, ἀλλὰ καὶ ἐξ ἡμῶν πολλοὺς ἂν εἶδες κατὰ γῆς ἐρριμμένους πρὸ τῶν τειχῶν ἡμιθνῆτας, πάλλοντας τὰς χεῖρας καὶ τοὺς πόδας, καὶ ὥσπερ κυβιστητῆρσιν ἐοικότας. ἢ καὶ οὕτως, ἵν’ ᾖ τοῦτο ὅμοιον τῷ ἄνω, καὶ εἶδες ἂν Ἀργείους ἐξ ἡμῶν ἐκπεπνευκότας, τουτέστιν ἐξ ἡμῶν ἀφῃρημένους τὸ ζῆν. Gu. Bar. καὶ ἀφ’ ἡμῶν εἶδες ἂν πολλοὺς κατὰ κεφαλῆς πίπτοντας εἰς τὸ ἔδαφος πρὸ τῶν τειχῶν ἐκπεπνευκότας. Gr.\n1151.κυβιστητῆρας ἐκπεπνευκότας: τὴν ψυχὴν παραδιδόντας, καὶ ἐπὶ τῆς κεφαλῆς πίπτοντας. B.I. ἀπὸ τοῦ κύβη ἡ κεφαλή. Fl. 59. δίκην κολυμβητῶν χερσὶ καὶ ποσὶ παλλομένους. Gu.\n1152.ἔδευον: κάθυγρον ἐποίουν. Gr. Fl. 5. 6. 9. 21. 56. 59. 76. ἔβρεχου. Gu.\n1153.ὁ δ’ Ἀρκὰς, οὐκ Ἀργεῖος: Ἀρκὰς γὰρ ὢν ἐν Ἄργει ἐπαιδεύθη, ὡς ἐν ἄλλοις φησὶν Ἀρκὰς μὲν ἦν, ἐλθὼν δ’ ἐπ’ Ἰνάχου ῥοαῖς παιδεύεται κατ’ Ἄργος. A.B.C.M.I.\nἈταλάντης γόνος: ὁ Παρθενοπαῖος. B. rec. I.\n1154.Τυφὼς πύλαισι: τύφεσθαί ἐστι τὸ τοὺς ὀφθαλμοὺς συγκεχύσθαι. Μένανδρος ἐν Φιλαδέλφοις νὴ τὸν Δία τὸν μέγιστον ἐκτυφήσομαι. καὶ ἐν Ἐπιτρέπουσιν ἐξετύφην μὲν οὖν κλαίουσα. Τυφὼς οὖν ἡ ἐκ τῆς ἀναθυμιάσεως, πρὶν ἐκπυρωθῆναι τὸν ἀέρα, συστροφή. βούλεται δὲ ἀπὸ μέρους τὸ πῦρ δηλῶσαι· ἐμπεσὼν, φησὶ, ταῖς πύλαις ὡς πῦρ, ἀνεβόησε μεγάλῃ τῇ φωνῇ, πῦρ καὶ δικέλλας αἰτῶν. τινὲς ἐκ τοῦ τυφῶνος ἐξεδέξαντο ἑνὸς τῶν γιγάντων. A.B. C. M.I.\nΤυφώς: τεράστιος δαίμων. λέγει δὲ καὶ τὸ σφοδρὸν τοῦ ἀνέμου πνεύσαντος. B. M.I. ἡ κοινῶς λεγομένη ἀνεμοζάλη. Gr. Cant. Fl. 5. 6. 9. 21. 56. 59. 76.\n1 155. πῦρ καὶ δικέλλας: δότε μοι δηλονότι, ἵνα καταβάλω πόλιν. Bar.\nδίκελλαν: ἐργαλεῖον μοχλευτικόν. Gu. M. Fl. 33.\nκατασκάψω: καταβάλω, καταστρέψω. Gr.\n1156.-1163.ἀλλ’ ἔσχε: ἀλλ’ ἐπέσχε μαινόμενον αὐτὸν ὁ τοῦ Ποσειδῶνος παῖς Περικλύμενος, λίθον ἐπιρρίψας κατὰ τὸ κάρα μέγαν καὶ ἅμαξαν ἱκανὸν πληροῦν, λέγω ἐξέχουσαν πέτραν ἀπὸ τῶν προμαχεώνων. τὴν ξανθότριχα δὲ κεφαλὴν εἰς λεπτὰ κατέθραυσεν, καὶ συνδέσεις ὀστέων ἔσχισεν, τὴν ἄρτι δὲ ξανθότριχα σιαγόνα, ἤγουν τὴν οὐ πρὸ μακροῦ τὰς ξανθὰς τρίχας φύσασαν, ᾑμαγμένην ἐποίησεν, οὐδὲ διασώσει τὴν ἑαυτοῦ ζωὴν, ἤγουν οὐδὲ ἀπάξει ἑαυτὸν ζῶντα, τῇ ἑαυτοῦ μητρὶ τῇ Ἀταλάντῃ, τῇ τοξικῇ, τῇ κόρῃ τοῦ Μαινάλου, ἤγουν τῇ περὶ τὸ Μαίναλον διατριβούσῃ. ἐπεὶ δὲ τάσδε τὰς πύλας εἶδεν εὐτυχεῖς ὁ σὸς παῖς, ἐπ’ ἄλλας ᾔει, ἤγουν ἐπορεύετο, ἠκολούθουν δὲ ἐγώ. ὁρῶ δὲ Τυδέα καὶ πολλοὺς ὑπασπιστάς. Gr. Cant.\n1156.ἀλλ’ ἔσχε: πρὸς ταῖς Κρηναίαις πύλαις φησὶ τὸν Παρθενοπαῖον ὑπὸ τοῦ Περικλυμένου λιθοβοληθῆναι Ἀριστόδημος. A. B. C.M.I.\nμαργῶντ’: μεμηνότα. M.I.\nἐναλίου θεοῦ: τοῦ Ποσειδῶνος. M.I.\n1157.Περικλύμενος: ὄνομα κύριον B. M.\n1158.ἁμαξοπληθῆ: δυνάμενον πληρῶσαι ἅμαξαν. ἀπὸ κοινοῦ δὲ τὸ ἐμβαλών. B.I.\nγεῖσσ’ ἐπάλξεων: τὰ ἄκρα τῶν ἐπάλξεων. B.I. προμαχώνων. B. rec. ὃν εἶπε λίθον, τοῦτο λέγει γεῖσσα, ὄντα τῶν τειχέων. Ἄλλως. τὰς ποικίλας ἐξοχὰς τοῦ οἰκοδομήματος, ἢ τὰ ἄκρα τῶν ἐπάλξεων. A.C.\n1159.ξανθὸν δὲ κρᾶτα: ἀμφίβολον πότερον τὰς κρᾶτας εἶπεν, ἢ τοὺς κρᾶτας· ἐπεὶ καὶ ἐν Ἀρχελάῳ ἐγὼ δὲ τὸν σὸν κρᾶτ’ ἀναστέψαι θέλω. καὶ Ὅμηρος ἀμφιβόλως εἴρηκεν εἰπὼν κράτων τυπτομένων. καὶ Ἴων τύπτων τὸν αὐτοῦ κρᾶτα. B. C.I.\nδιεπάλυνε: ἐμόλυνε, ἔκοψε. C. διέσχισε. M. εἰς λεπτὰ διέχεε. παιπάλη γὰρ λέγεται τὸ λεπτὸν τοῦ ἀλεύρου. Ὅμηρος ὅτε πέρ τε χιὼν ἐπάλυνεν ἀρούρας, ἀντὶ τοῦ ἐπέπασσεν. ἢ ἀντὶ τοῦ ἐμόλυνεν. παλάσσετο δ’ αἵματι θώρηξ. A.B.M.I. διελέπτυνε. I. τὸ δὲ ῥαφάς ἀντὶ τοῦ ἁρμογὰς καὶ συνδέσεις. πέντε δὲ ῥαφὰς εἶναί φασιν οἱ ἰατροὶ τῆς κεφαλῆς. A.M.\nῥαφάς: συνδέσεις. B.I. ἁρμογὰς, ἁρμονίας. Gr.\n1160.ἄρτι δ’ οἰνωπὸν γένυν: τὴν πυρρὰν ἢ τὴν ἀνθηρὰν γένυν εὐθέως καὶ παραχρῆμα ᾑμάτωσεν. A.B.C. M.I. πυρρὰν, ἀνθηρὰν, τὴν πυρώδη καὶ ἐρυθρὰν, οἷος ὁ οἶνος. Gu.\n1161.οὐδ’ ἀποίσεται: οὐδὲ ἀπέρχεται ζῶν πρὸς τὴν μητέρα. B.M. οὐδὲ κομίσει ἑαυτὸν ζῶντα πρὸς τὴν μητέρα. I. οὐδὲ διασώσει τὴν ἑαυτοῦ ζωὴν, ἤγουν οὐδὲ ἐπάξει ἑαυτὸν ζῶντα τῇ ἑαυτοῦ μητρὶ τῇ Ἀταλάντῃ, τῇ τοξικῇ, τῇ κόρῃ τοῦ Μαινάλου, ἤγουν τῇ περὶ τὸ Μαίναλον διατριβούσῃ. ὄρος Ἀρκαδίας τὸ Μαίναλον. Gr. Cant.\n1162.Μαινάλου κόρῃ: τῇ Ἀρκαδικῇ. M. γράφεται χθόνα, τουτέστιν εἰς τὴν Μαιναλίαν χθόνα. Μαινάλου δὲ κόρῃ τῇ ἀπὸ Μαινάλου ὄρους Ἀρκαδίας. ὡς φιλοκύνηγος δὲ ἐν ὄρει διέτριβε. τὸ δὲ κόρη διαφόρως τάττουσιν ἐπὶ τοῦ γυνή. A.B. C.M.I. Fl. 33.\nκόρῃ: τῇ θυγατρί. B. rec. Gu.\n1164.ἐπῄει: ἐπήρχετο. I.\n1165.παρασπιστάς: ἀσπιδηφόρους. B. Gu. I. ἀσπιδοφόρους. M.\nπαρασπιστὰς πυκνούς: ἀκολούθους, ὑπασπιστὰς συνεχεῖς, πολλούς. Gr. Cant.\n1166.Αἰτωλίσιν: Αἰτωλὶς λόγχη, ᾗ οἱ Αἰτωλοὶ χρῶνται. Gr. Fl. 5. 6. 9. 21. 56. 59. 76.\nεἰς ἄκρον στόμα πύργων: εἰς τὰς ἐπάλξεις. Gr. Florr. iidem. εἰς τοὺς τῶν τειχέων ὀδόντας, ἔνθα ἵστανται οἱ ἄνδρες. Gu.\n1167.ἀκοντίζοντας: ἀκοντίζειν ἐστὶ τὸ ἀκοντίῳ καὶ λόγχῃ βάλλειν. εἰ οὖν καὶ μόνον τὸ ἀκοντίζειν τὸ λόγχῃ βάλλειν δηλοῖ, περισσόν ἐστι καὶ ἀδολεσχίαν ἔχει, εἴ τις εἴποι λόγχῃ ἀκοντίζειν· λόγχῃ δὲ τοιᾷδε ἀκοντίζειν εἴ τις λέγοι σὺν ἐπιθέτῳ, ἀκολούθως λέγει καὶ οὐδεμίαν ἀδολεσχίαν ποιεῖ. τῆς μὲν γὰρ οὖν λόγχης ἐν τῷ ἀκοντίζειν παρούσης, οὐκέτι καὶ τὸ εἶδος αὐτῆς συμπαρῆν. εἴ τις οὖν ἐπάγειν αὐτὸ θέλοι, ἀνάγκην ἔχει ἐπαναλαμβάνειν τὴν λόγχην· καὶ ἐπὶ πάντων δὲ τῶν ὁμοίων τὸ τοιοῦτον ἐξ ἀνάγκης συμβαίνει. Gr. Cant.\n1167.ἐπάλξεων λιπεῖν ἐρίπνας: τῶν ἐπάλξεων τὰ ἄκρα. Ἄλλως. ἐπάλξεων ἐρίπνας, περιφραστικῶς τὰς ἐπάλξεις, καταλιπεῖν φυγάδας γενομένους. A. B.C.M.I. ἐρίπναι δὲ αἱ ἄκραι, παρὰ τὸ μεγάλως, καταπνέεσθαι. A.B. C.M. Ἄλλως. ἐρίπνας, τὰς ἀκρωρείας. A. C.M. τὰς ἐξοχὰς τῶν ἐπάλξεων. M. ἡ σύνταξις οὕτως, ὥστε λιπεῖν ἡμᾶς τὰς ἐξοχὰς τῶν ἐπάλξεων, φυγάδας γενομένους. C.\n1168.ἀλλά νιν πάλιν: τοὺς φυγόντας ὁ σὸς παῖς ὡς κυνηγὸς ἐξαθροίζει καὶ ὁρμᾷ. C.M.\nἀλλά νιν: τὸν λαόν. I. ἤγουν αὐτούς. Gr. Fl. 33. 59.\n1169.ἐξαθροίζεται: συνάγει πάλιν, καὶ ἐν τοῖς πύργοις ἔστησεν. I. τοὺς φυγάδας συναθροίζει καὶ συνάγει, ὡς ἐπὶ κυνῶν θῆρας φευγόντων. B.C.M.\n1170.πύργοις δ’ ἐπέστησ’: κατέστησεν αὐτοὺς πάλιν ἐπὶ τοῖς πύργοις. M.\n1171.ἠπειγόμεσθα: ἐπείγω ἕτερον ἀντὶ τοῦ παρακινῶ καὶ ἐπισπεύδω, ἐπείγομαι δὲ ἀμεταβάτως, ἀντὶ τοῦ σπεύδω. καὶ ἥδω ἕτερον ποιητικῶς, ἥδομαι δὲ ἐγὼ ἀμεταβάτως. Gr. Bar.\nνοσοῦν: τοῦτο τὸ μέρος καταπαύσαντες ἤλθομεν δυστυχοῦν καὶ κακῶς ἔχον εἰς ἄλλας πύλας. B.M.I. τὸ μέρος τοῦ κινδυνεύειν παύσαντες. Gr. Fl. 5. 6. 9. 21. 56. 59. 76. ποιήσαντες ἄφοβον. Fl. 59.\n1172.Καπανεὺς δέ: ὁ Καπανεὺς θέλων μιμήσασθαι τὸν Δία ἀνῆλθεν εἰς κλίμακα, ἔχων δύο λαμπάδας, τὴν μὲν μίαν κεραυνὸν ἔλεγεν εἶναι, τὴν δὲ ἑτέραν ἀστραπήν· ἐπὶ τούτοις ὀργισθεὶς ὁ Ζεὺς ἐκεραύνωσεν αὐτόν. A.C.M.\nὡς: πῶς. I.\nὡς ἐμαίνετο: ὅτι μανικῶς ὥρμα. Gr. Fl. 5. 6. 9. 21. 56. 59. 76.\n1173.μακραύχενος γὰρ κλίμακος: ὑψηλῆς κλίμακος ἐπαναβάσεις, περιφραστικῶς, ἀντὶ τοῦ κλίμακα ὑψηλήν. Gr. Bar.\nπροσαμβάσεις: τὰς ἀναβάσεις τῆς ὑψηλῆς κλίμακος βαστάζων ἐπορεύετο. I.\n1174.καὶ τοσοόνδ’ ἐκόμπασεν: καὶ τοιοῦτον ἐκαυχήσατο. B.M. καὶ τοσοῦτον ἐκαυχήσατο, μηδὲ τὸ τίμιον πῦρ, ὅ ἐστιν ὁ κεραυνὸς, κωλύειν αὐτὸν τοῦ μὴ πορθεῖν τὴν πόλιν ἀπ’ ἄκρων τειχέων. I. μετ’ ἐπάρσεως εἶπεν, ἐκαυχήσατο. Gr. Cant.\n1175.τὸ σεμνὸν πῦρ: τὸ τίμιον πῦρ, ὅ ἐστιν ὁ κεραυνός. B. οἷον, μὴ ἀποκωλύειν αὐτὸν τὸ φοβερὸν πῦρ τοῦ Διὸς τοῦ μὴ πορθεῖν τὴν πόλιν ἀπὸ ἄκρων τειχέων. C.M.\nεἰργάθειν: εἴργω κοινὸν, εἰργάθω Ἀττικόν. Gr. Cant. Bar.\n1176.τὸ μὴ οὐ: τὸ μὴ καὶ τὸ οὐ ἐκ παραλλήλου. Gr. Bar.\nκατ’ ἄκρων: ἡ κατά πρὸς τὸ ἑλεῖν, εἰς τὸ μὴ καθελεῖν τὴν πόλιν. τὸ γὰρ οὐ πλεονάζει. περγάμων δὲ τῶν τειχέων. A.B. M.I. ἤγουν τῆς ἀκροπόλεως, τὸ παρὰ τῷ πεζῷ λόγῳ κατάκρας. Gr. Leid.\n1177.πετρούμενος: λίθοις βαλλόμενος. Gr. Fl. 5. 6. 9. 21. 56. 59. 76.\n1178.ἀνεῖρφ’: ἀνέβαινε, ἀνήρχετο. Florr. iidem.\nεἱλίξας δέμας: συστρέψας. M. συστείλας τὸ σῶμα. Gr. Florr. iidem.\nὑπ’ αὐτὴν ἀσπίδα: ἐναργῶς ἔδειξε τοῦτον ὑπὸ τῇ ἀσπίδι κεκρυμμένον καὶ βαλλόμενον ἄνωθεν, ὁμοίως τῷ ἀσπίδι ταυρείῃ κεκαλυμμένος. A. B.C.M.I.\n1179.ἀμείβων: διερχόμενος τὰ ξεστὰ βάθρα, ἤγουν τὰς ξεστὰς βαθμίδας τῶν ἐνηλάτων τῆς κλίμακος, τουτέστι τῶν ὀρθῶν ξύλων, ἐφ’ οἷς πεπήγασιν αἱ βαθμίδες. Gr. Cant. Florr. omnes.\nἐνηλάτων βάθρα: ἐν οἷς τὰ ὑπόβαθρα πήγνυται, δι’ ὧν ἀναβαίνουσιν ἐπὶ τὰ τείχη. M. τῶν ὀρθίων ξύλων τῆς βαθμίδος. B. περιφραστικῶς τὰ ἐνήλατα, ὅπου ἐπιβαίνομεν, ἢ τὰς βάσεις τῶν ἐνηλάτων τῆς κλίμακος. Ἄλλως. ἐνήλατά ἐστι τὰ ὀρθὰ ξύλα, ἔνθα πήγνυνται καὶ ἐλαύνονται τὰ βάθρα τῆς κλίμακος. B. C.M.I. τὸ δὲ βάθρα ἀντὶ τοῦ εἰς ὕψος. A.C.M. Ἄλλως. βάθρων τῶν θεμελίων καὶ τῶν βάσεων. A.C. βαθμούς. M.\n1180.ὑπερβαίνοντα: ἀπὸ τοῦ νῦν μέλλοντα ἐπιβῆναι τῶν τειχῶν. Gu.\nγεῖσα: τὰ λεγόμενα στηθαῖα. Gr. Fl. 5. 6. 9. 21. 56. 59. 76.\n1181.ἐκτύπησε: ἦχον ἐποίησεν. Gr Florr. iidem. πεσόντος τοῦ κεραυνοῦ. Gu.\n1183.ἐσφενδονᾶτο: ὡς ἀπὸ σφενδόνης ἐχωρίσθησαν τὰ μέλη αὐτοῦ ἀπ’ ἀλλήλων. B.M.I.\n1184.κόμαι μέν: ὡς κοῦφαι. Gu.\nεἰς Ὄλυμπον: εἰς οὐρανὸν ἀνεπέμποντο. Gr. Florr. iidem. εἰς ὕψος. Gu.\nαἷμα δέ: ὡς γεῶδες. Gu.\n1185.κῦλα: τὰ ἄκρα τῶν ποδῶν. B. Gu. I. οἱ πόδες. Gr. Florr. omnes. καὶ τἄλλα μέρη. Gu. χεῖρες. καὶ κῶλα εἰπὼν ἐπάγει ἑλίσσετο, πρὸς τὸ προσεχῶς οὐδέτερον ἀποδιδοὺς, ἢ πραγματικὴν ποιούμενος τὴν σύνταξιν. Gr. Fl. 5. 6. 9. 21. 56. 59. 76.\nὡς κύκλωμ’: ὡς ὁ τροχὸς τοῦ Ἰξίονος, περὶ ὃν ἀεὶ στρέφεται. οὗτος γὰρ ὁ Ἰξίων διὰ τὸ τῆς Ἥρας ἐρασθῆναι ταύτην κατεδικάσθη τὴν τιμωρίαν. A. B.C.M.I.\nἸξίονος: ὁ Ἰξίων φόνον δράσας ὑπὸ τοῦ Διὸς ἀνηνέχθη ὑπ’ οὐρανὸν, καὶ μετὰ τὸ καθαρθῆναι ὕβρισε τὴν τοῦ Διὸς φιλίαν. ἐπεθύμησε γὰρ τῆς Ἥρας, καὶ λόγους προσήγαγεν αὐτῇ· ἡ δὲ θεὰ νεφέλην αὐτῷ παρεκοίμισεν εἰς ἑαυτὴν σχηματίζουσα, ᾗ δὴ συγκαθευδήσας ὁ Ἰξίων ἐπεκαυχήσατο τῇ συνουσίᾳ. καὶ Ζεὺς ἀγανακτήσας ἐταρτάρωσεν αὐτὸν καὶ τροχῷ προσέστησεν. C.\nὉ Ἰξίων τροχῷ κατακριθεὶς τὴν τιμωρίαν ἔχει· ἀναβιβάζει γὰρ τὸν τροχὸν ἐν τόπῳ ὑψηλῷ. οὗτος δὲ πάλιν κατέρχεται. C. Ὁ Ἰξίων Λαπίθης ἦν τὸ γένος, ἠγάγετο δὲ Δίαν τὴν Ἠϊονέως θυγατέρα, τὸν δὲ πενθερὸν αὐτοῦ ἐλθόντα ἐπὶ τὰ ἕδνα συνεσκευάσατο. ὄρυγμα γὰρ ποιήσας ἐν τῇ οἰκίᾳ καὶ γεμίσας πυρὸς ἐκεῖ τὸν Ἠϊονέα ἐνέβαλεν· ἐφ’ ᾧ ὁ θεὸς ἠγανάκτησεν. ὁ δὲ Ζεὺς ἐλεήσας τὸν Ἰξίονα, καὶ λαβὼν αὐτὸν ἐν τῷ ἰδίῳ ἱερῷ ἀφῆκε, μεταδιδοὺς αὐτῷ καὶ τῆς ἀθανασίας. ὃς ἀκολασταίνων ἰδὼν τὴν Ἥραν ἠράσθη αὐτῆς· μὴ φέρουσα δὲ ἡ Ἥρα τὴν μανίαν αὐτοῦ φησι τῷ Διΐ· ἐφ’ ᾧ ἀγανακτήσας ὁ Ζεὺς, βουλόμενός τε γνῶναι εἴ γε ἀληθές ἐστιν, ἀπείκασε τῇ Ἥρᾳ νεφέλην, ἣν ἰδὼν ὁ Ἰξίων, νομίσας τὴν Ἥραν εἶναι, μίγνυται αὐτῇ καὶ ποιεῖ παῖδα διφυῆ, τὰ μὲν ἀνθρώπου ἔχοντα, τὰ δὲ ἵππου, ἀφ’ οὗ καὶ οἱ λοιποὶ Κένταυροι γεγόνασιν. ὀργισθεὶς δὲ ὁ Ζεὺς ὑποπτέρῳ τροχῷ τὸν Ἰξίονα δήσας ἀφῆκε τῷ ἀέρι φέρεσθαι μαστιζόμενον καὶ λέγοντα, χρὴ τιμᾶν τοὺς εὐεργέτας. Οἱ μὲν ὅτι ἐταρτάρωσεν αὐτὸν, οἱ δὲ ὅτι καὶ πύρινος ἦν ὁ τροχός φασιν. A.C.M.\nΟὗτος ὁ Ἰξίων, ὁμοδίαιτος ὢν τῷ Διῒ, ἐφωράθη τῆς Ἥρας ἐρῶν. θέλων οὖν ὁ Ζεὺς γνῶναι τὸν ἔρωτα νεφέλην παρεικάζει τῇ Ἥρᾳ, εἰς ἣν ὁρμήσας ὁ Ἰξίων δῆλον ἐποίησε τῷ Διῒ τὸν ἔρωτα· ὃς ὀργισθεὶς, δήσας αὐτὸν ἐν ταχυτάτῳ τροχῷ ἀφῆκεν ἐν ἀέρι περιελίσσεσθαι, καὶ δίκην οὕτω τίνειν τῆς ἀκολάστου γνώμης, βοῶντα ὡς χρὴ τοὺς εὐεργέτας τιμᾶν. ἐκ δὲ τῆς πρὸς τὴν νεφέλην τοῦ Ἰξίονος μίξεως γέγονεν ὁ Ἱπποκένταυρος, κεφαλὴν μὲν καὶ στῆθος καὶ χεῖρας ἀνθρώπου ἔχων, τὸ δὲ λοιπὸν σῶμα ἵππου, ὅν τις ἰδὼν τὴν ἀρχὴν οὕτως ἀτοπώτατον θέαμα εἶπεν ἀνὴρ ἀποπέρδεται ἵππον, ἵππος δ’ ἀπερεύγεται ἄνδρα. Gu. Bar.\n1186.ἔμπυρος: κεκαυμένος. M. I. ὑπόπυρος ἐκαλύπτετο, ἐστρέφετο. M. πεπυρακτωμένος. Gr. Florr. ἡμίεφθος, κεκαυμένος, κεκεραυνωμένος. Gu.\n1188.ἔξω τάφρου: καὶ τῆς σούδας. τὸ λεγόμενον χαντάκιον. C.\nκαθεῖσεν: καθεσθῆναι ἐποίησεν ἔξω τῆς σούδας. I. καθιέω, καθιῶ, ὁ μέλλων καθιέσω, ὁ ἀόριστος καθίεσα, καὶ κατὰ μετάθεσιν καὶ συναίρεσιν καθεῖσα καθεῖσας καθεῖσεν. ὅτι δὲ οὕτως ἔχει μαρτυρεῖ καὶ τὸ καθεῖσαν καὶ ἀφεῖσαν καὶ παρεῖσαν, τρίτα τῶν πληθυντικῶν ὄντα. ἃ πειρώμενοί τινες ἐκ τοῦ παρατατικοῦ κανονίζειν, λέγοντες ἵημι, καὶ ὁ παρατατικὸς ἵην, τὸ τρίτον τῶν πληθυντικῶν ἵεσαν, καὶ κατὰ μετάθεσιν καὶ συναίρεσιν εἷσαν, δοκοῦσι μὲν ἀληθές τι λέγειν, ἐξελέγχονται δὲ τῇ σημασίᾳ. παρεῖσαν γὰρ ἀντὶ τοῦ κατέλειψαν, οὐ κατελίμπανον, τὸ μὲν παρατατικὸν, τὸ δὲ κατέλειψαν ἀόριστον ὄν. πρὸς δὲ καὶ ὃ νῦν Εὐριπίδης φησὶ μέγα τεκμήριον τοῦ ὅτι εἰς ἀόριστον δεῖ κανονίζεσθαι. Gu. ἕω τὸ κάθημαι, ἤγουν τὸ καθῆσθαι ποιῶ, ὁ μέλλων ἕσω, ὁ ἀόριστος εἷσα. ἔστι δὲ ἓν τῶν τὸ ι προσλαμβανομένων ἐπὶ τῶν παρῳχημένων, καὶ μετὰ τῆς κατά καθεῖσεν. Fl. 21. ἀναπαύσασθαι ἐποίησεν. Gr. Fl. 5. 6. 9. 21. 56. 59. 76.\n1189.οἱ δ’ αὗ παρ’ ἡμῶν: οἱ δὲ ἀπὸ τοῦ ἡμετέρου μέρους, ἤγουν οἱ ἡμέτεροι. Gu. Fl. 5. 6. 9. 21. 56. 59. 76.\nδεξιόν: ἀγαθόν. Gr. Florr. iidem. ἐπιτήδειον, κάλλιστον. Gu.\nτέρας: ἀντὶ τοῦ σημεῖον. Gr. Florr. iidem.\n1190.ἰδόντες: γνωρίσαντες. M. Gu.\nἐξήλαυνον: ἐκ τῆς πόλεως ἢ ἐκ τῆς τάφρου. Gu.\nἁρμάτων ὄχους: τὰ ἅρματα, περιφραστικῶς. B.M. I.\n1191.κεἰς μέσ’ Ἀργείων ὅπλα: εἰς μέσους τοὺς Ἀργείους, ἤγουν εἰς τὸ μέσον τῶν Ἀργείων. Gr. Florr. iidem. ἐν μέσῃ τῇ παρατάξει. B.M.I. εἰς μέσας παρατάξεις. Gu.\n1192.ξυνῆψαν ἔγχη: συνεκρότησαν τὴν μάχην. Gr. Cant.\n1193.ἀντύγων ἄπο: ἄντυξ ἡ περιφέρεια τοῦ ἅρματος. ἐνταῦθα ἀντύγων ἄπο ἀντὶ τοῦ ἀπὸ ἁρμάτων. Gr. Cant. Mosq.\n1194.ἄξονές τ’ ἐπ’ ἄξοσι: παρὰ τῷ Αἰσχύλῳ ἐν Γλαύκῳ Ποτνιεῖ ἐφ’ ἅρματος γὰρ ἄρμα, καὶ νεκρῷ νεκρὸς, ἵπποι δ’ ἐφ’ ἵπποις ἦσαν ἐμπεφυρμένοι. A.B.C.M. I.\n1195.-1198.νεκροὶ δὲ νεκροῖς: ἐσωρεύοντο, ἤγουν σωρηδὸν ἐπέπιπτον. τὰς μὲν οὖν κατασκαφὰς τῶν πύργων τῆς γῆς, ἀντὶ τοῦ τὴν καταστροφὴν, ἐπέσχομεν μέχρι τῆς παρούσης ἡμέρας. εἰ δὲ εὐτυχὴς ἔσται κατὰ τὸ ἐπίλοιπον, ἤγουν τὸ ἔμπροσθεν, ἥδε γῆ, τοῖς θεοῖς διὰ φροντίδος ἐστίν. Cant.\n1195.ἐξεσωρεύονθ’ ὁμοῦ: νεκροὶ ἐπὶ νεκροῖς ἐσωρεύοντο, (περισσὴ δὲ ἡ ἐξ,) σωρηδὸν ἐπ’ ἀλλήλων ἔκειντο, ἀνεμίγνυντο, ἀλλεπάλληλοι ἔπιπτον. A. C.M. σωρηδὸν ἀλλήλοις ἐπέκειντο. B.I.\n1196,ἔσχομεν κατασκαφάς: ἐπέσχομεν τῆς πόλεως τὴν κατασκαφὴν καὶ τὴν πόρθησιν. A. τοὺς θεμελίους τῶν πύργων κατασκαφῆναι διεκωλύσαμεν. B. I. τὰς πορθήσεις. M.\n1198.θεοῖς μέλει: τοῖς θεοῖς φροντίς ἐστι. I. περὶ ἡμᾶς δηλονότι. M.\n1200.καλὸν τὸ νικᾶν: καλὸν τὸ νικᾶν ἐστίν· εἰ δὲ καὶ βέλτιον τοῦ νικᾶν ἡμᾶς βουλεύονται οἱ θεοὶ, εὐτυχοίην ἄν. λέγει δὲ τὸ φιλίαν ἐμβαλεῖν τοῖς ἀδελφοῖς. A. B.C.M.I.\nκαλὸν τὸ νικᾶν: καλόν ἐστι νικῆσαι ἡμᾶς τοὺς πολεμίους· ἐὰν δὲ ἔχωσιν οἱ θεοὶ κρείττονα γνώμην, διαλλάξαι λέγω πρὸς ἀλλήλους τοὺς ἀδελφοὺς, εἴην ἂν εὐτυχὴς ἐγὼ, ἤγουν, τοῦτο κάλλιστον καὶ εὐτυχία τῆς πόλεώς ἐστι καὶ ἄμεινον τοῦ νικᾶν. Gu.\nεἰ δ’ ἀμείνονα: τινὲς ἀντὶ τοῦ δικαίαν. ὁ δὲ νοῦς, γένοιτο μὲν νικᾶν τοὺς Θηβαίους· εἰ δὲ οἱ θεοὶ τὰ δίκαια κρίνωσι, καὶ συμβῇ ἀπολέσθαι τοὺς Θηβαίους, ἀλλ’ οὖν ἐγὼ διαφύγοιμι. A.B.C.M.I.\nεἰ οἱ θεοὶ τὰ δίκαια κρίνουσι, πάντως ἡττηθήσονται οἱ Θηβαῖοι. ἐγὼ οὖν ὁ χορὸς σωθείην, διαφύγοιμι. B.C.M.\n1201.ἔχουσιν: γρ. ἔχοιεν. M.\n1202.-1208.καλῶς τὰ τῶν θεῶν: καλῶς ἡμῖν ἔχει ἡ τῶν θεῶν γνώμη καὶ ἡ τῆς τύχης· παῖδές τε γάρ μοι ζῶσι καὶ πέφευγε τὸν κίνδυνον ἡ γῆ. Κρέων δὲ φαίνεται τῶν ἑπομένων κακῶν τοῖς ἐμοῖς νυμφεύμασι τῶν τε Οἰδίπου δύστηνος ἀπολαῦσαι παρανομιῶν, παιδὸς τοῦ οἰκείου στερηθεὶς, ὅσον μὲν τὸ πρὸς τὴν πόλιν εὐτυχῶς, τὸ εἰς ἑαυτὸν δὲ ἀλγεινῶς. ὡς ἐξ ἄλλης ἀρχῆς διήγησαί μοι, τί κατὰ τὸ μετὰ ταῦτα οἱ παῖδες οἱ ἐμοὶ μέλλουσι δράσειν; I.\n1202.ἔχει: διάκειται. Gr. Cant. ἀπολαύειν, μετέχειν. M.\n1204.τῶν δ’ ἐμῶν νυμφευμάτων: τῶν ἐμῶν νυμφευμάτων καὶ τῶν Οἰδίπου κακῶν ὁ Κρέων ἀπήλαυσεν. A.\n1207.λυπρῶς: λυπηρῶς. M.\nἀλλ’ ἄνελθέ μοι: ἀνάδραμε καὶ διήγησαι. B.I.\n1208.δρασείετον: ἐπιθυμοῦσι δρᾶσαι, παρασκευάζονται. Gu. Bar.\n1209.ἔα τὰ λοιπά: μὴ περαιτέρω πύθῃ. A. B.C.M.I. μὴ ζήτει τὰ μετὰ ταῦτα, ἀλλ’ ἐνταῦθα στῆθι. Gu.\nτὰ λοιπά: τὰ ἐπίλοιπα, τὰ ἔμπροσθεν. Gu. Fl. 5. 6. 9. 21. 56. 59. 76.\nδεῦρ’ ἀεί: ἀντὶ τοῦ μέχρι τοῦ νῦν, ἕως τούτου. A. B.M.I. ἐπειδὴ εἶπεν ἔα τὰ λοιπὰ, εἰ καλῶς πράσσεις, εἶπεν ὅτι εἰς ὑποψίαν εἶπας. A.B. C.M.I.\n1210.εἰς ὕποπτον: εἰς ὑπόνοιαν κακοῦ. Gr. Cant. ὑποψίαν τινὸς κακοῦ. Gu. ἔμφοβον. Fl. 33.\nἐατέον: ἄξιόν ἐστιν ἐᾶσαι. Gu. καταλειπτέον. Fl. 59.\n1211. μεῖζον ἄλλο τι θέλεις μαθεῖν, ἢ μαθεῖν τοὺς σοὺς παῖδας πεφυλαγμένους. Gr. Cant. Fl. 5. 6. 9. 21. 56. 59. 76.\n1212.καὶ τἀπίλοιπα: χρῄζω ἀκούειν εἰ καλῶς πράσσω, ἤγουν εὐτυχῶ, καὶ κατὰ τὰ ἐπίλοιπα, ἤγουν τὰ ἔμποσθεν. Gr. Cant. ἤγουν τὰ ἔμπροσθεν. Gr. Cant. ἤγουν εἰ εὐτυχῶ εἰς τὸ μετὰ ταῦτα, ὅσον τὸ κατ’ ἐκείνους. λέγει δὲ τοῦτο ὑπόνοιαν ἔχουσα μὴ δέδοκταί σφισι πολεμεῖν πρὸς ἀλλήλους. ἀξιοῖ οὖν μαθεῖν ὅντινα σκοπὸν ἔχουσιν. Gu.\nπράσσω: ἀντὶ τοῦ πράξω. M.\n1213.μέθες μ’· ἔρημος παῖς: ἀντὶ τοῦ ἐμοῦ ἔρημος καὶ χωρίς ἐστιν ὁ σὸς παῖς. A. B.M. ἔασόν με ἀπελθεῖν· ἔρημός ἐστιν ὁ παῖς σου ὑπασπιστοῦ, ἤγουν μεμονωμένος. Gr. Cant.\nὑπασπιστοῦ: ἀντὶ τοῦ ἀσπιδηφόρου. B.M.I.\n1214.κεύθεις: κρύπτεις. M. Gr. Cant.\nστέγεις: φέρεις. Gr. Cant. φυλάττεις, ἐκ μεταφορᾶς τῆς στέγης. Gu. στέγω οὐ μόνον τὸ ὑπομένω, ἀλλὰ καὶ τὸ φέρω, ὡς ἐνταῦθα. Fl. 21.\nὑπὸ σκότῳ: ὑπὸ ἀφανείᾳ. Gr. Cant. κρυφίως. Gu. τῇ κρυφιότητι. Fl. 59. καλύπτεις ἐν ἀφανείᾳ. A. B.M.I.\n1215.οὐκ ἄν γε λέξαιμ’: πρὸς οἷς ἔλεξα ἀγαθοῖς οὐκ ἂν ἀγγείλαιμι τὰ κακά. A.B.M.I. ἤγουν ἀγαθὰ εἰπὼν οὐκ ἔχω προσθεῖναι κακά. Gu. Bar. οὐκ ἔστι δυνατὸν ἵνα εἴπω ἐφ’ οἷς ἤκουσας ἀγαθοῖς κακά. Gr. Bar.\n1216.εἰ μή με φεύγων: λέξεις δηλονότι. I. εἰ μὴ ἄρα φεύγων με ἐκφύγῃς εἰς τὸν αἰθέρα. M. λέξεις, ἐάν γε μὴ φεύγων ἐκφύγῃς, ἤγουν τὴν φυγὴν ἀνύσῃς πρὸς αἰθέρα. Gr. Cant.\n1217.-1224.τί μ’ οὐκ εἴασας: διὰ τί μετὰ τὴν εὐάγγελον ἀγγελίαν οὐκ ἀφῆκας ἐμὲ ἀπελθεῖν, ἀλλ’ ἀναγκάζεις μηνῦσαι τὰ κακά; τὼ παὶδε τὼ σὼ φροντίζουσι τολμᾶν, λέγω, ἀπρεπέστατα τολμήματα, μονομαχεῖν ἰδίᾳ παντὸς τοῦ στρατοῦ, λέξαντες εἰς μέσον τῶν Ἀργείων καὶ Καδμείων λόγον τοιοῦτον, ὁποῖον μὴ ὤφελον εἰπεῖν. ὁ Ἐτεοκλῆς δὲ ἤρξατο τοῦ λόγου ἀφ’ ὑψηλοῦ πύργου στὰς, κελεύσας τοῖς κήρυξι σιγὴν κηρῦξαι τῷ λαῷ. I.\n1224.σῖγα: ἔχειν, ἤγουν σιγᾶν. Gr. ἐπίρρημα. B.M.\n1225.ὦ γῆς Ἑλλάδος: Ὁμηρικῶς ἤρξατο· κέκλυτέ μεν Τρῶες καὶ ἐϋκνήμιδες Ἀχαιοί. οὗτος δὲ ὁ στίχος ἐν πολλοῖς ἀντιγράφοις οὐ φέρεται. A. B.C.M.I. ἀπὸ τοῦ διηγηματικοῦ ἐπὶ τὸ μιμητικὸν μετέβη. λείπει οὖν τῷ λόγῳ τὸ ταῦτα λέγων. A. B.C.M. τῶν ἀπὸ τῆς γῆς τῆς Ἑλλάδος στρατηγοί. Gr. Cant.\n1226.Δαναῶν τ’ ἀριστεῖς: ἐπ’ ἀνδραγαθίαις λάμψαντες. Gr. Fl. 5. 6. 9. 21. 56. 59. 76.\nἐνθάδε: δεῦρο. Gr. Cant.\n1227.Κάδμον τε λαός: καὶ ὦ Καδμεῖοι. Gr. Cant.\n1228.ψυχὰς ἀπεμπολᾶτε: τὴν ζωὴν ὑμῶν προδίδοτε. I. ἐκποιεῖτε. ἀπεμπολᾶν δὲ κυρίως ἐστὶ τὸ πιπράσκειν. Ἄλλως. εἰς κίνδυνον ἐκδίδοτε· ἡ δὲ μεταφορὰ ἀπὸ τῶν ἐν τῇ θαλάσσῃ κινδυνευόντων διὰ τὸ κέρδος. A. B.C.M.I.\nψυχὰς ἀπεμπολᾶτε: ἐπειδὴ μισθοῦ χάριν οἱ στρατιῶται στρατεύονται καὶ τὰς ψυχὰς προϊᾶσι, διὰ τοῦτο τὰς ψυχὰς ἀπεμπολᾶτε εἶπεν. Gu. Bar.\nμήθ’ ἡμῶν ὕπερ: μήτε ὑπὲρ ἐμοῦ, ἤγουν ἕνεκα ἐμοῦ. Gr. Fl. 5. 6. 9. 21. 56. 59. 76.\n1229.μεθείς: ἐκβαλὼν τὸν θάνατον μόνος συγκροτήσω τῷ ἀδελφῷ μου μάχην. I.\nμεθείς: παύσας, ἐκβαλὼν τὸν κοινὸν κίνδυνον ὑμῶν καὶ τὸν πόλεμον. A. B.C.M.I. πάντας ἐκβαλὼν τοῦ κοινοῦ κινδύνου καὶ πολέμου. Gu. τὸ μάχεσθαι ἀμφότερα τὰ στρατεύματα. Gu. τὸ φονεύεσθαι ἡμᾶς. Fl. 59.\n1232.ἡσσώμενος: ἀντὶ τοῦ ἡττηθείς. Gr. Cant.\nτῷδε παραδώσω πόλιν: παραδοῦναι παρασκευάσω πόλιν. B. M. ἄδειαν δὠσω τῷδε κατέχειν τὴν πόλιν. Gr. Fl. 5. 6. 9. 21. 56. 59. 76.\n1233.ἀγῶνα: τὸν τοῦ πολέμου. Gr. Cant.\n1234.νείσεσθε: ἐπανέρχεσθε. M. πορεύεσθε, ἀπελεύσεσθε. Gr.\n1235.σπαρτῶν τε: καὶ ὁ τῶν Θηβαίων ὄχλος ἀποθανὼν αὐτάρκης. A. B.M.I. ὁ γὰρ τῶν Θηβαίων ὄχλος ἀπέθανεν αὐτάρκως. C.\nἅλις: ἀρκούντως ἔχει. Gr. Fl. 5. 6. 9. 21. 56. 59. 76.\n1237.ἐκ τάξεων: ἐκ τῶν ταγμάτων ὥρμησε καὶ συνῄνεσε τοὺς λόγους. καὶ οἱ Ἀργεῖοι πάντες ἐπευφήμησαν ἃ ὁ Ἐτεοκλῆς εἶπε, καὶ οἱ Καδμεῖοι, ὡς δίκαιον τόδε νομίζοντες. ἐπὶ τούτοις ἐφιλιώθησαν, καὶ ἀπὸ τῶν δύο μερῶν ὅρκους ὤμοσαν ἐμμένειν τοῖς ὅρκοις τοὺς στρατηγούς. I.\n1238.ἐπερρόθησαν: ἐπεβόησαν. B. ἀντὶ τοῦ ἐπὶ τούτοις ἤχησαν, (ἀπὸ μεταφορᾶς τοῦ ἤχου τῶν κυμάτων) ὡς δίκαια τάδε ἡγούμενοι, ἤγουν νομίζοντες. Gr. Cant. Florr.\n1240.ἐπὶ τοῖσδε: τοῖς λόγοις. Gu. τοῖς ὁμολογουμένοις. Fl. 33.\nἐπὶ τοῖσδε δ’ ἐσπείσαντο: ἐπὶ τοῖς ὡμολογημένοις συνθήκας ἐποιήσαντο, εἰς φιλίαν συνῆλθον, σπονδὰς ἐποίησαν ἀμφότερα τὰ στρατεύματα. B.M.\nκὰν μεταιχμίοις: ἐν τῷ μέσω μέρει τῶν στρατευμάτων. μεταίχμιον γὰρ λέγεται ὁ τόπος ὁ μεταξὺ τῶν δύο στρατευμάτων. ἐπὶ τούτοις τοῖς ὁμιλήμασιν ἐν τοῖς μεταιχμίοις συνχαθέντες ἐπεσπείσαντο ἐμμένειν αὐτοῖς οἱ στρατηγοί. ἔνιοι δὲ γράφουσι στρατηλάταις μετὰ τοῦ ι, ἵνα τοὺς ἄλλους βασιλεῖς καὶ τὰ στρατεύματα ἀκούσωσιν ἐμμένειν τοῖς ῥηθεῖσιν ὑπ’ ἀμφοτέρων A. B.C.M.I. ἤγουν ἐν τῷ μεταξὺ τόπῳ τῶν παρατάξεων. Gr. Cant. Fl. 3. 6. 9. 21. 56. 59. 76.\n1241.ὅρκους συνῆψαν: τὰ πρὸς τοὺς ὅρκους ἐπιτήδεια συνἔμιξαν Θηβαῖοι καὶ Ἀργεῖοι. τουτέστι τὸν οἶνον καὶ τὸ αἷμα τῶν ἱερείων. B.C. M.I.\n1242.ἔκρυπτον σῶμα παγχάλκοις ὅπλοις: ὡπλίζοντο. M. ἀντὶ τοῦ καθώπλιζον B. ἐξ ἐκείνου τὸ σῶμα καθώπλιζον. I. ἐξ ἐκείνου δὲ ἔκρυπτον τὸ σῶμα, ἀντὶ τοῦ τὰ σώματα, ὅπλοις χαλκοῖς. Gr. Florr. περιφραστικῶς, ἀντὶ τοῦ ὡπλίζοντο. Gr. Cant. Flor.\n1243.νεανίαι: ἀντὶ τοῦ οἱ δύο παῖδες. καθὸ λέγεται ἡ κόρη τοῦ δεῖνος, ἀντὶ τοῦ ἡ θυγάτηρ, οὕτω καὶ οἱ νεανίαι. Gr. Cant.\n1244.ἐκόσμουν: ὥπλιζον αὐτούς. Gr.\nπρόμον: πρόμαχον. C. ἤγουν τὸν Ἐτεοκλῆν. B.C.\n1245.ἄκροι: προύχοντες, ἔνδοξοι. Gr. οἱ ἔκκριτοι, ἔξοχοι. Gu. ἔξοχοι. B.\n1246.ἔσταν δὲ λαμπρώ: ἔστησαν δὲ φαιδροὶ καὶ οὐκ ἠλλοίωσαν τὴν ὄψιν. I. ἔστησιν. Gr. ἐστάθησαν. Gu.\nλαμπρώ: χαροποί. Florr. φαιδροί. Gu.\nχρῶμά τ’ οὐκ ἠλλαξάτην: οὐκ ἠλλοίωσαν. Gr. ἐδειλίασαν. Gu.\n1247.μαργῶντε: μανικῶς ὁρμῶντες πέμψειν κατ’ ἀλλήλων τὸ δόρυ. I. ἐπιθυμοῦντες, μαινόμενοι. B.M. Gu.\n1248.παρεξιόντες: παρεκβαίνοντες. B. M. Gr. Cant. χωριζόμενοι ἀπὸ τοῦ πλήθους. Gr. Cant. ἄλλος τῶν φίλων, ἤγουν ἀπὸ τῶν φίλων, ἀπ’ ἄλλου μέρους, διὰ λόγων εἰς θάρρος, ἤγουν εἰς ἀνδρείαν, ἐμβάλλοντες πρὸς αὐτοὺς ἔλεγον. Gr. I.\n1250.ἐν σοὶ Ζηνός: ἐν σοὶ τρόπαιον στῆσαί ἐστιν ἡμῖν ἐλπὶς, τῷ τε Ἄργει εὐκλεῆ ἀπαγγελίαν δοῦναι. ἢ ἀντὶ τοῦ εὐκλείας λόγον καὶ φήμην καταλεῖψαι τῇ πατρίδι. B. C.M.I. Ἄλλως. ἐν σοὶ κεῖται ἀνορθῶσαι τὸ εἴδωλον τὸ νικητήριον· οἱ γὰρ νικῶντες εἴδωλον ἵστασαν τοῦ Διός. B.I. στῆσαι τὸ ἄγαλμα. M.\nΖηνὸς βρέτας: τὸ εἴδωλον τοῦ Διὸς, ἢ αὐτὸς ὁ Ζεύς. C.\n12 5 1. τρόπαιον: εἰώθασιν οἱ παλαιοὶ, ὅτε ἐνίκων, τρόπαιον ἀνιστᾶν θεοῦ τινὸς εἴδωλον, καλοῦντες τοῦτον σωτήριον. Gu. Bar.\n1252.Ἐτεοκλέα: παρεθάρσυνον πάλιν οἱ φίλοι. M. ἀπὸ κοινοῦ τὸ ἐθάρσυνον τε καὶ ἔλεγον. B.M.I.\nἘτεοκλέα δ’ αὖ: πρὸς Ἐτεοκλέα ἔλεγον. Gr. Cant.\n1253.κρατεῖς: κρατήσεις ἔδει εἰπεῖν· νῦν δὲ κρατεῖς εἶπε, τὴν μέλλουσαν νίκην ὡς ἐνεστῶσαν θείς· ἔθος γὰρ τοῖς ἐπιθυμοῦσιν ἰδεῖν τι, εἰ καὶ μήπω ἐκεῖνο συνέβη, ὡς παρὸν λέγειν. Gu. Bar.\n1255.ἐμπύρους τ’ ἀκμάς: τὴν βολὴν τοῦ πυρός. B. M. τὰς τῆς φλογὸς ἀναδόσεις, καὶ τὰ φῶτα τὰ ἐκ τῶν ἐμπύρων ἀναφερόμενα, ἀφ’ ὧν σημειοῦνται οἱ μάντεις. ἀκμὰς δὲ τὰς ἀναδόσεις, ἐπεὶ βιαιότατόν ἐστι τὸ πῦρ. A.B.C. I. ἢ τὰς ὀξύτητας τὰς ἐμπύρους, ἤτοι τοὺς ὀβελίσκους τοὺς πεπυρακτωμένους· καὶ γὰρ τῷ πυρὶ ἔθος ἐστὶν ἄνωθεν ἐπιφέρεσθαι, τῷ δὲ ὕδατι κάτω ἐπιφέρεσθαι. C. καὶ τὰς ὀξύτητας τοῦ πυρὸς, τὰς ἐκ τῶν ὁλοκαυτωμάτων ἀναφερομένας, ἀφ’ ὧν ἐσημειοῦντο οἱ μάντεις, ἐσκόπουν. Gr. Bar. Fl. 5. 6. 9. 21. 56. 59. 76.\n1256.ῥήξεις τ’ ἐνώμων: τὰς τῆς χολῆς ῥήξεις ἐπεσκόπουν τὴν ὄψιν μεταφέροντες. τηροῦσι γὰρ οἱ μάντεις τὰς χολὰς πῶς τὴν ὑγρότητα ἀκοντίζουσι. Ἄλλως.\nῥήξεις τ’ ἐνώμων: τῆς κύστεως τὸ στόμα ἐρίῳ δεσμοῦντες ἐπετίθεσαν τῷ πυρὶ, καὶ παρετήρουν πῶς ῥαγήσεται καὶ ποῦ τὸ οὖρον ἀκοντίσει. Σοφοκλῆς ἐν Μάντεσι τὰς μαλλοδέτους κύστεις. A. B. C.M.I.\nὑγρότητ’ ἐναντίαν: τὴν περὶ τῶν ἐναντίων δηλοῦσαν, τὴν ἐπὶ τῶν ἐναντίων καὶ ἐχθρῶν ἀεὶ ταρασσομένην. οἱ γὰρ θύται εἰ περὶ τῶν ἐχθρῶν βουληθεῖεν μαντεύεσθαι, εἰς τὴν χολὴν ἀφορῶσι· πικροὶ γὰρ οἱ ἐχθροί. ὑγρότητα δὲ λέγει αὐτὴν τὴν χολήν. A. B. C.M.I. Ἄλλως. τὴν τὰ περὶ τῶν ἐναντίων δηλοῦσαν, ἢ διὰ τὸ πικρὰν οὖσαν καλεῖσθαι γλυκεῖαν, ἢ ἐναντίαν, ὡς πρὸς τὸ πῦρ· ξηρὸν γὰρ τὸ πῦρ. τὸ δὲ ἑξῆς, μάντεις τὰ μῆλ’ ἔσφαξον, ἐμπύρους τ’ ἀκμὰς ἐνώμων, (κατὰ κοινοῦ γὰρ τὸ ἐνώμων) ἄκραν τε λαμπάδα ἐνώμων. A.B.C.M.I.\nὑγρότητ’ ἐναντίαν: σφάζοντες οἱ μάντεις πρόβατον, ὁπότε τινὰ ὄλεθρον ἢ νίκην τῶν αὐτῶν στρατευμάτων ἐβούλοντο σημειώσασθαι, τέμνοντες τοῦτο, τὸν μὲν μηρὸν περιειλοῦντες πιμελῇ ἐπὶ πῦρ ἐπετίθουν. καὶ εἰ μὲν ἐξήφθη τὸ πῦρ, νικᾶν ἔλεγον, μὴ τούτου δὲ γενομένου, νικᾶσθαι. οὐ μόνον δὲ τοῦτο, ἀλλὰ καὶ τὴν κύστιν μεστὴν οὔρου ἐν τῷ στόματι ἐρίῳ δεσμοῦντες ἐπετίθουν τῷ πυρὶ, καὶ ἐπετήρουν πῶς ῥαγήσεται, καὶ ποῦ ἀκοντίσει τὸ οὖρον. καὶ εἰ μὲν εἰς αὐτοὺς, νικητὰς ἑαυτοὺς ἐκάλουν, εἰ δὲ εἰς τοὺς ἐναντίους, καταβολὴν ἑαυτῶν ἐμαντεύοντο. τὴν οὖν ἀκόντισιν τοῦ οὔρου ἐναντίαν ὑγρότητα λέγει. ἐπετήρουν δὲ ἁπλῶς καὶ τὸ ἄκρον τοῦ πυρὸς, τὴν μὲν ἔξαψιν τούτου νίκην, τὴν δὲ εἰς τοὐναντίον ὁρμὴν ἀπώλειαν καὶ φθορὰν σφῶν αὐτῶν λογιζόμενοι. τὸ δὲ ἐνώμων κατὰ συνεκδοχὴν εἰς τὰ τρία λάμβανε, εἴς τε τὸ ἀκμὰς, καὶ εἰς τὰς ῥήξεις, καὶ εἰς τὸ ἄκραν. Gu. Bar.\n1257.ἄκραν τε λαμπάδα: τουτέστι τὸ ἄκρον τοῦ πυρὸς ἐσκόπουν, ὃ καλεῖται κέρκος. οἱ δὲ τὴν καρδίαν, διὰ τὸ εἶναι πυρώδη καὶ θερμήν. Ἄλλως. τὴν οὐρὰν τοῦ ἱερείου· ἦν γὰρ καὶ δι’ αὐτῆς μαντεία· καμπτομένη γὰρ ὑπὸ τοῦ πυρὸς δυσχέρειαν ἐδήλου τοῦ πολέμου, ἁπλουμένη δὲ καὶ κάτω νεύουσα ἧτταν, ἀνατεινομένη δὲ εἰς ὕψος νίκην. οἱ δὲ ἄκραν λαμπάδα τὴν χολὴν λέγουσι τὴν ἐν τῷ ἥπατι. σημεῖον γάρ ἐστι μαντικὸν καὶ ἥττης καὶ νίκης. A.B.C. M.I.\nἣ δυοῖν: ἣ δύο πραγμάτων ὅρους ἔχει· εἰ μὲν ὀξὺ τὸ πῦρ ἔρχεται, νίκην δηλοῖ, εἰ δ’ εἰς πλατὺ, ἧτταν. C.\nδυοῖν ὅρους: πραγμάτων ὁρισμοὺς, δηλώσεις. Gr. Fl. 5. 6. 9. 21. 56. 59. 76. δύο πραγμάτων γνωρίσματα. Gu.\n1258.καὶ τὰ τῶν ἡσσωμένων: ἐνήλλαξε τὸ σχῆμα· εἰ γὰρ πρὸς τὸ σημεῖον ἀπεδίδου, κατὰ γενικὴν ἂν καὶ τοῦτο προύφερεν. ὁ δὲ, ἀφεὶς τὴν ἀπόδοσιν ταύτην, καὶ τὰ τῶν ἡττωμένων, φησὶν, ἔχει, ὃ ταυτὸ δύναται τῷ καὶ τῶν ἡττωμένων ἔχει σημεῖον. Gr. Florr.\n1259.σοφούς: μαγικούς. B. C.M.I. ἐπιτηδείους, ἐπαγωγούς. Gr. πιθανούς. Gu.\n1260.ἢ φίλτρ’ ἐπῳδῶν: τὰς ἐπικλήσεις κώλυσον, M. ἐπικλήσεις. B. τῶν ἐπᾳδόντων ἀνδρῶν ἢ ἐπᾳδουσῶν, εἰ δύνασαι εἰς φιλίαν αὐτοὺς ἀγαγεῖν, σπεῦσον· κυρίως γὰρ ἐπῳδαὶ λέγονται αἱ διὰ τῶν ἐπικλήσεων γινόμεναι. B. C. M.I.\nφίλτρ’ ἐπῳδῶν: ἀντὶ τοῦ ἐπῳδὰς φίλτρων. φίλτρον τὸ φιλίαν ἐμποιοῦν, ὥσπερ μίσητρον τὸ ἐμποιοῦν μῖσος, καὶ φόβητρον τὸ φόβου ποιητικὸν, καὶ θέλγητρον τὸ παρακινοῦν εἰς τέρψιν. ἐνταῦθα δὲ φίλτρων ἀντὶ τοῦ φιλίας, ἵν’ ᾖ, ἐπῳδὰς φιλίας, τουτέστιν εἰς φιλίαν συνάγειν δυναμένας. Gr. Cant. ἃ οἱ ἐπῳδοὶ ποιοῦσιν, ὁπόταν τινὰς εἰς φιλίαν ἀγαγεῖν θέλωσι, ταῦτα φίλτρα καλοῦσιν, οἱονεὶ θελκτήρια καὶ πρὸς φιλίαν ἐπαγωγάς. Gu.\nστεῖχ’, ἐρήτυσον: ἀπέρχου, κώλυσον ἀπὸ τῆς χαλεπῆς ἔριδος τὰ τέκνα, ἐπεὶ ὁ πόλεμος μέγας ἐστί. I.\n1261.ἁμίλλης: φιλονεικίας. B. M.I.\n1262.καὶ τἆθλα δεινά: ἆθλα τὰ ἀγωνίσματα. B. M. τὰ δεινὰ ἀγωνίσματα. I. καὶ τὰ ἆθλα ἀμφοτέρων, ἤγουν τὰ ἔπαθλα, τὰ ἐπὶ τῇ νίκῃ γέρα. Gr. Cant. ἔπαθλον γὰρ ἑτέρῳ ἔσται ἡ τοῦ ἑτέρου ἀπώλεια. ὥστε ἔξελθε, μὴ καὶ ἀμφοτέρων στερηθῇς. A.C.M. Cant. Gu. ἆθλα τὰ ἐπὶ τῇ νίκῃ διδόμενα γέρα. λέγει οὖν ὁ ἄγγελος ἐνταῦθα τῇ Ἰοκάστῃ ὅτι, ἐὰν νικήσῃ ἅτερος ἀδελφὸς τὸν ἕτερον καὶ ἀποκτάνῃ, σὺ, ἅτε μήτηρ, ἐπὶ τῇ τοιαύτῃ νίκῃ καὶ τῷ θανάτῳ τοῦ υἱοῦ κλαύσεις πικρῶς. ἢ ἆθλα νοητέον τοὺς ἀγῶνας. εὕρηται γὰρ οὐδετέρως τὸ ἆθλον, ὡς ἔχει καὶ τὸ τοῦ Πινδάρου εἰ δ’ ἄεθλα γαρύεν καὶ τὰ ἑξῆς. Gu. Bar.\n1263.στερείσῃ: ἀντὶ τοῦ εἰ στερηθήσῃ. τὸ γὰρ στερήσῃ ἀντὶ τοῦ στερηθήσῃ. M. ἀντὶ τοῦ στερηθήσῃ σύ. B.\n1264.δόμων πάρος: τὸ πάρος ἐπίρρημα παρὰ ποιηταῖς ἐν χρήσει, ἐνίοτε μὲν τοπικὸν, ὡς ἐνταῦθα, ἐνίοτε δὲ χρονικόν. ἀπὸ τούτου τὸ παροίτερον καὶ τὸ παροίτατον. Gr. Cant.\n1265.οὐκ ἐν χορείαις: οὐ προχωρεῖ καὶ ἔρχεταί σοι κατάστασις ἐν χορείαις καὶ πανηγύρεσι δαιμόνων, οὐδὲ ἐν παρθενεύμασι καὶ παρθενικαῖς τέρψεσιν, ἤγουν οὐκ εἰς τοῦτό σοι τὰ παρόντα καθέστηκεν, ὡς παρθενεύειν τε καὶ πανηγυρίζειν· τοὺς γὰρ ἀδελφοὺς μέλλοντας μονομαχεῖν κωλῦσαί σε δεῖ μετ’ ἐμοῦ ἰοῦσαν. ἢ τὸ κατάστασις ἀντὶ τοῦ οἰκονομία, ἵν’ ᾖ οὕτως· ἡ οἰκονομία τῶν θεῶν οὐκ ἐν πανηγύρεσι καὶ τέρψεσιν ἐστί σοι νῦν. Gu. Bar. παρθενεύμασιν: ὥσπερ θαλαττεύειν τὸ ἐν θαλάττῃ διάγειν, οὕτω καὶ παρθενεύειν τὸ ἐν παρθενίᾳ διάγειν. ἐνταῦθα δὲ τὰ παρθενεύματα οὐ τὴν ἐν παρθενίᾳ διαγωγὴν δηλοῖ· εἰ γὰρ τοῦτο ἐδήλου, προετρέπετο ἂν ὁ λόγος ἀφίστασθαι αὐτὴν τῶν ἐν παρθενίᾳ διαγωγῶν, ὅπερ ἔξω τοῦ νῦν λόγου καὶ τῆς ὑποθέσεως, ἀλλὰ λαμβάνεται νῦν ταῦτα ἀντὶ τῆς ἁρμοζούσης καταστάσεως, ἐν παρθενίᾳ, ἵν’ ᾖ ὁ λόγος οὕτως, ἡ κατάστασις τῆς τύχης οὐ προχωρεῖ σοι νῦν ἐν χορείαις, οὐδὲ ἐν τῇ ἁρμοζούσῃ καταστάσει τῆς παρθενίας. Gr. Cant. Leid.\n1266.νῦν σοι προχωρεῖ δαιμόνων κατάστασις: προβαίνει ἡ τῆς εἱμαρμένης παρουσία. B.C.M. κατάστασις ἡ τύχη. ὁ δὲ νοῦς, ἔξελθε τῶν οἴκων. οὐ γὰρ ἐν χορείαις καὶ παρθενῶσιν ἡ παροῦσα τύχη προβαίνει σοι, ὥστε καὶ ὄχλον διελθεῖν αἰδεσθῆναι. A.B.C.M. I. Ἄλλως. ἔξελθε ἐκ τῶν οἴκων. οὐ γὰρ ἐν χορείαις καὶ παρθενώνων ἀναστροφαῖς ἡ παροῦσα τύχη συγχωρεῖ μένειν, ὥστε καὶ ὄχλον διελθεῖν αἰδεσθῆναι. A.C.\nδαιμόνων: τῆς τύχης. Gr. Florr. τῆς εἱμαρμένης. Gu. Fl. 33.\nκατάστασις: παρρησία, οἰκονομία. Gu. παρουσία. Fl. 33.\n1268.ἐκνεύοντε: ἀντὶ τοῦ ἐκνεύοντας. M. ἐκκλίνοντας. Gr. Fl. 5. 6. 9. 21. 56. 59. 76. ὁρμῶντας, ἐκφερομένους. Gu. ὁρμήσαντας, ἐκπίπτοντας, ἐκ μεταφορᾶς τῶν κολυμβούντων. Fl. 33.\n1270.τίν’, ὦ τεκοῦσα: ἔκπληξιν τοῖς φίλοις ἀϋτεῖς. ὁ δὲ νοῦς, τίνα, ὦ μῆτερ, καινὴν ἑτέραν συμφορὰν ἐμοὶ τῇ φίλῃ ἀπαγγέλλεις; τὸ γὰρ φίλοις ἀντὶ τοῦ φίλῃ. ἢ φίλοις ἀντὶ τοῦ περὶ φίλων ἡμῖν, Ἐτεοκλέους καὶ Πολυνείκους. A.B. M.I. τὸ φίλοις διπλῶς νοητέον· ἢ τοῖς φίλοις, ἤγουν ἐμοὶ τῇ φίλῃ σοι θυγατρὶ, ἢ τοῖς φίλοις, ἤτοι Ἐτεοκλεῖ καὶ Πολυνείκει, τοῖς ἐμοὶ καὶ σοὶ προσφιλέσιν, ἵν’ ᾖ οὕτως, τίνα, ὦ μῆτερ, ἔκπληξιν τοῖς φίλοις, τῷ Ἐτεοκλεῖ λέγω καὶ Πολυνείκει, νέαν καὶ νεωστὶ φανεῖσαν ἀϋτεῖς καὶ βοᾷς, τουτέστι τί νέον λέγεις περὶ τῶν φίλων, ὃ πᾶς τις ἀκούσας ἐκπλαγήσεται. Gu. ὦ μῆτερ, ἡ τεκοῦσά με, τίς ἐστιν ἡ καινὴ βοὴ, ἡ ἐκπληκτικὴ, ἣν βοᾷς ἡμῖν τοῖς φίλοις ἱσταμένη ἔμπροσθεν τῶν δωμάτων. Gr. Cant.\nἔκπληξιν: συμφοράν. M.\n1272.ἔρρει: φθείρεται. Gr. Florr. ἐφθάρη. M. Gu.\n1273.αἰχμὴν εἰς μίαν: ἀντὶ τοῦ εἰς μονομαχίαν καθεστήκασιν. B.M.I.\n1274.οἳ ’γώ: ἐπίρρημα στεναγμοῦ. B. M.I.\nτί λέξεις, μῆτερ: δέον εἰπεῖν, τί λέγεις, — εἶπε γὰρ, ὡς πρὸς ἀλλήλους μονομαχήσουσι, καὶ ἡ Ἀντιγόνη οὐκ ἐδεῖτο αὖθις ἀκούειν ἀκούσασα, — ὁ δὲ τί λέξεις εἶπεν, εἰκότως· δείκνυσι γὰρ ἐντεῦθεν τὴν Ἀντιγόνην τῇ τοῦ ἀκούσματος ὑπερβολῇ ἐκπλαγεῖσαν καὶ οὐ παραδεχομένην τοῦτο, ἀλλ’ ὥσπερ κωφεύουσαν καὶ οὐ βουλομένην τοιαῦτα περὶ τῶν ἀδελφῶν ἀκούειν. συμβαίνει δὲ καὶ ἡμῖν τὸ τοιοῦτον ὁπόταν τι παρὰ δόξαν ἐξαίφνης ἀκούωμεν. Gu. Bar.\nοὐ φίλ’, ἀλλ’ ἕπου: οὐ προσφιλῆ, ἀλλ’ ἀκολούθει. I.\n1276.οὐκ ἐν αἰσχύνῃ τὰ σά: νῦν οὐχ ἁρμόζει σοι αἰδεῖσθαι. οὐκ ἔστι καιρὸς αἰσχύνεσθαί σε νῦν. A.B.C. M. γράφεται οὐκ ἐν αἰσχύνῃ τάδε. ἤγουν τὰ παρόντα· τουτέστιν αἰσχύνην οὐκ ἔχουσι τὰ παρόντα, ἐκκρούουσι τὴν αἰσχύνην. Gr. Bar.\n1278.προσπιτνοῦσα: παρακαλοῦσα. I. προσπίπτουσα καὶ δεομένη ἐκείνων. Gu. Florr.\n1279.ἡγοῦ σὺ πρὸς μεταίχμι’: ἡγεμόνευε, προηγοῦ, πρὸς τὸν μεταξὺ τῶν παρατάξεων τόπον, ἔνθα δηλονότι ἐγίνετο ἡ μονομαχία. Gr. Leid. Florr. πρὸς τὸν τόπον τὸν μεταξὺ τοῦ πολέμου, ἔνθα ἦν τὸ μονομάχιον. A. B.C.M.I.\nοὐ μελλητέον: οὐ κατασχετέον. B. M. οὐκ ἄξιον βραδύνειν. Gr. χρονιστέον, βραδυτέον. Gu.\n1280.ἔπειγε: σαυτὴν, ἤγουν ἐπείγου. Gr. Fl. 5. 6. 9. 21. 56. 59. 76.\nφθάσω: καταλάβω. Gr. Florr. iidem. πρὸς τὸν τόπον. M.\n1281.πρὸ λόγχης: πρὸ τῆς μάχης. Gr. Florr. iidem. οὑμὸς\nἐν φάει βίος: ἤγουν ἡ ἐμὴ ζωὴ ἐν τῷ φωτὶ ἔσται, ἀντὶ τοῦ ζῶσα ἐγὼ ἔσομαι, βλεπομένη. Gr. Bar.\nὁ χορὸς διὰ τεσσάρων· διὰ τὸ καταλλάσσειν τοὺς πάσχοντας, διὰ τὸ παραμυθεῖσθαι τοὺς πάσχοντας, διὰ τὸ ἀναγγέλλειν τοὺς ἐπερχομένους ἐκεῖσε, καὶ διὰ τὸ μὴ καταλείπεσθαι διάκενον τὸ ἀκροατήριον. C.\n1284.-1287.αἶ αἶ: φεῦ, φεῦ, ἔντρομον ὀρθίασιν τριχῶν ἔχω, τρομερὰν φρένα, ἤτοι ἔντρομον λογισμὸν, ἔχω, τουτέστιν ἐν φόβῳ εἰμί· διὰ δὲ τῆς ἐμῆς σαρκὸς οἶκτος διὰ τοὺς δύο παῖδας τῆς ἀθλίας μητρός. I.\n1285.τρομερὰν φρίκαν: ἀντὶ τοῦ φρίκην τρόμου παραιτίαν. καὶ Πίνδαρος φρίσσοντας ὄμβρους τοὺς φρίσσειν ποιοῦντας. Ἄλλως. ἀντὶ τοῦ τρομερὰν φρένα ἔχω τῇ φρίκῃ. τρόμου γεννητικὸν, τρομοποιὸν φόβον. A.B. C.M.I.\nτρομεράν: ἐπίφοβον. Gu.\nφρίκᾳ: φόβῳ.\nἔχω: κέκτημαι. Gu.\n1286.διὰ σάρκα: ἀντὶ τοῦ διὰ σαρκὸς, ὡς τὸ διά τ’ ἔντεα καὶ μέλαν αἷμα. A.B.M.I.\n1287.ἔλεος: ἔλεός με εἰσῆλθε καὶ οἶκτος ὁ περὶ τῆς Ἰοκάστης διὰ τὰ δίδυμα τέκνα, ποῖος ποῖον ἄρα αἱμάξει. A.B.C. I.\nἔλεος ἔμολε: τουτέστιν ἐλεῶ τὴν δειλαίαν μητέρα. Gu. Bar.\n1288.δίδυμα τέκεα: διπλᾶ. τοῦτο τινὲς σολοικισμὸν ἡγήσαντο· ἔδει γὰρ εἰπεῖν, διδύμων τεκέων πότερος ἄρα πότερον αἱμάξει; νῦν δὲ οὐ πρὸς τὸ ῥητὸν ἀπήντησεν, ἀλλὰ πρὸς τὸ νοητὸν, τὸν οἶκτον. A. B.C.M.I.\nδίδυμα τέκεα: δέον δὲ εἰπεῖν, ποῖον τῶν διδύμων τεκέων, δίδυμα τέκεα εἶπεν ὀρθόπτωτον. λάβε οὖν τὸ διὰ σάρκα ἐμὴν ἔλεος ἔρχεται τῆς δειλαίας μητρὸς διὰ μέσου, καὶ σύνταξον πρὸς τὸ ἄνω οὕτως, ἐπίφοβον φρένα ἔχω, ποῖος τῶν ἀδελφῶν θανατώσει τὸν ἕτερον. Gu.\nπότερος ἄρα: ὁποῖος ἀπὸ τῶν δύο ποίου αἱμάξει τὴν ὁμογενῆ δέρην. I.\nπότερον αἱμάξει: φονεύσει. M. ποῖος ποῖον ἄρα αἱμάξει; B. τὸ ἑξῆς, πότερος ἄρα πότερον αἱμάξει ὁμογενῆ δέραν ὁμογενῆ ψυχὰν δι’ ἀσπίδων, δι’ αἱμάτων. B.M.I.\nπότερος ἄρα πότερον αἱμάξει: πότερος ἄρα πότερον αἱμάξει διὰ πολέμου, διὰ φόνου, τὸ συγγενὲς λέγω σῶμα, τὴν συγγενῆ ψυχήν· ὁμογενῆ γὰρ τοῖς ἀδελφοῖς τὰ σώματα καὶ αἱ ψυχαὶ τῶν ἀδελφῶν. θέλουσαι οὖν αἱ τοῦ χοροῦ αὐξῆσαι τὸ πάθος ταῦτα ἐπάγουσιν, ὡς εἰ ἔλεγον, ὁπότερος ἂν αὐτῶν τὸν ἕτερον αἱμάξῃ, οὐ τὸν τυχόντα ἄνθρωπον αἱμάξει, ἀλλ’ ἀδελφὸν, οὗ τὸ σῶμα καὶ ἡ ψυχὴ ὁμογενῆ εἰσὶν αὐτῷ. Gr. Bar. I. τὸ δὲ ἰώ μοι πόνων, καὶ ἰὼ Ζεῦ, καὶ ἰὼ γᾶ, διὰ μέσου. Gr. Bar.\n1289.-1295.ἰώ μοι πόνων: φεῦ μοι τῶν παρόντων πόνων. ὦ Ζεῦ, ὦ γῆ, ποῖον τῶν ἀδελφῶν ἰαχήσω καὶ θρηνήσω ἐγὼ ἡ τάλαινα νέκυν διὰ φόνων καὶ πολέμου, συγγενικὴν δέρην καὶ κεφαλὴν, συγγενικὴν ψυχήν; συγγενεῖς δὲ ὁ Ἐτεοκλῆς καὶ Πολυνείκης τῷ χορῷ, ὡς Φοίνικες τὸ ἀνέκαθεν. ἢ τὸ ὁμογενῆ δέρην καὶ ὁμογενῆ ψυχὴν, ἤτοι ἀδελφικὴν, ἵνα συντάξῃς πρὸς τὸ πότερος ἄρα πότερον αἱμάξει; Gu. Bar.\n1289.πότερον ἄρα: ποῖον ἄρα τῶν νεκρῶν ἀπολλύμενον θρηνήσω; B.M.I.\n1296.φεῦ δᾶ: ἀντὶ τοῦ φεῦ φεῦ. ἡ δὲ δᾶ συλλαβὴ Ἀττικῶς πλεονάζει ὡς ἐπὶ τοῦ ἦσθα καὶ φῆσθα. Ἄλλως. οἱ μὲν ὡς ἓν μέρος λόγου ἀνέγνωσαν τὸ φευδᾶ ὡς ἐν παρολκῇ τοῦ δᾶ, ἔνιοι δὲ ἀντὶ τοῦ φεῦ δὴ, τινὲς δὲ ἀντὶ τοῦ φεῦ γῇ, κατὰ πάθος μεταβληθέντος τοῦ γάμμα εἰς τὸ δέλτα, ὡς ἐν τῷ Δημήτηρ, πηγὴ, πηδὴ, παρὰ τὸ τὸ ὕδωρ πηδᾶν ἄνω. A.B. C.M.I.\n1297.-1209.δίδυμοι θῆρες: διπλοῖ θῆρες, ψυχαὶ φονικαὶ, ὁ Ἐτεοκλῆς λέγω καὶ Πολυνείκης, κινούμενοι ἐπ’ ἀλλήλους ἐν πολέμῳ ὅσον οὔπω αἱμάξουσι πτώματα πολεμικὰ, ἤγουν αὐτίκα πεσοῦνται ὑπ’ ἀλλήλων σφαγέντες. Gu. Bar.\n1298.δορὶ παλλόμεναι: δόρυ κατ’ ἀλλήλων πάλλουσαι, ἢ ἐπὶ πόλεμον κινηθεῖσαι. A.B.C.M. I. πολέμῳ ἐνθουσιῶσαι. Gr. Fl. 5. 6. 9. 21. 56. 59. 76.\n1299.πέσεα: τὰ πτώματα. C. I. θέλει εἰπεῖν ὅτι πεσόντες αἱμάξουσι τὰ σώματα. πέσεα οὖν ἀντὶ τοῦ πεσήματα, πτώματα. B.C.M.\nπέσεα: πτώματα διὰ τῆς μάχης ὅσον οὔπω ᾑμαγμένα ποιήσουσιν. Gr. Florr. iidem.\nδάϊ’: πολέμια. M.\nαἱμάξετον: φονεύσουσιν ἑαυτούς. M.\n1300.τάλανες ὅτι ποτέ: ἀντὶ τοῦ δυστυχεῖς εἰσι διότι εἰς ἐνθύμησιν μονομαχίου ἦλθον. A.B.C. M.I. διὰ τί ἄρα ἐπῆλθον οἱ τάλανες ἐπὶ φρένα μονόμαχον, ἤγουν διὰ τί μονομαχεῖν ἠβουλήθησαν; Gu. Bar.\n1301.-1303.βοᾷ βαρβάρῳ: θρηνήσω τοῖς νεκροῖς ἐν δάκρυσιν ἐν βοῇ βαρβαρικῇ θρῆνον ἐκ στεναγμοῦ γινόμενον, διὰ φροντίδος ὄντα τοῖς ζῶσιν. Gu. Bar.\n1301.βοᾷ βαρβάρῳ: τῇ ἐμαυτῆς φωνῇ τῇ βαρβάρῳ τὴν ἐπιστένακτον βοὴν τῶν νεκρῶν, οἷον τὴν ἐπὶ τοῖς νεκροῖς σὺν στεναγμῷ προσφερομένην βοὴν μέλουσα τοῖς δάκρυσι θρηνήσω, τουτέστιν ἐπιμελῶς δακρύσασα θρηνήσω. A.B.C. M.I.\n1303.μελομέναν: ἀντὶ τοῦ μέλουσαν. ἢ ἐπιμελουμένην τῶν νεκρῶν καὶ θεραπεύουσαν τὰς τούτων ψυχάς. A.B.C. M.I. νεκρῶν ἐπιμελουμένην, ἤγουν νεκροῖς ἁρμοδίαν. Gr. Florr.\n1304.σχεδὸν τύχα: τὸ σχεδὸν καὶ τὸ πέλας ἐκ παραλλήλου τὸ αὐτό. ἡ κατ’ αὐτοὺς τύχη τοῦ φόνου πλησίον ἐστὶ, τουτέστιν ὅσον οὐδέπω γνωσόμεθα πῶς ἐκβήσεται αὐτοῖς τὸ μονομάχιον. A.B. C. M.I.\nσχεδὸν τύχα πέλας φόνου: ἡ τύχη καὶ ἡ εἱμαρμένη τοῦ φόνου τῶν ἀδελφῶν ἐγγύς ἐστι. τὸ σχεδὸν γὰρ καὶ τὸ πέλας ἐκ παραλλήλου. ἢ τὸ σχεδὸν ἀντὶ τοῦ ἄντικρυς, ἵν’ ᾖ οὕτως· ὁ εἱμαρμένος τοῖς ἀδελφοῖς φόνος ἄντικρυς πλησίον ἐστίν. Gu. Bar.\n1305.κρίνει φάος τὸ μέλλον: τὸ σήμερον δηλονότι. B. M.I. ἡ παρεστῶσα ἡμέρα διδάξει τὸ πέρας καὶ τὸ μέλλον. B.M.I. Ἄλλως. ἡ παροῦσα ἡμέρα διακρινεῖ τὸ πέρας καὶ τὸ μέλλον. A.C. M.\nφάος: ἡ ἡμέρα ἡ παροῦσα. Gr. Fl. 5. 6. 9. 21. 56. 59. 76.\nτὸ μέλλον: τὸ ἀποβησόμενον. Gr. Florr. iidem. συμβήσεσθαι, ἤγουν ὅσον οὔπω γνωσόμεθα πῶς ἐκβήσεται αὐτοῖς τὸ μονομαχεῖον. Gu.\n1306.ἄποτμος: δυστυχὴς, κακόποτμος ὁ φόνος αὐτοῖς ἔσεται. M. κακόποτμος, δυστυχὴς ὁ θάνατος αὐτοῦ γενήσεται. B. ὁ φόνος τῶν ἀδελφῶν οὐκ ἐν εἰωθότι πολέμῳ γινόμενος οὐκ ἔστιν εὐτυχὴς, ἀλλὰ δυστυχὴς ὡς ἐξ Ἐριννύων συμβεβηκὼς, ἃς ἐπήγαγεν Οἰδίπους διὰ τὰς ἀράς. Gu.\nἄποτμος: διὰ τὸ ἀσυνήθως γεγονέναι. Gu.\n1307.ἕνεκ’ Ἐρινύων: ὡς τῶν Ἐρινύων ἐπιμεμπουσῶν τὰ φαῦλα τοῖς ἀνθρώποις, ἢ διὰ τὰς ἀρὰς τὰς τοῦ Οἰδίποδος, καὶ τὰς τούτων ἐπηκόους Ἐρινύας. B.C.M.I.\n1308.ἀλλὰ γὰρ Κρέοντα: τὸ ἑξῆς, ἀλλὰ παύσω τοὺς παρεστῶτας θρήνους· ὁρῶ γὰρ Κρέοντα τόνδε ἐρχόμενον δεῦρο πρὸς τοὺς δόμους κατηφῆ. Gr. Bar.\nσυννεφῆ: στυγνόν. B.M.I. περίλυπον, στυγνόν. C. κατηφῆ. Gr. I. σκυθρωπόν. Gu. Fl. 33.\n1310.οἴμοι, τί δράσω: ἵνα δόξῃ φιλόπολις ὁ Κρέων, καὶ μὴ μόνον τοῦ παιδὸς λόγον ποιεῖσθαι, φησὶ, τίνος ἄρξομαι θρῆνον ποιούμενος, τοῦ παιδὸς ἢ τῆς πόλεως; καίτοι εἰδὼς ὅτι διὰ τὸν θάνατον τοῦ παιδὸς εὐτυχεῖ τὰ τῆς πόλεως· μικρὸν γὰρ ὕστερον εἰπὼν ἐμός τε γὰρ παῖς ὄλωλεν ἐπελάθετο εἰπεῖν πόλις τε, εἰς τὸ λυπεῖν μὲν διὰ πένθος ἐμμείνας, τῆς δὲ κολακείας ἀτέλεστον ἐάσας τὴν μνήμην. A. B.C.M.I.\n1311.στένω δακρύσας: στενάζω, θρηνήσω μετὰ δακρύων. Gr. Fl. 5, 6. 9. 21. 56. 59. 76.\nπέριξ ἔχει νέφος: ἐν κύκλῳ ἔχει δυστυχήματα. M. ἀντὶ τοῦ περιέχει τὸ πλῆθος τῶν πολεμίων. Gr.\nνέφος: πλῆθος τῶν πολεμίων. B. rec. I. πλῆθος. M.\n1312.δι’ Ἀχέροντος ἰέναι: ἀντὶ τοῦ διὰ θανάτου ἔρχεσθαι. Gr. διὰ μέσου τοῦ θανάτου, δι’ ἀπωλείας. Ἀχέρων γὰρ ποταμὸς ἐν Ἅιδου. Gu. ὥστε ἐν μέσῳ τοῦ θανάτου εἶναι αὐτήν. B.M. Fl. 33. ὥστε διαπέμπεσθαι διὰ τοῦ Ἀχέροντος τὴν πόλιν. M. Fl. 33. Ἀχέρων ποταμὸς ἐν τῷ Ἄδῃ ἀπὸ τοῦ ἄχη ῥέειν. Fl. 59. Ἀχέρων ποταμὸς ἐν Ἅιδῃ ἀπὸ τοῦ α στερητικοῦ μορίου καὶ τοῦ χαίρω. Fl. 21.\n1313.ἐμός τε γὰρ παῖς: εἰπὼν, πότερον ἐμαυτὸν ἢ τὴν πόλιν θρηνήσω; καὶ τὴν αἰτίαν εὐθὺς ἀποδεδωκὼς, δι’ ἣν ζητεῖ τὴν πόλιν θρηνεῖν, ὅτι περιέχει αὐτὴν πλῆθος πολεμίων περὶ ἑαυτοῦ δὲ οὐδὲν αὐτίκα εἰπὼν, ἐπαναλαμβάνει ὕστερον καὶ ἀποδίδωσι τὴν αἰτίαν καὶ φησί· καὶ γὰρ ὁ ἐμὸς παῖς ὄλωλεν ὑπὲρ τῆς γῆς ἀποθανών. Gr. Cant.\n1314.ἀνιαρόν: ἀλγεινόν. Gr. ἀνιαρὸν, τὸ λύπην ἔχον, καὶ ἀλγεινὸν ὁμοίως καὶ λυπηρὸν καὶ ἀργαλέον. Gr. Bar.\n1315.κρημνῶν ἐκ δρακοντείων: ὡς τοῦ Μενοικέως παρὰ τὸν τάφον, ἔνθα ἦν ὁ δράκων, κατακρημνίσαντος ἑαυτόν. Ἄλλως. δεῖ νοεῖν ἔσω τῶν τειχέων τὸν σηκὸν τοῦ δράκοντος εἶναι. πῶς γὰρ εἶχε τὸ σῶμα ἀναλαβεῖν ὁ Κρέων τῶν πολεμίων παρακαθημένων; ἀπὸ δὲ τοῦ τείχους ἔρριψεν ἑαυτὸν ὁ παῖς εἰς ἐπίδειξιν τῆς ὑπὲρ τῆς πατρίδος προθυμίας. A.B.C.M. I.\nἑλών: ἀνελόμενος, βαστάσας. Gr. Fl. 5. 6. 9. 21. 56. 76.\n1316.αὐτοσφαγῆ: αὐτόχειρα. B. rec. M. Gu. ταῖς αὑτοῦ χερσὶν ἐσφαγμένον. I.\nἐκόμισ’: ἀντὶ τοῦ εἰς τὴν οἰκίαν ἐκόμισα. M.\n1317.-1321.βοᾷ δὲ δῶμα: ἀντὶ τοῦ θρηνεῖ τὸ ἐμὸν δῶμα. B. M. θρηνεῖ δ’ ὁ ἐμὸς οἶκος πᾶς, ἀντὶ τοῦ πάντες οἱ ἐν τῷ ἐμῷ οἴκῳ θρηνοῦσιν· ἐγὼ δὲ ὁ γέρων μεθήκω, ἤγουν μετέρχομαι, ζητῶ, τὴν ἐμὴν ἀδελφὴν τὴν γραῖαν τὴν Ἰοκάστην, ὅπως τὸν ἐμὸν παῖδα οὐδαμῶς ὄντα λούσῃ καὶ πρόθηται, ἤγουν κεκοσμημένον ἐπὶ θρόνῳ προδείξῃ. χρὴ γὰρ τὸν οὐ τεθνηκότα τιμᾶν τὸν ὑποχθόνιον θεὸν, ἤγουν τὸν Ἅιδην, τιμὰς διδόντα τοῖς ἀποθανοῖσιν, ἤγουν διὰ τοῦ διδόναι τιμὰς τοῖς ἀποθανοῦσιν. Gr. Bar. Florr. θρηνεῖ δ’ ὁ ἐμὸς πᾶς οἶκος. I.\n1317.ἐγὼ δ’ ἥκω μέτα γέρων: ἐγὼ δὲ ὁ γέρων ἐπὶ τὴν ἀδελφὴν τὴν γραῖαν ἦλθον. M. 15\n1318.μεταστέλλων: μετακαλέσων. I.\n1319.λούσῃ: γρ. κλαύσῃ. M.\nλούσῃ πρόθηταί τ’ οὐκέτ’ ὄντα: ἐκκομίσῃ, δημοσίᾳ ἐνταφιάσῃ· ἔθος γὰρ ἦν τοὺς βασιλεῖς οὕτω θάπτεσθαι. A.C.M.\n1321.χθόνιον-θεόν: τὸν Ἅιθην περιφραστικῶς. M. τιμᾶν τὸν χθόνιον θεόν. I.\n1322.βέβηκεν: ἀπῆλθεν ἡ ἀδελφὴ ἡ σὴ, Κρέον, ἔξω δόμων, καὶ ἡ παρθένος ἡ Ἀντιγόνη κοινῇ ὁδοιπορίᾳ τῆς μητρὸς, ἤγουν ἀπῆλθεν ἅμα τῇ μητρὶ ἀπερχομένη. Gr. Cant.\n1323.κόρη τε μητρός: ἅμα τῇ μητρί τὸ δὲ ἑξῆς, κόρη τε Ἀντιγόνη κοινῇ ἐξόδῳ τῆς μητρός. B.M.I. ἅμα τῇ μητρὶ καὶ ἡ Ἀντιγόνη ἐξῆλθε. A.B.I.\n1324.ποῖ: ποῦ βέβηκε. I. ἐπὶ ποῖον τόπον. Gr. Cant.\nκἀπὶ ποίαν συμφοράν: συμφορὰν ἐνταῦθα λέγει τὴν συντυχίαν ἁπλῶς, ἤγουν τὸ συμβεβηκός. Gr. Fl. 5. 6. 9. 21. 56. 59. 76. I. καὶ ἐπὶ ποίαν τὴν συντυχίαν; δήλου μοι. Gr. Cant.\n1325.μονομάχῳ μέλλειν δορί: τὰ ἑαυτῆς τέκνα δορὶ μονομάχῳ, ἀντὶ τοῦ ἀντιπαρατάξει, ἣν αὐτοὶ ἀντιπαρατάξονται πρὸς ἀλλήλους μονομαχοῦντες. Ἄλλως. μονομαχῶ, ὅταν μόνος μόνῳ μάχομαι, καὶ μονομαχία τὸ πρᾶγμα, καὶ μονομάχος ὁ μόνος μόνῳ μαχόμενος· ἐνταῦθα δὲ τὴν ἀντιπαράταξιν λέγει μονομάχον, οὐχ ὅτι αὐτὴ μονομαχεῖ, ἀλλὰ θέλει δηλοῦν ἀντιπαράταξιν, ἣν ὁ Ἐτεοκλῆς καὶ ὁ Πολυνείκης πρὸς ἀλλήλους μονομαχοῦντες ἀντιπαρατάξονται, ὥσπερ ἐν ἄλλοις λέγει ζωὴν φιλότεκνον, ἣν μετὰ τοῦ φιλεῖν τὰ ἑαυτῶν τέκνα τινὲς ἀνύουσιν. τὸ πᾶν οὕτως· ἤκουσε μέλλειν τὰ ἑαυτῆς τέκνα ὑπὲρ τῶν βασιλικῶν δόμων, ἤγουν ἕνεκα τῆς βασιλείας, εἰς πόλεμον ἥξειν ἀντιπαρατάξει μονομάχῳ. Gr. Cant.\n1326.εἰς ἀσπίδ’ ἥξειν: εἰς μάχην, εἰς συμβολήν. B. M.I.\n1327.νέκυν τοι: ἀντὶ τοῦ τὸ νεκρὸν σῶμα τοῦ ἐμοῦ παιδὸς ἐπιμελείας ἠξίουν. B.C.M.I. Ἄλλως. τί, φησὶν, ἀπῆλθεν Ἰοκάστη πρὸς τοὺς παῖδας καταλλάξασα τούτους, ἐγὼ δὲ τὸ σῶμα τοῦ παιδὸς Μενοικέως περιστέλλων καὶ κοσμῶν καὶ ἐπιμελείας ἀξιῶν, καὶ δι’ ἀγάπην ἐκείνῳ προσκαθήμενος οὐκ ἔφθασα εἰς τὸ καὶ ταῦτα μαθεῖν, ὅ ἐστιν ἀσχολούμενος περὶ τὸν υἱὸν οὐκ ἦλθον εἰς εἴδησιν τούτων. Ἄλλως. ἐγὼ προσκαθήμενος, φησὶ, τῷ νεκρῷ τοῦ παιδός μου σώματι καὶ περὶ ἐκεῖνο ἀσχολούμενος οὐκ ἔφθασα τούτων τι μαθεῖν. A.\nἀγαπάζων: περιστέλλων, θρηνῶν. M. ἐπιμελείας ἀξιῶν. B. ἐπιμελούμενος, περιέπων. Cant. Gr. τιμῶν, φιλοφρονούμενος. Gu.\n1328.οὐκ εἰς τόδ’ ἦλθον: οὐκ ἐπὶ τοῦτο παρεγενόμην. B. C.M. εἰς τὸ γνωρίσαι. B. οὐκ εἰς τόδε ἔφθασα, εἰς τὸ γνωρίσαι, οὐκ ἐπὶ τοῦτο παρεγενόμην, ὥστε καὶ τάδ’ εἰδέναι. I. ἐν ἑνὶ λόγῳ εἶπεν ἂν, οὐκ ἦλθον εἰς γνῶσιν τούτου, οὗ λέγεις, ἤγουν οὐκ ἔγνων τοῦτο· νῦν δὲ διαιρεῖ, καὶ φησὶν, οὖκ ἦλθον εἰς τοῦτο, εἶτα ὥσπερ ἑρμηνεύων, ποῖον τοῦτο λέγει, ἐπάγει λέγων, ὥστε καὶ τάδε εἰδέναι. Gr. Bar.\n1329.ἀλλ’ οἴχεται: ἢ ἕνεκα τῶν δυστυχιῶν ἀπωλέσθη. C. ἀλλὰ γίνωσκε ὅτι ᾤχετο, ἤγουν ἀπῆλθεν. Gr. Gu. Cant. πάλαι, πρὸ ἱκανῆς ὥρας. Gr. Fl. 5. 6. 9. 21. 56. 59. 76.\n1330.δοκῶ: νομίζω. M. Gr. Florr.\nἀγῶνα: ἤγουν τὴν μονομαχίαν. Gr. Florr. κίνδυνον. M. B. rec. Gu.\nψυχῆς: ζωῆς, αἵματος. Gu.\n1331.ἤδη πεπρᾶχθαι: τὸ παρὰ τοῖς κοινοῖς ἕως ἄρτι. τετελειῶσθαι ὑπὸ τῶν παίδων τοῦ Οἰδίποδος. Gr. Florr.\nἤδη: ἄρτι. Gu.\nπεπρᾶχθαι: ἠνύσθαι. B.M. διηνύσθαι. Gu.\n1332.οἴμοι, τὸ μὲν σημεῖον: ἐκ τοῦ προσώπου τοῦ ἀγγέλου στοχάζεται τὰ λεχθησόμενα. B.C.M.I. ἰδὼν τὸν ἄγγελον κατηφῆ ἐρχόμενον ἦλθεν εἰς ὑπόνοιαν τοῦ κακοῦ καὶ ἀνῴμωξεν, εἶτα ἐπάγει καὶ τὴν αἰτίαν δι’ ἣν ᾤμωξε, καί φησιν· ἰδοὺ, τὸ σημεῖον τόδε ὁρῶ, κατηφὲς ὄμμα καὶ πρόσωπον ἀγγέλου ἐρχομένου, ὃς πᾶν ἀγγελεῖ τὸ πραχθέν. Gr. Fl. 6. 59. 76.\n1334.τὸ δρώμενον: τὸ πραχθέν. B. rec. M.I.\n1336.οὐκ εὐπροσώποις: εὐειδέσι, καλοῖς, φαιδροῖς. M. προοιμίοις οὐ καλοῖς, οὐκ εὐσχήμοσι. B. I. εὐπρόσωπον μειράκιον, ἤγουν εὐειδὲς, καὶ ἀπὸ τούτου εὐπρόσωπος λόγος ὁ πιθανὸς καὶ ἀρεστὸς φαινόμενος. οὕτω λέγεται καὶ τὸ εὐπρεπὲς, πρότερον μὲν ἐπὶ εἴδους, οἷον εὐπρεπὴς ἄνθρωπος, ὁ εὔστολος καὶ καλὸς καὶ μετὰ τοῦ πρέποντος παραστήματος ἔχων τὴν τῶν μελῶν ἁρμονίαν· εἶτα καὶ εὐπρεπὴς σκῆψις, ἡ ἁρμοδία καὶ εὐπρόσωπος δοκοῦσα, καὶ εὐπρεπὴς λόγος. ἐνταῦθα δὲ οὐκ ἐν εὐπροσώποις φησὶ φροιμίοις, ἀντὶ τοῦ οὐκ ἐν ἀγαθοῖς, μεταφέρων τὴν λέξιν ἐφ’ ἕτερον σημαινόμενον παρὰ τὰ προειρημένα· ὅτι μὲν γὰρ τὸ ἐν μειρακίῳ εὐπρόσωπον ἄλλο τι ἐστὶ παντί που δῆλον. δοκεῖ δὲ καὶ τὸ ἐν ἄλλοις λόγοις ἁπλῶς εὐπρόσωπον ἕτερόν τι εἶναι παρὰ τὸ ἐνταῦθα· ἐκεῖ μὲν γὰρ τὸ εὐπρόσωπον τὸ πιθανὸν φαίνεσθαι τὸν λόγον παρίστησι καὶ μηδὲν δοκοῦντα ἔχειν, ὅθεν ἂν αὐτοῦ τις ἐπιλάβοιτο, οὐκέτι δὲ καὶ τοιοῦτον αὐτὸν εἶναι ἀσφαλίζεται, ἤγουν ἀνεπίληπτον· ἐνταῦθα δὲ τὸ μὴ ἀγαθὰ εἶναι τὰ προοίμια ἀκριβῶς παριστᾷ. Gr. Cant.\nἀρχὴ λόγου: γρ. ἄρχει. C.\n1337.ὦ τάλας, δισσῶς: τὸ ὦ τάλας δεύτερον βοῶ διὰ τὸ μεγάλα φέρειν κακά. θρηνητικὸν δὲ τὸ ἦθος. A.B.C. M.I.\n1338.πρὸς πεπραγμένοισιν: πρὸς τοῖς πεπραγμένοις τοῦ Μενοικέως λέγει. ἀποφαντικῶς δὲ ἢ ἐρωτηματικῶς. B.M. πρὸς τοῖς εἰρημένοις πήμασι λέγεις φέρειν ἕτερα. I. ἐπὶ ταῖς ἄλλαις βλάβαις ταῖς γενομέναις λέγεις φέρειν ἕτερα κακὰ μεγάλα. τί δέ ἐστιν ὃ λέγεις; Gr. Florr.\n1339.ἐν φάει: ἐν τῷ φωτὶ, τουτέστιν ἐν σωτηρίᾳ. B. I. συνήθως πάλιν ὁ Εὐριπίδης προειπὼν ἐν ἑνὶ στίχῳ τῆς συμφορᾶς τὸ κεφάλαιον, καταστατικώτερον ὕστερον διηγεῖται τὸ πᾶν. B.C.M.I.\nοὐκέτ’ εἰσί: οὐδαμῶς εἰσιν ἐν φωτὶ, ἤγουν ἠφανίσθησαν. Gr. Florr.\n1341.μεγάλα μοι θροεῖς: συμφορὰς λέγεις μεγάλας ἐπ’ ἐμοὶ καὶ τῇ πόλει. Gr. Florr. λέγεις. M.\n1342.τάδε: οὐ μάτην ἄρα, φησὶν ὁ Οἰδίπους, κατηράσατο. εἰς ἔργον γὰρ ἐχώρησαν αἱ ἀραί. A.C.M. τὸ τάδε ἢ πρὸς τὸ εἰσηκούσατε, ἢ πρὸς τὸ δώματα, τὸ δὲ παίδων πρὸς τὸ Οἰδίπου. Gu. Bar.\n1343.παίδων: λείπει ἡ περί· τὰ περὶ τῶν παίδων κατὰ τὴν αὐτὴν συμφορὰν ὀλωλότων; B.M.I.\n1344.ὥστ’ ἐκδακρῦσαι: ναὶ ἤκουσαν, ὥστε δακρῦσαι, εἰ αἴσθησιν εἶχον τὰ οἰκήματα. I. οἷον εἰ ἐφρόνει τὰ οἰκήματα, ἐδάκρυσεν ἂν τὰς συμφοράς. A.C.M.I.\nφρονοῦντ’: αἰσθανόμενα. B.\n1345.βαρυποτμωτάτας: δυστυχεστάτης. M. τῆς βαρυποτμωτάτης ἤγουν δυστυχεστάτης. πότμος καὶ δαίμων τὸ αὐτό. καὶ δυσδαίμων καὶ δύσποτμος δηλοῖ τὸ αὐτὸ καὶ βαρυδαίμων καὶ βαρύποτμος πάλιν τὸ αὐτό. ἔστι δὲ βαρυδαίμων ὁ βαρεῖαν ἔχων τύχην, δυσδαίμων δὲ ὁ κακὴν ἔχων τύχην· κακὴ δὲ τύχη καὶ βαρεῖα ταυτὸν, ὥστε καὶ δυσδαίμων καὶ βαρυδαίμων ταυτόν. μέγα δὲ γίνεται τὸ τμω, διὰ τὸ μέτρον μὲν, ὅμως οὐκ ἀλόγως, ἐπεὶ ἡ πρὸ αὐτοῦ συλλαβὴ δύναται μακρὰ εἶναι ἡ αὐτὴ καὶ βραχεῖα. Gr. Cant.\n1347.εἰ καὶ τὰ πρὸς τούτοισί γ’ εἰδείης κακά: τί ἐρεῖς; δηλονότι. I. μάθοις. M. γνωρίσαις, τί ἐρεῖς δηλονότι; Gr. Florr. ἔτι μᾶλλον βοήσῃ τοῦτο. Gu.\n1348.δυσποτμώτερα: δυστυχέστερα. M. Gr. I.\nἀνάγετε: ὑψοῦτε θρῆνον, καὶ κτύπον λευκοπήχεων χειρῶν. τὸ ἀνάγετε ἀπὸ κοινοῦ. I. ἀνεγείρετε, ἄνω ἄγετε, ἀναλαμβάνετε, ἀναβάλλεσθε, ἀντὶ τοῦ προοιμιάζεσθε. A.M. ἀνεγείρετε, ἄνω ἄγετε τοὺς κτύπους τοὺς ἐκ τῶν λευκοπηχῶν χειρῶν γινομένους. Fl. 33.\n1351.ἐπὶ κάρα: γρ. ἐπὶ κρᾶτα. M.\nἐπὶ κρᾶτά τε λευκοπήχεις κτύπους: τὸ ἀνάγετε ἀπὸ κοινοῦ. λευκοπήχεις δ’ ἂν λέγοι τοὺς διὰ τῶν λευκοπηχέων χειρῶν, ἵνα ἐκ τοῦ ποιοῦντος τὸ ποιούμενον λέγῃ· ἐν γὰρ ταῖς συμφοραῖς αἰκιζόμεθα τὸ σῶμα, ὡς ἂν ἐξ αὐτῶν διδαχθέντες μὴ χρῄζειν τοῦ σώματος, ἀλλὰ ἀπαλλαγῆναι τοῦ βίου, μάλιστα δὲ ἐπὶ τῆς κεφαλῆς τοῦτο ποιοῦμεν, ὡς ἂν ἐπὶ κεφαλαιωδεστάτῷ καὶ αἰσθητικωτάτῳ τοῦ σώματος μέρει. A.C. M.\nκτύπους: τοὺς κτύπους τοὺς ἐκ τῶν χειρῶν γινομένους. M.\n1352.ὦ τλῆμον: ὦ ἀθλία Ἰοκάστη, οἷον τέλος τοῦ βίου καὶ τῶν γάμων ὑπέμεινας διὰ τοὺς αἰνιγμοὺς τῆς Σφιγγός. λείπει γὰρ ἡ διά. A.B. C.M.I.\nαἰνιγμοὺς ἔτλης: τοὺς λόγους τοὺς ἔχοντας ἀποκεκρυμμένην τὴν διάνοιαν. C.M.\n1355.ἀρᾶς τ’ ἀγώνισμ’ Οἰδίπου: τὸ κατάραμα. τουτέστιν, εἰπέ μοι πῶς ἀπέβη ἡ κατάρα τοῦ Οἰδίποδος. A.B.C. I. τοῖς παισὶν ὁ ἀγὼν πῶς πέπρακται, οἷον ὁ ἐκ τῆς ἀρᾶς πόλεμος· ἐκ γὰρ τοῦ Οἰδίποδος ταῦτ’ ἐνόσουν· ἢ τὸ ἀποτέλεσμα τῆς ἀρᾶς τοῦ πατρός. A. B. C.M. Ἄλλως. ὁ πόλεμός τε ὁ ἐκ τῆς ἀρᾶς τοῦ Οἰδίποδος αὐτοῖς ἐπιών. ἢ οὕτως, τὸ κατόρθωμα τῆς ἀρᾶς τοῦ Οἰδίποδος. A. οὐ μάτην ἄρα, φησὶν, ὁ Οἰδίπους κατηράσατο· εἰς ἔργον γὰρ ἐχώρησαν αἱ ἀραί. C. ἀγώνισμα ὁ ἀγὼν, ἤγουν ἡ πρᾶξις αὐτὴ τοῦ ἀγῶνος, ὥσπερ βάδισμα ἡ πορεία, καὶ ᾆσμα ἡ ᾠδή. ὥσπερ δὲ λέγεται ἔργον ἡ πρᾶξις, λέγεται δὲ καὶ τὸ πραττόμενον πρᾶγμα, οὕτω λέγεται ἀγώνισμα καὶ τὸ ἀποβαῖνον ἔργον ἀπὸ τοῦ ἀγῶνος, ὃ βούλεται δηλοῦν ἐνταῦθα· ἤγουν καὶ τὸ ἀνυσθὲν ἔργον τῶν καταρῶν τοῦ Οἰδίποδος, τουτέστιν ὃ ἤνυσεν ἡ κατάρα τοῦ Οἰδίποδος. Gr. Cant. ὁ γὰρ φόνος ἀγώνισμα καὶ οἷον κατόρθωμα ἦν τῶν Οἰδίποδος ἀρῶν. Gu.\n1356. τὰ μὲν πρὸ πύργων εὐτυχήματα γινώσκεις· λέγει δὲ τὴν νίκην, ἣν ἐνίκησαν πρὸ τῶν πυλῶν τῆς πόλεως. Gr. I.\n1357.οἶσθ’ οὐ: τινὲς εἰς τὸ οὐ στίζουσιν· οὐκ οἶσθα, φησὶ, τὰ πρὸ τῶν πύργων εὐτυχήματα· μακρὰν γάρ εἰσιν. Ἄλλως. καλῶς οὖν καὶ διὰ πιθανῆς ἀφορμῆς τὰ προειρημένα ὑπὸ τοῦ πρώτου ἀγγέλου ἐσιώπησεν. ἡ δὲ διάνοια, τὰ μὲν πρὸ τῶν τειχῶν εὐτυχήματα τῆς πόλεως, καθὸ ἐνικήσαμεν κοινῇ τοὺς Ἀργείους, οἶδας δηλαδή. A. B.C. M.I. πόθεν δὲ οἶμαι εἰδέναι σε; οὐ μακρὰν γὰρ τειχέων περιπτυχαί. ἡ δὲ περίφρασις ἐκ τοῦ περιφράσσειν καὶ οἷον περιπτύσσεσθαι καὶ περικυκλοῦν τὴν πόλιν. περιλαμβάνονται γὰρ αἱ πόλεις τοῖς τείχεσιν. A.C.M.I.\nτειχέων περιπτυχαί: περιφραστικῶς τὰ τείχη. οὐ μακράν εἰσιν, ὥστε μὴ οὐχὶ πάντα εἰδέναι τὰ δρώμενα, λείπει γὰρ τὸ μή. B.C. M.I.\nοὐ μακρὰν γάρ: οὐ μακρὰν γάρ εἰσι, τοῦ τόπου δηλονότι ἔνθα ἐγένετο ἡ νίκη, οἱ περίβολοι τῶν τειχῶν, ἔνθα ἦσθα. Gr. Fl. 5. 6. 9. 21. 56. 59. 76.\n1358.ὥστ’ οὐχ ἅπαντα: τὸ ὡς ἀντὶ τῆς πρός. λείπει ἡ μή, ἵν’ ᾖ οὕτως, πρὸς τὸ μὴ εἰδέναι σε τὰ πραττόμενα. M. ὥστε μὴ εἰδέναι σε πάντα τὰ πραττόμενα. Gr. Florr. iidem.\n1359.ἐπεὶ δὲ χαλκέοις: ἐπεὶ δὲ σιδηροῖς ὅπλοις ἐκοσμήσαντο τὸ σῶμα, ἀντὶ τοῦ τὰ σώματα, τουτέστιν ἐπεὶ ὡπλίσαντο. Gr. Bar.\n1360.νεανίαι: ἀντὶ τοῦ οἱ παῖδες. Gr.\n1361.ἔστησαν ἐλθόντες: ἐλθόντες εἰς τὸ μέσον τοῦ μεταιχμίου ἔστησαν. Gr. Bar.\n1362.ὡς εἰς αἰῶνα: γράφεται μονομάχου τ’ ἀλκὴν δορός. Fl. 33. παρῆλθον εἰς τὸ μέσον, ὡς εἰς ἀγῶνα δορὸς καὶ ἀλκὴν μονομαχίου. A.B.M. I. ἤγουν εἰς μάχην ἀντιπαρατάξεως μονομάχον, ἣν αὐτοὶ δηλονότι ἔμελλον ἀντιπαρατάξασθαι πρὸς ἀλλήλους μονομαχοῦντες. Gr. Bar. Fl. 5. 6. 9. 21. 56. 59. 76.\n1363.δισσὼ στρατηγὼ καὶ διπλῶ στρατηλάτα: ἐκ παραλλήλου τὸ αὐτό. M.\n1364.—1369. βλέψας δ’ ἐς Ἄργος: τὸν νοῦν ἐκεῖσε ἔχων. A.B.C.M. τὸν νοῦν ἐκεῖσε ἔχων ἀφῆκεν εὐχὰς ὁ Πολυνείκης λέγων, ὦ σεβασμία Ἥρα, σός εἰμι· ἐπολιτογραφήθην γὰρ παρὰ σοὶ, ἐμαυτῷ ζεύξας, ἀντὶ τοῦ εἰς ζεῦξιν λαβὼν, τὴν παῖδα τοῦ Ἀδράστου, καὶ οἰκῶ τὴν σὴν χθόνα. δὸς, ὦ Ἥρα, ἐμοὶ κτεῖναι τὸν ἀδελφὸν καὶ καθαιμάξαι τὴν ἐμὴν δεξιὰν νικηφόρον, τὴν ἀντήρη, ἤτοι τὴν ἐκείνῳ ἐναντίαν. κακίστην αἰτῶ νίκην τὸν ἀδελφὸν φονεῦσαι. ἄκρως δὲ δηλοῖ ἦθος ἀνδρὸς μεμφομένου ἑαυτὸν ἐπὶ ὠμότητι. I.\n1364.βλέψας δ’ ἐς Ἄργος: εἰς Ἄργος δὲ βλέψαι λέγει τὸν Πολυνείκην, οἷον ἐπὶ τὸν στρατὸν τῶν Ἀργείων, ἢ εἰς τὸ κλίμα τοῦ Ἄργους. ὡς ἂν Ἀργεῖος δὲ γεγονὼς τῇ Ἥρᾳ εὔχεται Ἀργείᾳ οὔσῃ καὶ πατρίᾳ θεῷ. A.C. M. διὰ τοῦ νοὸς, ὡς ἐνταῦθα τιμωμένης τῆς Ἥρας. Gu.\n1365.σὸς γάρ εἰμ’: ἀντὶ τοῦ ἐπολιτογραφήθην παρὰ σοί. A.B.M.\n1366.ἔζειξ’ Ἀδράστῳ: ἀντὶ τοῦ εἰς ζεῦξιν ἔλαβον, ἐξεύχθην τῷ παιδὶ τοῦ Ἀδράστου. λείπει δὲ τῇ Ἀργείᾳ. B.M.\n1367.ἀντήρη: ἐπιρρηματικῶς ἀντὶ τοῦ κατὰ τὴν ἀντιπαράταξιν. Gr. Cant. Fl. 5. 6. 9. 21. 56. 59. 76. ἐξ ἐναντίας ὁρμῶσαν. Gu. τὴν ἐκείνῳ ἐναντίαν. B.M.\n1368.δεξιὰν νικηφόρον: δεξιὰν χεῖρα νικηφόρον γενομένην. Gr. Cant. Florr. iidem.\n1369.αἴσχιστον: ἄκρως δηλοῖ ἦθος ἀνδρὸς μεμφομένου ἑαυτὸν ἐπ’ ὠμότητι. A.B. παροιμία. Gr. Florr. iidem.\n1370.πολλοῖς δ’ ἐπῄει: τοσαῦτα, φησὶν, ἐπῄει δάκρυα τοῖς πολλοῖς, ὅση τῆς τύχης ἡ συμφορὰ τοῖς μονομαχοῦσι, τουτέστι συμφώνως τῇ κατ’ αὐτοὺς τύχῃ ἐδάκρυον οἱ ἐκτός. Ἄλλως. πολλοῖς δὲ ἐπῄει δάκρυα τῆς τύχης ὅση. λείπει γὰρ τὸ ἕνεκα, ἕνεκα τῆς τύχης ἡλίκη ἦν. A. B.C.M.I. Ἄλλως. πολλοῖς δὲ δάκρυα ἐπήρχετο τὴν τύχην αὐτῶν ἐννοοῦσιν ὅση ἦν. A.C. M.I. Ἄλλως. πολλοὶ δὲ τῶν λεγομένων ὑφ’ αὑτῶν τῆς δυστυχίας αὐτῶν τὸ μέγεθος ἐδάκρυον. A.C. ἕνεκα τῆς τύχης τῶν ἀθλίων ἀδελφῶν, ὅση ἦν καὶ ὁποία· διὰ τὸ μέγεθος τῆς δυστυχίας. Cant. ἤγουν διὰ τὸν ὄγκον τῆς δυστυχίας· τὸ γὰρ δακρύειν διὰ τὴν ποσότητα τῆς δυστυχίας ὄγκον πάντως ἐμφαίνει τῆς δυστυχίας. Gr. Bar.\n1371.κἄβλεψαν: οἰκτρὸν γὰρ θέαμα μονομαχοῦντας ἀδελφοὺς ἰδεῖν, οἷς καὶ τὸ νικᾶν καὶ τὸ ἡττᾶσθαι δεινὸν ἦν. Ἄλλως. ἐμφαίνεται ὁ κατὰ ἀλήθειαν θυμὸς πικρίαν ἐνδεικνύμενος διὰ τοῦ βλέμματος. A.B.C.M. I.\nδιαδόντες κόρας: ἀντὶ τοῦ πλάγια βλέψαντες καὶ φοβερά. Florr. πρὸς ἀλλήλους διαβιβάσαντες τὸ βλέμμα. Gr. Cant.\n1372.χρυσάσπιδος: πολεμικῆς. Fl. 59.\n1373.βλέψας πρὸς οἶκον: καὶ οὗτος τῷ νῷ εἰς τὸ ἱερὸν τῆς Ἀθηνᾶς ἀποβλέψας τὸ ἐν Θήβαις. A.B.C. M.I.\nηὔξατο: λέγων. Gr.\nκόρη: θυγάτηρ. Gr.\n1374.ἡμῖν: ἐμοί. Gu.\nκαλλίνικον: νικηφόρον. Gr. ἐκ παραλλήλου τὸ αὐτό. M.\n1375.ἐς στέρν’—βαλεῖν: λέγω βαλεῖν αὐτὸ εἰς τὰ στέρνα τοῦ ἐμοῦ ἀδελφοῦ ἀπὸ τῆσδε τῆς ὠλένης, ἤγουν τῆς χειρός. Gr. Cant.\n1377.ἐπεὶ δ’ ἀφείθη: πρὸ γὰρ τῆς εὑρέσεως τῆς σάλπιγγος ἐν ταῖς μάχαις καὶ τοῖς μονομαχοῦσιν ἐν μέσῳ τις λαμπάδα καιομένην ἔρριπτε, σημεῖον τοῦ κατάρξασθαι τῆς μάχης. τούτῳ οὖν τῷ σημείῳ ἀντὶ σάλπιγγος κἀν τοῖς περὶ Ἐτεοκλέα χρόνοις ἐχρῶντο. A.C.M. ὕστερον δὲ μετὰ τὰ Τρωϊκὰ καὶ τὴν εἰς γῆν Ῥωμαίαν Αἰνείου κατοίκησιν Τυρρηνοὶ τὴν σάλπιγγα ἐφεῦρον ἐν τοῖς Ἰταλικοῖς πολέμοις, ὅθεν καὶ Τυρρηνὶς ἡ σάλπιγξ ἐκλήθη. τὸ οὖν τούτῳ αὐτὸν χρῆσθαι ἀντὶ σάλπιγγος ἀφ’ ἑαυτοῦ ἐμφαίνων ὁ ποιητής φησιν. οὐ γὰρ δεῖ εἰς τὸ τοῦ ἀγγέλου πρόσωπον τοῦτο ἀναφέρεσθαι, εἴ γε ὅλως οὔπω ᾔδεσαν τὴν σάλπιγγα. τὸ δὲ ἑξῆς, ἐπειδὴ ἀφείθη ἡ λαμπὰς εἰς σημεῖον τῆς φοινίας μάχης, ταυτὸ δηλοῦσα τῇ ὕστερον ἐπινοηθείσῃ ἠχῇ τῆς σάλπιγγος, δηλαδὴ τὸ κατάρχεσθαι τῆς μάχης. A.M. Ἄλλως. οἱ Ἕλληνες ἐπὶ τοῦ Τρωϊκοῦ πολέμου οὐκ ἐχρῶντο ταύτῃ. Ὅμηρος γοῦν αὐτὸς μὲν οἶδε τὴν σάλπιγγα, οὐ ποιεῖ δὲ χρωμένους σάλπιγγι τοὺς ἥρωας. πρῶτος δὲ Ἀρχώνδας συμμαχῶν τοῖς Ἡρακλείδαις ἤγαγεν εἰς Ἕλληνας τὴν Τυρσηνικὴν σάλπιγγα. ἐχρῶντο οὖν κατὰ τὸ παλαιὸν ἐν τοῖς πολέμοις ἀντὶ σαλπιγκτῶν πυρφόροις· οὗτοι δὲ ἦσαν Ἄρεως ἱερεῖς, ἑκατέρας στρατιᾶς προηγούμενοι μετὰ λαμπάδος, ἣν ἀφιέντες εἰς τὸ μεταίχμιον ἀνεχώρουν ἀκίνδυνοι· καὶ οὕτω συνέβαλλον αἱ στρατιαί. διεσώζοντο δὲ οἱ πυρφόροι, ὡς ἱεροὶ τοῦ θεοῦ, εἰ καὶ πάντες ἀπώλοντο· ὅθεν παροιμία ἐπὶ τῶν ἄρδην ἀπολλυμένων οὐδὲ πυρφόρος ἐσώθη. Ἄλλως. πυρσός ἐστιν ἡ λαμπὰς, ἣν ἀνατείνουσιν ἐν νυκτὶ σημεῖον τοῦ χρῆναι πολεμεῖν. νῦν δὲ οὐκ ἐπὶ τῆς λαμπάδος τέθεικε τὴν λέξιν, ἀλλ’ ἐπὶ σημείου ἁπλῶς· ἡμέρας γὰρ οὔσης περιττὸν ἦν λαμπάδι σημῆναι, ἀλλ’ αὐτῇ σάλπιγγι μόνον. Καὶ ἄλλως. ἀντὶ τοῦ μεγάλως, ὡς τῶν Τυρσηνῶν γεγωνότερον τῇ σάλπιγγι χρωμένων. ὁ δὲ νοῦς, ἐπεὶ δὲ ἀφείθη τὸ σημεῖον τῆς μάχης ὡς Τυρσηνικῆς σάλπιγγος ἠχὴ, σῆμα τῆς φονικῆς μάχης, ὥρμησαν δρόμον χαλεπὸν κατ' ἀλλήλων. A. B.M.I.\nἐπεὶ δ’ ἀφείθη: πρὶν εὑρεθῆναι τὴν σάλπιγγα πρὸς τοὺς πολέμους λαμπάσιν ἐχρῶντο σημείῳ τοῦ κατάρξασθαι τῆς μάχης, ἃς ἔφερον δύο ἱερεῖς Ἄρεος, ἐξ ἑκατέρων ὄντες τῶν στρατευμάτων, οὓς καὶ μόνους ἀθώους ἐν μάχαις εἴων· ὅθεν καὶ παροιμία ἐπὶ τῶν ἄρδην ἀπολλυμένων λεγομένη οὐδὲ πυρφόρος ἐσώθη. ὕστερον δὲ πρὸς τοὺς Ἰταλικοὺς πολέμους Τυρσηνοὶ τὴν σάλπιγγα εὗρον, ὅθεν καὶ Τυρσηνικὴ σάλπιγξ κέκληται. ἐν δὲ τοῖς Ἐτεοκλέους χρόνοις χρόνοις καὶ λαμπάσι καὶ σάλπιγξιν ἐχρῶντο. δῆλον δὲ ἐκ τοῦ πρόσθεν εἰρημένου τῷ ποιητῇ παιὰν δὲ καὶ σάλπιγγες ἐκελάδουν ὁμοῦ. Gu. Leid. Bar.\n1379.ᾖξαν: συέβαλον. B.\n1380.κάπροι δ’ ὅπως: ὡς κάπροι δὲ θήγοντες ἀγρίαν σιαγόνα, ἀντὶ τοῦ τοὺς ὀδόντας, ὑπὸ ἀφροῦ διάβροχοι τὰς σιαγόνας συνέβαλον. Gr. Cant.\nθήγοντες: ἀκονήσαντες. M. ἀκονοῦντες. Gr. τὸ θήγοντες τὴν ἀγρίαν γένυν καὶ τὸ ἀφρῷ διάβροχοι γενειάδας πρὸς τὸ κάπροι, οὕτως· συνῆψαν δὲ ἀλλήλοις οὕτως, ὥσπερ κάπροι τὰ καὶ τὰ ποιοῦντες. Gu.\nἀγρίαν: τῷ ἀγρίῳ ἐναντίον τὸ ἥμερον. Gr. Bar.\n1381.ξυνῆψαν, ἀφρῷ: λείπει ὁ γάρ. Καὶ ἄλλως. συνῆψαν μάχην, ὡς κάπροι τὰς γενειάδας ἀφρῷ διάβροχοι, καὶ τὴν ἀγρίαν γένυν θήγοντες· ἐπὶ γὰρ τῶν κάπρων ἀμφότερα ληπτέον, τό τε θήγοντες καὶ τὸ διάβροχοι γενειάδας. A. B.M.I. λείπει μάχην. M.\n1382.ᾖσσον δὲ λόγχαις: ἀντὶ τοῦ ὥρμων, ἀπὸ τοῦ ἀΐσσω. B.I. ὥρμων δὲ κατ’ ἀλλήλων τὰς λόγχας ἀκοντίζοντες· ἀλλ’ ἑκάτερος ἐν τῷ βάλλειν τὸν ἕτερον ὑπεκαθέζετο τῷ τῆς ἀσπίδος κύκλῳ, ἵνα αὐτὸν ὑπερπηδῆσαν τὸ δόρυ καὶ ὀλισθῆσαν τῷ κύκλῳ τῆς ἀσπίδος μάταιον καὶ ἀνεπίτευκτον γένηται. A.B. M.I.\nὑφίζανον: ἀντὶ τοῦ ἐκάθιζον καὶ ἐκρύπτοντο ὑπὸ ταῖς ἀσπίσι. M. συνεστέλλοντο ὑπὸ ταῖς ἀσπίσιν. Gr. Fl. 5. 6. 9. 21. 56. 59. 76. ὑπεκάθηντο, ἐκρύπτοντο. Gu.\n1383.ἐξολισθάνοι μάτην: ἐκφεύγοι μηδὲν ἀνύουσα. Gr. Florr. iidem. ἐκπίπτοι. Gu.\n1384.εἰ δ’ ὄμμ’ ὑπερσχόν: εἰ δὲ ἴδοι ὁ ἕτερος τὸ πρόσωπον τοῦ ἄλλου ὑπεράνω τῆς ἀσπίδος, ἐκίνει τὴν λόγχην. A. B. M.I. Ἄλλως. εἰ δὲ ὁ ἕτερος τὸ ὄμμα τῆς περιφερείας ὑπερσχὸν ἠβουλήθη θεάσασθαι, ὁ ἕτερος τὴν λόγχην ἐκίνει, ὥστε τοῦτον πλῆξαι τῷ στόματι. ὄμμα δέ φησιν ἀπὸ μέρους τὸ πρόσωπον. B.I.\nεἰ δ’ ὄμμ’ ὑπερσχόν: ὄμμα φησὶν ἀπὸ μέρους τὸ ὅλον πρόσωπον. εἰ ἴδοι ὁ ἕτερος, εἰ αἴσθοιτο τοῦ ἑτέρου τὸ ὄμμα ὑπερανατεῖναν τῆς περιφερείας τοῦ ὅπλου, ἐν τῷ κατασκοπεῖν ἐκεῖνον ἀνατείναντα καὶ ἀκοντίζοντα, εὐθέως ἠκόντιζε κατ’ αὐτοῦ, βουλόμενος, πρὶν ἐκεῖνον αἰσθηθέντα τῆς βολῆς καταδῦναι, προλαβεῖν κατὰ τοῦ στόματος καὶ καιρίαν ποιήσασθαι τὴν βολὴν, κατὰ τοῦ στόματος ἀκοντίσας, εἴ που καὶ ὑπεισέλθοι ἢ διέλθοι τὸ στόμα αὐτοῦ τὸ δόρυ. A.C.M.\nὑπερσχόν: ὑπερφανέν. Gu. ὑπερβάν. B. rec.\nἴτυος: τῆς περιφερείας τῆς ἀσπίδος. M.\n1385.λόγχην ἐνώμα: ἐπέφερε τῷ στόματι. B. τὴν αἰχμὴν τὴν ἑαυτοῦ ἐκίνει κατὰ τοῦ στόματος, προλαβεῖν θέλων αὐτὸν, πρὶν καλυφθῆναι δηλονότι. Gr. Fl. 5. 6. 9. 21. 56. 59. 76.\n1386.ἀλλ’ εὖ προσῆγον: διὰ τοῦτο, φησὶν, ἅμα καὶ ἐθεώρουν ἀλλήλους καὶ ἐξέκλινον, τὰ δόρατα ἐγκρύπτοντες ταῖς ἀσπίσι. A.C.M.\nκεγχρώμασιν: κέγχρον καλοῦσι τὸν περὶ τὴν ἴτυν τῆς ἀσπίδος κόσμον. μικροὶ δὲ ἧλοί εἰσιν, οἳ ἐκ χρυσοῦ γίνονται. τινὲς δὲ μικρὰς ὀπὰς περὶ τὴν ἴτυν, δι’ ὧν ἐθεῶντο τοὺς ἐναντίους. A.B.C.M.I.\nἀσπίδων κεγχρώμασιν: κεγχρώμασι, ταῖς ὀπαῖς, ταῖς ἐοικυίαις κέγχρῳ ἐν τέλει. ὑποκάτω γὰρ τῆς ἀσπίδος εὐρεῖαι οὖσαι, εἰς στενὸν ἔληγον ἐν τῇ ἐπιφανείᾳ, ἵνα οἱ φέροντες τὰς ἀσπίδας αὐτοὶ μὲν δι’ ἐκείνων τοὺς ἀντιπάλους ὁρῷεν, μὴ ὁρῷντο δὲ ὑπ’ αὐτῶν. Gr. Bar. τῷ κόσμῳ τῆς ἴτυος τῶν ἀσπίδων, ἤγουν ἔσω τῶν ἀσπίδων. Gr. Cant.\n1387.ἀργόν: ὡς μὴ δύνασθαι τρῶσαι. B. M.I. κάτωθεν γὰρ ἦσαν τῶν ἀσπίδων. M.\nἀργόν: ἀνενέργητον. Gr. Fl. 5. 6. 9. 21. 56. 59. 76.\n1388.πλείων δ’ ἐστάλασσ’: πλείων δὲ ἱδρὼς ἐστάλαζε τοῖς ὁρῶσι διὰ τὸν φόβον τῶν φίλων ἢ τοῖς ἀγωνιζομένοις. I.\n1389.ὀρρωδίαν: ἡ μεταφορὰ ἀπὸ τῆς περιστερᾶς, ἥτις δεδοικυῖα σείει τὴν οὐρὰν αὐτῆς. C. δειλίαν, φόβον. M.\n1390.Ἐτεοκλέης: Ἐτεοκλέης δὲ διὰ τοῦ ποδὸς μετακινῶν πέτρον, ὑποκάτω τοῦ ἴχνους, ἤγουν τοῦ ποδὸς, αὐτὸν τὸν πόδα ἐκτὸς ἀσπίδος ἐποίησε. Πολυνείκης δὲ πληγὴν ἐναντίαν ἤγαγε διὰ τοῦ δόρατος, πόδα πληγῆναι δυνάμενον, τῇ αἰχμῇ παραδοθέντα, ἰδών. Cant. ἐν γὰρ τῷ πεδίῳ, ἐν ᾧ ἐμονομάχουν, πεφυκότος πέτρου, καὶ ἐμποδίζοντος Ἐτεοκλέα, τοῦτον βουλόμενος ἐκβαλεῖν, ἐπειρᾶτο διὰ τοῦ ποδὸς κινῶν· ὅθεν καὶ λαθὼν ἐξήγαγε τῆς ἀσπίδος τὸν πόδα, ὃν ἰδὼν εὐθὺς Πολυνείκης ἔτρωσεν. Gu. Bar.\nμεταψαίρων: μετακινῶν. B.I. μεταφέρων, μετακινῶν τῷ ποδὶ λίθον. M. μεταφέρων αὐτὸν τῷ ποδὶ κατὰ τὸ λεληθὸς, οἱονεὶ παρασύρων. ἀπὸ τοῦ ψῶ, οὗ παράγωγον τὸ ψαύω. καὶ οἱ ναῦται ψαίρειν φασὶ τὸ ἄρμενον, ὅταν μὴ πολὺς ὁ ἄνεμος πνέῃ, ἀλλὰ μόνον ψαύῃ. B.C.M. I. ἐν σιωπῇ καὶ ἡσυχίᾳ, μεταφορικῶς ἀπὸ τῆς νηός. Fl. 59.\n1391.ἴχνους ὑπόδρομον: περιφραστικῶς τὸ ἴχνος. ὑπόδρομον δὲ τὸ ἔξω ὑποδεδραμηκός. A.B.C.M. I. ὑποκάτω τοῦ ἴχνους, ἤγουν τοῦ ποδὸς αὐτοῦ, φερόμενον. Gr. Fl. 5. 6. 9. 21. 56. 59. 76. τὸν ὑποκάτω τῆς πορείας τοῦ ποδός. Gu. ἤτοι ὑποδεδραμηκότα καὶ ὑποβεβηκότα τῷ ποδὶ τὸν λίθον, κοινῶς. Ἐτεοκλῆς τὸ κῶλον ἔξω τῆς ἀσπίδος τίθησι. Fl. 33.\n1392.ἀπήντησεν δορί: πληγὴν ἐναντίαν ἤγαγε διὰ τοῦ δόρατος. Gr. Mosq. ἦλθεν, ἢ συνήντησεν. Gu.\n1393.πληγὴν σιδήρῳ: τόπον δυνατὸν πληγῆναι. Ἄλλως. ἰδὼν τὸν πόδα πρὸς τὸ πλήττεσθαι ἐπιτήδειον, ὅ ἐστιν ηὐτρεπισμένον τὸ σκέλος πρὸς τὸ τρωθῆναι ἰδών. A. B.C. M.I.\n1394.διεπέρασεν: γρ. διεσπάρασσεν. B.\n1395.ἐπηλάλαξε: ἤχησεν. I.\nἀνηλάλαξε: ἀνεβόησε. Gr.\n1396.κἀν τῷδε μόχθῳ: καὶ ἐκ τούτου ὑπὸ τοῦ μόχθου γυμνὸν τῆς ἀσπίδος τὸν ὦμον τοῦ Πολυνείκους θεασάμενος ὁ πρόσθεν τρωθεὶς Ἐτεοκλῆς εἰς τὰ στέρνα τοῦ Πολυνείκους ἔπεμψε σὺν βίᾳ τὴν λόγχην. λόγχην δὲ νῦν τὸ ξίφος· σύνηθες δὲ τοῦτο τοῖς τραγικοῖς. I.\nμόχθῳ: ἐν δὲ τῷδε τῷ μόχθῳ, τῇ τοῦ ἔργου περιχαρείᾳ καὶ διατριβῇ· ἢ τὸ ἐν τῷδε τῷ μόχθῳ, ἀντὶ τοῦ ἐν τῇ συμβάσῃ αὐτῷ πληγῇ. καὶ ἐν ταύτῃ τῇ ὀδύνῃ γυμνὸν τὸν ὦμον ἐκείνου ἰδών. ἀπὸ τοῦ ὤμου καὶ τὰ στέρνα νοεῖ γυμνούμενα. Gu. Bar. Leid.\n1397.ὁ πρόσθε τρωθεὶς στέρνα Πολυνείκους βίᾳ: τρωθεὶς τῇ βίᾳ τοῦ Πολυνείκους, ἀντὶ τοῦ ὑπὸ τῆς βίας τοῦ Πολυνείκους τρωθεὶς διῆκε τὴν λόγχην τὰ στέρνα, ἀντὶ τοῦ διὰ τῶν στέρνων διῆκε τὴν λόγχην· ἢ λείπει ἡ εἰς, ἵν’ ᾖ εἰς τὰ στέρνα. A.C. M. περι φραστικῶς ἀντὶ τοῦ τῷ Πολυνείκει. Gr. Fl. 5. 6. 9. 21. 56. 59. 76. εἰς τὰ στήθη βιαίως καθῆκε τὸ δόρυ. A. B.C.I.\n1398.διῆκε λόγχην: νῦν τὸ ξίφος. σύνηθες δὲ τοῦτο τοῖς τραγικοῖς. A.B.C.M.\nκἀπέδωκεν ἡδονάς: ἀντὶ τοῦ ἀπέδωκεν ἡδονὰς τοῖς οἰκοῦσι τὴν τοῦ Κάδμου πόλιν, ἤγουν τοῖς Θηβαίοις. Gr. Cant.\n1399.ἀπὸ δ’ ἔθραυσ’ ἄκρον δόρυ: ἀπεκλάσθη δὲ τὸ δόρυ μὴ δυνηθὲν περᾶσαι τὸν θώρακα. A. B.C. Gu. I. τὸ ἑαυτοῦ δὲ δόρυ ἀπεκλασε, τῇ σφοδρᾷ ῥύμῃ τρώσας. A. B. C.M.I.\nἄκρον δόρυ: τὸ ἔχον τὸν σίδηρον. Gu.\n1400.εἰς δ’ ἄπορον: εἰς δ’ ἀπορίαν. Gr. Cant.\nἥκων: ἀντὶ τοῦ ἐλθών. Gr. Cant. Ὅμηρος δώσω δ’ ὀξὺν ἄκοντα, κυνῶν ἀλκτῆρα καὶ ἀνδρῶν, Gu.\nἐπὶ σκέλος: ἐπὶ πόδα. Gr. Cant. ἀνὰ πόδα, ὄπισθεν, ὀπίσω τὸν πόδα ἐκίνησεν. Gu. τουτέστιν εἰς τοὐπίσω πάλιν τὸ σκέλος ἀνῆκε καὶ ὑπανεχώρει. τὸ δὲ πάλιν ἀντὶ τοῦ εἰς τοὐπίσω χωρεῖ. ἐπὶ σκέλος λέγω τὸ ὀπίσω ἀναχωρεῖν μὴ δόντα τοῖς πολεμίοις τὰ νῶτα· ὅμοιον τὸ ὀλίγον γόνυ γουνὸς ἀμείβων. τοῦτο δ’ ἐν ταῖς ναυμαχίαις πρύμναν κρούεσθαί φασιν οἱ συγγραφεῖς. A. C. M. παρὰ πόδα βαίνει, ἀντὶ τοῦ πλησίον ἀκολουθεῖ, ἐπὶ πόδα δὲ ἀναχωρεῖ, ἀντὶ τοῦ εἰς τοὐπίσω ἀνατρέχει. Gr. Bar. Mosq.\n1401.μάρμαρον πέτρον: εἶδος λίθου τὸ μάρμαρον. εἰπὼν οὖν πέτρον τὸ γένος ἀποδίδωσι καὶ τὸ εἶδος. Gr. Cant. στερρὸς λίθος. B.\n1402.μέσον: κατὰ μέσον. Gr. Cant.\nἄκοντα: τὸν κοντόν. Gr. Cant. τὸ δόρυ. Gu. κατὰ μέσον τὸν ἄκοντα τοῦ Πολυνείκους ἀπέκοψε τῷ πέτρῳ. M. Fl. 33.\nἐξ ἴσου: μέτρου.\nἌρης: ὁ πόλεμος. Gr. Cant. ἴσος δὲ ὁ πόλεμος ἦν αὐτοῖς, μηδενὸς ἔχοντος δόρυ, ἀλλ’ ἀπεστερημένων τὰς χεῖρας τοῦ δόρατος. Fl. 33. ἀγωγὸν τοῖς ἀκροαταῖς τὸ ἴσον ἀπονεῖμαι τῆς τύχης ἑκατέρῳ τῶν ἀγωνιζομένων. A. B.C.M.I.\n1403.κάμακος: λόγχης, καταχρηστικῶς δὲ εἶπε τοῦτο· κάμαξ γὰρ εἶδος ἀκοντίου. Gu. Bar.\nἀμφοῖν χεῖρ’ ἀπεστερημένοιν: ἀμφοτέρων ἀπεστερημένων τὰς χεῖρας τοῦ δόρατος. B. M. I. ἀμφοτέρων ἀπεστερημένων κατὰ τὴν χεῖρα. ὅμοιον τῷ ποῖόν σε ἔπος φύγεν ἕρκος ὀδόντων. Bar.\n1404.—1406. ἐνθένδε κώπας: ἀπὸ τούτου δὲ ἁρπάσαντες τὰς κώπας τῶν φασγάνων συνῆλθον, ἐγγὺς ἀλλήλων ἦλθον, συμβαλόντες δὲ τὰς ἀσπίδας καὶ ἀμφοτέροις τοῖς ποσὶ βάντες καὶ στάντες πολλὴν ταραχὴν ἐποίουν πρὸς ἑαυτοὺς ὡρμηκότες. I.\nἐνθένδε κώπας: μετὰ τοῦτο τὰς λαβὰς τῶν φασγάνων τάχιστα λαβόντες, ἀντὶ τοῦ τὰ φάσγανα τάχιστα σπασάμενοι. Gr. Gu. Florr.\n1405.ἐς ταυτὸν ἧκον: ἀμφοτέροις τοῖς ποσὶ βάντες καὶ στάντες πολλὴν ταραχὴν ἐκίνουν πρὸς ἑαυτοὺς ὡρμηκότες. A.B. C.M. εἰς ἕν. Gr. Florr. iidem. ἐγγὺς ἀλλήλων. B. Gu.\nσυμβαλόντε: συνάψαντες. Gr. Florr. iidem. συρράξαντες. Gu.\n1406.ἀμφιβάντε: συστάντες. Gr. Florr. ἑνωθέντες. Gu.\n1407.καί πως νοήσας: κατά τινα τρόπον εἰς νοῦν στρέψας. Gr. Cant. ἐνθυμηθείς. B. Gu.\n1408.τὸ Θεσσαλὸν εἰσήγαγε σόφισμα: Θεσσαλὸν σόφισμα λέγεται ὅταν ποιῇ τις ἑαυτὸν εἶναι ἀσθενῆ, ὄντα ἰσχυρὸν, ἢ ὄντα πλούσιον, καὶ ποιῇ ἑαυτὸν πτωχόν. C. παροιμία τὸ Θεσσαλὸν σόφισμα, τάττεται δὲ ἐπὶ τοῦ παραλογίζεσθαι καὶ ἀπατᾶν· ποικίλοι γὰρ τὰ ἤθη οἱ Θεσσαλοὶ καὶ οὐκ ὀρθοὶ τὴν γνώμην. διαδοθῆναι δὲ τὴν παροιμίαν ἐντεῦθεν· Διοτίμῳ τῷ Θεσσαλῷ κατιέναι μέλλοντι λόγιον ἐξέπεσεν, ἐπιτηρεῖν μὴ λάθωσιν αὐτὸν οἱ ἐναντίοι μεῖζον εὐξάμενοι. σπεύδων οὖν ἐκείνους ὑπερβαλέσθαι καθ’ ἑκατόμβης ἀνδρῶν ηὔξατο καταιβασίῳ Ἀπόλλωνι. κατελθὼν δὲ εἰς θυσίαν ἀνθρώπους ἐλογίσατο μὴ πρέπειν θεῷ, μηδ’ ἄλλως εὐαγὲς εἶναι, καὶ ὑπερέθετο. τοῦτο δὲ ἑκάστου ἔτους δρᾶν τοὺς Θεσσαλούς φασι, τὴν θυσίαν ὑπισχνουμένους ἀποδώσειν. ὁ οὖν Εὐριπίδης ἐπὶ τούτῳ τὸν Ἐτεοκλῆν σοφισάμενον τὸ Θεσσαλὸν παρέλαβε σόφισμα. λοιδορεῖ δὲ τοὺς Θεσσαλοὺς ὁ Εὐριπίδης Πολλοὶ γάρ εἰσιν, ἀλλ’ ἄπιστα Θεσσαλοῖς. καὶ Ἀριστοφάνης ἐν Πλούτῳ Ἔμπορος ἥκων ἐκ Θετταλίας παρὰ πλείστων ἀνδραποδιστῶν. καὶ ὁ ῥήτωρ εἰσὶ τὰ τῶν Θετταλῶν ἄπιστα δήπου φύσει ταῦτα καὶ ἀεὶ πᾶσιν ἀνθρώποις. ὅτι δὲ καὶ φαρμακίδες εἰσὶν αἱ Θετταλαὶ Ἀριστοφάνης φησὶν ἐν Νεφέλαις Γυναῖκα φαρμακίδ’ εἰ πριάμενος Θετταλήν. οὐχ ὡς τραφέντος δὲ τοῦ Ἐτεοκλέους ἐν Θετταλίᾳ, ἀλλ’ ὡς ἐκ συντυχίας αὐτοῦ πεποιηκότος σχῆμα Θετταλικὸν, οὐχ ὡς Θετταλῶν οὕτω τιτρωσκόντων, ἀλλ’ ὡς δι’ ἀπάτης νικώντων. A. B.C. M. I. Ἄλλως. σόφισμα λέγει τὴν ἀπάτην, παρόσον οἱ Θετταλοὶ παραδίδονται ποικίλοι τὰ ἤθη. θέλει οὖν εἰπεῖν ὅτι σοφίσματι καὶ ἀπάτῃ ἐχρήσατο ὁ Ἐτεοκλῆς· ὑπονοήσας γὰρ τῆς συμπλοκῆς τὸν μὲν ἀριστερὸν πόδα λάθρα εἰς τοὐπίσω ἀνάγει, τὸ πρόσω τῆς γαστρὸς φυλάττων, τὸν δὲ δεξιὸν προβὰς καὶ ἐπικλίνας ἑαυτὸν, οὕτως ἔτρωσε διαμπάξ. A. C.M. ἤγουν μηχανὴν εἰσήγαγε τῇ μάχῃ, ἣν ἂν Θετταλὸς ἐπενόησεν· ἀφ’ ὧν πάροιμία, τὸ Θετταλικὸν σόφισμα. Gr. Cant. τὸ Θετταλὸν σόφισμα ἢ ἀντὶ τοῦ ὃ ποιοῦσιν οἱ Θετταλοὶ πρὸς πόλεμον, ἢ ἐπειδὴ καὶ οἱ Θετταλοὶ πανοῦργοι. ἦν δὲ καὶ ὃ Ἐτεοκλῆς ἐποίησε πρὸς τὸν Πολυνείκην πανουργία καὶ οἱονεὶ Θετταλικὸν σόφισμα. Gu.\nὁμιλίᾳ χθονός: ὡσεὶ ἔλεγεν ἑταιρείᾳ καὶ ἔρωτι τῆς πατρίδος ὑπέμεινε σοφίσασθαι τὴν μάχην. ἤρα γὰρ πλέον τῆς πατρίδος, διὰ τὸ εἰθίσθαι ἄρχειν. τινὲς δὲ ὁμιλεῖν ἀντὶ τοῦ συμμαχεῖν. Ὅμηρος καὶ μὲν τοῖσιν ἐγὼ μεθομίλεον, ἐκ Πύλου ἐλθών. καὶ νῦν δὲ μετὰ Τρώεσσιν ὁμιλεῖ. ὁμιλίᾳ οὖν ἀντὶ τοῦ συμμαχίᾳ, βοηθείᾳ. τουτέστι συμμαχῶν τῇ πατρίδι καὶ βοηθῶν ἐξεῦρε τὸ σόφισμα τοῦτο. A.B.C. M.I. συνελεύσει. Fl. 33. ἐπιθυμίᾳ τῆς βασιλείας. Gu. κλίσει, πλησιασμῷ πρὸς τὴν γῆν. Gr. τουτέστι πρὸς γῆν κάμψας τὸ γόνυ. Gu. Cant.\n1409.ἐξαλλαγείς: ἀποστὰς, ἀπαλλαγεὶς τοῦ συστάδην μάχεσθαι. Gr. Cant. ἀπαλλαγεὶς τοῦ μάχεσθαι κατὰ σύστασιν. Gu.\n1410.λαιὸν μέν: τοῦτό φησιν, ὅτι ἐάσας τὸ ἀντιπροσώπως μάχεσθαι ὀπίσω ἤνεγκε τὸν ἀριστερὸν πόδα, ἵνα πλάγιος εὑρεθεὶς καὶ μὴ ἀνθισταμένην ἔχων τὴν ἀσπίδα τοῦ Πολυνείκους κατὰ τὴν πλευρὰν αὐτὸν τρώσῃ. A.B.C.M. Gu. I.\n1411.πρόσω τὰ κοῖλα: ἐναλλὰξ τοὺς πόδας τιθέμενος καὶ τὸν ἀριστερὸν εἰς τὸ ἔμπροσθεν φέρων, ὡς εἶναι πλάγιον καὶ μὴ βλάπτεσθαι τὰ κοῖλα τῆς γαστρὸς, ἐξ ἐναντίας ἱστάμενος, ὅ ἐστι τὰ περὶ τὴν λαγόνα φυλάττων. C.M. περιφραστικῶς τὴν λαγόνα τὸ βάθος τῆς κοιλίας. A.M. τὰ πρόσω κοῖλα τῆς ἑαυτοῦ γαστρὸς φυλάττων, τὰ περὶ τὴν λαγόνα. A. B.C. I. τὰ ἔμπροσθεν τῆς γαστρός. Gr. Mosq.\n1412.—1418.προβὰς δέ: προτείνας δὲ τὸν δεξιὸν πόδα ἐνέβαλε τὸ ἔγχος διὰ τοῦ ὀμφαλοῦ, καὶ ἐνήρμοσε καὶ διεπέρασε μέχρι τοῦ σπονδύλου τῆς ῥάχεως. ἅμα δὲ κλίνας τὴν πλευρὰν καὶ τὴν γαστέρα σὺν σταλαγμοῖς αἱμάτων ἔπεσεν ὁ ἄθλιος Πολυνείκης. ὁ δὲ Ἐτεοκλῆς ὡς νενικηκὼς τὴν μάχην, ῥίψας τὸ ξίφος εἰς γῆν, ἐλαφυραγώγει αὐτὸν, τὸν νοῦν πρὸς τὸν Πολυνείκην οὐκ ἔχων, ἐκεῖσε δὲ πρὸς τὸ σκυλεύειν ἢ πρὸς τὸν νεκρὸν, ἢ πρὸς ἑαυτὸν, οἷον οὐκ ἔχων ἑαυτὸν, ὃ δὴ αὐτὸν ἀποτυχεῖν ἐποίησεν. I.\n1412.προβὰς δὲ κῶλον: προβιβάσας τὸν πόδα. Gr. Fl. 5. 6. 9. 21. 56. 59. 76. προελθὼν κατὰ τὸν πόδα. Gu.\n1413.ἔγχος: ἀντὶ τοῦ τὸ ξίφος. Gr. Florr. iidem. σπάθην. Gu.\nσφονδύλοις τ’ ἐνήρμοσεν: μέχρι τοῦ νώτου διεπέρασεν. Gu.\n1414.κάμψας: κλίνας. Gr.\nνηδύν: γαστέρα. Gr.\n1415.αἱματηραῖς: ἀπὸ τοῦ αἵματος σταζούσαις. Gr. Fl. 5. 6. 9. 21. 56. 59. 76.\nσταγόσι: ῥανίσι. Gu.\nπίτνεῖ: πίπτει, ἀντὶ τοῦ ἔπεσεν. Gr.\n14I7. ἐσκύλευε: ἐσύλα, τὰ ὅπλα ἀφῄρει καὶ τὰ ἐνδύματα. Gr. Cant.\n1418.τὸν νοῦν πρὸς αὐτὸν οὐκ ἔχων: πρὸς τὸν νεκρὸν, ἢ πρὸς ἑαυτὸν, οἷον οὐκ ἔχων ἑαυτόν. A.B.C. M. Ἄλλως. οὐ πρὸς τὸν νεκρὸν ἔχων τὸν νοῦν, ἀλλ’ εἰς τὸ σκυλεύειν τὸν Πολυνείκην· ᾤετο γὰρ αὐτὸν εἶναι νεκρόν. A.B.C. M. Gu. I.\nἐκεῖσε: εἰς τὸ σκυλεύειν. M.\n1419.ἔσφηλε: σφαλῆναι ἐποίησεν. M. Gr. Fl. 5. 6. 9. 21. 56. 59. 76. ἢ σφαγῆναι add. Gu.\n1420.σώζων: οἷον κατέχων, μὴ ἀποβάλλων. M. φυλάσσων τὸ ξίφος τὸ ἑαυτοῦ ἐν σχετλίῳ, ἀλγεινῷ πτώματι. Gr. Cant. κατέχων, ἢ οὐκ ἐκ χειρὸς ῥίψας τὴν σπάθην. Gu.\nλυγρῷ: χαλεπῷ, ἐσχάτῳ. Gu.\n1421.μόλις μέν: μόλις ἠδυνήθη λαβεῖν τὸ ξίφος καὶ βαλεῖν εἰς τὸ ἧπαρ αὐτοῦ. A.M. σὺν βίᾳ μὲν ἐξέτεινεν, ἐξέτεινε δὲ εἰς ἧπαρ, ἤγουν φέρων τῇ ἐκτάσει τῆς χειρὸς ὤθησεν. Gr. Cant.\n1423.ὀδὰξ ἑλόντες: μετὰ τῶν ὀδόντων λαβόντες.\nπέλας: πλησίον. Gr. Cant. δηκτικῶς. B. rec.\n1424.κοὺ διώρισαν: οὐκ ἐχώρισαν τὴν ἀρχήν· ἢ οὐκ ἐσαφήνισαν τὴν νίκην. I. οὐ διέκριναν, οὐκ ἐσαφήνισαν τὴν νίκην. M. τίνος ἦν ἡ νίκη. διεχώρισαν, ἤτοι εἰς ἀμφίβολον τὴν νίκην κατέστησαν. Gu. ἤγουν οὐκ ἐγνώσθη τίς ἦν ὁ νικήσας. Fl. 59.\n1425.XO. τινὲς Κρέων. φεῦ φεῦ: ἕνεκα τῶν σῶν κακῶν, Οἰδίπου, ὅσον καὶ μέγα στενάζω· τὰς σὰς δὲ κατάρας ἔοικεν ἐκπληρώσειν ὁ θεός. I.\n1426.ἐκπλῆσαι: τὰς σὰς δὲ κατάρας φαίνεται εἰς τέλος ἀγαγεῖν. Gr. πληρῶσαι. Gu.\n1429.ἐν τῷδε: ἐν τοσούτῳ. B. Gu.\nπροσπιτνεῖ: προσέρχεται. Florr. omnes. ἐπέρχεται. Gr. καταλαμβάνει. Gu.\n1430.καὶ προθυμίᾳ ποδός: τῇ σπουδῇ. σπεύδει γὰρ καταλαβεῖν ἔτι ἐμπνέοντας. A.B.M. Gu. Fl. 21. ἤγουν καὶ σὺν σπουδῇ. Gr. Florr.\n1431.καιρίους: θανασίμους, ἐπικαίρους, ἐπικινδύνους. M. θανατηφόρους. Gu.\nσφαγάς: πληγάς. Gr. Florr.\n1432.βοηδρόμος: ὁ μετὰ βοῆς καὶ ἑτέρους προκαλούμενος εἰς βοήθειαν, ἢ ὁ ἐν τῇ βοῇ, ἤγουν ἐν τῷ πολέμῳ, τρέχων. I.\nὑστέρα βοηδρόμος πάρειμι: τελευταία βοηθὸς παραγέγονα. I. βοηθὸς, καθ’ ὅν οὐκ ἔδει καιρόν. Ἄλλως. ἡ γὰρ ἔξοδος αὕτη γέγονεν οὐκ εἰς διάλυσιν μάχης, ἀλλ’ εἰς θέαν τῆς τελευτῆς. B.C.M. Florr.\nὑστέρα: βραδεῖα. Gu.\nβοηδρόμος: βοηθός. Gr. βραδεῖα βοηθός. M. τουτέστι σπεύδουσα ἀπαλλάξαι ὑμᾶς τῆς μάχης ὑστέρισα. Gu.\n1433.προσπίτνουσα δ’ ἐν μέρει τέκνα: ἐξ ἴσου γὰρ ἡ λύπη ἐπὶ τέκνων, οὐχ ἥσσων ἐπὶ τῷ ἀδικοῦντι. B.M. Fl. 33. προσπίπτουσα καὶ ἀνακαλοῦσα τὰ τέκνα ἑκάτερον ἀνὰ μέρος. Gr. Cant.\n1434.τὸν πολὺν μαστῶν πόνον: ἤγουν ὃν οἳ μαστοὶ αὐτῆς ἐπόνησαν ἀνατρέφοντες. Gr. Bar.\n1435.ἀδελφή θ’: καὶ ἡ ἀδελφὴ αὐτῶν ἡ Ἀντιγόνη, ἡ παρασπίζουσα ὁμοῦ, ἀντὶ τοῦ ἡ συνοῦσα, στένουσα ἀνεκάλει δηλονότι αὐτοὺς ἑκάτερον ἀνὰ μέρος. Gr. Bar.\nπαρασπίζουσα: βοηθοῦσα, ὑπηρετουμένη. M. διυπηρετουμένη, πλησιάζουσα. I. συμπονοῦσα καὶ συναγωνιζομένη αὐτῇ πρὸς τὸ κλαίειν. Gu. συναναστένουσα. Mosq.\n1436.ὦ γηροβοσκὼ μητρός: λείπει τὸ, ταῦτα λέγουσα. B.M.I. οἷον ὀφείλοντες ἐν γήρᾳ τὴν μητέρα θρέψαι καὶ προδόντες τοὺς γάμους τῆς ἀδελφῆς, τουτέστιν οἱ γαμοστολήσαντες. A.B. M. Fl. 33.\n1436.προδόντ’: ἀπολύσαντες. Gr. Fl. 5. 6. 9. 21. 56. 59. 76.\n1437.στέρνων δ’ ἄπο: ἀπὸ τῶν στέρνων δὲ στεναγμὸν ἀναπέμψας δυσκαρτέρητον, ὃν δυσκόλως ἄν τις ἤνεγκε μὴ δακρύσας, ἤκουσε τῆς μητρός. Gr. Bar.\n1438.ἀνείς: ἀφείς. M. ἀναπέμψας. I.\nδύστλητον: δυσέκπνευστον. B.M. I. δυστυχές. Gu.\n1439.ὑγρὰν χέρα: τῷ αἵματι ὑγράν. B. M. ὑγρὰν ὑπὸ τοῦ αἵματος. γράφεται καὶ λυγράν, ἤτοι χαλεπήν. I.\nὑγράν: διὰ τὴν ἐκ τῆς πληγῆς ἀσθένειαν. Gu. ἡ χεὶρ διὰ τὸ αἷμα. ἐπιθεὶς τῷ προσώπῳ τὴν ᾑματωμένην χεῖρα. Fl. 33.\n1440.φωνὴν μὲν οὐκ ἀφῆκεν: ἀφῆκε βέλος ἀντὶ τοῦ ἔπεμψε· φωνὴν δὲ ἀφῆκεν ἀντὶ τοῦ ἐξήνεγκε· μέλος δὲ ἀφῆκεν ἀπὸ κιθάρας ἀντὶ τοῦ ἤχησεν. Gr. Cant.\n1441.δακρύοις: διὰ δακρύων, οὕτως ὥστε δηλῶσαι διάθεσιν προσφιλῆ. Gr. Cant.\nὥστε σημῆναι: ὡς δηλῶν ὅτι ἀσπάζεσθαι τὴν μητέρα βούλεται. B.M.I.\n1442.ἔμπνους: ζῶν. Gr. Fl. 5. 6. 9. 21. 56. 59. 76.\n1443.εἶπε Πολυνείκης τάδε: τὸ Πολυνείκης πρὸς τὸ ἦν ἔτ’ ἔμπνους σύναπτε. Gu. Bar.\n1446.φίλος γὰρ ἐχθρὸς ἐγένετ’: φίλος γὰρ ὢν ἀπὸ τῆς φύσεως ἐχθρὸς ἐγένετο τῇ γνώμῃ. Gr. Bar. κύκλος το σχῆμα. Gu.\n1448.θυμουμένην: ὀργιζομένην κατ’ ἐμοῦ. Gr. Cant.\n1449.παρηγορεῖτον: παραινεῖτε, ἵνα τύχω τῆς γῆς τῆς πατρῴας κἂν κατὰ τοσοῦτον, ἤγουν κατὰ τὸ ταφῆναι ἐν αὐτῇ. Gr. Cant. καὶ τοὺς πολίτας τοῦ κατ’ ἐμοῦ μίσους παύσατε. B.M. Gu. παραμυθεῖσθε, παραπείσασθε, ἵνα τύχω τοῦ θάπτεσθαι εἰς τὴν πατρίδα. Fl. 33. παραμυθεῖσθε, παρηγορεῖτε. M. παραπείθετε. Fl. 33.\nὡς τοσόνδε γοῦν τύχω: γρ. καὶ τοσόνδε δὴ τύχω. B.M. ὁ δὲ νοῦς, ἵνα κἂν τούτου τύχω τοῦ θάπτεσθαι εἰς τὴν πατρίδα. B.C.M. I.\n1450.κεἰ δόμους ἀπώλεσα: καὶ εἰ τοὺς δόμους τῆς γῆς, ἀντὶ τοῦ τὴν βασιλείαν, ἀπέβαλον. Gr. Cant.\n1451.ξυνάρμοσον: κάλυψον. I. συγκάλυψον. Gr. Fl. 5. 6. 9. 21. 56. 59. 76.\nξυνάρμοσον: τοὺς ὀφθαλμοὺς κάλυψον, λαβοῦσα τοὺς περιβάλλοντας τὸ ὄμμα ὑμένας. Gu.\n1452.τίθησι δ’ αὐτός: τοῦτο διὰ μέσου ὁ ποιητής· τὰς χεῖρας τὰς τῆς μητρὸς ἐπιτιθεὶς τοῖς ὄμμασιν ἑαυτοῦ λέγει τὸ χαίρετε. A.B. C.M.I.\n1453.περιβάλλει: περιλαμβάνει. Gr. Fl. 5. 6. 9. 21. 56. 59. 76. περικαλύπτει. Gu. περικλείει. Fl. 33.\nσκότος: τὸ τοῦ θανάτου. Gu. Bar.\n1454.ἄθλιον βίον: τὴν ἀθλίαν πνοὴν, ἤγουν ζωήν. Gr. Cant.\n1456.ὑπερπαθήσασ’: ὑπεραλγήσασα. (l.) δεινοπαθήσασα. B. M. Gr. Cant. λίαν καταπεισθεῖσα τῷ πάθει. Gu. λίαν ὀδυνηθεῖσα. Fl. 33.\nὑπερπαθήσασ’ ἥρπασ’ ἐκ νεκρῶν ξίφος: Ὅμηρός φησιν αὐτὴν ἀγχόνῃ ἀπολέσθαι, μητέρα δ’ Οἰδιπόδαο ἴδον καλὴν Ἐπικάστην, ἣ μέγα ἔργον ἔρεξεν καὶ τὰ ἑξῆς ἁψαμένη βρόχον αἰπὺν ἀφ’ ὑψηλοῖο μελάθρου. A. B.M.I. 25\n1457.δεινά: χαλεπά. Gr. Fl. 5. 6. 9. 21. 56. 59. 76. εἰς ἑαυτήν add. Gu.\nαὐχένος: ἀντὶ τοῦ λαιμοῦ αὐτῆς. Gr. Florr. iidem.\n1458.ὤθει σίδηρον: μετὰ βίας τινός. M. ὤθησεν, ἐνέβαλε τὸ ξίφος. Gr. Cant.\nἐν δὲ τοῖσι φιλτάτοις: μέσον τῶν φιλτάτων. Gu. γράφεται σὺν τέκνοις δὲ φιλτάτοις. B.I.\n1459.ἀμφοῖν χέρας: γρ. καὶ ἀμφοῖν τέκνα. B.\n1460.ἀνῇξε: ἀνέδραμεν. I. ἀνώρμησεν. M. ὥρμησε. B. rec. 5 Gr. Fl. 5. 6. 9. 21. 56. 59. 76.\n1461.ἡμεῖς μὲν ὡς νικῶντα: προσυπακουστέον τὸ ἐλέγομεν οἱ Θηβαῖοι. B. ὑπακουστέον τὸ ἐλέγομεν. M. βουλόμενοι τινὲς ἀποδοῦναι ταύτην τὴν αἰτιατικὴν τὸ ὡς ἀντὶ τῆς εἰς φασὶ, λέγοντες, ἡμεῖς μὲν ἀνῄξαμεν εἰς τὸν ἐμὸν δεσπότην θανόντα. καὶ συγγνώμη γε αὐτοῖς οὐκ εἰδόσι τὸ ἀκριβὲς τῆς συντάξεως. τὸ δέ ἐστι τοιοῦτον· ἡμεῖς μὲν ἀνῄξαμεν εἰς ἔριν λόγων, ὡς νικῶντα τὸν ἐμὸν δεσπότην. δέον δὲ εἰπεῖν ὡς νικᾶν, πρὸς μετοχὴν ἐξήνεγκεν. εὕρηται δὲ τοῦτο οὐ μόνον παρὰ ποιηταῖς, ἀλλὰ καὶ ἐν τοῖς ἀρίστοις τῶν λογοποιῶν. (Gu. Bar.) φησὶ γὰρ Ἀριστείδης ἐν Κίμωνι πρὸς Πλάτωνα λέγων καὶ ὅλως περὶ τούτους τὰ πλεῖστα διατρίβεις, ὡς μίαν οὖσαν ταύτην τῇ πόλει σωτηρίαν, εἰ τὰ τῶν φυλάκων εὐθηνοῖ ὅπερ ἀγνοοῦντες τινὲς τὴν αἰτιατικὴν ἀντὶ γενικῆς λέγουσιν. Gu.\nἡμεῖς μέν: ὡρμήσαμεν, ἀνέστημεν λέγοντες. Gr. Florr.\n1462.ἦν δ’ ἔρις: ἐν δὲ τοῖς στρατηλάταις ἦν ἔρις. M.\n1463.οἱ μὲν πατάξαι: λείπει τὸ λέγοντες, λέγοντες τὸν Πολυνείκους πρῶτον πατάξαι. M.\nοἱ μέν: ἀντὶ τοῦ τῶν μὲν λεγόντων. Gr. Florr. Mosq.\n1464.οὐδαμοῦ: ἐν οὐδενὶ μέρει. Gr. Florr. οὐκ ἐν ἑνί. Gu.\n1465.κὰν τῷδ’: καὶ ἐν τοσούτῳ. M. καὶ ἐν ὅσῳ ταῦτα ἐγίνετο, ἔλαθεν ἐξελθοῦσα ἡ Ἀντιγόνη. Gr. Bar. κρυφίως, ἵνα μὴ γνωσθεῖσα τοῖς πολεμίοις ληφθῇ. Gu. Bar.\n1466.οἱ δ’ εἰς ὅπλ’ ἦσσον: καὶ ἀμφότερα τὰ μέρη εἰς ὅπλα ὥρμων· καλῶς δὲ κατά τινα τρόπον προνοίᾳ τινὶ ἐκάθητο Κάδμου λαὸς ἐπὶ τῶν ὅπλων, ἀντὶ τοῦ ἐν ὅπλοις, τουτέστιν ἔνοπλος. Gr. Cant.\nᾖσσον: ὥρμησαν. M.I. εἰς μάχην ὥρμων. Gu. εὖ δέ πως. κατά τινα τρόπον. Gu.\nπρομηθίᾳ: προνοίᾳ καὶ λογισμῷ ἐκάθηντο ὡπλισμένοι. A.B. I. οἰκονομίᾳ. B. rec.\n1467.καθῆστο: ἐκάθητο. M. Gr.\n1468.κἄφθημεν: καὶ προελάβομεν ταχέως οὔπω καθωπλισμένον. M. τὸ ἑξῆς, καὶ ἔφθημεν Ἀργεῖον εἰσπεσόντες ἐξαίφνης στρατὸν, οὔπω τεύχεσι πεφραγμένον. A.B.M.I.\nκἄφθημεν: ἤγουν προελάβομεν. A. ἐφθάσαμεν ταχέως τὸν Ἀργεῖον στρατόν. Gu.\nτεύχεσι: ὅπλοις. Gr. διὰ τῶν ἁρμάτων. Gu.\nπεφραγμένον: ἠσφαλισμένον. Gr. καθωπλισμένον. B. Gu.\n1469.εἰσπεσόντες: ἐπελθόντες. M.\n1470.κοὐδεὶς ὑπέστη: καὶ οὐδεὶς ἐκαρτέρησεν, ὑπέμεινεν. I. ἀντέστη. M. ἐκαρτέρησεν. B. καὶ οὐδεὶς ἀπαντῶν ὑπέμεινε τὴν ὁρμὴν ἡμῶν. Gr. Cant. καὶ οὐδεὶς ἐκαρτέρησεν, ὑπέμεινεν. I. B. καὶ οὐδεὶς ἀπαντῶν ὑπέμεινε τὴν\n1471.ἔρρει: ἔρρεε. I. ἔρρει ἀντὶ τοῦ φθείρεται ἐπὶ ἐνεστῶτος, ἔρρει δὲ ἀντὶ τοῦ ἐχεῖτο, ἐπὶ παρεληλυθότος.\nμυρίον: πλεῖστον. Gr. Cant.\n1473.οἱ μὲν Διός: οἱ μὲν Ἀργεῖοι ἔστησαν τὸ εἴδωλον τοῦ Διός. I. οἱ μὲν ἀφ’ ἡμῶν σύμβολον τῆς νίκης τοῦ Διὸς τὸ βρέτας ἵστασαν τρόπαιον. Gr. Cant. ἀλλ’ οἱ μὲν νικητήριον.\nβρέτας: ἄγαλμα. λέγει κατὰ ἐτυμολογίαν βροτῶν εἴκελον. B.M.\n1474.ἀσπίδας: ἀντὶ τοῦ ὅπλα. Gr. Fl. 5. 6. 9. 21. 56. 59. 76. καταχρηστικῶς add. Gu.\nσυλῶντες: σκυλεύοντες. Gr. Florr. iidem. ἀφαιροῦντες, ἀντὶ τοῦ συλήσαντες, κουρσεύσαντες. Gu.\n1475.ἐπέμπομεν: καὶ ἐφέρομεν, ἐκομίζομεν. Gu.\n1476.ἄλλοι δὲ τοὺς θανόντας: ἄλλοι δὲ μετὰ τῆς Ἀντιγόνης τοὺς θανόντας νεκροὺς, ἤγουν τὴν Ἰοκάστην μετὰ τῶν παίδων αὐτῆς, ἔφερον ἐνθάδε, ὥστε τοὺς φίλους οἰκτίσασθαι αὐτὴν δηλονότι, ἀντὶ τοῦ θρηνῆσαι, κλαῦσαι. Gr. Cant.\n1477.νεκροὺς φέρουσιν: τὸ νεκροὺς πρὸς τὸ φίλους σύναψον οὕτω· φέρουσι τοὺς θανόντας νεκροὺς φίλους, ὥστε οἰκτίσαι αὐτούς· τουτέστιν, ὁ Ἐτεοκλῆς καὶ ὁ Πολυνείκης, ἐπεὶ βασιλεῖς ἦσαν Καδμείων, φίλοι ἦσαν αὐτοῖς, ὥστε καὶ ἀποθανόντες νεκροὶ φίλοι εἰσίν. (Bar. Gu.) ἢ τὸ νεκροὺς φίλους ἀντὶ τοῦ τοὺς, ὅτε ἀπέθανον, φίλους γενομένους· ζῶντες μὲν γὰρ διίσταντο, τῷ δὲ θανάτῳ συνῆλθον ἀλλή λοις. οὕτως, εἰ συνάψεις τὸ νεκροὺς πρὸς τὸ φίλους, ἐρεῖς· εἰ δὲ μὴ συνάψεις, οὕτω· φέρουσι τοὺς θανόντας νεκροὺς, ὥστε τοὺς φίλους αὐτῶν οἰκτίσαι καὶ ἐλεῆσαι αὐτοὺς ἀθλίως ἀπολωλότας. Gu.\nοἰκτίσαι: ὥστε κλαῦσαι, θάψαι. I. θάψαι. B. rec. M.\n1478.πόλει δ’ ἀγῶνες: ὁ πόλεμος, φησὶν, ὁ κατὰ τὴν πόλιν πῆ μὲν εἰς καλὸν ἐκβέβηκεν αὐτῇ· ἐσώθη γὰρ, οὐκ ἀνηρπάσθη ὑπὸ τῶν πολεμίων· πῆ δὲ εἰς τοὐναντίον, διὰ τοὺς τεθνηκότας. οἱ ἀγῶνες ἐξέβησαν τῇ πόλει εὐτυχεῖς μὲν, ἐπεὶ ἐνίκησαν, δυστυχεῖς δὲ, διότι ἐσφάγησαν οἱ βασιλεῖς. A.B.C.M.I.\nπόλει δ’ ἀγῶνες: ἀγῶνες δὲ τῇ πόλει τῇδε οἱ μὲν εὐτυχέστατοι ἀπέβησαν, οἱ δὲ δυστυχέστατοι. ὅμοιον τῷ δύο σκόπελοι ὁ μὲν εἰς οὐρανὸν εὐρύν. οὐκ ἔχει δὲ κίνδυνον οὗτος ὁ σχηματισμός· οὐ γὰρ ἀφ’ ἑτέρου προσώπου εἰς ἕτερον ἡ μετάβασις γίνεται, ἵνα δέηται πλαγιασμοῦ, ἀλλ’ ἀπὸ ὅλου εἰς μέρη· ταυτὸν δὲ τὸ ὅλον τοῖς μέρεσιν. Gr. Cant. Bar.\n1480.οὐκ εἰς ἀκοάς: οὐκ ἄχρις ἀκοῆς ἐστὶ τὰ κατὰ τὴν οἰκίαν καὶ τὰ περὶ Οἰδίποδος. B.M.I. ἤγουν οὐκ ἀκοῇ ἔτι γινώσκομεν τὴν συμφορὰν, ἀλλ’ ὄψει καὶ πείρᾳ. I. οὐκέτι μέχρι τῆς ἀκοῆς ἥκει ἡ δυστυχία τοῦ δώματος· πάρεστι γὰρ ὁρᾶν τριῶν νεκρῶν τάδε σώ ματα ἐπὶ τοῖς οἴκοις ἐν ἑνὶ θανάτῳ ζοφερὰν ἀναστροφὴν, ἤγουν τὸν Ἅιδην, κληρωσαμένων. Gr. Cant.\n1483.τάδε: ταῦτα τὰ πτώματα. M.\nπρὸς μελάθροις: ἐγγὺς μελάθρων. B.I.\n1484.σκοτίαν: τὴν σκοτεινὴν αἰῶνα. θηλυκῶς δὲ εἶπε τὸν αἰῶνα. M. περιφραστικῶς τὸν θάνατον. M. σκοτεινήν. Gu. τὸ αἰῶνα νῦν ἐπὶ θηλυκοῦ νόει, ὥσπερ καὶ παρὰ Πινδάρῳ καὶ τισὶν ἄλλοις εὑρηται· ἢ τὸ σκοτίαν ἀρσενικὸν νόει, ὡς τὸν κοχλίαν. Gu. Bar.\nαἰῶνα: βίον, ζωήν. B.I.\n1485.-1492.οὐ προκαλυπτομένα: οὐ καλύπτουσα τὰ ἁβρὰ καὶ τρυφερὰ τῆς παρειᾶς τῆς βοστρυχώδους, οὐδὲ τὸ ὑπὸ τῆς παρθενίας παρθενικὸν φοίνιγμα τὸ ὑπὸ τοῖς ὀφθαλμοῖς, λέγω τὸ ἐρύθημα τοῦ προσώπου, ἤγουν τὸ ἐν τῷ προσώπῳ, αἰδουμένη, φέρομαι βάκχη, ἤτοι ὑπουργὸς, τῶν νεκύων, δικοῦσα καὶ ῥίψασα ἀπὸ τῆς ἐμῆς κόμης τὸ σκέπασμα, ἀφεῖσα τὴν ἀνθηρὰν στολὴν, τὴν ἁρμόζουσαν τῇ τρυφῇ, τὴν ἀπὸ κρόκου βεβαμμένην, διὰ ἡγεμόνευμα, ἤτοι διὰ προπομπὴν, τῶν νεκρῶν πολύστονον καὶ πολλῶν στεναγμῶν πλήρη. Gr. I.\nοὐ προκαλυπτομένα: οὐκ ἔμπροσθεν τῆς παρειᾶς τῆς πλησίον τῶν βοστρύχων οὔσης σκεπομένη, τρυφῶσα λέγω· τοῦτο γάρ ἐστι τὸ ἁβρά· ἤγουν οὐκ ἐπανθεῖ τῷ προσώπῳ μου αἰδὼς, ὡς παρθένου. ὅτι δέ ἐστι τοῦτο δηλοῖ καὶ αὖθις λέγουσα, οὐδὲ αἰδουμένη ὑπὸ παρθενίας φέρομαι τὸν ὑποκάτω τῶν βλεφάρων, ἤτοι τὸν ἐν ταῖς παρειαῖς, γινόμενον φοίνικα, τὸ ἐρύθημα λέγω τοῦ προσώπου, ὅπερ αἱ παρθένοι πάσχουσιν, ἡνίκα αἰδοῦνται, βάκχη οὖσα, οὐ Διονύσου, ἀλλὰ νεκρῶν· ὥσπερ γὰρ ἐκεῖναι ἄνετον τὴν κόμην ἔχουσαι προπορεύονται τοῦ θεοῦ, οὕτω καὶ ἐγὼ ὑπάρχω πολύστονον ἁγεμόνευμα τοῖς νεκροῖς, τουτέστι προπορεύομαι τῶν ἀδελφῶν ἐν ὀδυρμοῖς, ῥίψασα τὰ κρήδεμνα καὶ τὰ ἐν τῇ κεφαλῇ σκεπάσματα, ἀνεῖσα καὶ ἀποπέμψασα τὴν ἀνθηρὰν στολίδα τῆς τρυφῆς, ἤγουν τὸν κόσμον, ᾧ κοσμοῦνται ἐν τῇ κεφαλῇ αἱ παρθένοι τρυφῆς ἕνεκα. Gu.\nοὐ προκαλυπτομένα: Ἀντιγόνη τραγῳδεῖ· νῦν, φησὶν, οὐ προκαλυπτομένη τὰς παρειὰς, οὐδὲ τὴν πρέπουσαν παρθένοις αἰδῶ ἀναλαβοῦσα, ἐξορμῶ καὶ ἐκβακχεύω, καθάπερ βάκχη τις, ἐπὶ τοὺς νεκροὺς, ἀπορρίψασα τὸ κρήδεμνον καὶ τὴν στολὴν μεθεῖσα τὴν τῆς ἐμῆς τρυφῆς, τουτέστιν ἣν, ὅτε ἐτρύφων καὶ εὐδαιμόνουν, περιεβαλλόμην· ἀπάρχομαι θρῆνον τοῖς νεκροῖς· οὐ γὰρ τοῦ τρυφᾶν ὁ καιρός. Ἄλλως. ἀπρεπῶς εἰσβέβληκε καὶ οὐ παρθενικῶς. τίνι γὰρ ἀπολογεῖται, εἰ μὴ τῷ θεάτρῳ; Ἄλλως. οὐ περικαλυπτομένη τὰ φαιδρὰ τῆς βο- στρυχώδους παρειᾶς· βοστρυχώδη δὲ εἶπεν, ἐπεὶ μέχρι τῶν παρειῶν εἶχε τὰ οὖλα τῶν τριχῶν. A.B. C.M.I. Ἄλλως. οὐκέτι, φησὶν, ὡς τὸ πρὶν περικαλυπτομένη τὰ ἄνθη τῆς παρηΐδος τῆς βοστρυχώδους διὰ τὸ διὰ ταύτης καθίεσθαι τοὺς πλοκάμους, λέγει δὲ τὸ πρόσωπον ἀπὸ μέρους δηλοῦσα. μὴ γοῦν τὸ πρόσωπον ὡς τὸ πρὶν καλυπτομένη μηδὲ ὡς παρθένῳ αἰδομένῃ τὸν ἐν προσώποις φοίνικα, ταυτὸν εἰπεῖν τὸ ἐρύθημα τοῦ προσώπου, ἤγουν τὴν δι’ αἰδῷ γινομένην ἐρυθρότητα τῷ προσώπῳ μηκέτι φέρουσα καὶ παρθένος προηγοῦμαι ὡς βάκχη τῶν νεκρῶν, οὐ Διονύσου βακχείαν ποιουμένη, ἀλλὰ νεκρῶν καὶ Ἄιδου, λέγω δὴ ἡγεμόνευμα νεκροῖσι πολύστονον, τὰ κεφαλόδεσμα ῥίψασα ἀπὸ τῆς ἐμῆς κεφαλῆς, τὴν στολίδα κροκόεσσαν, ἀντὶ τοῦ τὴν ἐστολισμένην κρόκῳ ὑπὸ τῆς τρυφῆς, ἤτοι τὸ λαμπρὸν περιβόλαιον ῥίψασα καὶ πενθήρη περιβαλομένη χιτῶνα. A.\n1486.βοστρυχώδεος: ἐν ᾗ οἱ βόστρυχοι κεῖνται. B. I. βοστρυχώδους λέγει διὰ τὸ παρ’ αὐτὴν κατιέναι τοὺς βοστρύχους. Gr. Fl. 5. 6. 9. 21. 56. 59. 76. Mosq.\nἁβρὰ παρηΐδος: τὰ φαιδρὰ τῆς παρειᾶς, περιφραστικῶς τὴν παρειάν. A.B.M. I.\nἁβρά: τὰ τρυφερά. Gr. τρυφῶσα, οὖσα. Gu.\n1487.τὸν ὑπὸ βλεφάροις: ἡ ὑπό πρὸς τὸ αἰδουμένα. B. M.I.\n1488.φοίνικ’ ἐρύθημα: τὸν πυρρόν. ἀρσενικῶς δὲ εἶπε τὸν φοίνικα ἐρύθημα ἀντὶ τοῦ οὐδετέρου· ἔδει γὰρ εἰπεῖν τοὐπὶ βλεφάροις φοινικοῦν ἐρύθημα. τινὲς δὲ, οὐδὲ τὴν ὑπὸ βλεφάροις φοίνιξιν αἰδουμένη, ἥπερ ἐστὶν ἐρύθημα προσώπου. A.B.C.M.I.\nφοίνικα: οὐδὲ ὡς παρθένος αἰδοῦμαι, φησὶ, τὸν ὑπὸ βλεφάροις φοίνικα, ἤγουν τὸ ἐρύθημα τοῦ προσώπου. τὴν γὰρ ἐρυθρότητα τοῦ προσώπου τὴν δι’ αἰδῶ γινομένην φοίνικα ὠνόμασε. βλέφαρον δὲ εἶπεν ἀπὸ μέρους τὸ πρόσωπον λέγουσα. A.\n1489.αἰδομένα: ἀντὶ τοῦ οὐδὲ ὑπαιδουμένη τὸ ὑπὸ τοῖς βλεφάροις φοινικοῦν ἐρύθημα τῆς παρθενίας. B.C.M.I.\nφέρομαι βάκχα νεκύων: παρόσον αἱ βάκχαι ἀπογυμνούμεναι χορεύουσιν· οὐ Διονύσου δὲ βάκχη, ἀλλὰ νεκρῶν. B.M.I. προηγουμένη ὥσπερ θρηνήτρια τῶν νεκρῶν τῆς ὄψεως ἐμμανὴς οὖσα. M.\nαἰδουμένα: γράφεται καὶ αἰδομένα διὰ τὸ μέτρον. οὐ γράφεται δὲ ἀπὸ τοῦ αἰδουμένα κατὰ ἀφαίρεσιν τοῦ υ, ἀλλ’ ἀπὸ τοῦ αἴδομαι θέματος παρὰ τοῖς ποιηταῖς γραφομένου. Fl. 21.\nβάκχα νεκύων: βακχικὴν μανίαν μαινομένη, ἣν δὲ οἱ νεκροὶ παρέχουσιν, οὐχ ὁ Διόνυσος. Gr. Fl. 5. 6. 9. 21. 56. 76. ὑπουργὸς, θεραπευτὶς οὖσα. Gu.\n1490.κράδεμνα: τὰ δεσμοῦντα τὴν κάρα. B. τὸ δεσμοῦν τὴν κεφαλήν. Gr. Fl. 5. 6. 9. 21. 56. 59. 76. φακιόλια. Gu. τὰ περικαλύμματα, τὸ κεφαλοδέσμιον. Fl. 59. κεφαλοδεσμούς. Fl. 33.\nδικοῦσα: καταβαλοῦσα. Fl. 59.\n149I. στολίδα κροκόεσσαν: τὴν κροκοειδῆ στολὴν ἀποβαλοῦσα, ἀπορρίψασα τῆς τρυφῆς. M. τὴν ἐκ κρόκης στολὴν χαλάσασα, ὥστε γυμνὰ μεῖναι τὰ στήθη. Ἄλλως. τὴν ἐμὴν στολὴν πάσης τρυφῆς ἐκβαλοῦσα. A.B. C.M.I.\nἀνεῖσα: ἀφεῖσα. Gr. ἀποπέμψασα, ῥίψασα. Gu. ἐάσασα. Fl. 59.\nχλιδᾶς: τρυφῆς. I. τῆς σπατάλης. Fl. 59.\n1492.ἁγεμόνευμα: ἑαυτὴν γὰρ λέγει προηγήτειραν τῶν νεκρῶν. A.B.I. κατὰ κοινοῦ τὸ φέρομαι· ταύτῃ ἐξορμῶ, ἡγεμονεύουσα καὶ ἐξάρχουσα θρήνων τοῖς νεκροῖς. A.C. ὁδηγήτρια, προοδοποιὸς οὖσα, προηγήτρια. Gu.\n1493-1507. αἶ αἶ: ἰὼ Πολύνεικες, ἐγένου ἄρα ἐπώνυμος, ἤγουν αὐτὸ ὃ ἐπωνομάσθης, τουτέστι φιλόνεικος. ὤμοι μοι Θῆβαι ! -τοῦτο διὰ μέσου-ἡ σὴ δ’ ἔρις οὐκ ἔρις, ἦν δηλονότι, ἀλλὰ φόνος κραθεὶς καὶ ἑνωθεὶς φόνῳ, λέγω αἵματι καὶ φόνῳ δεινῷ καὶ χαλεπῷ, ὤλεσε τὸν δόμον τοῦ Οἰδίποδος. τίνα δὲ στοναχὴν τραγῳδητὴν, ἢ τίνα στοναχὴν ἐμμελῆ ἔνδακρυν, ὦ δόμος, ἀνακαλέσομαι φέρουσα τάδε τὰ τρία σώματα τὰ συγγενικὰ, λέγω τὴν μητέρα καὶ τὰ τέκνα, τὴν χαρὰν καὶ ἡδονὴν τῆς Ἐριννύος καὶ τῆς κατάρας τοῦ Οἰδίποδος· ἣ Ἐριννὺς ὤλεσε παντελῶς τὸν οἶκον τοῦ Οἰδίποδος, ὅτε, ὦ πάτερ, ἔγνως τὸ μέλος, ἤτοι τὸ αἴνιγμα, τῆς δυσερμηνεύτου Σφιγγὸς, συνετὸς γενόμενος, τὸ σῶμα αὐτῆς φονεύσας. I.\n1493.αἶ αἶ: οἱ παλαιοὶ ῥήτορες ψιλοῦντες καὶ περισπῶντες, οἱ δὲ νέοι αἳ αἳ βαρύνοντες. C.\n1495.ἐπώνυμος: φερώνυμος πολλὰ γὰρ νείκεα εἰργάσω. B.M.\n1496.σὰ δ’ ἔρις: ἡ ἔρις, φησὶν, οὐκ αὐτὸ μόνον ἄχρι φιλονεικίας τὸ τέλος ἔσχεν, ἀλλ’ ἄχρι φόνων ἐπαλλήλων προελθοῦσα ἄρδην τὸν πάντα οἶκον τοῦ Οἰδίποδος ἀπώλεσεν. τινὲς δὲ οὕτως, ἡ σὴ δ’ ἔρις οὐκ αὐτὸ μόνον ψιλὴ γέγονε φιλονεικία, ἀλλὰ φόνος φόνῳ κραθείς. Ἄλλως. τὸ τέλειον κραθεῖσα, οἷον οὐκ ἄχρι ψιλῆς φιλονεικίας προελθοῦσα ἡ ἔρις, ἀλλὰ φόνος ἐμὶ φόνῳ κρανθείς. A.B.C.M.I.\n1497.δόμον: τὴν βασιλείαν. Gu.\nκρανθείς: τελειωθείς· (B.) κραίνω γὰρ τὸ τελειῶ. Fl. 59. τελειωθεὶς, πραχθείς. Gu.\n1499.τίνα δὲ προσῳδόν: συνῳδήτριαν. B. θρηνητικὴν στοναχήν. συνῳδὸν ἀντὶ τοῦ θρῆνον· τὸ δὲ τίνα πρός ἀναστρεπτέον· τουτέστι πρὸς τίνα πρῶτον τῶν προκειμένων νεκρῶν θρῆνον, ἢ πρὸς τίνα τούτων στεναγμὸν μετὰ δακρύων, ὦ δόμος δόμος, ἀναβοάσω· ἢ τὸ προσῳδὸν ἐξ ὁλοκλήρου τὸν θρῆνον νοητέον, οὐκ ἀποδιαιρουμένης τῆς πρός, ἵν’ ᾖ τοιοῦτος ὁ λόγος· τίνα θρῆνον ἄξιον, ἢ τίνα στεναγμὸν σύμφωνον τῆς προκειμένης συμφορᾶς καὶ τῶν τριῶν τούτων νεκρῶν ἀναβοήσω, προσᾴδοντα, φησὶ, καὶ ἁρμόζοντα τοῖς νῦν πάθεσι; A. C.M.\n1500.μουσοπόλον: μουσικὸν στεναγμόν· ἔστι γὰρ καὶ θρῆνος μουσικός. Ὅμηρος παρὰ δ’ εἷσαν ἀοιδοὺς θρήνων ἐξάρχους, οἵτε στονόεσσαν ἀοιδήν καὶ τὰ ἑξῆς. A. B.C.M.I. μοῦσα γὰρ καὶ ὁ θρῆνος, ὡς τὸ ἀοιδὴ τὸ μέλος καὶ ὁ ὕμνος. Fl. 59.\nμουσοπόλον: μουσικὴν θρηνητικὴν στοναχήν. M.\nστοναχάν: στένω κοινὸν καὶ στενάζω, στενάχω δὲ ποιητικὸν καὶ στεναχίζω καὶ στοναχέω στοναχῶ. ἀπὸ τοῦ στένω στόνος ποιητικὸν καὶ στονόεις καὶ στονόεσσα, ἀπὸ τοῦ στενάζω στεναγμὸς κοινὸν, ἀπὸ τοῦ στοναχῶ στοναχή παρὰ ποιηταῖς. Gr. Cant.\n1503.σύγγονα: συγγενικά. B. M. Gr. ἀδελφικά. Gu. I. μητέρα λέγω καὶ τέκνα, περιχαρῆ τῆς Ἐριννύος, ἥτις παντελῶς τοῦ Οἰδίποδος τὸν δόμον ὤλεσε. I.\n1504.χάρματ’ Ἐρινύος: ἀντὶ τοῦ ἔργα Ἐρινύος, ἐν αἷς χαίρει. λείπει τὸ ἔφυς, χάρμα ἔφυς Ἐρινύος. M. λέγω ἡδονὴν τῆς παρακολουθούσης ἐπ’ ἐκδικήσει τῶν παρανομιῶν δυνάμεως. Gr. Florr.\n1505.πρόπαν: ἥτις Ἐρινύς. B. M. παντελῶς. ἐπίρρημα γάρ ἐστι τὸ πρόπαν. B. παντελῶς. M. Gr. διόλου, τελείως. Gu.\n1506.δυσξυνέτου: τῆς Σφιγγὸς τῆς ἀσαφοῦς, ἐπεὶ πᾶσι δυσνόητον ἦν τὸ αἴνιγμα, πλὴν τοῦ Οἰδίποδος μόνου· διὰ γὰρ τοῦτς συνετὸν ἐπὶ τοῦτο εἴρηκε τὸ μέλος, πᾶσι μὲν τοῖς ἄλλοις ἀσαφὲς, αὐτῷ δὲ μόνῳ σαφὲς καὶ καταληπτόν· ξυνετὸν γὰρ τὸ σαφές. Ἄλλως. τῷ Οἰδίποδι ξυνετόν· ἀπὸ κοινοῦ δὲ τὸ Σφιγγός. τινὲς δὲ συνετὸν τὸ βαθύτατον. A.B. C.I.\nὅτε δυσξυνέτου: τὴν ἐξ ἔξωθεν προσληπτέον, τουτέστιν ἐξότε· ὁ δὲ λόγος, ἥτις Ἐριννὺς τὸν Οἰδίποδος οἶκον ἀπώλεσεν, ἐξότε τὸ τῆς ἀγρίας Σφιγγὸς αἴνιγμα, τὸ δυσξύνετον ἐκεῖνο καὶ ἀσαφὲς τοῖς πολλοῖς, γνοὺς αὐτὸς αἴτιος αὐτῇ γέγονε θανάτου· φασὶ γὰρ ὅτι λύσαντος τοῦ Οἰδίποδος τὸ αἴνιγμα διεσπάραξεν ἑαυτὴν ἡ Σφίγξ. A.C.M.\nμέλος ἔγνω: τὸ αἴνιγμα εἶπεν, ἐπεὶ μετὰ μέλους τινὸς προέφερεν αὐτὸ ἡ Σφίγξ· διὸ καὶ ἀοιδοῦ Σφιγγὸς εἶπεν. B.C.M. I.\n1507. φονεύσας δὲ ἀντὶ τοῦ φόνου καὶ ἀναιρέσεως γενόμενος αὐτῇ αἴτιος. B.C.I.\nσῶμα φονεύσας: ἀντὶ τοῦ αὐτὴν περιφραστικῶς. λέγεται δὲ ἀντιστρόφως, ἀντὶ τοῦ, ὅτε γνοὺς τὸ αἴνιγμα τῆς Σφιγγὸς ἐφόνευσας αὐτήν. Gr. Cant.\nΣφιγγὸς ἀοιδοῦ σῶμα: τῆς ἀοιδοῦ Σφιγγὸς, ἐπεὶ μετὰ ᾠδῆς καὶ μέλους ἔλεγε τὰ αἰνίγματα. A.M.\n1508.-1514.ἰώ μοι: διὰ μέσου. I. τίς Ἑλλὰς, ἤτοι’ Ἑλληικὴ γῇ, ἢ βαρβαρικὴ, ἢ τίς ἕτερος τῶν ἔμπροσθεν εὐγενῶν, αἵματος καὶ γένους ὑπάρχων δηλονότι ἀνθρωπείου, τοιαύτας λύπας φανερὰς ὑπέμεινε τοσούτων κακῶν, ὡς ἐγὼ δηλονότι. τάλαινά εἰμι ἐγὼ, πῶς ἐλελίζω καὶ ταράττομαι. Gr. I.\nτίς Ἑλλάς: τίς Ἑλληνικὴ, ἢ βάρβαρος δηλονότι γυνή. Ἄλλως. τίς, φησὶν, Ἑλλήνων ἢ βαρβάρων, ἢ τῶν ἀνέκαθεν ἀνδρῶν ὑπέμεινε κακῶν τοσούτων πλῆθος καὶ λύπας ἐπὶ ἀνθρωπίνῳ σώματι· τὸ γὰρ ἁμερίου ἀντὶ τοῦ ἀνθρωπείου γένους. A.B.C. M.I. γρ. τίς ἕλλην. C.\nτίς Ἑλλάς: τίς ἀπὸ τοῦ ἁμερίου αἵματος, ἤγουν τίς τῶν ἀνθρώπων, ἢ Ἕλλην, ἢ βάρβαρος, ἢ τίς ἀπὸ τῶν πάροιθεν εὐγενῶν ἕτερος ἔτλη καὶ ὑπέμεινε τοιαῦτα φανερὰ κακὰ καὶ διάδηλα πᾶσιν ἄχεα κακῶν τοσούτων, ὥσπερ ἐλελίξῃ καὶ θρηνήσεις, ὦ τάλαινα σύ. Gu. Bar.\n1510.ἢ τῶν πάροιθεν: ἀπὸ κοινοῦ τὸ τίς, ἢ τίς τῶν πάροιθεν εὐγενετᾶν. B.C.M.I.\n1513.τοιάδ’ ἄχεα: τοιαῦτα ἄχη κακά. B.\nτάλαιν’ ὡς ἐλελίζω: τὸ ἑξῆς οὕτω, τάλαινα αἴλινον αἰάγμασιν ἃ τοῖσδε προκλαίω. Ἄλλως. ἐγὼ, φησὶν, ἡ τάλαινα, ἥτις αἴλινον ἀνακλαίω καὶ ἀναθρηνῶ ἐπὶ τούτοις τοῖς οἰκτροῖς ἀτυχήμασι, καθάπερ τις ὄρνις θρηνοῦσα ἀπηχεῖ δρυὸς πετάλοις ἐφεζομένη. A.B. M.I.\nἐλελίζω: ταραττομένη ἀγωνιῷ. Cant. γρ. ἐλελίξῃ. ταράττῃ, θρηνήσεις. Gu.\n1514.-1522.τίς ἄρ’ ὄρνις: καὶ τίς ἄρα ὄρνις καθεζομένη ἐπὶ κλάδοις τοῖς κατ’ ἄκρον κομῶσιν ἢ δρυὸς ἢ ἐλάτης, στερηθεῖσα τῆς μητρὸς, συνῳδὸς καὶ σύμφωνος ἔσται τοῖς ἐμοῖς ὀδυρμοῖς ἐν ἄχεσι καὶ λύπαις εἰς αἴλινον καὶ θρῆνον, ἐν αἰάγμασι καὶ θρηνητικοῖς ἀπηχήμασιν· ἥτις ἐπὶ τούτοις κλαίω, μόνη δὲ τὸν ἀεὶ χρόνον, ἤτοι διὰ παντὸς, ἠχήσω καὶ θρηνήσω, διάξουσα τὴν ζωὴν ἐν σταζομένοις δακρύοις. I. τίς ἄρα ὄρνις ἐστερημένη τῆς μητρὸς, ἑζομένη καὶ καθημένη ἐν τοῖς κλάδοις τῆς δρυὸς ἢ ἐν τοῖς κλάδοις τῆς ἐλάτης τοῖς εἰς ἄκρον κομῶσιν ἐστὶν ἐν τοῖς οἰκείοις ἄχεσι συνῳδὸς καὶ συνθρηνήτρια τοῖς ἐμοῖς ὀδυρμοῖς. (λαμβάνων δὲ κατὰ συνεκδοχὴν τὸ κλάδοις καὶ εἰς τὸ δρυὸς καὶ εἰς τὸ ἐλάτης, εἰς μὲν τὸ δρυὸς γυμνὸν τίθει, εἰς δὲ τὸ ἐλάτης μετὰ τοῦ ἀλκροκόμοις.) ἥτις ἐν τοῖσδε τοῖς νεκροῖς κλαίω ἐν αἰάγμασι καὶ θρήνοις αἴλινον καὶ κλαυθμόν, (τοῦτο κομματικὸν οὕτω.) διαβιβάσουσα μονάδα καὶ μεμονωμένον αἰῶνα, ἅτε πάντας τοὺς ἐμοὺς ἀπολέσασα ἰαχήσω καὶ θρηνήσω τὸν ἀεὶ χρόνον ἐν δάκρυσιν ἐκ τῶν ἐμῶν ὀμμάτων καταφερομένοις. Gu.\n1514.τίς ἄρ’ ὄρνις: ἀηδόνα φησὶν ἢ χελιδόνα, εἰς ἃς μετεβλήθησαν Πρόκνη καὶ Φιλομήλα. C.M. Gu.\n1517.μονομάτωρ: ἡ μονομάτερος ὄρνις ἡ μεμονωμένη καὶ ἐστερημένη τῆς μητρός. B.M.I.\n1518.ἄχεσι συνῳδός: τοῖς ἐμοῖς κακοῖς σύμφωνος. M. ἐν λύπαις σύμφωνος ἔσται εἰς αἴλινον θρηνητικοῖς ἀπηχήμασι. Gr. Mosq. συνθρηνήτρια ἐμοί. Gu.\nαἴλινον: κλαυθμὸν, θρῆνον. Gu. τὸ ἑξῆς ἃ αἴλινον αἰάγμασιν. M.\n1520.τοῖσδε προκλαίω: τοῖσδε ἀντὶ τοῦ τοῖς νεκροῖς. A. B.M. ἐπὶ τούτοις κλαίω. Gr. Mosq.\nἃ τοῖσδε: ἅτινα ᾄσματα θρηνῶ ἐπὶ τοῖσδε τοῖς νεκροῖς. I. ἂ\nἃ τοῖσδε προκλαίω: ἅπερ, θρηνητικὰ ἀπηχήματα, ἐπὶ τούτοις τοῖς ἐπὶ τοῖσδε τοῖς νεκροῖς. I. ἃ ἀπηχήματα, ἐπὶ τούτοις τοῖς νεκροῖς ἀναβοῶ. ἡ γὰρ πρό ἀντὶ τῆς ἀνά, τουτεστιν ἀνακλαίω. A.B. C.M.I. C. M.I. λείπει εἰς ὃ τοῖσδε προκλαίω. M. τοῦτο ἰδίᾳ ἀναπεφώνηται. A.B.C. M.I. τινὲς δὲ τὸ ἃ ἀντὶ τοῦ ἥτις φασίν. Fl. 33. οὐδεμία δηλονότι. Gr. Fl. 5. 6. 9. 21. 56. 59. 76.\n1521.μονάδ’ αἰῶνα: ἀντὶ τοῦ μονάδα βίον, ὀρφανὸν, μονήρη βίον, μεμονωμένον, ἔρημον. B.C.M.I.\nαἰῶνα: ζωήν. B. μονόβιον, ἔρημον, μεμονωμένον. A.\n1522.ἐν λειβομένοις: ἐν ὑγροῖς. I.\n1524.-1538.τίν’ ἐπὶ πρῶτον: ἐπὶ τίνα πρῶτον βάλω ἀπαρχὰς ἀπὸ τῆς χαίτης, ἤτοι ἀπὸ τῆς κόμης, διὰ σπαραγμῶν; πότερον δηλονότι παρὰ τοῖς δυσὶ μαστοῖς τοῦ γάλακτος τῆς μητρὸς, ἢ πρὸς τὰ οὐλόμενα αἰκίσματα τῶν δισσῶν ἀδελφῶν, ἤτοι πρὸς τὰς ἀξίας ἀπωλείας πληγὰς τῶν δύο ἀδελφῶν; φεῦ, ὦ πάτερ ἀλαὲ, ὁ φέρων ὄμμα τυφλὸν, λίπε τοὺς σοὺς δόμους, δεῖξον, ὦ Οἰδίπους, τὴν σὴν ζωὴν τὴν ἀθλίαν, ὅστις ἐμβαλὼν τοῖς σοῖς ὄμμασιν ἀορασίαν καὶ τύφλωσιν ἐπὶ τοῖς δώμασιν ὀδυνηρῶς ἀνύεις ἐπὶ πολὺ ζωὴν παρατεινομένην καὶ μακροχρόνιον. ἀκούεις σὺ, ὁ πλανώμενος κατὰ τὴν αὐλὴν καὶ κατὰ τὸν οἶκον, ἰαύων καὶ διατρίβων καὶ κινῶν ἐν τοῖς δεμνίοις γηραιὸν πόδα δύστηνον, ἤτοι γεροντικὴν ἀθλίαν πορείαν. I.\n1524.-1529.τίν’ ἐπὶ πρῶτον: ἐπὶ τίνα πρῶτον βαλῶ ἀπαρχὰς θρήνου ἐν σπαραγμοῖς ἀπὸ τῆς ἐμῆς χαίτης, τουτέστι τίνα πρῶτον θρηνήσω, τὰς τρίχας σπαράττουσα καὶ πρὸς αὐτὸν ῥίπτουσα παρὰ τοῖς διδύμοις μαστοῖς τῆς μητρὸς τοῦ γάλακτος; -ἐντεῦθεν γὰρ τέθραμμαι ἡ τάλαινα·-ἢ πρὸς τὰ οὐλόμενα καὶ ἐφθαρμένα αἰκίσματα τῶν δισσῶν ἀδελφῶν; Gu.\n1524.τίν’ ἐπὶ πρῶτον: ἡ ἐπί πρὸς τὸ βάλω, οἷον ἐπὶ τίνα πρῶτον ἐπιθῶ τὰς τρίχας ἀπαρχὰς τοῖς σπαραγμοῖς, ἐπὶ τῆς μητρὸς, ἢ ἐπὶ τῶν ἀδελφῶν; ἔθος γὰρ ἦν τοῖς ἀρχαίοις τὰς κόμας ἀποκείρεσθαι ἐπὶ τοῖς τεθνηκόσιν. A.C. M. ἡ ἐπί πρὸς τὸ βάλλω. M.\n1525.ἀπαρχάς: θυσίας. B. rec. I. δῶρον. M. ἀνάθημα. Gr. Mosq.\n1526.ἐν διδύμοις: περισσὴ ἡ ἐν. Gr. Fl. 5. 6. 9. 21. 56. 59. 76. Mosq.\n1527.γάλακτος: λείπει τοῖς ποιητικοῖς τοῦ γάλακτος. B. M. λέγεται καὶ γάλα μαστῶν καὶ μαστοὶ γάλακτος, ὡς ἡμέρα ἡλίου καὶ ἥλιος ἡμέρας. Gr. Bar. Mosq. τοῖς τὸ ἀναθρέψαν με γάλα ἐκβλύσασι. Gr. Fl. 5. 6. 9. 21. 56. 59. 76.\n1528.ἢ πρὸς ἀδελφῶν: τὸ ἑξῆς, ἢ πρὸς τὰ τῶν ἀδελφῶν αἰκίσματα. οὐλόμενα δὲ διὰ τὰς πληγὰς καὶ τοὺς ἀφανισμοὺς τῶν ἀδελφῶν. A.C.M.\n1529.αἰκίσματα: πρὸς τὰς ὀλεθρίας πληγάς. I. αἰκισμάτων\nνεκρῶν: γρ. δισσῶν. M.\n1531.ἀλαόν: τυφλὸν ὄμμα. M.\n1532.Οἰδιπόδα: κλητικὴ ἀπὸ τῆς Οἰδιπόδης εὐθείας. B.M.I.\n1534.ἀέριον σκότον: ἀφανῆ. B. ἀὴρ λέγεται καὶ τὸ ὁμιχλῶδες καὶ ἀόρατον· ὡς παρ’ Ὁμήρῳ ἀὴρ γὰρ παρὰ νηυσὶ βαθεῖα. εἰπὼν οὖν ἐνταῦθα σκότον ἐπάγει ἀέριον ἐπιθετικῶς κατὰ ταύτην τὴν σημασίαν τοῦ ἀέρος, ἵνα δηλώσῃ τὸ εἶδος τοῦ σκότου, ὅτι οἷον τὸ τοῦ ἀέρος, ὥσπερ εἴ τις εἴποι φῶς ἡλιῶδες, ἤγουν οἷον τὸ τοῦ ἡλίου. μεταφορικῶς δὲ λέγει ἀπὸ τοῦ σκότου τοῦ ἐν ἀέρι τοῦ μὴ βλεπομένου τὴν στέρησιν τῆς ὁράσεως καὶ τὴν τύφλωσιν. ἔχει οὖν τὸ πᾶν οὕτως· ὃς ἐμβαλὼν τοῖς σαυτοῦ ὄμμασι σκότον ἀέριον, ἤγουν οἷος ὁ τοῦ ἀέρος, ἀντὶ τοῦ ἀορασίαν καὶ τύφλωσιν, ἐπὶ τοῖς δώμασιν ὀδυνηρῶς ἀνύεις ζωὴν ἐπὶ πολὺ παρατεινομένην. ἀερῶδες τὸ μετέχον τῆς φύσεως τοῦ ἀέρος, ἀέριον δὲ σκότος τὸ ἔχον τὴν τοῦ ἀέρος ζόφωσιν, ὡς οὐράνιον ὕψος ὑπερβολικῶς, ἤγουν οἷον τὸ τοῦ οὐρανοῦ. λέγεται ἄλλως καὶ οὐράνιον ὕψος αὐτὸ τὸ τοῦ οὐρανοῦ ὕψος, καὶ ἀέριον σκότος αὐτὸ τὸ τοῦ ἀέρος. ἀέριος δὲ φέρεταί τις, ἤγουν ἐν τῷ ἀέρι, καὶ ἀέρια ζῶα τὰ ἐν ἀέρι τὴν διατριβὴν ποιούμενα, ὡς οὐράνια τάγματα τὰ ἐν τῷ οὐρανῷ· ἐκεῖνα δὲ καὶ μετὰ τῆς ἐν προθέσεως μᾶλλον λέγεται, οἷον ἐναέριος φέρεται, καὶ ἐναέρια ζῶα. Gr. Cant. φυσικῶς γὰρ ὁ ἀὴρ σκοτεινός· ἀπὸ γὰρ τοῦ ἡλίου φωτίζεται. Fl. 59.\n1535.ἕλκεις: παρέλκεις καὶ παρατείνεις τὴν ζωὴν καὶ φιλοψυχεῖς. C.M. παρέλκεις καὶ παρατείνεις μακρόπουν βίον, πλανώμενος καὶ τυφλώττων. I. ὀδυνηρῶς ἀνύεις. Gr. Mosq.\nμακρόπουν: μεγάλην. M. πολύ. B. ἀντὶ τοῦ ἐπὶ πολὺ παρατεινομένην· ὁ ποὺς γὰρ ἀντὶ τῆς κινήσεως καὶ παρατάσεως ἐνταῦθα λαμβάνεται, μεταφορικῶς ἀπὸ τῶν ζώων· οὐ γὰρ διὰ ποδῶν ἡ ζωὴ τὴν ἑαυτῆς ἀνύει ὁδόν. Gr. Cant. διαβιβάζεις πολυχρόνιον, ἤγουν παρατείνεις τὴν ζωὴν, φιλοψυχεῖς. Gu. Fl. 33.\n1536.-1538.κλύεις ὦ κατ’ αὐλάν: ἀπὸ μέρους τοῦ ποδὸς ὅλον τὸ σῶμα δηλοῖ· τουτέστι κλύεις, ὦ πάτερ, ὃς ἔνδον κατὰ τὴν αὐλὴν διὰ τὴν τυφλότητα ἀλαίνων καὶ πλανώμενος διατρίβεις καὶ τὸ γεγηρακός σου σῶμα τοῖς δεμνίοις ἐγκρύπτεις. A.B.C. M.I.\nἀλαίνων: διατρίβων, πλανώμενος, ἢ τυφλώττων. B.M.\n1538.ἰαύων: ἐγκοιμίζων, ἐγκρύπτων. I. ὦ ὁ διατρίβων ἐν δεμνίοις. Gr. διάγων. Gu. περιφέρων. Fl. 59.\n1539.-1545.τί μ’, ὦ παρθένε: διὰ τί, ὦ παρθένε, ὁδηγίαις τῆς τυφλῆς πορείας ἐξήγαγές με εἰς φῶς, προσκαλεσαμένη τοῖς δάκρυσι τὸν ἀεὶ ἐν λέχει καὶ κοίτῃ ὑπάρχοντα; I. ὅλως ἐν πᾶσιν ὁ Εὐριπίδης πτωχοποιός ἐστι, καὶ νῦν ὁ Οἰδίπους οὐδὲ ὁδηγὸν αὐτῷ ἔχει ἐν τῇ πατρίδι ὢν, ἀλλὰ καὶ μόνος ἐκπορεύεται ἑαυτὸν ὁδηγῶν, τάχα δὲ τῶν παρόντων κακῶν πάντες ἐξῆλθον θεαταὶ γενέσθαι· διὸ μεμονωμένον θεράποντος τὸ Οἰδίποδος πρόσωπον ἔξεισι. λεχήρη δέ φησι τὸν ἀεὶ ἐν λέχει καὶ σκότει ὑπάρχοντα. τὸ ἑξῆς τοῦ νοῦ, διὰ τί με τὸν πολιὸν, ἀντὶ τοῦ τὸν πεπολιωμένον, ἐξήγαγες, ὦ παρθένε, σκοτίων ἐκ θαλάμων εἰς φῶς ἀέρος, ὄντα με ἀφανὲς εἴδωλον, ὅ ἐστι τυφλὴν σκιάν. ἀλλὰ τὸ αἰθέρος ἀφανὲς εἴδωλον κατ’ ἰδίαν προενεκτέον· τί με, φησὶν, ἐξήγαγες ὥσπερ εἴδωλον ὄντα αἰθέρος, τουτέστι τοῦ ἀέρος· καὶ γὰρ τὸν ἀέρα περιίπτανται τὰ εἴδωλα καὶ αἱ ψυχαί· ἢ καὶ ὡς νεκρόν με ὑπάρχοντα, ἢ ὡς σκιᾶς ὄνειρον. A.B. C.M.I.\nτί μ’, ὦ παρθένε: διὰ τί δὲ, ὦ παρθένε, σὺν ἐλεεινοτάτοις δακρύοις ἐξελθεῖν ἐποίησας ἐκ τῶν ζοφερῶν θαλάμων ἐρείσμασι τυφλοῦ ποδὸς κλινήρη ὄντα ἐμὲ, τὸν ὑπάρχοντα εἴδωλον ἀφανὲς τοῦ ἀέρος πολιὸν, ἢ νεκρὸν καταχθόνιον, ἢ πτηνὸν ὄνειρον; Gr. Cant.\n1539.βακτρεύμασι: ὁδηγίαις. B. βακτηρίαις. M.\nτυφλοῦ: τῆς τυφλῆς παρειᾶς ἐξήγαγές με προκαλεσαμένη τοῖς δάκρυσιν. M.\n1543.αἰθέρος: ὥσπερ γὰρ οἱ ἐν τῷ ἀέρι τύποι οὐκ ἔχουσι σύστασιν, ἀλλὰ μόνῃ τῇ ὄψει καταλαμβάνονται, καὶ οἱ ἐν Ἅιδου νεκροὶ ὄνομα μόνον εἰσὶ, καὶ τὰ ὄναρ θεάματα τοῖς ἀνθρώποις νοῦ τυγχάνει φαντάσματα, οὕτω καὶ Οἰδίπους τῷ πλήθει καὶ μεγέθει τῶν συμφορῶν ἀπειρηκὼς οὐδὲν ἄμεινον τούτων πάντων διάκειται. Ἄλλως. τρία εἰσὶν ἀνυπόστατα, εἴδωλον, νεκρὸς καὶ ὄνειρον. ἐκ τούτων γοῦν τῶν τριῶν ἡγήσατο αὑτὸν ἕνα ὁ Οἰδίπους. Gu. εἴδωλα τοῦ ἀέρος τὰ ἐν ἀέρι τὴν διατριβὴν ποιούμενα. κατὰ τοῦτο λέγεται καὶ πετεινὰ τοῦ οὐρανοῦ, τουτέστι τοῦ ἀέρος. Florr. Gr. Mosq.\n1545.πτανόν: ταχύτατον. B. Gu. I.\n1546.-1549.δυστυχές: ἀντὶ τοῦ δυστυχῇ ἀγγελίαν κομίσῃ οὐκέτι ζῶσι τὰ τέκνα σου, οὐδὲ ἡ γυνή σου, ἥτις τὸν τυφλόν σου πόδα θεραπεύμασιν ἀεὶ μετὰ μόχθου ὡδήγει. I. δυστυχῇ. ἤγουν δυστυχῆ ἀγγελίαν ἀποίσῃ, λήψῃ. Gr. λάβῃς. Gu.\n1548.παρὰ βάκτροις: παρὰ τῇ σῇ βακτηρία. Gr.\n1549. γρ. πόδα σὸν τυφλὸν θεραπεύμασιν ἐμόχθει. B.\nτυφλόν: ἐστερημένον ὁδηγίας οἰκείων ὀφθαλμῶν. Gr. Cant.\nθεραπεύμασιν: κατὰ θεραπείαν, ἤγουν ὑπουργίαν. Gr. Fl. 5. 6. 9. 21. 56. 59. 76.\nἐμόχθει: τὸ ἑξῆς, ἃ τὸν πόδα ἐμόχθει. M. ἐνταῦθα ἀντὶ τοῦ μοχθοῦσα ὡδήγει, ἐν δὲ τῷ παρὰ βάκτροις ἐμόχθει ἀντὶ τοῦ ἐκοπία μόνον. Gr. Fl. 5. 6. 9. 21. 56. 59. 76.\n1551.ἐμῶν παθέων: γρ. ὦ μοι ἐγὼ παθέων. M.\n1552.πάρα γάρ: πάρεστι γὰρ στενάζειν διὰ ταῦτα καὶ βοᾶν. I.\nτάδε: διά. Gr.\nστενάχειν: λείπει τὸ τινά, πάρεστι γάρ τινα στενάζειν καὶ ἀϋτεῖν. προσληπτέον γὰρ τὸν καὶ σύνδεσμον. B.M.\nἀϋτεῖν: βοᾶν καὶ ἐκπλήττεσθαι. B.M.\n1553.τρισσαὶ ψυχαί: ἀντὶ τοῦ τρεῖς ἄνθρωποι κατὰ ποίαν τύχην, κατὰ τίνα τρόπον ἀπέθανον, λέγε. Gr. Cant.\nποία μοίρᾳ: γρ. μιᾷ μοίρᾳ. B.\n1555.-1558.οὐκ ἐπ’ ὀνείδεσιν οὐδ’ ἐπὶ χάρμασιν: οὐκ ἐπιχαίρουσα, οὐδὲ ὀνειδίζουσα λέγω νῦν τοῦτο, ἀλλ’ ὀδυνωμένη καὶ συναλγοῦσα τὴν ψυχὴν, ὅτι ἡ σὴ κακοδαιμονία, ἣν ἔδει μέχρι σοῦ στῆναι, καὶ ἐφ’ ἡμᾶς τοὺς παῖδας κατήντησεν οὐχ ὁσίως. A. B.C. M.I. προθεραπεία. Gu.\nοὐκ ἐπ’ ὀνείδεσιν λέγω, οὐκ ἐπ’ ὀνείδεσιν, οὐδ’ ἐπὶ χάρμασιν ἔλιπον τὸ φάος, ἤγουν οὐκ ἄτιμος καὶ τοῖς ἐχθροῖς ἐπονείδιστος ὁ τούτων θάνατος γέγονεν, ἀλλὰ ὁ σὸς ἀλάστωρ ἔβη καὶ ἦλθεν ἐπὶ τοὺς σοὺς παῖδας ἐν ὀδύναις, βρίθων ἐν ξίφεσι καὶ πυρὶ καὶ σχετλίαις μάχαις. δείκνυσι δὲ ἐντεῦθεν ὅτι, εἰ καὶ γενναίως πάνυ καὶ ὑπὲρ φύσιν ὀλώλασιν, ἀλλὰ μεγίστην ὅσην ἐμοὶ τὴν ὀδύνην ἐντεῦθεν προὐξένησαν. Gu.\n1555.οὐκ ἐπ’ ὀνείδεσιν: οὐ δι’ ὄνειδος, ἤγουν οὐχ ἵνα ὀνειδίσω, οὐδ’ ἐπὶ χαρᾷ διακειμένη, ἤγουν χαίρουσα. Gr. Fl. 5. 6. 9. 21. 56. 59. 76.\nἐπὶ χάρμασιν: ἐχθρῶν ἔλιπον φάος· γενναίως γὰρ ὑπὲρ τῆς βασιλείας ἀλλήλους ἐφόνευσαν. Gu.\n1556.ἀλάστωρ: ἔφορος δαίμων τῶν τὰ ἄλαστα πεποιηκότων, καὶ τιμωρός. B.M.I.\nἀλάστωρ: ὁ παρακολουθῶν σοι κακοποιὸς δαίμων. Gr. ἀλάστορες λέγονταί τινος ἢ οἱ κακοποιοῦντες αὐτὸν, ἢ οἱ δι’ ἐκδίκησιν αὐτοῦ ἑτέρους κακοποιοῦντες. ἐνταῦθα ἐπὶ τοῦ προτέρου λαμβάνεται σημαινομένου. Gr. Cant. ἡ σὴ δυστυχία, ὁ κακὸς δαίμων ὁ ἀκολουθῶν σοι ἀεί. Gu.\n1557.ξίφεσιν βρίθων: πλουτῶν, ἀκμάζων. M. κατὰ φόνον βαρὺς ὤν. Gr. Fl. 5. 6. 9. 21. 56. 59. 76.\n1558.καὶ πυρί: καὶ κατὰ πῦρ καὶ κατὰ (τὰς add. Fl.) ἀθλίας μάχας. Gr. Florr. iidem.\nπυρί: ἀφανισμῷ, διὰ τὸ καυστικὸν τοῦ πολέμου. Gu.\nσχετλίαισι μάχαις: γρ. καὶ φονίαισι μάχαις. B. ἀντὶ τοῦ μονομαχίαις. M. σχετλίαισι, φονίαις μάχαις ξίφεσί τε βρίθων καὶ πυρί. I.\n1559.ἰώ μοι αἶ αἶ: γρ. ὤμοι ἐγώ. M.\n1560.τί τάδε: λείπει ἡ διά· διὰ τί τάδε καταστένεις, ἐπειδὴ διὰ τί τάδε καταστένεις, ἐπειδὴ ἄδηλος ὁ σὸς θρῆνος· πολλὰ γὰρ τὰ περιέχοντά σε κακά. φανέρωσον διὰ τί ταῦτα στένεις· διὰ τὴν τύφλωσιν, ἢ διὰ τὸν τῆς μητρὸς γάμον; ὁ δὲ εἶπεν, οὐ διὰ ταῦτα θρηνῶ, ἀλλὰ διὰ τὰ τέκνα. A.C.I. διὰ τί τούτους στενάζεις τοὺς στεναγμούς; ἀναπέμπεις. Gr. Fl. 5. 6. 9. 21. 56. 59. 76.\nτάδε: τὴν τύφλωσιν ἢ τὸν τῆς μητρὸς γάμον. Gu.\n1561.τέκνα: διὰ τὰ τέκνα. B. M.I. στενάζω δηλονότι. Gr. Florr. iidem.\n1561—1564. δ’ ὀδύνας ἔβας: περισσοτέρως ὠδυνήθης. B. δι’ ὀδύνας ἀνέβης καὶ εἰ βλέπων ἐτύγχανες. M. διὰ περιωδυνίας, ἤγουν μεγάλης ὀδύνης, ἦλθες ἂν, εἰ βλέπων εἰς τὸ ἅρμα τοῦ ἡλίου τὸ τέθριππον ἐπεσκόπεις ταῖς ἀκτῖσι τοῦ σοῦ ὄμματος τὰ σώματα τῶνδε τῶν νεκρῶν, τουτέστιν εἰ τὴν τοῦ ὁρᾶν δύναμιν ἔχων ἔβλεπες εἰς τάδε τὰ σώματα τῶν νεφρῶν. Gr. Fl. 5. 6. 9. 21. 56. 59. 76. λείπει ἡ ἀνά, ἵν’ ᾖ δι’ ὀδύνας ἀνέβης. Ἄλλως. μειζόνως ἂν ὠδυνήθης, εἰ τοὺς ὀφθαλμοὺς ἔχων ὁρῶντας καθεώρας τούτους κειμένους νεκρούς. τὸ γὰρ ἐπενώμας ἀντὶ τοῦ διέκρινας καὶ ἐπεσκόπεις. B.C.M. I. μεγάλην περιωδυνίαν ἔσχες, ἤτοι μειζόνως ἂν ὠδυνήθης. Gu.\n1564.ὄμματος αὐγαῖς: ἀντὶ τοῦ ὀμμάτων αὐγαῖς. B. M.I. ταῖς τῶν ὀμμάτων αὐγαῖς διέκρινες καὶ ἐσκόπεις. M. ἀντίπτωσις. ἢ τὰς αὐγὰς τοῦ ὄμματος τοῖς σώμασι τῶν νεκρῶν ἐκίνεις, ἢ ἀντὶ τοῦ διεσκόπεις τὸ ἐπενώμας. A.\n1565.τῶν μὲν ἐμῶν: ἐγὼ γὰρ κατηρασάμην τῷ θηκτῷ σιδήρῳ δῶμα διαλαχεῖν τοὺς ἐμοὺς παῖδας. A. B.M. Gu. I. οἶδα γὰρ τὸν διὰ τὰς ἐμὰς ἀρὰς συμβάντα αὐτοῖς φόνον. Gu.\n1566.ἁ δὲ τάλαιν’ ἄλοχος: καὶ τοῦτο ἀπρεπὲς, ὅτι τὸν Οἰδίποδα ἄλοχον τὴν Ἰοκάστην ποιεῖ λέγοντα, ἐπιγνόντα ὅτι μήτηρ ἦν· ἔδει οὖν τὸ ὄνομα παραιτήσασθαι. A. B. C.M.I.\n1567—1576. δάκρυα: δάκρυα θρηνώδη φανερὰ πᾶσι ποιοῦσα μαστὸν ἱκέτιν αἴρουσα ἔφερε τοῖς τέκνοις ἱκέτις αὐτοῖς ἀπελθοῦσα· εὗρε δὲ ἐν ταῖς Ἠλέκτραις πύλαις κατὰ τὸν λειμῶνα τὸν λωτοτρόφον τὰ τέκνα ἡ μήτηρ ἐν πληγαῖς φόνου, ὥστε λέοντας τοὺς ἐν τῇ ἐπαύλει μαχομένους, λόγχαις μαχεσάμενα κοινὸν πόλεμον, θυσίαν διὰ ῥοῆς αἵματος φονικοῦ ἤδη ψυχρὰν, ἣν ὁ Ἅιδης ἐκληρώσατο, παρέσχε δὲ ὁ Ἄρης. Gr. Cant.\n1568.ἱκέτις ἱκέταν: ἱκέτις αὐτὴ οὖσα ἱκέτην τὸν μαστὸν αἰρομένη καὶ μετεωρίζουσα, ἵνα ἰδόντες οἱ παῖδες λήξωσι τῆς μάχης. γράφεται δὲ καὶ ὀρομένα, ὅ ἐστιν ὀρούουσα καὶ προτείνουσα τὸν μαστόν. A. B.C.M. I.\n1570—1576. εὗρε δ’ ἐν Ἠ: εὗρε δὲ τὰ τέκνα ἐν ταῖς Ἡλέκτραις πύλαις κατὰ τὸ ἄλσος τὸ λωτὸν ποιοῦν, πλησίον αὐτοῖς ὂν, ὥσπερ λέοντας ὁμοῦ ὄντας, κοινὸν πόλεμον μαχομένους ἐν λόγχαις ἐπὶ τραύμασιν αἵματος, τουτέστιν ἐπὶ τῷ θανατῶσαι ἀλλήλους. εὗρε δὲ ἤδη καὶ ἀπὸ τοῦ νῦν αὐτοὺς θυσίαν αἵματος φονίαν καὶ φονικὴν, ψυχρὰν, ἣν ἐκληρώσατο ὁ Ἅιδης, παρέσχε δὲ ὁ Ἄρης. ἐπειδὴ γὰρ ὁ μὲν Ἄρης τοὺς πολέμους καὶ τοὺς φόνους ἐργάζεται, ὅθεν καὶ μιαιφόνος κέκληται, ὁ δὲ Ἅιδης τοὺς τεθνηκότας ὑποδέχεται, διὰ τοῦτο τὸν μὲν Ἄρην παρασχεῖν λέγει τὴν θυσίαν, τὸν δὲ Ἅιδην, λαχεῖν. τὸ δὲ ψυχρὰν ἀντὶ τοῦ νεκράν· κἂν γὰρ τὸ αἷμα θερμὸν, ἀλλ’ ἡ τοιαύτη τοῦ αἵματος θυσία ἐκ σφαγῆς γενομένη ψυχρά· ἢ ὅτι καὶ οἱ νεκροὶ ψυχροί εἰσιν, τοῦ ἐν αὐτοῖς θερμοῦ ἐκλιπόντος τῷ θανάτῳ. Gu. Leid.\n1571.λωτοτρόφον: λωτὸν οὐ μόνον τὸ γλυκοκάλαμον, ἀλλὰ καὶ πόα τις ἡ ἰδιωτικῶς λεγομένη τριφύλιον. Gu. ἀνθηρόν. Fl. 59.\nλείμακα: κατὰ τὸν ἀνθηρὸν λειμῶνα. τὸ δὲ ἑξῆς λόγχαις μαρναμένους. B. λειμῶνα. I. βοτανοτρόφον κατὰ τὸν ἀνθηρὸν λειμῶνα. M.\nλόγχαις: μαχεσάμενα ἀπὸ κοινοῦ. Gr. Florr.\n1572.κοινὸν Ἐνυάλιον: συγγενικὸν πόλεμον. B. I. ὃν πρὸς ἄλληλα δηλονότι ἐμαχέσαντο τὰ τέκνα πόλεμον. Gr. Florr.\n1573.ἐναύλους: συνοίκους, ἢ ἐν ἐπαύλει μαχομένους. B.M.I. ὁμοῦ αὐλιζομένους. Gu.\n1574.ἐπὶ τραύμασιν: κατὰ κοινοῦ τὸ εὗρεν.\nαἵματος τύχην: ἀντὶ τοῦ αἵματος τυγχάνοντας, καὶ εἰς τοῦτο τύχης ἀφιγμένους, τουτέστιν ἐλθοῦσα δ’ εὗρεν αἵματι λοιπὸν πεφυρμένους καὶ τὴν τύχην αὐτοῖς τοῦ φόνου πέρας λαβοῦσαν. εὗρεν αὐτοὺς ἡ μήτηρ, ὥσπερ λέοντας δύο ἐν ἐρήμοις τόποις μαχομένους περὶ τραύματα, τουτέστιν ἢ περὶ σώματος ἢ παρδάλεως ἢ ἄλλου τινός. A.C. Ἄλλως. κοινὸν τὸ εὗρεν· ὁ δὲ λόγος ἀσύνδετος· ἐπὶ τοῖς τραύμασιν εὗρε ψυχρὰν σπονδὴν αἵματος, ὅπερ αἷμα τῶν φονευομένων σπονδή ἐστι τοῦ Ἅιδου καὶ τοῦ Ἄρεως. B.C.M.I.\n1575.ψυχρὰν λοιβάν: τὴν εἰς ψύξιν καὶ θάνατον ἄγουσαν. B.I. σχόντας φόνον. Fl. 33.\n1576.ἃν ἔλαχ’ Ἀΐδας: ἥντινα λοιβὴν ἐξ αἵματος ἔλαχεν ὁ Ἅιδης, παρόσον οἱ φονευόμενοι εἰς Ἅίδου χωροῦσι. προεξένησε δὲ, φησὶν. ὁ Ἄρης τῷ Ἅιδῃ τὴν ἐξ αἵματος σπουδήν. A. B. C.M.I. κεκληρωται. B. ἐκληρώσατο. Gr.\n1577.χαλκόκροτον: τὸ ὑπὸ χαλκοῦ συγκεκροτημένον καὶ κατεσκενασμένον ξίφος. B.I. χαλκήλατον, ὑπὸ χαλκοῦ ἠλασμένον. Gr. Cant. ἐκ χαλκοῦ κατασκευασθὲν, τὸ κρουόμενον παρὰ χαλκοῦ. Gu.\nεἴσω: παρέσω τὸ ξίφος. M.\n1578.σαρκός: τῆς ἑαυτῆς. Gr.\nἔβαψεν: ἐνέβαλεν. Gr. Fl. 5. 6. 9. 21. 56. 59. 76.\nἄγχι δὲ τέκνων: ἐπὶ τῶν τέκνων τῶν νεκρῶν. I.\nἔπεμψεν: γρ. ἔβαψεν. B.\nἀμφὶ τέκνοισι: ἐπὶ τῷ πένθει τῶν τέκνων. A. B.C.M. ἐπεὶ βουλομένη αὐτοὺς καταπαῦσαι τῆς μάχης καὶ αὐτὴ κατέπαυσεν ἐπὶ λύπῃ δηλονότι. A. B. C. Fl. 33.\n1579.πάντα δ’ ἐν ἄματι: τὸ ἑξῆς παντα τὰ ἄχη. C. πάσας δὲ τὰς λύπας ἐν ταύτῃ τῇ ἡμέρᾳ συνήγαγεν. B.M. πάντα δὲ τὰ ἄχη, ἤγουν πάσας δὲ τὰς λύπας, ὦ πάτερ, ἐν ταύτῃ τῇ ἡμέρᾳ συνήγαγεν ἐπὶ τοῖς ἡμετέροις δώμασιν ὁ θεὸς, ὃς ταῦτα πληροῖ. Gr. Cant.\n1581.τελευτᾷ: εἰς πέρας ἤγαγεν. M. εἰς πέρας ἄγει, τελειοῖ, ἐνεργεῖ. Gu.\n1582.κατῆρξεν: ἔφερε. B.\nὑπῆρξεν: ἀντὶ τοῦ ἦρξεν, ἤγουν ἐπεστάτησεν, ἐξουσίασε κατὰ τῶν δόμων τοῦ Οἰδίποδος. Gr. Fl. 5. 6. 9. 21. 56. 59. 76. κατὰ τοὺς δόμους τοῦ Οἰδίπου. Mosq.\nδόμοις: γρ. ἢ τέκνοις ἢ γένει. B.\n1583.εὐτυχέστερος βίος: οὐχ ὡς τοῦ προτέρου βίου εὐτυχοῦς ὄντος συγκριτικῷ ἐχρήσατο· ἔσθ’ ὅτε γὰρ τὰ συγκριτικὰ ἐξ ἀνομοιοειδῶν γίνεται, ὡς τὸ πρεσβύτερος παίδων, οὐχ ὡς καὶ τῶν ἄλλων παίδων παλαιῶν ὄντων. A.B.C.M.I.\nβίος: ὁ ἐπίλοιπος. Gr. Fl. 5. 6. 9. 21. 56. 59. 76.\n1584.οἴκτων μέν: θρήνων μὲν ἀπὸ τοῦ νῦν λήγετε, ὅτι καιρὸς ταφῆς. Gr.\nὡς ὥρα τάφου: καιρός ἐστι μνήμην ποιεῖσθαι τῶν τάφων καὶ τῶν θαπτομένων. B. C. M.I. Ἄλλως. οὐχ ἵνα πάντες ταφῶσιν, ἀλλὰ μόνος Ἐτεοκλῆς καὶ Ἰοκάστη· τὸν γὰρ Πολυνείκην ἀκήδευτον ἐαθῆναι κελεύει. A. B.C.I.\n1586.ἀρχὰς τῆσδε γῆς: τὰς ἀρχὰς φερνὰς διδούς· ἀπὸ κοινοῦ δὲ τὸ διδούς. φερνὰς οὖν, φησὶν, ἔδωκε τῇ ἑαυτοῦ ἀδελφῇ ἑαυτοῦ τὴν ἀρχήν. A.B. M.I. φερνὰς τὰ διδόμενα δῶρα τῇ νύμφῃ. ἀπὸ κοινοῦ δὲ τὸ διδούς. M. Ἄλλως. φερνὰ ἡ προὶξ ἀπὸ τοῦ ἐπιφέρεσθαι αὐτὴν τὰς εἰς γάμους διδομένας. Α. φερνὰς δέ φησι τὰ διδόμενα χάριν προικὸς τῇ νύμφῃ. B.I. ἐπειδὴ παρηγγύησε τῷ ἐμῷ παιδὶ Αἵμονι Ἀντιγόνην, ἔδωκεν ἐμοὶ τὴν βασιλείαν φυλάττειν, μέχρις ἂν, πληρωθέντων τῶν γάμων, Αἵμων λαβὼν ταύτην ὡς προῖκα ἄρχῃ σὺν Ἀντιγόνῃ τῆσδε τῆς χώρας. Gu.\n1588.Αἵμονι: τῷ υἱῷ μου. I.\nκόρης τε λέκτρον: καὶ τὸ λέκτρον ἀντὶ τοῦ τὴν συνάφειαν τῆς θυγατρός σου τῆς Ἀντιγόνης, ἀντὶ τοῦ καὶ τὴν θυγατέρα σου τὴν Ἀντιγόνην εἰς συνάφειαν γάμου. Gr. Cant.\n1589.οὔκουν σ’ ἐάσω: οὐδαμῶς. M. οὐκέτι οὖν σε ἐάσω. Gr. Fl. 5. 6. 9. 21. 56. 59. 76.\n1590.σαφῶς: φανερῶς. Gr. ἀληθῶς ἐμαντεύσατο. M. ἀντὶ τοῦ ἀληθῆ γὰρ ἐμαντεύσατο. B. ἀληθῶς. Gu.\nοὐ μήποτε: ἐκ παραλλήλου τὸ οὐ καὶ τὸ μή. Gr. Fl. 5. 6. 9. 21. 56. 59. 76.\n1591.εὖ πράξειν: εὐτυχήσειν. Gr. Florr. iidem.\n1592.ἐκκομίζου: ἔξω παραπέμπου. Gr. Florr. iidem.\nὕβρει: ἐφ’ ὕβρει. Gr. Florr.iidem.\n1593.διὰ δὲ τοὺς ἀλάστορας: τὰς δυστυχίας τὰς σάς. I.\nἀλάστορας: τοὺς ἀλάστορας τοὺς σοὺς, ἤγουν τοὺς παρακολουθοῦντάς σοι κακοποιοὺς δαίμονας. Bar. Gr. Fl. 59.\n1595.—1624.ὦ μοῖρ’ ἀπ’ ἀρχῆς: ὦ μοῖρα καὶ τύχη, λίαν ἐποίησας ἐμὲ ἀπ’ ἀρχῆς ἄθλιον καὶ τλήμονα, ὡς οὐδεὶς ἄλλος τῶν ἀνθρώπων ἐγένετο· ὃν, ἐμὲ δηλονότι, καὶ πρὸ τοῦ ἐλθεῖν εἰς φῶς ἐκ τῆς γονῆς τῆς μητρὸς, ἤτοι ἐκ τῆς γεννήσεως τῆς μητρὸς, ἐθέσπισεν ὁ Ἀπόλλων τῷ Λαΐῳ ἄγονον, ἤτοι μὴ γεννηθῆναι ὀφείλοντα, γενέσθαι φονέα τοῦ πατρός. φεῦ, ἄθλιός εἰμι ἐγώ. ἐπεὶ δὲ ἐγενόμην, ἤτοι εἰς φῶς ἦλθον, πάλιν ὁ σπείρας πατὴρ ἔκτεινέ με, ἤτοι κτεῖναί με ἔκρινε, νομίσας γεγονέναι πολέμιον· ἀπέκειτο δὲ θανεῖν αὐτὸν ἐξ ἐμοῦ. πέμπει δέ με, ἀντὶ τοῦ ἐξέπεμψεν ἐμὲ, ποθοῦντα μαστὸν, ἤτοι ὑπομάζιον ὄντα, βορὰν ἀθλίαν, γενησόμενον δηλονότι, θηρσὶν ἀντὶ τοῦ θηρῶν· οὗ καὶ ὅπου σωζόμεθα, ἀντὶ τοῦ ἐσώθημεν. ὤφελε γὰρ, ἀντὶ τοῦ ἔπρεπεν, ἐλθεῖν ὁ Κιθαιρὼν εἰς τὰ χάσματα καὶ εἰς τὰ σχίσματα τοῦ Ταρτάρου τὰ ἄβυσσα, καὶ τὰ βαθύτατα, ὃς οὐκ ἀπώλεσεν ἐμὲ, ἀλλὰ ἔδωκεν ἐμοὶ ὁ δαίμων δουλεῦσαί τε ἀμφὶ δεσπότην τὸν Πόλυβον. κτανὼν δὲ ὁ δυστυχὴς τὸν ἐμαυτοῦ πατέρα ἦλθον εἰς συνάφειαν τῆς ταλαιπώρου μητρὸς, ἔτεκόν τε παῖδας ἀδελφοὺς, οὓς ἀπώλεσα λαβὼν ἀρὰς παρὰ τοῦ Λαΐου καὶ δοὺς τοῖς παισίν· οὐ γὰρ τοσοῦτον ὑπάρχω ἀσύνετος καὶ ἀνόητος ὥστε ἄνευ του, καὶ τινὸς, τῶν θεῶν ἐμηχανησάμην ταῦτα εἰς τὰ ἐμὰ ὄμματα καὶ εἰς τὸν βίον καὶ τὴν ζωὴν τῶν ἐμῶν παίδων. εἶεν, καὶ ἔστω ταῦτα· τί δῆτα δράσω ὁ δυστυχὴς ἐγώ; τίς ἀκολουθήσει μοι ὁδηγὸς ποδὸς τυφλοῦ; ἡ θανοῦσα ἥδε, ἤγουν ἡ Ἰοκάστη; ζῶσα γὰρ ἂν οἶδα σαφῶς ὅτι ἐγένετο ἡγεμὼν δηλονότι. ἀλλ’ ἡ τῶν καλῶν παίδων δυάς; ἀλλ’ οὐκ ἔστι μοι. ἀλλ’ ἔτι νεάζων, ἤτοι νέος ὢν, εὕροιμι αὐτὸς πόρον ζωῆς; πόθεν, ἀντὶ τοῦ οὐδαμῶς. τί ἀποκτείνεις ἐμὲ, ὦ Κρέον, οὕτως ἄρδην καὶ παντελῶς; ἀποκτενεῖς γὰρ, εἰ ἐκβαλεῖς ἐμὲ ἔξω τῆς γῆς. οὐ μὴν ἑλίξας τὰς χεῖρας περὶ τὸ σὸν γόνυ φανοῦμαι δειλός· τὴν γὰρ ποτὲ οὖσαν ἐμοὶ γενναιότητα οὐκ ἂν καταλίποιμι, καίπερ πράσσων δυστυχῶς. I.\n1595.ὥς μ’ ἔφυσας: λίαν ἐξ ἀρχῆς ἐποίησας ἄθλιον. I. καθὸ, πρὶν γενέσθαι, δυστυχὴς ὑπῆρχον. B.M.I.\n1596.εἴ τις: ἀντὶ ποῦ ὡς οὐδὲ εἷς. M. ἀντὶ τοῦ ὡς οὐδεὶς ἄλλος. B.\n1597.ὃν καὶ πρὶν ἐς φῶς: μήπω μηδὲ σπαρέντα. B. M.\nμητρὸς ἐκ γονῆς : γόνος καὶ γονὴ τὸ σπέρμα τοῦ ἀνδρὸς, ὃ παραλαβοῦσα ἡ γυνὴ καὶ θάλψασα καὶ τὸν τεταγμένον χρόνον κατασχοῦσα, ἀποτίκτει. ὥσπερ δὲ λέγεται σπέρμα τῆς γῆς ὁ σῖτος καὶ ἡ κριθὴ καὶ τὰ τοιαῦτα, διότι εἰς τὴν γῆν σπείρονται, οὕτω καὶ ὁ καταβαλλόμενος πρὸς τὴν γυναῖκα σπόρος τῆς γυναικὸς ἂν λέγοιτο κατὰ τὸν προσήκοντα λόγον. καθ’ ὃ λέγεται ἐνταῦθα τὸ μητρὸς ἐκ γονῆς, ἤγουν ἐκ τοῦ σπέρματος τῆς μητρὸς, ἀντὶ τοῦ ἐκ τοῦ πρὸς τὴν ἐμὴν μητέρα καταβληθέντος σπέρματος. ἀπὸ τούτων καὶ τὸ γόνιμον καὶ τὸ ἄγονον. λέγεται δὲ ταῦτα (ἐναντία γάρ εἰσι, καὶ ἐπὶ τῶν αὐτῶν λέγεται) πρῶτα μὲν ἐπὶ ἀνδρὸς δυναμένου παιδοποιεῖν, ἢ μὴ δυναμένου, καὶ ἐπὶ μήτρας δυναμένης σπέρμα ζωογονεῖν, ἢ μὴ δυναμένης· ἔπειτα καὶ ἐπὶ φυτῶν δυναμένων καρποφορεῖν, ἢ μὴ δυναμένων· καὶ ἐπὶ γῆς ἐπιτηδείου σπέρματα θάλπειν καὶ τρέφειν, ἢ μὴ ἐπιτηδείου· καὶ ἐπὶ ποιητοῦ δυναμένου ποιεῖν ποιήματα, ἢ μὴ δυναμένου· καὶ ἔτι ἐπὶ βρέφους δυναμένου τεχθῆναι, ἢ πρέποντος, ὡς ἐν τούτοις. καὶ τοῦτό φασιν ἑπτὰ μησὶ γόνιμον εἶναι· ἐνταῦθα δὲ ἀντὶ τοῦ δυναμένου τεχθῆναι, ἢ μὴ δυναμένου, ἢ πρέποντος· οἷον ἐνταῦθα τὸ ἄγονον Ἀπόλλων Λαΐῳ μ’ ἐθέσπισεν, ἀντὶ τοῦ μὴ πρέποντα εἶναι τεχθῆναι. Gr. I.\n1598.ἄγονον: ἄπαιδα, ἀγέννητον. M.\nἐθέσπισεν: ἐμαντεύσατο. Cant. ἐχρησμοδότησεν. Gr. Cant.\n1600.ἐπεὶ δ’ ἐγενόμην: ὅσον τὸ κατ’ αὐτὸν ἀπέκτεινεν· ἐξέθηκε γάρ με ἐλπίσας ἀποτεθνήξεσθαι. A. B.M. ἐπεὶ δ’ ἐγεννήθην, πάλιν ὁ σπείρας πατὴρ κτείνει με, ὅσον κατὰ τὴν οἰκείαν προαίρεσιν. I.\nαὖθις: μετὰ τὸν Πύθιον θεόν. ὁ μὲν γὰρ τῷ χρησμῷ με προανεῖλε κελεύσας μὴ σπαρῆναι, ὁ δὲ πατὴρ τεχθέντα ἐκθεις ἀπέκτεινε. A. B M.\n1602.χρῆν γάρ: εἵμαρτο γὰρ αὐτῷ ἐξ ἐμοῦ ἀποθανεῖν. M. ἀπέκειτο, εἵμαρτο. I.\nπέμπει: εἰς τὸν Κιθαιρῶνα. B. Gu. ἤγουν ἐξέπεμψεν, ἐξέθηκε χερσὶν ἄλλων. Gr. Florr.\n1603.μαστὸν ποθοῦντα: μαστὸν ζητοῦντα καὶ χρῄζοντα. M. ἔτι χρῄζοντα μαστοῦ τὸν ἄθλιον πέμπει με τροφὴν τοῖς θηρσί. I.\n1605.Κιθαιρών: αὐτὸς ὁ Κιθαιρὼν, ὃς ὤφειλε κατατεταρταρῶσθαι. εὐήθως δὲ, φασὶ, καταρᾶται τῷ Κιθαιρῶνι, ὅτι οὐκ ἀπώλεσεν αὐτόν. δέον γὰρ τοῖς ἀνελομένοις καταράσασθαι ἢ τῇ Πολύβου γυναικὶ, τῷ ὄρει καταρᾶται. ἀλλὰ μεμίμηται ὁ Εὐριπίδης τοὺς δι’ ὑπερβολὴν συμφορᾶς καὶ τοῖς ἀναισθήτοις θυμουμένους. A.B.M.\nἄβυσσα: εἰς τὰ βαθέα. M. ἀχανῆ. Gr. Florr. εἰς τὰ βαθύτατα σχίσματα. βυσσὸς ὁ βυθὸς, βύσσος δὲ τὸ κόκκινον βάμμα. Gu.\n1606.ἀλλὰ δουλεῦσαί τέ μοι: δοῦλον γενέσθαι. I. καὶ τοῦτο εὔηθες· οὐ γὰρ δοῦλον αὐτὸν ἐποίησεν ὁ Πόλυβος, ὡς καὶ ἡ Ἰοκάστη φησὶν ἡ δὲ τὸν ἐμὸν ὠδίνων πόνον μαστοῖς ὑφεῖτο, καὶ πόσιν πείθει τεκεῖν. ὥστε υἱὸς ἐνομίζετο. ἀλλὰ φαμὲν ὅτι ἕνεκα τοῦ εἰς οἶκτον κινῆσαι τοὺς θεωμένους ταῦτα ὁ Εὐριπίδης ἐτεχνάσατο, ἢ ὅτι οἱ βαρυνόμενοι συμφοραῖς ὑπὸ προκειμένης συμφορᾶς καὶ τὰς προτέρας εὐδαιμονίας δυστυχίας ἀποκαλοῦσιν. A.B.M. I. ἀλλὰ καὶ δουλεῦσαί μοι ἔδωκε πρὸς δεσπότην τὸν Πόλυβον. Gr. Florr.\n1607.Πόλυβον ἀμφὶ δεσπότην: οὐκ ἐξέφανεν αὐτὸν δεσπότην ἢ πατέρα· οὐ γὰρ ἐτέχθη υἱὸς, ἀλλὰ κτῆμα αὐτοῦ γέγονεν. A.B.M. I.\n1611.ἀρὰς παραλαβών: θέλει εἰπεῖν ὅτι εἵμαρται ταῦτα παθεῖν τῷ γένει· ὁ γὰρ Λάϊος, φησὶ, γνοὺς μὴ κατὰ βούλησιν θεῶν γεγονότα με, κατηράσατο, ἵνα δηλονότι ἀποθάνω· ἐγὼ δὲ ἀπὸ σκαιοῦ δαίμονος τὰς παρ’ ἐκείνου ἀρὰς δεξάμενος παρέδωκα, φησὶ, καὶ τοῖς ἐξ ἐμοῦ παισίν. A. B. M.I. ὅτι γὰρ οὐχ ἑκὼν κατηρασάμην, ἀλλ’ ὑπὸ βίας δαίμονός τινος, τεκμήριον ἐκεῖνο, τὸ μὴ τοσοῦτόν τινα ἀνόητον εἶναι ὡς ἑκόντα τυφλὸν γενέσθαι ἢ τοῖς ἑαυτοῦ παισὶ καταρᾶσθαι, ἐκτὸς εἰ μὴ δαίμων τις ἄγει πρὸς τοῦτο· ὥστε ταῦτα ἐμηχανησάμην ἔκ τινος θεῶν. A.\nἀρὰς παραλαβών: κατάρας παρὰ τοῦ Λαΐου λαβὼν, ἀντὶ τοῦ κληρονομήσας, καὶ πρὸς τοὺς παῖδας παραπέμψας. ἀρὰς δὲ λέγει τὰς παρακολουθούσας τῷ γένει αὐτῶν ἀπὸ τοῦ Πέλοπος, οὐχ ἃς αὐτῷ ὁ Λάϊος κατηράσατο, ἐπεὶ οὐδὲ φέρεταί τι τοιοῦτον ἀπὸ τοῦ Λαΐου πρὸς τὸν Οἰδίποδα, ἀλλ’ ὡς ὁ Πέλοψ Λαΐῳ κατηράσατο δυσθυμήσας ἐπὶ τῇ υἱοῦ αὐτοῦ Χρυσίππου ἁρπαγῇ, ἣν ἡρπάξατο ὁ Λάϊος. Gr. Cant. τὸ γὰρ δυστυχεῖν με παρὰ πατρὸς λαβὼν, παρανόμως ὑπ’ ἐκείνου σπαρεὶς, καὶ διὰ τοῦτο εἰς Κιθαιρῶνα ῥιφεὶς ἐπ’ ἀπωλείᾳ, παρέδωκα τοῖς παισὶν, ἅτε πεπρωμένου μηδένα τῶν ἐκ Λαΐου εὐτυχῆ γενέσθαι· ὥστε, τούτου ὄντος, κατηρασάμην αὐτὸς τοῖς παισὶν, ὑπὸ τοῦ προσόντος μοι κακοῦ δαίμονος εἰς τοῦτο συνελαθείς. Gu.\n1612.οὐ γὰρ τοσοῦτον: οὐ γὰρ τοσοῦτον ἀνόητος πέφυκ’ ἐγὼ ὥστε χωρίς τινος ἀπὸ τῶν θεῶν εἰς τὰ ἐμὰ ὄμματα ταῦτα ἐμηχανησάμην καὶ εἰς τὴν ζωὴν τῶν ἐμῶν παίδων. ὅμοιον τῷ παρὰ Σοφοκλεῖ ἡ δ’ ὧδε τλήμων ὥστε τῷ μιάστορι ξύνεστιν. τὸ γὰρ ὥστε, μετὰ ἀπαρεμφάτου οἰκείως ἔχον τάττεσθαι, ἐν τούτοις μετὰ ὁριστικοῦ κεῖται καθ’ ὁμοίαν ἀκολουθίαν. ἴσως οὖν ὁ καί σύνδεσμος ἐπὶ τούτων συνυπακούεται· μετὰ γὰρ τοῦ καί συνδέσμου τὸ ὥστε οὐκ ἀνακολούθως πρὸς ὁριστικὸν λέγεται. Gr. Cant. Leid.\n1613.ἐμηχανησάμην: δέον εἰπεῖν μηχανήσασθαι, ὁ δὲ ἐμηχανησάμην εἶπεν, ὅτι γεγόνασιν. Gr.\n1614.του: οὗτινος. M. τινός. Gr.\n1616.ὁμαρτήσει: ἀκολουθήσει. Gr. I. ὁδηγήσει. I.\n1617.ζῶσα γὰρ, σάφ’ οἶδ’: γρ. ζῶσά γ’ ἂν σάφ’ οἷδ’ ὅτι. B. ἐποίησε τοῦτο. B. σαφῶς οἶδα ὅτι, εἰ ἔζη, συνήθως ἄν με ἐχειραγώγησεν Ἰοκάστη. B.M.I.\n1618.ἀλλ’ εὔτεκνος: ἀλλ’ ἡ εὐτεκνία τῶν δύο μου παίδων. B.M.I. ἀλλ’ ἡ τῶν καλῶν τέκνων δυάς. Gr.\n1619.βίον: πόρον ζωῆς. Gr. Cant.\n1620.πόθεν: οὐδαμῶς. Gr. I.\nἄρδην: παντελῶς. Gu. I. διόλου. Gu. ἀφανιστικῶς. Gr. Fl. 5. 6. 9. 21. 56. 59. 76.\n1622.ἑλίξας: συστρέψας τὰς ἐμὰς χεῖρας ὑπὲρ τὸ σὸν γόνυ δειλὸς φανοῦμαι· τὴν γὰρ ἐμὴν εὐγένειαν οὐκ ἂν προδώσω, κἂν δυστυχῶ. I.\nἑλίξας: περιβαλὼν τοὺς σοὺς πόδας. Gr. Cant. περιστρέψας, περιθείς. Gu.\nχεῖρας: τὰς ἐμάς. B.\n1623.κακός: δειλὸς, ἀγεννής. Gu.\nεὐγενές: γενναῖον, ἀνδρεῖον. Gr. Fl. 5. 6. 9. 21. 56. 59. 76. τὴν οὖσαν ἐμοί ποτε γενναιότητα. Gu.\n1624.προδοίην: ἀπολέσαιμι. Gr. Florr. iidem.\nπράσσων κακῶς: δυστυχῶν. B. Gr.\n1625.-1638.σοί τ’ εὖ λέλεκται: σοί τε εὖ καὶ καλῶς λέλεκται, μὴ θέλειν τὰ ἐμὰ γόνατα, ἤτοι μὴ χρῄζειν ἅπτεσθαι τῶν ἐμῶν γονάτων, ἐγὼ δὲ οὐκ ἂν ἐάσαιμί σε οἰκεῖν τὴν χθόνα. ἀπὸ τῶνδε δὲ τῶν νεκρῶν τὸν μὲν, ἤγουν τὸν Ἐτεοκλῆν, πρέπον κομίζειν ἤδη εἰς τοὺς δόμους, τόνδε δὲ, λέγω τὸν νέκυν τοῦ Πολυνείκους, ὃς ἦλθε σὺν ἄλλοις πορθήσων τὴν πατρίδα, ἐκβάλετε καὶ ῥίψατε ἄταφον ἔξω τῶν ὅρων τῆσδε τῆς χθονός. κηρυχθήσεται δὲ πᾶσι τοῖς Καδμείοις τάδε, ὃς ἁλῷ καὶ κρατηθῇ ἢ καταστέφων καὶ τιμῶν τόνδε τὸν νεκρὸν, ἢ καλύπτων γῇ, ἤτοι θάπτων, θάνατον ἀνταλλάξεται, ἤγουν ἀντὶ κόσμου καὶ τῆς ταφῆς λήψεται θάνατον. κηρύξεται δὲ, κατὰ κοινοῦ, ἐᾶν ἄκλαυστον, ἄταφον, βορὰν τοῖς ὀρνέοις. σὺ δὲ, ὦ Ἀντιγόνη, ἐκλιποῦσα τοὺς θρήνους τῶν τριῶν νεκρῶν, κόμιζε σεαυτὴν ἔσω τῶν δόμων, καὶ παρθενεύου, ἀντὶ τοῦ ἐν τῷ παρθενῶνι μένε, περιμένουσα τὴν ἐπερχομένην ἡμέραν, ἐν ᾗ μενεῖ σε τὸ λέκτρον καὶ ἡ συνάφεια τοῦ Αἵμονος. I.\n1625.σοί τ’ εὖ λέλεκται: καλῶς εἶπας ὅτι οὐχ ἱκετεύω σε· εἰ γὰρ καὶ σὺ ἠθέλησας, ἐγὼ οὐ συνεχώρουν. B.M.I.\nχρώζειν: μιαίνειν. B. μὴ ἁπτόμενον τῶν ἐμῶν γονάτων. M. χρώζω κυρίως τὸ μολύνω. Gu.\n1627.νεκρῶν δὲ τῶνδε: τοὺς μὲν τῶν νεκρῶν. B. M.\n1628.ἤδη κομίζειν: γρ. δμῶας. M.\nτόνδε δ’, ὅς: τὸν δὲ Πολυνείκους νέκυν. B. M.I.\n1631.κηρύξεται: φανερώσεται. M. κηρυχθήσεται. B.M. Gr. I.\n1632.καταστέφων ἁλῷ: κοσμῶν φωραθῇ. Gr. κρατηθῇ. Gu. I. εἰώθασι γὰρ στέφειν τοὺς νεκρούς. B.M.I.\n1633.καλύπτων: ἀντὶ τοῦ θάπτων. B. Gr.\nθάνατον ἀνταλλάξεται: ἀντὶ τῆς ταφῆς θάνατον λήψεται. A.B. M.I.\n1634.οἰωνοῖς βοράν: ὀρνέων τροφήν. M. πετεινοῖς. Gr.\n1635.τριπτύχων θρήνους νεκρῶν: γρ. τριπτύχων νεκρῶν γόους. B.M.\n1637.καὶ παρθενεύου: παρθένος δίαγε, ἐκδεξομένη τὴν ἑξῆς ἡμέραν. B.M.I.\nτὴν ἐπιοῦσαν: τὴν ἐπελευσομένην. Gr. τὴν ἐλευσομένην. Florr.\n1640.ὥς σε στενάζω: πρὸς τὸν Οἰδίποδα λέγει ὅτι στένω σε, ὦ πάτερ, πλέον τῶν θανόντων. B. Gr. I. τῆς Ἰοκάστης καὶ τῶν παίδων αὐτῆς. Gr. Leid.\n1643.ἀτάρ σ’ ἐρωτῶ: πρὸς τὸν Κρέοντα ἀποστρέφει τὸν λόγον· τί διώκεις τὸν πατέρα; τί δὲ ἀπαγορεύεις τὴν ταφὴν τοῦ παιδὸς Πολυνείκους; B.I.\n1645.θεσμοποιεῖς: νομοθετεῖς. B. M. Gr. I. θεσμὸς καὶ νόμος διαφέρει. θεσμὸς ἀπὸ τοῦ τίθημι, νόμος δὲ ὁ ἐκ πολλῶν συγγεγραμμένος. Fl. 59.\nνεκρῷ: Πολυνείκει. B. rec. Gr.\n1646.Ἐτεοκλέους βουλεύματ’: πρὸς τὴν δευτέραν ἐρώτησιν ἀπαντᾷ τὴν περὶ τοῦ Πολυνείκους· περὶ γὰρ τοῦ Οἰδίποδος οὐδὲν ὁ Ἐτεοκλῆς διετάξατο. Gr. Cant.\n1647.ἄφρονά τε: τὰ βουλεύματα. καὶ σὺ μωρὸς, ὃς ἐπείσθης τάδε εἰς πέρας ἀγαγεῖν. I.\nὃς ἐπείθου ταδε: τοῦτο οὕτω συντακτέον, ἄφρονα ὑπάρχουσι ταῦτα, καὶ σὺ μωρὸς, ὃς τούτοις δηλονότι ἐπείθου. ἀγνοοῦντες δέ τινες τὴν σύνταξιν αἰτιατικῇ ἐνταῦθα τὸ πείθεσθαι συντάσσεσθαι λέγουσιν. ἢ οὕτω, καὶ σὺ, ὃς ἐπείθου ἐκείνῳ δηλονότι τάδε. πείθομαι γὰρ τῷ δεῖνι τάδε φαμὲν καὶ πείθω τὸν δεῖνα τάδε. Gu.\n1648.πῶς: εἰμὶ μωρός; Gu.\nτἀντεταλμένα: τὰ προστεταγμένα. Gr. Cant.\nἐκτελεῖν: ἀντὶ τοῦ τελεῖν. Gr. Cant. πληροῦν. Gu.\n1649.πονηρά: παράνομα.\nκακῶς: ἀδίκως. Gr. Cant.\n1651.οὐκ ἔννομον γάρ: οὐκ ἔννομον τιμωρίαν ἀπαιτεῖτε αὐτόν. I. ἀπὸ κοινοῦ τὸ οὐ δικαίως· ἀνόσιον γὰρ, φησὶν, ὅτι τοιαύτην τιμωρίαν αὐτὸν ἀπαιτεῖς· λέγει δὲ τὸ ἄταφον εἶναι. A. B.M. I.\n1652.εἴπερ γε πόλεως ἐχθρὸς ἦν: ναὶ, φησὶν, ἔννομος, εἰ μὴ ὢν φίλος ἐχθρὸς ἐγένετο τῆς πατρίδος. A.B.M. Ἄλλως. οὐ δικαίως, εἰ μὴ ὢν φίλος ἐχθρὸς ἐγένετο. A. ναὶ, φησὶν, ἔννομον, εἴπερ ἦν ἐχθρὸς τῆς πόλεως, οὐκ ἐχθρὸς ὢν, ἤτοι οὐκ ὀφείλων εἶναι ἐχθρός. I.\n1653.οὐκ οὖν ἔδωκεν: οὐχὶ οὖν. κατ’ ἐρώτησιν δὲ ὁ λόγος. οὐκ ἔδωκεν οὖν τῇ ἀποβάσει τὴν κόλασιν; δαίμονα δέ φησι τὸν ἐξ εἱμαρμένης καὶ δαίμονος θάνατον, τύχην δὲ τὴν κατὰ τὸν πόλεμον συντυχίαν. οὐκοῦν, φησὶν, ἀρκέσθητι τῷ θανάτῳ, ὃν ἔτυχεν αὐτὸν ἐν τῷ πολέμῳ ἀνατλῆναι. A.B.M.I.\nτῇ τύχῃ: ἐπὶ πολέμῳ.\nδαίμονα: τὴν τιμωρίαν. B. οὐκοῦν παρέσχε τῷ θανάτῳ δηλονότι (τοῦτο γάρ ἐστι τὸ τύχη) τὴν κατ’ αὐτὴν εὐτυχίαν καὶ ζωὴν, τουτέστι περιών τε καὶ εὐτυχῶν τέθνηκεν οὕτως ἀθλίως. τούτου οὖν μηδὲν πλέον αὐτὸς ζήτει, μηδὲ τιμωροῦ θανόντα. Gu.\n1654.καὶ τῷ τάφῳ: καὶ ἐν τῷ ἐνταφιασμῷ τὴν δίκην διδότω. I. ἤγουν ἐν τῷ τάφον μὴ τυχεῖν τιμωρηθήτω. Gu.\n1655.τί πλημμελήσας: κατ’ ἐρώτησιν ἐν ἤθει. τί πλημμελήσας ἀπῄτησε τὸ μέρος; A.B.M.I. Ἄλλως. τί ἥμαρτε, φησὶν, εἰ τὸ μέρος μετῆλθεν; A. τί ἁμαρτήσας, τὸ ἀνῆκον αὐτῷ μέρος εἰ μετῆλθεν, εἰ ἐζήτησεν. Gr. Cant.\n1657.κἂν ἀπεννέπῃ: κἂν ἀπαγορεύῃ ἡ πόλις. I.\n1659.ἀλλ’ εὐκλεές τοι: ἀλλ’ ἔνδοξον δύο φίλους κεῖσθαι πλησίον. I.\n1660.λάζυσθε: λαμβάνετε. Gr. I. λάβετε. B. Gu.\n1661.οὐ δῆτ’: οὐδαμῶς κομίσουσιν. Gr. Cant. Fl. 5. 6. 9. 21. 56. 59. 76.\nμεθήσομαι: χωρισθήσομαι. Gr. Cant. ἀπολειφθήσομαι, ἀποστῶ. Gu.\n1662.ἔκριν’ ὁ δαίμων: ταῦτα ἔκρινεν ὁ δαίμων, οὐχ ἃ σὺ βούλει. B.M. τὸ μὴ ταφῆναι τὸν ἀδελφὸν οὐ νομίζεται. B. ἐκύρωσεν ὁ θεός. Gr. Fl. 5. 6. 9. 21. 56. 59. 76. ταῦτα ἔκρινεν ὁ δαίμων, τὸ μὴ ταφῆναι τὸν ἀδελφόν σου, οὐχ ἅ σοι δοκεῖ. I.\nδοκεῖ: ἀρεστὰ φαίνεται. Gr. ἀρέσκει. Gu.\n1663.κέκριται: κεκύρωται ὑπὸ τῶν θεῶν. Gr. Cant. ἐπειδὴ γὰρ τὴν πατρίδα πορθῶν τέθνηκεν, αὕτη ἡ δυστυχία οὐ ποιεῖ τοῦτον ταφῆς ἀνάξιον. Gu.\n1664.ὡς οὔτις: γίνωσκε ὅτι οὐδεὶς τοῦτον θάψει. I.\nὑγρὰν θήσει κόνιν: τὴν χυτὴν καὶ λεπτὴν, πρὸς ἀντιδιαστολὴν τῆς ἐριβώλακος. Ὅμηρος χυτὴν ἐπὶ γαῖαν ἔχευαν. ἔστι δὲ ὑγρὰ ἡ νεοσκαφὴς γῆ. A.B.M.I.\n1665.ναὶ πρός σε τῆσδε: λείπει ὁ καὶ, καὶ τῆς μητρὸς Ἰοκάστης. A.M. Fl. 33. ὁ δὲ λόγος, ναὶ συγχώρησον ταφῆναι· παρακαλῶ πρὸς τῆς Ἰοκάστης τῆς ἐμῆς μητρός. A. λείπει ὁ καί, καὶ τῆσδε. ἔασον ταφῆναι, ὦ Κρέον, τὸν Πολυνείκην, πρὸς τῆσδε τῆς Ἰοκάστης ἀντιβολῶ σε. B.I.\nναὶ πρός σε: τοῦτο οὕτω συντάσσεται· ναὶ, ὦ Κρέον, ταφήτω, ἱκετεύω σε πρὸς τῆσδε τῆς μητρὸς, τουτέστι δι’ αὐτὴν, εἰσακουσθῆναι δέομαι παρακαλοῦσά σε. οὕτω τὸ μὲν ἱκετεύω ἔξωθεν πρὸς τὸ σέ ληπτέον, τὸ δὲ πρός πρὸς τὸ μητρὸς ὑπερβατῶς συναπτέον. Gu.\n1666.μάταια μοχθεῖς: ματαίως, ἀκαίρως ζητοῦσα τάδε κοπιᾷς· οὐ γὰρ ἂν τύχοις. Gu. μάταια μοχθεῖς τάδε καὶ ταῦτα· οὐ γὰρ ἂν τύχοις τοῦ τοιούτου. οὕτω τὸ τάδε πρὸς τὸ μοχθεῖς, οὐ πρὸς τὸ τύχης συντακτέον, ἢ καὶ πρὸς τὸ τύχης, ἐπειδὴ καὶ τοῦτο εὕρηται. Gu.\n1667.σὺ δ’ ἀλλά: ἀλλὰ κἂν λουτρὰ ἄφες με περιβαλεῖν τῷ νεκρῷ. I. σὺ δὲ ἔα με κἂν θερμὰ ὕδατα περιβαλεῖν τῷ νεκρῷ. Gr. Fl. 5. 6. 9. 21. 56. 59. 76. εἰ καὶ μὴ θάψαι ἐᾷς. Gu.\n1668.τῶν ἀπορρήτων: τῶν ἀπηγορευμένων. Ἀριστοφάνης ἢ τἀπόρρητ’ ἀποπέμπει ἐξ Αἰγίνης. B.C. Fl. 33. I. ἢ τῶν ἀπράκτων, τῶν ἀποκεκρυμμένων. Fl. 33.\nτῶν ἀπορρήτων πόλει: τῶν ἀπηγορευμένων πρὸς τὴν πόλιν· οὐ γὰρ ἡ πόλις ταῦτα ἀπηγόρευσεν, ἀλλ’ ὁ Κρέων. εὐλαβεῖσθαι οὖν δεῖ, ἵνα μὴ νοῇς ταῦτα περὶ τῶν ἀπηγορευμένων ὑπὸ τῆς πόλεως, εἰ καὶ ἀνωτέρω λέγει κἂν ἀπεννέπῃ πόλις· ἐκεῖνο γὰρ ὑποθετικῶς ἡ Ἀντιγόνη λέγει. Gr. Cant. Fl. 5. 6. 9. 21. 56. 59. 76.\n1669.ἀλλ’ ἀμφὶ τραύματα: εἰώθασι γὰρ ἐπιμελεῖσθαι τῶν τραυμάτων τῶν νεκρῶν ὑπὲρ τοῦ αὐτοὺς εὐσχήμονας φαίνεσθαι. τελαμῶνας δὲ τὰ ῥάκη, οὓς φαμὲν ἐπιδέσμους. B.C.M.I. κἂν περὶ τὰ ἄγρια τραύματα τὰ ἀπηνῆ καὶ ἐκπληκτικὰ ἔα με βαλεῖν τελαμῶνα, ἤγουν δεσμόν. Gr. Cant. Fl. 5. 6. 9. 21. 56. 59. 76. δεσμοὺς, περιβολὰς, ταινίας, ῥάκη, ἐπιδέσμους. Gu. λώρους. B.\nἀλλά: εἰ καὶ μὴ ἐάσεις λοῦσαι τοῦτον. Gu.\nτελαμῶνας: διαζώματα. Fl. 33.\n1670.οὐκ ἔσθ’ ὅπως: οὐκ ἔστι τρόπος ὅπως. Gr. Cant.\n1671.ὦ φίλτατε: ἀλλὰ, φίλτατε Πολύνεικες, προσπτύξομαι κἂν τὸ σὸν στόμα, ἐπεὶ οὐ συγχωροῦμαι θάψαι σε. B.M.I.\nἀλλὰ στόμα: ὁ ἀλλά ἀντὶ τοῦ καί, ἢ ἀντὶ τοῦ δή παραπληρωματικοῦ. B.M.\nπροσπτύξομαι: φιλήσω. Gr. Fl. 5. 6. 9. 21. 56. 59. 76.\n1672.οὐκ εἰς γάμους σούς: οὐκ ὀφείλεις κλαίειν μέλλουσα γαμεῖν. ἢ οὕτως, οὐχὶ κτήσῃ τοῖς γόοις συμφορὰς εἰς γάμους σούς. B.C. M.I.\nοὐκ εἰς γάμους: τουτέστιν, ἐπειδὴ νύμφη μέλλεις γενέσθαι, οὐ δεῖ σε δακρύειν καὶ συμφορὰν ἔχειν καὶ λύπην, ἀλλὰ μᾶλλον χαίρειν, ἵνα μὴ κακὸς οἰωνὸς δόξῃς τῷ γήμαντι. Gu.\n1673.ἦ γὰρ γαμοῦμαι: ἆρα εἰς γάμον ἀφίξομαι; Gr. Cant.\n1674.ποῖ γὰρ ἐκφεύξῃ: ποῖ γὰρ ἄπει τὸ λέχος ἐκφυγοῦσα; B.M. ποῖ ἀπελθοῦσα τὸν γάμον ἐκφεύξῃ; Gr. Cant.\n1675.νὺξ ἆρ’ ἐκείνη: φονεύσω τὸν σὸν παῖδα, ὥσπερ μία οὖσα τῶν Δαναοῦ θυγατέρων. A.C.\nἕξει μία: ἐμὲ ὡς μίαν ἕξει τῶν Δαναΐδων. B.M. ὥσπερ γὰρ αἱ Δαναοῦ θυγατέρες τοὺς οἰκείους ἄνδρας, πρὶν εἰς μίξιν ἐλθεῖν, ἀπέκτειναν, κατὰ ταὐτὰ δὲ καὶ αὐτὴ πρὸς τὸν σὸν παῖδα διατεθήσομαι. Gu.\n1676.τὸ τόλμημ’ οἷον ἐξωνείδισεν: τὸ τολμηρὸν γύναιον. B.C. ἐγκαυχωμένη εἶπεν, ἐξύβρισεν. ὄνειδος γὰρ τούτῳ τὸν τούτου υἱὸν ὑπὸ γυναικὸς ἀπολέσθαι. ἢ ἐπὶ τοῦ κλέους εἴληπται, ἀντὶ τοῦ ἐκλέϊσε καὶ ἔνδοξον ἐποίησε, μιμήσασθαι φήσασα τὰς Δαναΐδας· τὸ γὰρ ὄνειδος καὶ ἐπὶ ἀγαθοῦ τάττεσθαι δύναται καὶ ἡμῖν συνήθως, παρόσον ὄνειδος τῷ Κρέοντι, εἰ ὁ υἱὸς αὐτοῦ ὑπὸ γυναικὸς ἀπολεῖται, ὡς οἱ Αἰγύπτου παῖδες. B.C. M.I. εἶδες οἵαν τολμηρὰν τὴν καύχησιν ἐκαυχήσατο; Gr. Cant.\nἐξωνείδισεν: ὀνειδιστικῶς καὶ ἀπειλητικῶς ἐξεῖπεν. Gu.\n1677.ἴστω σίδηρος: γινωσκέτω τὸ ξίφος, φησίν. ὅρκος γάρ μοι τὸ ξίφος αὐτό. B.C.M. γινωσκέτω τοῦτο ὁ σίδηρος καὶ τὸ ξίφος, ὃ ὅρκον ἐγὼ ποιῶ. Gr. Cant. Fl. 5. 6. 9. 21. 56. 76. δι’ οὗ ἐμὸν φόνον ποιῆσαι ὤμοσα, εἰ μὴ ἐν ἐκείνῳ βάψω αὐτό. Gu.\n1678.τί δ’ ἐκπροθυμεῖ: ἀντὶ τοῦ προθυμῇ ἀνεθῆναι τούτου τοῦ γάμου; Gr. Cant.\n1679.συμφεύξομαι: συνεξορισθήσομαι. Gr. Cant.\n1680.γενναιότης: εὐγένεια· ἀντὶ τοῦ γενναίως μὲν πράττεις, μωρῶς δέ. Ἄλλως. ὁ δέ ἀντὶ τοῦ καί, τουτέστιν, εὐγένεια καὶ μωρία ἔνεστί σοι. B.C.M.I.\nγενναιότης σοι: ὅτι μὲν συμπονεῖς τῷ πατρὶ δυστυχοῦντι καὶ οὐκ ἀπολείπεις, γενναῖον ἔργον ποιεῖς, ὅτι δὲ, ἐξόν σοι μετὰ τοὐμοῦ παιδὸς βασιλεύειν, συναφθεῖσα αὐτῷ, σὺ δ’ οὐκ ἐθέλεις, τοῦτο σαφὴς εὐήθεια. Gu.\n1681.καὶ ξυνθανοῦμαι: καὶ συναποθνήσκω, φησὶν, αὐτῷ, ἵνα πλέον τι μάθῃς· ἢ ὅτι περαιτέρω γενομένη, ἀντὶ τοῦ ἑκὰς τῆς πόλεως γενομένη. A.B.C.M. I. οὐ μόνον ἕψομαι αὐτῷ. Gu.\n1683.ὦ θύγατερ: ὦ θύγατερ, ἐπαινῶ μέν σε ἕνεκα τῆς προθυμίας, οὐ θέλω δὲ σὲ τοῦτο ποιῆσαι· τοῦτο γὰρ συνυπακούεται. Gr. Cant. Fl. 21.\n1684.ἀλλ’ εἰ γαμοίμην: ἠθικῶς τοῦτο προενεκτέον, καὶ δεῖ συνυπακούειν τὸ, καλῶς δ’ ἂν ἔχοι, εἰ ἐγὼ γαμοίμην, καὶ σὺ μόνος φεύγεις, πάτερ. συναπτέον δὲ τῷ ἀλλ’ εἰ γαμοίμην τὸ ἑξῆς τίς σε τυφλὸν ὄντα θεραπεύσει, πάτερ; A. B.C.M.I.\n1685.μένε: πρόσμενε. Gr. Florr.\nστέρξω: ἀγαπήσω. Gr. Florr.\n1686.πεσών: πεσὼν κείσομαι ἐν ἐκείνῳ τῷ τόπῳ, ὅπου μοι μοῖρά ἐστιν. A.B.C.M.I.\n1687.ὁ δ’ Οἰδίπους ποῦ: τὸ δὲ κλέος τοῦ Οἰδίποδος ποῦ ἔσται; Gr. Cant.\nκαὶ τὰ κλείν’ αἰνίγματα: οἱ ἀσαφεῖς λόγοι ποῦ εἰσί; I.\n1689.ἓν ἦμαρ: γράφεται ἓν ἦμάρ μ’ ὤλβισ’ ἠδ’ ἀπώλεσεν. τὸ δὲ ἠδέ ἀντὶ τοῦ καί. Καὶ ἄλλως. ὁ δέ ἀντὶ τοῦ καί. ἓν ἦμάρ με καὶ ὤλβισε καὶ ἀπώλεσε. ποῖον δέ ἐστι καθ’ ὃ ὄλβιος ἐγένετο καὶ δυστυχής; ὅτε τὸ αἴνιγμα τῆς Σφιγγὸς ἔλυσε. κατὰ γὰρ τὴν αὐτὴν ἡμέραν ἔγημε τὴν μητέρα καὶ τῆς ἀρχῆς ἀντελάβετο. τὸ μὲν οὖν εὐτύχημα τὸ λῦσαι τὸ αἴνιγμα καὶ βασιλεῦσαι, δυστύχημα δὲ τὸ γῆμαι τὴν μητέρα παρὰ τὸν τῆς φύσεως θεσμόν. B. C.M.I.\nἓν ἦμαρ: ἡ γὰρ ἡμέρα, ἐν ᾗ εὐδαίμων ἔδοξα, εὑρὼν τὰ Σφιγγὸς αἰνίγματα, αὕτη με ἀπολώλεκεν, ἀρχὴ τῶν κακῶν γενομένη· οὐ γὰρ ἂν συνῆλθον μητρὶ καὶ τἄλλα τῶν κακῶν συμβεβήκει, μὴ τῶν αἰνιγμάτων ὑπ’ ἐμοῦ διασαφηθέντων. Gu.\nὤλβισ’: μακάριον ἐποίησεν. Gr. εὐδαιμόνισε. Gu.\n1692.οὐ σωφρονούσῃ γ’: τὸ οὐ συναπτέον πρὸς τὸ αἰσχρά, τουτέστιν οὐκ αἰσχρὰ ἡ φυγὴ τῇ σωφρονούσῃ, ἀλλὰ καὶ γενναία ἡ τοιαύτη φυγή ἐστι· πρὸς γεννικῆς ἐστι καὶ κοσμίας τὸ παρεῖναι καὶ θεραπεῦσαι τὸν τυφλὸν πατέρα. Ἄλλως. κατ’ ὀρθὴν πτῶσιν καὶ οὕτω τὸν λόγον ἀποδοτέον· αἰσχρὰ γὰρ ἡ φυγὴ οὐ σωφρονούσῃ θυγατρί· ἀλλ’ ἐγὼ γενναία καὶ σώφρων. ζηλωτέον δὲ ἑκατέρου τὸ ἦθος· ἡ μὲν γὰρ καὶ συμφεύγειν ἤθελε καὶ συναποθνήσκειν τῷ πατρὶ, καὶ γάμον παρορῶσα καὶ τυραννίδα, ὁ δὲ τυφλὸς ὢν καὶ γηροκόμου δεόμενος τῇ θυγατρὶ παραινεῖ μένειν καὶ ἀπολαύειν γάμου καὶ πατρίδος. οὐ τηρεῖ τὸ σύμφωνον, ἀλλὰ κατὰ τὸ δρᾶμα ὑποτίθεται. πῶς γὰρ θάψει ἡ Ἀντιγόνη τὸν Πολυνείκην, αὐτὴ συμφεύγουσα τῷ πατρί; πλεονάζει δὲ τῷ τοιούτῳ εἴδει Εὐριπίδης. A.B.C.I.\n1693.προσάγαγε νῦν με: προσάγαγέ με, ἵνα ψαύσω τῆς μητρός σου. I.\n1694.ἰδού: ψαῦσον διὰ τῆς χερὸς τῆς φιλτάτης γεραιᾶς. I.\n1695. ὦ μῆτερ καὶ γυνή μου ἀθλιωτάτη. I.\n1696.οἰκτρά: ἐλεεινὴ πρόκειται, ὁμοῦ πάντ’ ἔχουσα τὰ κακά.\nοἰκτρά: ἐλέους ἀξία. Gr. Fl. 5. 6. 9. 21. 56. 59.\n1697.Ἐτεοκλέους: ποῦ δὲ τὸ πτῶμα τοῦ Πολυνείκους καὶ τοῦ Ἐτεοκλέους ἐστίν; I. πτῶμα, τὸ σῶμα. B. Gr.\n1698.τώδ’ ἐκτάδην: οὗτοι ἐξηπλωμένοι κεῖνται πλησίον ἀλλήλων. Gr. I.\nἐκτάδην: ἐκτεταμένως. B. Fl. 5. 6. 9. 21. 56. 59.\n1699.πρόσθες: ἐπίθες. Gr. Fl. 5. 6. 9. 21. 56. 59.\nτυφλήν: τὴν ἐστερημένην ὁδηγίας οἰκείων ὀφθαλμῶν. Gr. Cant.\n1700.χερί: διὰ τῆς χειρός. Gu.\n1701.ὦ φίλα πεσήματα: ἀντὶ τοῦ πτώματα. B. M. ὦ προσφιλῆ πτώματα ἄθλια πατρὸς ταλαιπώρου καὶ ἀθλίου. I. τὸ φίλα διπλῶς νοητέον, ἢ φίλα ἐμοὶ τῷ πατρὶ, ἢ φίλα ἀλλήλοις· ἑκάτερος γὰρ τὸν ἑκατέρου θάνατον ἐσπούδαζεν, ἵνα τῆς βασιλείας κρατήσῃ. Gu.\n1703.νῦν χρησμός: νῦν, ὦ θύγατερ, ἡ τοῦ Ἀπόλλωνος τελειοῦται μαντεία. I. ἦν γὰρ αὐτῷ χρησμοδοτηθὲν ἐν Ἀθήναις ἀποθανεῖν. A.\nπεραίνεται: πληροῦται. Gr. Fl. 6. 9. 21. 56.\n1704.ὁ ποῖος : χρησμός. ἆρα πρὸς τοῖς κακοῖς λέξεις κακά; I. ὁ χρησμὸς ποῖος; ἄρθρον ἐνταῦθα τὸ ὁ, καθ’ ὃ λέγεται καὶ ἐπὶ οὐδετέρου τὸ ποῖον. Gr. Cant.\nἀλλ’ ἦ πρός: ὁ ἦ ἀντὶ τοῦ ἆρα, ὁ ἀλλά ἀντὶ τοῦ δή, ἵν’ ᾖ ἆρα δή. B.C.M. ὁ λόγος κατ’ ἐρώτησιν, ἆρα δὴ πρὸς τοῖς οὖσι κακοῖς ἄλλα κακὰ ἐρεῖς; A.B.C. M.I.\nἀλλ’ ἦ: ὁ ἀλλά περισσός. Gr. Fl. 6. 9. 21. 56.\n1705.ἐν ταῖς Ἀθήναις: ὁ χρησμὸς ὁ λέγων ἐν ταῖς Ἀθήναις. Gr. Cant.\nἀλώμενον: πλανώμενον. Gr. Fl. 59.\n1706.τίς σε πύργος: ἀντὶ τοῦ πόλις· τετράπολις γὰρ ἡ Ἀττική. B.M.I.\n1707.ἱερὸς Κολωνός: δέξεταί με δηλονότι. Κολωνὸς δὲ ἀκρωτήριον τῆς Ἀττικῆς. ἱππείου δὲ θεοῦ τοῦ Ποσειδῶνος. A.B. C.M.I. ἔστι καὶ ἕτερος Κολωνὸς ἐργάτης. διχῶς δὲ, πληθυντικῶς καὶ ἑνικῶς.\nἱππείου θεοῦ: περὶ τοῦ ἐν τῷ ἱππείῳ Κολωνῷ τεθάφθαι τὸν Οἰδίπουν ἐν ἄλλοις ἐξειργάσμεθα ἀκριβῶς. B.C.M.I.\nἱππείου θεοῦ: τοῦ Ποσειδῶνος· ἐκεῖσε γὰρ ἦν αὐτῷ τὰ ἱπποστάσια. C.\n1708.ἀλλ’ εἶα: ἀλλ’ ἄγε, ὑπηρέτει τῷδε τῷ τυφλῷ πατρὶ, ἐπεὶ πρόθυμος εἶ κοινωνεῖν μου τῆς φυγῆς. I.\n1709.κοινοῦσθαι: μετέχειν. B. Gu. κοινωνὸς εἶναι. Gr. Fl. 5. 6. 9. 21. 56. κοινὴν ποιεῖσθαι. Fl. 59. σημείωσαι ἐνταῦθα τὸ κοινοῦσθαι ἀπὸ δοτικῆς εἰς γενικὴν ἀντὶ τοῦ κοινωνεῖν λαμβανόμενον· ἀεὶ γὰρ ἀπὸ δοτικῆς εἰς αἰτιατικὴν εὑρίσκεται, ἀντὶ τοῦ κοινοποιεῖν ὄν. Gu.\n1710.ἴθ’ εἰς φυγάν: διὰ μὲν τοῦ ἐγώ σφε θάψω σπέρματα τῇ Σοφοκλέους Ἀντιγόνῃ παρέσχε, διὰ δὲ τοῦ φεύγειν τῷ ἐπὶ Κολωνῷ Οἰδίποδι. ὡς βούλονται γὰρ οἰκονομοῦσι τὰ δράματα. B.C. Gu. I.\nἴθʼ εἰς φυγάν: γεραιὲ, εἰς φυγὴν τάλαιναν, πάρεχε, δίδου, χεῖρα προσφιλῆ, ἔχων ἐμὲ πομπίμην καὶ ὁδηγὸν, καθὰ πνοὴν ναυσίπομπον, ἤτοι τὴν τὰς ναῦς διαπέμπουσαν. I.\n1711.ὄρεγε: πρὸς τὸ χειραγωγεῖσθαι. B. ἔκτεινε. Gr. Fl. 5. 6. 9. 21. 56. δίδου. Gr.\nφίλαν: τὴν φίλαν μοι. Florr.\n1712.πομπίμαν: ἔχων ἐμὲ ὡς ἄβραν. A. ὁδηγόν. B. Gr. προπεμπτικὴν, παραπέμπουσαν. Gu.\n1715.ποδαγός: ὁδηγὸς ποδῶν. B.I.\n1716.γενόμεσθα: Ἀττικὸν δὲ τὸ μετὰ τοῦ σ. τῶν Θηβαίων παρθένων ἄθλιαι τυγχάνομεν. A. B.M.I.\nγενόμεσθα: Ἰωνικῶς ἀναύξητα. Fl. 21.\nἄθλιαι: ἀθλία ὑπάρχω ἐγώ. Fl. 59.\n1717.δῆτα Θηβαίων: τῶν Θηβαίων ἡμεῖς παρθένων ἁπασῶν μάλιστα ἄθλιαι τυγχάνομεν. A.\n1718.πόθι γεραρόν: ὅπου, φησὶ, μέλλω τὸ ἴχνος τιθέναι, ἐκεῖ χειραγώγει με. A.B.I. ποῦ γεροντικὸν πόδα θήσω; Gr. Fl. 5. 6. 9. 21. 56. ἐρωτηματικόν. Gu.\n1719. βάκτρα δὲ τὴν ὁδηγίαν. I.\nβάκτρα: καταχρηστικῶς τὴν χειραγωγίαν. B. M. Gu. I.\n1720.-1722.τᾷδε τᾷδε: ἐνταῦθα. B. ὧδε πορεύθητι ὑπ’ ἐμοῦ, τῇδε, τῇδε τίθει, ὦ πάτερ, τὸν πόδα, ἔχων ἰσχὺν, ὥστε ὄνειρον, σαθρὰν καὶ ἀνυπόστατον. I.\n1720.βᾶθί μοι: ἑπόμενος ἐμοί. Fl. 21.\n1722.ὥστ’ ὄνειρον: καὶ τὴν ἰσχὺν γὰρ εἰκελόνειρον. M. B.I. ὥσπερ ὄνειρον κατὰ τὴν ἰσχύν εἰμι. τὸ ὄνειρον εἶπεν ἐπὶ τῆς εὐθείας καὶ τὴν ἰσχὺν εἰκελόνειρον. A.\n1723.- 1725. ἰὼ ἰώ: ἕνεκα τῆς δυστυχεστάτης φυγῆς καὶ ἐξορίας, ὦ Κρέον δηλονότι, ὁ ἐλαύνων καὶ διώκων τὸν γέροντα, ἐμὲ δηλονότι, ἐκ τῆς πατρίδος. ἰὼ ἐγὼ ὁ τλὰς καὶ ὑπομείνας δεινὰ καὶ χαλεπά. I.\n1724.ἐλαύνει: λείπει τὸ ὁ Κρέων. B. I. φεῦ φεῦ ἐγὼ ὁ ὑπομείνας χαλεπά. I.\n1726.τί τλάς: τί, φησὶν, ἀεὶ λέγεις ὅτι δεινὰ τλάς; εἰ γὰρ καὶ συνεχῶς αὐτὸ λέγεις, ὅμως ἡ Δίκη τοὺς κακοὺς οὐχ ὁρᾷ, οὐδὲ μετέρχεται αὐτῶν τὰς ἀσεβείας καὶ ἀσυνεσίας. A.B.C. M.I.\nτί τλάς: τί λέγεις τοῦτο τὸ τλάς; οὐ γάρ ἐστι Δίκη ἡ ἐφορῶσα τἀνθρώπινα καὶ τοὺς κακίστους τιμωρουμένη· εἰ γὰρ ἦν, οὐκ ἂν ἀτίμως αὐτὸς ἐξηλαύνου τῆς πατρίδος. ἢ κατ’ ἐρώτησιν λέγε. Gu.\nδίκα κακούς: πάσχειν δηλονότι. M.\n1727.οὐδ’ ἀμείβεται: τουτέστιν οὐκ ἔστι τῶν κακῶν τιμωρία παρὰ τῷ θεῷ. ἀγανακτοῦσα ταῦτά φησιν. C. οὐ μετέρχεται. B.\nἀμείβεται: κολάζει, τιμωρεῖται. Fl. 59.\nβροτῶν: κακῶν δηλονότι.\nἀσυνεσίας: κακογνωμοσύνας. Gr. Cant. κακοηθείας, ἀφροσύνας. Gu.\n1728.ὅδ’ εἰμί: ἐγὼ, φησὶν, εἰμὶ ὃς ἔδοξα πάντας ὑπερβεβηκέναι σοφίᾳ, λύσας τὸ αἴνιγμα. ἡ ἐπί πρὸς τὸ μοῦσαν. A.B.C. M.I. ἐγώ εἰμι ὃς ἦλθον ἐπὶ μοῦσαν καὶ σοφίαν μεγάλην καλλίνικον καὶ νικηφόρον, εὑρὼν τὸ αἴνιγμα τῆς παρθένου κόρης, ἤγουν τῆς Σφιγγὸς, τὸ ἀσύνετον καὶ δυσνόητον. I. μοῦσαν οὐράνιόν φησι τὴν μεγάλην καὶ περίβλεπτον σοφίαν. A. B. M.I.\n1732.-1740.Σφιγγός: τὸ ὄνειδος, ἀντὶ τοῦ τὸ κλέος, τῆς Σφιγγὸς ἀναφέρεις καὶ ἀναμιμνήσκεις; ἄπαγε, σαυτὸν δηλονότι, αὐδῶν καὶ λέγων τὰ πάρος καὶ τὰ πρότερον εὐτυχήματα. τάδε τὰ μέλεα καὶ ἄθλια πάθη ἐπέμενεν, ἤτοι ἐξεδέχετο, γενόμενόν σε φυγάδα καὶ ἐξόριστον, θανεῖν, ὦ πάτερ, μακρὰν τῆς πατρίδος που, ἤτοι ἔν τινι τόπῳ. ποθεινὰ δάκρυα λιποῦσα παρὰ παρθένοις φίλαις ἄπειμι καὶ ἀπέρχομαι, ἀπόπρο, ἤτοι λίαν μακρὰν, τῆς πατρίδος γαίης ἀλωμένη, ἀντὶ τοῦ πλανηθησομένη, ἀπαρθένευτα καὶ πολυπαρθένευτα, ἤτοι ἐπὶ πολὺ παρθενεύουσα. I.\n1732.Σφιγγός: τὸ ὄνειδος ἀντὶ τοῦ τὸ κλέος, τῆς Σφιγγὸς, οὐχ ὃ εἴχεν ἡ Σφὶγξ, ἀλλ’ ὃ ἔλαβεν αὐτὸς διὰ τὴν Σφίγγα. Gr. τὸ γὰρ ἐπικεῖσθαι Θηβαίοις πάλαι τὴν Σφίγγα ὄνειδος αὐτοῖς παρὰ πάντων ἐγίνετο. Gu.\nἀναφέρεις: ἀναπολεῖς. κατ’ ἐρώτησιν δὲ ὁ λόγος. καὶ νῦν δὲ τὸ ὄνειδος ἐπὶ τοῦ κλέους ἐστίν. C.M.I.\n1733.ἄπαγε: διὰ τὸ μνήμην ποιήσασθαι τῆς κατὰ τὴν Σφίγγα σοφίας ἔπεχε, φησὶ, τοῦτον τὸν λόγον· περιττὸν γὰρ, φησὶ, παρελθούσης ὁμιλίας μνημονεύειν, ἐπεὶ πλείων ἡ λύπη γίνεται. ἄπαγε οὖν, πέπαυσο, καὶ παράλειπε λέγων τὰ ἔμπροσθεν εὐτυχήματα δυστυχημάτων παρόντων. A.B. C. M.I.\nἄπαγε: σαυτὸν δηλονότι, ἀντὶ τοῦ ἀποχώρει, καὶ ἄπαγε τοῦ σκοποῦ. καὶ ἐνταῦθα ἄπαγε αὐδῶν τὰ πρότερον εὐτυχήματα μετὰ μετοχῆς, ὃ ταὐτὸ δύναται τῷ ἄπαγε τοῦ αὐδᾶν τὰ πρότερον εὐτυχήματα. Gr. Laud. 89. Mosq.\nαὐδῶν: γράφεται ἀοιδῶν, ἤτοι μαντευμάτων· ἤγουν κατέλειπόν σε τὰ πάρος εὐτυχήματα τῶν ἀοιδῶν. C.\n1737.ποθεινά: ποθεινοποιὰ καταλιποῦσα δάκρυα ταῖς παρθένοις ἔξειμι, ἅπερ ἐδάκρυσα μετ’ αὐτῶν, ἀφ’ ὧν δακρύων εἰς πόθον καὶ εἰς μνήμην ἥξουσί μου μετὰ ταῦτα. A.B. M. I. Ἄλλως. ἀντὶ τοῦ δακρύσασα μετὰ τῶν παρθένων ἔξειμι τῆς πόλεως. B.I.\n1739.ἀπόπρο: ἄπωθεν, κατ’ ἐπίτασιν τοῦ μήκους. τὸ γὰρ ἀπό ἐπίτασιν σημαίνει. Gr. Fl. 5. 6. 9. 21. 56.\n1740.ἀπαρθένευτα: ἀντὶ τοῦ κακοπαρθενεύτως πλανωμένη. B. I. οὐ κατὰ παρθένους· αὗται γὰρ οἰκουροῦσιν. Gu. πολὺ παρθενεύουσα. Gr.\n1741.φεῦ, τὸ χρήσιμον: τινὲς καὶ τοῦτο τῆς Ἀντιγόνης λέγουσιν. B.I.\nφεῦ: θαυμαστικόν. τὸ χρήσιμον τῶν φρενῶν ἡλίκον ἐστὶ δηλονότι, ἤτοι μέγα. I.\nτὸ χρήσιμον: τὸ γενναῖον, συνετόν. Gu. τὸ συνετόν. B.\n1742-1747.εἰς πατρός γε συμφοράς: εἰς τὰς συμφορὰς τοῦ πατρὸς ποιήσει ἐμὲ τὸ χρήσιμον τῶν φρενῶν εὐκλεᾶ καὶ ἔνδοξον· τάλαινα ἐγὼ ἕνεκα τῶν ὑβρισμάτων τοῦ ἀδελφοῦ, ὃς οἴχεται ἐκ τῶν δόμων, ἤτοι ἐξερρίφη, ἄθαπτος, μέλεος, ὃν, εἰ καὶ ἀποκείμενόν ἐστι θανεῖν ἐμὲ, ὦ πάτερ, καλύψω τῇ σκοτίᾳ, ἤτοι τάφῳ. I.\nεἰς πατρός γε συμφοράς: δυστυχὴς ἐγὼ, φησὶν, ὅτι ἐν καιρῷ συμφορᾶς τοῦ πατρὸς δόξαν ἀποίσομαι, ὡς φρονίμη καὶ συνετή· συνετῆς γὰρ τὸ καὶ δυστυχοῦντι τῷ πατρὶ αἱρεῖσθαι συνεῖναι· ὡσεὶ ἔλεγεν, ἐβουλόμην τὸ συνετόν μου τῶν φρενῶν ἐν εὐτυχίας καιρῷ ἐπιδείξασθαι. B.C.M.I.\n1743.εὐκλεᾶ: ποταπήν. B.\n1744.τάλαινα ἐγώ: ἀθλία εἰμὶ ἕνεκα τῶν σῶν κακῶν καὶ τῶν τοῦ ἀδελφοῦ Πολυνείκους ὕβρεων. A. B.M.I.\n1746.ὃν εἴ με καὶ θανεῖν: ὅνπερ καλύψω τῇ γῇ, εἴ με καὶ χρὴ ἀποθανεῖν, ἀντὶ τοῦ εἰ δέοι με καὶ ἀποθανεῖν. M.\n1748.πρὸς ἥλικας: Δίδυμός φησι συμβουλεύειν αὐτῇ τοῦτο ποιῆσαι, ἵνα ἐρανίσωσιν αὐτήν· οὐδὲν γὰρ λαμβάνουσιν ἐξιόντες ἐφόδιον· ἢ ἵνα συντάξηται αὐταῖς. A. B.C.I.\nπρὸς ἥλικας φάνηθι σάς: ἵνα ταύτας προσείπῃς. Gu.\n1749.ἅλις ὀδυρμάτων: οὐ φανήσομαι, ἵνα μὴ ὀδυρμὸν ἐγείρω. ἀρκούντως γὰρ περὶ ἐμὲ ἐθρήνησαν. Gu. αὐτάρκως ὠδύραντο τὴν ἐμὴν ἀτυχίαν αἱ ὁμήλικες, ἢ αὐτάρκειά μοι τῶν θρήνων. A. B.M. I. ἀρκούντως ἔχει τὸ πρᾶγμα ἐμοὶ ἕνεκα τῶν ὀδυρμάτων. Gr. I.\n1750.σὺ δ’ ἀμφὶ βωμίους: ἀπὸ κοινοῦ τὸ φάνηθι, ἵνα ἱκετεύσῃς τοὺς θεοὺς λῆξιν δοῦναι τῶν κακῶν καὶ εὐμενεῖς πρὸς τὰ λοιπὰ γενέσθαι, παραπέμψαντας ἡμᾶς εἰς Ἀθήνας. A. B.M. Gu. I.\nσὺ δ’ ἀμφί: σὺ δὲ ἄπελθε εἰς τὰς λιτὰς τῶν βωμῶν, ἤγουν εἰς τὸ προσεύξασθαι ἐν τοῖς βωμοῖς· λιτὴ γὰρ βώμιος ἡ ἐν τῷ βωμῷ γινομένη. Gr. Mosq.\n1751.κόρον ἔχουσιν: οἱ βωμοὶ δηλονότι τῶν ἐμῶν κακῶν. I.\n1752.ἴθ’’ ἀλλά: καὶ πρὸς τὸν Διόνυσον ἄπιθι, ἔνθα ἐστὶ ταῖς Βάκχαις ὁ νεὼς τοῦ Διονύσου ἄβατος ὢν τοῖς βεβήλοις, ἀντὶ τοῦ ἐν ὄρει. A.M. ἤγουν ἄπιθι κἂν ἐκεῖσε, ὅπου ὁ ναός ἐστιν ὁ Βρόμιος, ἤγουν ὁ τοῦ Διονύσου, ὁ ἄβατος, ὁ ἐν τοῖς ὄρεσι τῶν Μαινάδων, ἤγουν τῶν Βακχῶν, τουτέστιν ἐν τῷ Κιθαιρῶνι, ἐν ᾧ διατρίβουσιν αἱ Βάκχαι τοῦ Διονύσου. Gr. Mosq. ἀλλὰ καὶ ἐν τοῖς ὄρεσιν ἴθι, ὅπου ὁ Βρόμιος σηκὸς τῶν Μαινάδων ἐστὶν, τουτέστιν εἰς ὃν αἱ Μαινάδες βακχεύουσιν, ὅς ἐστιν ἄβατος τοῖς πολλοῖς, ὡς ἱερὸς, ἢ ὡς ἐν ὄρεσιν ὤν. Gu.\nΒρόμιος: καὶ ὁ τοῦ Διονύσου, ἐν ᾧ βρόμοι καὶ ἦχοι παρὰ τῶν Βακχῶν γίνονται. τὸ δὲ τε τοιαύτην ἔμφασιν ἔχει ὅτι καὶ ἄλλοι σηκοί εἰσιν ἐκεῖ τῶν θεῶν. Gu.\nἵνα τε σηκός: ὁ τάφος τῆς Σεμέλης ὅπου ἐστὶν ἐν Κιθαιρῶνι. σηκὸς δὲ ὁ ναός. ἄβατος δὲ δηλονότι τοῖς βεβήλοις. ἐπὶ γοῦν τὸν Βρόμιον, φησὶν, ἴθι. ἄδηλον δὲ πρὸς τί ποτε φησὶν αὐτὴν τοὺς θεοὺς ἀξιοῦν, καὶ μάλιστα τὸν Διόνυσον. ὁ δὲ χορὸς ἀσυμπαθὴς, παρθένον οὕτως ἀτυχῶς φεύγουσαν μὴ οἰκτιζόμενος. A.B.M.I.\n1754.-1757.Καδμείαν: στολισαμένη ἐγώ ποτε καὶ ἐνδυθεῖσα νεβρίδα Καδμείαν, ἤγουν ἣν αἱ Καδμεῖαι Βάκχαι φοροῦσιν, ἀνὰ τοῖς ὄρεσιν ἐχόρευσα ἱερὸν θίασον τῆς Σεμέλης, διδοῦσα εἰς θεοὺς χάριν ἀχάριστον, τουτέστιν ἀκάρπωτον, ἀκερδῆ, ἄπρακτον· τιμῶσα γὰρ ἐκείνους καὶ εὐχομένη τοῖς ἐμοῖς πᾶσι τὰ βέλτιστα οὐδὲν ἤνυσα. τὸ δὲ ὠή ἀντὶ τοῦ φεῦ. Gu.\nΚαδμείαν: εἰς τὸν ναὸν ἀπελεύσομαι δηλονότι ἐκείνου, ᾧ, ἀντὶ τοῦ οὗ χάριν, ποτὲ ἐγὼ Καδμείαν, ἤτοι Θηβαϊκὴν, νεβρίδα στολιδωσαμένη καὶ ἐνδυσαμένη ἀνεχόρευσα κατὰ τὸν ἐν ὄρεσιν ἱερὸν θίασον καὶ χορὸν τῆς Σεμέλης, χάριν διδοῦσα εἰς θεοὺς ἀχάριστον, ἤτοι ἀντίχαριν μὴ ἔχουσαν; I.\nΚαδμείαν: ἀντὶ τοῦ ἐπιχωρίαν, καὶ ἣν εἰθίσμεθα ἡμεῖς αἱ Θηβαῖαι φορεῖν. Ἄλλως. τούτῳ με κελεύεις χορεῦσαι, ᾧ ποτε ἀνεχόρευσα ἐγὼ Καδμείαν νεβρίδα στολισαμένη, κατὰ τὸν ἐν ὄρεσι θίασον τῆς Σεμέλης; ἀλλ’ ὅμως χάριν οὐκ ἐδεξάμην, ἀνθ’ ὧν ἐχόρευσα. πῶς οὖν με κελεύεις καὶ νῦν αὐτῷ χορεῦσαι τῷ ἅπαξ καταφρονήσαντί μου, ἧς χάριν καὶ ἀμοιβὴν παρὰ τῶν θεῶν οὐκ ἔσχον, ἀλλ’ ἐπὶ τοῦ Οἰδίποδος τοιαῦτα πέπονθα. A.B. M.I.\n1754.στολιδωσαμένα: στολὶς στολίδος τὸ ἔνδυμα, καὶ ἀπὸ τούτου στολιδόω στολιδῶ τὸ στέλλω καὶ κοσμῶ. Gr. Fl. 5. 6. 9. 21. 56. ἐνδυσαμένη, στειλαμένη, κοσμησαμένη, ἐνδυθεῖσα. Gu.\n1758.-1763.ὦ πάτρας κλεινῆς: ὦ πολῖται τῆς κλεινῆς πατρίδος, βλέπετε, ὅδε ὁ Οἰδίπους, ὃς ἐνόησε τὰ κλεινὰ αἰνίγματα, καὶ ἦν ἀνὴρ μέγιστος, ὃς μόνος κατέσχον τὰ κράτη καὶ τὰς νίκας τῆς μιαιφόνου Σφιγγὸς, νῦν αὐτὸς ἄτιμος οἰκτρὸς ἐξελαύνομαι καὶ ἀποδιώκομαι τῆς χθονός. ἀλλὰ διὰ τί ὀδύρομαι ταῦτα ματαίως; τὰς γὰρ ἐκ θεῶν ἀνάγκας, ἤτοι τὰς ἀναγκαίας συμφορὰς, δεῖ φέρειν καὶ ὑπομένειν ὄντα θνητόν. I.\n1759.ἦν: ἤμην, ὑπῆρχον. κατέσχον δὲ ἀντὶ τοῦ ἐνίκησα, ἢ ἔγνων. κάρα γὰρ καὶ κράτη τὰ σοφίσματα, δι’ ὧν ἐκράτει τῆς πόλεως.\nκράτη κατέσχον: ἀντὶ τοῦ ὃς μόνος τῆς Σφιγγὸς περιεγενόμην. Gr. Fl. 5. 6. 9. 21. 56.\n1760.ὃς μόνος Σφιγγός: ἱστορεῖ Πείσανδρος ὅτι κατὰ χόλον τῆς Ἥρας ἐπέμφθη ἡ Σφὶγξ τοῖς Θηβαίοις ἀπὸ τῶν ἐσχάτων μερῶν τῆς Αἰθιοπίας, ὅτι τὸν Λάϊον ἀσεβήσαντα εἰς τὸν παράνομον ἔρωτα τοῦ Χρυσίππου, ὃν ἥρπασεν ἀπὸ τῆς Πίσης, οὐκ ἐτιμωρήσαντο. ἦν δὲ ἡ Σφὶγξ, ὥσπερ γράφεται, τὴν οὐρὰν ἔχουσα δρακαίνης, ἀναπάζουσα δὲ μικροὺς καὶ μεγάλους κατήσθιεν, ἐν οἷς καὶ Αἵμονα τὸν Κρέοντος παῖδα, καὶ Ἵππιον τὸν Εὐρυνόμου, τοῦ τοῖς Κενταύροις. μαχεσαμένου. ἦσαν δὲ Εὐρύνομος καὶ Ἠϊονεὺς υἱοί Μάγνητος τοῦ Αἰολίδου καὶ Φυλοδίκης. ὁ μὲν οὖν Ἵππιος καὶ ξένος ὢν ὑπὸ τῆς Σφιγγὸς ἀνῃρέθη, ὁ δὲ Ἠϊονεὺς ὑπὸ τοῦ Οἰνομάου, ὃν τρόπον καὶ οἱ ἄλλοι μνηστῆρες. πρῶτος δὲ ὁ Λάϊος τὸν ἀθέμιτον ἔρωτα τοῦτον ἔσχεν. ὁ δὲ Χρύσιππος ὑπὸ αἰσχύνης ἑαυτὸν διεχειρίσατο τῷ ξίφει. τότε μὲν οὖν ὁ Τειρεσίας, ὡς μάντις, εἰδὼς ὅτι θεοστυγὴς ἦν ὁ Λάϊος, ἀπέτρεπεν αὐτὸν τῆς ἐπὶ τὸν Ἀπόλλωνα ὁδοῦ, τῇ δὲ Ἥρᾳ μᾶλλον τῇ γαμοστόλῳ θεᾷ θύειν ἱερά. ὁ δὲ αὐτὸν ἐξεφαύλιζεν. ἀπελθὼν τοίνυν ἐφονεύθη ἐν τῇ σχιστῇ ὁδῷ αὐτὸς καὶ ὁ ἡνίοχος αὐτοῦ, ἐπειδὴ ἔτυψε τῇ μάστιγι τὸν Οἰδίποδα. κτείνας δὲ αὐτοὺς ἔθαψε παραυτίκα σὺν τοῖς ἱματίοις, ἀποσπάσας τὸν ζωστῆρα καὶ τὸ ξίφος τοῦ Λαΐου καὶ φορῶν, τὸ δὲ ἅρμα ὑποστρέψας ἔδωκε τῷ Πολύβῳ, εἶτα ἔγημε τὴν μητέρα, λύσας τὸ αἴνιγμα. μετὰ ταῦτα δὲ θυσίας τινὰς ἐπιτελέσας ἐν τῷ Κιθαιρῶνι κατήρχετο ἔχων καὶ τὴν Ἰοκάστην ἐν τοῖς ὀχήμασι. καὶ γενομένων αὐτῶν περὶ τὸν τόπον ἐκεῖνον τῆς σχιστῆς ὁδοῦ, ὑπομνησθεὶς ἐδείκνυε τῇ Ἰοκάστῃ τὸν τόπον καὶ τὸ πρᾶγμα διηγήσατο, καὶ τὸν ζωστῆρα ἔδειξεν. ἡ δὲ δεινῶς φέρουσα ὅμως ἐσιώπα· ἠγνόει γὰρ υἱὸν ὄντα. καὶ μετὰ ταῦτα ἦλθέ τις γέρων ἱπποβουκόλος ἀπὸ Σικυῶνος, ὃς εἶπεν αὐτῷ τὸ πᾶν, ὅπως τε αὐτὸν εὗρε καὶ ἀνείλετο καὶ τῇ Μερόπῃ δέδωκε. καὶ ἅμα τὰ σπάργανα αὐτῷ ἐδείκνυε καὶ τὰ κέντρα, ἀπῄτει τε αὐτὸν τὰ ζωάγρια. καὶ οὕτως ἐγνώσθη τὸ ὅλον. φασὶ δὲ ὅτι μετὰ τὸν θάνατον τῆς Ἰοκάστης καὶ τὴν αὐτοῦ τύφλωσιν ἔγημεν Εὐρυγάνην παρθένον, ἐξ ἧς αὐτῷ γεγόνασιν οἱ τέσσαρες παῖδες. ταῦτά φησι Πείσανδρος. B.C.M. I. οἱ τὴν Οἰδιποδίαν γράφοντες (οὐδεὶς οὕτω φησὶ περὶ τῆς Σφιγγός) ἀλλ’ ἔτι κάλλιστόν τε καὶ ἱμεροέστατον ἄλλων, παῖδα φίλον Κρείοντος ἀμύμονος, Αἵμονα δῖον. καὶ φασὶν ὅτι οὐκ ἦν θηρίον, ὡς οἱ πολλοὶ νομίζουσιν, ἀλλὰ χρησμολόγος, δύσγνωστα τοῖς Θηβαίοις λέγουσα, καὶ πολλοὺς αὐτῶν ἀπώλλυεν ἐναντίως τοῖς χρησμοῖς χρωμένους. C.\n1764.ὦ μέγα σεμνά: ὦ νίκη μεγάλως σεμνὴ, εἴθε κατέχοις τὸν ἐμὸν βίοτον καὶ τὴν ἐμὴν ζωὴν, καὶ μὴ λήγοις καὶ παύσαιο στεφανοῦσα καὶ τιμῶσα ἐμὲ δηλονότι. I. ἰδὸν ὁ χορὸς ὅτι οὐ πεπόρθηνται αἱ Θῆβαι, ἀλλὰ καὶ τὸν τῶν Ἀργείων στρατὸν ἡττηθέντα τῶν Θηβαίων, τοῦτό φησιν. Gu. ὁ χορὸς ἐκ προσώπου τοῦ ποιητοῦ. Fl. 5. 6. 9. 21. 56. 59.\n"};
