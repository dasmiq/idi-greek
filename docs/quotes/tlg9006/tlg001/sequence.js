var sequence = {"name":"Gregory II, of Cyprus, Patriarch of Constantinople. Paroemiae","data":"Αὕτη μὲν ἡ μήρινθος οὐδὲν ἔσπασεν: ἀπὸ τῶν ἁλιευτῶν τῶν μηδὲν ἑλκυσάντων εἴρηται.\nἈφροδίσιος ὅρκος. οὐκ ἐμποίνιμος.\nἈγορὰ Κερκώπων: ἐπὶ τῶν πονηρῶν καὶ κακοηθῶν. Κέρκωπες γάρ τινες ἀπατεῶνες ἐγίνοντο ἐν Ἐφέσῳ.\nἈετοῦ γῆρας, κορύδου νεότης.\nἈγαθὰ Κιλίκων: ἐπὶ τῶν οὐ καλῶς πλουτούντων· προδότης γὰρ Κίλιξ τις Μίλητον προδοὺς εὐπόρησεν.\nἈγροίκου μὴ καταφρόνει ῥήτορος.\nἈδώνιδος κῆπος: ἐπὶ τῶν ὀλιγοχρονίων καὶ ἀώρων.\nἌλλοτε δ’ ἀλλοῖον τελέθειν καὶ χώρᾳ ἕπεσθαι: ὅτι προςήκει ἐξομοιοῦν ἑαυτὸν τοῖς ἤθεσι τῶν πόλεων καὶ τόπων, ἐν οἷς ἂν γένοιτο· εἴρηται δὲ ἀπὸ τῶν πολυπόδων.\nἌλλην δρῦν βαλάνιζε: ἐπὶ τῶν ἀπαγορευόντων δώσειν ἔτι τὴν αἴτησιν εἰώθασι λαμβάνειν.\nἌιδεις ὥσπερ εἰς Δῆλον πλέων: ἐπὶ τῶν ἀφροντίστως καὶ φιληδόνως βιούντων.\nἍλα καὶ κύαμον: ἐπὶ τῶν μὴ εἰδότων καὶ προςποιουμένων· οἱ γὰρ μάντεις ἅλα καὶ κύαμον τιθέασι.\nΑἴρειν μασχάλην: ἀντὶ τοῦ εὐωχεῖσθαι· εἴρηται ἀπὸ τῶν ἀγροικικῶς ὀρχουμένων.\nΑἲξ τὴν μάχαιραν.\nἌδακρυς πόλεμος, καὶ Καθεύδοντος τροπαῖον: ἐπὶ τῶν ῥᾷστα καὶ παρ’ ἐλπίδα κατορθούντων.\nἈεὶ κολοιὸς πρὸς κολοιόν: καὶ· Ἀεὶ τὸν ὁμοῖον ἄγει θεὸς πρὸς ὁμοῖον.\nἈμαλθείας κέρας: ὅτι τῇ τροφᾷ αὐτοῦ Ἀμαλθείᾳ ὁ Ζεὺς ἐξ αἰγὸς τρεφούσης αὐτὸν παρέσχε κέρας, δι’ οὗ ἐπέβλυζεν αὐτῇ πᾶν ὃ ἂν ἡτήσατο.\nἈετὸν ἵπτασθαι διδάσκεις.\nἈεὶ γὰρ εὖ πίπτουσιν οἱ Διὸς κύβοι: ἐπὶ τῶν ἀξίως τιμωμένων.\nἈγὼν πρόφασιν οὐκ ἐπιδέχεται οὐδὲ φιλία.\nἈετὸς ἐν νεφέλαις: ἐπὶ τῶν δυςαλώτων.\nἈληλεσμένος βίος: ἐπὶ τοῦ ἑτοίμου καὶ ἀπόνου.\nἈνάγυρον κινεῖς: ἐπὶ τῶν προξενούντων ἑαυτοῖς κακά· Ἀνάγύρος γάρ τις ἥρως ἐκάκου τοὺς γείτονας.\nἈεί με τοιοῦτοι πολέμιοι διώκοιεν: ἐπὶ τῶν καταπεφρονημένων καὶ οὐδενὸς ἀξίων.\nἈετὸς θρίπας ὁρᾷ: ἐπὶ τῶν καταφρονούντων τινῶν.\nἍλμη οὐκ ἔστιν ἐν αὐτῷ: ἐπὶ τοῦ ἀηδοῦς.\nἈλώπηξ οὐ δωροδοκεῖται: ἐπὶ τῶν οὐ ῥᾳδίως ἁλισκομένων.\nἈεὶ φέρει τι Λιβύη κακόν: ἐπὶ τῶν ἀεὶ ἐξευρισκόντων τε νέον κακόν.\nἌνω ποταμῶν χωροῦσι πηγαί: ἐπὶ τῶν ἐναντίως λεγομένων.\nἈεὶ ὁ πόρνος λέγει τὸν σώφρονα πόρνον.\nἈργύρου κρῆναι λαλοῦσιν: ἐπὶ τῶν διὰ πλοῦτον ἐμφανιζομένων ἢ εὐημερούντων.\nἌλευ’ ἀπὸ μείζονος ἀνδρός: ἤτοι φυλάττου, ἰωνικῶς.\nἈράβιος αὐλητής: ὃς ηὔλει μὲν δραχμῆς, ἐπαύετο δὲ τεττάρων.\nἌϊδος κυνῆ.\nἌκρῳ ἅψασθαι δακτύλῳ.\nΑἵματι κλαίειν: καθ’ ὑπερβολὴν ἐπὶ τῶν σφόδρα δακρυόντων.\nΑἱ χάριτες γυμναῖς ὅτι δεῖ [τὴν] δωρεὰν [ἀκενοδόξως] εὐεργετεῖν.\nἈκόνην σιτίζεις: ἐπὶ τῶν τρεφομένων καὶ οὐκ ἐπιδιδόντων.\nἌλλοι κάμον, ἄλλοι ὤναντο: ἐπὶ τῶν παρ’ ἐλπίδα τὰ ἀλλότρια κληρονομούντων.\nἌλλο γλαὺξ ἄλλο κορώνη φθέγγεται: ἐπὶ τῶν μὴ συμφωνούντων ἀλλήλοις.\nἈλωπεκίζειν πρὸς ἑτέραν ἀλώπεκα: ἐπὶ τῶν ἐξαπατᾶν βουλομένων τοὺς ὁμοίους.\nἌλλοισι μὲν γλῶσσα, ἄλλοισι δὲ γόμφιοι: ἐπὶ τῶν λάλων καὶ φάγων.\nἈνδρὸς γέροντος σταφὶς τὸ κρανίον: ἐπὶ τῶν εἰς οὐδὲν χρησιμευόντων.\nἌλλα μὲν Λεύκων, ἄλλα δὲ Λεύκωνος ὄνος [φέρει]: ἐπὶ τῶν ἐχόντων τοῖς λόγοις ἀσύμφωνα τὰ ἔργα.\nἌλλην μὲν ἐξηντλοῦμεν, ἣ δ’ ἐπειςρέει: ἐπὶ τῶν μάτην πονούντων.\nἌμας ἀπῄτουν, οἱ δ’ ἀπηρνοῦντο σκάφας.\nἍμ’ ἠλέηται καὶ τέθνηκεν ἡ χάρις: ἐπὶ τῶν ἀχαρίστων.\nἊν μὴ παρῇ κρέας, ταρίχῳ στερκτέον: ὅτι δεῖ τοῖς παροῦσιν ἀρκεῖσθαι.\nἌμμες ποτ’ ἦμεν· ἀεὶ τὰ πέρυσι βελτίω.\nἈνὴρ ὁ φεύγων οὐ μένει κτύπον λύρας: ἐπὶ τῶν ταχέως ὀφειλόντων ἕκαστα πράττειν.\nἈνδρὶ Λυδῷ πράγματα οὐκ ἦν, ἀλλ’ αὐτὸς ἐλθὼν ἐπρίατο: ἐπὶ τῶν κακὰ ἑαυτοῖς ἐπισπωμένων.\nἌπληστος πίθος.\nἈνέμους γεωργεῖν: ἐπὶ τῶν πονούντων καὶ μηδενὸς μεταλαγχανόντων.\nἈνάγκῃ οὐδὲ θεοὶ μάχονται.\nἈντὶ πέρκης σκορπίον: ἐπὶ τῶν τὰ χείρω αἱρουμένων.\nἉλιεὺς πληγεὶς νοῦν οἴσει: Παθὼν δέ τε νήπιος ἔγνω.\nἌλλοι σπείρουσι, ἄλλοι δὲ ἀμήσονται.\nἌρκτου παρούσης ἴχνη ζητεῖς: ἐπὶ τῶν προδήλων.\nἈετὸν κάνθαρος μαιεύεται: ἐπὶ τῶν ὑπό τινων εὐτελῶν πασχόντων· ὁ γὰρ κάνθαρος τὰ τοῦ ἀετοῦ ὠὰ ἀφανίζει κυλίων.\nἈνδρὸς γέροντος αἱ γνάθοι βακτηρία.\nἈνδρὸς καλῶς πράσσοντος ἔγγιστα φίλοι.\nἈνδρὸς κακῶς πράσσοντος ἐκποδὼν φίλοι.\nἈλώπηξ τὸν βοῦν ἐλαύνει: ἐπὶ τῶν δολερῶν καὶ μικρῶν, ὅμως δὲ μεγάλους καταγωνιζομένων ἄφρονας.\nἌλλοτε μητρυιὴ πέλει ἡμέρη, ἄλλοτε μήτηρ: ἐπὶ τῶν ποτὲ μὲν εὐημερούντων, ἄλλοτε δε δυςημερούντων.\nἍμα δίδου καὶ λάμβανε: ὅταν πρὸς ἄπιστον συναλλάσσωμεν.\nἌνθρακες ὁ θησαυρὸς γέγονεν: ἐπὶ τῶν ἐφ’ οἷς ἤλπισαν διαψευσθέντων.\nἈπὸ, τῶν βραδυσκελῶν ὄνων ἵππος ὤρουσεν.\nἍπαντα τοῖς σοφοῖς εὔκολα: ἐπὶ τῶν διὰ φρόνησιν καὶ τῶν δυςκόλων περιγινομένων.\nἈργυρέαις λόγχαισι μάχου καὶ πάντα κρατήσεις.\nἍπας ἐχῖνος τραχύς.\nἈσκὸν δέρεις: ἐπὶ τῶν ἀνοήτως τι πραττόντων.\nΑὐλητοῦ βίον ζῇς: ἐπὶ τῶν ἐξ ἀλλοτρίων βιούντων.\nἈποτίσεις χοῖρε γίγαρτα: ἤτοι ἃ ἔφαγες ἀποδώσεις.\nἈπήντησε κακοῦ βουλὴ πρὸς ὑπερτάτην ἄτην: ἐπὶ τῶν πασχόντων ἄξια ὧν ἔδρασαν.\nἌθως καλύπτει πλευρὰ Λημνίας βοός.\nἈπὸ κώπης ἐπὶ βῆμα: ἐπὶ τῶν ἀθρόως μεγίστοις ἐγχειρούντων.\nΑὑτὸν οὐ τρέφων κύνας τρέφεις: ἐπὶ τῶν ἀπορούντων μὲν ἑαυτοὺς τρέφειν, ἄλλους δὲ ἐπαγγελλομένων.\nἉλῶν μέδιμνον ἀποφαγών: ἐπὶ τῶν ἀχαρίστων.\nἍμαξα τὸν βοῦν ἕλκει: ἐπὶ τῶν ἀντιστρόφως τι ποιούντων.\nἉμαξιαῖα ῥήματα: ἐπὶ τῶν μεγάλων λόγων.\nἌνθρωπος εὔριπος καὶ ψυχὴ καὶ διάνοια καὶ τρόπος: ἐπὶ τῶν ῥᾷστα μεταβαλλομένων.\nἈπόλωλεν ἡ ὗς καὶ τὸ τάλαντον καὶ ἡ γνάθος.\nἈκλητὶ κωμάζουσιν ἐς φίλους φίλοι: ὅμοιον καὶ τό· Αὐτόματοι δ’ ἀγαθοὶ ἀγαθῶν ἐπὶ δαῖτα ἴασι.\nἈνεῳγμέναι Μουσῶν θύραι.\nἈρχὴ ἄνδρα δείκνυσιν.\nἈλῶν δὲ φόρτος ἔνθεν ἦλθεν, ἔνθ’ ἔβη: ἐπὶ τῶν κακῶς κτηθέντων καὶ ἀποκτηθέντων· ἔμπορος γὰρ ἅλας ἐπιφερόμενος ἐν νηῒ κλύδωνος ἐπιγενομένου τοὺς ἅλας ἐν τῇ θαλάττῃ ἀπέβαλεν.\n[Ἀρίγνωτος σμάραγδος] ἐν μὲν τῷ φάει σκοτεινός, ἐν δὲ τῷ σκότει φωτεινός.\nἈργαλέον φρονέοντα παρ’ ἄφροσι πόλλ’ ἀγορεύειν.\nἊν ἡ λεοντῇ μὴ ἐξίκηται, τὴν ἀλωπεκῆν πρόςαψον: ἐπὶ τῶν φανερῶς μὲν βλάπτειν μὴ δυναμένων, πανουργίᾳ δὲ χρωμένων.\nἈρότρῳ ἀκοντίζεις: ἐπὶ τῶν ἀσκέπτως τι ποιούντων.\nΑὐτὰρ ἡ πάγη ἔοικε λήψεσθαι πάγην.\nΑὐτοῦ Ῥόδος, αὐτοῦ πήδημα.\nΒοιώτιος νοῦς: ἐπὶ τῶν ἀπαιδεύτων· εἰς τοῦτο ἀεὶ ὠνειδίζοντο οἱ Βοιωτοί.\nΒοιώτιος νόμος: ἐπὶ τῶν κατ’ ἀρχὰς ἠρεμούνὕστερον δὲ ταρασσόντων.\nΒάσανος λίθος: ἐπὶ τῶν ἐξεταζομένων ἐν λόγοις, παρόσον ἡ Λυδία λίθος τὸν χρυσὸν δοκιμάζει.\nΒοιώτια αἰνίγματα: ἐπὶ τῶν ἀσυνέτων· Βοιωτὴ γὰρ ἡ Σφίνξ.\nΒοῦς ἐπὶ γλώσσης: ἐπὶ τῶν δωροδοκουμένων· διὰ τὸ τῶν Ἀθηναίων νόμισμα βοῦν ἔχειν.\nΓόνυ κνήμης ἔγγιον: ἐπὶ τῶν ἑαυτοὺς μᾶλλον ἑτέρων ἀγαπώντων.\nΓέροντα δ’ ὀρθοῦν φλαῦρον, ὃς νέος πέσῃ Γλυκεῖ’\nὀπώρα φύλακος ἐκλελοιπότος: ἐπὶ τῶν ἄνευ μόχθου τὰ ἀλλότρια καρπουμένων.\nΓραῦς βακχεύει: ἐπὶ τῶν παρ’ ὥραν τι διαπραττομένων.\nΓραῶν ὕθλοι.\nΓαστέρα μοι προφέρεις κάλλιστον ὄνειδος ἁπάντων, Ἣ πλήρης μὲν ἐλαφροτέρα, κενεὰ δὲ βαρεῖα.\nΓῆς βάρος: ἐπὶ τῶν ἀχρήστων.\nΓλυκὺς ἀπείρῳ πόλεμος.\nΓραῦς ἀνακροτήσασα πολὺν κονιορτὸν ἐγείρει: ἐπὶ τῶν δι’ ἐμπειρίαν πολλὰ πράγματα κινούντων.\nΓύγου δακτύλιος: ἐπὶ τῶν πολυμηχάνων.\nΓυμνότερος παττάλου.\nΓυνὴ στρατηγεῖ, καὶ, Γυνὴ στρατοπεδεύεται: ἐπὶ τῶν παραδόξων.\nΓυναικὶ μὴ πίστευε, μηδ’ ὅταν θάνῃ.\nΓέλως Ἰωνικός: ἐπὶ τῶν ἐκλελυμένων· εἰς τοῦτο γὰρ Ἴωνες διεβάλλοντο.\nΓέρων ἀλώπηξ οὐχ ἁλίσκεται.\nΓλαῦκα εἰς Ἀθήνας: ἐπὶ τῶν ἐπιδεικνυμένων πρὸς τοὺς εἰδότας, ἅπερ ἄμεινον αὐτοῦ ἴσασιν· ὅτι πολλαὶ εἰς Ἀθήνας γλαῦκες.\nΓέρων βοῦς ἀπένθητος ἐν δόμοισιν.\nΔίκην ὑφέξει κἂν ὄνος δάκῃ κύνα: ἐπὶ τῶν ἐπὶ μικρῷ συκοφαντουμένων.\nΔίκη δίκην ἔτικτε καὶ βλάβη βλάβην: ἐπὶ τῶν φιλοδίκων καὶ συνειρόντων δίκαις δίκας· καὶ ἐπὶ τῶν πυκναῖς προςπιπτόντων συμφοραῖς.\nΔὶς πρὸς τὸν αὐτὸν αἰσχρὸν προςκρούειν λίθον.\nΔωδωκαῖον χαλκεῖον: ἐπὶ λάλου.\nΔιὰ δακτυλίου δεῖ σε ἑλκυσθῆναι: ἐπὶ τῶν διὰ νόσον ἢ λύπην ἰσχνῶν γενομένων.\nΔῶρα θεοὺς πείθει καὶ αἰδοίους βασιλῆας.\nΔεινοὶ πλέκειν μηχανὰς Αἰγύπτιαι.\nΔέδοται καὶ κακοῖς ἄγρα,\nΔεύτερος πλοῦς.\nΔελφῖνα λεκάνη οὐ χωρεῖ.\nἘπιμενίδου ὕπνος: ἐπὶ τῶν πολλὰ κοιμωμένων· πεντήκοντα γὰρ ἔτη ἐκάθευδεν.\nἘς Τροφωνίου μεμάντευσαι: ἐπὶ τῶν σκυθρωπῶν καὶ ὠχρῶν.\nἘν ἅλῳ δρασκάζεις: ἤγουν κρύπτῃ· ἐπὶ τῶν μὴ δυναμένων λαθεῖν.\nἜστω ταμίας, τἄλλα δ’ εἰ βούλει κύων: ἐπὶ τῶν παρ’ ἀξίαν εὐημερούντων καὶ μάλιστα εὐνούχων.\nἘκ παντὸς ξύλου κύφων ἂν γίνοιτο: λέγεται ἐπὶ τῶν τὸ εἶδος εὐτελῶν, εἰς χρείας δὲ ἀναγκαίων.\nΕἰς ἀρχαίας φάτνας: ἐπὶ τῶν ἐλθόντων εἰς ἅπερ πρότερον ὄντες ἐξέπεσον.\nἘν δυοῖν τρία βλέπεις: ἐπὶ τῶν ἄλλα ἀντ’ ἄλλων ὁρώντων.\nἘκπερδικίσαι: ἤτοι ἐκκλῖναι. ἐπὶ τῶν διαδιδρασκόντων τοὺς θηρευτάς.\nἘλέφαντα ἐκ μυίας ποιεῖς: ἐπὶ τῶν τὰ μικρὰ ἐπαιρόντων τῷ λόγῳ.\nἘμαυτῷ βαλανεύσω: ἐμαυτῷ διακονήσω.\nΕἰς ἀσθενοῦντας ἀσθενῶν ἐλήλυθας: ἐπὶ τῶν ὅμοια πασχόντων.\nΕὕδοντι κύρτος αἱρεῖ: ἐπὶ τῶν εὐτυχούντων.\nἜνεστι καὶ μύρμηκι χολή: ὅτι μηδὲ τοῦ μικροῦ δεῖ καταφρονεῖν.\nἙρμῆς ἀμύητος.\nἘκ τετρημένης κύλικος πιεῖν: ἐπὶ τῶν ἐψευσμένων φίλων.\nἘν μέλιτι σαυτὸν κατακρύπτεις: ἐπὶ τῶν συζώντων ἡδυπαθείαις.\nἘνδύεται τὴν λεοντῆν.\nἘνδυμίωνος ὕπνον ὑπνώττει: ἐπὶ τῶν πολλὰ κοιμωμένων.\nΕἴληφεν ἡ παγὶς τὸν μῦν: ἐπὶ τῶν ἀξίως ἁλισκομένων.\nἘν τριόδῳ εἰμὶ λογισμῶν: ἐπὶ τῶν ἀπορούνταν.\nἘν φρέατι κυσὶ μάχεσθαι.\nἘκδεδαρμένον δέρεις: ἐπὶ τῶν μάτην πονούντων· βέλτιον δὲ ἐπὶ τῶν κακούντων τοὺς ἐν συμφοραῖς.\nἜπειτα πλουτῶν οὐκέθ’ ἥδεται φακῆ. Πρὸ τοῦ δ’ ὑπὸ τῆς πενίας ἅπαντ’ ἐπήσθιεν.\nἘν θέρει τὴν χλαῖναν κατατρίβεις: ἐπὶ τῶν μὴ καθ’ ὥραν τοῖς ἀναγκαίοις χρωμένων.\nἜνθ’ οὔτε μίμνειν ἄνεμος οὔτ’ ἐκπλεῖν ἐᾷ: ἐπὶ τῶν δυςχρήστοις περιπεσόντων.\nἘλέφας μυὸς οὐκ ἀλεγίζει.\nἘκτὸς πηλοῦ πόδα ἔχεις: ἐπὶ τῶν ἔξω κινδύνων ὄντων.\nἘκ τριχὸς κρέμαται: ἐπὶ τῶν κινδυνευόντων. ὅμοιον τῷ Ἐπὶ ξυροῦ.\nΕὐγενὴς ἐκ βαλαντίου: ἐπὶ τῶν διὰ πλούτου τιμωμένων.\nἜγχος ἐπὶ τῷ ἔγχει: γραῦν φασι τοῦτο εἰπεῖν καπήλῳ ἐνεχυράζουσαν ἔγχος.\nἘλεύθεραι αἶγες ἀρότρου: ἐπὶ τῶν βάρους ἀπηλλαγμένων.\nΕἰς κόλπον πτύεις: ἀντὶ τοῦ, οὐ μεγαλοῤῥημονεῖς.\nἘν πίθῳ τὴν κεραμείαν: ἐπὶ τῶν μὴ κατὰ τρόπον τοῖς μαθήμασι προβαινόντων.\nἘν σκότει ὀρχεῖσθαι: ἐπὶ τῶν ἀμαρτύρως μοχθούντων.\nΖωὸς γενήσῃ κρομμύου μοῖραν λαβών: ἐπὶ τῶν ἐκ μικρᾶς αἰτίας μεγάλην δόξαν καρπουμένων.\nΖῶμεν γὰρ οὐχ ὡς θέλομεν, ἀλλ’ ὡς δυνάμεθα.\nΖητῶν γὰρ ὄψον θοιμάτιον ἀπώλεσα: ἐπὶ τῶν ἀτυνεστάτων.\nἯλος τὸν ἧλον, πάτταλος τὸν πάτταλον ἐξέκρουεν: ἐπὶ ἰωμένων δι’ ἁμαρτημάτων ἁμαρτήματα.\nἩ κύων ἐν τῇ φάτνῃ: πρὸς τοὺς μήτε ἑαυτοῖς χρωμένους, μήτε ἄλλους ἐῶντας· παρόσον ἡ κύων κριθὴν οὐκ ἐσθίει μένουσα ἐν φάτνῃ, καὶ τὸν ἵππον οὐκ ἐᾷ.\nἮσαν ποτ’ ἦσαν ἄλκιμοι Μιλήσιοι.\nἨλιθιώτερος Ἀδώνιδος τοῦ Πραξιτέλους: Ἄδωνις γάρ τις Πραξιτέλους ὑιὸς ἀποθανὼν καὶ ἐρωτηθεὶς πρὸς τῶν ἐν Αἵδου, τί κὰλλιστον ἄνω κατέλιπεν, ἀπεκρίνατο Ἥλιον, Σελήνην, σῦκα, μῆλα. ἔδοξε γοῦν ἠλίθιος ταῦτα ἐξισῶν Ἡλίῳ. Ἡρακλέους θυσία: ἐπί τῶν εἰκῆ ταῖς θυσίαις χρωμένων.\nἩ ἀφύη τὸ πῦρ: ἐπὶ τῶν ταχέως λαμβανόντων τέλος· παρόσον ἡ ἀφύη ταχέως ἑψεῖται.\nΘυμὸς ἔσχατον γηράσκει: λέγεται διὰ τοὺς πρεσβυτέρους· ὅσον γὰρ γηράσκουσι, τὸν θυμὸν ἐῤῥωμενέστερον ἔχουσι.\nΘαλάττῃ ἐκ χαράδρας ὕδωρ: ἐπὶ τῶν τοῖς μεγάλοις τὰ μικρὰ προςφιλοτιμουμένων.\nΘάσος ἀγαθῶν: ἐπὶ τῶν εὐδαίμονα καὶ λαμπρὸν ἀποδεῖξαί τινα ἐπαγγελλομένων.\nἹερὰ ἄγκυρα: ἡ μεγάλη βοήθεια.\nἸσότης φιλότης.\nἼσος πόλεμον οὐ ποιεῖ.\nἸλιὰς κακῶν.\nἹππόλυτον μιμήσομαι: ἐπὶ τῶν σωφρόνως βιούντων.\nἹππέας εἰς πεδίον προκαλεῖ: ὅπερ ἔστι τοὺς εὐδοκιμοῦντας εἰς ἅπερ εὐδοκιμοῦσιν ἔργα.\nΚακοῦ κόρακος κακὸν ὠόν. Κόσμει Σπάρταν ἣν ἔλαχες: ὅτι δεῖ στέργειν τῇ δεδομένῃ τύχῃ καὶ ἀνέχεσθαι.\nΚαδμεία νίκη: ἡ ἐπὶ κακῷ τῶν νενικηκότων.\nΚύκνειον ᾆσμα: ἐπὶ τῶν ἐγγὺς θανάτῳ ὄντων· οἱ γὰρ κύκνοι θνήσκοντες ᾄδουσιν.\nΚορώνη τὸν σκορπίον: ἐπὶ τῶν βλαβεροῖς ἐπιχειρούντων.\nΚιλίκιοι τράγοι: οἱ δασεῖς· ὅθεν καὶ τὰ ἐκ τριχῶν ἱμάτια κιλίκια λέγονται.\nΚρητίζεεν: ἀντὶ τοῦ ψεύδεσθαι καὶ ἀπατᾶν. τοῖοῦτοι γὰρ οἱ Κρῆτες.\nΚαθώσπερ αἱ τίτθαι σιτίζεις κακῶς.\nΚύων ἐπὶ τὸν ἴδιον ἔμετον.\nΚἂν ἐπὶ τοῦ νεκροῦ κερδαίνειν.\nΚατόπιν ἑορτῆς ἥκεις: ἐπὶ τῶν καλοῦ πράγματος ἀπολιμπανομένων.\nΚολοφῶνα ἐπέθήκας: ἤτοι τὸ τέλειον καὶ πλήρες.\nΚατὰ ῥοῦν φέρεται.\nΚαρκίνος λαγωὸν αἱρεῖ: ἐπὶ τῶν ἀδυνάτων.\nΚενοὶ κενὰ βουλεύονται.\nΚεστρεὺς νηστεύει: ἐπὶ τῶν λαιμάργων· ἄπληστον δὲ τὸ ζῶον.\nΚριὸς τὰ τροφεῖα ἀπέτισεν: ἐπὶ τῶν ἀχαρίστων· οἱ γὰρ κριοὶ καὶ τὰς φάτνας πλήττουσι καὶ τοὺς θρέψαντας.\nΚακὰ μὲν θρίπες, κακὰ δ’ ἴπες: ἄμφω γὰρ λυμαντικοὶ· καὶ οἱ μὲν τὰ ξύλα, οἱ δὲ κέρατα ἐσθίουσιν.\nΛήμνια κακά: ἀπὸ τῶν ἐν Λήμνῳ γυναικῶν, αἳ τοὺς ἄνδρας αὐτῶν ἀπέκτειναν.\nΛαγωὸς περὶ κρεῶν: ἐπὶ τῶν κινδυνευόντων καὶ [πρὸς τοῦτο] ἀγωνιζομένων, ἐπειδὴ κἀκεῖνος περὶ τῶν ἑαυτοῦ κρεῶν τρέχει.\nΛύκος χανών· καὶ, ἡ λύκος περὶ φρέαρ χορεύει: ἐπὶ τῶν μάτην πονούντων.\nΛύκου πτερὸν ζητεῖς: ἐπὶ τῶν ἀδυνάτων.\nΛίνον λίνῳ κλώθεις: ἐπὶ τῶν τὰ αὐτὰ [διὰ τῶν αὐτῶν] πραττόντων ἢ λεγόντων, ἢ τῶν κατάλληλα.\nΛύκος ἀετὸν φεύγει: ἐπὶ τῶν ἀφύκτων.\nΛύδιον ἅρμα: ἐπὶ τῶν ταχυτάτων. Καὶ, παρὰ Λύδιον θέεις.\nΛευκῷ λίθῳ λενκὴ στάθμη.\nΜία λόχμη δύο ἐριθάκους οὐ τρέφει.\nΜηδικὴ τράπεζα.\nΜέλιτος μύελον: ἐπὶ τοῦ ἄγαν ἡδέος.\nΜηδὲ μέλι μηδὲ μελίσσας: ἐπὶ τῶν παραιτοόυμένων ἀγαθόν τὶ παθεῖν διὰ τὸν κίνδυνον τὸν ἐν αὐτῷ.\nΜὴ πρὸς λέοντα δορκὰς ἅψωμαι μάχης.\nΜυσῶν λεία: οἱ γὰρ περίοικοι τοὺς Μυσοὺς ἐλήϊζον.\nΜὴ κίνει Καμάριναν: λίμνη, ἣν ἀπηγόρευεν ὁ χρησμὸς μετοχετεῦσαι· οἱ δὲ χρησάμενοι παρακούσαντες ἐβλάβησαν.\nΜωμήσεται μᾶλλον ἢ μιμήσεται: ἐπὶ τῶν ἀπαιδεύτων.\nΜὴ παιδὶ μάχαιραν.\nΜὴ τοῖς ἀπείροις ἐγχειρίζειν πράγματα.\nΜία χελιδὼν ἔαρ οὐ ποιεῖ, οὐδὲ μέλισσα μέλι.\nΝεκρῷ μῦθον εἰς οὖς ἔλεγεν: ἐπὶ τοῦ μὴ ἐπαΐοντος· καὶ ἐπὶ τῶν ἀναισθήτων.\nΝεφέλας ξαίνεις: ἐπὶ τῶν ἀδυνάτων.\nΝαῦς ἱκετεύει πέτραν: ἐπὶ τῶν σφόδρα ἀναισθήτων.\nΞυρὸς εἰς ἀκόνην.\nΞύλον ἀγκύλυν οὐδέποτ’ ὀρθόν: ἐπὶ τῶν ἀδιορθώτων.\nΟὐ παρὰ βωμὸν δεῖ τὰς ἐπινοίας: ὅτι πρὸ τῶν πραγμάτων δεῖ βουλεύεσθαι καὶ μὴ ἐν αὐτοῖς· ὥσπερ καὶ οἱ τὰ ἱερὰ προςάγοντες οὐ μετὰ τὸ θῦσαι βουλεύονται περὶ αὐτῶν.\nΟὐκ ἂν αὖθις ἀλώπηξ: λείπει τὸ ἁλώσεται· αὕτη γὰρ ἅπαξ διαφυγοῦσα τὰς πάγας, οὐ δεύτερον ἁλίσκεται.\nὌνος ἄγει μυστήρια: ἐπὶ τῶν ἀναξίως τι ἐμπεπιστευμένων.\nὌνου γνάθοι: εἰς πολυφάγον.\nὍπου ἔλαφοι τὰ κέρατα ἀποβάλλουσι: τόποι δύςβατοι. Ἐπὶ τῶν ἐργώδεις εὑρεῖν τὰς διατριβὰς ποιουμένων.\nΟἱ μὲν γὰρ οὐκέτ’ εἰσὶν, οἱ δ’ ὄντες κακοί.\nΟἴκοι τὰ Μιλήσια· μὴ γὰρ ἐνθάδε: ἐπὶ τῶν ὅπου μὴ προςήκει ἐπιδεικνυμένων τὰ ἤθη, ἢ ἐπιτηδεύματα διαβεβλημένα. Μιλήσιος γὰρ παρὰ Λακεδαιμονίοις δημηγορῶν καὶ τὴν οἴκοι τρυφὴν ἐπαινῶν ἤκουσε ταῦτα.\nΟἶνος, ὦ παῖδες, ἀλήθεια.\nὌνος εἰς ἄχυρα.\nΟὔθ’ ὕεται οὔθ’ ἡλιοῦται: ἐπὶ τῶν ἀναισθήτων.\nΟὐκ ἐπαινεθείης οὐδ’ ἐν περιδείπνῳ: ἐπὶ τῶν φαυλοτάτων καὶ οὐδενὸς ἀξίων· εἰώθασι γὰρ ἐν τοῖς ἀπὸ τῶν ἀποθανόντων δείπνοις αὐτοὺς ἐπαινεῖν, κἂν ἐτυχον ὄντες φαυλότατοι.\nΟἴκοθεν ὁ μάρτυρ: ἐπὶ τῶν καθ’ ἑαυτῶν φερόντων μάρτυρας.\nὌνος ἐν μελίσσαις: ἐπὶ τῶν ἐν κακοῖς περιπεσόντων.\nὌνος λίρας ἀκούων: ἐπὶ τῶν ἀξυνέτων.\nὌνῳ τις ἔλεγε μῦθον, ὁ δὲ τὰ ὦτα ἐπέσειεν.\nΠολλῶν ἀχύρων ὀλίγον καρπὸν ἀνήγαγον.\nΠαρὰ κωφῷ διαλέγῃΠρὸς\nσῆμα μητρυιᾶς κλαίει: ἐπὶ τῶν προςποιουμένων.\nΠολλαῖσι πληγαῖς δρῦς δαμάζεται: ἐπὶ τῶν δυςαλώτων.\nΠρὶν τοὺς ἰχθῦς λαβεῖν, τὴν ἅλμην κυκᾷς: ἐπὶ τῶν τοὺς καιροὺς προλαμβανόντων.\nΠολλαὶ κυνὸς ἄῤῥενος εὐναί: ἐπὶ τῶν κατωφερῶν εἰς τὰ τὴς Ἀφροδίτης ἔργα.\nΠολλάκι μωρὸς ἀνὴρ κατακαίριον εἶπε.\nΠολλὰ μεταξὺ κύλικος καὶ χείλερς ἄκρου.\nΠλίνθον πλύνεις: ἐπὶ τῶν ἀδυνάτων.\nΠτωχοῦ πήρα οὐ πίμπλαται: ἐπὶ τῶν ἀπλήστων.\nΠοικιλότης ὕδρας: ἐπὶ τῶν δολερῶν.\nΠολλοί σε μισήσουσιν, ἂν σαυτὸν φιλῇς.\nΠῦρ ἐπὶ δαλὸν ἐλθόν.\nΠόλλ’ οἶδ’ ἀλώπηξ, ἀλλ’ ἐχῖνος ἓν μέγα.\nΠολλοί τοι ναρθηκοφόροι, παῦροι δέ τε βάκχοι.\nΠρὸς κέντρα λακτίζειν.\nΠροφάσεως δεῖται μόνον ἡ πονηρία.\nΠρὸ τῆς νίκης ᾄδεις ἐγκώμιον.\nΠολλὰ ψεύδονται ἀοιδοί.\nΠοταμὸς πρὸς θάλατταν ἐρίζει: ἐπὶ τῶν ἀδυνάτων.\nΠολλῶν ἐγὼ θρίων ἀκήκοα ψόφους.\nΠεινῶσαν ἀλώπεκα ὕπνος ἐπέρχεται.\nΠενίη σοφίην ἔλαχεν.\nΠάντα πέτρον κινήσω.\nΠάντα κάλων.\nΠρὸς λέοντα δορκάδες συνάπτουσι μάχας.\nῬόδιοι τὴν θυσίαν: ἐπὶ τῶν ἐν ἱεροῖς βλαςφημούντων.\nῬαχίας λαλίστερος: ἐπὶ τῶν ἀδολέσχων· ψόφον γὰρ ἀποτελεῖ βαλλομένη τοῖς κύμασιν.\nῬαδαμάνθυος κρίσις: ἡ δικαιοτάτη.\nῬόδον παρελθὼν μηκέτι ζήτει πάλιν.\nῬεχθὲν δέ τε νήπιος ἔγνω.\nῬηγίνων δειλότερος.\nΣὺν Ἀθηνᾷ καὶ χεῖρα κίνει.\nΣυνῆλθεν ἀτταγᾶς νουμηνίῳ.\nΣύμβουλός ἐστιν ὁ χρόνος τῶν πραγμάτων.\nΣυγγνώμη πρωτοπείρῳ: ἐπὶ τῶν ἐν πρώτοις ἁμαρτανόντων.\nΣαρδώνιος γέλως: ὁ προςποιητὸς καὶ μὴ ἐκ χαιρούσης καρδίας.\nΣικελικὴ τράπεζα, καὶ, Συβαριτική.\nΣοφία μωροῦ: ἐπὶ τῶν ἀσύνετα λαλούντων.\nΣὲ δ’ οἰωνίσαιτ’ ἄν τις ἰδών: καὶ τό, Τόν δὲ ἡ νεότης ἐμίσουν τε καὶ οἰωνίζοντο.\nΤοιοῦτον Θεμιστοκλῆς οὔποτ’ ἐνόησε: σοφίας γὰρ δόξαν οὗτος ἀπηνέγκατο.\nΤυφῶνος πολυπλοκώτερον.\nΤαντάλου τάλαντα: ἐπὶ τῶν σφοδρα πλουσίων.\nΤὸν Κολοφῶνα ἐπέθηκας: ἐπὶ μεγάλων πραγμάτων· καὶ ἐπὶ βεβαίου ψήφου.\nΤὸ ἐν τῇ καρδίᾳ τοῦ νήφοντος ἐν τῇ γλώσσῃ τοῦ μεθύοντος.\nΤὸν καπνὸν φεύγων εἰς τὸ πῦρ ἐνέπεσεν.\nΤὸ κυνὸς κακὸν ὗς ἀπέτισεν: ἐπὶ τῶν ἄλλων ἁμαρτόντων, ἄλλων δὲ δόντων δίκην.\nΤὸν ξύοντα ἀντιξύειν: ἀπὸ μεταφορᾶς τῶν ὄνων· ἀλλήλους γὰρ ἀντικνήθουσιν. Ἐπὶ ὠφελούντων ἢ ἀντιβλαπτόντων ἀλλήλους.\nΤοῦ Κροίσου παιδὸς σιγηλότερος.\nΤί οὐκ ἀπήγξω, ἵνα Θήβησιν ἥρως γίνῃ: οἱ γὰρ ἑαυτοὺς διαχειρίζοντες ἐν Θήβαις ἐτιμῶντο.\nΤὸ Ἱππάρχου τειχίον: Ἵππαρχος ὁ Πεισιστράτου παρὰ τὴν Πυθίαν τεῖχος ᾠκοδόμησε, πολλὰ τοὺς Ἀθηναίους εἰς τἀναλώματα ἀναγκάσας.\nΤὸν ἐγκέφαλον κατασεσεῖσθαί μοι δοκεῖς,\nΤὸ μὲν νόημα τοῦ θεοῦ, τὸ δὲ κλέμμ’ ἐμόν: οὕτω γὰρ οἱ δημαγωγοὶ ἀστεϊζόμενοι ἔλεγον· ὁ μὲν θεὸς ὑπέβαλεν, ὁ ἐργασάμενος δὲ ἐγώ.\nΤοῦ σελίνου δεῖται: ἐπὶ τῶν ἰσχυρῶς νοσούντων. εἰώθασι γὰρ στεφανοῦν σελίνοις τὰ μνήματα.\nΤραγικὸς πίθηκος: ἐπὶ τῶν παρ’ ἀξίαν σεμνυνομένων.\nὝβρις ὕβριν ἔτικτε καὶ ψόγος ψόγον.\nὙπὲρ ὄνου σκιᾶς: ἐπὶ τῶν ὑπὲρ μηδὲν πονούντων.\nὙπὸ παντὸς λίθου σκορπίος εὕδει: ἐπὶ κακοηθῶν.\nὙπὲρ τὰ ἐσκαμμένα πηδᾶν: ὅμοιον τό, Ὑπερβάθμιον πόδα τείνεις.\nὙπὲρ τῶν ὅλων ἀναῤῥιπτεῖς: οἷον ὑπὲρ τῶν ὅλων ἀγωνίξῃ καὶ κινδυνεύεις.\nὙπηνέμια τίκτει: ψευδῆ καὶ ἀβέβαια.\nὝδραν τέμνεις: ἐπὶ τῶν ἀμηχάνων.\nὟς λουσαμένη εἰς κύλισμα βορβόρου.\nὟς ὑπὸ ῥόπαλον: ἐπὶ τῶν ἑαυτοὺς εἷς ὄλεθρον ἐμβαλλόντων.\nΦρὺξ ἀνὴρ πληγεὶς ἀμείνων καὶ διακονέστερος: νωθροὶ γὰρ δοκοῦσι οἱ Φρύγες οἰκέται.\nΦρυνώνδας ἄλλος: ἐπὶ τῶν πονηρῶν. Λέγεται δὲ καὶ ἐπὶ μάγων.\nΧαλεπὸν χορίου κύνα γεύειν.\nΧρήματ’ ἀνὴρ· πενιχρὸς δ’ οὐδέποτ’ ἐσθλός.\nΧωρὶς τὰ Φρυγῶν καὶ Μυσῶν ὁρίσματα.\nΧροῒ δῆλα: φασὶ Φερεκύδην τὸν σοφὸν φθειριάσει τελευτῆσαι, εἰπεῖν δὲ πρὸς Πυθαγόραν περὶ τούτου πυνθανόμενον προβαλόντα τὸν δάκτυλον· Χροὶ δῆλα.\nΧυτραῖς λημᾶν καὶ κολοκύνταις: ἐπὶ τῶν ἀμβῤνωπούντων.\nΧρυσῷ καταπάττων ἡμᾶς οὐ γενώσκεις: ἐπὶ τῶν εἰκῇ λοιδορουμένων· ἐπιφέρει γὰρ Νῦν δὲ κόσμος τοῦτ’ ἐστί μοι.\nὩς ἥρως ἐν ἀσπίδι ξενίσαι βούλομαι: λέγεται ἐπὶ τῶν τοὺς φίλους τοῖς ἑαυτῶν ἔργοις εὐεργετούντων.,\nὨσὶν ἑστῶσιν.\nὬδινεν ὄρος, εἶτα μῦν ἀπέτεκεν: παρατόξευσις ἡ ἔξω τοῦ σκοποῦ.\n"};
